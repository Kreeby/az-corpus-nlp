 
AZƏRBAYCAN AŞIQLAR BİRLİYİ 
 
 
 
 
 
 
 
 
 
 
Haqdan gЯlЯn 
 saz   
 
 
 
 
 
 
 
 
 “Елм вя Тящсил” няшриййаты 
Bakı –  2009
Haqqdan gələn saz  
 2 
 
Məsləhətçi:                         Zəlimxan Yaqub, 
                                                        Xalq şairi 
Rəyçi:                                 Məhərrəm QASIMLI, 
                                                          professor 
Üz qabığının rəssamı:      Məmməd DƏMİRÇİOĞLU 
 
 
 
 
Nəşrə hazırlayanı 
 və redaktoru:                     Musa NƏBİOĞLU 
 
 
 
  
Haqdan gələn saz.  
Bakı, “Елм вя Тящсил”, 2009.  – 216 səh. 
 
 
 
Kitabda XX əsrdə Azərbaycan aşıq sənətinin in-
kişafında müstəsna xidmətləri olan böyük sənətkar,  
Borçalı aşıq məktəbinin nümayəndəsi Əmrah Gül-
məmmədov haqqında yazılmış xatirələr və ona həsr 
olunmuş şeirlər toplanmışdır.   
 
 
2009098
4702000000
N
 Грифли няшр  
© «Елм вя Тящсил»», 2009 
© M.Nəbioğlu, 2009 
 
 
Haqqdan gələn saz  
 
 3 
 
REDAKTORDAN 
 
Dünyasını dəyişmiş ustad aşıqlardan söz düşəndə çox zaman 
içimizdən bir niskil keçir, bir ağrı bizi göynədir. İstər-istəməz 
beynimizdə  bir fikir  dolaşır: onlar sağlıqlarında öz halal haq-
larını almayıb dünyadan köçdülər. Xüsusilə Sovet hakimiyyəti 
illərində belə hallar daha çox olub. Aşıqlarımız sürgün olunub. 
Amma böyük sənətkarları sürgündə çürüdən imperiya sazımızı 
sürgün edə bilməyib, onu əlimizdən almağı bacarmayıb. Çünki 
saz xalqımızın ruhu, canı, tarixi və qan yaddaşıdı.  
Bəli, zaman-zaman ustad aşıqlarımız öz haqqlarını 
almayıblar. Ona görə ki, o dövrdə bu sənət öz haqqını 
almamışdı. Ancaq bu bir həqiqətdir ki, əvvəlcə gərək sənət öz 
haqqını alaydı ki,  sənətkara da qiymət veriləydi. Şükürlər 
olsun Allaha ki, dövr dəyişdi, Azərbaycan yenidən dövlət 
müstəqilliyini əldə edərək dünya birliyində öz layiqli yerini 
tutdu və xalqımız, dövlətimiz öz milli mədəni sərvətlərinə 
sahib çıxdı. Bu gün sorağı dünyanın müxtəlif guşələrindən 
gələn sənətçilərimiz Azərbaycan mədəniyyətini, incəsənətini 
müxtəlif səviyyəli beynəlxalq tədbirlərdə ləyaqətlə təmsil 
edirlər. İndi elə bir ölkə tapmaq çətindir ki, orada Azərbaycan 
muğamı səslənməsin. Bir daha şükürlər olsun ki, artıq sazımız 
da dünyanı  muğamımızla   qoşa dolaşacaq.  
2009-cu il oktyabrın əvvəllərində informasiya agentlikləri 
tərəfindən yayılan bir xəbər təkcə Azərbaycanda deyil, 
dünyanın harasında yaşamasından asılı olmayaraq bütün 
sazsevərlərin böyük sevincinə səbəb oldu: Azərbaycan 
dövlətinin, xüsusilə YUNESKO və İSESKO-nun xoşməramlı 
səfiri, millət vəkili Mehriban xanım Əliyevanın aşıq sənətinin 
qorunması, inkişafı və təbliği istiqamətində fəaliyyəti 
nəticəsində cari ilin 28 sentyabr - 02 oktyabr tarixində 
Birləşmiş Ərəb Əmirliyinin Abu-Dabi şəhərində YUNESKO-
nun Qeyri maddi-mədəni irsin qorunması üzrə Komitəsinin 4-
Haqqdan gələn saz  
 4 
cü sessiyasında YUNESKO-nun Hökumətlərarası Komitəsinin 
yekun qərarına əsasən Azərbaycanın aşıq sənəti YUNESKO-
nun Qeyri-maddi mədəni irs üzrə reprezentativ siyahısına daxil 
edilib. Artıq Azərbaycan hökumətinin həyata keçirdiyi 
məqsədyönlü siyasət və bu istiqamətdə müvafiq tədbirlər 
nəticəsində Azərbaycan aşıq sənətini dünya qeyri-maddi irsinin 
inciləri sırasında görürük. Bu hadisə beynəlxalq səviyyədə aşıq 
sənətinin Azərbaycan mədəni irsinin ən qədim nümunələrindən 
biri olduğunu bir daha təsdiqləyir. 
Bəli, artıq aşıq sənətinin inkişafında da yeni mərhələ 
başlandı desək daha düzgün olar. Əslində bu mərhələnin 
başlanğıcı bir az da qabağa təsadüf edir. Aşıq sənətinin 
beynəlxalq aləmdə tanıdılması istiqamətində son illərdə 
məqsədyönlü işlər həyata keçirilirdi. 2008-ci il avqustun 29-da 
Azərbaycan aşıqlarının V qurultayının çağırılması və bu 
qurultayda “millətimi saz anladar, saz anlar, saza baxsın 
tariximi yazanlar”, – deyən Xalq şairi Zəlimxan Yaqubun 
Azərbaycan Aşıqlar Birliyinin sədri seçilməsi də məhz bu 
sənətin haqqının qaytarılması yönündə atılan ən böyük ad-
dımlardan biri idi. Bu qurultaydan sonra bir sıra böyük tədbir-
lər həyata keçirildi. Dədə Şəmşirin, Mikayıl Azaflının, Hüseyn 
Bozalqanlının, Avdı Qaymaqlının, Aşıq Əkbərin  şeir kitabları 
nəşr olundu, xatirələrinə həsr olumnmuş böyük tədbirlər 
keçirildi. Gədəbəy aşıqlarının Bakıdakı konserti, Şamaxıda tə-
biətin qoynunda vaxtilə sovet repressiya maşınının qurbanı 
olan Aşıq Mirzə Bilalın xatirəsinə həsr olumuş saz-söz bayramı 
uzun müddət xatirələrdən silinməyəcəkdir. Azərbaycan aşıqla-
rının ifalarının yazıldığı diskin təqdimatı, bu təqdimat məra-
simində Fransadan da qonaqların iştirak etməsi, aşıqlarımızın 
Fransada – Parisin Luvr sarayında və Starsburqdakı çıxışları isə 
sazımızın beynəlxalq aləmdəki gələcək  uğurundan xəbər verir. 
Elə buradaca minnətdarlıq hissi ilə qeyd edək ki, Aşıqlar 
Birliyinin keçirdiyi bütün tədbirləri artıq cəmiyyətdə birmənalı 
şəkildə   mədəniyyətimizin, xalq sənətimizin hamisi, milli men-
talitetimizin qoruyucusu kimi  tanınan respublikanın İctimai 
Haqqdan gələn saz  
 
 5 
televiziyası geniş şəkildə işıqlandıraraq milyonlarla tamaşaçıya 
çatdırır. 
Azərbaycan dövlətinin, YUNESKO və İSESKO-nun 
xoşməramlı səfiri, millət vəkili, Heydər Əliyev Fondunun 
prezidenti Mehriban xanım Əliyevanın aşıq sənətinin 
qorunması, inkişafı və təbliği istiqamətindəki məqsədyönlü 
fəaliyyətinə, bu sahəyə göstərdiyi qayğı və diqqətə xalq şairi 
Zəlimxan Yaqubun rəhbərliyi ilə Azərbaycan Aşıqlar Birliyi 
əməli fəaliyyəti ilə cavab verəcəkdir. XX əsr Azərbaycan aşıq 
sənətinin inkişafında böyük xidmətləri olan, novator aşıq kimi 
tanınan Borçalı aşıq məktəbinin yetirməsi Aşıq Əmrah 
Gülməmmədovun 100 illik yubileyinin böyük təntənə ilə qeyd 
olunması, şeirlərinin və haqqında xatirələrin toplanıb kitab 
halında nəşr olunması da məhz bu qayğının təzahürüdür. Yeri 
gəlmişkən qeyd edək ki, Aşıq Əmrahın 100 illiyi ilə bağlı 
tədbirlər onun doğulduğu torpaqdan – qədim Borçalıdan baş-
lanıb. 2009-cu ilin yazında Tiflisin ən böyük salonlarından 
birində – mərkəzdəki Rustaveli kinoteatrında keçirilən tədbirdə 
Gürcüstanın və Azərbaycanın dövlət və hökümət 
nümayəndələri, hər iki ölkə parlamentinin üzvləri, Azərbaycan 
Aşıqlar Birliyinin sədri, xalq şairi Zəlimxan Yaqub, folklorşü-
nas alimlər iştirak edirdi. Azərbaycan mədəniyyətinin böyüklü-
yünü, möhtəşəmliyini bir daha təsdiq edən bu tədbir əsl el şən-
liyinə, gürcü və Azərbaycan mədəniyyətlərinin dostluq bayra-
mına çevrilmişdi. Marneuli şəhərindəki parklardan birinə Aşıq 
Əmrahın adının verilməsi və bu parkda onunla yanaşı digər 
ustad sənətkarlar Aşıq Hüseyn Saraçlı və Aşıq Kamandarın da 
büstlərinin qoyulması ilə bağlı xalq şairi Zəlimxan Yaqubun 
təklifinin yerli hakimiyyət orqanları tərəfindən razılıqla qarşı-
lanması və bu barədə müvafiq qərarın qəbul edilməsi də məhz 
Dədə Əmrahın simasında sənətin, sənətkarın haqqının 
qaytarılması yolunda atılan addım kimi bütün sənətsevərlərin 
sevincinə səbəb oldu.  
Haqqdan gələn saz  
 6 
Bəli, bu gün sağlıqlarında öz haqqlarını almayan sənətkar-
ların halal haqqları özlərinə qaytarılır. Elə oxucuların ixtiyarına 
verdiyimiz bu kitab da böyük ustad Aşıq Əmrahın ruhuna 
hörmət kimi araya-ərsəyə gətirilib. Yeri gəlmişkən qyed edək 
ki, ustadın 100 illik yubileyi ərəfəsində onun şeirlər kitabı və 
xatirəsinə həsr olumnmuş bir kitab Gürcüstanda işıq üzü görüb. 
Aşıq Əmrahın xatirəsinin əbədiləşdirilməsi, onun irsinin 
toplanması yolunda bizdən əvvəl zəhmət çəkənlərin hər birinə 
dərin minnətdarlığımızı ifadə edərək onların gördükləri işə 
kölgə salmadan demək istəyirik ki, Aşıq Əmrah elə bir qüdrətli 
sənətkardır ki, onun haqqında nəinki 1-2, hətta onlarla kitab 
yazılsa da azdır.  Qısa müddətdə ərsəyə gətirdiyimiz bu kitabda 
Aşıq Əmrahın sənət dostlarının, pərəstişkarlarının, folklorşünas 
alimlərin onunla bağlı xatirə yazıları, Aşıq Əmraha 
ünvanlanmış şeirlər toplanmışdır. Və bəri başdan etiraf edək ki, 
bu kitabda yer almış yazılar və şeirlər onun barəsində 
deyilənlərin heç də hamısı deyildir. Müəyyən səbəblərdən biz 
Aşıq Əmrahla bağlı yazıların hamısını toplaya bilmədik, yaxud 
xatirəsini dinləmək üçün kimlərəsə müraciət edə bilmədik. 
Amma bu bir həqiqətdir ki, bu kitab hətta min səhifə olsaydı 
belə, yenə Aşıq Əmrahın, onun ölməz sənətinin vurğunu 
olanların hamısının ürək sözlərini burada əks etdirmək 
mümkün deyildi. Çünki Aşıq Əmrah sənəti, Aşıq Əmrah 
şəxsiyyəti elə bir dəryadır ki, bu dəryaya bundan sonra hələ 
çox qəvvaslar baş vuracaq.  Və nə qədər ki, bu sənət yaşayacaq 
Aşıq Əmrah da yaşayacaq, onun haqqında bundan sonra daha 
böyük kitablar işıq üzü görəcəkdir.  
 
Musa NƏBİOĞLU             
 
  
Haqqdan gələn saz  
 
 7 
 
 
 
 
 
 
 
 
 
 
 
Yandırsın canımı çaldığın hava, 
Kərəmin ağzından çıxan ah kimi. 
Əlli il taxtaya, simə döyüncə 
Bircə gün sazını çal Əmrah kimi. 
 
                                            Zəlimxan YAQUB 
 
 
 
Haqqdan gələn saz  
 8 
 
Zəlimxan YAQUB, 
Xalq şairi, 
Azərbaycan Aşıqlar Birliyinin sədri. 
 
SAZ ONA HAQDAN GƏLMİŞDİ 
 
Böyük ustadımız Aşıq Əmrah Gülməmmədovun adı 
çəkiləndə xəyal məni çox-çox uzaqlara – ömrümün ilkinlik 
çağlarına, körpəlik, gənclik, qaynar çağlarına, dəli-dolu 
vaxtlarıma aparır. Azərbaycan aşıq poeziyasınnan bağlı çap 
olunan kitabların hamısı Qurbani ilə başladığı kimi, Borçalı 
aşıq məktəbi də Aşıq Əmrahın adı ilə başlayır.  Burda bir 
təbiilik və qanunauyğunluq var. Kim öz böyük sənəti ilə 
sənətdə intibah yaradıb, özündən əvvəlkiləri dərindən 
mənimsəyib, özündən sonra gələn nəslə böyük bir ərməğan 
verə bilibsə haqlı olaraq o mərhələ onun adı ilə başlayır. 
Doğrudur, Borçalı mahalında Aşıq Əmrahdan  da əvvəl çox 
böyük aşıqlarımız, ozanlarımız, şairlərimiz olub, yaşayıb-ya-
radıb, fəaliyyət göstərib. Belə olmasaydı bu mühit Aşıq Əmrah 
kimi böyük bir sənətkarı yetirə bilməzdi. Məhz bu mühit Aşıq 
Əmrah kimi çox kamil bir sənətkar yetirdi. Aşıq Əmrah deyilən 
kimi birrmənalı şəkildə şəksiz və tərəddüdsüz yada saz düşür. 
Aşıq var ki, saz ifaçılığında güclüdür, aşıq var ki, dastan söy-
ləməkdə güclüdür, aşıq da var ki, ümumiyyətlə oxumaqda güc-
lüdür. Amma Aşıq Əmrah Gülməmmədova Allah bu üç 
gözəlliyin üçünü də vermişdi. İlahi dərəcədə sazı ovsun, tilsim, 
sehr, möcüzə səviyyəsinə qaldırmaq istedadı və o sazın 
yolunnan, ləngərinnən, ölçü-biçisinnən, ilahi səsinnən, 
ağlagəlməz zəngulələrinnən insanı heyrətə gətirən bir neçə qatlı 
səsi və şirin, baməzə, turşməzə gözəl danışığı vardı. Aşıq 
Əmrahın eyni zamanda çox gözəl yaddaşı vardı. Yaşı səksəni 
keçmişdi, mən yenə onunla söhbət eləyəndə elə bilirdim cavan 
oğlanın yaddaşı ilə söhbət eləyirəm. Hansı aşıqdan, hansı 
şairdən, hansı ustaddan söhbət düşərdisə hansı sözünü istəsən 
Haqqdan gələn saz  
 
 9 
həmin dəqiqə sənə çatdırardı. Maraqlısı bu idi ki, onun 
repertuarı çox zəngin idi. İstənilən bir şair (mən bunun çox 
şahidi olmuşam) deyəndə ki,  filan rədifdə ancaq mən şeir 
yazmışam, o, sakitcə gülümsünər və qədim türk aşıq və şairlə-
rindən başlayaraq müasir Azərbaycan aşıq və şairlərindən hə-
min rədifdə bir neçə şeir deyərdi. Və qarşısındakı adam ondan 
üzr istəmək məcburiyyətində qalırdı.  
Aşıq Əmrah çox cəfakeş, özünə qarşı olduqca tələbkar bir 
sənətkar idi. Əslində bürtün böyük ustadlar ona görə böyük 
olub ki, ilk növbədə özünə qarşı tələbkar olub. Ömrünün ən 
müdrik çağlarında, hətta xəstə vaxtı belə ağzımdan çıxan yeni 
şeiri o dəqiqə kağıza yazardı ki, sonradan yaddaşına köçürsün. 
Aradan heç üçcə gün keçməmiş artıq həmin şeiri məclislərdə 
oxuyardu. 
Bu gün çox yüksək bir inkişaf mərhələsini yaşayan saz 
ifaçılığında  Aşıq Əmrahın misilsiz rolu və xidmətləri 
olmuşdur.  Aşıq Əmrah sazı elə bir yüksəkliyə qaldırıb ki, kim 
hara getsə də yenə ora qayıdır. Saz ifaçılığı sənətində vicdanı 
və Allahı olan, öz ustadını danmayan nə qədər böyük 
sənətkarlar varsa hamısı çox böyük səmimiyyətlə deyir ki, biz 
o bulaqdan – Aşıq Əmrah bulağından, Aşıq Əmrah sazından, 
onun endirmələrindən, döndərmələrindən qidalanmışıq. Bu, 
həqiqətən belədir.  
Aşıq Əmrahın Borçalı mühitində yeri çox hörmətli idi, çox 
yüksək idi. Yaxşı xatırlayıram, mən uşaq idim, Aşıq Əmrah 
Kəpənəkçiyə gəlib deyəndə, əstəğfürullah, elə bilirdin ki, bir 
peyğəmbər gəlir. Yəni biz uşaq heyrəti ilə bunu məhz belə 
qəbul edirdik.  Onun kəndimizə gəlişini səbirsizliklə 
gözləyirdik. Aşıq Əmrahı mən ilk dəfə Kəpənəkçidə rəhmətlik 
Bəkirlinin Bahəddinin evində görmüşəm. Dəqiq yadımdadır, 
onda mən yeddinci sinifdə oxuyurdum. O,  hündürboylu, 
tökməbədənli bir kişi idi.  Mən onu çox diqqətlə müşahidə 
edirdim, sazı götürüb məclisə girəndə sanki pəhləvan, 
qəhrəman döyüşə girirdi. Deyirdin ki, saz sinəsində qartal kimi 
Haqqdan gələn saz  
 10 
uçacaq. Pərdələrdə gəzişmələr başlayanda isə daşlar, divarlar 
da lal olub heyrətə gəlirdi ki, bu nə möcüzədi.  
Aşıq Əmrahın varlığıma hopdurduğu heyrət toxumları məni 
gətirib saza, sözə bağladı. Xoşbəxtlikdən mənə Aşıq Əmrah, 
Hüseyn Saraçlı və Aşıq Kamandar kimi nəhəng, qüdrətli sənət-
karlarla ünsiyyətdə olmaq, onları dinləmək, saatlarla qulaq as-
maq qismət oldu. Onlar saz dünyasında, ozan dünyasında, söz 
dünyasında möhtəşəm bir üçlükdür. Elə bir üçlük ki, birini 
dgərindən ayırmaq olmur. Brinin haqqında nə deyirsənsə elə 
bil ki, o birinin haqqında da demiş olursan. Onlardan biri 
haqqında danışanda digərlərini yada salmamaq qeyri-
mümkündür. Çünki hər birinin özünəməxsus böyüklüyü, 
əzəməti, möhtəşəmliyi var idi. Amma bu gün söhbət Aşıq 
Əmrahdan getdiyinə görə biz deyə bilərik ki, onun bu dünyaya 
ən böyük  ərməğanı Aşıq Kamandar idi. Ustadlar ustadı olub 
bütün Şərq aləmində məşhurlaşan Aşıq Kamandarın ustadı 
olmaq kifayətdir ki, deyəsən Əmrah aşıqlıq sənətinin 
zirvəsində, ən uca məqamında dayanan bir adamdır. Aşıq 
Əmrahda çox yüksək səhnə mədəniyyəti, məclis mədəniyyəti, 
ifa mədəniyyəti, sazla səsin vəhdətini riyazi dəqiqliklə 
gözləmək qabiliyyəti kimi bir sənətkarlıq, ustadlıq mədəniyyəti 
var idi.  Səs harda tamamlanırdısa Aşıq Əmrahın xalı da orda 
tamamlanırdı.   O, nəyi oxuyubsa – istər “Osmanlı divanisi”, 
istər “Baş dübeyti”, “İrəvan çuxuru”, “Mina gəraylı” – bu 
havaların sayını istənilən qədər artırmaq da olar, hamısına 
heykəl qoyub. Elə buna görədir ki, bu gün onun repertuarını 
çox yüksək ustalıqla təkrar edirlər. Yəni ona bir yenilik gətirə 
bilməsələr də, əн azı təkrar edirlər. Aşıq Əmrahın nə səsindəki, 
nə də barmaqlarındakı möcüzələrə nəsə əlavə etmək qeyri-
mümkündür. Aşıq Əmrahdan sonra solo ifaçılığına çox güclü 
sənətkarlar gəldi. Aşıq Ədalət bu sazın meydanını dünya qədər 
genişləndirdi, sazımızı daha da məşhurlaşdırdı. Ondan sonra 
rəhmətlik Aşıq Xanlar bu sənətə çox özünəməxsus şəkildə 
gəldi. Əli Quliyev gəldi. Və solo ifaçıların sayı artmağa 
başladı. Amma onlardan əvvəl Aşıq Əmrah bu sənətin zirvəsini 
Haqqdan gələn saz  
 
 11 
fəth eləmişdi. Bununla belə, Aşıq Əmrah təkcə solo ifaçı 
deyildi. O, oxuması ilə də, şeiri-şeiriyyatıyla da yüksək 
səviyyəli bir saz mədəniyyətini, saz məktəbini yaratdı. Olduqca 
az sayda aşıqlar haqqında deyirlər ki,  onun məktəbi var. 
Amma bu gün çəkinmədən deyirik ki, Aşıq Əmrahın da, Aşıq 
Hüseyn Saraçlının da, Aşıq Kamandarın da öz məktəbləri var. 
Bu günlərdə Aşıq Əkbərlə bağlı tədbir keçirdik, Allah rəhmət 
eləsin, onun da öz məktəbi var. Məktəb odur ki, səndən sonra 
sənin yolunnan çoxlu sənətkarlar gəlsin, sənə oxşamağa çalışa-
çalışa öz yolunu tapsın. Yəni demək istəyirəm ki, Azərbaycan 
aşıq sənəti tarixində bunların hər biri bir mərhələ, hər biri 
ayrıca bir məktəbdir. 
Aşıq Əmrah XX sərin 50-ci illərindən sonra saza elə bir 
heykəl qoydu, elə bir abidə, sirli-sehrli dünya yaratdı ki, bu 
günə qədər heç kəs onun barmaqlarının sehrinnən çıxa bilmir. 
Mən çox şadam ki, bu gün Borçalıda və Təbrizdə Aşıq 
Əmrahın barmaqları yaşayır. Həqiqət bundan ibarətdir ki, Aşıq 
Əmrah sazın Akademiyası, konservatoriyası – ən yüksək 
məktəbidir. Ondan nə qədər desən öyrəniblər, indən belə də 
öyrənəcəklər.  
Aşıq Əmrahdan söz düşəndə həmişə mənim ürəyimdə ağrı-
lar baş qaldırır. Çünki Aşıq Əmrahın sənətdə allahlıq elədiyi 
dövrdə saza münasibət indiki kimi deyildi. Azərbaycanın pay-
taxtı olan Bakıda azərbaycanlılardan – türklərdən daha çox 
başqa millətlər yaşadığına görə saza  ayrı cür baxırdılar. Saza 
hücumlar olurdu. Bu da Azərbaycanda milli şüura, milli 
təfəkkürə qarşı bir təxribat idi. Azərbaycanı özündən ayırmaq, 
manqurtlaşdırmaq istəyirdilər. Sazından, sözündən, 
dastanından, ruhundan, yaddaşından qopartmaq istəyirdilər. 
Amma Aşıq Əmrahın böyüklüyü onda oldu ki, bu hücumların 
qarşısını özünün sazı ilə aldı. Sazda elə bir mərhələ yaratdı ki, 
artıq onu danmaq, gizləmək mümkün olmadı. XX əsrin 
əvvəllərində Aşıq Ələsgərdən gələn, Aşıq Əsəddə, Aşıq 
Mirzədə, Aşıq İslam Yusifovda ən yüksək zirvəyə çatan saz 
Haqqdan gələn saz  
 12 
ifaçılığı Aşıq Əmrahla yeni bir mərhələyə qədəm qoydu, yeni 
keyfiyyət qazandı. Şükürlər olsun Allaha, nə yaxşı ki, 1959-cu 
ildə heç olmasa Moskvada Azərbaycan mədəniyyəti ongünlüyü 
keçirildi və orda Borçalının üç azman aşığı iştirak elədi ki, 
onlardan başda Aşıq Əmrah gəlirdi.  
Məni yandıran odur ki, Aşıq Əmrah bu dünyadan öz haqqını 
almamış getdi. O vaxtlar həm saza münasibət bu günkü kimi 
deyildi, həm də Bakı sanki başqa millətlərin paytaxtı idi. 
Şükürlər olsun Allaha ki, Bakı bu gün xalis Azərbaycan 
xalqının paytaxt şəhəridir. Və burada hər kəs öz milli şüuruna, 
milli təfəkkürünə və milli yaddaşına sahibdir.  Təəssüf ki, bu 
gün kifayət qədər maddi və texniki imkanlarımız olsa da, Aşıq 
Əmrah kimi böyük sənətkarlarımız dünyada yoxdur. Vaxtında 
televiziyanın imkanlarından istifadə etmədilər. Aşıq Əmrah 
kimi sazın tanrısı olan bir sənətkarın indi bircə dənə də olsun 
videogörüntüsünün olmaması adama çox ağır gəlir. Yalnız 
radionun qızıl fondunda bir neçə lent yazısı qalıbdır. Çox təəs-
süflər olsun ki, biz vaxtında Aşıq Əmrahı özünün qabliyyəti və 
istedadı səviyyəsində dünyaya təqdim edə bilmədik. Çünki o 
illərdə qollarımız bağlı idi.  İndi qollarımız açılıb, amma Aşıq 
Əmrah dünyada yoxdur. Ancaq bu gün mənə təsəlli verən 
qüdrət odur ki, indi Azərbaycanda aşıq sənəti dövlət qayğısı ilə 
himayə olunur, xalqımız bu sənətin bir neçə yüzillik xəzinəsini 
qaytarmaq barədə  fikirləşir. Bu gün Aşıq Əmrah öz haqqını 
almağa doğru gedir. Onun mənəvi övladları – təkcə Borçalıda 
deyil, Azərbaycanın müxtəlif guşələrində, Təbrizdə, Əhərdə, 
Qaradağda, Zəncanda, Qarabağda Aşıq Əmrah sənətinin 
vurğunları,  sənətinə dərindən bələd olanlar onun haqqını 
qaytarmaq üçün inanıram ki, əllərindən  gələni əsirgəməyə-
cəklər. Sevindirici haldır ki, Aşıq Əmrahın 100 illik yubleyini 
Tiflisdə yüksək səviyyədə qeyd elədik. Bakıdan gəlmiş böyük 
bir ziyalı qrupunun da iştirak etdiyi bu tədbir Borçalıda əsl el 
bayramına çevrilmişdi. Bu gün oxuculara təqdim olunan bu 
kitab da Aşıq Əmrahın haqqının özünə qaytarılması yolunda 
növbəti bir addımdır və bu böyük sənətkarla bağlı həyata 
Haqqdan gələn saz  
 
 13 
keçirilən tədbirlər bununla bitməyəcək, onun halal haqqını 
özünə qaytarmaq üçün bundan sonra da böyük işlər 
görüləcəkdir.   
Öz sənəti və şəxsiyyəti ilə yaddaşlara möhür vurub əbə-
diyyət dünyasına gedənlərin hamısı ölməzdir, əbədidir. Aşıq 
Əmrah da bu ölməzlər sırasındadır və adı üçüncü, dördüncü, 
beşinci sırada yox, birincilər sırasında çəkilən 
sənətkarlarımızdan biridir ki, biz həmişə onu elə birincilər 
sırasında xatırlayacağıq. Çünki onun istedadı Allahdan gəlmə 
istedad idi. Və Zəlimxan Yaqubun dediyi: 
 
Min ömür uzadıb, ömür üzməyib, 
Yersiz oynamyıb, yersiz süzməyib, 
Usta bağlamayıb, zərgər düzməyib, 
Sənə haqdan gəlib saz, Əmrah dayı! 
 
kimi sözlər böyük həqiqət idi və təkcə Zəlimxanın sözü deyildi.   
Bu sözləri Allah özü Zəlimxanın yadaşına hazır endirmişdi ki, 
mən göndərirəm, sən varağa köçür. Doğrudan da saz ona 
haqdan gəlmişdi. Allah ona sazı bütün çeşidləri, xalları, 
gülləriylə hazır göndərmişdi.  
Digər böyük ustad sənətkarlarla olduğu kimi, Aşıq Əmrahla 
da mənim aramda ata-oğul münasibəti varıydı. Aramızda çox 
böyük yaş fərqi olmasına baxmayraq həm də səmimi dostluq 
münasibətimiz vardı. Onunla söhbət edəndə yaş fərqini unudur, 
elə bilirdin ki, onunla həmyaşıdsan, həmdərdsən. Qətiyyən 
özünü üstün tutmazdı. Olduqca həlim xasiyyətli bir adam idi. 
İstedadı ilə insanlığı bir-birini üzvi şəkildə tamamlayırdı. 
Onunla 30 ilə yaxın ünsiyyətdə oldum, bir dəfə də olsun öz 
böyüklüyünü hiss etdirdiyini görmədim. O illər ərzində bircə 
dəfə də eşitmədim ki, haqqının tapdanmasından giley eləsin.  
Elə hal olmazdı ki, mən Borçalıya gedəm və ona baş çəkmə-
yəm. Və elə hal da olmazdı ki, o, Zəlimxan Yaqubu eyvanda 
Haqqdan gələn saz  
 14 
sazla qarşılamasın. Həmişə məni saz havalarıyla qarşılayardı. 
Özü bir az çalıb-oxuduqdan sonra deyirdi:  
– Qardaşoğlu, sazı götür, bərabər çalıb-oxuyaq.  
Və xoşbəxtlikdən mən Aşıq Əmrah, Hüseyn Saraçlı və Aşıq 
Kamandarla üzbəüz saz çalmışam. Aşıq Əmrahla ikimiz 
birlikdə saz çalanda elə bilirdin bir saz çalınır. Bu o demək 
deyildi ki, mən də onun kimi çalırdım. Sadəcə olaraq o, məni 
gözləyə-gözləyə çalırdı. Mən də onun o qədər vurğunuydum ki, 
hər xalını, gülünü götürürdüm. Bu gün böyük fəxr və qürur 
hissi ilə deyirəm ki,  Aşıq Əmrahdan çox şey öyrənmişəm. Və 
çalışıram ki, ondan öyrəndiklərimi özümdə saxlamayım, 
məndən sonra gələn gənclərə ötürüm.  
Bu gün mənim sazımdakı şirinlik, sözümdəki şirinlik, şeirlə-
rimin bu qədər yaddaşlara köçməsi, el-el, oba-oba, məclis-
məclis gəzməsi onlardan gələn xoşbəxtlik, onlardan gələn mü-
qəddəslikdi. Onlar hər birimizi bu xalqa tanıtdı, bizə böyük 
şöhrət verdi, ilhamdan, sazdan, səsdən, sözdən maya verdi, 
mayamız sağlam oldu, halal oldu.  
Aşıq Əmrahla bağlı mənim xatirələrim bir yazıya sığan 
deyil. Ömür vəfa eləsə gələcəkdə bu böyük sənətkarla bağlı 
xatirələrimi ayrıca kitab halında nəşr etdirəcəyəm.  
Aşıq Əmrah bizim üçün saz dərsliyi, saz müəllimidir. Bu 
müəllimin, bu ustadın, bu böyük sənətkarın ruhu qarşısında baş 
əyirəm. Onun yaradıcılığı da gözəldir, ondan yadigar qalan ha-
valar da gözəldir, bu dünyaya şöhrət olan sənəti və şəxsiyyəti 
də gözəldir. İnanıram ki, Azərbaycan Aşıqlar Birliyinin dəstəyi 
ilə işıq üzü görəcək bu kitab da ocxuculara ən qiymətli bir 
hədiyyə olacaq.  Bu kitabla bağlı ustadımızın dünyaya ikinci 
gəlişi mübarək olsun!  
 
 
 
 
Haqqdan gələn saz  
 
 15 
 
ƏMRAH SAZI 
 
İyirminci yüzilliyin saz-söz dünyasına boylandıqca unudul-
mazlar cərgəsində yer alan Əmrah Gülməmmədovun gözümüzün 
önündən getməyən sənət portretinin özünəməxsus cizgi və çalar-
ları  ondan cismən uzaqlaşdığımız hər ildə (həm də hər onildə!) 
daha da aydınlaşır, durulaşır. Həlim təbiətli, mülayim xasiyyətli, 
təkcə səsiylə, sazıyla-sözüylə deyil, baxışlarıyla, yerişi-duruşuyla, 
çoxmənalı təbəssümüylə də danışmağı bacaran Əmrah əminin 
obrazı xəyalımda, xatirəmdə indi də ilğım-ilğım dalğalanır... 
Sözə-sənətə qarşı həssaslığı, tələbkarlığı, özünə gələndə isə tə-
vazökarlığı ilə hamıya örnək ola biləcək bir ustadıydı. Həm 
musiqi-havacat, həm də söz-dastan repertuarının zənginliyinə gö-
rə də unikal sinədəftəriydi. Heyf, min heyf ki, bu dəryanın qədri 
qədərincə bilinmədi, onun sinəsindəki saz-söz yatırı yazıya alınıb 
qorunmadı. Əlimizdəki beş-üç saz havasından başqa hər şeyi 
özüylə görünməzə-bilinməzə apardı... 
Klassik saz ifaçılığının yeni, yaradıcı keyfiyyətlərlə zənginləş-
dirilməsində onun xidmətləri təkrarsızdır. Dədə-baba sazımızın 
sim, pərdə və çanaq ölçülərinin  keyfiyyətcə yeniləşməsi sahəsin-
də Əmrah Gülməmmədovun yaradıcı dühası sənət aləmində 
”Əmrah sazı” anlayışının və deyiminin ortaya çıxmasına səbəb 
olmuşdur. Bu gün Azərbaycan aşıq sənətində solo-saz ifaçılığının 
ayrıca bir istiqamət kimi formalaşmasının təməli əslində böyük 
ustadın sazın texnoloji imkanlarının genişləndirilməsi ilə bağlı 
gördüyü işlərdir. Özü də bu texnoloji yenilikləri özünün dahiyanə 
ifaçılığı ilə birləşdirərək təqdim etdiyi üçün hər iki anlamda o, 
solo-saz ifaçılığının özülüdür. Sonrakı dönəmdə Ədalət Nəsibov, 
Xanlar Məhərrəmov, Əli Quliyev, Gülabı Xındıoğlu, Çingiz 
Mehdipur və başqa onlarla istedadlı solo-saz ifaçısının məhz bu 
sənət məktəbinin yetirməsi olaraq ortaya çıxdığı danılmazdır. 
Aşıq Əmrahın daşıdığı ad vaxtilə söhbət zamanı onun bizə 
söylədiyinə görə “Əmrah” dastanından gəlir. Məşhur Ərzrumlu 
Haqqdan gələn saz  
 16 
aşıq Əmrahın adına bağlı olan “Əmrah – Səlvi” dastanı bir Bor-
çalı məclisində söylənildiyi zaman bu məclisdə iştirak edən Paşa 
kişiyə oğlu olmasının müjdəsi gəlir. Həmin məclisin şərəfinə ata 
öz oğluna “Əmrah” adı qoyur. Saz dünyasından gələn bu uğurlu 
ad onu elə saz-söz dünyasında da saxlayır. ”Əmrah” sözü əslində 
“həmrah”, yəni “həmyol”, “həmyoldaş” mənası verir. Sözün – 
adın bu anlamını da Aşıq Əmrah hər zaman ləyaqətlə daşıdı, saza-
sözə, sənətə həmrah – həmyoldaş oldu. Bu sirli-sehirli aləmdə 
ucaldı, ürəyinin, səsinin, barmaqlarının möcüzəli qüdrəti ilə 
daşıdığı sənətin adını-urvatını da özüylə bərabər ucaltdı. 
Əmrah kişi  bir çox aşıqlardan fərqli olaraq təkcə Borçalı hava-
larını deyil, Gəncəbasar, Göyçə, Təbriz, hətta Şirvan aşıqlarına 
məxsus olan havaları çox rahatlıqla (və dəqiqliklə!) ifa edə bilirdi. 
İstənilən xalq mahnısını sazda səsləndirməyi bacarırdı. Bir çox 
xalq mahnılarının vaxtilə aşıq havası olub sonra xanəndələrə 
adladığını da söyləyirdi. Bir dəfə mən onun sazda “Heyratı” mu-
ğamını yerli-yataqlı çaldığını görüb heyrət elədim. Gülümsünüb 
dedi ki, istənilən muğamı sazda çala bilərəm... 
Yumşaq, məhrəm oxumağı varıydı. Ürəyindəki, canındakı 
həzinlik səsində bulaq kimi çağlayıb gedirdi. Oxuduğu zaman 
sözləri o qədər aydın və şəffaf səsləndirirdi ki! Qəribin, Abbasın, 
Kərəmin, Dilqəmin, Ələsgərin sözlərini özünün sinəsindən pər-
vazlanan sözlər kimi əzizləyərdi. 
Nədənsə, harada və kim tərəfindən ifa olunmasından asılı 
olmayaraq hər dəfə “Dilqəmi” havasının ilk sədası qulağıma 
gələn kimi gözümün qabağında Əmrah əminin nurlu çöhrəsi can-
lanır. Bu havanın bənzərsiz ifaçısı olmağınamı görə həmin əhvalı 
ruhuma, xəyalıma aşılayıb, yoxsa özü Dilqəm könüllü, Dilqəm 
niskilli bir söz-sənət pərvanəsi olduğu üçün?! Bilmirəm. Bildiyim 
tək odur ki, “Dilqəmi” havası Əmrah əmini mənim xəyalımda 
dipdiri saxlamaq gücündədir...  
 
Məhərrəm QASIMLI,  
professor. 
Haqqdan gələn saz  
 
 17 
 
SAZIN ƏMRAH MƏRHƏLƏSİ 
 
Bir ildən çoxdur ki, Aşıq Əmrah Gülməmmədovdan yazmaq 
istəyirəm, bacarmıram ki, bacarmıram. Ustadın 100 illik 
yubileyi də gəlib keçdi. Tiflis şəhərində onunla bağlı keçirilən 
təntənəli yubileydə də iştirak etdim. Yenə də heç nə yaza 
bilmədim. Heç kim düşünməsin ki, tənbəllik edib yaza 
bilməmişəm. Bəlkə də buna başqa ad vermək olmaz. Ancaq 
inanın ki, bu, belə deyil. Sadəcə olaraq Aşıq Əmrah sənətinin 
möhtəşəmliyi qarşısında aciz qalmışam. Ana sazımızın Əmrah 
mərhələsini yerli-yataqlı oxucuya çatdıra bilməmək xofu məni 
yamanca acizləşdirib. Əslində mən də, digər Əmrahsevər 
dostlarım da ustadın son dərəcə məharətlə ifa etdiyi “Urfani”, 
“Çuxuroba”, “Bəhr divani”, “Mirzəxanı”, “Orta sarıtel” və 
onlarca belə saz havalarını necə təhlilə çəkib onun dəyərini 
verə bilərik. Bu, sadəcə olaraq mümkün deyil. Əmrah sənətinə, 
onun sənətə, saz ifaçılığına gətirdiyi yeniliklərə ancaq saz 
sənətinə yaxşı bələd olan savadlı musiqişünas alimlər qiymət 
verə bilər və bu, həm də vacibdir. Aşıq Əmrah ifaçılığında 
təsadüf etdiyimiz heyrətamiz yeniliklər bizim ruhumuzu, 
hissimizi qanadlandırırsa da, bu ifaların elmi təhlilini, ustadın 
özünəməxsusluğunu və sənətə gətirdiyi saysız yenilikləri 
hökmən kamil mütəxəssis açıb şərh etməlidir. Bunun üçün elə 
bilirəm əlimizdə aşığın kifayət qədər saz havaları, Azərbaycan 
radiosunun qızıl fondundda qorunan səs yazıları movcuddur. 
Təki bu işə canla-başla girişən tapılsın. 
Yuxarıda söylədiyim və gəldiyim qənaətlərə kölgə salmadan 
özümün dərk etdiyim qədər ustadın sənət dünyasına baş 
vurmaq istəyimdən dönə bilmirəm. Odur ki, öz-özümə belə bir 
sual verib cavablandırmaq istərdim: “Mənim üçün Aşıq Əmrah 
kimdir və aşıq sənətində ustadın xidmətləri nədən ibarətdir?” 
Hər şeydən öncə aşıq Əmrah saz ifaçılığını ənənəvi tərzdən 
yüksək professional məqama yüksəldən ilk novatordur. Aşıq 
Haqqdan gələn saz  
 18 
Əmrah sazın pərdə düzümünü, simlərin sayını ilk dəfə artıran 
təkmil bir ixtiraçı kimi tarixdə qalan ustaddır. İlk dəfə saz ha-
valarını solo-ifa səviyyəsinə yüksəldən Aşıq Əmrah olmuşdur. 
O, ilk dəfə olaraq saz havalarının muğam ladları ilə 
uyğunluğunu tapıb ayrı-ayrı muğamlarımızı eyni ladlı saz 
havaları ilə uyğunlaşdırıb, muğamlarımızı saz havalarına 
qovuşduran ilk incəsənət adamıdır. Dədə Əmrah aşıq 
havalarının məzmun və mündricəsini zənginləşdirən, hər bir 
havanın mükəmməl süjet xəttini müəyyənləşdirən, bu havaları 
güllər, xallar və incə döndərmələrlə zənginləşdirən, ona 
kamillik gətirən və saz ifaçılığının təməlindən zirvəsinə qədər 
möhtəşəm bir abidə quran bəstəkar sənətkardır. Ötən yüzilliyin 
50–70-ci illərində lentə aldırdığı hər bir səs yazısından da 
göründüyü kimi, aşıq Əmrah saz havalarının melodikliyini 
inkişaf etdirdiyi kimi, bu melodiyaların poetik materiallarına da 
həmişə çox ciddi yanaşmış, ifa etdiyi hər bir sözün havacatla 
uyğunluğuna ciddi fikir vermişdir. Ustadın əlimizdə olan bütün 
ifalarında musiqi ilə poetik mətnin harmoniyası özünü qabarıq 
şəkildə göstərir. 
Gəncliyinin ilk çağlarında atası Paşa kişidən, sonralar bəya-
zidli aşıq Məsimdən dərs alan Əmrah Gülməmmədov az 
keçmir ki, Borçalıda və onun hüdudlarından kənarlarda peşəkar 
bir aşıq kimi məşhurlaşmağa başlayır. Öz üzərində daima 
çalışması, zəngin aşıq sənətini yorulmadan mənimsəməsi onu 
elin nəzərində daha da yüksəklərə qaldırır. Zaman keçdikcə 
onun adı dillər əzbərinə çevrilir.  
On bir simli tavar sazı ilə məclislər dolaşan Əmrah Gül-
məmmədov artıq ustadlıq missiyasını yerinə yetirməyə 
başlayır. Əllinci illərin ortalarından özünün yetirməsi 
Kamandar Əfəndi ilə çiyin-çiyinə dastanlı-nağıllı məclislər 
keçirən Dədə Əmrahın ifaları Tiflis və Bakı radiolarında 
səslənir. “Dübeyt”, “Şahsevəni”, “Misri”, “Dastanı” 
havalarında deyişən ustad-şəyird deyişmələri bu gün də 
könülləri oxşamaqdadır.  
Haqqdan gələn saz  
 
 19 
Aşıq Əmrah həm də yaradıcı aşıq idi. Onun qələmindən 
çıxan gəraylı, qoşma, təcnis, divani və müxəmməsləri bu gün 
də aşıqların dilinin əzbəridir. Fərəflə qeyd edə bilərəm ki, 
ölməz ustadımızın bir neçə şeirini hələ özünün sağlığında – 
1984-cü ildə “Elm” nəşriyyatında “Azərbaycan aşıqları və el 
şairləri” kitabına daxil etmişik. Ötən il isə aşığın ayrıca bir şeir 
kitabı ustadı sevənlərə hədiyyə edildi. 
...Dədə Əmrahla ata-bala, əmi-qardaşoğlu münasibətində ol-
muşuq həmişə. Dəfələrlə Bakıda atam Hüseynqulu müəllimin, 
dünyasını erkən dəyişmiş hüquqşünas dostumuz Hikmət Süley-
manlının, mərhum Ağamalı Sadiqin, elimizin xeyriyyəçi oğlu 
Oruc Əlizadənin, hamımızın çox sevdiyimiz xalq şairi 
Zəlimxan Yaqubun, saz-söz vurğunu dostum Səməd 
Gürzəliyevin evlərində olmuşuq. Onun ifalarını, söhbətlərini 
lentə köçürmüş, saz-söz sevərlər arasında yaymışıq. 
Aşıq Əmrah Gülməmmədova olan sevgimiz bu gün də, ina-
nıram ki, sabah da tükənən deyil. Ustad Əmrah, Dədə Əmrah, 
bəstəkar Əmrah hər zaman yaşayacaq və özünə rəhmət 
qazanacaqdır. Ruhu şad, yeri behişt olsun! 
 
 
Elxan MƏMMƏDLİ 
 
 
 
 
 
 
Haqqdan gələn saz  
 20 
 
AŞIQ ƏMRAH – 100 
 
Ulu Tanrının təkcə Borçalı mahalında deyil, Göyçədən, Dər-
bənddən belə, quzeyli-güneyli Azərbaycanımıza və bütün Türk 
dünyasına bəxş etdiyi aşıqlar sultanı Xan Əmrahın 100 yaşı mü-
barək! 
Müqəddəs Quran ayələri kimi Türk dünyasına nazil olmuş 
“Qara sazı” lap gənc yaşlarından, ta ömrünün son günlərinədək 
“Tanrı payı” kimi qəbul edib yaşadı, yaratdı Xan Əmrah! 
Bütün ömrü boyu telli sazı sinəsində bəsləyə-bəsləyə, əsrarən-
giz aşıq havalarını gümüş tellərdə süsləyə-süsləyə ellər dolaşdı, 
minlərlə toy, nişan, el şənlikləri yola saldı, saz-söz meydanında 
əsl möcüzələr yaratdı Xan Əmrah! 
Aşıq Əmrah başda olmaqla əkə-bükə, ağır taxtalı, fıl salğarlı 
Borçalı aşıqlarının məclislərində iştirak edib, bəzən dalğın, bəzən 
çılğın havaların ballı-güllü axarında gah kövrəlib zərifləşən, gah 
da qürurlanıb mətinləşən Borçalıların bəxtəvər başına! 
O bəxtəvərlikdən mənə də pay düşür. 
Xalq şairi Zəlimxan Yaqub hər dəfə məni məclisə təqdim 
edəndə özünəməxsus pafosla belə deyir: 
“– Ulu Borçalımızın memar oğlu, şair qəlbli memar, memar 
qüdrətli şair. Özü də Aşıq Əmrah sazının laylasında böyüyüb... 
Bəxtəvər başına!» 
Saz-söz xiridarı, hörmətli şair dostum bu ifadəni nahaqdan 
işlətmir, mən həqiqətən də sazın laylasında böyümüş bəxtəvərəm. 
Bu da həqiqətdir ki, Aşıq Əmrah anam Müqəddə xanımın 
dayısıdır. Ona görə də o, hər dəfə Qoçuluda toy-nişan məclisləri 
keçirəndə yalnız bizim evə düşərdi. Hələ körpə yaşlarımdan saza-
sözə həvəskar olduğumdan atam həmişə məni Aşıq Əmrahın 
bütün məclislərinə aparardı, mən də səhərə qədər çimir etmədən 
heyran-heyran onun sazının laylasında xumarlanardım... 
İlahi, necə də gözəl, unudulmaz günlərdi?! 
Necə də xoş əhvallar, xoşbəxt anlar yaşayardım?! Elə bilirdim 
ki, bu dünyada bir ƏMRAH dayı var, bir SAZ var, bir də MƏN 
varam, vəssəlam!.. 
Haqqdan gələn saz  
 
 21 
O dastan gecələrində mən xəyalən gah Xan Kərəm kimi Ərzru-
mun gədiyində qara düşür, gah Aşıq Qərib kimi yar yolunda tərki-
vətən dolanır, gah da Lətif şah kimi dəryada qərq olub haray salır-
dım! 
Çox vaxt isə Qoç Koroğluya dönüb, Qıratın belinə qalxır, 
Dəlilər də başımda əzazil bəylərə, xanlara qan uddururdum. Am-
ma, Keçəl Həmzənin xəyanətinə və Giziroğlu Mustafa bəyin mə-
nim Koroğlumu çaya basmasına dözə bilmirdim, yanıb-yaxılır-
dım, bir kənara çəkilib xısın-xısın ağlayardım... 
Amma... Amma, heyf ki, bu sazlı, dastanlı günlərim tez 
qurtardı... Tələbəlik illərində təhsilə, layihə institutunda işləyən 
dövrlərdə isə memarlığa başım elə qarışmışdı ki, Aşıq Əmrahın 
saz-söz məclislərində gözüm doyunca, özüm doyunca iştirak edə 
bilmirdim. Başım ayılanda isə artıq gec idi!.. Artıq aşıq qocal-
mışdı, artıq o, Borçalı məclislərində seyrək-seyrək görünürdü. 
Görünəndə isə, nə sazın qüdrəti, nə səsin şövqü əvvəlki deyildi!.. 
Beləcə, Aşıq Əmrah sazının laylalarının dadı damağımda, ha-
vası, nəvası başımda qaldı... 
Maraqlıdır ki, Əmrah dayı həmişə mənə “Həzrəti Ömər!” – 
deyə müraciət edirdi və məni gələcəkdə bəstəkar görmək istəyirdi. 
Bu arzu onda yəqin ki, mənim saza, musiqiyə olan coşğun 
həvəsimi gördüyü üçün yaranmışdı. 
Bir dəfə yenə Aşıq Kamandarla birlikdə bizdə qonaq olarkən 
Əmrah dayının sazını çalmaq eşqinə düşdüm. Gecə hamı yatan-
dan sonra onun sazını köynəyindən çıxarıb eyvanda, ay işığında 
xeyli çaldım. Yox, yox, mən çalmırdım, saz özü bülbül kimi ötür-
dü!.. Təsəvvür edirsinizmi? Aşıq Əmrahın sazının pərdələrinə 
barmaqlarımı toxundurmaq, ay işığında par-par yanan simlərdən 
süzülən sehrli nəvalara dinşək kəsilmək o zaman mənimçün nə 
deməkdi?!.. 
Sabah tezdən Əmrah dayı məni bağrına basıb belə dedi: 
– Həzrəti Ömər böyüyəndə bəstəkar olsa yaxşıdır, ona 40 xam 
hava vermək dayısının boynuna! 
Onda Aşıq Kamandar bu arzuya şərik çıxmadı: 
Haqqdan gələn saz  
 22 
– Ustad, mən dünəndən bəri Ömər balanın çəkdiyi rəsmlərə 
tamaşa edirəm, maşallah, uşağın yaxşı əl qabiliyyəti var, məncə o 
gələcəkdə ya rəssam, ya da memar olsa yaxşıdır. 
Samovardan çay süzən anam aşıqların söhbətinə qarışdı: 
– Yox, yox! Sizə qurban olum, bəstəkar, ya da memar olsa ge-
dib Bakıda qalacaq. Ən yaxşısı budur, saz çalıb oxuya bilir, qoy 
aşıq olsun, kənddə öz yanımızdaca qalsın... 
Atam isə onların heç birinin sözünə söykək vermədi: 
– Hələ qarşıda orta məktəbi “Qızıl medal”la bitirmək durur, 
sonrasına baxarıq... 
Bu söhbətin üstündən uzun illər keçdikdən sonra Əmrah dayı 
Bakıda qonağım olarkən gülə-gülə söylədi:  
– Həzrəti Ömər, yaxşı ki, nə mənim, nə də bacım qızının 
sözünə baxmadın, ürəyin istəyən sənəti seçdin, memar oldun. 
Uğurların məni sevindirir. Amma, bir tövsiyəm var, sazı heç vaxt 
əlindən yerə qoyma! O, həm sənin evinə bərəkət gətirəcək, həm 
də memarlığına kömək edəcək. 
Ayrılanda isə zarafatından qalmadı: 
– Amma, elə bilmə ki, o gecə mənim sazımı çaldığını duyuq 
düşmədim. Mən sazın köynək bağını da fərqli sarıyıram, yadında 
saxla! 
Onun tövsiyyələri unudulmadı. Hazırda evimdə üç sazım var: 
Tavar saz, Türk sazı və Özbək rübabı. Mən memarlıq yaradıcılığı-
mı bu sazlarsız təsəvvür etmirəm. Layihədə işim çətinə düşəndə, 
optimal həll tapılmadıqda saza müraciət edirəm: bir-iki hava 
çalandan sonra, sanki göylərdən təb gəlir, ilham göndərilir və 
bütün müşgüllərə açar tapılır... 
Həqiqətən də Əmrah dayının çaldığı saz havalarından əxz etdi-
yim bir çox məqamlar və məziyyətlər mənim memarlıq yaradıcı-
lığıma güclü təsir göstərmişdir. O havalardakı kompozisiya 
rəngarəngliyi, havanın ana xətti boyunca improvizə naxışlamaları, 
mövzunun əhvalına uyğun ahəngdə “qabarma-çəkilmə” effektləri, 
nikbin və bədbin məqamların önə və ya arxa plana çəkilməsi, 
başlanğıcda və sonda səslənən lakonik akkordlar silsiləsi və sairə, 
yaratdığım memarlıq əsərlərində gen-bol istifadə olunmaqdadır... 
Haqqdan gələn saz  
 
 23 
Mən günü bu gün də Əmrah dayının sənət xəzinəsindən sürəkli 
olaraq bəhrələnir, onun mənə təqdim və təlqin etdiyi kamil sənət 
fəlsəfəsinin işığında yol-ərkan arayıram və... 
Və, saz havalarının harmoniyasını təcəssüm və ehtiva edən 
MEMARLIGI yaratmağa çahşıram. 
 
* * * 
...Dədə Qorquddan üzü bəri tellənib, sellənib bu günümüzə 
gəlib çatmış ozan-aşıq sənətimizin bir qolu da «Borçalı aşıq 
məktəbi»dir. Borçalı mahalında onun azman nümayəndələri Aşıq 
Sadıq, Aşıq Məsim, Xındı Məmməd, Qəmərli Aşıq Söyün, Aşıq 
Hüseyn Saraclı, Dolulu Aşıq Abuzər, Qarayazılı Aşıq Alxan və 
daha neçə-neçə ustad aşıqlar eldə-obada şöhrət tapmışlar. Bu 
ustad el sənətkarlarından sonra «Borçalı aşıq məktəbi»nin pərvə-
riş tapmasında, cilalanıb urvatlanmasında və nəhayət, görk olub 
Türk ellərinə yayılmasında Aşıq Əmrahın xidməti, əməyi müstəs-
nadır. Aşıq Əmrahın böyüklüyü əsasən ondadır ki, o, nə özündən 
qabaq yaşamış ustad aşıqların, nə də öz müasirlərinin sənət 
ərkanına sığışa bilmədi, daha doğrusu, öz daxili potensiyasına 
güvənərək sığışmaq istəmədi! O, sənətinin incəliklərini cilalaya-
raq klassik saz havalarını yeni, zərif çalarlarla daha da zənginləş-
dirirdi. Həm sazın çalınma texnikasında, həm də onun struktur 
quruluşunda Aşıq Əmrahın etdiyi yeniliklər bu gün sazın konser-
vatoriyada simfonik orkestrlərlə həmahəng səslənməsinə zəmin 
yaratdı. Başqa sözlə, Aşıq Əmrah müasir aşıq yaradıcılığının 
müntəxabatını bizə ərmağan qoydu. 
O, buna necə nail oldu? 
– Saza əlavə pərdələr, simlər artırdı, bununla da sazın oktava-
sını genişləndirdi və səs gurluğunu qazandı; 
–  Hər hava üçün “Sax” və “Beçə” pərdələr zonasında çalman  
bir-birindən şirin güllər, keçidlər şəlaləsi yaratdı; 
– “Kök” (orta) simlərə “bəm” diapazonlu köməkçi sim qoşaraq 
Türk tembrli səslənmə effektinə yetdi; 
– Aşıq havalarına klassik milli muğam parçalarından müqəd-
dimə verməklə interpritasiyalı keçidlər silsiləsini müvafıq bildi; 
Haqqdan gələn saz  
 24 
– Saz aləmində ilk olaraq bəstəkar mahnılarının saz variant-
larını işlədi; 
– Sazda Türk və başqa Şərq xalqları musiqisini çalmaqla dinlə-
yici zövqünü şaxələndirdi. 
– Və sair, və ilaxır... 
* * * 
Borçalı məclislərində hər zaman başda əyləşmiş Xalq şairi Os-
man Sarıvəlli Aşıq Əmrah sənətinə yüksək qiymət verirdi. 
Bir hadisə xatırladım: 
Kirəc Muğanlı kəndində toy idi. Xalam Ədilə xanımın toyuna 
məni də aparmışdılar. Toy məclisini Aşıq Əmrahla, gənc Aşıq 
Kamandar rövnəqləndirməkdəydi. Yaşımın az olmasına baxma-
yaraq saz həvəskarı olduğum üçün mənə məclisdə oturmaq “hü-
ququ” verilmişdi. Kolxoz sədri, maması oğlu İsgəndər kişinin 
qonağı olan Osman Sarıvəlli də məclisdəydi. O, İsgəndər kişiyə 
ithafən yenicə yazdığı “Ay mamoğlu” şeirini Aşıq Əmraha ötürdü 
və çox keçmədi ki, aşıq ilk dəfə həmin şeiri “Dübeyti” havası 
üstündə şövqlə oxudu. Bütün məclis əhli ayağa durub böyük 
ehtiramla şairi və aşığı alqışladılar. Mahnının premyerasının mü-
vəffəqiyyətindən məmnun qalan şair Aşıq Əmraha tərəf dönüb: 
– Yaşasın Borçalı aşıqlarının Sultanı Aşıq Əmrah, – dedi və 
sonra da sazqarışıq onu bağrına basıb kövrəlmiş halda belə əlavə 
etdi: 
– Aşıq Əmrah, amandı, qoyma bu barmaqlar qocalsın! 
Çaldıqca-çal, həm özün yaşa, həm də bu sehrkar sazı yaşat! 
Aşıq Əmrah isə cavab olaraq sazın sinəsini şairə yaxınlaşdırıb 
“Koroğlu” operasından bir parça çaldı. Yenidən alqışlar!.. 
Daha bir xatirə: 
Memarlıq fakültəsində oxuyurdum. Filarmoniyada Azərbaycan 
aşıqlarının III Qurultayı keçirilirdi. Azərbaycanın bütün gu-
şələrindən, eləcə də Göycədən, Dərbənddən, Təbrizdən və Borça-
lıdan təşrif buyurmuş el şöhrətli aşıqlar, folklorşünas alimlər, 
bəstəkarlar, şairlər və sazsevər insanlar qədim ozan-aşıq sənətimi-
zin bu günkü və gələcək qayğılarından canıyananlıqla danışırdılar. 
Mübahisələr bəzən qarşıdurmalara çevrilirdi. Mirzə İbrahimovun 
ustalıqla sədrlik etdiyi həmin tədbirdə Osman müəllim çıxış 
Haqqdan gələn saz  
 
 25 
etmədi, yalnız Qurultaya həsr etdiyi “De gəlsin!” şeirini oxudu və 
bu şeir böyük təlatümə səbəb oldu. 
O şeir məni də duyğulandırdı, şairin toyda söylədiyi sözləri 
yada salaraq belə bir şeir yazdım: 
 
Əmrah dayı, götür sazı,  
Qoyma boş qala barmaqlar!  
Bəlkə, eli-obamızı  
Yadıma sala barmaqlar. 
 
Dindir “Kərəmi” ahəstə,  
“Zarıncı”dan imdad istə.  
Ağ, şirmayı sədəf üstə  
Hey süzə, çala barmaqlar. 
 
Gah bəm ilə, gah da zillə,  
Neçə bəzək, neçə güllə,  
“Ruhani”ylə, “Sarıtellə”,  
Canımı ala barmaqlar. 
 
Saçlarma dən düşsə də, 
İllər səssiz ötüşsə də,  
Ömər deyər, gün keçsə də  
Qıyma qocala barmaqlar,  
Çaldıqca-çal, a barmaqlar! 
 
Aşıq Əmrah dühasının, Aşıq Əmrah qüdrətinin əbədi pərəstiş-
karı olaraq Aşıq Əmrah sazının laylasında böyümüş bir insan kimi 
onun 100 illik yubileyinə Azərbaycan Aşıqlar Birliyinin 
təşəbbüsü ilə tərtib olunmuş bu nəfıs kitabda aşıq Əmrah ruhunun 
səcdəsində söz söyləmək fursəti nəsibim olduğu üçün Zəlimxan 
Yaqub demişkən, bəxtəvər başıma! 
 
Ömər QOÇULU, 
Azərbaycanын Əməkdar Memarı, 
Memarlıq namizədi. 
Haqqdan gələn saz  
 26 
 
AŞIQ ƏMRAH KLASSİK SAZ-SÖZ USTASIYDI 
 
Mən də ulu Tanrınm haqqında «beşiyinin başında saz 
çalınıb» deyilən bəndələrindən biriyəm. Doğulduğum Ağqula 
kəndində, Borçalının digər bölgələrindəki aşıq sənətinə xüsusi 
marağı atamın, əmimin, atamın xalasıuşaqlarının, ana tərəfdən 
qohumlarımın bir çoxunun (üstəlik ustad Aşıq Kamandarla 
qohumluq) saz çalmaları tamamlayıb. Borçalı aşıq məktəbinin 
indi klassik sayılan bütün nümayəndələri, o cümlədən Aşıq 
Əmrah balaca kəndimizdə məclis yola veriblər, toy aparıblar. 
Aşıq Əmrah dəfələrlə evimizdə olub, uşaq vaxtı saatlarla onun 
ifasını dinləmişəm. 
Aşıq Əmrah klassik saz-söz ustasıydı. Sazı köynəkdən 
çıxardıb, sinəsinə basandan sonra külli-aləmi, ətrafındakıları 
unudardı: saz olurdı, söz olurdı, bir də bu möcüzəni nəsillərə 
ötürən ruh olurdu. O, elə bil saz çalmırdı, tellərin vasitəsi ilə 
danışan əbədi Ruhun söhbətini dinləyənlərə çatdırırdı. Buna 
görə də Aşıq Əmrah istənilən məclisdə özünü vasitəçi kimi 
aparırdı, onun özündən daha çox sazı görünürdü. Bəzi aşıqlar 
kimi, geyimi-gecimi ilə diqqəti çəkməzdi, yeri gələndə 
ünsiyyət tabusundan kənara çıxan koloritli danışığı ilə maraq 
doğurmağa çalışmazdı. Aşıq Əmrah saz danışanda susmağı 
bacaran sənətkarıydı, çünki sazın möcüzəsinə ilk növbədə özü 
inanırdı. Məclisi həm sənətkarlığı, həm də bu inamı ilə ələ 
almağı bacarırdı. 
Bəlkə də səhv edirəm, səhv edirəmsə, aşığı yaxından tanı-
yanların hamısından üzr istəyirəm, mənə elə gəlir ki, Aşıq 
Əmrah heç vaxt, hətta bir neçə gün dalbadal məclis aparanda 
da sazı vərdişlə dilləndirməyib, hər dəfə sazı sonuncu dəfə 
sinəsinə sıxırmış kimi sevdalı-sevdalı çalıb. Onun səsində, 
xüsusən də ömrünün sonuna yaxınkı səsində özünəməxsusluq 
vardı: elə bil aşıq dünyanın ən müxtəlif dərdlərindən 
dadmaqdan, daddıqlarını bəyan etməkdən yorulmuşdu. 
Haqqdan gələn saz  
 
 27 
...Dostum Arif Acaldan onun kasetini götürmüşdüm. 
Məhdud sayda pərəstişkarların toplaşdığı qeyri-rəsmi bir 
məclisdə gizlincə yazılmışdı. Tez-tez aşığın səsi eşidilirdi: bax, 
bu gün çaldığım, oxuduğum, danışdığım heç yerə yazılmasın. 
Çalırdı, bəzən havanı izah edirdi. Yadımda qalan izahlardan 
biri onun «Qol yallısı» haqqında dedikləridi. Oxuyurdu, həmən 
o dərdli səsiylə. Məclisi aparmağından hiss olunurdu ki, tam 
sərbəstdi: qarşısında mikrofon yoxdu, gözlərini üzünə salınmış 
işıq qamaşdırmır... Təsadüfən öz maşınımda qəzaya düşdüm. 
Maşında çalınası, aparılası daha qiymətli əşyalar və s. olduğu 
halda, sonra yalnız Aşıq Əmrahın kasetini tapa bilmədim. 
Kimsə götürmüşdü. Çox təəssüfləndim, amma heç qızmadım. 
Kimdisə, sazın-sözün də, Aşıq Əmrahın da əbədi Ruhu 
yaşadanlardan olduğunu bilənlərdəndi. Hər halda Aşıq 
Əmrahın sazından-sözündən bir nümunə itmədi-batmadı, 
kimdəsə yaşayır və yaşayacaq – Ruh yaşayan qədər 
yaşayacaq... 
 
Arif  ƏMRAHOĞLU, 
Azərbaycan Yazıçılar Birliyinin katibi  
 
 
 
 
 
 
 
 
Haqqdan gələn saz  
 28 
 
AŞIQ ƏMRAH GÜLMƏMMƏDOV 
 
Kökündə və mayasında xalq yaradıcılığı qaymağı olan aşıq 
Əmrah o zaman adıbəlli olan ustad Paşa Gülməmməd oğlunun 
ocağında dünyaya göz açıb. Əmrah anadan olan gecə 
Borçalının Dəmircihasannı sancaqlığının Kəpənəkci kəndində 
bir toy məclisiymiş. 
Ustadın ömürlüyündən oxuyuruq: “1908-ci ildə Borçalı ma-
halının Kürüstü-Kəpənəkçi kəndində bir düyünüydü (toyuydu). 
Düyünün aşığı Qazağın Canallı kəndindən olan, ustad ozan Ca-
nallı Məmmədiymiş. Və bir də aşıq Paşa 
Gülməmmədoğluymuş. Məclis başlananda düyünə gələnnər 
ustad Canallı Məmmədə “Əmrahın dastanı”nı söyləməyi xahiş 
eləyirlər. Aşıq Canallı Məmməd məclis əhlinin təklifini qəbul 
edib bir ustadnamə söylədikdən sonra dastanı söyləməyə 
başlayır. Söylənilən dastanın şirin bir anında məclisə 
muştuluqçu gəlir və Paşa Gülməmməd oğlunu oğlu olması 
münasibətiynən təbrik eləyir. 
Bu muştuluq hər kəsi sevindirir. Və məclis yenidən davam 
eləyir. Ustad bu gözəl dastanı söyləyib qurtarır. Sonra oğul 
atası olan sənətkar arkadaşı aşıq Paşa Gülməmməd oğlunu bir 
daha təbrik eləyir. Sonra da dünyaya gələn bu yeni körpənin 
admı “Əmrah” dastanının baş qəhrəmanı olan Əmrahın 
adıynan adlandırmağı təklif eləyir. Söylədiyi dastandakı Əmrah 
kimi dövrünün ən kamil ustadı olmağı Allahdan diləyir. 
Beləliklə, körpənin adı Əmrah qalır. Həmin gecə Kəpənəkçi 
kəndində daha iki oğlan uşağı dünyaya gəlir: Qurban və 
Musa...” 
Ömürlüyündən oxuduğumuz kimi, bir dastan gecəsi ozan 
ailəsində dünyaya gələn və adının xeyir-duası bir ustad 
tərəfındən verilən Əmrahın ömrü, doğrudan-doğruya, bir 
dastana çöyrüldü. Və bu dastan daha mükəmməl, daha bitkin, 
daha yetkin və daha uzunömürlü!.. 
Haqqdan gələn saz  
 
 29 
Qulağına azan oxunan və dünyaya gəlişinə görə Tanrıya 
neçə qurbanlar kəsilən bir övladın (əgər qəlbinə iman və inam 
toxumu səpilərsə) həyatı örnək olar başqalarına. 
İlk təhsilini dövrünün ziyalısı Sədi bəy Arifın mədrəsəsində 
alan və sazın ahənginə uygun atasının söylədiyi ilahilərlə pər-
vəriş tapan körpə Əmrah ildən-ilə və aydan-aya yox, bəlkə 
gündən-günə üzü Haqqa böyüməyə başladı. Ətrafındakı 
adamların mühitində bir ışığa, bir nura doğru böyüməyə 
başladı Əmrah Paşa oğlu. Və böyüdükcə də özündə güc gördü, 
təpər gördü, inam gördü. 
Elə bil Əmrahın yoluna işıq tutan İlahi bir güc varıydı, 
qüvvə varıydı. O, hara üz tuturdusa, önündə bir şam yanırdı və 
bu şamı nə rüzgar söndürə bilirdi, nə qar, nə boran. 
Əgər belə olmasaydı, atasını erkən itirən Əmrah sarsılar, 
ruhdan düşər və öləziyərdi. Əksinə, anası Güllüzar ananın əzmi 
nəinki təkcə Əmrahı, eyni zamanda bacıları Cahan, Fatma və 
Tamamı da sarsılmağa qoymur, onları ayağa qaldırır və dimdik 
durmağı öyrədir. 
Ailənin yardımına qoşulan Əmrah boş vaxtlarında atası aşıq 
Paşadan yadigar sazı sinəsinə basar və onun zilini zil, bəmini 
də bəm elədikdən sonra ayrılardı qayğılardan, ayrılardı başqa 
düşüncələrdən, ayrılardı özündən... 
Çalar, çalar, çalardı. Tay-tuşları gələrdi onun səmtinə, 
qohumları gələrdi, yaşlılar, ahıllar gələrdi onu dinləməyə. 
Barmaqları sazın simlərinə elə yatar, səsi bu ahəngə elə 
qarışardı ki, heç özünün də xəbəri olmazdı. 
...Yenə Kürüstü Kəpənəkçidə toydu. Kərimöyü öz oğlu Di-
lənin düyününü eləyir. Dışarda qara zurnada “Qaradonnu”nun 
ağırı dağdan ağır Dədələri aram-aram öz ağır batman ləngərinə 
“dindirir”. Dəmircihasannı Qarapapaq Osmanın qışın çilləsində 
qar əridən naləsi Kürüstünə lərzə salıb. Qılınc kimi şaxta-boran 
kar eləmir cəhəllərə. 
Haqqdan gələn saz  
 30 
İçəridə qara sazın gara telləri qarabığlı, garaqözlü, qaraqaşlı 
Qarapapaq ərgənlərini Ərzurumun gədiyinnən keçirib 
Palantökən silsilə dağlarının aşırımına qaldırır. 
Borçalının adıbəlli Koroğlu ozanı Bayazitli Aşıq Məsim 
cövlan eləyir öz məclisində: 
 
Mənəm deyən gəlsin girsin meydana,  
Dolansın meydanı mərdi-mərdana. 
Utansın namərdi bəsləyən ana,  
Daim onun işi ahu-zar olsun.   
 
Bu yerdə məclis ağsaqqallarının gözünə Əmrah qörünür. 
Onlar ustaddan Əmrahı sınaqdan keçirməyi xahiş edirlər. Və 
təbii ki, Bayazitli Məsim öz sazını sinəsinnən ayırıb hələ 
tanımadığı bu cavan uşağın sinəsinə qoyur, buyur oğlum, 
meydan sənindi deyir. Sazı götürən kimi çalmır Əmrah. Onu 
ilk öncə öpür və gözləri üstə qoyur. Sonra əlini simlərin 
üstündə gəzdirir və bir təzanə vurduqdan sonra kökü dəyişir, öz 
kökünə kökləyir. Sazın yox, sazda çalınacaq havaların onun 
sinəsinə uygun olmasını istəyir. 
Uşağın hər hərəkətini diqqətlə izləyən aşıq Məsim işarəylə 
hamını sakit olmağa çağırır. Və dinləyir Əmrahı. Dinlədikçə də 
heyrətini gizləyə də bilmir. Hər şey yerli-yerində olmaqdan 
əlavə, ustad görür ki, bu saz o saz deyil. Bu sinədən gələn səs 
tamam başqa  səs,  başqa ahəngdi. 
Bəlkə də Bayazitli Məsimin qisməti gətirmiş, bəxti 
açılmışdı. Əvvəla, o fitri bir istedadı kəşf etmiş, sonra da 
gələcək nəsillərə böyuk bir ozanın təqdimedicisi olmağı 
düşünmüşdü. 
Şadlığınnan məclisə sığmayan aşıq Məsim toy içində toy, 
düyün içində düyün bulmuşdu o gün. Və həmən günün sabahı 
bütün Kürüstü ellərinin ağsaqqallarının xeyir-duasıyla, sonra 
Güllüzar ananın icazəsiylə Əmrahı özünə çıraq apardı. 
Bütün gücüylə Əmrahı məclislərə hazırlayan aşıq Məsim 
onun nə dərəcədə həssas və bacarıqlı olduğunu görürdü. Bunu 
Haqqdan gələn saz  
 
 31 
da əlavə eləməliyik ki, aşıq Məsim əslində Şamalı kəndində 
doğulub Borçalının. Sonralar bu kənd batıb. Məsim Bayazit 
kəndində yaşayıb. Və həmən kənd də sonralar başqa kəndlərə 
birləşib. 
İlk dəfə Qayaqocalı kəndində Məşə Mustafanın oğlunun to-
yunda imtahandan keçirib Əmrahı. Dörd illik şagirdliyinin ye-
kunu kimi bu sınaqda Əmraha tam aşıq adı verilib. Və toy 
sahibi ustada bir qoç hədiyyə eləyib. 
Artıq iyirmi yaşlarında xeyir işlərin tək yaraşığıydı aşıq 
Əmrah. 
Əmrahın ustadlı günləri çox uzun sürmür. Bayazitli aşıq 
Məsim rəhmətə gedəndən sonra dövrünün böyük el şairi, 
Osmanlının Şorayil mahalında doğulan, taleyin hökmüylə 
Borçalıda yaşayan Şair Ağacana çıraq olur. Onunla bərabər 
adıbəlli Quşçu İbrahim də Ağacana qulluq eləyir. 
Ömrünü saza bağladı Əmrah. Taleyi sazın taleyi oldu. Təkcə 
hazır havaları çalmadı, hazır xalları, gülləri vurmadı o, yeni can 
verdi saza, yeni don geyindirdi havaçata. Təkmilləşdirdi sazı. 
Şıxlı adıbəlli Dərya Məhəmmədlə bərabər keçirdiyi düyün-
lərin birində böyük şair Səməd Vurgun dinləmiş Əmrahın 
sazını, Osman Sarıvəlli qiymət vermiş bu sənətkara. 
Borçalının azman sənətkarlarından olan aşıq Sadıq, Xındı 
Məmməd, Quşçu İbrahim, Bala Məmməd, aşıq Oruc, aşıq Rza, 
aşıq Almaz, aşıq Bayram, aşıq Alxan Qarayazılı, aşıq Söyün, 
aşıq Ülfət, aşıq Ziyəddin, aşıq Hüseyn Saraçlı və başqaları ilə 
bir ömür toy-düyünlərin yaraşığı olmuşdur. 
Aşıq Kamandarla bərabər daha çox saz-söz meydanında 
cövlan eləyib. Və yuxarıda dediyimiz kimi, Kamandarla qürur 
duyub bir ömür. 
Neçə-neçə sənətkarın ömür yoluna işıq tutmuş, onlara 
ustadlıq eləmişdir: 
Qırxılı aşıq Huseyn, Bəylər aşıq Ülfət, Qırxılı aşıq Ziyəddin, 
Kolayırlı Aşıq Müslüm, Sadaxlı aşıq Məsim, Mollaoğlu aşıq 
Nədır, Xocornu aşıq Nəbi, Qasımlı aşıq Aydın, Hacılar aşıq 
Haqqdan gələn saz  
 32 
Noyruz, Qarayazılı aşıq Vəli, Bala-Muğanlı aşıq Yaşar, 
Xancığazlı aşıq Şahin, Qayaqocalı aşıq Kərim, Axılmahmudlu 
Abbas Dilqəm oğlu, Gəncəli aşıq Lətif, Körpülü aşıq 
Murtazalı, Qaratikanlı aşıq Sədi, Pəmbək Saral aşıq Əmir, 
Haydarlı aşıq Süleyman, Armudlu aşıq Nəbi, Gözəldərəli aşıq 
İbrahim, Aşıq Mahmud, Kürüstü-Kəpənəkçi aşıq Musa... 
Saz aləmində yeni tarix yazan aşıq Əmrahın sehrli 
barmaqları bir əfsun kimi yayılmışdı aləmə. Sazının səsi radio 
dalğalarında bütün Türk dünyasına yayılar, Borçalı 
Qarapapaqlarının varlığınnan xəbər verərdi. Dövrünün böyük 
bəstəcisi və dirijoru Niyazi aşıq Əmraha üz tutaraq 
söyləmişdir: “Aşıq Əmrah, əğər imkanım olsaydı, sənin bütün 
barmaqlarını qızıla tutardım”. 
Bəzən elə olurdu ki, Türk dünyasının fıloloji bilim adamları, 
folklorşünaslar Qorquddan, Yunusdan gələn ozan-aşıq 
sənətinin əsrlərdən-əsrlərə keçən çözülməmiş sirrləri önündə 
çarəsiz qalır və yenidən bu sənəti əyani yaşadanlara – aşıqlara 
üz tuturdular. Həmən dəryayi-ümmanın dayazında 
girlənənlərdən yox, qəvvas olub dəriniklərə baş vuranlardan 
öyrənərdilər. Və həmən adamların başında da dövrünün kamil 
ustadı Əmrah dayanardı. Əmrahdan sorular, Əmrahdan 
öyrənilərdi. Və bir də Kamandardan öyrənilərdi. 
Və heç də qəribə deyil ki, Şair Zəlimxan qardaşımız elə bil 
bu fıkirləri təsdiqləyirmiş kimi görün nə yazır: 
 
... Aman ellər, Xan Əmrahı itirdik,  
Sənət mülkü Kamandarsız qalmasın. 
 
Bir ömur saza bağlanan aşıq Əmrah onun təkmilləşdirilməsi 
yolunda da az əmək sərf eləmədi. Dədə Qorqud və Yunus 
zamanında, aşıq Qərib və Cünun zamanında üç telli olan 
qopuzumuzun XX yüzilin birinci yarısına qədərki doqquz telli 
olması qəbul edilirdi. Əmrah və Kamandar saz aləminin bütün 
tarixi boyu doqquz tellilik əsrinin artıq geridə qaldığını sübut 
eləmiş və onu on bir telli saz səviyyəsinə gətirmişdi. 
Haqqdan gələn saz  
 
 33 
Yüzlərlə xalq dastanlarımızın əvəzsiz bilicisi, minlərlə diva-
nini, təcnisi, ustadnaməni, qoşmanı, gəraylını saz üstündə oxu-
yanıydı aşıq Əmrah. 
Və bir ömür yaşadı. Dilinnən haqq kəlamları azalmazdı, so-
zalmazdı. Aram-aram coşardı Əmrah. Üstəlik, öz kökü üstündə 
yüzlərlə söz qoşmuş və bunları aşıqlar öz məclislərində oxuyar-
dılar: 
 
Kim Allahı çox sevirsə,  
Şəhadəti dilindədi.  
Kim ki tanıyır Allahı,  
Əzbər eylər Bismillahı.  
Əlhəmi, qulhuvəllahı 
 Şəfaətin qulundadı. 
 
Neçə-neçə Haqqa bağlı, Haqqa çağrı yazdı aşıq Əmrah. Və 
o, bunları dinin və imanın manqurtlar dünyasında 
unutdurulmağa çalışıldığı zamanlarda yazdı. 
...1987-ci ildə səksən yaşında dünyasını dəyişdi, Haqqına 
qovuşdu aşıq Əmrah Paşa oğlu. Son mənzilə dualarla yola 
salındı ustad. Gürcüstan Aşıqlar Birliyinin sədri Osman 
Əhmədoğlu və böyük ustad aşıq Kamandar yola saldı ustadı 
son mənzilə... 
... Bu il ustadın dünyaya gəlişinin 100 illiyi tamam olur. 
Onu daha layigincə qarşılamaq boynumuzun borcudur. 
 
 
 Dərviş Osman ƏHMƏDOĞLU  
 
Haqqdan gələn saz  
 34 
 
SƏNƏTƏ BİR GƏLİB, BİR GEDƏN AŞIQ 
 
Türk dünyasının ozan sənətində möcüzələr yaratmış Dədə 
Əmrah nə sağlığında, nə də ölümündən sonra öz layiqli 
qiymətini ala bilməyən çox böyük bir sənətkar idi. Nəhayət ki, 
bu korifey sənətkarın ölümündən iyirmi il keçəndən sonra 
xeyirxah insanlar tapıldı, Azərbaycan Aşıqlar Birliyinin yeni 
sədri, xalq şairi Zəlimxan Yaqub, Azərbaycan Respublikasının 
Gürcüstandakı fövqəladə və səlahiyyətli səfiri, professor 
Namiq Əliyev və digər saz-sözsevərlər, xalqımızın gözəl 
aydınları Dədə Əmrahın anadan olmasının 100 illiyini böyük 
təntənə ilə Tiflisdə qeyd etdilər, sənətkarın əsərlərini ilk dəfə 
olaraq  bir yerə toplayaraq nəşr etdirdilər, xatirəsini 
əbədiləşdirmək məqsədi ilə Marneuli şəhərində büstünün 
qoyulması ilə bağlı rəsmi dövlət orqanları qərar qəbul etdi. 
Əlbəttə, bütün bunlar təkcə bu böyük sənətkara deyil, eyni 
zamanda bu ulu və həmişəyaşar sənətə artıq böyük qayğı və 
diqqət demək idi. 
Aşıq Əmrahın sehrli saz dünyasında yaratdıqları möcüzələr 
bütün türk dünyasında bu sənəti sevənlərə tam mənada 
əvvəldən məlumdur. Ona görə də bu möcüzəli sənət adamının 
bu sahədə yaratdıqlarını təkrar-təkrar söyləməyə lüzum yoxdur. 
Çünki Dədə Əmrah bu sənətdə möhürünü elə vurmuşdur ki, 
inanmırıq ki, kimsə gələcəkdə onu təkrar etsin. Hər halda bu 
günkü reallıq belədir və yəqin ki, çoxları bizim bu fikrimizlə 
razılaşar. 
Amma çox təəssüflər olsun ki, “mən də varam” deyə bu gün 
dahi sənətkarın haqqında onunla “tez-tez görüşdüklərini” 
deyən, kimlərdənsə və ya hardansa aşığın hər hansı bir 
əlyazmasının fotosurətini çıxardıb cibində gəzdirərək xalqın 
gözünə soxub, Dədə Əmrahla “yaxın dost” olduqları barədə 
günümüzdəki mətbuatın çoxluğundan istifadə edərək geninə-
boluna, pafoslu danışa-danışa yazılar dərc etdirənlərin sayı on 
deyil, on beş deyil, yüzlərlədir. 
Haqqdan gələn saz  
 
 35 
Təkrar təəssüflə qeyd etmək istəyirik ki, bu tipli üzdəniraq 
yazarların yanlış yazıları üzündən Dədə Əmrah barədə bir-
birinə zidd fikirlər ortaya çıxır ki, axırda da yenə başı çox 
bəlalar çəkmiş aşıq “günahkar olur”, nə isə... 
Mən Dədə Əmrahı min dəfə yox, yüz dəfə yox, təxminən 
barmaqla sayılası qədər görmüşəm. Xoşbəxtlikdən mən onu hər 
dəfə toy məclisində, el şənliklərində yox, Borçalının Keşəli 
kəndində şair Dərviş Osmanın doğma əmisi oğlu rəhmətlik 
Mustafa Omar oğlunun evində görmüşəm. Böyük sənətkar 
Mustafa Omar oğlunun evində həftələrlə qonaq olub. Dədə 
Əmrahın bu evə gəlməsi şair Dərviş Osmanla  bir-birinə çox 
yaxın olduqlarından irəli gəlib. O zamanlar şair öz evini təzə 
tikdirdiyi üçün rahatsız olar deyə böyük sənətkarı doğma 
qardaşı qədər sevdiyi, vaxtilə bir evdə böyüdüyü Mustafanın 
evində qonaq saxlar, orda xudmani məclis qurardı. Mənim də o 
məclislərin hamısında iştirakımın əsas və başlıca səbəbi hər 
şeydən əvvəl sənətə və bu korifey sənətkara böyük hörmət və 
məhəbbətim olsa da, həm də xoşbəxtlikdən məclis qurulan bu 
evlə qapıbir qonşu olmağımız idi. 
Aşıq Əmrahın mən gördüyüm məclisləri ustadın lap qoca 
vaxtlarına təsadüf edirdi. Bəlkə də elə bu səbəbdən ustad asta-
asta danışır, çaldıqlarını bir-bir izah edir, oxuduqları öz sözləri 
deyil, həmişə ustad sənətkarlardan olurdu. Dərviş Osman 
həmişə kəmhövsələlik edərək aşıq sözlərini tamamlayana qədər 
bir-birinin dalınca suallarını yağdırırdı. Amma ustad heç vaxt 
Osmana hirslənməz və deyərdi: “– A bala, ay Osman, bir 
hövsələn olsun, sualın birinə cavab verməmiş o biri sualı 
verirsən. Qoy bir axıra qədər havanı oxuyum, izah edim, sonra 
deyərsən...” 
Çox təəssüflər olsun ki, o vaxtlar böyük sənətkarın şəxsən 
özünün dilindən eşitdiyimiz bu sənət haqqındakı çox dəyərli 
fikir və mülahizələri nə yazıya ala bildik, nə də  lentə 
köçürdük. Etiraf edək ki, bu, bizim bağışlanılmaz səhfimiz idi. 
Haqqdan gələn saz  
 36 
Aşıq Əmrah söylədiyi dastanlardakı obrazların dili ilə elə 
çalıb-oxuyurdu ki, sanki adam aşığa qulaq asmır, bədii filmə 
baxırdı. 
Şagirdləri haqqında danışarkən görkəmli sənətkar adi 
həyatda olduğu kimi təvazökarlığından əl çəkmirdi: – Aşıqlığın 
adını tutub üstümə gələnlərin heç birinin sinəsindən geri 
itələmədim, əlimdən gələni bütün şagirdlərimə eyni tərzdə 
öyrətdim, hamısını öz doğma balam kimi sevdim. Kimin nə 
qədər qabiliyyəti vardısa o qədər öyrəndi. Hətta aralarından 
elələri də çıxdı ki, bu gün məni kölgədə qoyur, bax bunlar məni 
daha çox sevindirir. Özümü xoşbəxt sayıram ki, gələcəkdə bu 
sənəti belələri ucaldacaqlar.  
Bərəkallah belə ustada! Bərəkallah bu böyük və ölməz 
sənətkara! Fikirərimi  yenə də sözün böyük sultanı, xalq şairi 
Zəlimxan Yaqubun sözləri ilə tamamlamaq istəyirəm, 
doğrudan da Aşıq Əmrah bu sənətə bir gəlib, bir də getdi. 
 
Mahmud KAMALOĞLU,  
professor 
 
 
 
 
 
 
 
 
Haqqdan gələn saz  
 
 37 
 
MÖCÜZƏLƏR YARADAN DƏDƏ ƏMRAH 
 
Uzun müddət Borçalı sazına hökmranlıq etmiş, Borçalı sazı-
nın dədəsi sayılan, sehrli barmaqları ilə möcüzələr yaradan 
Dədə Əmrah saz dünyasında daha çox seçilən, sevilən böyük 
və nadir sənətkarlardan olmuşdur. Ulu azman dədələrin əmanət 
verdikləri sazın hörmət və nüfuzunu göylərə qaldırdı Aşıq 
Əmrah! Saz da borclu qalmadı Aşıq Əmrah qarşısında. 
Könüllər mülkünün sultanı tavar saz da Aşıq Əmrahı Dədə 
zirvəsinə ucaltdı. Оnun bənzərsiz sənətinin səsi-sorağı çox 
uzaqlardan gəldikcə, Əmrah işığı, nuru öz ziyasını daha da 
gücləndirdi. Çünki onun sənəti qüdrətdən sürmələnmişdi. Onun 
canında, qanında, sümüyündə haqqın vergisi var idi. 
Mayestro Niyazi ilə xalaoğlu olduğuma görə, Borçalı dərd-
lərini həmişə onunla bölüşərdim. O, filarmoniyanin direktoru   
işləyəndə mən hörmətli  sənətkardan   xahiş   etdim   ki,   bir 
gün bizim Borçalı aşıqlarının Bakı aşıqsevərləri ilə görüşünü 
təşkil et. Aşıq şeirinə, sənətinə min könüldən bağlı olan dahi 
Niyazi çox şadyanalıqla razılıq etdi və afişa hazırlanması uçün 
göstəriş də verdi. Mən Borçalıya qayıdıb Aşıq Əmrah  
Gülməmmədovla görüşdüm. Gəlişimin səbəbini ona danışdım. 
Aşıq Əmrah öz razılığını bildirdi və bir az keçmiş ustad Borçalı 
aşıqları – Dədə Əmrah və Hüseyn Saraçlı şəyirdləri ilə birlikdə 
Bakıya   gəldilər. Konsertə coxlu adam gəlmişdi. Məzmunlu, 
gözəl  el  havalarından  ibarət olan  konsert proqramı hamının 
xoşuna gəldi. Zalda   tamaşaçı əlindən iynə atsan yerə 
düşməzdi. Ustadlarımızın təkrarsız, bənzərsiz səsi, sazı, sözu, 
ürəklərə, yaddaşlara həkk oldu o gecə. O gecə Əmrah sazının 
zənguləsi, tavar sazın xoş səsi sənət dünyasında, saz aləmində 
yeni tarix yazdı. Onun sehrli barmaqlari simlər üstündə alışıb 
yandı həmin gecə!.. 
Aşıq Hüseyn Saraçlının şirin, dadlı-duzlu, incə, zərif 
yumorla dolu söz-söhbəti tamaşacıları ovsunlamışdı. O gecə 
Haqqdan gələn saz  
 38 
Hüseyn Saraçlının “Mansırı” havası, “Yanıq kərəmi”si quş 
olub mavi səmalarda süzə-süzə ürəklərə, könullərə qonmuşdu. 
Borçalı aşıqlarını bakılılar gül-çiçəklə, alqışlarla qarşıladı, 
elə   həmin doğmalıqla da yola saldı Borçalıya. Konsertin 
sonunda həmişə böyük sənətkara, aşıq sənətinə məhəbbətlə, 
sevgiylə  rəğbət bəsləyən, mayası musiqi ilə tutulmuş, xəmiri 
musiqi sədaları altda yoğrulmuş musiqimizin korifeyi, dahi 
sənətkar Niyazi Aşıq Əmraha yaxınlaşıb onun barmaqlarını 
əlinə alaraq dedi: 
– Aşıq Əmrah, əgər imkanım olsaydı, sənin bütün barmaqla-
rını qızıla tutardım! 
Həmişə şux zarafatlarından qalmayan Hüseyn Saraçlı bu 
sözləri eşidib gülə-gülə dedi: 
– Dərdin alem, ay Niyazi, niyə qəmlənersən. Sənə 
Londonda verilən qızıl çubuq həm Əmrahın, həm də mənim 
barmaqlarımı qızıla tutar!..  
Borçalı elinin böyük və hörmətli ziyalılarından biri olan 
mollanəsrəddinçi şair Həsən Məcruhun ocağında qızı Adilənin 
toyunda Xalq şairi Osman Sarıvəlli iştirak edirdi. Hörmətli 
Borçalı yazıçısı Hidayət Bayramov məclisə rəhbərlik edirdi. 
Məclisin aşıqları Əmrah və onun şəyirdi Kamandar Əfəndiyev 
idi. Borçalının, Qazağın ən mötəbər adamları məclisdə iştirak 
edirdi. Məclis çox gözəl keçirdi. Bütün məclis boyu Osman 
Sarıvəlli özünü çox şən, mehriban, doğma adam kimi aparırdı. 
O, Aşıq Əmrahın sehrli barmaqlarına heyran olduğunu 
dəfələrlə deyəndən, ən çox sevdiyi qədim Borçalı havalarını 
çaldırandan sonra, əlavə etdi ki, ayə, qadasını aldığım bu gözəl 
xalqımın nə qədər də zəngin aşıq havaları olarmış, Aşıq Əmrah 
nə qədər çalsa da sinəmdəki od-alov sönmək bilmir. O.Sarıvəlli 
cibindən beş dənə yüzlük çıxardıb (o zamanlar yüzlük pul çox 
böyük kəsərə malik idi) aşığa yaxınlaşaraq həmin pulları saza 
keçirib dedi: 
– Əmrah, qardaşım, Azərbaycan aşıq havaları öz zənginliyi, 
öz rəngarəngliyi və şirinliyi ilə həmişə məni məftun edib. 
Başqa bölgələri demirəm, bizim Qazax-Borçalı ellərində 
Haqqdan gələn saz  
 
 39 
Kərəmlə bağlı beş hava mövcuddur. Bu beş yüzlüyü beş 
“Kərəmi” havası üçün tavar saza nəmər verirəm. Çal, qardaşım, 
çal, bu gecə saz qoy ruhumuza qonsun, qanımıza hopsun !.. 
 
Borçalıyı anan gəlsin, 
Öz yurdunda qalan gəlsin, 
Borçalıda tavar sazı, 
Əmrah kimi çalan gəlsin!..  
 
O gecə tavar sazı çaldı Aşıq Əmrah, çaldı, çaldı özü də necə 
çaldı! O gecə hamı valeh olmuşdu bu incə barmaqlara! Gözəl 
qızlar-gəlinlər də ürkək-ürkək boylanaraq Əmrah sazının, 
Kərəm məhəbbətinin sehrinə bürünmüşdü. 
Bəli, müdrik el sənətkarına Dədə Əmrah adını elə-belə ver-
məyibdir elimiz-obamız, böyük Azərbaycan xalqımız! 
Ona görə də hələ sinələrdə belə ulu azman sənətkarlara həsr 
olunmuş şeirlər, qoşmalar, poemalar yaranacaq. İlhamına, 
ecazkar, gözəl, səmimi poeziyasına böyük rəğbət bəsləyərək 
sevdiyimiz, həmişə sevə-sevə oxuduğumuz Borçalının “Bir əli 
torpaqda, bir əli haqda”  olan gözəl şair övladı Zəlimxan 
Yaqubun saza, ulu ozanlara, dahi söz sərraflarına həsr etdiyi  
“Saz” poeması, neçə-neçə şeirləri ulu sənətkarlarımıza, saz-söz 
dünyasına ən qiymətli töhfədir desək, heç vaxt yanılmarıq. Bu, 
böyük ehtiram və hörmətdir ulu keçmişimizə! 
 
Yusif YUSİFLİ, 
 şair-publisist  
 
 
 
Haqqdan gələn saz  
 40 
 
ÇALDIN AŞIQ, “QARAÇI”NI BIR DƏ ÇAL!  
 
Borçalıda dünyaya göz açan tək-tək adam tapılar ki, saz 
dünyasına bələd və onun vurğunu olmasın. Mənim anadan 
olduğum Faxralı kəndinin sakinləri də bu sənətə bağlılıqları ilə 
seçilirlər və burada bu sənətin inkişafında müəyyən xidmətləri 
olmuş sənətkarlar yetişmişdir. Şair Nəbi, aşıq Hasan, şair-aşıq 
Söyün, Güllər Pərisi, şair Əli Səngərli və s. Saymaqla qutaran 
deyil, bəlkə də yüzdən çox qələm əhli və saz tutanı var bu 
kəndin.  
Keçən əsrin 50-ci illərindən sonra Borçalıda ən məşhur 
aşıq, saz ustası kimi tanınan Əmrah Gülməmmədov olmuşdur. 
Allah-tala elə bil saz–Əmrah, Əmrah–saz cütlüyü yaratmışdı. 
Əvvəllər onun səsini, adamı ovsunlayan ifasını ancaq radio 
dalğalarında, maqnitafon lentlərində eşitmişdim. Özünü isə ilk 
dəfə yaxından 1966-cı ildə Faxralıya toya dəvət olunarkən 
gördüm. Yeri gəlmişkən onu da deyim ki, o zamanlar 
Faxralının öz aşıqları olsa da (Hacı Nəsib, Mürsəl, Şəmistan 
Güllər, Şəmistan Hümmət oğlu, Aşıq Müsəllim və s.) kəndin 
toylarına ən çox Hüseyn Saraçlı gələrdi. Aşıq Əmrahla Aşıq 
Kamandarın sifarişləri çox olduğundan bizim camaat üçün 
onlar bir növ əlçatmaz idi. Aşıq Əmrah məclisdə meydana 
çıxanda (içki məclisi olmasına baxmayaraq) hamı dinməzcə, 
böyük aludəliklə ona qulaq asardı. O qədər sakitlik olardı ki, 
milçək səsi belə eşidilərdi. Mənim onunla ilk görüşüm olan 
yuxarıda qeyd etdiyim məclisdə Aşıq Əmrah “Baş divani” ilə 
başladı, sonra el havası “Qaraçı”nı da böyük şövqlə oxudu, 
müxtəlif havalarla hamını valeh etdi. Saz havalarının hamısını 
sevsəm də “Qaraçı”ya xüsusi rəğbətim var. Bu da ondan irəli 
gəlir ki, hələ uşaqlığımda rəhmətlik anam (Allah dünyasını 
dəyişmiş bütün analara rəhmət eləsin!) zümzümə edəndə (tı-
rınqı çalanda) “Qaraçı” havası üstə söz deyib körpələri yatır-
dardı. Həmin xeyir işdə Əmrah dayıdan yenidən “Qaraçı” 
Haqqdan gələn saz  
 
 41 
üstündə Şair Nəbidən oxumasını xahiş elədim. O, “Dağlar” 
şeirini oxudu.  
Həmin günün təəssüratı uzun zaman məni tərk etmədi və 
mən  sonralar “Çaldın aşıq, “Qaraçı”nı bir də çal” rədifli şeir 
yazdım. Həmin şeir böyük ustad Aşıq Əmraha ünvanlanmışdı: 
 
Odu bizdə ellərin xoş havası, 
Anaların bayatısı, laylası. 
Onu sevir balamın da balası, 
Çaldın aşıq, “Qaraçı”nı bir də çal. 
 
1970-ci ildə mən Bakıya köçdüm, Sumqayıtda işə 
düzəldim. Dövrümüzün ozan şairi Zəlimxan Yaqubla 
yaxınlığım sayəsində mənim bağım aşıqların məskəninə 
çevrildi. Şairin özü şahiddir ki, 2000-ci ilə qədər ayrı-ayrı 
vaxtlarda ilin bütün fəsillərində həmin bağda keçirilən 
məclislərdə Aşıq Əmrah, Aşıq Kamandar, Hüseyn Saraçlı, 
Mikayıl Azaflı, Aşıq Əkbər, Aşıq İmran, Ədalət, Cahangir, 
Kərəm və s. aşıqlar iştirak etmişlər. 
“Zər qədrini zərgər bilər”, – demişlər. Həmin məclislərdə 
“zərgərlər” – bu gün həyatda olmayan saz-söz sərrafları 
Hüseynqulu Məmmədov, Hacı Həsənov, Sədi Hüseynov, Şamil 
Qurbanov, Şamil Orucov, Pənah Mahmudov, Qulu Bədəlov, 
Xalid Orucov, Arıxlı kəndindən olan Kərəm müəllim, Hüseyn 
Arif, Fərman Eyvazlı, Rəfiq Zəka, Şahmar Ələkbərzadə, 
Nurəddin Babayev və Lətif, bu gün də saz-söz sənətini yüksək 
dəyərləndirən, bu sənətin sərrafı olan Dədə Camal, Şəmistan 
Mikayılov, Zakir Qaralov, Abbas Abdulla, Nurəddin Yusifov, 
Hümbət Əliyev, Məmməd Aslan, Teymuraz Hüseynov, Sabir 
Budaqov, Səməd Gürzəliyev, Elxan Məmmədli (bu siyahını 
uzatmaq da olar) və digərləri iştirak etmişlər.  
Yaxşı yadımdadı, 1986-cı ildə Aşıq Əmrah Bakıya 
gəlmişdi. Ömrünün pirani vaxtı idi. Şair Zəlimxan Yaqubun 
evində (“Qanlı göl” ətrafı deyilən yerdə) xudmani bir məclis 
Haqqdan gələn saz  
 42 
keçirdik. Hüseynqulu müəllim masabəyi idi. Aşıq “Baş divani” 
üstə özünün bir sözünü oxudu. Onda dedi ki, bəzi nadan 
adamlar bu saza qiymət vermir, onun qədrini bilmir. Gərək sazı 
qanan adama, ona vurğun olan, duyan kəsə çalasan və sözünü 
bu misralarla tamamladı: 
 
Nadanlara qalsa əgər bu sənət sənət deyil, 
Avazını qanmayanın heç yeri cənnət deyil. 
Həm haqlını sevəndi, həm də müxənnət deyil, 
Öz elminə sadiq olan, uzaqgörən bu sazdı. 
 
Yerin behişt olsun, Ustad! 
 
Oruc ƏLİZADƏ 
 
20.09.2009 
 
 
 
 
 
 
 
 
Haqqdan gələn saz  
 
 43 
 
SƏNƏT KARVANININ SARVANI 
 
Mən Allahın o xoşbəxt bəndələrindənəm ki, qismətimə XX 
əsrdə Azərbaycan aşıq sənətinin ən böyük ustadlarından olan 
Aşıq Əmrah Gülməmmədovu müxtəif məclislərdə görmək, 
onun təkrarsız ifasını dinləmək, möcüzəli barmaqlarının 
yaratdığı sirrin-sehrin ovsununa düşmək nəsib olub. Aradan illər 
yox, onilliklər keçsə də, elə bilirəm ki, hər şey dünən olub və 
günün birində yenidən təkrarlanacaq. Yenidən Dədə Əmrah 
səhənəyə çıxacaq, auditoriyası və imkanları əvvəlkindən qat-qat 
artıq olan televiziyda çıxış edərək milyonların qəlbini bir də 
ovsunlayacaq. Mən deyərdim ki, yaşından asılı olmayaraq əslində 
saza-sözə vurğun olanlar elə bu gün də onun sazının ovsununda, 
cazibə qüvvəsindədir. Kimi onun canlı ifasını eşidib, üzünü 
gördüyünə görə, kimi də az da olsa əlimizdə olan lent yazılarını 
dinləməklə.  
Aşıq Əmrahla bağlı unudulmaz xatirələrim çoxdur. Yaxşı ya-
dımdadır, Bakı Dövlət Universitetinində xalq şairi Osman Sarı-
vəllinin 70 illik yubileyi qeyd olunurdu. Elə ki, tədbirin aparıcısı 
Aslan Aslanov elan elədi ki, indi də söz şairin Borçalıdan gəlmiş 
dostu, ustad sənətkar Əmrah Gülməmmədova verilir, salonda san-
ki bir təlatüm yarandı. Ustad səhnəyə çıxıb şair dostunu təbrik et-
dikdən sonra sazda çaldı, nə çaldı. Salonda bir sakitlik yaranmışdı 
ki, gəl ki, görəsən.   
Aşıq Əmrahla bağlı yaddaşımdan heç vaxt silinməyəcək xati-
rələrdən biri də onun Borçalı aşıqlarının Bakıda filarmoniyadakı 
çıxışı ilə bağlıdır.  
Ona həsr etdiyim şeirdə də dediyim kimi, Aşıq Əmrahın bar-
maqlarında sirli bir ovsun var idi. O, aşıq sənətinin qocaman sar-
vanı idi. 
Səməndər MƏMMƏDOV, 
Azərbaycan Yazıçılar Birliyinin üzvü,  
"Qızıl qələm", “Abdulla Şaiq” 
 və "Araz" ədəbi mükafatları laureatı.  
 
Haqqdan gələn saz  
 44 
 
ZİRVƏLƏRLƏ DOSTLUĞUMUN SONU 
(Dilə gəlir xatirələr...) 
 
Yalnız Borçalının yox, Azərbaycanın yox, bütün Türk dün-
yasının nəhəng sənətkarları olan Aşıq Əmrah Gülməmmədov 
və Aşıq Hüseyn Saraçlı ilə ilk tanışlığımın tarixi dəqiq 
yadımda deyil. 1971-ci ilin sentyabrında Azərbaycan Dövlət 
filarmoniyasına tarzən kimi işə qəbul olunmağım bir tərəfdən 
orada cəmləşmiş məşhur muğamatçılarla ünsiyyətimi daha da 
sıxlaşdırdı, digər tərəfdən isə Azərbaycanın müxtəlif 
bölgələrindən, həmçinin Göyçədən və Borçalıdan Bakıya 
konsert verməyə gələn görkəmli aşıqlarla tanışlığımın və 
dostluğumun başlanğıcını qoydu. Aşıq Əmrah və Aşıq 
Hüseynlə də elə o dövrdə – 70-ci illərin əvvəllərində tanış 
olmuşam. 
İş elə gətirib ki, mənim Azərbaycan musiqi mədəniyyətinə 
aid uzun illər ərzində topladığım materialların bir qismi Bakıda 
və Şəkidə, müəyyən hissəsi isə burada, Peterburqda 
cəmləşmişdir. Bunların arasında bir kasset var, Ustad Əmrahla, 
Ustad Hüseynin danışığı və ifası yazılmış kasset. Etibarsız 
dünyanın qaçdı-qovusundan yorulanda, qüvvəm tükənəndə 
ağsaqqal ustadların həmin səs düşüncəsinə bükülmüş 
söhbətlərini dinləyirəm, ürəyimə bir sərinlik gəlir. 
Haqqında danışdığım lent yazısı 1978-ci ilin sentyabrının 
axırlarına aiddir. Biz filarmoniyadakı növbəti konsertdən əvvəl 
şəkil də çəkdirdik. Həmin konsertdən sonra mən Hüseyn Saraç-
lıya ilk baxışda adi görünən, əslində isə «revizionist» yönümlü 
bir sual verdim: 
– Hüseyn əmi, aşıqlıq nədir?  
Dedi: 
–  Mən qırx beş ildi bu sənətə qulluq eyliyirəm, amma sənət 
nə olduğunu başa düşmürəm (aşığın danışığını redaktə etmədən 
verirəm – F.Ç). Çox dərin sənətdi. Nə qədər can əritmişəm, ça-
lışmışam, amma büyün təzə bir söz eşidəndə deyirəm nola onu 
Haqqdan gələn saz  
 
 45 
da mən biləydim. Bu aşıxlıx belə bir şeydi ki, nejə bir dəryadan 
biri bir çömçə su götürə, biri bir vedrə götürə, biri də boşquya 
(boçka – çəllək – F.Ç.) doldura, bax belə bir sənətdi. Nə deyə bil-
ləm. 
Aşıq Hüseyn Saraçlının bu sözləri istər-istəməz mənə daha 
iki böyük sənətkarımızı xatırladır. 1969-cu ildə muğamatın 
görkəmli bilicisi və ifaçısı tarzən Əhməd Bakıxanov yenə də 
mənim hansı sualıma isə cavab verərkən Üzeyir Hacıbəyovu 
xatırladı: 
– Bir dəfə Üzeyir bəylə söhbət eləyə-eləyə gəlib çatdıq 
Monolitin (Bakıda məşhur binadır – F.Ç.) qabağına. Birdən o, 
söhbəti dəyişib dedi: 
–  Bilirsən, mənim yaşım altmışdan ötüb, deyəsən musiqinin 
nə olduğunu hələ indi-indi anlayıram. 
Əhməd müəllim sonra dedi: 
–   İndi mənim yaşım səksənə çathaçatda ikən Üzeyir bəyin 
o sözlərini tez-tez xatırlayıram. Mənə elə gəlir ki, muğamatın 
nə olduğunu hələ indi başa düşürəm. 
Dünyadan özü gedib, sözü qalan ustadlarımızın fikirləri xal-
qımızın əsrlər boyu yaradıb, inkişaf etdirdiyi musiqi və poeziya 
sənətinin dərinliyini, sonsuzluğunu və ölməzliyini təsdiq etməkdə-
dir. 
Yenə də Hüseyn Saraçlını dinləyək: 
–  Aşıxda aşıxlıx yüz olsa, bunu yarı böl, əllisini mərfətə 
çıx, əllisini də biliyə çıx. Əllisi düşər biliyə, səsə, sözə... Əllisi 
mərfətdi. Aşıx bilməlidi ki, kimin məclisində nə oxusun. 
Qocanın məclisində, ya cavanın məclisində nə oxusun. Gərəy 
çovannan elə danışasan ki, onun bildiyi qədər. Ənəri addasan 
çomağı çöyürər, başını yarar. Aşıxlıx belə bir şeydi. Gərəy hər 
kəsin öz dilini biləsən. Aşıx sərraf olmalıdı ki, qılı ortasından 
çəksin. 
Qıl iki bölünərmi? Aşıx bölməlidi. Qılı bölməsə, o aşıxlıx 
eliyəmməz, başını yarallar. 
Haqqdan gələn saz  
 46 
Aşıq Hüseynin söhbətinin bu məqamında Dədə Ələsgərin 
məşhur qoşmasını xatırlamamaq olmur: 
 
Aşıq olub tərki-vətən olanın, 
Əzəl başdan pür kamalı gərəkdir. 
Oturub duranda ədəbin bilə, 
Mərifət elmində dolu gərəkdir. 
 
Hüseyn Saraçlının aşıq havaları barədə söhbətləri müasir 
aşıqlarımız üçün gözəl örnəkdir: 
– Aşıxlıx belədi ki, bu yetmiş iki qayda (hava - F.Ç.) ki, var, 
bunu tamam bilməlidi. 
Soruşuram: 
– Siz deyirsiniz ki, yetmiş iki qayda var, hə?  
Aşıq cavab verir: 
–  Bəli, yetmiş iki qayda. Mən bildiyimi deyirəm. Bir neçəsi 
əlavə var, heç onları demirəm. Yetmiş iki qayda bir nağılda, bir 
dastanda işlədilir. Aşıx bunu bilməlidi. Köklərini bilməlidi. 
Onnan sora hansı qaydada hansı misralı söz oxunmalıdı, onu 
bilməlidi. Aşıxda əsas budu. 
Aşıq Hüseynin fikirləri bu məqamda da klassiklərin tələbləri 
ilə üst-üstə düşür. 
Molla Cümə deyir: 
 
On havaynan girmə mənlə meydana, 
Mənim üçün əlli cürə hava tap. 
 
Yəni meydana girən aşıq havacatı mükəmməl bilməli və 
ustalıqla çalmalıdır. 
Lent yazısındakı söhbətdə Hüseyn Saraçlı saz ifaçılığı haq-
qında çox maraqlı və obrazlı bir fikir söyləyir: 
–  Usta sağ əldi, şəyird sol əldi. Ustad buyurmasa, şəyird bil-
mir hayana gedəjəyhdi. 
Soruşuram: 
– Hüseyn əmi, ustadınız kim olub?  
Haqqdan gələn saz  
 
 47 
Deyir: 
– Hə, Boşşalıda (Borçalıda - F.Ç.) Quşçu kəndi var. Mənim 
ustam Quşçu kəndində Aşıq İrvaham oluf. Sora Faxralıda şair 
Nəbi oluf, onnan başqa aşıx Bayram oluf. Onnan sora qocaman 
aşıx Sadıx oluf, onun təsiri bizə keçif. O, Boşşalının ən addı 
aşığı oluf. Saz çalmaxda ustaddan örgəndiyimiz havalardan 
ayrı, artıx-əlavə havaları biz Əmrahdan istifadə etmişik. Əmrah 
sazda ustadı. Mən indi oncah saz çalammaram ki... 
Bax, elə bu sözlər Hüseyn Saraçlının həm sənətkar kimi, 
həm də şəxsiyyət kimi böyüklüyünü göstərir. 
Burada kiçik bir haşiyə çıxmaq və söhbətin axarını Əmrah 
Gülməmmədova tərəf yönəltmək istəyirəm. 
Yaxşı yadımdadır, həmin sentyabr axşamı mən Aşıq 
Hüseynlə söhbətə başlamaq istəyəndə, daha doğrusu onun 
danışığını və ifasını lentə almaq istəyəndə o astadan dedi: 
– Sən aşıq Əmrahdan başla. Əvvəl onunla danış, sonra mə-
nimlə söhbət edərsən. 
Hər biri bir zirvə olan bu sənətkarların arasında birinci və 
ikinci yerləri bölüşdürmək çox ədalətsiz olardı. Ancaq bu kiçik 
hadisə mənə bir sənət adamı kimi də, insan kimi də həyat dərsi 
verdi. İndi öz-özümə fikirləşirəm ki, köhnə kişilərin ədəb-
ərkanı doğrudan da böyük olub və atalar, oğullar üçün bitməz-
tükənməz örnəkdir. 
O axşamkı konsertdə Aşıq Əmrah bir hava çaldı. Onu heç 
vaxt eşitməmişdim. Konsertdən sonra soruşdum ki, Əmrah 
dayı, bu havanın adı nədir? 
Dedi: 
– Adı «Yandım, çiçəyim». Türk havasıdır. 
Aşıq Əmrahda belə «qatı açılmamış» havalar çox idi. Hər 
görüşümüzdə onlardan bir-ikisini lentə də yazırdıq. Həmin 
misalı ona görə çəkirəm ki, adətən Aşıq Əmrahın biiiyindən, 
repertuarından daha çox saz çalmağından, ifaçılığından 
danışırlar. Bu isə səbəbsiz deyil. 
Haqqdan gələn saz  
 48 
Əmrah Gülməmmədov bir saz ifaçısı kimi həqiqətən möhtə-
şəm sənətkar idi. Tam ciddiyyətlə demək olar ki, onun yaradı-
cılığı Azərbaycan saz çalğı sənətində tarixi bir mərhələdir. 
Aşığın sazında on altı pərdə və on bir sim vardı. Simlərdən 
dördü barmaqaltı simlər – zillər idi. Üst simlər də dörd idi. 
Kökü daimi olmayan, müxtəlif havalara görə dəyişən orta 
simlər isə üç dənə idi. Alətin belə quruluşundan ustalıqla 
istifadə etməsi Aşıq Əmraha digər aşıqlara bəlli olmayan saz 
kökləri yaratmağa və klassik havaları (qaydaları) musiqi 
fakturası baxımından zənginləşdirməyə imkan vermişdi. 
1986-cı ilin avqustunda Leninqraddan Tiflisə, oradan da 
Borçalı mahalına – Araflı kəndində Aşıq Əmrahın evinə 
gəldim. Əsas məqsədim «Koroğlu» və «Kərəmi» havalarını 
lentə yazmaq idi. Bu görüş zamanı sənətkarın o vaxta qədər 
mənə (və yəqin ki, çoxlarına) bəlli olmayan bir sirri açıldı. O, 
muğamları və rəngləri çox ustalıqla çalırdı. Mən heyrətdə 
qalmışdım. Dedim: 
– Əmrah dayı, mən bunu Sizdən heç vaxt eşitməmişəm. Qı-
saca cavab verdi: 
– Qarışdırmaq olmaz (yəni muğamla aşıq havasını qarışdır-
maq olmaz). 
Mən bu misalı muğamla saz havasını qarışdıran və nəticədə 
hər ikisinin qol-qabırğasını sındıran aşıqlar üçün çəkirəm. Yeri 
gəlmişkən deyim ki, böyük tarzənimiz Bəhram Mənsurov XX 
əsrin 30-cu illərində məşhur Aşıq Mirzədən bir sıra nadir aşıq 
havaları öyrənmişdi və onları tarda çalırdı, ancaq heç vaxt mu-
ğama qatmırdı. 
Onu da qeyd edim ki, həmin avqust görüşündə Ustad 
Əmrahın ifasında «Şahnaz» rəngini də lentə yazdım. 
Haqqında söhbət açdığım zirvələrlə – Aşıq Hüseyn və Aşıq 
Əmrah Gülməmmədovla müxtəlif illərdə və müxtəlif şəraitdə 
görüşlərim olub və onlar barədə xatirələrim çoxdur. Ancaq bu 
yazımı baş tutmayan və kədərə çevrilən bir görüşün tarixçəsi 
ilə bitirmək istəyirəm. 
Haqqdan gələn saz  
 
 49 
1985-1989-cu illərdə Rusiya incəsənət tarixi institunun aspi-
rantı olarkən (bu institut o vaxtlar müvəqqəti olaraq Leninqrad 
Dövlət Teatr, Musiqi və Kinematoqrafiya İnstitutunun elmi-
tədqiqat şöbəsi kimi fəaliyyət göstərirdi) bir sıra görkəmli Azər-
baycan muğamatçılarının, aşıqların və folklor kollektivlərinin Le-
ninqrada və Moskvaya konsertlərə çağırılmasına nail olmuşdum. 
1987-ci ilin aprelində Leninqradda keçiriləcək Ümumittifaq 
Musiqişünaslıq Konfransı ilə əlaqədar olaraq buraya Aşıq Əmrahı 
və Aşıq Hüseyni dəvət etməyi, onları Rusiya və SSRİ sənətşü-
naslarına göstərməyi qərara aldım. 
1987-ci  ilin  martın  3-də Leninqrad  Dövlət Teatr, Musiqi  və 
Kinematoqrafiya İnstitutunun elmi işlər üzrə prorektoru   
G.A.Prazdnikovun göndərdiyi məktuba Gürcüstan Kommunist 
Partiyası Marneuli Rayon Komitəsinin katibi K.Məmmədovdan 3 
aprel tarixli cavab məktubu gəldi. Burada yazılmışdı: «Gürcüstan 
Kommunist Partiyasının Marneuli Rayon Komitəsi bildirir  ki, 
folklor ifaçılığı problemlərinə həsr olunmuş Ümumittifaq konf-
ransında iştirak etmək üçün Aşıq Hüseyn Saraçlı ezam olu-
nacaqdır. Ancaq Aşıq Əmrah Gülməmmədovun vəfatı ilə əlaqə-
dar olaraq onun yerinə Ümumittifaq müsabiqəsi laureatı  Gülabı  
Vəliyev və bu səfərdə aşıqları müşayiət edən bir cavan nüma-
yəndə ezam olunacaqdır». 
Bu məktubu oxuyanda hansı hisslər keçirdiyimi yazmıram, 
ancaq Aşıq Hüseyni gözləyirdim. Hər şeyi ətraflı soruşacaqdım. 
Təəssüf ki, gəlib çıxmadı. 
Aprelin ikinci yarısında konfrans başlandı. Sabahı gün məni   
zaldan çağırıb bir teleqram verdilər. Teleqram yenə də prorektor 
G. A.Prazdnikovun adına Marneuli Şəhər Mədəniyyət şöbəsinin 
müdiri H.Qəniyev tərəfindən vurulmuşdu. Qısa idi: «Aşıq Hüseyn 
Saraçlının vəfatı ilə əlaqədar olaraq biz aşıqları sizin keçirdiyiniz 
tədbirdə iştirak etmək üçün göndərmək imkanından məhrumuq». 
Bu, zirvələrin uçması idi. 
Bu, mənim zirvələrlə dostluğumun sonu idi. 
Faiq ÇƏLƏBİ, 
Sankt-Peterburq şəhəri.  
Haqqdan gələn saz  
 50 
 
 
BARMAQLARIN SEHRİ 
 
Onunla harada və nə vaxt tanış olduğum yadımda deyil. 
Əslində buna heç ehtiyac da yoxdur. Gözümü həyata açandan 
onun sazından qopan sədaları dinləmişəm, simlər üstə gəzən 
barmaqlarının yaratdığı möcüzələr dünyasında yaşamışam. 
Evimizdə Almaniyadan gətirilmiş təptəzə qramofon var 
idi. Ulu müğənnimiz Bülbülün ifa etdiyi «Koroğlu» 
operasından ariyalar, «Sənsiz» qalıb qulaqlarımda, aşıq 
havaları yazılmış vallara qulaq asmışam. 
Sonra qanlı-qadalı müharibə başlandı. Qara kağızlar 
gəlirdi, el-oba yasa batmışdı. Müharibənin vurduğu yaralar 
yavaş-yavaş qaysaqlandıqca toy-düyün səsləri gəlirdi el-
obadan, qoltuğunda şirmayı saz olan canlı aşıqlar girirdi 
məclislərə. Uşaqlıqda eşitdiyimiz, yuxu kimi xatirələrimizdə 
uyuyan saz havaları ruhumuzu yerindən oynadırdı. 
Aşıq Sadığı, Xındı Məmmədi, Hüseyn Saraçlını, Aşıq Əm-
rahı gördüm, onların sazını, onların səsini dinləmək mənə də 
nəsib oldu. Aşıq sənətinə vurğunluğum büllurlaşanda Hüseyn 
Saraçlı, Aşıq Əmrah, Aşıq Kamandar yaradıcılığının coşğun 
çağı idi, üç azman sənətkar duyğulara hakim kəsilmişdi, 
Borçalı aşıq sənəti onların sayəsində şan-şöhrətə çatmışdı, 
nadir aşıq məktəbinə çevrilmişdi. 
Mən onların hər üçünü tanıyırdım, müxtəlif münasibətlərlə 
görüşürdük – Gürcüstan Radio-Televiziya Komitəsində, «Sovet 
Gürcüstanı» qəzeti redaksiyasında, yubileylərdə, bayram şən-
liklərində, toy-düyün məclislərində. Və ya onların, mənim, 
dostların evində sənət haqqında söhbətlər edərdik, aşıq yaradı-
cılığından, onun yalnız türk xalqına xas olan 
xüsusiyyətlərindən, şirmayı sazın möcüzələrindən danışardıq... 
Hüseyn Saraçlının məclis aparmaq bacarığı, Aşıq Əmrahın 
sazı təkmilləşdirə-təkmilləşdirə on bir simə gətirib çıxarmağı, 
yetmişdən artıq qədim və yeni havaları məharətlə çala bilməsi, 
Haqqdan gələn saz  
 
 51 
onlara yeni xallar əlavə etməsi, yeni havalar yaratması, Aşıq 
Kamandarın şövqlə çalıb-oxuması, öz ustadlarından əxz etdik-
lərini lirik-fəlsəfi vəhdətdə dinləyicilərə çatdıra bilmək 
qabiliyyəti söhbətlərimizin əsas mövzusuna çevrilirdi. 
Onların hər üçü Borçalı aşıq məktəbinin dünya şöhrətli az-
man sənətkarları olduğu kimi, həm də həddindən artıq sadə, sə-
mimi, söhbətcil adamlar idilər. Xüsusilə, sənət haqqındakı söh-
bətlər aramızdakı yaş fərqini silib-süpürür, mən aşıq sənətinin 
incəliklərinı dərinliyi ilə bilmədiyim üçün onların hər sözünə 
diqqət kəsilir, sənətin ümumi və tarixi problemləri barədə danı-
şanda isə dilim açılırdı. 
Bir dəfə bizim evdə Aşıq Hüseyn Saraçlı ilə söhbətlərimiz 
o qədər şirin keçdi ki, səhərin necə açıldığını hiss etmədik. 
Yadımdadır ki, söhbətimizin əsas mövzularından biri Aşıq 
Əmrahın şəxsiyyəti və yaradıcılığı barədə idi. Adətən 
sənətkarlar sənət dostları barədə üstünlükverici söhbətlərdən 
qaçırlar, çalışırlar ki, onların özlərinin yaradıcılıq məharətləri 
haqqında söhbət üstünlük təşkil etsin. Bu dəfə mən bunun 
tamamilə əksini gördüm, söhbəti nə qədər Hüseyn Saraçlının 
bir aşıq kimi fərdi xüsusiyyətləri ilə bağlamağa çalışdımsa o, 
hərləyib-fırlayıb sözü Aşıq Əmrahın üzərinə gətirdi. Deyirdi ki, 
mənim tanıdığım, eşitdiyim aşıqlar arasında Aşıq Əmrahın 
barmaqlarına çata biləcək barmaq yoxdur. Vaxtilə bunu dahi 
şairimiz Səməd Vurğun xüsusi ilə qeyd edib. S.Vurğun isə belə 
məsələlərdə səhvə yol verməz, yanılmazdı. 
Buna mən Aşıq Əmrahla görüşlərimin, demək olar ki, ha-
mısında əmin olmuşdum. Şair Dünyamalı Kərəmin anadan 
olması gününü təntənəli şəkildə qeyd edirdik. Şairin doğma 
kəndindəki Qoçulu orta məktəbində yüksək səviyyədə keçən 
görüş gecəsindən sonra onun evində süfrə arxasında 
oturmuşduq. Borçalı aşıqları məktəbin salonunda çox çalıb-
oxumuşdular. İndi meydan iki əzəmətli sənətkarın – Aşıq 
Hüseyn Saraçlının və Aşıq Əmrahın idi. İki aşıq, iki sənət 
dostu, iki ustad baş-başa vermişdi. Elə bil ki, həyatın vəfasız 
Haqqdan gələn saz  
 52 
olduğunu bütün dərinliyi ilə duymuş və son dəfə bir yerdə 
Borçalının sayseçmə ziyalılarının məclisinə xüsusi rövnəq 
verirdilər. Bu zaman mənim xatirimdə əbədi həkk olub qalmış 
bir hadisə baş verdi. Tamadanın dediyi növbəti sağlığa badələr 
axıra kimi içilmişdi. Astadan söhbət edir, Dədə Qorqud 
yadigarlarının meydana girməyinə müntəzir idik. Aşıq Əmrah 
mənim yaxınlığımdakı stulda oturmuşdu, meydana çıxmağa 
hazırlaşan Aşıq Hüseyn dostuna yaxınlaşaraq sazını ona uzatdı: 
– Aya, Əmrah, bir bu sazı sazla. Ona sənin əlin dəyəndə 
özgə cür çalıram! – dedi. 
Bu böyük etimaddan xoşhal olan Aşıq Əmrah şirmayı sazı 
götürüb sazladı. Aşıq Hüseyn onu sinəsinə basaraq elə çaldı, 
elə oxudu, meydanda elə gərdiş elədi ki, aşıq məktəbi 
yaranandan ruzigarın gözü hələ belə məclis görməmişdi. 
Bilirəm ki, Aşıq Əmrah ilə Aşıq Kamandar arasında 
səmimi ata-oğul münasibəti olub. Yadımdadır ki, bir dəfə 
müxbirlə söhbət zamanı Aşıq Kamandar demişdi: «Allah 
keçənlərə rəhmət eləsin, ustadım Aşıq Sadıx Sultanov idi, hansı 
ki, ona aşıq dünyasının ensiklopediyası demək olardı. Klassik 
aşıqların içində həm təmkinli, xəzinəli, savadlı, məlumatlı, 
adlı-sanlı Aşıq Əmrah idi ən əziz ustadım. Ata-oğul kimi neçə 
illər toylara qol-qola gedib-gəlmişik. Onların mənə böyük təsiri 
olub. Əsas məktəbimin özülü Aşıq Sadıx, bir də Aşıq Əmrah 
idi». 
Ulu sənətkarın da ulu şagirdi olar. Aşıq Sadıq da ustad idi, 
Aşıq Əmrah da. İki ustaddan dərs almış Aşıq Kamandar öz us-
tadlarının adına layiq şagird idi, özü də ustadları kimi zirvəyə 
ucalmışdı. Belə yerdə deyiblər: «Bərəkallah ustadına!» 
Mən Aşıq Əmrahın haqqında düşünəndə Aşıq Sadıq, Xındı 
Məmməd, Aşıq Hüseyn Saraçlı, Aşıq Kamandar yada düşür. 
Aşıq Əmrahı onlardan ayrı təsəvvür edə bilmirəm. Elə bilirəm 
ki, onların biri haqqında düşünməsəm söhbətim yarımçıq qalar, 
simi qırılmış saz kimi naqis olar bu düşüncələrim. 
Şəxsən tanıdığım, sazına, sözünə vurğun olduğum Aşıq 
Əmrah haqqında düşünmək istəyirəm, təkcə onun haqqında 
Haqqdan gələn saz  
 
 53 
yazmaq istəyirəm, onunla keçirdiyim anları, günləri bütün 
təfərrüatı ilə xatırlamaq istəyirəm, Aşıq Hüseyn Saraçlının, 
Aşıq Kamandarın surəti canlanır, ara-sıra görüşdüyüm, hal-
əhval tutduğum, məclislərində iştirak etdiyim, artıq yetkin 
ustada çevrilmiş şəyirdləri gəlib durur gözlərimin önündə. 
Aşıq Əmrah Borçalı aşıq məktəbinin yetirməsi idi, onun 
zirvəsi idi. Azərbaycan, eləcə də bütün türk dünyası aşıqlarının 
içində sayılıb seçilən ustad idi. Böyüklüyü, ucalığı qədər də 
sadə idi, səmimi idi. Özünün hikmət dünyasına qapılıb 
qalmazdı, bitməz-tükənməz xəzinəsinin ağzına qıfıl vurub 
üstündə oturmazdı. Onu hamı ilə – uşaqla, böyüklə bölüşməyə 
çalışardı. Bu əlçatmaz xəzinəni payladıqca zənginləşirdi. «Nə 
gizlətdin itirmisən, nə payladın səninkidir» deyimi elə bil onun 
üçün yazılmışdı. 
Bir dəfə tələbələrim məni Marneuliyə – Novruz bayramına 
dəvət etmişdilər. İnsan gənclərin ətrafında özünü həmişə xoş-
bəxt, gümrah hiss edir. Ev sahibinin böyük oğlundan xahiş 
etdim ki, onun maşını ilə Araplı kəndinə gedib Aşıq Əmrahı 
məclisimizə dəvət edək. Eşidənlərin çoxu narahat oldu, dedilər 
ki, boş yerə getməyin, mənası yoxdur. Onsuz da gəlməz. 
Hamını əmin etdim ki, evdə tapsam gətirəcəyəm. 
Xoşbəxtlikdən evdə tapdıq. Nə üçün gəldiyimi deyən kimi 
o biri otağa keçdi, çox çəkmədən   aşıq   paltarında, saz qoltu-
ğunda qarşımızda hazır oldu. Elə bil yerimir, uçurdu, gənclərin 
məclisinə getdiyinə elə sevinirdi ki... 
Qoca aşığın cavanlığı geri qayıtmışdı, gənclik eşqi ilə 
çalıb-oxuyurdu. Yaşın çoxluğu bir az səsinə əl gəzdirmişdi, 
amma barmaqlarındakı sehr nəinki azalmış, bəlkə qat-qat 
artmışdı. Aman Allah, bu barmaqlarda necə böyük möcüzə 
vardı. Düşündüklərimi ona deyəndə: «Bu barmaqlar təsadüfən 
Səməd Vurğunun xoşuna gəlməmişdi» – dedi. 
Səsində qürur var idi, sənətinin böyüklüyündən duyduğu 
əzəmət var idi. 
Əlixan BİNNƏTOĞLU, 
şair  
Haqqdan gələn saz  
 54 
 
BİR GƏLİB, PİR GEDƏN AŞIQ 
 
Türk aşıq dünyasının iyirminci yüzilliyində ustad aşıq kimi 
yetişib püxtələşən və Dədəlik zirvəsinə ucalan, aşıq sənətinə və 
saz alətinə yenilik gətirən azman sənətkarlardan biri də Aşıq 
Əmrah Gülməmmədovdur. Sazın tilsimi ilə sehirlənmiş, 
ovsunu ilə ovsunlaşıb möcüzəli sirr dünyasına dönmüşdü onun 
həyatı. Özünü biləndən Borçalı aşıq mühitinin ab-havası gənc 
Əmrahı köksünə sığmağa qoymurdu. Bu müqəddəs sənətə qarşı 
onda böyük maraq və həvəs oyanmışdı. O, aşıq sənətinin 
sirlərini, yazılmamış qanunlarını və ənənələrini mükəmməl 
bilsə də, həmişə ustad aşıqlardan öyrənməyi özünə müqəddəs 
borc bilirdi. 
Aşıq Əmrah aşıq sənətinə, Dədə Qorqud qopuzunun müasir 
forması olan saza yeni həyat, yeni ruh vermiş, yeni ömür yolu 
açmışdı. Sehirli çalğısı, məlahətli səsi, şirin ləmsi könüllər ox-
şayırdı. O, yeni bir şey əldə etmək üçün həmişə «axtarışda» 
olar, klassik aşıq yaradıcılığına, dastanlara müraciət edər və ha-
vacatlara təzə-təzə, «xoruz səsi» eşitməmiş, könülaçan güllər, 
xallar əlavə edərdi. 
Xatırlama: Rəhmətlik Əmrah əmi keçən əsrin 60-cı 
illərinin əvvəlində Dəllər elinə qədəm qoyanda elimizin ustad 
sənətkarı Aşıq Əhədin və bizim ailənin qonağı olardı. 
Təmənnasız dostluq münasibəti vardı atam Yəhya ilə. 
Rəhmətlik qağam (atamıza «qağa» deyərdik) xalq musiqisini, 
aşıq havasını və bədii ədəbiyyatı yaşadan sənət adamlarını çox 
sevər və böyük hörmət bəsləyərdi. 
Yadımdadır, Yuxarı Güləver kənd sakini Nəsib Məmmədov 
atamı uşaqlarına kirvə tutdu. Adətə görə, sünnət məclisindən 
bir-iki gün əvvəl iş sahibi kirvənin evinə görüşə («kirvə 
görüşü» adlanır) gələrdi. Nəsib kişi də adət üzrə bizə «kirvə 
görüşünə» gəlmişdi. Görüş öz qaydasında başa çatdı. Nəsib kişi 
qağamdan xahiş etdi ki, məclisi idarə edəcək aşığı sən tap. 
Ertəsi gün qağam Borçalının adlı-sanlı aşıqları olan Aşıq 
Haqqdan gələn saz  
 
 55 
Hüseyn Saraçlı ilə Aşıq Əmrah Gülməmmədovu Yuxarı 
Güləver kəndində sünnət toyuna dəvət etdi. Hüseyn Saraçlının 
«əlində» toyu olduğuna görə məclisi Aşıq Əmrah idarə etməli 
oldu. 
«Ustadnamə» ilə məclisə başlayan Aşıq Əmrah məlahətli və 
ecazkar səsi, zənguləsi və çalğısı ilə hamını ram etmişdi. 
Məclisi böyük məharət və ustalıqla ələ aldı. Məclis əhli yeyib-
içməyi buraxıb sinəsində tavar sazla var-gəl edən, çalıb-oxuyan 
aşığa diqqət kəsilmişdi. O, «Dilqəmi», «Mansırı», «Məmməd-
bağırı», «Yanıq Kərəmi», «Misri», «Göyçəgülü», «Gözəlləmə» 
havaları ilə hamının heyran etmişdi. Dastanlardan söylədiyi 
parçalar, qaravəlli və dodaqqaçdılar məclis əhlinə ayrı cür 
ləzzət verirdi. Onları sirli-sehirli bir aləmə aparmışdı Aşıq 
Əmrah. Gecə yarıdan keçməsinə baxmayaraq məclis xoruzun 
birinci banına kimi davam etdi. Deyilənlərə görə «yuxarı 
ellərdə» (bəzən Darvaz dərəsi də deyillər) toy məclisləri bu 
qədər uzanmırmış. 
Aşıq Əmrah göydə Allah taalanı, yerdə telli sazı tanıyıb, ona 
bağlanıb, «bir könüldən min könülə vurulub». Ürəyinin istək-
arzusunu, qəm-kədərini və deyə bilmədiyi duyğuları odda qov-
rulmuş, qəlpədə sıxılıb formalaşmış tavar sazın gümüş telləri 
vasitəsilə deyərdi. Beləcə sazla ucaldı pərdə-pərdə, məlahətli 
səsi, dağları-daşları lərzəyə salan zili ilə dərgaha qalxdı, bəmi 
ilə kövrəltdi qəlbləri, məharətilə şöhrətləndi sənətdə, 
ağsaqqallığı ilə dədələşdi aşıq dünyasında. 
Aşıq Əmrah sağlığında saz-söz sənətinin zirvəsində özünə 
layiq yer tutub. O zirvədə günəş kimi parıldayıb könülləri 
isidib. Əbədi məşəl kimi yanan sənət öcağının közü ilə neçə-
neçə aşıqsevərlərin ocağını qalayıb, neçə-neçə saz 
həvəskarlarını, sənətə pərəstiş  edənləri   sehirləyib, ovsunlayıb  
özünə bağlayıb. Xalqın qiyməti bəlli olmayan mükafatını, 
tükənməz sevgisini, ölməz məhəbbətini qazanıb Əmrah əmi. 
Xalqın aşığa olan səmimiyyətindən, sevgi-məhəbbətindən, 
istək və arzusundan ona neçə-neçə şeirlər yazılıb, qoşqular 
qoşulub, haqqında qaravəlli və rəvayətlər yaranıb. 
Haqqdan gələn saz  
 56 
Aşıq Əmrah saz dünyasının böyük dəryası, aşıq sənətinin 
sahilsiz ümmanıdır. Onun dərin dəryasının, sahilsiz ümmanının 
tükənməz suyunun dadı, tamı kimi su yoxdur. Onun hər 
damlası bir ömür, bir həyatdır. Kim bu dəryaya baş vurmaq, 
qol atıb üzmək istəsə, dərrinlikdən ləl-gövhər çıxartmaq 
həvəsinə düşsə, gərək ən azı Aşıq Əmrah kimi çalıb-oxuya, 
şirin və məlahətli səsə malik ola, aşıq sənətini Əmrah kimi 
sevə, ona Əmrah kimi vurula və onda Əmrah kimi yana. 
Aşıq Əmrah çalğısı ilə vurduğu şirin xalları, qəlbəyatımlı 
«gülləri», səsinin həzin və ecazkarlığı ilə tanınıb, ad-san 
qazanıb, iftixarla yad edilir. O, oxuyanda adam xəyalən gah 
igid meydanında dizi qatlanmayan, qolu əyilməyən, kürəyi 
yerə dəyməyən qoç Koroğluya, gah gədiklər aşan, Əslinin 
eşqilə odda yanıb kül olan Kərəmə, gah susuz səhralarda vəhşi 
heyvanları özünə həmdəm sanan Məcnuna dönür. 
Aşıq Əmrah saz havalarının daha dolğun, daha harmonik 
səslənməsi üçün üçtelli saza qanından «qan», canından «can» 
verib, onu təkmilləşdirib, yeniləşdirib. Havacatın daha ecazkar, 
məftunedici və rəngarəng səslənməsi üçün sazı ilk dəfə on bir 
simli etdi. Əmrah əmi on bir simli sazda çalanda dinləyən elə 
bilirdi böyük bir ansambl ifa edir. 
Əmrah əmi qəlbi saf, vicdanı təmiz və mənliyi ləkəsiz, gözü 
tox, təvazökar bir kişi idi. Kin-küdurət saxlamazdı. Həmişə 
yaxşılıq və xeyirxahlıq etməyə çalışardı. Dünya varında gözü yox 
idi. 
О, dostluğa vəfalı və sədaqətli idi. Qədir-qiymət bilən, 
insanlığa qiymət verən idi, yaxşını yamandan, mərdi 
namərddən çox gözəl seçirdi. Haqqı nahaqqa, halalı harama, 
düzü əyriyə qurban verməzdi. 
Aşıq Əmrahın özünəməxsus sənət yolu olub. İstər çalğıda, 
istər oxumaqda, istərsə də dastan, qaravəlli danışmaqda heç 
kəsi yamsılamaz, heç kəsə bənzəməzdi. Əmrah kişi olduğu 
kimi çaldı, yaşadı, çalıb-çağırdı və dünyadan köçdü. Onun 
səhnə, məclis mədəniyyəti olduqca yüksək idi. Davranışı, 
oturuşu-duruşu və danışığı ilə başqalarından çox fərqlənirdi. 
O, aşıq libası geyinməmiş səfərə çıxmazdı. Buxara papağı, 
qalife şalvarı, toqqalı gümüş kəməri, ağ boğazlı kiteli, xrom 
Haqqdan gələn saz  
 
 57 
çəkməsi, çiynindən asılmış tavar sazı özgə cür yaraşırdı 
rəhmətlik Aşıq Əmraha. Şirin dilinə, gözəl ləhcəsinə, şax 
yerişinə insan valeh olurdu. O, məclisə daxil olanda sanki 
məclisdə bir özü olardı, bir də sədəfli sazı. O, çalıb-oxuyanda 
heç kəsi görmür, heç nə eşitmirdi. 
Xatırlama: Keçən əsrin 70-ci illərində Əmrah əminin keçir-
diyi böyük toy məclislərinin birində mən də iştirak edirdim. 
Saza-sözə vurğun olan, onun həsrətilə alışıb yanan, onu 
yaşadan və müqəddəs sayan, qiymət verməyi bacaran dostlarla 
bir tərəfdə oturub, ustad aşığın çalıb-çağırdığını acgözlüklə 
dinləyirdik. Ustad öz ifaları ilə hamımızı sehirləmiş, 
ovsunlamışdı. Nə köksümüzə, nə də dünyamıza sığa bilirdik. 
Qəlbi cuşə gələn dostum özünü saxlaya bilməyib yanıqlı-
yanıqlı, qəhər boğmuş adam kimi qırıq səslə dedi: «Müəllim, 
ustad bizi yandırıb-yaxdı. Görəsən, belə bir aşıq yenə dünyaya 
gələcəkmi?» 
Vaxtında Aşıq Əmrah irsi, yaradıcılığı öyrənilsə idi, sağlı-
ğında lazımı qiymət verilsə idi onun beş-on lent yazısı yox, 
Azərbaycan teleradio fonotekasının  «Qızıl  fond»unda  Əmrah  
Gülməmmədov haqqında onlarla sənədli film, audio və video 
lent yazıları olardı. 
Heyif, çox heyif! 
Borçah aşıq sənətinin azman, qüdrətli və əvəzsiz sənətkarı 
olan Aşıq Əmrah Gülməmmədov yaradıcılığına öz 
münasibətimi bildirmək qəlbimin dərinliklərində bəslədiyim 
tükənməz sevgi və məhəbbətimi balaca bir yazıda 
işıqlandırmaq mümkün olmadıgı üçün sənət dünyasına bir 
gəlib, pir gedən Əmrah əminin ruhu qarşısında diz çöküb, baş 
əyirəm. Allah taala Sənə rəhmət eləsin. yerin cənnət, ruhun şad 
olsun, Əmrah əmi, deyirəm! 
 
Əlixan YƏHYAOĞLU, 
Azərbaycan Yazıçılar Birliyinin üzvü. 
Haqqdan gələn saz  
 58 
 
DƏDƏ ƏMRAH YAŞAYIR 
 
Nənəm Güllüzar Məmməd qızından eşitdiklərim 
 
1908-ci ildə Kürüstü Kəpənəkçi kəndində toy mərasimi var 
imiş. Toyun aşıqları Qazax rayonunun Canallı kənd sakini Canallı 
Məmmədlə, rayonumuzun Kəpənəkçi kənd sakini Paşa Gülməm-
mədov olmuşdur. Canallı Məmmədin təklifi ilə sənətkarlar Əm-
rahın nağılını söyləməyə başlayırlar. Məclisin qurtarmasına  bir az 
qalmış bir nəfər məclisə daxil olub şad xəbərlə məclis əhlini təb-
rik edir və aşıq Paşanı muştuluqlayır ki, oğlun olub. Bu şad xə-
bərdən sevinən Canallı Məmməd sənət yoldaşı Paşanı təbrik 
edərək deyir ki, mən bu körpənin adını Əmrah qoymağı təklif edi-
rəm, arzu edirəm ki, bu körpə də dastanda söylənən Əmrah kimi 
məşhur sənətkar olsun. Hamı Canallı Məmmədin təklifi ilə razı-
laşır. Məclis sona yetir. Balaca Əmrah zaman keçdikcə böyüməyə 
başlayır. Atası aşıq Paşa  Əmraha lap kiçik yaşlarında saz çal-
mağı, mahnı oxumağı öyrədir. Təxminən 10-12 yaşlarında Əmrah 
artıq el məclislərində çalıb-oxumağa başlayır. Sənətlə məşğul 
olmağıyla bərabər, o, həm də Arif Sədibəyin o zamankı dini 
məktəbində təhsil alır. 
Aşıq Paşa Borçalı mahalının ozanları Əmrah Gülməmmədovla 
Alxan Qarayazılıya (Ömərov) dərs demişdir. Beləliklə aşıq Paşa 
öz oğlu Əmrahla bərabər balaca Alxan Ömərova da ustadlıq et-
miş, hər ikisinə sazın-sözün sirlərini öyrətmişdir. Hər iki dost əl-
ələ verib müntəzəm olaraq ustadları aşıq Paşanın tapşırığını yerinə 
yetirirlər. Nəhayət, aşıq Paşa öz ömürünü şagirdləri Əmrah və 
Alxana bağışlayıb dünyasını dəyişir. Atasının vəfatından sonra 
Əmrahın ailə həyatında iqtisadi çətinliklər başlayır, beləliklə onun 
anası Güllüzar, bacıları Cahan, Fatimə, Tamam Əmrahla birlikdə 
yaşayırlar. Bir gün Kəpənəkçidə Dilənin toyu idi. Məclisin aşığı 
Bəyazidli aşıq Məsim Yadigarov idi. Əmrah da bu məclisə gəlir, 
xeyli oturub tamaşa etdikdən sonra məclis üzvləri xahiş edirlər ki, 
ay aşıq Məsim, olarsa sazını bu uşağa ver görək  bir şey 
bacarırmı? Aşıq Məsim razılıqla sazı Əmraha verib, onun sazı 
necə çalmasına, oxumasına fikir verəndə əli üzündə, dirsəyi 
Haqqdan gələn saz  
 
 59 
dizində qalır. Heyrətlə soruşur, ay bala, sən kimin oğlusan və bu 
sənəti kimdən bu tərzdə öyrənmisən? Məclis əhli Əmrahı ustad 
aşıq Məsim Yadigarova təqdim edirlər. Aşıq Məsim xeyli kədər-
lənir, sonra isə üzünü məclisdəki uşağa çevirib: ay bala, Əmrah, 
nəyin var yır-yığış eylə, anan-bacılarınla məsləhətləş, razılaş, bu 
gündən səni mən özümə şagird götürürəm, – deyərək elə həmin 
toydan Əmrahı da götürüb öz evinə qayıdır.  
Əmrah xeyli aşıq Məsimə qulluq etdi. Onunla el toylarında, 
şənliklərində iştirak etdi, kamilləşdi. 
Aşıq Əmrah 1928-ci ildə Borçalı Pedaqoji texnikumunun klu-
bunda ustadı aşıq Məsimlə yubiley şənliyində iştirak etmişdir. 
Onlar öz məharətli çıxışları ilə tamaşaçı kütləsinin rəğbətini qa-
zanmışlar. Beləliklə, aşıq Əmrah həm ustadına qulluq etmiş, həm 
də sənətində özünəməxsus yer tutmaq üçün əlindən gələni et-
mişdir. Borçalı mahalının bütün kəndlərində onun dost evi, düşər-
gə yeri olmuşdur. Anası Güllüzar zamanla ayaqlaşa bilməyib 
Yuxarı Qullar kənd sakini Nəbi kişiylə ailə qurub, uşaqlarını ərsə-
yə çatdırır.  
 
ÖZ BİLDİKLƏRİM 
 
Əmrahın ögey atası Nəbi onu Kəpənəkçi kəndindən olan Gül-
lüzar adlı bir qızla evləndirir. Və aşığın iki övladı – İzzət və Tap-
dıq anadan olurlar. Atalığı Nəbi vəfat etdikdən sonra yəni 1940-cı 
ildə aşıq Əmrah Axlı Mahmudlu kənd sakini Rəziyyə Məhəmməd 
qızıyla evlənir. Onun yeni arvadından Dilqəm, Ziyəddin, Paşa adlı 
oğulları bir də qızı Səlimnaz anadan olurlar. 
Hazırda aşıq Əmrahın beş övladı İzzət, Tapdıq, Dilqəm, Ziyəd-
din və Səlminaz həyatdadırlar. 
Aşıq Əmrah öz sənətini daha da dərindən öyrənmək üçün  
bütün imkanlardan istifadə edir. Lakin, sevinci uzun sürmür, o, 
ustadı aşıq Məsimi itirir və yeni bir ustada qulluq etməli olur. 
Gənc sənət yoldaşı Quşçu aşıq İbrahimlə bərabər şair Ağacana 
qulluq edirlər. 
Aşıq Əmrahın bir gənc sənətkar kimi inkişaf etməsində Baydar 
kənd ağsaqqallarının, xüsusən də Baydar Mehdi ağa Sultanovun 
əvəzsiz xidmətləri olmuşdur. Mehdi ağa Baydar kəndinin ağası 
Haqqdan gələn saz  
 60 
olmaqla səxavətli bir insan, həm də əvəzsiz gözəlliyə malik olub. 
Qış fəslinin əksər günlərində o, özünün nökərini göndərər, məclis 
qurdurar, gənc Əmraha dastan söylədər və onun hər cür zəhmətini 
ödəyərdi. Aşığın Baydar kəndindən çoxlu dostu vardı. 
 
 
BÜLBÜLÜ EYVANA GƏTİRƏN SƏNƏTKAR 
 
Bir yaz səhəri aşıq öz dostları Əyyub Həsən oğlu, Nadir müəl-
lim, Əhməd Qaraca oğlu və başqaları ilə Novruz Məhəmməd oğ-
luna qonaq gəlir. Baydar kəndi əvvələrdən çox qonaqpərvər, çö-
rəkli-duzlu kənd olmuşdur. Qonaqlar belə qərara gəlirlər ki, səhər-
səhər xəngəl olsa daha yaxşı olar. Novruz Məhəmmədoğlunun 
ailəsində həmişə olduğu kimi, xüsusi canlanma başlanır. Sona 
nənə öz xəngəlini hazırlamağa başlayır, yuxa yayan kim, qurut 
əzən kim, yağ əridən kim, bunlar öz işlərində olsun, görək qo-
naqlar nə edir. Baydar kəndi, Ehram çayının sol sahili, Borça-lı 
mahalının bir yaz səhəri qonaqlar içəridə söhbətə başlayırlar. Qo-
naqlardan Əyyub Həsən oğlu deyir ki, ay aşıq Əmrah bizim söh-
bətmizdən sənin söhbətin daha məqsədəuyğun olar, xəngəl ha-
zırlanana qədər sazını ələ al, bizi sevindir. Aşıq sazı götürür, xeyli 
çaldıqdan sonra baxır ki, bir bülbül gəlib çəpərə qonub. Aşıq 
Əmrah: Mən o bülbülü evin eyvanına gətirəcəm, – deyib çalmağa 
başlayır. Qonaqlar bir də görürlər ki, doğrudan da bülbül sazın 
səsinə qulaq asır. Aşıq Əmrah ara verir. Qonaqlar görürlər ki, 
bülbül uçub əvvəlki yerinə qondu və boylanmağa başladı. Aşıq 
Əmrah yenidən çalmağa başlayanda bülbül yenə eyvana qayıdır 
və saz çalındıqca sazın səsiylə qidalanır. Bu mənzərədən sonra 
aşıq Əmrah özünün bülbül şerini yazır: 
 
 
BÜLBÜL 
 
Səhərin sübhü çağında, 
Oxu zarı-zarı, bülbül. 
Əgər dərdli təkcə sənsən, 
Gətir bölək barı, bülbül. 
 
Haqqdan gələn saz  
 
 61 
Kimlər sənə qulaq asar,  
Dərdi artar tez sərbəsər,  
Öz bəxtindən o an küsər,  
Qeyrət, arı varsa, bülbül. 
 
Məskənindir abad bağlar,  
Oxuyursan sübhü çağlar.  
Səni dərdli görən ağlar,  
İxtiyarı gedər, bülbül. 
 
Yoruldun boynun bükməkdən,  
Göz yaşın gülə tökməkdən,  
Mən də sən tək dərd çəkməkdən,  
Ömrüm oldu yarı, bülbül. 
 
Nəğmə oxu, həzin-həzin, 
Enib budaq-budaq gəzin. 
Əmrah çalar telli sazın, 
Sən eylə, el çarı, bülbül. 
 
Qonaqlar ev sahibi ilə vidalaşır və hər kəs öz evinə gedir. Aşıq 
Əmrəh sazının xoş sədaları gündən-günə Borçalı mahalının bütün 
güşələrində təşəkkül tapır, hər tərəfə yayılır.  
Aşıq Əmrah həm də ləyaqətli, bacarıqlı, öz işinin öhdəsindən 
gələn bir şəxs olmuşdur. Onu Böyük Vətən Müharibəsi illərində 
Araplı kənd sovetliyində hərbi stolun rəisi, daha sonra isə İmir 
kəndində kolxoz sədri vəzifəsinə təyin etmişlər. 
Hansı işdə işləməyindən asılı olmayaraq o, öz sevimli sənətin-
dən, sazından, bir an da ayrı yaşamamış, günbəgün sənətkarlığını 
inkişaf etdirmişdir. 
 
BÖYÜK ŞAİRLƏRLƏ İLK GÖRÜŞ 
 
Günlərin bir günü iki nəfər atlı Aşıq Əmrahı Qazax rayonunun 
Şıxlı kəndində böyük bir toya aşıq kimi dəvət edirlər. Aşıq Əmrah 
onlarla razılaşır və müəyyən olunmuş vaxtda həmin toy evinə 
gedir. Toy evində onu qarşılayırlar və ona sənətkar kimi Şıxlı aşıq 
Haqqdan gələn saz  
 62 
Məhəmmədi yoldaş verirlər. Məclis başlanır, aşıqlar Əmrahla, 
Məhəmməd məclisdə dövran etməyə başlayırlar. Məclisdə 
əyləşən iki nəfər ziyalı baxır ki, aşıq Əmrahın ifaçılıq məharəti 
aşıq Məhəmmədin ifaçılıq məharəti ilə uyğunlaşmır. Hər iki nəfər 
aşıq Məhəmmədə yaxınlaşaraq müraciət edir ki, ay aşıq Mə-
həmməd, ay eloğlu sənə çox qulaq asmışıq, xatirinə dəyməsin, sən 
dincəl, qoy görək bu cavan aşıq deyəsən ayrı cür hazırlığa malik 
bir sənətkardır, qoy onu dinləyək. Aşıq Məhəmməd onlarla 
razılaşır. Aşıq Əmrah məclisdə öz məharətini tamaşaçı kütləsinə 
çatdırmağa başlayır və Borçalı aşıq məktəbinin görkəmli sənətkarı 
olduğunu özünəməxsus ustalıqla sübut edir. Məclisdə əyləşən 
həmin ziyalılardan biri o birinə deyir: – Ayə, ay Osman, sən demə 
papaq altında yatan oğullar var imiş. Bu nə hikmətdir, bu necə 
ifadır, belə də çalmaq, belə də oxumaq, belə də insanları 
ovsunlamaq olarmı?! Aşıq Əmrah həm Səməd Vurğundan, həm 
Osman Sarıvəllidən oxuduqca onlar bir-birinin üzünə baxır və hər 
ikisi məclisdə ayağa durub aşıq Əmrahla tanış olurlar. Vurğun 
Əmraha üzünü tutaraq deyir: – Aşıq, bizim bu günkü görüşümüz 
yaddaşımıza həkk olundu, ancaq oxuyanda «qadan alım» demə, 
«qadan alem» de. Beləliklə, Əmrah toyu iki gündən sonra, 
qurtarıb yola düşmək istəyəndə hər üçünün – Səməd Vurğun, 
Osman Sarıvəlli və aşıq Əmrah dostluğunun təməli qoyulur. Hər 
üç dost ömürlərinin sonuna qədər dostluğu yaşatdılar. 
Aşıq Əmrah dəfələrlə Bakı şəhərinə dəvət olundu. Orada usta-
lıqla çıxış etdi. Beləliklə, aşıq Əmrah el şənliklərində öz sənətini 
tərənnüm edir. Borçalının görkəmli sənətkarları aşıq Sadıq Sulta-
nov, Xındı Məmməd, Quşçu İbrahim, Bala Məmməd, aşıq Oruc, 
aşıq Şamil, aşıq Rza, aşıq Almaz, aşıq Bayram, aşıq Alxan 
Qarayazılı, aşıq Hüseyn, aşıq Ülfət, aşıq Ziyəddin, Hüseyn 
Saraclı, aşıq Alxan Təkəli və başqaları onunla birlikdə Borçalı 
toylarında və s. şənliklərdə çıxış etmişlər. Xındı Məmmədlə aşıq 
Əmrah 18-il çiyin-çiyinə Borçalı şənliklərində çalıb oxumuşlar. 
Atam onun ustalığından böyük razılıqla danışırdı. 
Ustad Əmrah yuxarıda adları çəkilən hər bir sənətkar haqda 
müsbət fikir söyləməklə, hər aşığın özünəməxsus keyfiyyətləri 
barədə ayrıca izahat da verirdi. 
 
Haqqdan gələn saz  
 
 63 
DƏDƏ ƏMRAH 
Aşıq Əmrahın sadəliyi, təvazökarlığı və yüksək insani keyfiy-
yətlərə malik olması, çalmağı və oxumağı ilə üzvi sürətdə bağlı 
olduğu üçün Borçalıda və s. yerlərdə xalq onu böyük məhəbbətlə 
sevirdi, Bu gözəl məhəbbətin nəticəsi idi ki, bu əvəzsiz ustadın öz 
sağlığında çox adam ona Dədə Əmrah deyə müraciət edərdi. 
Dədə Əmrah aşıq sənətində öz şəxsi ustalığı ilə kifayətlənmə-
mişdir. O, bu xalq sənətini özündən sonra yetişən bacarıqlı və 
gənc aşıqlara ürəkdən öyrətməyə çalışırdı. O, Borçalı mahalında 
aşağıdakı aşıqları yetişdirmişdir: 
 
1. Aşıq Ülfət (Bəylər)  
2. Aşıq Ziyəddin (Qırxılı)  
3. Aşıq Kamandar (Kəpənəkçi)  
4. Aşıq Müslüm (Bolnisi)  
5. Aşıq Məsim (Sadaxlı)  
6. Aşıq Nadir (Mollaoğlu)  
7. Aşıq Nəbi (Xocerni)  
8. Aşıq Aydın (Qasımlı)  
9. Aşıq Novruz (Əzizkənd)  
10. Aşıq Vəli Qarayazılı  
11. Aşıq Yaşar (Bala Muğanlı)  
12. Aşıq Şahin (Xancığazlı)  
13. Aşıq Kərim (Qayaqocalı)  
14. Abbas Dilqəm oğlu (özünün nəvəsi)  
15. Aşıq Vəkil (Qaçağan)  
16. Aşıq Lətif (Gəncəli)  
17. Aşıq Murtuzəli (Körpülü)  
18. Aşıq Sədi (Qaratikanlı)  
19. Aşıq Əmir (Pəmbəy Saral)  
20. Aşıq Süleyman (Candarlı)  
21. Aşıq Nəbi (Armutlu)  
22. Aşıq İbrahim (Gözəldərəli)  
23. Aşıq Mahmud (Vartanalı)  
24. Aşıq Musa (Kürüstü Kəpənəkçi)  
25. Aşıq Hüseyn (Qırxılı)  
Mənim bildiyim və şəxsən tanıdığım aşıqlar bunlar idisə, mər-
hum ustadın özü deyirdi ki, Borçalı üçün 35 aşıq yetişdirmişəm. 
Çox təəssüf ki, onların hamısının indiyədək öyrənə bilməmişik.                                          
Haqqdan gələn saz  
 64 
 
 
AŞIĞIN SON GÜNLƏRİ 
 
1987-ci ilin fevral ayında atam xəstə yatırdı, aşıq Hüseyn Saraç-
lını isə Bakıya televiziyada çıxış eləməyə dəvət etmişdilər. Bakıdan 
qayıdan kimi öz sənət dostunun yanına gəlməyi qərara alır. 
Oğlu Əli ilə bərabər onlar atamın yanına gələndə biz atamızın 
yanında otururduq. Hüseyn əmim içəri daxil oldu, həsrətlər biri-
birinə necə qovuşurdularsa, sənətkar ustadlar da elə biri-birinə sarılıb 
görüşürdülər. 
Hüseyn əmim söhbətə başlayaraq dedi: 
– A qardaşım, a Əmrah biz ikimiz də bundan sonra yaşamaya-
cağıq, çünki bizi o qədər bu yana, o yana apardılar, əziyyət verdilər 
ki, biz artıq yorulub əldən düşdük.  
Atam isə Hüseyn əmimə belə cavab verdi: 
– A Hüseyn, a qardaşım, əlini haqqın ətəyindən üzmə, Allah 
kərimdir. Biz qadir Allaha sığınmalı, ümidimizi ondan üzməməliyik. 
Bu görüş təxminən üç-dörd saat davam etdi. Ustadların hər ikisi 
bizə gülməli söhbətlər etdilər, sən demə bu görüş hər iki sənət 
korifeyinin son görüşü imiş. 
1987-ci ilin mart ayının 11-də mən rayon xəstəxanasının ürək hə-
kimi Səmədin yanına getdim, ondan atamın müalicəsi ilə məşğul ol-
masını xahiş etdim. Səməd həkim mənə dedi ki, budur bir otaq ayır-
mışıq, get ustadın özünü gətir, biz ona nəyə gücümüz çatsa eylə-
yəcəyik. Mən xəstəxanadan atamın yanına getdim, gördüm yatağına 
uzanıb,  məni görən kimi dedi ki, gəldinmi ay bala? Dedim ki, gəl-
dim ay ata. Ona həkim Səmədlə aramızda olan söhbət haqda məlu-
mat verdim. Atamın yanında xeyli oturdum, o, müxtəlif mövzularda 
söhbət etdi. Bir sözlə dedik-güldük. Sonra o, mənə belə təklif etdi: 
oğul sabah tezdən gələrsən, məni xəstəxanaya apararsan, indi isə 
yolun uzaqdı, get evində dincəl. Mən atamla vidalaşıb evimə gəldim, 
yenicə evimə çatmışdım, dalımca maşın gəldi ki, atan çağırır, mən 
geri atamın yanına qayıtdım. Gördüm ki, artıq atam dünyasını 
dəyişib (11.03.1987). Lakin, o aramızdan getsə də, Dədə Əmrahın 
özü və çaldığı gözəl saz havaları Azərbaycan türklərinin qəlbində 
əbədi yaşayır. 
 
Tapdıq ƏMRAHOĞLU  
Haqqdan gələn saz  
 
 65 
 
USTADLARIN DƏDƏSİ 
 
Aşıq Əmrah sənətindən, onun ustadlıq məharətindən şifahi 
olaraq çox danışıldığına baxmayarqaq, gəlin etiraf edək ki, in-
diyədək az yazılıb, mətbuatda layiqincə qiymətləndirilməyib. 
Bunun da obyektiv və subyektiv səbəbləri var ki, o da başadüşü-
ləndir. 
Rəhmətlik Ustadın özü də sağlığında özünü gözəsoxan, yeri 
gəldi-gəlmədi hər qapını döyən, hər adama ağız açan, hər kəsə 
təmənna edən, umacağı olan kişi deyildi. Dambatlıq, 
təşəxorluq, iddialılıq, yekəxanalıq da bilməzdi. Olduqca sadə 
və təvazökar idi.  
İndi çox adamlara deyirlər ki, “sadə adam idi, elin xeyir-şə-
rində iştirak edərdi”. Elin xeyir şərində iştirak etmək sadəlik 
deyil, eloğluluq borcudur. Sadəlik isə borc deyil, insanın 
ruhundan-canından, genindən-qanından, südündən-
sümüyündən gələn və hər kəsə qismət olmayan xüsusiyyətdir. 
Barmaqları “qızıl”, sinəsi söz xəzinəsi olan o böyüklükdə 
sənətkar uşaqla uşaq idi, böyüklə böyük. Aşıq Əmrah, Ustad 
Əmrah, Dədə Əmrah özünü heç kəsdən üstün tutmazdı, hər 
yerdə, hər zaman sıradan biri kimi davranardı. 
Aşıq Əmrah haqqında yazan müəlliflərin əksəriyyəti əsasən 
onun mahir saz ifaçılığından, çoxlu dastan və nağıl 
bilməsindən, şirin avazından, saza gətirdiyi yeniliklərdən (sazın 
çanağını böyütmək, qolunu uzadaraq pərdələri artırmaq, 
simlərin sayını on birə çatdırmaq), yaratdığı (bəstələdiyi) yeni 
havalardan, qoşduğu qoşmalardan, divanilərdən, müxəm-
məslərdən yazıblar. Bütün bunlarla bərabər Dədə Əmrahın 
sinəsi əsl söz xəzinəsi idi. O, saysız-hesabsız məzhəkələr, 
lətifələr, qaravəllilər, tapmacalar, təppəcələr, hərbə-zorbalar, 
lateyirlər, bayatılar və s. bilirdi. O səbəbdən də istər adi söhbət 
zamanı, istərsə də ağır-ağır məclislərdə Aşıq Əmraha 
dinləyicilər qulaq kəsilər, hənirtiləri eşidilərdi. Lətifələri, 
Haqqdan gələn saz  
 66 
qaravəlliləri söhbətinin elə məqamında işlədərdi ki, gülüş-
qəhqəhə səsləri toyxananı başına götürərdi. Hər məclisdə yeni 
lətifə, yeni qaravəlli, yeni məzhəkə və gülməcə eşitməyə vərdiş 
edən məclis əhlinə elə gəlirdi ki, bunların çoxunu elə indicə 
burada, bu məclisdə ustadın özü düzüb-qoşubdur.  
* * * 
1980-ci illərin birinci yarısı idi. Folklorşünas alimimiz 
Elxan Məmmədlinin təşəbbüsü və rəhbərliyi ilə görkəmli 
rejissor Xamis Muradov öz çəkiliş qrupu ilə Borçalının ustad 
aşıqları Əmrah və Kamandar haqqında film çəkmək üçün 
Kürüstü Kəpənəkçiyə gəlmişdi. Marneuli rayon mədəniyyət 
şöbəsinin müdiri rəhmətlik Həsən Qəniyevlə mən Aşıq Əmrahı 
gətirmək üçün Axlımahmudlu kəndinə gedəsi olduq. Xamis 
müəllim də bizimlə getdi. Başa düşürdük ki, o, usatdın yaşadığı 
kəndi, evini, həyətini, ailə şəraitini görmək marağındadır. 
Xoşbəxtlikdən ustad evdə oldu və həyətdə bizi özü qarşıladı. 
Gəlişimizin məqsədini və vaxtın azlığını başa düşdükdən sonra 
əyləşmək üçün üz vurmadı, tələsik əynini dəyişdi, sazı götürdü, 
yola düşdük. Yolboyu Xamis müəllim ustadı danışdırır, suallar 
verir və onun özündən xəbərsiz lazım olan məsələlərə 
münasibətini öyrənirdi.  Bu günkü kimi yadımdadır. Suallardan 
biri belə oldu: 
– Ustad, deyirlər ki, 72 saz havası var. Bu doğrudurmu və 
siz bu havaların neçəsini ifa edə bilirsiniz? 
Dədə Əmrah gülümsünə-gülümsünə belə cavab verdi: 
– Oğul, mən hələ cavan idim, o vaxt da deyirdilər ki, 72 saz 
havası var. Bilmirəm bu 72 rəqəmi hardan peyda olub. O 
zamandan az qala yarım əsr ötüb, neçə-neçə havalar bəstələnib, 
elə bir neçəsini mən özüm yaratmışam. Yenə də deyirlər ki, 72 
saz havası var. Sənət bir yerdə dayanmır, yaşayır, inkişaf edir, 
havaların da sayı getdikcə artır, çoxalır.  
İndi özünüz fikirləşin, havaların sayı 72 olana qədər 5 olub, 
10 olub, 50 olub, 60 olub və gəlib çatıb 72-yə. Deməli, 80 də 
olacaq, 90 da, 100 də olacaq və arta-arta gedəcək.  
Haqqdan gələn saz  
 
 67 
O ki, qaldı mənim neçə hava çalmağıma, inanın ki, dünyada 
nə qədər hava varsa onun hamısını bu durnaboğaz sazın sinə-
sindən çıxara bilərəm, təki bircə dəfə dinləyim.  
* * * 
...Adətən aşıqların yaradıcılığını qiymətləndirən zaman on-
ların səsi, saz çalmaq bacarığı, dastan söyləmək qabiliyyəti önə 
çəkilir. Aşıq Əmrah çox nadir sənətkardır ki, bu üç əsas cəhətin 
üçü də onun yaradıcılığında  bir-birini ən yüksək səviyyədə ta-
mamlayır. 
Klassik aşıqlarımızın sənətini qiymətləndirən sənət 
xiridarları onların yetişdirdiyi, araya-ərsəyə gətirib, meydan 
verdiyi şagirdlərini də nişan verərdilər. Uzaq ellərdən-
obalardan gəlmiş nabələd aşıqdan soruşardılar ki, “ustadın kim 
olub?”. Bu sualın cavabı qarşıdakı aşığın kimliyi idi. Dinləyici 
əvvəlcədən onun şələsini, yükünü, çəkisini təxmin edirdi. 
Bax, bu prizmadan baxsaq görərik ki, Ustad Əmrah bu sənət 
üçün nələr edib, kimləri yetişdirib.  
İndi beş mahnı oxuyub, üç hava çalana ustad deyirlər və bə-
zən də havalanıb onu məktəb yaradıcısı kimi təqdim edənlər də 
var. Mənim qəti qənaətimdir ki, layiqli şagird qoyub getməyən 
aşığa ustad demək, onu məktəb yaradıcısı adlandırmaq 
günahdır, haramdır! 
Tapdıq Əmrahoğlunun şəxsi arxivində ustadın 25 şagirdinin 
adı və ünvaı bu gün də saxlanmaqdadır. Ustad Əmrahın bütün 
başqa xidmətlərini bir kənara qoysaq belə, təkcə yetişdirdiyi bu 
qədər şagirdləri ilə onun adı Borçalımızın, eləcə də Azərbayca-
nın və bütöv Türk dünyasının mədəniyyəti, incəsənəti tarixinə 
qızıl hərflərlə yazılmış olur. 25 nəfər şagirdə ustadlıq etmək, 
onlara atalıq – dədəlik qayğısı göstərib sənət dünyasına pərvaz-
landırmaq bizə haqq verir ki, Aşıq Əmrahı belə adlandıraq: 
Ustadların Dədəsi! 
 
Rövşən NƏSİBOĞLU, 
Borçalı, Kürüstü Kəpənəkçi kəndi. 
Haqqdan gələn saz  
 68 
 
“LƏLİN QİYMƏTİNİ SƏRRAFLAR BİLİR” 
 
Mən Tarının o xoşbəxt bəndələrindənəm ki, Aşıq 
Kamandarın oğlu kimi, atamla yanaşı həm də Dədə Əmrah və 
Hüseyn Saraçlı tək ustad aşıqların məclislərində olmuş,   bu 
ustadların Kamandar ocağında günlərlə qulluğunda durmuşam. 
Aşıq sənətinin üç nəhənginin bir evdə, bir süfrə başında əyləşib 
söhbət etmələrini bir anlığa gözləriniz önünə gətirin. Adətən 
belə məclislər çox uzanardı. Ustadların sözü-söhbəti, sənətlə 
bağlı müzakirələri, fikir mübadilələri saatlarla çəkərdi. Hər 
dəfə də onların bir yerdə olub belə söhbətlər etməsi böyük 
məclisə çevrilərdi. Və bu gün şirin xatirəyə çevrilmiş belə 
məqamlarda məclis nə qədər uzun çəksə də, hər üç ustadın 
yaxın dostu, sirdaşı olmuş, bu gün təkcə onların yox, 
Azərbaycan Aşıqlar Birliyinin sədri kimi, dünyalarını dəyişmiş 
bütün ustadların xatirəsinin əbədiləşdirilməsi, qoyduqları irsin 
qorunub saxlanması yönündə yorulmaz fəaliyyət göstərən 
sevimli Xalq şairimiz Zəlimxan Yaqub demiş, bu ustadların nə 
özündən, nə nazından, nə sazından, nə də sözündən doymaq 
olmurdu. 
Dədə Əmrah bizim evə tez-tez gələrdi. Hər gəlişi də evdə 
hamımızı sevindirərdi. Və hər dəfə o gələndə məclis qurular, 
ağsaqqallar çay süfrəsi arxasında saza-sözə qulaq kəsilərdi, 
meydan sazın olardı.   
Günlərin bir günü yenə belə məclislərdən biri idi. Ağsaqqal-
lardan biri məclisdə əyləşənlərə göz vurub, üzünü Əmrah 
əmiyə tutdu:  
– Ay ustad, Allah özünüzə qismət eləsin, hər gün Aşıq Ka-
mandarla toylardasınız, qazandığınız pulları hara yığırsınız? 
Əmrah əmi özünəməxsus tərzdə gülümsəyib belə cavab 
verdi: 
– Ay qağa, eşitməmisənmi, balay-balaynan gələn dalay-da-
laynan gedər deyiblər.  
Haqqdan gələn saz  
 
 69 
Onun bu cavabını məclis əhli alqışlarla qarşıladı və Aşıq 
Əmrahla Aşıq Kamandar sazları yenidən qoşalaşdırıb məclisi 
davam etdirdilər. 
Aşıq Əmrahla Aşıq Kamandar arasında ustad-şagird müna-
sibətindən, bir sənətkar kimi yoldaşlıqdan başqa həm də bir 
ata-oğul münasibəti var idi. Aşıq Kamandarın övladı kimi biz 
də ailədə bu münasibəti açıq-aydın görür və elə bu səbəbdən də 
Aşıq Əmrahı doğma əmi, baba kimi çox sevirdik. Əmrah 
əminin növbəti dəfə bizim evə gəlməsi hər hansı səbəbdən 
gecikəndə atamla yanaşı biz uşaqlar da nigaran qalardıq. Belə 
məqamlarda Əmrah əminin bizə gəldiyini həyətdə uşaqlardan 
hansımız birinci görsəydik tez evin ikinci qatına – atamın 
yanına qaçardıq: onu sevindirmək və təbii ki, bunun 
müqabilində muştuluq almaq üçün. Hər gəlişində bir neçə gün 
qalardı Əmrah əmi. Atamla bir otaqda yatar, gündüzlər azlıq 
edirmiş kimi, gecədən xeyli keçənə qədər də söhbət edərdilər. 
Onların qulluğunda durmaqdan böyük həzz alardım.  
Yaxşı yadımdadı, qış vaxtı idi. Səhər tezdən Əmrah əmi ilə 
atam yatan otaqda odun peçini qalamaq üçün qapını sakitcə 
açıb içəri girdim (əslində gecədə bir neçə dəfə peçə odun 
qoyurdum ki, otaq soyumasın). Atam yatırdı. Gördüm ki, 
Əmrah əmi  (mən qapını son dərəcə ehmallıca açdığımdan o, 
mənim içəri girdiyimi hiss etməmişdi) atamın kürəyini 
yorğanla örtür və sonra da əyilib onun üzündən öpdü. Bundan 
sonra qapıya tərəf dönəndə məni görüb əlini dodaqlarına doğru 
apararaq işarə etdi ki, səs salmayım və otaqdan çıxdı. Mən  
sakitcə peçi qalamağa başladım. Bu zaman atam mənə sarı 
çevrilərək kövrək bir səslə dilləndi: 
– A bala, birinci dəfə deyil, həmişə bir otaqda yatanda 
Əmrah əmin belə edir. 
...Hər yerdə olduğu kimi, Kürüstü Kəpənəkçidə də toy 
sahibi axşamlar aşıqları gətirmək üçün maşın göndərərdi. Hava 
xoş olanda ustadlar maşınla getməz, – siz gedin, biz özümüz 
gələcəyik, – deyərdilər. Belə vaxtlarda maşının boş qayıtdığını 
Haqqdan gələn saz  
 70 
görən kənd camaatı da kəndin mərkəzində gözləyərdi ki, toya 
Aşıq Əmrah və Aşıq Kamandarla birlikdə getsinlər. Məclisin 
başlanmasına az qalmış ustadlar aşıq libaslarını – qəlifeyi 
şalvar-xələti, xrom çəkməni geyər, bellərində gümüşü sallama 
kəmər, başlarında papaq, sazlarını da götürüb payi-piyada toy 
evinə yollanardılar. Bu zaman bayaqdan bəri kəndin içində 
gözləyənlər də onlara qoşulub toy evinə gedərdilər. Bu zaman 
ən çox diqqətçəkən hal bir də o idi ki, ustadlarla yanaşı gedən 
hər kəs can atırdı ki, onların sazını götürsün. Ustadlar isə sazı 
özlərindən başqa kimsənin götürməsinə icazə verməzdilər. 
Onların sazı götürmələri də özünəmxsus idi. Hər ikisi sazın 
köynəyindəki ipi sazın eyni yerindən, eyni cür bağlayar, 
bərabər yol geedəndə də sazı qollarında eyni cür götürər, ad-
dımlarını belə bərabər atardılar. Oxuduqları havaların 
bütövlüyünə, şit, bayağı, “yüngül” olmamasına fikir verdikləri 
kimi, geyimlərinin səliqəsinə, zahiri hərəkətlərinin sambalına 
da diqqət yetirər, “Ağır otur, batman gəl” el məsəlinə əsl ustad 
kimi daim əməl  edərdilər. 
Təxminən 1985 yaxud 1986-cı il olardı. Aşıq Kamandarın 
şagirdi Zindofirin toyu olmalı idi. Bir gün Zindofirin atası 
Kərəm kişi bizə gəldi. Söhbət zamanı dedi: 
– Bakıdan, Aşıq Kamandarın yanından gəlirəm. Zindofirin 
toy məclisinə özü gələ bilməyəcək, ona görə də Aşıq Əmraha 
məktub yazıb ki, bu toyu yola versin. Mənə də tapşırdı ki, bu 
məktubu Əflatunla birlikdə Aşıq Əmraha çatdır.  
Kərəm kişi ilə bərabər Aşıq Əmrahın görüşünə yollandıq. 
Əmrah dədə evdə tək idi və bizi çox böyük sevinclə özü qarşı-
ladı. İlk sözü də bu oldu: 
– Ay Əflatun bala, hanı Kamandar, görünmür? Burnumun 
ucu göynəyir ondan ötəri.  
Əhvalatı danışıb, atamın məktubunu ona verdim. Məktubu 
öpəndən sonra açıb oxudu, məzmunundan halı oldu. Həmin 
günə öz kəndlərində toy olduğunu bildirdi və uşaqlardan birini 
çağırıb tapşırığını verdi: 
Haqqdan gələn saz  
 
 71 
– Kamandar baban məktub yazıb, mən mütləq bu toya get-
məliyəm. Məsimə çatdır, sabahkı toyu uşaqların biri ilə yola 
versin (Məsim Dədə Əmrahın şagirdlərindəndi). 
Əmrah əmi aşıq libasını geyindi, sazını götürmək istəyəndə 
mən tez tərpənib sazı götürdüm. O, gülümsündü və evdən 
çıxdıq. Biz maşına oturan zaman həyat yoldaşı Reyzə xala evə 
gəldi (Əmrah əminin həyat yoldaşının adı Rəziyyə idi, biz 
Reyzə xala deyirdik). Ustadın yola düşməyə hazırlaşdığını 
görən Reyzə xala təəccüblə: 
– Ay Əmrah, hara belə, uğur olsun! Sabah sənin toyun 
var axı, – dedi. 
Əmrah əmi gülümsəyərək: 
– Nağayrım ay Reyzə, Kamandar həm məktub göndərib, 
həm də oğlu Əflatunu göndərib, nə təhər getməyim, – deyərək 
əli ilə məni göstərdi. 
Reyzə xala məni qucaqlayıb o üzümdən, bu üzümdən öpdü, 
uğurlu yol arzuladı. Və biz maşına əyləşib Aşıq Kamandar oca-
ğına üz tutduq. Yolboyu Əmrah əminin şirin söhbətlərinə 
başımız elə qarışdı ki, kəndə necə çatdığımızı belə bilmədik. 
Kəpənəkçiyə dönəndə Əmrah əmi bir ah çəkdi. Mən: 
– Əmrah əmi, ah çəkmək sizə yaraşmır, – deyəndə isə başı 
ilə təsdiqləyərək: 
– Eh, ay oğul, bu kəndin hər daşı, hər kəsəyi, hər qarış 
torpağı mənim üçün doğmadı, – deyib, aşağıdakı misraları 
avazla oxumağa başladı: 
 
Elindən, yurdundan ayrılan könül 
Arabir vaxt tapıb ağlasın gərək. 
 
Beləcə şirin söhbət edə-edə Aşıq Kamandar ocağına çatdıq. 
Özü evdə olmasa da, həmişə olduğu kimi onun ailəsi Aşıq Əm-
rahı mehribanlıqla qarşıladı. Həmişəki kimi samovar qaynadıl-
mış, çay dəstgahı qurulmuşdu. Çay-çörəkdən və bir az da 
dincəldikdən sonra Əmrah əmi bir neçə saz havası çaldı. 
Haqqdan gələn saz  
 72 
Zindofirin toy məclisi həmin günün sabahısı olmalı idi. Amma 
Kərəm kişinin xahişi ilə Əmrah əmi bir gün əvvəl gedəsi oldu. 
Yola düşəndə sabahkı toy məclisinə Aşıq Səyyadla Aşıq 
Ziyəddin Keşəlini də gətirməyi mənə tapşırdı. Və bir gün sonra 
Qaracalar kəndində Aşıq Zindofirin toy məclisi əsl bayrama 
çevrildi. 
...Günlərin birində Aşıq Əmrahla Aşıq Kamandar Tiflisə 
getmişdilər. Atam “Sovet Gürcüstanı” (indiki “Gürcüstan”) 
qəzetinin redaktoru Süleyman Süleymanlı ilə dost idi. 
Hərdənbir onunla görüşməyə gedərdi. Bu dəfəki səfərləri isə 
yadımda deyil nə ilə bağlı idi. Günün ikinci yarısı geri 
qayıtmalı idilər. Anam Pəri xanım yemək hazırlayıb,  samovarı 
qaynatmışdı. Ustadların yolunu gözləyirdik. Təxminən saat iki-
üç radələrində qapıda bir taksi dayandı. Hər iki ustad deyə-gülə 
maşından düşdü. Əllərini yuyub süfrə başında əyləşdilər. 
Əmrah əmi: 
– A qızım, a Pəri ( o, anamı həmişə belə çağrardı) yeməkdən 
əvvəl bizə bir çay süz, – dedi.  
Anam onlara çay süzdü. Çaylarını içib, yeməklərini 
yeyəndən sonra Əmrah əmi bu günkü Tiflis səfərlərindən 
söhbət açdı. Söylədi ki, işimizi qurtarıb qayıdan zaman bir 
ağacın kölgəsində Kamandarla söhbət edə-edə maşın 
gözləyirdik. Bu zaman təxminən qırx yaşlı bir kişi bizə 
yaxınlaşıb salam verdi, kef-əhvalımızı soruşdu. Biz razılığımızı 
bildirdik. Həmin adam bir az duruxdu, sonra isə: – Aşıq 
Kamandar, səni and verirəm Aşıq Əmrahın başına, mənə on 
manat pul ver, – dedi. Aşıq Kamanadar dedi ki, a kişi, on 
manatdan ötrü niyə Aşıq Əmrahın başına and verirsən, al, bu 
da on manat.  
Kişi Aşıq Kamandara razılığını bildirərək pulu cibinə qoyur, 
bu dəfə də üzünü Aşıq Əmraha tutur: – Aşıq Əmrah, səni and 
verirəm Aşıq Kamandarın başına, bir onluq da sən ver.  
Aşıq Əmrah cibindən bir onluq çıxarır və verməmişdən 
əvvəl deyir: – A kişi, bir mənə de görüm, bu da pul 
Haqqdan gələn saz  
 
 73 
qazanmağın təzə yoludumu, yoxsa biz aşıqlarımı hərifləmək 
istəyirsən.  
Bu zaman həmin adam bayaqdan bəri aralıda durub onlara 
baxan iki-üç nəfər yoldaşını göstərib and-aman edir ki, siz 
gələndə mən Sizi onlara göstərib dedim ki, gələnlər Aşıq 
Əmrahla Aşıq Kamandardır. Və onlarla mərcə girdim ki, 
ustadların hərəsindən on manat alacam, bu gün yeyib-içəcəyik.  
Onun bu izahından sonra Əmrah əmi də onluğu verib 
halallıq edir. 
Dədə Əmrahın ölümü başda atam olmaqla ailədə hamımızı 
sarsıtdı. Bu sarsıntını atam bizim yanımızda çox da büruzə ver-
mək istəməsə də, bunu açıq-aydın görmək olurdu. Atama 
təskinlik vermək istəyəndə isə cavabı belə olurdu: 
– Şükür Allaha, Aşıq Əmrah şərəfli ömür yaşadı. Adı-sanı 
dünyanı tutdu. Hər kəs istəyərdi ki, məclisinin başında Aşıq 
Əmrah kimi ustad sənətkar dursun. Aşıq Əmrahın adı həmişə 
əziz olacaq, həmişə xatırlanacaq, onun ömrü sazın ömrü qədər 
uzun olacaq. Mənə ən çox təsir edən odur ki, sənətimiz 
Əmrahsız qaldı. 
 
Deməyin Kamandar göz yaşın silir, 
Ləlin qiymətini sərraflar bilir. 
Mənim bu sənətə yazığım gəlir, 
Sənətdə Əmrahsız qaldı bu dünya. 
 
Əflatun KAMANDAROĞLU 
 
 
 
 
Haqqdan gələn saz  
 74 
 
ONUN HƏR İFASI MÖCÜZƏ İDİ 
 
 Haqqında çox eşidib çalğısının, ifasının vurğunu olsam da, 
özünü görməmişdim. Aşıq Sona onun haqqında rəvayətə 
dönmüş bir hadisəni tez-tez danışardı. Danışardı ki, bir dəfə 
səhər tezdən Başkeçidə gedirdim. Xramın qaşına çatanda 
gördüklərimə məəttəl qaldım. Başkeçidin yolları insanla dolu 
idi. Yay vaxtı olduğundan köç arabaları, atlı və piyadalar 
dayanmışdı, hamı Başkeçidin qonaq evinə sarı baxırdı. 
Yaxınlaşanda mən də məsələdən halı oldum, gördüm ki, Dədə 
Əmrah “Ruhani” çalır.  
Aşıq Sona and içərək deyirdi ki, raykomun katibi səhər işə 
gələndə bu izdihamı görüb əvvəlcə özünü itirir. Elə bilir ki, 
camaat nə iləsə bağlı etirazını bildirmək üçün bura yığışıb. Sən 
demə Borçalı aşıqları bir gün əvvəl Başkeçiddə konsert 
veriblərmiş. 
Əmrah sazının sehri onda idi ki, insanları məhəbbətə, yurd 
sevgisinə, qeyrətə çağırırdı.  
Aşıq Əmrahla tanışlığım  onun qocalıq dövrünə təsadüf etdi. 
Belə ki, bir gün Tiflisdə “Çeşmə” ədəbi dərnəyində iştirak 
edərkən söz Aşıq Əmrahdan düşəndə mən köksümü ötürdüm. 
Eloğlum Seyfəddin və şair Bəhram Mehdi səbəbini soruşduqda 
dedim ki, mən Dədə Əmrahı yaxından görməmişəm. Elə həmin 
gün biz Aşıq Əmrahın evinə getdik. O, qocalmışdı. Mən 
heyran-heyran ona tamaşa edirdim. Hal-əhvaldan sonra o, sazı 
götürdü. Əvvəlcə bir “Yanıq Kərəmi” çaldı, elə bildim Kərəm 
gözlərimin qarşısında od tutub yanır. Onun çaldığı “Yanıq 
Kərəmi”yə oynamaqmı olardı?! Sonra da bir “Cəngi” çaldı. Elə 
bilirdin atlar kişnəşir, qılınclar şaqqıldaşır, igidlər nərə çəkir. 
Aradan neçə illər keçsə də həmin günün xoş ovqatından, 
Əmrah sazının möcüzəsindən ayrıla bilmirəm.   
Doğrudan da Dədə Əmrah sənətə bir gəldi, bir də getdi.   
 
Səadət BUTA 
Haqqdan gələn saz  
 
 75 
SAZ ALƏMİNİN SÖNMƏYƏN ÇIRAĞI 
  
Aşıq Əmrah Gülməmmədov XX əsrdə Borçalıda yaşayıb-
yaratmış qüdrətli saz ustası, aşıq sənətinin korifeylərindən biridir. 
O, aşığa xas olan bütün komponentləri, o cümlədən saz çalmaq, 
qoşmalar qoşmaq, mahnılar oxumaq, dastanlar danışmaq qabiliy-
yətini göstərməklə kamil sənətkar kimi özünü təsdiq etdi. Yaradı-
cılığının lokal təsvirləri ilə kifayətlənməyən ustad, yaddaşlarda 
saz havalarını yeni xallar və güllərlə cilalandırmaqla, eləcə də 
özünün yaratdığı bir-birindən gözəl saz havaları ilə qalıb. O, 
yaratdığı yeni saz havaları ilə aşıq idrakının bəsirət qatlarını 
nümayiş etdirə bildi, sazın əbədilik simfoniyasını yaratdı. Onun 
saz aləmində yandırdığı, bu günə qədər də sönməyən çıraq bu 
fikrimin silqətinə şahidlik edir. Aşıq Əmrah aşıqlığın kamillik 
mərtəbəsini öz varlığı və orijinal yaradıcılığı ilə fəth etdi. Böyük 
ustad saz havalarına  özünəməxsus yeniliklər gətirməklə aşıq 
sənətinin dəyərlər xəzinəsini zənginləşdirdi. 10-a yaxın saz hava-
sının müəllifi olan ustad bütün havalara demək olar ki, öz möhü-
rünü vurub. "Süsənbəri", "Turacı", "Yurd yeri" havaları da ustadın 
yaradıcılıq orbitinin orijinal məhsullarıdır. İlk dəfə on bir telli sazı 
sinəsində dilləndirən Aşıq Əmrah muğamları, Anadolu 
ozanlarısayaq çaldığı havaları da gözəl və məharətlə ifa edər, san-
ki sinəsində orkestr canlandırardı. Düzdür, bugünkü aşıqlarımız 
belə havalara yer vermirlər, ancaq bu cür havaların saz sənətinin 
inkişafında bəhrə verəcəyini düşənərək, onların fövqəladə lazım 
olduğunu vurğulamaq istəyirəm. 
 Dərsini atası aşıq Paşa, aşıq Məsim Yadigarov və şair Ağacan 
kimi ustadlardan alan Aşıq Əmrah 22 yaşında elə yetişmişdi ki, 
artıq Borçalı məclislərində, konsertlərdə məharətlə çıxış edər, 
seyrçilərini heyran qoyardı ki, bu da hər sənətkara qismət olmur. 
Radio və televiziyanın hər evə ayaq açmadığı bir dövrdə, XX 
əsrin 50-ci illərində 42 yaşlı ustadın möhtəşəm ifaları hətta Ba-
kıda da sevilə-sevilə dinlənilirdi. Beləliklə, aşıq sənəti ilə 
cəmiyyət arasında yeni harmoniyanı yaratmaq Aşıq Əmraha öz 
fitri istedadı və məharəti hesabına müyəssər oldu. O, bütün 
sazsevərlərin diqqətini özünün kompozisiya bütövlüyü ilə seçilən 
Haqqdan gələn saz  
 76 
və bu günə qədər də dominatlığını saxlayan yeni çalğı üslubuna 
çəkməyi bacardı. Onun alternativi olmayan və milli koloritli bu 
çalğı üslubu saz havalarında bütün gözəlliklərin rənginin və ahən-
ginin vəhdətini təcəssüm etdirir. 
Aşıq Əmrah 1959-cu ildə Moskvada keçirilən Azərbaycan ədə-
biyyatı və incəsənəti ongünlüyündə digər ustadlarla birlikdə  bö-
yük uğur əldə etmişdir. 
Dədə Əmrah 1961-ci ildə Azərbaycan aşıqlarının III qurulta-
yında ustad aşıq kimi çıxış etmışdisə, 1984-cü ildə respublikamı-
zın ziyalıları tərəfindən yekdilliklə "sazın şah Əmrahı" kimi gu-
rultulu alqışlarla qarşılanmışdı ki, bu da qırxa yaxın şəyird yetir-
miş və çağdaşı olduğu saz pərəstişkarlarının təfəkküründə özünün 
etiketini yaratmış ustadın sözün əsl mənasında kimliyindən xəbər 
verir. 
Ustadın möhtəşəmliyi, saza və sözə tam məsuliyyətlə yanaş-
ması qoşmalarında da apaydın görünür. "Bilməzsən" rədifli 
şeirində yetişdirdiyi şəyirdlərinə və ya tam püxtələşməmiş özünə 
"aşığam" deyənlərə üz tutaraq: 
 
Aşıqlıq deyilən böyük sənətdir, 
Qıfılbənd deyəllər, yoza bilməzsən. 
Məclisdə əyləşir neçə xiridar, 
Üçcə kəlmə sözü düzə bilməzsən – 
 
Və ya: 
Çox güvənmə sənətinə 
Sənə qalmaz, ay qadası. 
Sazı çalan mahir çalar, 
Elə çalmaz, ay qadası –  
 
deməklə onları kamilliyə çağırırdı. Aşıq Əmrah sənətə son dərəcə 
tələbkar olduğundan bir çoxları onun iştirakçısı olduğu 
məclislərdə saz götürüb, söz deməyə ehtiyat edərlərmiş. Çünki, bu 
sənət azmanı saz havalarının güllərini sadəcə ifa etmir, onları 
incələyirdi, eyni zamanda sözü insanların idrakına hopdura bilirdi. 
O, "Məndədi" rədifli qoşmasında 
Haqqdan gələn saz  
 
 77 
 
Sadiq olduğum sənətə əhdi-vəfa məndədi, 
Telli saza mehman ol gəl, zövqü-səfa məndədi. 
Qananlara canım qurban, nadanlarla işim yox, 
Sərraf olsa söz sataram, hər söz baha məndədi –  
 
deməklə hər bir sənətkarı öz sənətinin sərrafı, zərgəri kimi 
görmək istədiyini bildirirdi. 
Böyük sənətkar xalqının mənəvi böyüklüyünü sənətkar 
ləyaqəti və özünə inam hissi ilə deyə bildiyi kimi "əlindədir" 
rədifli qoşmasında da 
 
Ay ariflər, siz də bilin, 
Əmr haqqın əlindədir. 
Kim Allahı çox sevirsə, 
Şəhadəti dilindədir –  
 
yazaraq,  bu kimi şeirləri ilə öz imanını da təsdiq etdi. Allahın 
ucalığını, peyğəmbərin böyüklüyünü duyduğu kimi bu müqəddəs 
inamı pərəstişkarlarına da təlqin etdi. 
İkiüzlü və hiyləgər varlığa çevrilən bəzi insanlara içində nifrət 
oyatmış ustad, qoşmalarından bir alay düzəldib onlara qarşı 
hücuma keçir: 
 
Namərd ilə mərdi qoşa əyləsək, 
Namərd gəlib mərdə tay ola bilməz. 
Mərdə qurban olmaq ayıb eyləməz, 
Namərd ilə haqqı-say ola bilməz. 
 
Bu il 100 yaşı tamam olan Aşıq Əmrahın dünyaya gəlişi aşıq 
sənətində böyük bir hadisə, inqilab oldu və bu inqilab 
sazsevərlərin şüurunda onun istedadının yaradıcılıq ölçülərinin 
fövqündə olduğunu isbat etdi. 
 
 Elbəyi CƏALOĞLU 
 
Haqqdan gələn saz  
 78 
BÜTÜN ZAMANLARIN SƏNƏTKARI 
 
Mən özümü biləndən Dədə Əmrahın, Dədə Kamandarın sazı-
nın laylasında böyümüşəm. Aşıq Əmrah mənim üçün müqəddəs, 
əvəzolunmaz bir sənətkar, böyük şəxsiyyətdir. Onun ifa etdiyi 
“Dilqəmi”, “İrəvan çuxuru”, “Osmanlı divanisi”, “Çuxuroba” və 
s. saz havalarını kim unudar?! Aşıq Əmrahla Aşıq Kamandarın 
“Dübeyti”si  isə bir özgə aləmdir.  
Dədə  Əmrah elə bir sənətkardır ki, onun sazının sehrindən çıx-
maq çox çətindir. Solo-saz sənəti isə məhz onun adı ilə bağlıdır.  
Mən Dədə Əmrahı görməmişəm. Ancaq onun ifaları mənim 
üçün o qədər doğmadır ki, elə bilirəm elə onun yanında böyümü-
şəm, ondan ustad şilləsi yemişəm. Ondan yadigar qalan lent yazı-
larını həmişə sevə-sevə dinləyirəm.  
Təkcə ifaları ilə deyil, həm də sözü-söhbəti, məclis aparmaq 
mədəniyyəti ilə də örnək olan Aşıq Əmrah yetirmələrinə, ümu-
miyyətlə bu sənətə gələnlərə həmişə dəyərli tövsiyyələr verib.  Bir 
şeirində dediyi böyük məna daşıyan sözlər isə zaman-zaman bu sə-
nətə gələn gənclərə ustad öyüd-nəsihəti olacaq, yol göstərəcəkdir: 
 
Aşıqlıq deyilən böyük sənətdir, 
Qıfılbənd deyəllər, aça bilməzsən. 
Məclisdə əyləşir neçə xiridar, 
Üçcə kəlmə sözü düzə bilməzsən. 
 
Aşıq Əmrah bütün zamanların sənətkarı, ustadıdır. İllər, onil-
liklər bir-birini əvəz edəcək, amma onun sənəti yaşayacaq, bir 
ustad kimi ona həmişə ehtiyac olacaq.  Yenə də onun öz sözlərinə 
müraciətlə demək istəyirəm ki, onun hər sözü, hər məsləhəti 
sənətdə ilk addımlarını atan gənclər üçün olduqca vacibdir və 
hesab edirəm ki, üzərimizə həm də böyük məsuliyyət qoyur: 
 
Gəl, Əmraha qulluq eylə, dərsin al, 
Cəfa çəkən, səfa sürər – var misal. 
Yaxşı öyrən, yaxşı oxu, yaxşı çal, 
Saz götürüb, əldə gəzə bilməzsən.  
Aşıq Ramin QARAYEV
Haqqdan gələn saz  
 
 79 
 
AŞIQ ƏMRAH GÜLMƏMMƏDOV 
 
Aşıq Əmrah Gülməmmədov 1908-ci ildə Borçalı mahalının 
Kürüstü Kəpənəkçi kəndində, sadə təsərrüfat adamı Paşa 
kişinin ailəsində dünyaya gəlmişdi. Hələ uşaq vaxtlarından 
daxili istedadı saza-sözə münasibətində, kövrək gümültülərində 
özünü büruzə vermiş, böyüdükcə elin-obanın etimadını 
doğrultmuş, barmaqla göstərilən şöhrətli sənətkar səviyyəsinə 
ucalmışdır. 
İstər oxu maneraları, istər də saz ifaçılığı baxımından 
Əmrah Gülməmmədov nadir aşıqlardan biriydi. Dərin təhlilin 
bütöv halda ifadə tərziylə desək, bu mərhum aşıq hələ 
sağlığında klassiklər cərgəsinə qarışanlardan olmuşdur. 
Ömrünün ən kamil çağlarında öz şəxsi istəyiylə Marneuli ra-
yonunun Axılmahmudlu kəndinə köçən bu saz-söz fədaisi 
kamil peşəsini orada davam etmişdir. 
Təəssüflər olsun kı, böyük aşığın istər sağlığında, istər də 
cismani yoxluğundan sonra tədqiqi və təbliği onun özünə mü-
nasib aparılmamışdır. 
Bu və ya başqa amilləri nəzərə alıb, öz tərəfimizdən Aşıq 
Əmrah Gülməmmədovla bağlı axtarışlar aparanda eldən-
obadan, tanıyıb bilənlərdən eşidib öyrəndiklərimiz bəzi faktları 
elmi-publisistik təhlilə keçməzdən əvvəl olduğu kimi qələmə 
almışıq. 
Qədim Borçalı mahalının Kürüstü Kəpənəkçi kəndində toy 
imiş. İkinci gecəymiş ki, Qazaxdan gələn Canalılı Aşıq Mə-
həmməd məclisdə cövlan edirmiş. Müdrik babaların dilindən 
çıxan ustadnamə ilə başladığı "Əmrah" dastanının tapşırmasına 
hələ çox qalırdı. Söhbətin çal-çağırlı şirin yerində məclisə bir 
carçı gəldi. Ustad aşıqdan, bir də mərəkə əhlindən rüsxət 
alandan sonra adamların arasında əyləşən Paşa kişiyə üzünü 
tutub: 
Haqqdan gələn saz  
 80 
–  Gözün aydın, ay kişi, bir az bunnan qavax gözəl-göyçək 
bir oğlun olub,  – dedi. 
Paşanın gözləri güldü, ürəyi sevindi. Hamı ona "gözün 
aydın" dedi. Məclisi aparan ustad aşığın da şadlığı birə-beş 
artdı, könlü şövqə gəldi. Oğul uşağı haqqında bir tutarlı söz 
söyləyəndən sonra Paşa kişiyə yön çevirib ərkyana dedi: – "Ay 
oğul dədəsi, səndən bir təvəqqəm var. "Əmrah" dastanının şirin 
yerində ki bu xoş xəbəri aldın, gərək mənim, bir də haqq aşığı 
Əmrahın xatirinə oğlunun adını Əmrah qoyasan. Biz də arzu 
eliyək ki, o körpə böyüyüb haqq aşığı Əmrahın yerini tutsun... 
Paşa kişı əlini bığlarına çəkdi, gülən gözləriynən ətrafında-
kıları süzəndən sonra üzünü tutdu Canalılı Aşıq Məhəmmədə. 
Sağ əlini qoydu gözünün üstünə: – “Bax, belə mənim bu 
gözüm üstə, ay ııstad. Vallah, sənin bu təklifin lap mənim 
ürəyimnən oldu”. 
"A bala, gedin kürə-külfətə deyin ki, uşağın adını qoydum Əm-
rah!" 
O gözəl toy gecəsində, “Əmrah” dastanının şirin yerində, 
haqqdan yaranan kimi təzə bir Əmrah da gəlmişdi bu dünyaya. 
Kürüstü Kəpənəkçi kəndinin ətrafdan xəbərsiz yeni sakininin 
sənətlə, sözlə-söhbətlə, bir də telli sazın sirli harayı ilə ilahidən 
gələn ülviyyəti beləcə başladı. 
O toy gecəsi çoxdan keçmişdi. Aylar, illər bir-birini əvəz 
edir, Kəpənəkçi kəndində neçə-neçə toylar olurdu... Qədim 
Borçalının səsli-küylü, haylı-haraylı, sazlı-balabanlı toylarında 
əl-ayağa dolaşan bir uşaq da var idi. Nədənsə o, tay-tuşlarından 
seçilirdi. Hərdən uşaqların arasından çıxıb ucu-bucağı 
görünməyən mağara girir, bir küncə qısılıb gözlərini ortalıqda 
məclis aparan aşığın üzünə dikir, gah da telli sazın sehirli 
pərdələrində gəzən barmaqların arxasınca boylanmaqdan 
doymurdu. Elə ki, evə gəlirdi, düşürdü atası Paşanın üstünə, 
sualı sual dalınca yağdırırdı. Nə yaxşı ki, Əmrahın atası saz-söz 
pərgarı idi. Təbii ki, ata ustadlığının, ata tövsiyyəsinin, ata 
eyliyinin də öz bəxtəvərliyi var! (6). 
Haqqdan gələn saz  
 
 81 
Bu minvalnan da "Əmrahın ilk ustadı, ilk öyrədəni və yol 
göstərəni öz atası Paşa kişi olmuşdur. iki il mollaxanada, sonra 
Qarayazıda yeni açılan 7 illik məktəbdə təhsil alan Əmrah "saz 
çalmağı atasından öyrənmişdir..." (2, 143). 
Qədim Azərbaycanın bir parça qəribsəmiş torpağı olan Bor-
çalı mahalının ənənəvi toy-düyünlərindən pərvazlanan bir uşaq 
həvəsi, soydan gələn fitri istedadın sayəsində öz axarını tapırdı. 
Kənddə gəzən gərəkli söz-söhbət ata ürəyini dağa döndə-
rirdi. Amma Əmrah öz işindəydi. Elə bil addımları yenicə 
kövrək cığırlar açan bu uşaq həmişə öz aləminə qapılır, qeyri-
adi bir sənət dünyasının xəyal pərisi kimi sirrini özündə 
saxlayırdı. Ona elə gəlirdi ki, hələ dünyada açılmamış 
müqəddəs bir qapı varsa, sirri bilinməyən ilahi bir varlıq 
mövcuddursa, səsi yer üzündə heç bir səsə bənzəməyən sehirli 
bir duyum varsa, o da telli sazdır. Onu dərindən öyrənmək, 
ecazkar pərdələrin qoynunda gözə görünməz olan neçə 
xanalara yeni-yeni xanələr gətirmək, babalarımızın bu ülvi 
sənət dünyasını göz bəbəyi kimi qorumaq gərəkdir. Hələ o 
pərdələrdə neçə-neçə açılmayan ilmələr, eşidilməyən xanələr, 
sirli-sehirli bənzətmələr vardı Aşıq Əmrah üçün... 
Fitri istedadın daxildən gələn bu pünhan səsinə onun şaqraq 
zəngulələri qarışır, sirrini aləmə bəyan edirdi. Uşağın günü-
gündən bu müqəddəs sənət yolunda pərvazlandığını görən ata 
onun imkanlarını nəzərə alıb meydanının genişlənmək 
zərurətini duyurdu. Saz-söz dünyası elə ecazkar bir dünyadır 
ki, onun meydanı ümman, sərhəddi sonsuzdur. Gərək bu 
sonsuzluqda hər döyünən ürəyin, hər çağlayan sinənin həddini 
vaxtında duya, ona öz imkanı daxilində meydan verəsən. Özü 
hal əhli, sənət yolçusu olduğu üçün Paşa kişi bunu yaxşı bilirdi. 
Kamil şagirdin daha kamil və dərin öyrədəni olmalıdır. Bu 
baxımdan Borçalı Aşıq Məsimin ustadlığı, şagirdi Əmraha 
tükənməz eyliyi ata tövsiyyələri qədər unudulmaz və qiymətə 
gəlməz idi. Aşıq Məsim Əmrahı özünə təsadüfən şagird 
götürməmişdi. O, bu yeniyetmənin səsinə, həvəsinə, oynaq və 
Haqqdan gələn saz  
 82 
duyumlu barmaqlarına, daxildən gələn təbii qaynağına yaxşı 
bələd idi. O, bilirdi ki, beləsi ustad adını gələcəkdə göylərə 
qaldıracaq, onun şöhrətinə yeni şöhrət gətirəcək, ad-san 
qazandıracaqdır. 
Aşıq Məsim öz fıkrində yanılmamışdı. Günlər keçdikcə 
Əmrahın sənət baxımı zənginləşir, saza və sözə gətirdiyi yeni 
səsi və nəfəsi ilə mağardan-mağara duyan könüllərin afərin sə-
dalarını, sonsuz alqışlarını qazanırdı. Lakin bu şöhrət Əmrahın 
sadə, təmiz və həm də bir sənət eşqilə alışıb yanan ürəyini daha 
da sadələşdirir, onun görüb-götürmək, daha çox öyrənmək hə-
vəsini  artırırdı. Bu minvalla da aşıq Əmrah şöhrəti eldən-elə 
yayılır, dillər əzbəri olur, bir sənətkar kimi haqqında xoş 
fıkirlər söylənirdi. 
Bu səsdə bir sehr vardı. Adama elə gəlirdi ki, Qədim Borça-
lının döşünə min ilməli xalı sərmiş yaylaqlarındakı buz bulaq-
ların pıçıltılı zümzüməsi də, ana yurdun bu qərib diyarındakı 
yerindən bəstəkar çayların şaqraq ötüşməsi də, sıra dağların 
zirvəsindəki qartalların qıyı da, kol dibindən boylanan 
kəkliklərin qaqqıltısı və qayalardan gələn əks-sədaların pünhan 
sirri də öz gözəlliyini bu səsdən alıbmış. Elə bil ki, bu səs yer 
üzərində bütün səslərdən seçilirmiş. O, həm şaqraqmış, həm də 
kövrək. O, həm Dilqəmin boş qalan yurduna yön çevirən 
naləsiymiş, həm də Koroğlunun haylı-haraylı Çənlibeli. O, həm 
indi baxışları yollarda qalan, gözləri nəmli ulu Göyçəmizin ah-
naləsiymiş, həm də qədim Borçalımızın ona verdiyi ürək-
dirəkmiş, təsəlliymiş. Bu səsin zənguləsi ipək kimi yapışıqlı, 
keçidləri dərələr qədər dərin və mənalıydı. Bu səs adamı özünə 
unutdurur, öz dünyasından ayırıb tamam başqa bir dünyaya 
aparır. Bu zəngulə, bu qaynartı insan ürəyinə sığal çəkir, onu 
oxşayırdı. Hər kəsə öz söz-söhbəti, öz adəti, vərdişi və sənəti 
xoşdur. Lakin aşıq Əmrah sənətinin yadigar səslənməsinə 
qulaq asanda adam təsəvvür edə bilmir ki, özün azərbaycanlı 
olub, özün də bu ülvi sənətin, ruhumuz və milli əks-sədamız 
olan durna boğazlı telli sazın gözəlliyinə, təbiət duyumuna 
biganə qalasan. 
Haqqdan gələn saz  
 
 83 
"Borçalının folklor dünyası əsaslı şəkildə toplanmamış, öy-
rənilməmiş bir xəzinədir..." (1, 3) 
O cümlədən də açılmamış səhifələrlə dolu olan aşıq sənəti-
mizin qolları saysız-hesabsızdır. Bıma baxmayaraq Borçalı 
aşıq məktəbi həmişə çoxlarının örnək yeri olmuş, sığınacağı və 
söykənəcəyi sayılmışdır. Xındı Məmməd, Aşıq Hüseyn Saraclı 
və Aşıq Kamandar kimi onlarca ustad yetirən ana torpağımızın 
bu dilbər guşəsi öz yetirmələri ilə həmişə fəxr etmişdir. Sonsuz 
ədəbi zənginliyə malik olan xalqımızın şifahi deyimlərindən və 
sazlı-sözlü həyatından söz düşəndə bu diyarın ustadlarından 
ağız dolusu danışmış, onlara bir örnək kimi baxmışıq. Bu 
mənada saydığımız sənətkarların hər birinin öz yolu, öz ifa və 
deyim tərzi vardı. Yeri gəlmişkən, burada bir haşiyə çıxmağa 
ehtiyac duyulur. 
Hər hansı bir ustad aşıqdan söhbət açarkən, onun sənət təhli-
li musiqili dünyamızın başqa tərəflərindən seçilir. Əgər bir tar-
zəndən və yaxud qeyri çalğıçıdan danışırıqsa, onun hər hansı 
bir alətdə nə dərəcədə bu və ya başqa bir havanı səsləndirə bil-
məsindən söz açırıq. Yaxud, əgər müğənnidən danışırıqsa, 
onun bir tə-rəfli ifa tərzi və bir də onun səhnə mədəniyyəti 
barədə fıkir söyləyirik. Lakin bu baxımdan aşıq 
yaradıcılığındakı təhlil mürəkkəb və çoxşaxəlidir. Musiqi 
sənətimizin ilk rüşeymlərini özündə inkişaf etdirib onu 
zənginləşdirən və milli mədəniyyətimizin başqa sahələrinə 
aşılayan aşıq sənəti özündə bir çox keyfiyyətləri yaşatmalı və 
inkişaf etdirməlidir. Aşıqda həm imkanlı səs və oxu maneraları, 
həm estetik zövqü oxşayan səhnə mədəniyyəti, həm çalğıçılıq 
məharəti və gözəl danışıq qabiliyyəti olmalıdır. Saydığımız bıı 
cəhətlərin tək bir aşıq tərəfindən tamaşaçı qarşısında nümayiş 
etdirilməsi nə qədər mürəkkəb bir peşəyə qulluq edilməsi 
demək olduğunu sənət duyumlu tədqiqatçılarımız yaxşı 
bilərlər. Lakin bunların hamısını özündə yaşadıb inkişaf etdirən 
ustad aşıqlarımız həmişə barmaqla sayılmışdır. Bu nöqteyi-nə-
zərdən nəinki Borçalı aşıq məktəbinin yetirmələri arasında, hət-
Haqqdan gələn saz  
 84 
ta bütün Azərbaycan şifahi xalq ədəbiyyatının və sənətinin ko-
rifeyləri cərgəsində Aşıq Əmrahın sırf özünəməxsus yeri vardı. 
Bütün şüurlu ömrünü duyaraqdan və bilərəkdən ana laylalı saza 
bağlamış Aşıq Əmrah əvəzsiz sənətkar olmuşdur. 
Bir şəxsiyyət kimi Aşıq Əmrahı başqalarından fərqləndirən 
cəhətlər onun sənətinə də sirayət etmişdir. Sadə ürəyə, təmiz 
əqidəyə malik olan bu adam öz bildiklərini şagirdindən əsirgə-
məz, bütün incəliklərinə qədər onlara mənimsətməyə 
çalışarmış. Hər hansı bir ustaddan ən azı 10 şeir bilən sinəsi söz 
xəzinəli aşıq zəngin dastanlarımızın çox hissəsini sinədəftər 
etmiş, onların söylənmə tərzlərinə yeniliklər gətirmişdir. Daim 
cibində qeydiyyat dəftəri gəzdirən aşıq harada dəyərli bir söz 
eşitsə, onu dərhal qeyd edərmiş. Görmək, götürmək, eşitmək və 
öyrənmək onun əzəli vərdişlərindən olub. "Nə qədər ağıllı 
olsan da, bil ki, səndən də ağıllısı var!" – deyən müdrük 
sənətkar, bu ağıl və kamalı ilə daha da kamilləşmiş, məclisdən-
məclisə ustalaşmışdır. 
Qeyd etmək lazımdır ki, Aşıq Əmrahın saz çalmaq məharəti 
istər özündən qabaq, istərsə də özündən sonra gələn saz ustad-
larının hamısından seçilmişdir. O, hər hansı bir havanı neçə 
dəfə çalırsa çalsın, bir dəfə çaldığı o birisinə bənzəməmişdir. 
Sanki onun barmaqları günü-gündən bu havaları yenidən kəşf 
edir, ona yeni xallar, yeni bənzətmələr gətirirdi.                                               
"Aşıq Əmrah da bəzi ustadlarımız kimi, sağlığında da qədri 
bilinməyən sənətkarlardan olmuşdur. Gəlin etiraf edək ki, milli 
mənsubiyyətimizdə çatışmayan cəhətlərdən olan, sağlığında sə-
nətkarın qədrini bilməməyimiz, neçə-neçə söz, sənət ustaları-
mızın dünyamızdan incik getməsinə səbəb olmuşdur. Bu 
baxımdan mən ölməz el aşığının sağlığında ona verilən qiymət 
üstündə dayanarkən daxili sıxıntı keçirirəm. Nə yaxşı ki, bu 
sıxıntını mənim qəlbimdən silib atan bir təsəlli var. O da azman 
ellərimizin aşıq Əmraha verdiyi mənəvi qiymət və ürəklərində 
ona bəslədikləri əbədi və tükənməz məhəbbətdir. Bizcə 
sənətkar üçün bundan böyük səadət ola bilməz" (3, 207). 
Haqqdan gələn saz  
 
 85 
Xeyirxah adamların, şairimiz Osman Sarıvəllinin və Əlyar 
Qarabağlının qayğısı sayəsində 1957-ci ildə ustad aşığın ilk 
dəfə Bakıya gəlib və səsinin lentə alınıb bir neçə havalarda 
yadigar saxlanılması onun həyatının ən əlamətdar 
anlarındandır. 1959-cu ildə Moskvada keçirilən Azərbaycan 
ədəbiyyatı və incəsənəti ongünlüyü və üçüncü və dördüncü 
aşıqlar qurultaylarının nümayəndəsi kimi yadda qalımlı vaxtlar 
da Aşıq Əmrah pərəstişkarlarının unuda bilməyəcəyi günlərdir. 
Borçalı aşıq məktəbi Azərbaycan aşıq sənətinin ən zəngin, 
qədim və ən gur qollarından biridir. Azərbaycan dastanlarının, 
nağıl və əfsanələrinin bir çoxunun yaratdığı və yayıldığı ərazi 
kimi, xalqın söz yaddaşı, sənət yaddaşı kimi Borçalı bizim 
üçün qiymətlidir. Qədim zamanlardan indiyə kimi sazlı-sözlü 
məclisləri ilə şöhrət qazanan bu diyarda nə qədər sənət məbədi 
ucalıb, nə qədər sənətkar ağır sınaqlardan, imtahanlardan çıxıb, 
həyata vəsiqə alıb, ağsaqqal önündə saz götürməyə qadir olub. 
Mən Borçalı aşıqlarının qədim ənənəsini, şərəfini, şöhrətini 
məharətlə, məhəbbətlə yaşadan sənətkarların çoxunun məclis-
lərində olmuşam, onların oxumalarına, dastan və nağıllarına 
qulaq asmışam. Ustad Xındı Məmmədin, Hüseyn Saraclının, 
Aşıq Kamandarın, Nurəddin Qasımlının, Əhməd və 
Məhəmməd Sadaxlının böyük sənət ustadlarının məclislərinin 
şahidi olmuşam. İndinin özündə də yeni, istedadlı, saz və söz 
səntkarları da həyata vəsiqə almaqdadır. 
Ümumiyyətlə, Borçalı deyəndə yadımıza ilk növbədə Aşıq 
Qərib düşür. Sanki Xram çayı aşıb-daşıb, elə bil sevgilisinə qo-
vuşmaq istəyən Qərib uzaq yolları yaxın eləyib Qarayazı çöllə-
ri ilə irəliləyir. Borçalı deyəndə yadımıza Koroğlu dastanı dü-
şür, onun at oynadan meydanları, qoşun yığdığı qalalar 
gözümüz önündə canlanır. Təsadüfi deyil ki, Borçalıda çoxlu 
"Koroğlu" qalaları var. "Ləlvər" dağdan "Çətin" dağa uzanan 
meşəli dərələrdə, 'Tona" çayının sahillərində, yalçın zirvələrdə 
Koroğlunun adı ilə bağlı yerlər var. Ən maraqlısı odur ki, 
adamların yaddaşında bütöv Koroğlu var, Koroğlu dastanı var. 
Haqqdan gələn saz  
 86 
"Misri" çalınanda elə bil ki, dağ, daş dilə gəlir, elə bil ki, atlar 
şahə qalxır, ağır-ağır qoşunlar irəliləyir, meydanlarda nərə səsi 
ucalır. Borçalının aşıq məclislərini Koroğlusuz təsəvvür etmək 
olmur. 
Borçalı aşıq məktəbinin yetirmələri və davamçıları qədim 
ənənələri həvəslə, məharətlə yaşadıblar ki, onların hər birinin 
öz dəsti-xətti, sənət möhürü var. 
Səs imkanları, ifa tərzi, havaların özünəməxsus dindirilməsi, 
fərdi improvizasiya, sözdən-sözə, əhvalatdan-əhvalata, havadan-ha-
vaya keçmə ustalığı aydın nəzərə çarpır. Hər şeydən əvvəl saz ha-
valarının qədimliyinin ustalıqla qorunub saxlanması da adi hal de-
yil. 
Bu mənada Borçalı aşıq məktəbinin ən böyük nümayəndələ-
rindən biri Aşıq Əmrahdır. Ustad aşığın sənətini 
səciyyələndirən başlıca cəhətlərdən biri də onun klassik aşıq 
havalarını ustalıqla ifa etməsi olmuşdu. Aşıq Əmrahın sazında, 
ifasında bir sehr var idi. Sehr ondan ibarət idi ki, o, sazı da, 
özünü də, dinləyicisini də bu günkü aləmdən ayıra bilir, 
qədimlərə, keçmişlərə aparmağı bacarırdı. Onu dinlədikcə 
adama elə gəlirdi ki, aşıq saz çalmır, ruhumuzu dilləndirir, 
ürəyimizin tellərini çalır. 
Mən həmişə bir şeyə təəssüf etmişəm və indi də yana-yana 
qeyd edirəm ki, ustad sənətkarların səsini, sözünü vaxtında 
lentə almamışıq, gecikmişik. 
1987-ci ildə Marneuli rayonunun Axılmahmudlu kəndində, 
79 yaşında dünyasını dəyişən Aşıq Əmrahın lentə almmış saz 
havalarının, oxuduqlarının az da olsa bir qisminin nəsillərə 
yadigar qalması qədirbilən sənətsevərlərə bir təsəllidir. 
Ustad Əmrahın səsində, oxumasında diqqəti cəlb edən 
cəhətlər çox idi. Onun kamil sənət vərdişlərindən biri də, oxu-
duğu hər havaya məharətlə söz seçib, artıq ifadələr işlətmədən, 
qədim ənənələrin ifa qanunlarını məharətlə qorumasıydı. Onun 
ifasında saz da, söz də qədimləşirdi, müdrikləşirdi, ululaşır və 
həm də doğmalaşırdı. Məhz onun oxu tərzindəki sığal ahəngi 
bu biçimdə daha qiymətli, daha gözəl idi. 
Haqqdan gələn saz  
 
 87 
"Aşıq Əmrah mahir söz ifaçısı və klassik aşıq yaradıcılığının 
kamil bilicisi kimi çox böyük hörmət və nüfuz qazanmışdır! 
Saz ifaçılığından söz düşəndə ilk növbədə Aşıq Əmrah yada 
düşür. Əmrahın özü aşıq sənətinə yüksək tələbkarlıqla 
yanaşmış, aşıqların qarşısında da belə tələbkarlıq qoymuşdur: 
 
Aşıqlıq deyilən böyük sənətdir, 
Qıfılbənd deyəllər – yoza bilməzsən. 
Məclisdə əyləşir neçə xiridar, 
Üçcə kəlmə sözü düzə bilməzsən" (2, 8). 
 
Saz havalarının yadigar ifasında isə elə bir şirinlik, elə bir 
təravət var ki, elə bil şəffaf, duru bir bulaq qaynayır. Aşıq Əm-
rahın ifasında saz havaları qədimliyini yaşadır, əsilliyini 
nümayiş etdirir. Bu havalar çox tutumludur, doyumludur. 
Çünki sənətkar ustalığı var. Onun barmaqları tələsmirdi. Simlər 
sənətkarın nəfəsi ilə, ruhu ilə köklənir, dilə gəlirdi. Bəzən 
adama elə gəlir ki, heç kəs sazı Əmrah kimi kökləyə bilməz, 
havanı onun kimi dupduru, təmiz çala bilməz. Mən onun bu 
günkü istedadlı sənət davamçılarının ustalığını şübhə altına 
almaq fikrində deyiləm. Lakin Əmrah çalan havaların 
ifasındakı şirinlik başqalarında o cür duyulmur. Əmrah saza və 
sözə ürək yandıran bir sənətkar idi. Ona görə sazı ilə də, sözü 
ilə də ürəklərdə, yaddaşlarda yaşayır. Onun sənəti unudulmaz 
sənətdir... ürəklərdə iz qoyan sənətdir. O, öz ifalarında yaşayır, 
yaddaşlara yazılır. Və qocaman dünyanın xatirəsində 
əbədiləşib. Əmrah kimi sənətkarlar dünyaya az-az gəlir və 
təbliğatdan, gözdən-könüldən uzaqda çağlayan bir bulaq kimi 
yaşayır, öz duruluğunu, saflığını qoruyur və ona görə də 
ölməzlik qazanır. Əsil sənət ölməzdir, unudulmazdır və uludur. 
Aşıq Əmrah da belə unudulmaz sənətkarlardandır. 
Qoşa oxu tərzi ta qədim ocaqlarımızdan bu yana aşıqlarımı-
zın inkişaf etdirdikləri ən gözəl ənənələrdəndir. Amma bu cər-
gədə Borçalı aşıqlarının xüsusi xidməti həmişə diqqətəlayiq ol-
Haqqdan gələn saz  
 88 
muşdur. Belə ki, bir zamanlar ustad şagird kimi məclislər 
keçirib, elin toy-düyünlərini yola salan Aşıq Əmrahla 
Kamandarın bu ülvi sənət yolunda sonrakı dostluq tarixləri 
dillərdə dastan kimi söylənir və söylənəcəkdir. Onların birgə 
köçürdükləri qızların, gətirdikləri gəlinlərin, nəmərini aldıqları 
nər biləkli oğulların qoşa oxumalarla keçirdikləri toy-düyünləri 
hafizələrdə əbədi silinməyəcək iz buraxmışdır. Hər iki 
sənətkarın səsindəki şirinlik və səs oynatma maneraları bu iki 
həyat və sənət dostunun oxu tərzində yadda qalan və eşidimli 
bir vəhdət təşkil etmişdir. 
"Məşhur aşıqlarımızdan Əmrah Gülməmmədov, Hüseyn Sa-
raclı, Əlixan Qarayazılı, Kamandar Əfəndiyev kimi sənət cəfakeş-
ləri məhz Borçalı aşıq məktəbinin layiqli davamçıları və bu mək-
təbi zənginləşdirən, inkişaf etdirən həmişəyaşar ustadlarıdır" (4, 
7). 
Deyirlər, Çənlibeldə məclis qurub, səsini üçtelli sazın səsinə 
qoşanda Koroğlunun nərə haraylı zənguləsi "Qoşqardan", "Dəli 
dağdan", "Kəpəzdən" gələrmiş. Amma bu səsin rədif qafiyəsin-
dəki dəli Koroğlunun boğaz titrəməsinə əvvəlcə Qırat öz kişnə-
məsilə, sonra isə dəlilər qoşalaşıb səs verərmişlər. Zaman keç-
dikcə ulu bir xalqın ölməz hikmətinə dönən bu unudulmazlıq 
dağların əbədiyyətində əks-səda vermiş, qayalarda yadigar qal-
mışdır. Sonralar ulu ozanlarımızın dilində "Koroğlu" adlı hava-
lar səslənmiş, onun əzəmətindən dost qeyzə gəlmiş, düşmən 
sarsılmışdır. Ağır ellərimizin bu vərdişini daim qoruyub 
yaşadan və onu Koroğlular simasında səsləndirən Aşıq 
Əmrahın və Aşıq Kamandarın "Koroğlu"su da beləcə yadigar 
qalıb hafızələrdə. 
Allah ustadlara rəhmət eləsin. Bu deyim tərzi olub keçənlə-
rimizə həmişə bizim anım təsəllimiz olmuşdur. 
Bununla belə, xoşbəxt o kəslərdir ki, onlar dünyamızda nə 
isə bir əbədiyyət nişanəsi qoyub getmişlər. onların arasında ən 
qiymətli nişanələrdən biri də Aşıq Əmrah sənətinin keçilməz 
və tapdanmaz yolları, onun ağır ellərimizə, gələcək 
nəsillərimizə qoyub getdiyi səsi, nəfəsi ulu bir sənətin 
Haqqdan gələn saz  
 
 89 
örnəyidir. Gərək belə gözəl sənətkarlarımızın heç olmasa bu 
dünyadan köçəndən sonra qədrini bilək ki, bizdən sonra 
gələnlər də bizi qınamasınlar... 
 
 
ƏDƏBİYYAT 
1.   Azərb.  Folkloru Antalogiyası,  II,  Borçalı  folkloru  (Toplayanı  Valeh 
Hacıyev), Az. Döv. nəşriyyatı, Bakı 1996. 
2.   Qara Namazov. Aşıqlar, I kitab. Səda - Bakı 2004. 
3.   Maşallah Xudubəyli. Mənim sazlı-sözlü dünyam. I kitab. Ulu fırması, 
Bakı 1999. 
4.   Borçalı   Şair  Nəbi  -  Eləsi  var.   (Toplayanı  Hüseynqulu  Məmmədli) 
"Ağrıdağ", Bakı 2003. 
5.   Tinatin İsabah qızı. Borçalı aşıq mühiti. Bakı, Elm, 1999. 
6.   Toplantı. 
 
 
Maşallah XUDUBƏYLİ 
Haqqdan gələn saz  
 90 
USTAD EVİ - BOSTAN BAĞI 
(xatirə) 
 
Ulu Borçalının şah sənətkarı, ustadlar ustadı Aşıq Dədə Əm-
raha Allah rəhmət eləsin. Əmrah əmi haqqında çoxdu xatirə-
lərim. Aşıq Səyyadla bərabər bir neçə dəfə qonağı olmuşuq. 
Çox sadə, mehriban, gülərüz, zarafatcıl idi. Məzəli lətifələr 
danışardı. Əmrah əmi şeirləri elə ahənglə deyərdi ki, adama 
xüsusi ləzzət verərdi. Saz çalıb oxuyanda nə sazda, nə də ifada 
nə hədərə xal vurardı, nə də artıq, yersiz bəzək vurardı. Sazda, 
sözdə, nəfəsdə, səsi də elə bilirdin ki, ölçülüb, biçilib. Bəzən 
görürsən ki, azman ustad aşıqları – Aşıq Sadığı, Xındı 
Məmmədi, Hüseyn Saraçlını, Ustad Kamandarı, Aşıq Əlxan 
Qarayazılını sənətkarlıq baxımından qarşı-qarşıya qoyurlar. 
Mən bir el aşığı kimi bunun əleyhinəyəm. Ona görə ki, adını 
çəkdiyim ustadların (Allah hamısına rəhmət eləsin) hərəsinin 
özünün əlçatmaz zirvəsi var. Mənim aləmimdə onların hərəsi 
ayrıca bir zirvədi. Bu zirvələrdən biri də Dədə Əmrahdı. Allah 
rəhmət eləsin. Sənətkar yoldaşım Aşıq Səyyada çox 
minnətdaram. Bir dəfə Allah imkan verdi hər ikimizə, Əmrah 
əmiyə azca da olsa bir toy məclisində hörmət eyləyə bildik. 
Əslində bu, bizim borcumuz idi. Mənə Aşıq Ziyəddin yox, a 
Keşəli balası, deyərdi. 
Bir toydan sonra Əmrah əmini hörmətnən yola saldıq. İki 
gündən sonra sizi gözləyirəm, – dedi. Səyyadnan bərabər 
getdik ki, bir neçə şeir yazıb, hazır qoyub hansı ki, heç yerdə çap 
olunmayıb. 
Biz ona Əmrah əmi deyə müraciət edirdik. Əmrah əmidə 
belə bir xasiyyət var idi; əgər cavan aşıq ustada qonaq gəlibsə, 
yeyib - içib, doyunca saza-sözə qulaq asıb getmək istəyən vaxtı 
deyərdi ki, a bala, ustad evinnən gedirsən 5-10 xana xam söz 
yaz, öyrən, oxu. Heç kimin qarşısında aciz qalma! Ustad evi 
bostan bağıdı, –deyərdi. Allah rəhmət eləsin Əmrah əmiyə. 
 
Aşıq Ziyəddin KEŞƏLİ 
Haqqdan gələn saz  
 
 91 
 
 
SƏNƏTKARLIQ ZİRVƏSİ 
 
Borçalı aşıq məktəbinin görkəmli nümayəndələrindən biri 
olan azman-ustad aşıq Əmrah Gülməmmədov öz sənətinin elə 
bir zirvəsinə yüksəlmişdi ki, bu kulminasiyadan onu endirmək 
qeyri-mümkündür. Ustad sənətkar uzun bir dövr Borçalıda, 
eləcə də onun ətraf regionlarında saz-söz sənətinin böyük 
xiridarı kimi şərəfli ad-san qazanmışdı. Bu ustadla bağlı bir 
silsilə şeirlər yazmışam və xeyli xatirələrim var. Zaman 
keçdikcə onların hamısını qələmə alıb möhtərəm oxuculara 
çatdırmağı özümə borc bilirəm. Yaxşı yadımdadır, bir dəfə 
əhli-qələmlərin iştirak etdiyi bir məclisdə mən də vardım. 
Söhbət müxtəlif mövzuları əhatə edirdi. Söhbət aşıq sənətinin 
üstünə gələndə dazbaş, arıq bir şəxs ayağa qalxıb nitqə 
başlayan kimi boğazını arıtladı və sazın tarixindən, Dədə 
Qorquddan, Yunis İmrədən, Qaracaoğlandan, Ələsgərdən 
söhbət açdı. Sonra Şirvan aşıqlarına bir nəzər yetirdi.  Gədəbəy 
tərəfə keçdi və nəhayət Tovuz və Qazax aşıqlarını yada saldı. 
Nəhayət, Borçalıya keçib bir sıra ustad aşıqların adını çəkdi. 
Əsas mübahisə bundan sonra başladı. Düz beş alim sübut 
etməyə çalışırdı ki, aşıq mütləq balabanla birlikdə oxumalıdır, 
çünki onda rəqslər yaxşı alınır. Havaları balabanda asanlıqla 
çalırlar. Ona görə də bu cür aşıqlara mən yüksək qiymət 
verirəm. Orda çoxları danışdı, hərə ağlına gələn fikri dedi. 
Qəfildən qapı açıldı, qarabuğdayı, hündürboylu bir şəxs 
məclisə daxil oldu. 
Mən ona qədər aşıq Əmrahı görməmişdim. Hamıya salam 
verib keçib lap aşağı tərəfdə əyləşdi. Bütün məclisə göz 
gəzdirib söhbətin nədən getdiyindən halı oldu. Sonra uca səslə: 
“A bala, Dilqəm, maşının yük yerindən o sazı bura gətir”, – 
dedi. Onu da deyim ki, aşıq Əmrah adi paltarda idi, ona görə 
Haqqdan gələn saz  
 92 
onu heç kim tanımamışdı. Məclisdə nəsə bir canlanma əmələ 
gəldi. Qurbağa gölünə elə bil daş atıldı. 
Dilqəm ildırım sürətilə gedib sazı gətirdi. Aşıq Əmrah 
məcli-sə bir nəzər salıb gözünü dazbaş alimə zillədi və sazın 
zilini zil, bəmini bəm eyləyib sinəsinə basdı. Çaldı sazı. 
Əslində o çalmadı, bütün sinələri dağladı. İlahi, elə bir hava 
çaldı ki, heç kim hələ sazda belə hava eşitməmişdi. Məclis 
üzvləri elə bil tilsimlənmişdi, heç kim danışmağa cürət etmirdi. 
Aşıq havanı başa çatdırıb yenə üzünü dazbaşa tutaraq dedi: 
“Bala, saz meydana gələndə sənin nə balabanın var idi, nə də 
zurnan. Onlar sonradan meydana gəlmişdi. Sənə bəllidir ki, nə 
Dədə Qorqud, nə Qaracaoğlan, nə Yunis İmrə, nə də Ələsgər, 
Alı məclislər keçirəndə yanları ilə balabançı gəzdirməyib. Saz 
elə bir alətdir ki, çalmağı bacarsan, onda hər şey var. Sonra o, 
öz telli sazında Ü.Hacıbəyovun “Koroğlu” operasının 
üvertürasını çaldı. Elə bil bütöv bir orkestr çalırdı bunu. Nə 
hikmət var imiş bu sazda ay Tanrı. Ustadın nazik barmaqları 
simlərin üstə gəzdikcə insanın xəyalı çox uzaqlara – Koroğlu 
dövrünə gedir və bu mərd qəhrəmanın siması önümüzdə 
canlanırdı. Dazbaş alim ayağa durub aşığın yanına gəldi, 
tellərin üstündə gəzən barmaqları qucaqlayıb dodaqlarına 
apardı: – Mən sizin haqqınızda eşitmişdim, ancaq bu gün gö-
zümlə möcüzə görürəm, qulaqlarımla Allah sədaları eşidirəm, 
elə bil sirlər aləminə səyahət edirəm.  
Ustadın qarşısında baş əydi. Bütün məclis əhli əl çaldı. 
Bütün dedi-qodular bir yana qoyuldu, meydanı ustad aşığa 
verdilər. O gecə orada oxunan sözlər, çalınan havalar mənim 
üçün ən müqəddəs, ən ülvi sədalar idi. Çox təəssüf edirəm ki, o 
gecəni maqnitofon lentinə alan olmadı. Çox təəssüf... 
Kimdir aşıq Əmrah? Onu cavan nəsil yaxşı tanımasa da, 
qoca və orta nəsil lap yaxşı tanıyır. XX əsrin 40-cı illərindən 
başlayaraq ta ölən gününə qədər o, Borçalı və onun ətraf 
bölgələrində çox məşhur bir sənətkar olmuşdu. Borçalı aşıq 
məktəbinin əsasını qoyanlardan biridir. Aşıq Sadıq, Ağacan, 
Haqqdan gələn saz  
 
 93 
Abuzər, Allahqulu, aşıq Məsim Bəyazitli, Quşçu İbrahim, 
Məmməd Sultanov və bir sıra ağır yüklü aşıqlardan sonra 
meydan alıb fəaliyyət göstərməyə başlayır. Aşıq məktəbinin 
kamil müəllimlərindən biri olur. Aşıq Əmrah mahir oxumaqla 
yanaşı, tavar sazın təkmilləşdirilməsində əsl qəhrəmanlıq 
göstərib  sazı 8 simdən 11 simə qədər artırır. Bu da 
havacatların daha gözəl, daha məlahətli səslənməsinə səbəb 
olur. Aşıq havacatı – Azərbaycan musiqi folklorunun əsas 
amillərindən biri kimi aşıqların repertuarında daim işlənib 
kamilləşən yüzdən artıq klassik hava və onlarla variantları 
movcuddur. Elə buradaca onu qeyd etmək istəyirəm ki, aşıq 
Əmrah bu havaların hamısını yüksək ustalıq və sənətkarlıqla 
sazda çalırdı. Hamıya məlumdur ki, aşıq sənəti çox çətin və 
çoxşaxəli bir sənətdir. Çünki o, el şairi olmaqla yanaşı, çalğıçı, 
bəstəkar, müğənni və rəqs edəndir. Həmçinin teatr 
elementlərini özündə birləşdirən çoxcəhətli sinkretik sənətdir. 
O, həm şeir və hava qoşur, həm də saz çala-çala oxuyub-
oynayır. Aşıq Əmrah elə sənətkar idi, onun sazını dinləyəndə 
elə bilirdin on aşıq birdən saz çalır. Onun çalğısında tək bir saz 
yox, sanki böyük bir ansambl var idi. O, hava ilə əlaqədar 
olaraq ritmi asanlıqla dəyişə bilirdi. Çalğısını dərindən duyan 
bir sənət sahibi idi. Bəzən çalğısında kədər, qəm, bəzən 
qəhrəmanlıq, bəzən də əsl məhəbbət fədaisi olduğu çox 
asanlıqla sezilirdi. Havanı dərindən duyub onu dinləyiciyə 
çatdırmaqda çox mahir idi. Çünki sənətinin əsl ustası idi 
Əmrah qağa. Aşıq havalarının xalq dastanları ilə bir vaxtda 
yarandığı, əvvəllər yalnız dastanlarda, sonralar isə eyni 
zamanda müstəqil halda da ifa olunduğu ehtimal edilir. Aşıq 
havaları məzmun və xarakterinə görə qəhrəmanlıq ruhunda, 
lirik və nəsihətamiz planda satirik və komik səciyyəli olur. Bu 
havalarda insan mənəviyyatının ən ülvi, nəcib keyfiyyətləri, 
Haqqdan gələn saz  
 94 
xalqın sevinc və kədəri, vətənpərvərliyi, zülm və əsarətə qarşı 
etirazı, qəhrəmanlıq və rəşadəti əks olunmuşdur. “Koroğlu”, 
“Misri”, “Orta divani”də mərdlik, cəsurluq, “Qəmərcan”ı, 
“Gözəlləmə”, “Göyçə gülü”ndə oynaqlıq, şən əhval-ruhiyyə, 
“Dilqəmi”, “Yanıq Kərəmi”, “Təcnis”də lirik məhəbbət 
duyğuları, qüssə və həsrət motivləri ifadə edilir. Aşıq Əmrah 
bu motivlərin hamısına ustalıqla yaxşı bələd idi. Onun 
bilmədiyi, çalmadığı aşıq havası yox idi. Onu Tanrı bu torpağa 
bir sənət fədaisi kimi göndərmişdi. Onun nazik barmaqlarında 
böyük hikmət vardı. Əbəs deyil ki, böyük dirijorumuz Niyazi 
onun barmaqlarını qızılla müqayisə etmişdi. Məclislərin 
birində böyük şairimiz Osman Sarıvəlli onu dağın zirvəsinə 
bənzətmiş, özünü isə dağın ətəkləri adlandırmışdı. Bir dəfə öz 
şəxsi maşınımla rayon mərkəzinə gedirdim. Yolüstü Araplı 
kəndindən aşıq Əmrahı da götürdüm. Yadımda deyil, hansı 
kəndəsə toy keçirməyə gedirdi. Təpədən dırnağa aşıq 
qiyafəsində idi, telli sazı da çiynindən asmışdı. Qabaq 
oturacaqda mənimlə yanaşı əyləşdi, sazını çiynindən çıxarıb 
arxa oturacağa qoydu. Əmrah qağa mənim aşıqsevər olduğumu 
bilirdi, xüsusilə onun çalğısına aludə olduğumu çoxdan hiss 
etmişdi. Həm də aşıqvari şeirlər yazdığımdan halı idi. 
Şulaveriyə yaxınlaşmışdıq, mən qəfil soruşdum: – Əmrah qağa, 
sənin sazında ilahi bir qüvvə var? O, bir az duruxdu və çevrilib 
mənə bir nəzər salıb dedi: – Heç bir qüvvə, filan yoxdu, gərək 
çalmaqla yanaşı, onu müxtəlif havalar üstündə kökləyə biləsən, 
bir də ürəkdən gələn bir həvəs ola, onu çalanda özündə 
olmayasan, yerlərlə, göylərlə əlləşəsən. Bir qədər fikrə gedib 
yenidən dilləndi: Aşıq havalarının harmonik əsasını sazın 
köklərindən irəli gələn akkordlar kompleksi təşkil edir. Bun-
lardan “Qaraçı”, “Dilqəmi”, “Urfani”, “Ayaq divani” kökləri 
və s. əsas akkordlardır. Aşıqların bacarığından, sənətkarlıq 
xüsusiyyətlərindən, ustalıqlarından asılı olaraq, eyni hava 
Haqqdan gələn saz  
 
 95 
müxtəlif şəkildə oxunur. Mən onun dərin musiqi savadı 
olduğunu hiss etdim. Aşıq folklorunu əla bilirdi. Mən ona yenə 
bir sual verdim. Siz əla havalar çalırsınız. Sizin sazınız tilsimdi, 
sehrdi, başqa sazlardan fərqli olaraq sizin sazda havalar ayrı 
cür səslənir. Aşıq havaları formalarının yaradılmasında, ifa 
olunmasında başlıca prinsip nədir? Başlıca prinsip 
variantlılıqdı. Aşıq havalarının diapazonu kiçikdi, lakin musiqi 
ifadələrinin sonunda diapazon septima və ya oktava intervalı 
həcmində genişlənir. 
"Paşa köçdü", “Əfşarı”, ”Şahsevəni” və s. havalarda aşıq ha-
valarının qədimliyini göstərən pentatonika əlamətləri var. Aşıq 
havalarının ritmik xüsusiyyətləri şeirin forma və vəzni ilə əla-
qədardır: havanın melodiya və ritminin müəyyənləşməsində 
misralardakı hecaların sayı həlledici rol oynayır. 
İndiki aşıqların ən çox işlətdiyi şeir formalan gəraylı, 
qoşma, təcnis, divani, müxəmməs və s. Ədəbi mətnin və 
melodiyanın xüsusiyyətindən asılı olaraq bir hava üstündə bır 
neçə şeir oxuna bilər. Aşıq havalarının bir qisminin adı şeir 
formalarından (“Gəraylı”, “Təcnis”, “Müxəmməs” və s.), başqa 
qismi dastan surətlərinin adından (“Koroğlu”, “Kərəmi” və s.), 
müəyyən hissəsi isə yarandığı yerin adından (“Naxçıvani”, 
“Şərili” və s.) götürülmüşdür. 
Bir çox aşıq havaları məşhur aşıqların adı ilə bağlıdır 
(“Cəlili”, “Bəhməni”, “Urfani”, “Dilqəmi” və s.). Mən aşıq 
Əmrahla 15-20 dəqiqəlik söhbətimdə onun necə dərin 
diapazona malik olmasına, əntik aşıq folklorunu bilməsinə və 
aşıq havalarının mənbəyini, əcdadını bütünlüklə qavrayıb 
müsahibinə çatdırmaq bacarığına heyran qaldım. Belə bir 
sənətkarın sağlığında qədrinin bilinməməsi, əsərlərinin çap 
olunmaması böyük təəssüf doğurur.  
Haqqdan gələn saz  
 96 
Sonra aşıq rayon mərkəzində düşüb getdi. Mən xeyli müddət 
onun arxasınca baxdım, baxdım... Sənətin zirvəsində olan bu 
şəxs bütün aşıqsevərlərin qəlbini fəth etmişdi. Mən bundan bö-
yük, bundan dahi, bundan müqəddəs, bundan şərəfli sənətkarlıq 
zirvəsi tanımıram. Bu zirvəyə, sənətin bu kulminasiyasına Əm-
rah Gülməmmədov öz fitri istedadı sayəsində nail olmuşdu. 
Arzulayıram ki, keçmişdə yaşamış ulu sənətkarları üzə çıxarıb 
müasir gəncliyə tanıtdırmaq, hər bir yaradıcı insana mənəvi 
borc olsun. Belə yazılar haqq dərgahına qovuşmuş ulu, azman 
sənətkarlarımızın ruhuna layiqli tövhə olardı. 
 
Səyavuş UYĞUN, 
şair-publisist. 
2006-cı il. 
 
Haqqdan gələn saz  
 
 97 
 
SƏNƏTİN BAYRAQDARI 
 
Aşıq sənətinin öncüllərindən biri (xüsusilə saz ifaçılığnda), 
daha dəqiq desək ilk bayraqdarı olan ustad sənətkar Əmrah 
Gülməmmədov haqqında söz söyləmək mənim üçün böyük 
şərəfdir.  
Öncə onu demək istəyirəm ki, indiyə qədər bu sənətə nə 
qədər sənətkar gəlibsə ustad Əmrah onların hamısının 
fövqündə dayanan bir sənətkardır. Aşıq Kamandar kimi yeni 
nəfəsli, ana laylalı, Koroğlu nərəli sənətkarı yetirməsi ustad 
sənətkarın böyüklüyündən xəbər verir. Elə buradaca xatırlamaq 
yerinə düşər, ötən əsrin 80-ci illərinin əvvəllərində Azərbaycan 
televiziyasında Aşıq Kamandarın ifasında “Aşıq Qərib” dastanı 
səsləndi. İlahi, necə bir dastan! Bütün saz-söz sevənlərin 
qəlbini fəth elədi, ovsunladı. Köhnə havacatlara yeni nəfəs 
verdi. Bu gün də həmin dastanın lent yazısını dinləyəndə 
heyranlığımı gizlədə bilmirəm. Və bu dünyanı qınayıram ki, ay 
gidi dünya, gör necə sənətkarları apardın. Rəhmətlik Ağamalı 
Sadiq Əfəndi necə də yerində demişdir: 
 
Ulu Tanrı o diyara dəyməsin, 
Bağrım olar para-para, dəyməsin. 
Ustad Aşıq Kamandara dəyməsin, 
O, loğmandı, o, dərmandı, əlacdı. 
 
Bu dünyaya gözümü açandan sazın-sözün laylasında uyu-
muşam. Laylam sazın sehirli tellərindən süzülüb. Atam aşıq 
olduğundan (Allah ona və dünyasını dəyişmiş bütün 
valideynlərə rəhmət eləsin!) evimizdə həmişə çal-çağır olub. 
Haqqdan gələn saz  
 98 
Babamdan (biz atamızı belə çağırırdıq) bu sənəti əvvəlcə bacım 
Kifayət xanım, sonra mən və qardaşım Hüseyn öyrənmişik. 
1972-ci ilin sentyabr ayı idi. Marneuli rayonunun Qırxılı 
kəndində atam, bacım Kifayət və mən Aşıq Əmrahla bir yerdə 
məclis aparırdıq. Onda mən ilk dəfə idi ki, Aşıq Əmrahı görür-
düm. Onun sazda ifası, avazı məni valeh elədi. Artıq qocalıq 
onun kürəyinə əllərini çəksə də, ifası olduqca heyranedici idi. 
Atamla mən, ustadla bacım Kifayət qoşa oxuyurduq. Kifayətin 
oxumağı ustada xüsusi zövq verdi. Məclisin ortasında mən 
“Ruhani” havasını ifa elədim. İfamı başa çatdırıb yerimə 
keçmək istəyirdim ki,   arxadan mənim boynumu qucaqladılar. 
Bu,  ustad Əmrah əmi idi. Məni köksünə sıxıb dedi: “Ay 
camaat, mən elə bilirdim daha bu dünyaya yeni Əmrah 
gəlməyəcək. Çox şükürlər olsun ki, bu gün mən bu növcavanın 
timsalında  Əmrahlar  gördüm”.  Həmin səhnə hələ də 
gözümün qabağındadır. 
Onun saza gətirdiyi yeni-yeni xallar, xırdalıqlar, ştrixlər bu 
gün yetişən gənc nəslin ifasındadır. O, klassik aşıq sənətinin əsl 
davamçısı idi. Aşıq sənətinə məxsus bütün yüksək keyfiyyətlər 
onun simasında cəmlənmişdi. 
 
Həsən ŞƏMİSTANOĞLU 
 
 
 
 
 
Haqqdan gələn saz  
 
 99 
 
 
 
 
 
 
 
 
 
 
 
2009-CU İL MARTIN 10-DA 
GÜRCÜSTANIN PAYTAXTI TBİLİSİ 
ŞƏHƏRİNDƏ AŞIQ ƏMRAHIN ANADAN 
OLMASININ 100 İLLİYİNƏ HƏSR 
OLUNMUŞ TƏNTƏNƏLİ YUBİLEY 
TƏDBİRİNDƏKİ  
ÇIXIŞLARDAN QEYDLƏR 
 
 
 
Haqqdan gələn saz  
 100 
 
 
Camal MUSTAFAYEV, 
professor  
 
– Hörmətli məclis iştirakçıları! Unudulmaz ozanımız məşhur 
Aşıq Əmrah Gülməmmədovun 100 illik yubileyində hamınızı 
qəlbən salamlayıram. Sizlərin şəxsində bütün Borçalı 
ocağımıza ağsaqqal xeyir-duası verirəm. Ölməz Səməd Vurğun 
demiş, bağrıma basıram ana Vətəni. Bu təntənədə sizinlə 
birlikdə iştirak etməyi çox istəyirdim. Hayıf, xəstəlik imkan 
vermədi. Ancaq bütün ruhumla sizinləyəm. Hamınızla birgə 
böyük ozanın xatirəsi önündə baş əyirəm. Aşıq Əmrah 
Gülməmmədov saz havalarının ifa tərzində böyük bir tarixi 
dönüş yaratdı. Əmraha qədər saz melodiyaları aşıq 
poeziyasının söz dalğası arxasınca çatmırdı; yeknəsəqdi. O, 
əslində sazı bu yeknəsqlik durumundan ənginliyə çıxartdı. 
Onun ifasında hər hava zəngin ahənglə, ritmlə səsləndi. İndi 
nəinki aşığın sözünün hikməti, eyni zamanda sazın simfoniyası 
dinləyəni gerçəkdən əfsunlayırdı. Bu mənada Aşıq Əmrah 
Gülməmmədov təkcə ifaçı deyil, həqiqi yaradıcı düha idi. 
Onun sehrli sənətinin sirləri sazı, sözü dərindən anlayanı hələ 
uzun zaman əfsunlayacaq. Aşıq Əmrah ömrünü saz ömrünə 
qovuşdurdu; ölməzliyə qovuşdu. Bir daha bu dühanın xatirəsi 
qarşısında baş əyirəm. 
Belə dühalar böyüdən müqəddəs Borçalı yurdu var olsun! 
 
 
 
Haqqdan gələn saz  
 
 101 
Zəlimxan YAQUB,  
Xalq şairi,  
Azərbaycan Aşıqlar Birliyinin sədri. 
 
– Möhtərəm mərasim iştirakçıları! Dahi Rustavelinin adını 
daşıyan bu möhtəşəm sarayda iki dövlətin, iki millətin, iki 
xalqın – sazın, conqurun bayramı mübarək olsun! 
Bu gün bu zalda əyləşənlər Allahın xoşbəxt bəndələridir. 
30 il bundan əvvəl belə xoşbəxtlik haqqında danışa bilməzdik. 
Bu gün ona görə danışa bilirik ki, müstəqil Azərbaycan dövləti 
var, müstəqil Gürcüstan dövləti var. Azərbaycan xalqının 
sevimli prezidenti İlham Əliyevlə Gürcüstan prezidenti Mixail 
Saakaşvilinin qardaşlığının, dostluğunun məntiqi nəticəsi kimi 
bu gün Tiflisdə – qocaman Qafqaın bağrında Aşıq Əmrah 
sazının ucalığına qovuşduq. Dastanlarımızı xatırlayın. Qoca 
Tiflis bizim dastanlarımızın, nağıllarımızın, rəvayətlərimizin, 
bayatılarımızın, ruhumuzun, yaddaşımızın, tariximizin şəhəridir. 
Aşıq Qərib qoca Tiflisə Şahsənəmin toyuna Hələbdən gəlmişdi. 
Aşıq Əmrah bu gün qoca Tiflisə Borçalıdan – Kürüstündən gəlib. 
Bu yubileyiniz mübarək olsun! 
Aşıq Əmrahı bu qədər ucaldan, yüksəldən, bu qədər möhtə-
rəm və möhtəşəm edən, Aşıq Əmrahın, Hüseyn Saraçlının, 
Xındı Məmmədin, Alxan Qarayazılının sinəsində dillənib təkcə 
Qafqazı yox, bütün dünyanı qucaqlayan  onbir telli, uzun qollu, 
gen sinəli, durnaboğazlı, bülbül avazlı sazın sirri nədədi? 
Hardan alıb Aşıq Əmrah bu gücü? Dədə Qorqudun boy 
boylamaq, soy soylamaq qüdrətindən, Qurbaninin, Xəstə 
Qasımın, Abbasın dilindəki sığaldan, tumardan, Aşıq Ələsgər 
sazının ucalığından, Aşıq Alı sözünün sehrindən, Borçalı aşıq 
məktəbinin şəhdindən-şirəsindən, Çıldırlı Aşıq Şenlikdən, 
Faxralı Şair Nəbidən, Qaraçöplü Aşıq Musadan, Qaçağanlı şair 
Ağacandan, Təhlə Novruzdan, Xındı Məmməddən, adını 
çəkdiyim və çəkmədiyim böyük dahilərin işığında Allah Aşıq 
Əmraha elə bir saz verdi ki, o saz Tanrı ilə əlləşdi, o saz yerlə, 
göylə əlləşdi. Yüzlərlə sənətkar gördüm, sazın laylasında 
Haqqdan gələn saz  
 102 
böyüdüm. O sənətkarların hamısı gözəldi, hamısı tarixin 
yaddaşına köçüb. Amma mən çoxdan demişəm ki: 
 
Çox ustadlar gördü gözüm, 
Əmrah bir gəldi, bir getdi. 
Telli sazın meydanına, 
Əmrah şir gəldi, şir getdi. 
 
Gah qış oldu, gah yaz oldu, 
Həm ney oldu, həm saz oldu. 
Təbi daşqın Araz oldu, 
Əmrah Kür gəldi, Kür getdi. 
 
Pərdə-pərdə, xana-xana, 
Hopdu ruha, keçdi qana. 
Ocaq oldu yana-yana, 
Əmrah pir gəldi, pir getdi. 
 
Başımıza gəldi nələr, 
Ay Zəlimxan, qaldıq mələr. 
Açıldı çox möcüzələr, 
Əmrah sirr gəldi, sirr getdi! 
 
Aşıqlarımızı dinləyəndə həmişə Əmrah, Kamandar sazının 
ahəngini istəyirəm. İstədiyimi ala bilməyəndə isə deyirəm: 
  
Əlli il taxtaya, simə döyüncə 
Bircə gün sazını çal Əmrah kimi. 
 
Gürcü xalqına da, Azıərbaycan xalqına da eşq olsun ki, 
sağlığında haqqını almayan bu sənətkarın bu gün haqqını 
qaytarırlar. Mən Kvemo Kartli (Borçalı) bölgəsinin 
qubernatoruna və Marneuli rayon icra hakimiyyəti başçısına öz 
minnətdarlığımı bildirirəm ki, Marneulidə Aşıq Əmrahın 
büstünün qoyulacağı parkda Hüseyn Saraçlı və Aşıq 
Kamandarın da büstlərinin qoyulması ilə bağlı təklifimi 
dəstəklədilər. 
Haqqdan gələn saz  
 
 103 
 
 
 
David KİRKİTADZE, 
 Gürcüstanın Kvemo Kartli (Borçalı)  
bölgəsinin qubernatoru: 
 
– İlk növbədə hamınızı salamlamaq istəyirəm. Bütün 
qonaqlara minnətdarlıq edirəm ki, dəvətimizi qiymətləndirib bu 
gün buraya təşrif buyurublar. Cənab Zəlimxan Yaquba isə bura 
gəldiyinə görə xüsusi minnətdarlığımı bildirirəm.  
Düşünürəm ki, Aşıq Əmrah sənəti, onun yaradıcılığı 
mütləq yaşamalıdır. Belə yaradıcılıq mədəniyyətlərarası 
dialoqun ən böyük nümunəsidir. Hesab edirəm ki, onunla bağlı  
daha böyük işlər görülməli, haqqında kitablar yazılmalı, 
sənədli filmlər çəkilməlidir ki, gələcək nəsillər Aşıq Əmrahı 
unutmasın.  
Bu gün sizə bir xəbəri çatdırmaq istəyirəm. Azərbaycanın 
Gürcüstandakı səlahiyyətli və fövqəladə səfiri Namiq Əliyev 
və Azərbaycanın xalq şairi Zəlimxan Yaqubla belə qərara 
gəldik ki, Marneulidəki parklardan birinə Aşıq Əmrahın adı 
verilsin və orada onunla yanaşı Aşıq Hüseyn Saraçlı və Aşıq 
Kamandarın da  büstləri ucaldılsın.  
Bir daha hər birinizə minnətdarlıq edir və bildirirəm ki, 
Aşıq Əmrah bundan da böyük tədbirlərə layiqdir və gələcəkdə 
daha genişmiqyaslı tədbirlər keçiriləcəkdir.   
 
Haqqdan gələn saz  
 104 
 
Hüseyn YUSİFOV,  
Gürcüstanın Kvemo Kartli  
(Borçalı) bölgəsi  qubernatorunun müavini: 
 
– Bu gün bütün Gürcüstanda yaşayan azərbaycanlılar və 
Bakıdan gələn qonaqlar Aşıq Əmrah işığına yığışmışlar. Onun 
sənətkarlığı haqqında alimlər, mütəxəssislər danışacaq. 
Bununla belə demək istəyirəm ki, Borçalı aşıq məktəbinin üç 
böyük zirvəsi var: Aşıq Əmrah, Hüseyn Saraçlı və Aşıq 
Kamandar zirvələri. Aşıq Əmrahın 100 illiyini qeyd etmək 
üçün 2008-ci ilin oktyabr ayında Marneuli rayon icra 
hakimiyyəti qərar qəbul etdi. Marneuli RİH başçısının əmri ilə 
yubileyi keçitmək üçün təşkilat komitəsi yaradıdlı və mən sədr 
təyin olundum (o vaxtlar H.Yusifov Marneuli rayon icra 
hakimiyyəti başçısının müavini idi – M.N.). Yubileyi yüksək 
səviyyədə keçirmək üçün komitə üzvləri tez-tez toplaşıb 
müvafiq qərarlar qəbul etdi. Bu məqsədlə hətta Bakıya gedib 
Xalq şairi, Azərbaycan Aşıqlar Birliyinin sədri Zəlimxan 
Yaqubla, Milli Məclisin üzvləri və ziyalılarla görüşdük, 
Azərbaycan Yazışılar Birliyində olduq. Eyni zamanda Gürcüs-
tanın dövlət arxivlərində də iş apardıq.  
Minnətdarlıq hissi ilə qeyd etmək istəyirəm ki, 
Azərbaycanın Gürcüstandakı səlahiyyətli və fövqəladə səfiri 
Namiq Əliyev bu tədbirin hazırlıq işləri ilə bağlı bir neçə dəfə 
bizi qəbul etdi, müzakirələr apardıq. Eyni zamanda Kvemo 
Kartli (Borçalı) qubernatoru David Kirkitadze də bizi 
dəstəklədi və qərara alındı ki, yubiley tədbiri Tbilisinin 
mərkəzində yerləşən Rustaveli adına kinoteatrda keçirilsin.  
Əlbəttə, bu, bizim sazımıza, sözümüzə verilən qiymət idi.  
Təşkilat komitəsi olaraq çalışdıq ki, bu gün bu zalda Gürcüs-
tanın bütün rayonlarında yaşayan azərbaycanlılar təmsil olunsun-
lar. 
Son olaraq onu demək istəyirəm ki, Aşıq Əmrah 
Azərbaycan aşıq sənətinin ən yüksək zirvələrindən biridir və 
biz də çalışdıq ki, bu tədbiri onun adına layiq keçirək. 
 
Haqqdan gələn saz  
 
 105 
 
Qənirə PAŞAYEVA,  
Azərbaycan Milli Məclisinin üzvü,  
Azərbaycan-Gürcüstan parlamentlərarası  
dostluq qrupunun rəhbəri: 
 
– Əzizi borçalılar! Mən saz-söz beşiyi Tovuzda böyüsəm 
də, borçalıların qarşısında etiraf etməliyəm ki, saz-söz 
sənətinin inkişafinda, bu zirvəyə qalxmasında Borçalı aşıq 
məktəbi həmişə ön sıralarda olub və inanıram ki, bu liderliyi 
heç zaman əldən verməyəcək.  
Mən çox şadam ki,  gənc aşıqların Tovuzda keçirilən müsa-
biqəsində də birinci yeri məhz Borçalıdan olan gəncə verdik. 
Əslində bu, Borçalı aşıq məktəbinə verilən birincilik idi. 
Sevindirici haldır ki, bu məktəbin Aşıq Ramin kimi 
davamçıları var. 
Sazın-sözün dilini tərcümə etməyə ehtiyac yoxdur və mənə 
elə gəlir ki, onu cənab qubernator da başa düşür. Belə bir əzə-
mətli tədbirin bu gün Tiflisdə keçirilməsinə görə mən bu işdə 
əziyyəti olan hər kəsə təşəkkür edirəm. Hesab edirəm ki, bu 
gün hamımızın, dünyada yaşayan azərbaycanlıların, bütün 
türklərin bayramıdır Xan Əmrahın 100 illik yubileyi. 
Aşıq Əmrah – Böyük Əmrah – Ustad Əmrah o sənətkarlar-
dandır ki, Xan ləqəbəni qazanıb. Bu titulu qazanmaq hər kəsə 
nəsib olmur.  
Dədə Əmrah haqq aşığı idi. Haqq aşığı olmaq isə xalqın da-
nışan dili olmaq deməkdir. Haqq aşıqları xalqın dərdini 
danışırdı. Onlar sadəcə mədəniyyəti yaşatmayıblar, həm də 
xalqın ruhunu qoruyublar. 
 
 
Haqqdan gələn saz  
 106 
 
 
Gültəkin HACIBƏYLİ,  
Azərbaycan Milli Məclisinin üzvü: 
 
– Əziz soydaşlar, çox gözəl bir günün işığına toplaşmışıq. 
Və mən çox böyük qürur və fərəh hissi ilə salamlarımı sizə çat-
dırmaq istəyirəm.  Bu gün möhtəşəm bir gündür, bayram 
bayrama qarışıb. Bu gün Borçalı aşıq məktəbinin – onun ən 
böyük nümayəndəsi Aşıq Əmrahın bayramına toplaşmışıq. Bu 
gün sazın bayramıdır, sözün bayramıdır. Bu gün ruhun 
bayramıdır. Çünki bunu hamımız bilirik ki, türkün ruhu 
sazdadır.  
Bu gün böyük mədəniyyət bayramıdır. Aşıq Əmrah 
Gülməmmədov Azərbaycan mədəniyyətinin, saz sənətinin çox 
görkəmli, məğrur nümayəndəsidir. Və mən sizi Azərbaycan 
mədəniyyətinin bayramı münasibəti ilə təbrik edirəm. Bu gün 
həm də Gürcüstan mədəniyyətinin bayramıdır. Bu bayramınız 
mübarək. 
 Bu günkü bayram təkcə sazın, sözün yox, həm də Gürcüs-
tanla Azərbaycan dostluğunun, qardaşlığının bayramıdır. Bu 
bayramın təşkilatçılarına, Kvemo Kartli (Borçalı) 
qubernatoruna minnətdarlığımı bildirirəm. 
 
 
 
 
Haqqdan gələn saz  
 
 107 
 
 
 
Musa QULİYEV,  
Azərbaycan Milli Məclisinin üzvü: 
 
– Əziz sazsevərlər, əmrahsevərlər, vətənsevərlər! Bu 
bayramlar münasibəti ilə sizi təbrik edirəm. Böyük Azərbaycan 
aşığı Əmrah Gülməmmədovun 100 illik yubileyi mübarək 
olsun deyirəm. Aşıq Əmrah təkcə Borçalının deyil, bütün 
Azərbaycanın müqtədir sənətkarlarındadır. O, Xəstə Qasım, 
Abbas Tufarqanlı, Aşıq Alı, Aşıq Ələsgər kimi müqtədir 
sənətkardır. Aşıq Əmrah öz səsi, sazı ilə o sənətkarları da 
yaşatmış, özü də neçə-neçə sənətkar yetişdirmiş, saza yeniliklər 
gətirmişdir. Nə qədər ki, saz olacaq, sazsevərlər olacaq o qədər 
də Aşıq Əmrah yaşayacaqdır. 
Aşıq Əmrahın yazdığı şeirlər, oxuduğu havalar həmişə 
gözəl insanlar, Vətən, dostluq haqda olub. Nə qədər ki, Əmrah 
sənəti yaşayacaq o qədər də dostluq yaşayacaq, vətən 
yaşayacaq. 
 
 
 
 
 
Haqqdan gələn saz  
 108 
 
 
Arif ƏLİYEV,  
Azərbaycan Respublikası Dövlət Neft Şirkətinin 
 Gürcüstan nümayəndəliyinin təmsilçisi: 
 
– İlk növbədə salonda əyləşən bütün soydaşlarımızı bu gün 
münasibəti ilə təbrik edirəm. Aşıq Əmrah elə bir zirvə, elə bir 
sənətkardır ki, onun yubileyinə bütün pərəstişkarlarını yığmaq 
istəsən dünyada elə böyük salon tapmaq olmaz. Bu gün biz 
imkan daxilində əmrahsevərlərin müəyyən bir qisminin bu 
tədbirdə iştirakını təmin edə bildik.  
Bu kürsüdən böyük sənətkarlar haqqında çox gözəl sözlər 
deyildi. Onlardan sonra söz demək çətindir. Ona görə də mən 
məsələyə başqa aspektdən yanaşmaq istəyirəm. Bildirmək 
istəyirəm ki, Azərbaycan Respublikası Dövlət Neft Şirkətinin 
Gürcüstan nümayəndəliyi Gürcüstanda həyata keçirilən bütün 
sosial və mədəni tədbirlərdə yaxından iştirak edir. 
XIX və XX əsrlərdə Azərbaycan mədəniyyəti bir çox bağ-
larla Tiflisə, Borçalıya bağlıdır. Buradakı mədəni irsi qorumaq 
üçün ARDNŞ çox işlər görüb və bu iş davam etdirilir. Sizləri 
əmin etmək istəyirəm ki, gələcəkdə də heç bir sənətkar 
diqqətdən kənarda qalmayacaq. 
 
 
Haqqdan gələn saz  
 
 109 
 
 
 
 
 
 
 
 
 
 
 
 
 
 
AŞIQ ƏMRAH MƏTBUAT 
SƏHİFƏLƏRİNDƏ  
 
 
 
 
Haqqdan gələn saz  
 110 
 
ŞAH PƏRDƏ 
(Aşıq Əmrah sənəti haqqında) 
 
Bəzən mənə elə gəlir ki, həyatda hər gün möcüzə baş verir. 
Amma bu möcüzə kiməsə adidən də adi bir hadisə, kiməsə əsl 
möcüzədir. Aşıq Əmrah sazını dinləmək də belə. Borçalılar bu 
sazı canları kimi sevirlər, amma ondakı möcüzələr onlar üçün 
adi hadisələr sırasındadı. Gözlərini açıb Aşıq Əmrahı görüblər, 
onun sazını dinləyiblər. Bir dostumun dedikləri yadıma düşür: 
– Saza hərə bir cür qulaq asır, ondakı üsyanı, sevinci, fərəhi, 
qəm-kədəri hərə bir cür qiymətləndirir. Biri sənət baxımından, 
yəni aşıq filan xalı düz vurdu, barmaqları usta tərpənir, biri elə 
belə, kef havasına. Biz isə sazı niyə, nəyə görə sevdiyimizi 
özümüz deyə bilmərik. Bu ona bənzəyir ki, ata-anadan 
soruşasan ki, uşağını niyə sevirsən. Biz saza qulaq asanda 
həkim qan təzyiqimizi yoxlasa, hökmən ciddi dəyişikliklə 
qarşılaşar. İllah ki, Əmrah sazına qulaq asanda! Bu saz 
babalarımızı bizə tanıtdırdığı kimi, bizi də nəvə-nəticələrimizə 
tanıtdıracaq. Əsrlər keçəcək, yenə Əmrah sazının səsi-sorağı 
gələcək. Hardasa, Borçalı kəndlərinin birində yenə Qorqud Ata 
hikmətli, Koroğlu nərəli, Kərəm yanğılı bir aşıq sazını döşünə 
basacaq. Soruşacaqlar: – Adın nədir? Deyəcək, Aşıq Əmrah! 
Bax, Aşıq Qorqud Ata kimi, Koroğlu kimi, Kərəm kimi, bir də 
elə Aşıq Əmrah Gülməmmədov kimi! 
... Ömrümdə “Misri”ni belə eşitməmişdim. Koroğlu Misri 
qılıncı meydan boyu bulamırdı. Elə bil basdığı yağını qıyma-
qıyma doğrayırdı. Arabir yağı canını qurtarıb qaçır, qoç Koroğ-
lunun bircə nərəsindən yenə büzüşüb yumağa dönürdü. 
Qəribədir, bir də xırdaca-xırdaca yağan yaz yağışını andırırdı 
bu hava. Belə yağış yağanda qurd quzulayır deyərlər. 
Barmaqlar pərdələri gəzdikcə məndə elə fikir oyanırdı ki, 
onlar simlərin üstündən gözlə görünməyən mirvari dənləyirlər. 
Aşığın tazanəli əli elə bil sazın üzünə sığal çəkirdi, hiss 
olunmurdu ki, bu əl tazanə tutub, hiss olunmurdu ki, bu tazanə 
Haqqdan gələn saz  
 
 111 
simlərə toxunur. “Misri”ni heç kəs belə çalmır. Tanıdığım usta 
aşıqlar belə, bu havanı çalanda hay-haraya üstünlük verirlər. 
Hətta effekt xatirinə tazanəli əlləri ilə sazın çömçəsinə 
döyəcləyib, qaval səsi çıxarırlar. Koroğlu ilə bağlı havanın bu 
şəkildə həlli ilk baxışda düzgün tapılıb. Əslində isə “Misri”nin 
belə həlli patetikaya meyldən başqa bir şey deyil, aşıq süni 
effekt dalınca qaçır. Ustad Aşıq Əmrah Gülməmmədov elə bu 
sünilikdən qaçdığına görə Əmrah olub. Bir dəfə sözarası 
soruşdum ki, aşıqların sazın çömçəsinə döyəcləməsinə necə 
baxırsan? Qımışdı: – Adam da sazı döyərmi, a bala, “nə günahı 
var telli sazın?”. Sonra ustad aydınlaşdırdı ki, şövqlü aşıqlar 
beçə pərdəyə enəndə özlərini saxlaya bilmirlər, “əlləri dinc 
durmur”. Əslində isə elə eləmək olar ki, sazın mövcud simləri 
lazım olsa toy-qaval səsi çıxarar. Bu asılıdı sazın kök-
lənməsindən, tazənə ilə simlərin ünsiyyətindən, bir də aşığın 
ustalığından. Aşıq sazı kökləyir, dediklərini bir-bir sübuta 
yetirir. 
“Təbl cəngi Koroğlu” havasını çalır. Çalınan sazdı, amma 
hardasa sehrli bir sim nəfəs alır – balaban haray çəkir, arabir 
ağır-ağır Koroğlu nağarasının gumbultusu eşidilir. Bunlar real 
eşidilən səslərdir. Bir az da fantaziyanı işə sal. Qıratın 
kişnəməsini eşidəcəksən, havada cövlan eləyən Misri qılıncı və 
qanına qəltan olmuş qarı düşməni görəcəksən. Bu hava 
çalınanda döyüş meydanı genişdir, qoşunla qoşun vuruşur. 
“Misri”də isə əvvəldə dediyimiz kimi, düşmən təklənib, hay-
haraya ehtiyac yoxdur. Birdən yadıma düşür ki, Aşıq Əmrah 
“Misri”ni çalanda müəyyən məqamlarda sazın səsi kanon 
səsinə oxşayır. Bəlkə barmaqların mirvari dənləməsi fikri elə 
onda yadıma gəlib. Soruşuram. Başını yırğalayıb: – o da var, – 
deyir. 
Aşıq Əmrah XX əsrdə üçtelli sazın ilk islahatçısıdır. Onun 
sazının on bir simi var. Qədim üçtelli saz bu on bir simə çatana 
kimi uzun bir təkmilləşmə yolu keçib. Simlər artıb, amma bu 
“üçtel” prinsipi yaşayıb. Beş simli sazlar olub, indi də 
Haqqdan gələn saz  
 112 
mövcuddur – cürə saz; simlər iki, bir, iki düzümündə sıralanıb. 
Yeddi simli tavar sazlarda isə: üç, iki, iki; doqquz simli ana 
sazlarda: üç, üç, üç. Bu son saz indi ustad aşıqların işlətdikləri 
sazdır. Bəs necə olub ki, Əmrah ana saza iki sim də artırıb? 
Özü deyir: 
– Əslində on iki simli eləməliydim. Sazımın qolu nazik ol-
duğundan simin biri qırağa çıxırdı. Odur ki, on birlə 
kifayətləndim. Simlərin düzümü ənənəvi “üç tel” prinsipindən 
kənara çıxmamalı idi, simlər dörd, dörd, dörd qaydası ilə 
düzülməli idi, ini də ona uyğundur: dörd, üç, dörd. 
Bu dördlükdə əslində “üç tel” prinsipi yaxşı anlamda 
pozulur. Bu, sazı daha da möhtəşəmləşdirir, səsini gurlaşdırır, 
ona orkestr vüsəti verir.  Təbii ki, dörd alt simdən istifadə 
eləmək, üç telli saza orkestr qüdrəti vermək də hər aşığa 
müyəssər olmur. Aşıq Əmrah təkcə simləri çoxaltlmaqla 
kifayətlənməyib, pərdələrə də əl gəzdirib. Ana sazın qolunda 
mövcud olan on iki pərdə onun sazında on altıya çatdırılıb. 
Aşıq Əmrahın saza əlavə etdiyi pərdələr: divaninin altı (özü 
deyir ki, bu pərdə “lya” səslidir), Şah pərdəyə köməkçi, Bayatı 
pərdəsinə köməkçi, Beçə pərdənin altı – Boğaz pərdəsinə 
əlavə, buna aşıq Xirtdək pərdəsi də deyir. Əlbəttə, bu 
pərdələrin hərəsinin öz funksiyası var və onların  musiqi 
əlifbası ilə ifadəsini yalnız mütəxəssislər müəyyən eləyə bilər. 
Ümidvarıq ki, aşıq yaradıcılığının araşdırıcıları bir gün Aşıq 
Əmrahı Azərbaycan SSR Elmlər Akademiyasının Memarlıq və 
İncəsənət institutuna, konservatoriyaya dəvət edəcək və onun 
sazının sirlərini öyrənəcəklər. 
Aşıq Əmrah yetmiş iki aşıq havasını çalıb-oxuyur və onun 
fikrincə bundan artıq hava da yoxdur. Doğrudur, bəzi aşıqlar 
aşıq havalarının yüz və daha da çox olduğunu söyləyirlər. 
Amma mən həmin aşıqlara doğru-dürüst on beş-iyirmi hava 
çaldırıb oxuda bilməmişəm və çalıb-oxuduqlarını da 
görməmişəm. Aşıq musiqisinin xiridarları yaxşı bilirlər ki, 
əllinci illərin sonunda ilk dəfə Bakıya gələn və radioda 
“Ruhani”, “Orta sarıtel”, “Baş sarıtel”, “Dübeyti”, “Qəhrəmai”, 
Haqqdan gələn saz  
 
 113 
“Yurd yeri”, “Çuxuroba”, “Orta müxəmməs”, “Yanıq Kərəmi”, 
“Misri”, “Qaraçı” havalarını lentə yazdıran Aşıq Əmrahın 
ifaçılığı sonrakı aşıqların yetişməsində bir məktəb rolunu 
oynadı. Sonralar aşıqların bütöv bir nəsli bu havaları – xüsusən 
“Ruhani”, “Orta sarıtel”, “Baş sarıtel”,  “Yanıq Kərəmi” və 
“Misri”ni yorub əldən saldılar. Aşıq Əmrahın vurduğu 
“xallara”, “güllərə”  isə uğurlu bir şey əlavə etmədilər. 
Əmrah Gülməmmədov 1928-ci ildən aşıqlıq eləyir. Aşıqlıq 
elədiyi müddətdə on beş-iyirmi şagird yetişdirib. İndi özü us-
tadlar ustadı kimi məşhurlaşan, adlı-sanlı aşığımız Kamandar 
Əfəndiyev də bir müddət onun şagirdi olub. Kamandarın neçə-
neçə şagirdi indi ustad kimi aşıq sənətinin sirlərini cavan nəslə 
öyrədir. Əmrah sənəti bax beləcə nəsildən-nəslə keçir, ölməzlik 
qazanır. 
Əmrah Aşıq Məsim Yadigarovun yanında uzun müddət şa-
girdlik edib. İndi də bu fikirdədir ki, ustad görməyən aşıq har-
dasa büdrəməlidir. Aşıqlıq fikrinə düşən hər adam ən azı üç il 
ustad yanında qalmalı, görüb-götürməlidir. Yəni müasir dövrdə 
radionu, televiziyanı, səsyazanı dinləməklə bir-iki havanı ala-
babat çalanlar nahaq yerə aşıqlıq eşqinə düşürlər. Bu sənətin 
sirlərini bir-iki ilə öyrənmək ağlasığmazdır, aşıq bütün ömrü 
boyu öyrənməlidir. 
1928-ci ildən bu günə kimi Aşıq Əmrah bircə gün belə sa-
zından ayrı düşməyib. Özündən soruşanda deyir ki, saz çalma-
dığım gün yadıma gəlmir. Xeyli müddət rəsmi vəzifələrdə 
çalışmışam: kənd sovet sədrinin katibi, kolxoz sədrinin 
müavini, müharibə illərində hərbi müvəkkil. Bu illərdə də 
sazımdan ayrılmamışam. Qədim Borçalıdan Koroğlu nəvələrini 
Vətəni müdafiəyə göndərəndə, onları “Misri”, “Cəngi” 
havalarının sədaları altında yola salmışam. Heç vaxt bu 
havaları o illərdəki kimi çalmayacağam. O vaxt bu havalarda 
dəhşətli qəzəb vardı, qisasa çağırış, haray vardı! Gecəyarıdan 
keçəndə yorğun-arğın yuxudan oyanardım. Telli sazımla 
söhbətə başlardım: Vətən uğrunda şəhid olan balalarımızı yada 
salardım, sazım ağlayardı. Kərəmin sazı kimi: 
 
Haqqdan gələn saz  
 114 
Arif olan, eşidəsən, biləsən, 
Qəmli hicranların dəryasıyam mən. 
 
Kim idi bu səsi dörd divar arasından eşiyə çıxardan. Özüm 
çalardım, özüm dinləyərdim. O vaxtlar camaata “Cəngi”, 
“Misri”, “Qoçaqlama” – Qəhrəmani” lazım idi. O vaxtlar 
ərənlərə Qorqud Ata nəsihəti, Korğolu qeyrəti lazım idi. 
Aşıq Əmrahın yaşı səksəni haqlayıb. İndi də özünəməxsus 
şövqlə, cavanlıq eşqilə çalıb-oxuyur. Onu iyirmi ildən çoxdur 
dinləyirəm, hər havanı hər il yeni xallarla bəzəməsə, sazı əlinə 
götürməz. Bu görüşümüzdə də fikrimdə yanılmadığımı 
duydum. “Qaraçı”nı çalanda baş pərdə ilə Şah pərdə arasındakı 
yarımpərdələrin birində alt simləri sərbəst buraxıb orta 
simlərdə bir xal vurdu. Birinci dəfə eşidirdim. Qəribə hala 
düşdüm, bir anlıq özümü çəkisizlik şəraitində hiss etdim, ürəyim az 
qaldı köksümdən çıxa. 
– Aşıq, bu nəydi? – dedim. 
Güldü.  
– Keçən il Osman əmin də (qocaman şairimiz Osman Sarı-
vəllini nəzərdə tuturdu) elə beləcə soruşdu. Onda “Qaraçı” yox, 
“Ruhani” çalırdım. 
Demək, ustad “Ruhani”yə də əl gəzdirib. “Ruhani”ni dinlə-
yirəm,  elə bil birinci dəfə eşidirəm. Başlanğıcı daha sərtdir, 
ortada barmaqlar Sağır pərdədən başlayıb şah pərdəyə doğru 
qəribə bir yol keçir. Bu yolun da ilk  yolçuları ustad aşığın 
barmaqlarıdır. Aşıq “Dilqəmi”ni  də yeni xallarla 
zənginləşdirib. Havanın müqəddiməsi el muğamlarını 
xatırladır.”Muğam” ifadəsini işlətməyə ehtiyat edirəm. Çünki 
bir çox aşıqlar aşıq havası əvəzinə bəlli muğamları təhriflərlə 
ifa eləməklə məşğuldurlar. Əmrahın çaldığı “Dilqəmi”nin 
müqəddiməsi sırf aşıq havacatıdır, bir növ aşıq muğamıdır ki, 
birbaşa saza söykənib, qaynağı da aşıq yaradıcılığıdır.  
Çoxdan məni narahat edən bir məsələnin də həllini Əmrah 
ifaçılığında gördüm. Təbii ki, aşıq havaları ilə xalq mahnıları 
bir-birindən fərqlənirlər. Bu fərq, çoxqollu musiqi sənətimizin 
zənginliyinə dəlalət edir. Oxunan zaman aşıq havalarının 
başlanğıc və sonu spesifik xüsusiyyətlərə malikdir ki, onları el 
mahnılarından fərqləndirən cəhətlərdən biri də budur. Təəssüf 
Haqqdan gələn saz  
 
 115 
ki, bir çox aşıqlar bu cəhətə fikir vermir. Aşıq mahnılarını xalq 
mahnıları kimi başlayıb onun kimi də qurtarırlar.  Bu yersiz 
“qohumlaşdırma” zəngin musiqi mədəniyyətimizin ayrı-ayrı 
qollarının bir-birinin içində əriməsinə və bəsitliyə aparıb çıxara 
bilər. Unudulmamalıdır ki, peşəkar bəstəkarlarımız aşıq 
havalarından – bakirə folklor motivlərindən bəhrələnib və bu, 
məqbul sayılmalıdır. Amma aşıq, xalq sənətinin bu əvəzsiz 
yaşadıcısı peşəkar bəstəkarların yazdığı mahnı üslubunu, oxu 
tərzini folklora gətirməməlidir.  
Aşıq havalarına uyuşan bayatılardan da, güllü qafiyələrdən 
necə gəldi elə istifadə etmək olmaz. Bütün havaların oxunma-
sında bu bayatılardan, güllü qafiyələrdən istifadə etmək də 
düzgün deyil. Havaların ruhu bunu tələb etməlidir. Aşıq 
Əmrahın dediyinə görə, ustad aşıqlar “Dilqəmi”, “Sultanı”, 
“Məmmədbağırı”, “Yanıq Kərəmi”, “Sallama Kərəmi” və 
“Təbl cəng Koroğlu” havalarını bayatı ilə oxuyurlar. Aşıq 
sənətində bu havalara “Bayatılı havalar” deyirlər. Şübhə yox 
ki, seçilən bayatılar məzmunca havanın xarakterinə, qayəsinə, 
ruhuna uyğun gəlməlidir. 
Yeri gəlmişkən, Aşıq Əmrah əksər bayatıları xoryatlar kimi 
oxuyur. “Eləmi”, “Əzizinəm” sözlərini demir. Bu ifa tərzi Bor-
çalı aşıqlarının əksəriyyəti üçün, xüsusən ustad aşıqlarımız 
Hüseyn Saraçlı və Kamandar Əfəndiyev üçün xarakterikdir. 
Əmrahın fikrinə görə, bayatıların hamısını “Eləmi”, 
“Əzizinəm” ifadələri ilə başlamaq məqbul deyil. Çünki onları 
yaradan elə yaratmayıb. 
Bizə belə gəlir ki, xoryatları tədqiq edib öyrənən sənətçiləri-
miz bu məsələyə xüsusi fikir verməli və Azərbaycanda yaranan 
xoryatlarla maraqlanmalıdırlar. 
Ustad aşıqlar havaları rövnəqləndirən güllərə, güllü 
qafiyələrə də beləcə cidii yanaşıblar. Onlar “Naxçıvani”də 
“Naxçıvan, a balam, növcavan a balam”, “Yanıq Kərəmi”də 
“Dağlar maralı, gəzmə aralı, qəlbim yaralı” qafiyələrindən 
istifadə ediblər; nisbətən şən, gümrah havalrda: “Yeri, yeri, ay 
bizim elli, nənəm sənə qurban, ay şirin dilli”, “A yeri, yeri dur 
bizə gedək, minək dilicana Tiflisə gedək” – güllərini vurublar. 
Ümumiyyətlə, havalara söz seçmək, şeir seçmək özü də 
aşıqlıqda məsul bir işdir. Aşıq var ki, “Qəhrəmani” və yaxud 
Haqqdan gələn saz  
 116 
“Keşişoğlu” üstündə bir gözələ həsr olunmuş qoşma oxuyur. 
Halbuki bunun üçün “Gözəlləmə” aşıq havası mövcuddur.  
“Qəhrəmani” üçün isə igidlik, ərənlik motivləri ilə zəngin, 
koroğluvari şeirlər lazımdır. Söz ki, Koroğludan düşdü... Bu 
görüşümüzdə Aşıq Əmrah bir neçə Koroğlu havası çalıb-
oxudu. Onlardan ikisini ilk dəfə eşidirdim: “Çoryatı Koroğlu”, 
bir də “Sürütmə Koroğlu”. Soruşdum, başını bulayıb: 
– Bu havalrı, xüsusən “Sürütmə Koroğlu”nu hər aşıq oxu-
mur. Heç çalmırlar da. Buna Tovuzlu Aşıq Əsəd, Borçalı Xındı 
Məmməd nəfəsi gərək! – dedi. 
Yetmiş iki aşıq havası! Əlliyə yaxın qədim oyun havası! Bü-
tün bunları çalmaq üçün də yalnız və yalnız Aşıq Əmrah bar-
maqları gərək! – düşündüm. Oyun havalarını elə şövqlə çalırdı 
ki, adamın oynamağı gəlirdi. Bu havalardan dördü rəqs 
sənətimizdə unudulmaq üzrədir: “Qol yallısı”, “Köçəri”, 
“Bağdadı”, “Yandım, çiçəyim”. 
Sazda bir şah pərdə var. Bu pərdə ona görə şah pərdə adlanır 
ki, bütün mövcud aşıq havaları çalınanda  aşığın barmaqları 
onsuz keçinə bilmir. Hökmən ona “baş çəkir”. Nədənsə Əmrahı 
dinlədikcə tez-tez bu pərdəni və havaların ifasında onun 
əvəzsiz mövqeyini xatırlayırdım. Düşünürdüm ki, xalqımızı 
bütün qohumdilli, ortaq mədəniyyətli xalqlara doğmalaşdıran, 
sevdirən saz sənətinin, aşıqlığın indiki Şah pərdəsi də Aşıq 
Əmrahdır. 
 
Abbas ABDULLA 
 
“Ədəbiyyat və incəsənət” qəzeti, 11 aprel 1986. 
Haqqdan gələn saz  
 
 117 
 
АШЫГ ƏМРАHЫН   ХАТИРƏСИ 
 
«Əсрлəр кечəчəк, yenə  Əмраh sazıнын сəsи-сораğы gəлəcəк. Hар-
даса, Борчалы кəндлəринин бiриндə yенə Горгуд Атa hикмəтли, Ко-
роğлу нəрəli, Кəрəм yанğылы бир ашыг сазыны дöшüнə басаcаг. 
Сорушаcаглар: – Адын nəдир? Дeyəcəк: – Ашыг Əмраh! Бax, Ашыг 
Əмраh белəcə yашаyаcаг, əсрлəрдən əсрлəрə белəcə кечəcəк. Горгуд 
Ата кiмi, Корoğlu kimi, Кəрəм кими, бир дə elə Ашыг  Əмраh 
Güлмəммəдов  кими!». 
Бир ил əввəл, устадын саğлыгында qəзетимизiн 11 apрел 1986-cы iл та-
рихлi нöмрəсиндə онуn hаqгыnда чап олуnаn мəгалəм беlə  
башlayырды. Иnди фiкирлəширəм: o вахт белə дüшüнмəyə, белə yазмаğа 
мəни hаnсы дуyğулар вaдар едиб! Ашыг Əмраh сəнətиниn 
öлмəзлiyиндən, yaшарылыğындан доğan nикбинликми! Yохса устадын 
ихтiyарлашмасы, сəсинiн-söзüнüн кöврəклəшмəси, ара-сыра yадда-шıнын 
ону мəyуs етмəсi ilə баğлы кəдəрми! Боyнума алырам ки, даhа чох 
икинcи дуyğу. Nəsə üрəyимə даммышды, нəсə оnу göрəндə тез-тез 
кövрəлирдим, нə охумаğыны иsтəyирдим, нə чалмаğыны. Göзüм üзüндə, 
хəyалым иллəри ашыб, мəcлислəримизiн бəхтəвəрлi günлəринə – Ашыг 
Əмраhлы güнлəриnə qaнадлаnырды. Иnанмырдым, əслиндə инанмаг 
iсtəмирдiм ки, бelə бир сənəткары iтiрмəк олар. 
Инанмаг истəмирдим... Амма дüз бир ил соnра, gecаyары бiр тeлефоn 
зəngi мəни дüнyанын əбəди-əзəли бир гаnунуна инanмаğа мəcбур 
еtди: Ашыq Əmrah вəфат eдиб! 
Сон göрüшüмüздə, Бакыда дünyanın gəрдишиндəн сöз дüшəндə 
дедиyи сöзləри хатырлаyырам: «Öлüм haqq ишiди, гардашым! Göр бiр 
кимлəр gəлиб-gедиб дüнyадан: öвлиyалар-əмбiyалар, шаирлəр, алiмлəр... 
Бə heч Сəмəд Вурğуну демiрсəн... O gедəндən сонра бизə nə 
дüшüб, дüнyадан дöрдəлли yаpышаг...». 
– Устад, доğрудурму кi, сəни Бакыyа илк дəфə Сəмəд Вурğун 
чağыртдырыб?— сорушдум. 
– Елə олмаğыnа бəлкə   дə eлəдi. Амма бир аз фəргли: Бакыyа 
Сəмəд Вурğуnуn вəфaтындан бир ил sонра, 1957-ci ildə  Камаnдарlа 
gəлдим, Осмаn Сарыvəllи чağыртдырмышды. Елə оnда Осман əмин 
деyирди кi, радiода сизин səсинiзi yаздырмаг Сəмəдiн арзусу идi.  
Həmiн il – ики мüгтəдiр ашыğын, ики бöyüк sанəткарын səsi Бакыдан 
радио далğаларында дüнyаyа yаyıлды və təбии олараг икиsи дə Сəмəд 
Вурğундан охудулар.  Устад Əмраh башлады: 
Haqqdan gələn saz  
 118 
 
Бинəлəри чaдыр-чадыр 
Чох gəзмiшəм öзüм, даğлар. 
 
Камаnдар устадынын сöзüнə сöyкəк олду: 
 
Üsтüндəн карvан yерiмəз  
Сыхдыр думаnларын, даğlaр. 
 
O güн-бу güн ефiрдə səslənən ашıг коnсертlərində Əмраhын, 
Камандарыn sазы, сəси həмишə сечилдi. Диктор heч ашыğын адыны демə-
сə дə, ел-оба бiлирди кi, бу сəслəнəн Əмраh sазыды, бу сазы чалан 
Əмраhды, бу səс Kамандарын сəсидi, бу охуyан Камандарды! 
1959-чу илдə hər ики сəнəткар уsтад-шаgiрд кими, ата-оğул кiми, iki 
qarдаш кiмi Москvаyа yола дüшдüлəр, Азəрбаycаn əдəбиyyаты вə 
инcəсənəти ongünlüyündə uлu сənəтiмiзə öлкəнiн паyтахтында 
минлəрлə пəрəстiшкар таpдылар. Соnра uзун iллəр oнлары Бакыда 
göрмəдим. Сəбəбiни устаддан сорушdum. – «Нə бiлим, a бала, 
Камандар qarдашыны küсдüрмüшдüлəр. O gəлмəyəндə мəн nəyə 
gəлəyдим?» – дeди. Yахшы кi, бу uмu-кüsü унудулду. Соn иллəрдə 
устадла yенə радио далğаларында, маvи eкранда göрüшдüк... Еh, нə 
гоyуб, нə ахтарырам?! Ашıг Əмраh даhа дünyада yохдур! Гəдiм вə 
həмишəcavan  Азəрбаycaн сазыnын XX əсрдə илk ислаhатчысы Ашыг 
Əмраh! Нечə-нечə артыг uнудулмагда олаn ашыг havalarının yeganə 
ifaçısı Aşıq Əmrah!   
Бир iл əvvəл чап етдiрдiyим мəгалəмдə yазмышдым:  «Üмiдvарыг 
кi, aşıq yaradıcılığının ашыг јарадычылыğыnын арашдырыcылары бiр güн Ашıг 
Əмраhы Азарбаycан ССР Елмлəр Акадeмиyаsынын Мемарлыг və 
Инcəсəнəт Инsтитутуна, конsер-vаториyаyа дəвəт едəcəк вə онун 
сазыnıн сирлəрини öyрəнəcəклəр». Даhа gecдiр! Иnди Ашыг Əмраh 
Азəрбаycаныn гəрбиnдə – Бабакəр  даğынын  ətəyində uyuyur... 
Ölüмüнə саат yох, дəгiгəлəр галанда усtад еvinin  еyванына 
чыхыб, Бабакəрə сары боyланыб: «Аy uşaq, Бабакəрə нə yаман думан 
чöкüб, hеч бу даğы белə думаnлы göрмəмiшдiм...» – деyiб вə бир 
nечə дəгiгə сонра göзлəрини əбəдi yумуб. 
 
Аббас АБДУЛЛА 
“Ədəbiyyat və İncəsənət” qəzeti, 10 aprel 1987-ci il.  
 
Haqqdan gələn saz  
 
 119 
 
 
 
İYİRMİNCİ ƏSR BORÇALI 
AŞIQ MƏKTƏBİNİN SƏRKARI 
 
Borçalı aşıq məktəbinin azman nümayəndələrindən biri də 
Aşıq Əmrah Gülməmmədovdur. O, özünün telli sazı ilə dinlə-
yicilərini ovsunlamışdı. Məhz eiə buna görə “Dədə” təxəllüsü 
qazanmışdır. 
Keçən əsrin 60-cı illərində Aşıq Əmrah öz şagirdi Aşıq Ka-
mandarla bizim kənddə – Qoçuluda toy və nişanlarda tez-tez 
olurdu. Lakin mənim onunla tanışlıgım yox idi. 1961-ci ilin av-
qust ayında “aşıqların xanı” Aşıq Sadıq Sultanov 70 illik yubi-
leyini qeyd edirdi. Redaksiya işçiləri ilə birlikdə mən də orada 
iştirak edirdim. Lakin mən bu tədbirdən xəbərsiz idim. Çünki o 
vaxt hələ Aşıq Sadıgın 68 yaşı var idi. Nə isə... Onun saglıgına 
badə qaldırılan vaxt mən bədahətən “Görmüşəm” qoşmasını 
dedim. Onun bir bəndi Aşıq Əmraha aid idi: 
 
Telli   sazı  danışdıran, dindirən,  
“Sarıtel”i qiymətinə mindirən, 
 Bülbülləri məclisinə endirən   
Əmrah kimi sənətkarı görmüşəm. 
 
70-ci illərdə mən artıq Aşıq Əmrahla dostlaşmışdım. 
Toyların birində məndən soruşdu: “Müəllim, “Sarıtel” havasını 
mən yaratdıgımı sən haradan bilirdin ki, öz qoşmanda 
yazıbsan: “Sarıtel”i danışdıran, dindirən”. 
Təəccüblə dedim: “Əmrah əmi, (mən ona hörmətlə belə mü-
raciət edirdim) onu elə-belə sözgəlimi demişəm”. O, dedi: 
“Yox, şair, sən onu sözgəlimi yox, elə həqiqətən deyibsən, onu 
sənə dedizdirən dedizdirib. Cünki “Qara qafiyə”, “Qazax səbzə-
Haqqdan gələn saz  
 120 
si”, “Güllü qafiyə”, “Orta sarıtel”, “Sarıtel” və s. havaları mən ya-
ratmışam”. 
Özünün “Sarıtel”i ilə ürəkləri fəth edən Dədə Əmrah həm də 
neçə-neçə qoşmanın, təcnisin, müxəmməsin və s. müəllifidir. 
O, sonralar mənim şeirimə eyniadlı qoşma ilə belə cavab 
vermişdi: 
 
Aşıq Əmrah, meylin nədi, düz danış, 
Tutan tutar, istər əlli, yüz danış.  
Ariflərə bir qiymətli  söz danış,  
Təmiz qəlbin  sənə baglar görmüşəm. 
 
Bir dəfə Bakıda – “Mugan” mehmanxanasında Aşıq Ədalət 
Nəsibovla söhbətimiz oldu. Aşıq Əmrahla onun saz çalması 
arasında nə fərq olduğunu soruşdum. O, dedi: “Aşıq Əmrah 
havaları təmiz çalır, olduğu kimi və gözəl çalır. Mən isə hər 
hansı havanı müasirləşdirmək və necə deyərlər, gözəlləşdirmək 
məqsədilə ona yeni-yeni güllər əlavə edirəm. Bizim saz çal-
maqda fərqimiz yalnız bundan ibarətdir”. 
Dədə Əmrah həm də sadə, ürəyi təmiz bir dost, yoldaş və 
deyərdim ki, sədaqətli qardaş idi. O, bir neçə il dalbadal Aşıq 
Hüseyn Saraçlı ilə birlikdə hər il mayın 1-də Bəhram 
Mehdinin, Novruz bayramlarında isə mənim qonağım 
olmuşdur. Elə vaxt olurdu ki, gecə yarıdan keçənə kimi “ustad, 
filan havanı çalın”, – deyə ondan əl çəkmirdik. Lakin bir dəfə 
də olsun sifarişimizi rədd etməzdilər. Cünki hər iki azman 
sənətkarın leksikasında “yoruldum” sözü yox idi. 
Dədə Əmrah barəsində xatirələrim çoxdur, onları bir şeirlə 
yekunlaşdırıram: 
 
Əbədi yaşarsan, ay Dədə Əmrah,  
81 havanın baş zərgərisən.  
Ozan dünyamızın ali sərkərl, 
 İyirminci əsrin Ələsgərisən. 
 
Haqqdan gələn saz  
 
 121 
 
“Sarıtel”də şiri-nərə dönərdin,  
“Turacı”dan “Yurd yeri”nə enərdin.  
Şirin-şirin  danısardın, dinərdin,  
Hər dəfə çalanda “Süsənbəri” sən. 
 
“Kərəmi”də alışardın, yanardın,  
“Dilqəmi”də sal  buz olub donardın.  
Öz  atanı ilkin  ustad sanardın,  
Atandan  öyrəndin  bu öndəri sən. 
 
O telli sazında tellərin soldu, 
“Cəngi”də vurduğun güllərin soldu. 
Neçə sevimli şagirdin oldu, 
Onlardan baş bildin Kamandarı sən. 
 
Kimi sənə tutum tay, Dədə Əmrah? 
Versən  sualıma  hay, Dədə Əmrah?! 
Dünyamalı deyər: ay Dədə Əmrah, 
Sən saz  aləminin səməndərisən. 
 
Dünyamalı   KƏRƏM, 
“Şərəf” ordeni kavaleri, 
 Gürcüstanın Əməkdar jurnalisti,  
Azərbaycan Yazıçılar Birliyinin üzvü. 
 
“Gürcüstan” qəzeti, 
3 sentyabr 2004-cü il 
 
 
 
Haqqdan gələn saz  
 122 
 
DÜNYAYA GƏLMƏSİ DƏ, SAZ SƏNƏTKARLIĞI DA 
MÖCÜZƏ OLAN USTAD AŞIQ ƏMRAH 
SALNAMƏSİ BAŞLANDI 
 
Əslində bu dastan, bu təmtəraq çoxdan başlanmalıydı. Onun 
saglıgında. O, öz gözləriylə görməliydi ona ümumxalq məhəb-
bətini, sevgisini. Lakin onun nə 50, nə 60, nə 75 illiyi qeyd 
olunmadı. 
Əmrah sazının pərəstişkarları təkcə Borçalı-Qazax, Göycə 
deyildir, bütün Azərbaycan deyildi, dünyanın hansı guşəsində 
bir azəri türkü yaşayırsa, orada bu incə, durnaboğaz alətdən söz 
düşəndə ilk öncə qulaqlarda Əmrah barmaqlarının ecazkarlığı 
səslənir, onun adı dilə gəlir. Möcüzədir! 
Sözgəlimi, yadımdadır, 1966-cı ildə Marneulidə Səməd 
Vur-gunun 60 illik yubileyində meydanda cövlan edən 
Əmrahla Ka-mandara yanaşan unudulmaz şairimiz Xəlil Rza 
Ulutürk Əm-rahın əvvəlcə sazını, sonra da özünü və 
Kamandarı öpüşlərə qərq etdi. Heyrətamiz dəhşətli bir mənzərə 
idi! Saz da ağlayırdı sevinc içində, şair də! Sanki “Dübeyti” 
üstündə “Dagları” qara buludlardan silkindirib üzünü güldürən 
Əmrah və Kamandarla birlikdə dag vüqarlı şair də 
meydandaydı!.. Mocüzədir! 
İkinci dünya müharibəsi ərəfəsində dünyaya gəlmiş biz 
uşaqlar o agır zamanlarda musiqi mədəniyyətini analarımızın 
zümzüməsində, qımqımasında, sonra da toylarda qara zurnada, 
aşıqların sazında, avazında, yüksək məharətlə danışdıqları 
sevgi-qəhrəmanlıq dastanlarında görmüşük. O, mərəkələrdə 
Aşıq Sadıgın, Xındı Məmmədin, Aşıq Əmrahın, Hüseyn 
Saraçlının 2-3 gecə çəkən dastan danışması, yaratdıqları 
obrazlar, oxuduqları mahnılar indi də qulaqlarımızda səslənir: 
dastanı nəql edənin də, sazda ifa edənin də, oxuyanın da bir 
adam olmasına baxmayaraq, hər şey elə canlı, elə təsirli olurdu 
ki, sanki sən də həmin hərb meydanındasan, yaxud sevgililərin 
öz saf məhəbbətləri yolunda necə əzab-əziyyətlərə 
Haqqdan gələn saz  
 
 123 
qatlandıgının, sınaqlardan çıxdıgının bilavasitə şahidi, 
iştirakçısısan. Yəni bizim klassik səviyyəli aşıqlar sülaləsinin 
bilavasitə dinləyiciləri kimi musiqi duyumumuz həmin kökdə 
ərsəyə gəlibdir. Onu da yaxşı dərk edirik ki, keçən əsrin 70 illik 
sovet mədəniyyətinin yaranması prosesində “oxuma tar, 
oxuma tar, sevmir səni proletar!” əhval-ruhiyyəsi şəraitintdə 
min illər boyu püxtələşmə yolu keçmiş qədım musiqi alətləri 
olan tarı, sazı, kamançanı yaşatmaq az cəsarət tələb etmirdi. 
Əmrah məhz elə şəraitdə saza baglanıb, özünü ona həsr 
edib, sənətdə bütövlüyün, əqidəliliyin, cəsarətin, sədaqətin, 
vurgunlugun klassik nümunəsini yaradıb.   Möcüzədir! 
Əmrah Gülməmmədovun oglu Tapdıq müəllim atasının 
dünyaya gəlməsini, saza qovuşmasını nəql etdi. Bu, qeyri-adi 
bir hekayətdir. 
Əmrah Paşa oglu Gülməmmədov, 1908-ci ildə Borçalı 
mahalının Kürüstü Kəpənəkci kəndində dünyaya gəlib... 
1908-ci ildə Kəpənəkçi kəndində toy mərasimi imiş. Toyun 
aşıgı Qazax mahalının Canallı kənd sakini Aşıq Məmməd məc-
lisi başlamazdan əvvəl üzünü agsaqqallara tutub hansı dastanın 
söylənməsini soruşur. Agsaqqallar “Əmrah” dastanını təklif 
edirlər. Canallı Məmməd məclisi başlayır, ustadnamələr deyir, 
sonra isə dastana keçir. 
Məclis əhli sənətkara həvəslə qulaq asır. Məclisdə Canallı 
Məmmədin dostu və sənət yoldaşı Paşa Gülməmməd oglu öz 
dostuna kömək edir. Amma bir qulağı eşikdə olur. Elə bu vaxt 
dastan qurtarhaqurtarda bir nəfər məclisə daxil olub Aşıq Paşa 
Gülməmməd ogluna “gözün aydın olsun, ustad, oglun olub!”,  
– deyir. Bu şad xəbərə hamı sevinir. Hamıdan çox sevinən isə 
Canallı Məmməd olur. Sənət dostu Aşıq Paşanı bagrına basıb 
deyir: 
– Əziz və istəkli sənət yoldaşım Paşa, biz bu toy mərasimini 
başa vururuq, toyumuz mübarək olsun! Mənim bir təklifim var, 
istərdim ki, bu yeni anadan olan körpənin adını “Əmrah” 
qoyaq. 
Haqqdan gələn saz  
 124 
Bu təklifi Aşıq Paşa, həm də məclis əhli alqışla qarşılayır. 
Beləliklə, balaca Əmrah sənətkar ailəsində böyüməyə baslayır. 
Deyirlər ki, həmin gecə kəpənəkçilər üçün ən uğurlu, ən gözəl 
gecə olur – Əmrah, Qurban və Əfəndi – üç oglan uşagı 
dünyaya gəlir. Əmrah dastanı üstə Əmrah böyüyür... 
Əmrah Arif Sədibəyin mədrəsəsinə gedir, orada oxuyur, 
həm də atasının aşıq sənətinin incəliklərinə yiyələnməyə 
başlayır. Aşıq Paşanın məktəbində Əmrahla yanaşı Əlixan 
Qarayazılı da şagirdlik edirmiş. Amma Əmrahla Əlixanın bu 
həvəsi və sevinci uzun sürmür. Əmrah atası və ustadı, Əlixan 
isə ustadı Paşanı itirir. Paşanın ölümündən sonra Əmrah üç 
bacısı ilə anası Güllüzarın himayəsində qalır. 
Əmrahın sazda özünə güvənən çagında Kəpənəkçidə toy 
olur. Toya XX əsrin görkəmli sənətkarı Aşıq Məsim Bəyazidli 
dəvət olunur, Bu məclis Dilən adlı bir gəncin toy məclisi imiş. 
Məclisin əvvəlində agsaqqallardan biri Aşıq Məsimdən sazını 
bir anlıga Əmraha verməsini xahiş edır. Aşıq Məsim öz sazını 
verib Əmrahın çalmasını xahiş edir. Əmrah sazı köksünə basıb 
atası Aşıq Paşadan öyrəndiyi havaları böyük məharətlə 
çalmaga başlayır. Gəncin istedadı Aşıq Məsimi valeh edir. “Bu 
necə saz çalmaqdır, bu ki, möcüzədir!” – deyir. Məsimin 
təkidilə Əmrah xeyli çalır, oxuyur. 
Aşıq Məsim Əmrahın kimliyini öyrənib, onun atasız bir 
uşaq kimi böyüdüyünü görüb Əmraha deyir: “Ogul, sən indən 
belə mənim şagirdim olacaqsan”. Əmrahla Aşıq Məsim 5-6 il 
birlikdə Borçalı mahalının toy şənliklərində çalıb-oxuyurlar. 
Aşıq Məsimin vəfatından   sonra  aşıq   Əmrah şair Agacana 
qulluq edir, ondan dərs alır. 
Aşıq Əmrah Borçalının agalı-bəyli, böyüklü-kiçikli, ərli-
ərənli, qız-gəlinli məclislərində sənətkarlıq etmiş, müdriklərin 
məsləhətlərindən mayalanmış, püxtələşmiş, el aşıgı, ustad sə-
nətkar kimi yetişmişdir. 80-dən çox havalar ordusunun elə bir 
sərkərdəsi səviyyəsinə yüksəlmişdir ki, o, hər bir havacata yeni 
nəfəs, yeni gül, yeni xal vermişdir. Əcdadımızdan bizə miras 
qalan ana sazn quruluşuna bəzək vurmuş, ona 11 sim qoşmuş, 
Haqqdan gələn saz  
 
 125 
yeni pərdələr əlavə etmiş, on barmagı on bir telə elə 
baglamışdır ki, bununla da saz mülkündə möcüzələr 
yaratmışdır. 
70 il sənətkarlıq etmiş Aşıq Əmrah 1987-ci ilin martında 
dünyasını dəyişmiş, ancaq Borçalı aşıq məktəbində onun ləmsi, 
barmaqları 30-dan çox yetirməsinin nəfəsində, sazında, 
ifasında yaşamaqdadır. 
Keçən şənbə günü, oktyabrın 23-də Gürcüstan Aşıqlar 
Birliyi Marneuli mədəniyyət evində ustad Aşıq Əmrahın 
anadan olmasının 95 illiyinə həsr edilmis varadıcılıq mərasımi 
keçirmişdir. Mərasimi birliyin sədri Dərviş Osman idarə etmiş, 
folklorşünas, professor Mürsəl Həkimli, professor Valeh 
Hacıyev, aşıgın böyük oglu Tapdıq Gülməmmədov Aşıq 
Əmrahın yaradıcılıgından söhbət açmış, ustad aşıqlar məclisi 
gülləndirmişlər. 95 illik qəbul edilmiş yübiley tarixi olmasa da, 
bu məclisi Əmrah Gülməmmədovun 2008-ci ilin Novruz 
bayramı qabagı 100 illik yubileyinə hazırlıgın baş məşqi hesab 
etmək olar. Görünür, əsl möcüzənin də onda şahidi olacagıq.   
İnşallah! 
 
 
Süleyman   ƏFƏNDİ 
“Gürcüstan” qəzeti,  
29 oktyabr 2004-cü il. 
 
 
 
 
Haqqdan gələn saz  
 126 
 
BARMAQLARIN  MÖCÜZƏSİ 
 
 Aşıq Əmrah  – 95 
 
Bu günlərdə Marneuli rayon mədəniyyət şöbəsində 
Borçalının ulu sənətkarı, ustad Aşıq Əmrah Gülməmmədovun 
anadan olmasının 95-ci ildönümünə böyük hazırlıq işləri 
görülür. Yubiley mərasimini təşkil edən şəhər mədəniyyət evi 
Gürcüstan Aşıqlar Birliyi ilə tədbirlər planı hazırlamışdır. Bu 
məqsədlə 13 nəfərdən ibarət yubiley komissiyası yaradılmışdır. 
Yubiley komissiyasının üzvü şair Səyavuş Uygunun 
bildirdiyinə görə rayon və şəhər rəhbərliyinin, mədəniyyət 
şöbəsi əməkdaşlarının, Gürcüstan Aşıqlar Birliyi rəhbərliyinin 
və görkəmli Borçalı aşıqlarının daxil oldugu bu komissiya bir 
sıra tədbirlər hazırlayıb həyata keçirir. Sentyabrın 20-25-də 
yubileyin keçirilməsi üçün maraqlı süjetə malik ssenari yazılıb, 
proqram tərtib olunmuşdur. 
Şair Zəlimxan Yaqubun 
 
Çox ustadlar gördü  gözüm,  
Əmrah bir gəldi, bir getdi.  
Telli sazın meydanına,  
Əmrah şir gəldi, şir getdi 
 
bəndi ilə başlayan məşhur gəraylısı süjetin epiqrafına çevril-
mişdir. Borçalının ustad və cavan aşıqlarından Aşıq Nurəddin 
Qasımlı, Aşıq Əhməd Sadaxlı, Aşıq Məhəmməd Sadaxlı, Aşıq 
Hüseyn Sarvan, Aşıq Qərib Görarxlı, Aşıq Səyyad, Aşıq Qə-
zənfər, Aşıq Ziyəddin, Aşıq Aydın, Aşıq Bəkir, Aşıq Elman və 
başqalarının, yubileyin təşkilatçılarından biri və aparıcısı şair 
Osman Əhmədoglunun söz-söhbətləri, Aşıq Əmrah aylıgının 
ürəyimizcə baş tutmasına yönələcəkdir. 
Haqqdan gələn saz  
 
 127 
İndi həftədə bir dəfə hazırlıq məşqləri gedir. Onların keçiril-
məsində aşıgın oglu Tapdıq müəllim xüsusi fəallıq göstərir. O, 
Aşıq Əmrahla baglı xatirələr yazıb başa çatdırmışdır. 
Əmrah aylıgı ərəfəsində rayonun böyük kəndlərindən olan 
Qaçagan, Muganlı, Sadaxlı mədəniyyət evlərində, qonşu 
Bolnisi, Qardabani rayonlarında yubileyqabagı aşıqların 
konsertləri təşkil  olunur. Aşıgın yaşayıb fəaliyyət göstərdiyi 
Axlı Mahmudlu kəndində onun ev-muzeyini yaratmaq və onu 
Aşıq Əmraha aid eksponatlarla təmin etmək, aşıgın qəbirüstünü 
səliqə-səhmana salmaq nəzərdə tutulur. Yubiley komissiyasının 
üzvü Azadə Talehdən xahiş olunub ki, Aşıq Əmrahın 95 illiyi 
münasibətilə “Borçalı” jurnalının xüsusi buraxılışını təmin 
etsin. Orada bir sıra təbriklərlə yanaşı, aşıgı tanıyanların 
xatirələri, aşıga həsr olunmuş şeirlər, eləcə də aşıgın dərc 
olunmamış şerləri və ailə albomu şəkillərindən istifadə 
olunsun. 
Aşıgın bütün külliyatını toplayıb gələcəkdə kitab halında 
nəşr etdirmək, yəqin ki, hamının ürəyincə olacaq. Bütün bu 
tədbirlərin hazırlanması və həyata keçirilməsində daha çox 
şəhər mədəniyyət evinin direktoru Nəriman Nəsibzadə və 
mədəniyyət şöbəsinin əməkdaşı, “Borçalı” qezet və jurnalının 
Gürcüstan üzrə xüsusi müxbiri şair Səyavuş Uygun gərgin 
əmək sərf edir. 
Əmrah aylıgı çox məhsuldar keçir. Artıq iki böyük eldə 
aşıqlar qrupunun geniş konserti təşkil olunmuşdur. Avqustun 
20-də Qaçagan mədəniyyət evi tamaşaçılarla dolu idi. Həmin 
gün burda Aşıq Əmrahın yubileyinə hazırlıq ərəfəsində 
aşıqlarımızın yoxlama konserti keçirildi. Aşıqlardan Novruz 
Hacılar, Qərib Görarxlı, Ziyəddin Keşəli, Səyyad Kosalı, Aşıq 
Qəzənfər, şairlərdən Osman Əhmədoglu, Səyavuş Uygun, el 
şairi Cəmil Qaçaganlı və Aşıq Əmrahın övladları Tapdıq və 
Dilqəm konsertdə iştirak edib aşıq haqqında xatirələrini 
danışdılar. Konsert başdan-başa videolentə alınaraq Aşıq 
Əmrah muzeyinə hədiyyə olundu. 
Haqqdan gələn saz  
 128 
Əmrah aylıgının ikinci tədbiri Böyük Muganlı mədəniyyət 
evində keçdi. Mədəniyyət evinin direktoru Əli müəllim bütün 
bacarıq və imkanından istifadə edərək konsertin yüksək səviy-
yədə keçirilməsinə şərait yaratdı. Qədim aşıqlar diyarı Qaş 
Muganlı o gün Aşıq Əmrah siminə köklənmişdi. 
Konserti yubiley komissiyasının sədri şair Osman 
Əhmədoglu açdı və aparıcısı da özü oldu. Sonra söz ulu 
sənətkarımızın ilk şagirdi Aşıq Hüseyn Sarvana verildi. Aşıq 
Hüseynin Aşıq Əmrahla baglı məzəli söhbətləri, lətifələri, 
qaravəlliləri tamaşaçıları məmnun etdi. Aşıq Hüseyn konsert 
boyu öz duzlu-məzəli söhbətlərini davam etdirdi. Asıq Qəribin, 
Aşıq Qəzənfərin, Aşıq Novruzun, Aşıq Ziyəddinin, Aşiq 
Səyyadın, Aşıq Bayram Baydarlının məlahətli səsləri 
tamaşaçıları bir anlıq Aşıq Əmrah anına qaytardı. Azman 
sənətkarın qızıl barmaqları yada düşdü. Keçirdiyi məclislər, 
konsertlər anıldı, tanıyanların gözləri önündə böyük sənətkarın 
siması canlandı. Sairlərdən Səyavuş Uygun və Qurban Əzizli 
aşıga həsr etdikləri şerlərini oxudular. Qocaman el şairi Əli 
Faxralı və aşıgın oglu Tapdıq müəllim atası haqda maraqlı 
xatirələr danışdılar. Aşıgın o biri oglu Dilqəm qarmonda 
atasının bəstələdiyi havaları çaldı. Sonra muganlılar adından 
icarədar Məftun Qarayev öz təşəkkürünü bildirdi. Bununla da 
gecədən xeyli keçmiş daha bir Əmrah günü, Əmrah anımı 
yaşadıq. 
 
 
Binnət ƏLİOĞLU  
“Gürcüstan” qəzeti, 
10 sentyabr   2004-cü   il.  
 
 
 
Haqqdan gələn saz  
 
 129 
 
QOCA DURNANIN NƏĞMƏSİ 
(“Aşıq Əmrah haqqında xatirələrim” silsiləsindən) 
 
Yazıçı dostum Əmir Mustafayev Borçalıya qonaq gəlmişdi hə-
min gün. Nəriman Nərimanovun Borçalı həyatı haqqında “Ədə-
biyyat və incəsənət” qəzetinə yazı hazırlamalı idi. Demək olar ki,  
yazı üçün hər şey hazır idi – adamlarla görüşmüş və Əmir 
müəllimin axtardığı dəqiq, ancaq xatirələrdə yaşayan faktları 
tapdıqdan sonra bir az rahatlaşmışdıq... hərə öz daxilinə çəkil-
mişdi, bu böyük insanı görmüş, onunla ünsiyyətdə olmuş, bir 
yerdə nəfəs almış qocaların söylədiyi şirin xatirələrin qanadında 
sanki uyuyurduq... Maşınımız Qızlhacılı kəndindən çıxıb üz tut-
muşdu dağlara tərəf. Sərinləşməyə yaşıllıq axtarırdıq... 
Əmir müəllim üzünü mənə tutdu: 
– Borçalıda birinci dəfədir oluram, – dedi, – bir də ya qismət, 
nə vaxt olacağam, bilmirəm... Məni Borçalının elə yerinə apar ki, 
həmişəlik yaddaşımda ilişib qalsın ora – bu torpağı həmişəlik ya-
şatsın hafizəmdə... 
Fikirləşdim ki, “Sınıq körpü”nü göstərərəm. Babakərin 
gəzməli-görməli yerlərinə apararam, zümzüməsi apaydın eşidilən 
Lilpar bulağın üstündə süfrə açarıq... 
Yolumuz Araplı kəndindən idi. Hər dəfə bu kənddən keçəndə 
Əmrah əmi yadıma düşür... və ona baş çəkməmiş ötüb keçməz-
dim. 
Elə də oldu. Əmir müəllimə heç bir söz demədən yolüstü də ol-
sa ora döndük. Pilləkənin ayağında, sol əlini adəti üzrə belinə qur-
şadığı gümüş toqqalı kəmərinə keçirib, gülümsünə-gülümsünə 
qabağımıza çıxdı Əmrah əmi. Salamlaşdıq, görüşdük... Qonağı-
mızı təqdim etdim. Çox sevindi. Bakıdan kim gəlirdisə, elə bilirdi 
dünyanın o başından əziz qohumu gəlib... Sevindiyindən bilmirdi 
neyləsin... Bu gün də elə görüşdü. 
Eyvanın qənşərində budaqları ilə bu eyvana çətir çəkmiş iri bir 
gilas ağacı var. Meyvəsi yenicə dəymiş budaqlar süfrəyə əyil-
mişdi. Əmrah əmi təbiətinə xas olan bir mehribanlıqla bizə yer 
Haqqdan gələn saz  
 130 
göstərdi. Əmir müəllimin stulunu gün tutmayan tərəfə çəkib, ora-
da əyləşdirdi. 
Qonağımız Əmrah əmini şəxsən tanımırdı. Mən bunu bilirdim. 
Bayaq onlar görüşən vaxt bilərəkdən Əmrah əmini ona təqdim 
etməmişdim. Onun bir gözəl xasiyyəti də o idi ki, evinə, ocağına 
ayaq basan qonağın kimliyindən, arzusundan asılı olmayaraq 
mütləq ona bir ya iki saz havası çalar, könlünü almamış yola 
salmazdı. Bəlkə də min dəfə dinləmişdim onu. “Dilqəmi”, “Yanıq 
Kərəm”i, “Sarıtel”i... nələri, hansıları deyim. Hər dəfə də bir hava 
çalar, yeni bir xal, pərdə görərdim onun ifasında... nədənsə 
sakitlik çökdü araya, bir neçə dəqiqə heç kəs dinmədi. Birdən 
Əmrah əmi yavaş-yavaş nəzərlərini qaldırıb üzümə dikdi. Hiss 
elədim ki, saz çalmaq istəyir... Bəhanə gəlib öz ayağı ilə. Bəhanə 
qonaq olsa da, gəlib-gedənin arzusu olsa da, ömrü boyu ömrünə-
gününə layla çalmışdı bu saz ilə... 
Sazını başının üstündə deyil, qarşı divara vurulmuş mismardan 
asardı... Bəlkə bu da bir təsəlli idi, sazı ilə özü arasında yaranmış 
bir ünsiyyət bağlılığı idi... Kim bilsin!  
Bir əhvalat danışmışdı Əmrah əmi mənə. Deyərdi ki, bir dəfə 
obalarımızdan hansınasa qonaq getmişdim. Gecədən xeyli keçən-
dən sonra yatağımı düzəltdilər ki, dincəlim. Otaqda təkcə yatır-
dım. Gecənin bir vaxtı oyanıb gördüm ki, saz divarda yoxdur. 
Qışqırıb yoldaşımı çağırdım. Bir də baxıb gördüm ki, tamam 
başqa bir adam gəldi – ev yiyəsi: 
– Nədi, Əmrah əmi, nə istəyirsən? 
Məsələni başa düşəndən sonra kirmişcə yerimə uzandım.  
Durub içəri otağa keçdi Əmrah əmi. Heç bir dəqiqə keçməmiş-
di ki, sazı sinəsində qapının ağzında göründü – buxara papağı da 
başında. Əmir müəllim sazın üstündə “Aşıq Əmrah” sözünü görən 
kimi qeyri-ixtiyari ayağa durdu... və məzəmmət dolu baxışlarını 
mənim üzümdən çəkib, saz qarşıq Əmrah əmini qucaqladı: 
– Bağışla məni, ustad! Əvvəlcə tanımadım səni, bağışla! 
...Beləcə Əmrah əmi saz çalırdı, yox, saz çalmırdı, qanad 
çalırdı elə bil... Uçurdu... 
Bu torpağın, bu elin qismətinə düşən paydı Saz! 
Haqqdan gələn saz  
 
 131 
Bu torpağın illərdən bəri içində yığılıb qalmış dərd-sərinin 
kəsilməyən kişnərtisidi Saz! 
Borçalının himni Sazda bəstələnəcək! 
Sazdı bu torpağın şanı-şöhrəti, Sazdı bu torpağın ümidi, keçmi-
şi, indisi və... və bir də gələcəyi! 
...Beləcə Əmrah əmi saz çalırdı, yox, saz çalmırdı, qanad 
çalırdı elə bil... Uçurdu... 
Bu eyvanda yamyaşıl budağı ilə burada oturanlara yelpik çalan 
gilas ağacının altında neçə-neçə adlı-sanlı qonaqlar oturub –  
Əmrah əmi əlini saxlayıb özünəməxsus şirin ləhcə ilə danışır – 
Səməd Vurğun, Osman Sarıvəlli, Kamal Talıbzadə, akademik 
İmam Mustafayev, Camal Mustafayev... daha kimlər... 
Əmrah əmi şirin-şirin çalır,  hərdən də dayanıb söhbət edirdi. 
– Bir dəfə Osman Sarıvəlli, bax bu stolun başında oturub 
qulaq asırdı. Bugünkü kimi yadımdadır, “Dilqəmi” çalırdım onda. 
Birdən əlini qaldırıb: 
– Ay ustad, – dedi, – bir əl saxla görüm! 
Heç ömründə belə şey eləməzdi Osman. Sol əlim pərdənin 
üstündə, dayanıb sual dolu nəzərlərimi onun üzünə dikəndə əli ilə 
bax o qalanı göstərdi mənə. 
– O  nədi elə, ustad? 
Əmrah əmi əli ilə üzü Babakərə tərəf dayanmış qədim “Quşçu 
qalası”nı nişan verdi bizə. 
– Qaladı, – dedim, – “Quşçu qalası” deyirlər! 
Osman bir xeyli yenicə doğan günəşin  şəfəqləri altında bərq 
vuran tikiliyə tamaşa edib: 
– Ustad, – dedi, – neçə dəfə olmusan orda? 
– Mən? Uşaqlığım onun üstündə keçib, düzünü deyim ki, son 
dəfə nə vaxt getdiyim yadımda deyil. 
Osman xasiyyətinə uyğun təmkin və arxayınçılıqla bir xeyli 
nəzərlərini üzümə dikdi: 
– Deyirsən son vaxtlar heç olmamısan orda? 
– Yox, olmamışam. 
Osman Sarıvəlli əlindəki papirosdan dərin bir nəfəs alıb külünü 
külqabıya çırpdı. Sonra da gözlərini qıyıb zəndlə üzümə 
baxdıqdan sonra: 
Haqqdan gələn saz  
 132 
– Neçə yaşın var, ay ustad? – deyə sual verdi mənə. 
– Altmışa çatıram, – dedim. 
– Bəs bu altmış ildə sən o qala ilə üzbəüz yaşamısan, qonşuluq 
eləmisən, amma necə olub ki, uşaq vaxtını demirəm, bu axır 
müddət içində bir dəfə də olsun onun ziyarətinə getməmisən?! 
– Getməmişəm də, şair, nə edim! 
– Onda hazırlaş, gedirik ora! – Osman qətiyyətlə dilləndi, – 
amma bu şərtlə ki, əlindəki havanı çalıb qurtarasan. 
– Yaxşı, – dedim, – gedək deyirsən, gedək! 
Mən “Dilqəmi” havasını elə oradan da başladım, haradakı 
dayanmışdım... Təzənəni simlərə çəkmişdim ki, Osman ayağa 
qalxıb saz qarışıq qucaqladı məni.  
– Əhsən, – dedi, – ustad, əhsən sənə! Sınayırdım səni. Alt-
mışda olmağına baxma, barmaqlar yenə öz gücündədi. Diqqət elə-
yirəm, ən çətin pərdələrdə belə vurulan  xallar öz vaxtında, gecik-
mədən səslənir! Əhsən!  
– Qalanın ziyarətinə getdiniz? – kəmhövsələlik etdim mən. 
– Getdik! – Əmrah əmi dilləndi, – şəklimiz var, qalanın 
günbatan səmtində çəkdirmişik. 
Elə adamlar var ki, onlarla görüşəndə sənə verilən vaxt imkanı 
üçün sonralar ömrün boyu burnunun ucu göynəyəcək, o anlar, o 
saatlar səndən ötrü əlçatmaz xəyala, xatirəyə çevriləcək... O anları 
boşa keçirənlər kimi sonralar heyfsilənmək istəmirdik... Susub 
Əmrah əmiyə qulaq asırdıq... 
Gilas ağacının yaşıl yarpaqları arasında bir bülbül səsini Əm-
rah əminin barmaqlarından qopan həzin layla səsinə qatdı. Elə 
şövqlə cəh-cəh vurdu ki, bir an Əmrah əminin əli havadan asılı 
qaldı... və bu bir an bülbül də öz “sözünü” deyib qurtardı... 
 
...Oğul istər səsindəki 
Niskilini qana, bülbül. 
Sənin ilə axşam-səhər 
Eşq oduna yana, bülbül!... 
 
Bülbül isə yamyaşıl budaqlar arasında dayanıb öz nəğməsini 
oxuyurdu... Əmrah əmi bu sözləri bədahətən demişdi bülbülə! O, 
Haqqdan gələn saz  
 
 133 
gülümsünə-gülümsünə sağ əlindəki təzənəni yuxarıdan aşağı 
simlərə çəkdi. Onun xasiyyətinə bələd idim... hər baxışı, hərəkəti 
ilə elə bil danışırdı səninlə. Oxuduğu sözü sona çatdırıb, üzümə 
baxdı. Hə, sözünə qarşı söz istəyirdi məndən. Öz sözü ilə cavab 
verdim ona: 
 
Gəlsə göz önünə o mehribanım, 
İtər əqli-huşum, gedər imanım. 
Dərd qanan gözələ qurbandı canım, 
Düz peymanı, düz ilqarı görəndə. 
 
Sual dolu nəzərlərini üzümə dikdi: 
– Bu qoşmanı, – dedi, – mən sənə verməmişəm axı, haradan 
oxumusan? Hələ əzbər də deyirsən. 
Neçə gün əvvəl bir şagird dəftəri göndərmişdi mənə. Orada öz 
əli ilə yazdığı iki təcnis, iki müxəmməs, yeddi qoşma vardı. Ya-
dına saldım onun. 
– Hə, – dedi, – düz deyirsən, var orada! 
Əmrah əmini şəxsən tanıyanlar, onun barmaqlarından qopan 
havaları dinləyənlər bilir ki, saz havalarımızın necə mahir, gözəl 
ifaçısı idi o. Amma onun ifasında səslənən “Sarıtel” başqa aləm, 
başqa dünya idi. “Sarıtel”siz ayrılmazdım ondan. Üzübəri söhbət-
lərimizi dəfələrlə lentə almışdım. Hər dəfə Əmrah əmi yadıma dü-
şəndə onun söhbətləti ilə keçmişə, Əmrahlı dünyamıza körpü 
salır, şirin, duzlu-məzəli söhbətləri ilə təsəlli tapıram bu səslər-
dən... 
“Sarıtel” çalırdı Əmrah əmi... Bilirsiniz necə?! Çaldı, çaldı, bir 
də baxıb gördüm ki, Əmir müəllimin yanaqlarıyla aşağı 
yuvarlanıb gedir gözyaşı – özündən xəbərsiz... 
Əmrah əmi ilə xudahafizləşib çıxanda Əmir müəllim kövrələ-
kövrələ bircə onu dedi: 
– Daha heç yana aparma məni! Borçalını ziyarət elədim!... 
 
Əli ABBAS, 
“Sovet Gürcüstanı” qəzeti, 14 aprel 1990.  
Haqqdan gələn saz  
 134 
AŞIQ ƏMNRAH HAQQINDA 
 
(1981-ci il aprelin 14-də televiziyada getmiş  
“Ozan” verilişində təqdimat) 
 
Dədə Qorqudla, Qurbaniylə başlayan, Xəstə Qasım, Tufar-
qanlı Abbas, Ələsgər Dədə Şəmşirlə xalqın iliyinə, qanına işlə-
yən aşıq sənətinin qüdrətli davamçıları bu gün də elin-obanın 
ürəyincə deyib-danışmaqda, çalıb-oxumaqdadı. Çaldığı saz 
olub, çağırdığı nəğmə  ozan dədələrin, aşıq babaların. Kimlər 
saza və nəğməyə könül verib onu yaşatmağa qadir olubsa, 
onlar ozan dədə, lələ adıyla hörmət qazanıb nüfuz safibi 
olublar. Saz və nəğmə qoşa qanad olub aydan-aya, ildən-ilə, 
zamandan-zamana qanad çalıb nəsillərin dünənli, bu günlü, 
sabahlı sirdaşına çvrilib. 
Saz diyarı, söz beşiyi, ulu ozanlar oylağı sayılanqədim 
Borçalı mahalında bu sənətə yorulmadan qulluq edən Aşıq 
Əmrah elə döndərmələr, keçidlər eləyir ki, istər-istəməz adamı 
ovsunlu, möcüzəli bir aləmə aoarıb çıxarır. 
Onun incə barmaqları gümüş tellərə sığaı çəkəndə, 
pərdələrdə qarışqa yerişi gedib, bəmdən zilə, zidlən bəmə 
qalxanda ləngərli, dalğalı havaların qanadında fikir-xəyal çox-
çox uzaqlara can atır, insan yaşadıqca yaşamaq istəyir.  
Aşıq Əmrah sənətinin gücü onun dolu sinəsində, ecazkar 
barmaqlarında yaşayır. Xalq arasında çoxdandı ki, “Aşıq 
Əmrah məktəbi” sözü işlədilir. Bu məktəbi onun “mərifər elmi 
ilə dolu”  ürəyi, pür kamalı və yenə də sehirli barmaqları 
yaratmışdır. Aşıq Əmrah sazı neçə-neçə aşıq nəsli yetirmiş, 
“Ruhani”si xalqı ruha gətirmiş, “Qaytarma”sı öz yolundan 
çıxanları haqqın yoluna qaytarmış, “Misri”si döyüş və deyiş 
meydanlarında qələbə çalmışdır. 
 
Aprel 1981 
 
Qeyd: Təqdimat Zəlimxan Yaqub tərəfindən yazılmışdır. 
Haqqdan gələn saz  
 
 135 
 
MƏKTUBLAR... MƏKTUBLAR... 
 
AŞIQ ƏMRAHA YAZILMIŞ MƏKTUBLAR 
  
  
Hörmətli Aşıq Əmrah! 
Salam! Göndərdiyiniz məktubu bu günlərdə aldım. Kağız 
yazmadığım üçün məndən giley-güzar edirsiniz. Əlbəttə özümü 
müdafiə etməyə heç bir əsasım yoxdur – aşıqları unutmağa 
haqqım yoxdur, çünki xalq yaradıcılığı mənim ilk bədii qidam, 
xalq aşıqları isə ilk şeir müəllimlərim olmuşlar. Mən indi də 
ustad aşıqlardan məmnuniyyətlə öyrənməyə hazıram. Aşıq 
Əmrah, sizə məktub yazmasam da Muğanlı kəndini, Həsən 
müəllimin qızının toyunu, mamaoğlu İsgəndərin başımıza 
gətirdiyi əhvalatı yaxşı xatırlayıram. Orada Aşıq Əmrahın 
fövqəladə bir ustalıqla çaldığı sazın cingiltisi indi də 
qulağımdadır: lakin çox təəssüf ki, istedadlı aşıqlara Bakıda 
çox az-az təsadüf edirəm. 
Məşhur Aşıq Sadıx kimi dərin məlumatlı və vüqarla oxuyan, 
Aşıq Hüseyn Cavan kimi gözəl təbi olan aşıqlarımız təəssüf ki, 
çox azdır. Son zamanlarda Kürdəmir və Səlyan tərəflərdən 
gəlmə bəzi qondarma aşıqlar yetişib. Bu üzdəniraq aşıqlar 
əllərinə saz aldıqlarına baxmayaraq, bircə aşıq havasını belə 
çala bilməyirlər. Bunlar öz dallarına salıb gəzdirdikləri 
balamançıların və dəfçilərin çaldıqları yüngül havalara, 
ayaqlarının burnunda gözəlcə oynayır, ondan-bundan 
öyrəndikləri qondarma "nəğmələri" oxuyur, bununla da bəzi 
Bakı tamaşaçılarının arasında şöhrət qazanırlar. Hərdənbir 
filarmoniyada bu qondarma aşıqları dinləyir, qəzəblənir və əsl 
aşıqları həsrət hissi ilə xatırlayıram. Mərhum Aşıq Əsəd və 
Aşıq Mirzədən sonra mən iki saz ustadı bilirəm: onların biri 
Aşıq İslam, birisi də Aşıq Əmrahdır. Bu aşıqlar həqiqətən saz 
Haqqdan gələn saz  
 136 
sənətkarıdır. Ona görə də bu sənətkarlara xüsusi hörmətim 
vardır. 
Bu ilin yayını başa vurduq. İndi uşaqların tərbiyə-təhsil 
işləri ilə və yaradıcılıqla məşğul olmaq lazım gələcəkdir. Sənə 
bir aşiqanə şeir göndərəcəkdim. Bu gün imkanım olmadı. Bu 
yaxın günlərdə üzünü köçürüb göndərərəm. Əgər görsən 
məndən Həsən müəllimə, Aşıq Sadığa, dostum Hidayətə, 
mamaoğlu İsgəndərə və başqa Borçalı dostlara salam söylə. 
 
Hörmətlə: 
Sizin Osman SARIVƏLLİ  
1.11.1955 
 
 
 
 
 
 
 
Haqqdan gələn saz  
 
 137 
 
AŞIQ ƏMRAHIN ZƏLİMXAN YAQUBA MƏKTUBU 
 
Hörmətli dost, əziz bacıoğlu Zəlimxan! 
Salamlarım sizə qarşı daimi və həmişəlikdir. Bizləri xəbər 
almaq istəsən, ailə, oğul-uşaq, cümləmiz sağ-salamat olub siz 
əziz dost-qardaşlara sağ-salamatlıq, firavan həyat, üzağlığı ilə 
uzun ömür, sağlam bədən və daim gümrahlıq arzuları 
etməkdən başqa bir fikrimiz yoxdur. Məlumun olsun ki, mənə 
göndərdiyin  kitabı aldım, oxuyub çox-çox şadlandıq. Allah-
tala sizləri həmişə şad eləsin, inşallah!  Həm də ki, bilirsən, 
mənim duam müstəcəb olur, inşallah! 
Bir də məlumun olsun ki, Qasımlı kəndindən 54 tarix (1954-
cü il nəzərdə tutulur– M.N.) bir cavan oğlan şagird 
götürmüşəm. Adı da Aydındır. Elə bilirəm görsən ürəyinə 
yatar.  
Mən də bacarsam noyabrın axırları və ya dekabrda Allah 
qoysa gələcəm.  Bir də mən Nahid Hacıyevdən razılıq 
eləmirəm ona görə ki, məndən sonra “Ozan”a gedən aşıqları 5 
dəfə veriblər, mənim 3-4 havamı verdi, arasını kəsdi. Sən 
mənim balamsan, bacıoğlumsan, əmma mən eşitmişəm 
aşıqlardan biri ilə o, söhbət edib və onun tapşırığı ilə mənim 
lentlərimi buraxmadı o da. Zərəl yoxdu, belə də olarmış.  
Artıq nə yazım, öpürəm səni və balaca nəvələrimi. Bütün 
dostlara səmimi salamlar söylə. 
Fikrimə gəldi ki, bu 7 noyabrda sənə məktub yazıram. Allah 
sizə sağ-salamatlıq versin. Çox-çox bayramlar görün.  
Zəlimxan, əgər sənə zəhmət olmasa mənim radioda olan 
lentlərimdən plastinka mümkün et. Bir də ki, “Ozan” verilişini 
bütün verdirməyə çalış. 
Özüm də çox şükür Allaha, indi lap yaxşıyam. 
“Baba, qapını aç”,  – deyən Bəhlula qurban!  
Xudahafiz! Sizin Aşıq Əmrah. 
7.XI.1981-ci il. 
Bütün ailəmizdən sənə səmimi salamlar!  
Cavaba müntəzirəm. 
Haqqdan gələn saz  
 138 
 
SÖZÜ SAZA VERƏCƏYƏM 
 
Özlüyündə illər də bir kitabdır. Xatirələrlə, arzularla, əməl-
lərlə dolu bir kitab. Hansını danışdırsan, canlı insan kimi dilə 
gəlir, elə həqiqətlər söyləyir ki, əfsanəyə oxşayır, elə əfsanələr 
deyir ki, həqiqəti xatırladır. Təsadüfi deyildir ki, qarşıladığımız 
hər təzə ili yeni həqiqət, yeni əfsanə, yeni-yeni arzuların çiçək 
açacağı il  adlandırırıq. 
1978-ci il! Bu ildə bizi nələr gözləyir. Onun böyük yolunda 
hansı xariqələr durur?! Biz elə əvvəlcədən, hələ heç özü 
dünyaya gəlməmişdən onun taleyini düşünürük, hələ özü 
həyata qədəm qoymamışdan yollarını müəyyən edirik, onun 
ölməzlik vəsiqəsini hazırlayırıq... 
Bu ildə sülh, əmin-amanlıq daha da möhkəmləndiriləcək, nə 
qədər təzə dostlar, qardaşlar qazanacağıq, yeni münasibətlər 
yaradacağıq. Onlarca, yüzlərcə elektrik stansiyasının, fabrikin, 
zavodun, mədəniyyət sarayının, kosmik uçuşların təməli qoyu-
lacaq. Çalışacağam ki, bütün bunların təbliği üçün sözü yenə 
də sədəfli – 11 simli, 16 pərdəli sazıma verim. 
1978-ci il şəxsi həyatımda da ən əlamətdar illərdən biridir. 
Bu il  ədəbi fəaliyyətimin əlli illiyini qeyd edəcəyəm. Əvvəllər 
olduğu kimi yenə də 13 şagirdimin hər bir fəailiyyəti fərəhim, 
sevincim-ucalığım olacaqdır. 
Bütün illəri yeni mahnı, yeni nəğmə ilə qarşılamışam. Bu, 
cari ildə də istisnalıq təşkil etməyəcək, hazırda repertuarımda 
81 saz havası var. Demək, görüləsi işlər çoxdur. Xalqımın 
keçmişini yaşadan kimi, bu günündən, sabahından da söz 
açmalıyam. Təbii ki, bu, öz əksini yeni mahnıda, yeni havada 
tapacaq. Sağlıq olsun, yaşayırıq, görərik... 
 
Aşıq Əmrah Gülməmmədov, 
«Sovet Gürcüstanı» qəzeti, 1 yanvar 1978-ci il. 
Haqqdan gələn saz  
 
 139 
 
 
 
 
 
 
 
 
 
 
 
Başımıza gəldi nələr, 
Ay Zəlimxan, qaldıq mələr. 
Açıldı çox möcüzələr, 
Əmrah sirr gəldi, sirr getdi! 
 
                                            Zəlimxan YAQUB 
 
 
 
 
Haqqdan gələn saz  
 140 
ZƏLİMXAN YAQUB, 
Xalq şairi  
ƏMRAH DAYI 
 
Qışın oğlan vaxtı bir hava çaldın, 
Açıldı könlümdə yaz, Əmrah dayı. 
Bulaqlar qaynadı, gözlər süzüldü, 
Gözəllər elədi naz, Əmrah dayı. 
 
Min ömür uzadıb, ömür üzməyib, 
Yersiz oynamayıb, yersiz süzməyib. 
Usta bağlamayıb, zərgər düzməyib, 
Sənə Haqdan gəlib saz, Əmrah dayı. 
 
Adın bir şöhrətdir obaya, elə, 
Zəlimxan adına nə yazıb hələ. 
Yüz il yaşasan da sən indən belə,  
Az olar yenə də, az, Əmrah dayı! 
 
AŞIQ ƏMRAH 
 
Çox ustadlar gördü gözüm, 
Əmrah bir gəldi, bir getdi. 
Telli sazın meydanına, 
Əmrah şir gəldi, şir getdi. 
 
Gah qış oldu, gah yaz oldu, 
Həm ney oldu, həm saz oldu. 
Təbi daşqın Araz oldu, 
Əmrah Kür gəldi, Kür getdi. 
 
Pərdə-pərdə, xana-xana, 
Hopdu ruha, keçdi qana. 
Ocaq oldu yana-yana, 
Əmrah pir gəldi, pir getdi. 
Haqqdan gələn saz  
 
 141 
Başımıza gəldi nələr, 
Ay Zəlimxan, qaldıq mələr. 
Açıldı çox möcüzələr, 
Əmrah sirr gəldi, sirr getdi! 
  
 
ÖLMƏZ USTAD 
Aşıq Əmrah Gülməmmədovun 
 unudulmaz xatirəsinə 
 
Bizdən ötrü ağır gəldi bu bahar, 
Söz ürəkdə, saz köynəkdə qalıbdı. 
Bir mahalın mahal boyda dərdi var, 
Qəlb ağrıda, can göynəkdə qalıbdı. 
 
Getdi daha şirin ləhcə, xoş avaz, 
Nə danışsın yasa batmış pərdələr. 
İndən belə hər dinəndə telli saz, 
Başım üstən qəm səpələr, dərd ələr. 
 
Bir bağçanın güllərini döydü qar, 
Bir bülbülün ötən səsi qırıldı. 
Gümüş tellər haray çəkər, hay salar, 
Ulu sazın şah pərdəsi qırıldı! 
 
On barmağı on bir telə bağladı, 
Ovsunuyla görün nələr yaratdı. 
Zili bəmə, bəmi zilə bağladı, 
Xatırlandı, xatirələr yaratdı! 
 
Ellər çəkdi sənətkarın nazını, 
“Sənətində kişi şahdı,” – dedilər. 
Bir xalından tanıdılar sazını, 
“Qulaq asın, o Əmrahdı!” – dedilər. 
Haqqdan gələn saz  
 142 
Bir məclisə “Əmrah gəlib” – deyəndə 
Uçmaq üçün yeldən qanad taxardıq. 
Bu şad xəbər qapımızı döyəndə 
Evdən evə, eldən elə axardıq. 
 
Duyğuları döndərərdi gur çaya, 
Kamil ustad keçirəndə toyları. 
Bəylə gəlin sığışmazdı dünyaya, 
Bir qarış da ucalardı boyları! 
 
Əmrah kimdir?! Əsrlərdən gələn səs, 
Tel gücünü sel gücünə döndərən. 
Əmrah kimdir?! Qaynar çeşmə, od nəfəs, 
Öz eşqini sabahlara döndərən! 
 
Əmrah kimdir?! Yerin yeddi qatından 
Şirə çəkən, mayalanan kökümüz. 
Ucalığı çıxmaz elin yadından, 
Ayrılığı dağdan ağır yükümüz! 
 
Əl tərpəndi, qüdrətini duyurdun, 
Hər barmağın bir cür xalı varıydı. 
Dədələşən övladıydı bu yurdun, 
Hər xalında bir Borçalı varıydı! 
 
Can əriyib harayında, ünündə, 
Göz yaşını tökənləri görmüşəm. 
Əmrah kimi ölməzlərin önündə 
Gəlib dizə çökənləri görmüşəm! 
 
Mənim qəlbim necə dözsün bu yasa, 
Yatan yatıb, heyif, daha ayılmaz. 
Onun səsi qulağımda qalmasa 
Mənim səsim yer üzünə yayılmaz! 
 
Haqqdan gələn saz  
 
 143 
Böyük sevinc dərdə qənim olubdu, 
Təsəllidən bir silahım var mənim. 
Əmrah adlı bir dünənim olubdu, 
Əmrah adlı bir sabahım var mənim! 
 
Əmrah ömrü ömürlərə calana, 
Ölməz olan bir sənətin ömrüdür. 
Gündən-günə çeşmələnən, çaylanan 
Bir danılmaz həqiqətin ömrüdür! 
 
Öz ləngəri, öz sevinci, öz qəmi, 
Bu həqiqət Kamandarda yaşayır! 
Zaman-zaman bir-birinin həmdəmi, 
Saz kamanda, kaman tarda yaşayır! 
 
Deməyin ki, vaxtı başa yetirdik, 
Döş çiçəksiz, zirvə qarsız qalmasın. 
Aman ellər, xan Əmrahı itirdik, 
Sənət mülkü Kamandarsız qalmasın! 
 
Sənət üçün çox qartallar bəsləyər, 
Dayazlara bir ötərgi səs deyər. 
Oğulları ucalığa səsləyər 
Telli sazda aşıq Əmrah zirvəsi! 
 
Yüksələnə yüksəklərdən pay verər, 
Ürək verər, nəfəs verər, hay verər. 
Çox boylara öz boyundan boy verər, 
Telli sazda aşıq Əmrah zirvəsi! 
 
Başı üstə günəş doğar, gün durar, 
Sərt tufanlar bata bilməz, gen durar. 
Dədə Qorqud zirvəsiylə tən durar 
Telli sazda aşıq Əmrah zirvəsi!!! 
 
Haqqdan gələn saz  
 144 
 
ZƏLİMXAN YAQUBUN «SAZ» 
POEMASINDAN BİR PARÇA 
 
Sehirlənsin Aşıq Əmrah,  
Axşamları dan eləsin.  
Hər keçiddə, döndərmədə  
Təzə bir nişan eləsin.  
Hər havanın hikmətini  
Bir şirin dastan eləsin.  
Öz müqəddəs sənətini  
Xalqa şərəf, şan eləsin.  
Ər kişilər sinəsində  
Dolansın dünyanı sazım! 
 
ZƏLİMXAN YAQUBUN 
 “OZAN EVİ, SAZ EVİ” ŞEİRİNDƏN: 
 
Xallar, güllər, keçidlər 
                     axşamı dan eləsin,  
Heyrətə gələnləri 
                     yenə heyran eləsin.  
Aşıq Əmrah ovsunu 
                    sehrləsin dünyanı,  
Aşıq Ədalət sazı 
                   qoy yenə qan eləsin. 
Haqqdan gələn saz  
 
 145 
 
RƏŞİD HACALLI 
 
AŞIQ ƏMRAH 
 
Aşıq Əmrah, çağla coşğun təbinlə,  
Bir çeşməsən yüz bulağın içində.  
Pərdələrdən abı-kövsər süzülür, 
Qaynaq tapır buz bulağın içində. 
 
Cövlan eylər tellər üstə təzanə,  
Nələr gəzir pərdələrdə təzə nə?  
Mən istərəm könül quşum tezlənə,  
Məskən sala el-oymağın içində. 
 
Əl axtarır tellər üstə xal gəzir,  
Tel dillənir, barmaq gülü lal gəzir.  
Söz karvanın gündə bir mahal gəzir,  
Qərar tutmur, bir yığnağın içində. 
 
Öz sözün var, öz nəfəsin, öz sazın,  
Bülbül kimi cəh-cəh vurur avazın.  
Axşam çağı ov axtaran şahbazın,  
Səhər çağı bular bağın içində. 
 
Tellərinə yapışmasın təzə dən,  
Səs mülkünə avaz gəlsin təzədən.  
Yavaş-yavaş de köhnədən, təzədən,  
Qədir bilən el-oymağı içində. 
 
Heyran olub calalına hər diyar,  
Hikmətindən göy açılar, yer duyar,  
Ozanların min sehirli ömrü var,  
Sehirlənmiş bir çanağın içində. 
Haqqdan gələn saz  
 146 
 
AŞIQ KAMANDAR 
 
BU DÜNYA 
 
Dedilər şahlığın devrildi taxtı,  
Dedim: aman, şahsız qaldı bu dünya.  
Milyon qanlar axdı, saraylar yıxdı,  
Cavabında haqsız qaldı bu dünya. 
 
Baharda bağçalar açanda gülü,  
Nəğməkar yaratdı şeyda bülbülü.  
Çarə bulammadı bir loğman Əli,  
Hökmdarlar daşa çaldı bu dünya. 
 
Göylərə ucaltdı Xəstə Qasımı,  
Əyninə geydirdi qəm libasını.  
Qurbanın, Abbasın hekayəsini  
Özü qəm sazında çaldı bu dünya. 
 
Aşıq Alı İran, Turanı gəzdi,  
Zay oldu gözləri, canından bezdi. 
Ələsgər hər sözə mirvari düzdü,  
Axır qaynağına aldı bu dünya. 
 
Şəmkirli cəm etdi ləli-gövhəri,  
Bozalqanlı, Əsəd dillər əzbəri.  
Aşıq Mirzə, Xəyyat Mirzə zərgəri  
Qəm yüküynən yola saldı bu dünya. 
 
Dədə Şəmşir ilqarında düz oldu,  
Dəlidağda söhbət oldu, saz oldu.  
Şair Vurğun dünyasından tez oldu,  
Zəhərli şərbətdi, baldı bu dünya. 
Haqqdan gələn saz  
 
 147 
 
Sadıq, Məmməd aşıqlığın xanıydı,  
Xındı Məmməd avazın loğmanıydı.  
Aşıq İrza şirin, mehribanıydı,  
Ustadlar saçını yoldu bu dünya. 
 
Neçə şair canlar köçüb fənadan:  
Növrəs İman, Təhlə Novruz, Ağacan.  
Şair Nəbi bac vermədi binadan,  
Karvanı kəsilməz yoldu bu dünya. 
 
İz qoydu dünyada çox hatəm-misal,  
Xəstə Arif, Həsən Məcruh pürkamal.  
Çox nadir taparsan Əlyara timsal,  
Bulud tək boşaldı, doldu bu dünya. 
 
Quşçu İbrahimlə, Söyün Saraşdı,  
Könüllər bəzədi, dillər dolaşdı. 
Bir üzü altundu, bir üzü daşdı,  
Anlayana bir zavaldı bu dünya. 
 
Dədə Əmrah telli sazın şahıydı  
On bir teldə hikmətiydi, dahiydi.  
Arif məclisinin səcdəgahıydı,  
Elə bil ki, bir xəyaldı bu dünya. 
 
Deməyin Kamandar göz yaşın silir,  
Ləlin qiymətini sərraflar bilir.  
Mənim bu sənətə yazığım gəlir,  
Sənətdə Əmrahsız qaldı bu dünya. 
 
  
 
Haqqdan gələn saz  
 148 
 
DƏDƏ ƏMRAH 
 
Çox oldun ellərin dağ-aranında,  
Hər yanda ad aldın sən, Dədə Əmrah!  
Qeyrətsiz dostların bəd məramında  
Xəyallara daldın sən, Dədə Əmrah! 
 
Məclisə söz səpib bir gövhər kimi,  
Əyləşib ər kimi, dinib ər kimi.  
Ustadlar görmüşəm şiri-nər kimi,  
Sazınla dərs oldun sən, Dədə Əmrah! 
 
Odlu sənətini görənlər gördü,  
Çoxları bu yolda atını sürdü.  
Neçə bəstəkarlar lentə köçürdü,  
Tamamən od saldın sən, Dədə Əmrah! 
 
Nə yaltaq olmadın, nə gözə girən,  
Nə şöhrət yolunda sən rüşvət verən.  
Çox oldu bağından incə gül dərən,  
Yenə daşıb-doldun sən, Dədə Əmrah! 
 
Üzünə gülmədi bu çərxi-dövran,  
Sənə ögey baxdı nəslini danan.  
Ellər yaşadacaq səni hər zaman,  
Ürəklərdə qaldın sən, Dədə Əmrah! 
 
Kamandar çox çəkib ustad nazını,  
Ərənlər veribdi xoş avazını.  
İyirminci əsrin hikmət sazını,  
Yeganə sən çaldın, sən, Dədə Əmrah! 
Haqqdan gələn saz  
 
 149 
Mikayıl AZAFLI 
 
AĞLATDIN 
 
Əmrah əmi, aman susdun əbədi, 
Məclislər ağlatdın, ellər ağlatdın. 
Əcəl karvanının köçhaköçündə 
Könüllər ağlatdın, dillər ağlatdın. 
 
Ey sənət məşəlim, ey sənət düham, 
Çoxları süfrəndən eylədi təam. 
Səsinə səs verən, eşqinə ilham, 
Bülbüllər ağlatdın, güllər ağlatdın. 
 
Sazının, sözünün ustad xatəmi, 
Yubiley əvəzinə ölüm sitəmi, 
Nə yaman çətinmiş aşıq matəmi, 
Mahallar ağlatdın, çöllər ağlatdın. 
 
Dahilər sarsıtdı fələk zərbəsi, 
Oldun bir müqəddəs sənət türbəsi. 
Dünyaya səs saldı sazının səsi, 
Gözəllər ağlatdın, tellər ağlatdın. 
 
Azaflı, yas oldu söhbət dünyası, 
Qan-yaş dəryasıdı həsrət dünyası. 
Aşıq, sənsiz qaldı sənət dünyası, 
Aləmlər ağlatdın, illər ağlatdın. 
 
Qeyd: Şeir Aşıq Əmrahın qırxında məzarı başında söylənmiş-
dir. 
 
 
Haqqdan gələn saz  
 150 
AŞIQ ƏKBƏR CƏFƏROV 
 
 
VURULDUN 
 
Aşıq Əmrah, hər mahalı dolandın, 
Eldə hörmət gördün, elə vuruldun. 
Xalqımızın şənliyində, toyunda 
Pardaqlanan qızılgülə vuruldun. 
 
“Sarıtel”in məclis üçün bal açan, 
Ürəklərdən ürəklərə yol açan, 
Barmaqlarda yeni-yeni xal açan, 
Sazındakı ötən telə vuruldun. 
 
Sənət yollarında kamil bişəndə, 
Fərhad kimi qayaları deşəndə, 
Məhəbbətin sevdasına düşəndə, 
Şirin gəzib, şirin dilə vuruldun. 
 
Avazınla yatanları oyatdın, 
Borçalıda aşıq adın ucaltdın. 
Sazın sinəsidə güllər yaratdın, 
Pərdələrdə gəzən ələ vuruldun. 
 
Axır səni əcəl aldı, ay ustad, 
Əkbər xəyallara daldı, ay ustad. 
Adın qəlbimizdə qaldı, ay ustad, 
Ötən əsrlərə, ilə vuruldun. 
 
Qeyd: Şeir Aşıq Əmrahın qırxında məzarı başında 
söylənmişdir. 
Haqqdan gələn saz  
 
 151 
Həsən MÜLKÜLÜ 
 
BARMAQLAR 
 
Bar-ilahim bəxş eləyib, 
Yaraşır ələ barmaqlar. 
Hər tərəfdən əhsən deyir, 
Çaldıqca hələ barmaqlar. 
 
Kamil usta saz yaradıb, 
Şair ona söz yaradıb, 
Yaradanım az yaradıb 
Hayıf ki, belə barmaqlar. 
 
Hər baxanda dostu görə, 
Qəlbin aça, könül verə,  
Ruhlara da qida verə, 
Dəydikcə telə barmaqlar. 
 
Nə dərd ola, nə də ki, qəm, 
Günü-gündən coşa sinəm. 
Yetmiş iki havası cəm, 
Öyrənə, bilə barmaqlar. 
 
Kökləyəndə zili, bəmi, 
Bütün dağıda dərdi, qəmi. 
“Ruhani”, “Dilqəmi”, “Kərəmi” 
Gətirə dilə barmaqlar. 
 
Hərdən təbim aşır-daşır, 
Huşum gedir, ağlım çaşır. 
Elə bil ki, dağdan aşır 
Çəkəndə zilə barmaqlar. 
 
Həsən sözü bağlayanda, 
Sinələri dağlayanda, 
Sim Əmrahı haylayanda, 
Gözünü silə barmaqlar. 
 
Qeyd: Şeir Aşıq Əmrahın qırxında məzarı başında söylənmişdir. 
Haqqdan gələn saz  
 152 
 
Aşıq Əlxan QARAYAZILI 
 
 
YATIBDI 
 
Bu torpaq cənnətdir, bağı-behiştdir,  
Burda aşıqların şahı yatıbdır.  
Gövhər kəlməliydi, şirin zəbannı,  
Könlümün çırağı, mahı yatıbdır. 
 
Daha qəm çəkmədən ağardı başım,  
Axdı gözlərimdən sel oldu yaşım,  
Ustadımın oğlu – sənət yoldaşım,  
Borçalının öz Əmrahı yatıbdır. 
 
Yetirməz Əmrahı bir də bu dövran,  
Sənət meydanında söylədi hər yan,  
Ağla söz üstündə, ay Aşıq Əlxan,  
Saraçlı Söyün tək dahi yatıbdır.    
 
 
 
 
Haqqdan gələn saz  
 
 153 
Abbas ABDULLA 
 
YAZIRAM 
Şan-şöhrəti Yer üzünə yayılan,  
Ağır olan bir mahaldan yazıram.  
El içində el anası sayılan,  
Aşıqlardan – əhli-haldan yazıram. 
 
Aşıq Şenlik Borçalıda çox oldu,  
Toy-nişanda gözü, könlü tox oldu,  
Ah çəkirəm, söz sərrafı yox oldu,  
Onun kimi xoş xəyaldan yazıram. 
 
Şair Nəbi vaxtsız getdi dünyadan,  
Qəmli öldü yazıq şair Ağacan.  
Ürəyimdə öz atını oynadan,  
Dərd-kədərdən, qəm-məlaldan yazıram. 
 
Aşıq Əli qəlbə fərəh gətirdi,  
Sadıq kimi bir sənətkar  yetirdi,  
Dünya görən onu niyə itirdi?  
Dünyadakı qeylü-qaldan yazıram. 
 
Xındı Məmməd məclisində olmadım,  
Demə onu indi yada salmadım,  
Qoy o olsun mənim fəxri ustadım,  
Mən ondakı cah-cəlaldan yazıram. 
 
Aşıq Əmrah aşıqlardan ustadı,  
Məclislərdən bir an uzaq olmadı, 
Saz çalmaqda bir alınmaz qaladı,  
Yenilməyən Rüstəm-Zaldan yazıram. 
 
Ürəklərin sevincidir Kamandar,  
Aşıqlıqda saf incidir Kamandar,  
Sazlı-sözlü, a bəxtəvər sənətkar,  
Vəsf etdiyin ay camaldan yazıram. 
 
Mən Abbasam, sənətkarlar aşığı,  
Qoynu gülşən, odlu diyar aşığı,  
Aşıq Göycə – düz, etibar aşığı,  
Ala gözdən, qara xaldan yazıram. 
Haqqdan gələn saz  
 154 
Vilayət RÜSTƏMZADƏ 
 
 
QOCALMA, USTAD 
 
Pozulmazdır düz ilqarın,  
Telli saz-dövlətin, varın,  
Çal, oxusun barmaqların,  
A  “Dilqəmim”, “Sarıtel”im,  
Qocalma ustad, qocalma! 
 
Borçalının gözü toxdur,  
Çalıb-çağıranı çoxdur,  
Ayrı bir Əmrahı yoxdur,  
Gileylidir obam-elim,  
Qocalma ustad, qocalma! 
 
Gur səsin niyə xar gəlir?  
Gen dünya mənə dar gəlir,  
Vilayətə bu, ar gəlir,  
Söyləməyə varmır dilim,  
Qocalma ustad, qocalma! 
 
 
«SARITEL»İN 
(Aşıq Əmrah Gülməmmədova) 
 
Əmrah əmi, aram-aram,  
Çal, dillənsin “Yanıq Kərəm”,  
Gör nə qədər bəxtiyaram,  
İncisidir bizim elin, 
“Sarıtel”in, “Sarıtel”in. 
 
Haqqdan gələn saz  
 
 155 
Sən çalanda ucalıram,  
Sanıram ki, mən çalıram!  
Çal, heç demə “qocalıram”...  
Dastandır hər ötən ilin – 
“Sarıtel”in, “Sarıtel”in. 
 
“Cəngi” igid yarağıdır,  
“Dilqəm” könül varağıdır,  
Xoş sədası-sorağıdır,  
Sinəndə çağlayan selin – 
“Sarıtel”in, “Sarıtel”in. 
 
Ustadsan obada-eldə,  
Söhbətin Muğanda, Mildə. 
Mizrab teldə, səsin zildə,  
Qoy var olsun deyən dilin – 
“Sarıtel”in, “Sarıtel”in. 
 
 
Haqqdan gələn saz  
 156 
 
Ömər QOÇULU  
 
BARMAQLAR 
 
Əmrah dayı, götür sazı,  
Qoyma boş qala barmaqlar!  
Bəlkə, eli-obamızı  
Yadıma sala barmaqlar. 
 
Dindir “Kərəmi” ahəstə,  
“Zarıncı”dan imdad istə.  
Ağ, şirmayı sədəf üstə  
Hey süzə, çala barmaqlar. 
 
Gah bəm ilə, gah da zillə,  
Neçə bəzək, neçə güllə,  
“Ruhani”ylə, “Sarıtellə”,  
Canımı ala barmaqlar. 
 
Saçlarma dən düşsə də, 
İllər səssiz ötüşsə də,  
Ömər deyər, gün keçsə də  
Qıyma qocala barmaqlar,  
Çaldıqca-çal, a barmaqlar! 
 
  
 
 
Haqqdan gələn saz  
 
 157 
DƏRVİŞ OSMAN ƏHMƏDOĞLU 
 
ƏMRAH ƏMİ 
 
Bu dağ səyahətin mübarək olsun, 
Yaşa yayalaqlarda, ay Əmrah əmi. 
Oymaqları qarış-qarış dolan gəz, 
 İtməz əzəl haqqı-say, Əmrah əmi. 
 
Dəlidağla qoşa dayan, qoşa dur, 
Ağlağanla daima baş-başa dur, 
Axçalıda bir bulax ol, yaşa, dur, 
Tale sana versin pay, Əmrah əmi. 
 
Oyu tez vurallar oy bərəsində, 
Saz çıxısn köynəkdən “Oy dərəsi”ndə. 
Borçalı köçünün sən hərəsində, 
Bir “Yanıq Kərəmi” yay, Əmrah əmi. 
 
“Armudlu”da  sərin olar alaçıq, 
Bulaq buzdu, bələn açıq, yol açıq. 
Naltökəndən sən dolama yola çıx, 
Dinlər səni yerlə göy, Əmrah əmi. 
 
Telli sazın hikməti çox dərindi, 
Bircə hava min nemətdən şirindi. 
Sən komandan – Qaraxaç ləşkərindi, 
Sal dağlara nərə, hay, Əmrah əmi. 
 
Tufanla bəhs eylə, şimşəklə yarış, 
Saz sənə qarışsın, sən saza qarış. 
İldırım minnətə gələrsə, barış, 
Yoxdu qüdrətinə tay, Əmrah əmi. 
 
Haqqdan gələn saz  
 158 
Bir cənnətdir hər bucağı, 
Naz-nemətdir sarı yalın qucağı. 
Həqiqətdir Hacıxəlil ocağı, 
Tək orda başını əy, Əmrah əmi. 
 
Sən mənim nəğməmin aranı-dağı, 
Sənət əcdadımın yanar çırağı, 
Ulu Qorqudumun səsi-sorağı, 
Günəş Əmrah əmi, Ay, Əmrah əmi. 
 
 
A DAĞLAR 
 
Dedilər ustadım mehmandır sana, 
Sevinsin çöllərin, düzün, a dağlar. 
Bir sinə selləri pünhandır sana, 
Agah ol bir sirdən özün, a dağlar. 
 
Axar bulağından erkən oyanar, 
Vüqarı dumana, çənə boylanar. 
Kərəmin atəşi canında yanar, 
Axtarsın arifi gözün, a dağlar. 
 
Hər addımbaşına izlə aşığı, 
Əsən küləklərdən gözlə aşığı. 
Dindir söhbət ilə, sözlə aşığı, 
Daim üstə olsun gözün, a dağlar. 
 
Osman, bu söhbəti başa vur daha, 
Hər sözə qiyməti qızıldan baha. 
Sinəndə dincələn aşıq Əmraha, 
Varmı bundan sonra sözün, a dağlar. 
 
 
 
Haqqdan gələn saz  
 
 159 
AŞIQ ƏMRAHIN 
«YURD YERİ» HAVASINA 
 
Alış pərdə-pərdə, yan pərdə-pərdə,  
Tellərin harayı ümmana dönsün.  
Can qurban eylərəm bir əhli dərdə,  
Gah zilə sıyrılsın, gah bəmə ensin. 
 
Dillən ana sazım, ovundur məni,  
Öz alın yazımsan, varaqlan indi.  
Gah ağlat, gah yandır, sevindir məni,  
Köyrəl, «Baş pərdə»də soraqlan indi. 
 
Dillən ana sazım, «Dilqəm» kökündə,  
Bu yurdun mayası «Yurd yeri»ndədi.  
Atamın dastanı bil qəm kökündə,  
Anamın laylası «Yurd yeri»ndədi. 
 
Dillən ana sazım, eşqim dəryadı,  
İçimdən hayqıran sədaqətimdi.  
Bu Kərəm atəşi, Əsli fəryadı,  
Özümün özümə ibadətimdi. 
 
«Yurd yeri» yurdumun suyu-havası, 
...Bu aran yolları, bu dağ yolları.  
Köyrələr torpağı, daşı, qayası,  
Dolanar boynuma zirvə qolları. 
 
Dillən ana sazım, yanan ocağım,  
Ahəstə-ahəstə yayıl ömrümə.  
Sən ata nəfəsim, ana qucağım,  
Laylalı dünyasan nağıl ömrümə. 
 
Haqqdan gələn saz  
 160 
Simlərmi hıçqırar, barmaqmı göynər,  
Bu nalə alışar, əli yandırar.  
Ürəyim, «Yurd yeri» gör sənə neylər,  
Təzanə od olar, teli yandırar. 
 
Dillən ana sazım, yan atəş kimi,  
Doğmadı bu yerlər, bu göylər mənə.  
Payla kainata günəş eşqimi,  
Yağı təslim olar, yad neylər mənə. 
 
Yenə «Baş pərdə»də simlər gərili,  
Danışar dərdimin hekayətini.  
Bu ulu döndərmə – «Ağır şərili»,  
Çözələr ömrümün şikayətini. 
 
Ehey! Ulu göylər, çağlayan mənəm,  
Tale kitabımdı bu sazım mənim.  
«Yurd yeri» üstündə ağlayan mənəm,  
Qalmaz qiyamətə qisasım mənim. 
 
Dillən ana sazım, üyünsün qəmim,  
Apaydın görünsün qeyrət yolları.  
Boğulsun Arazda qəhər aləmim,  
Yəhərdə sınansın el oğulları. 
 
İtirmə bulağın, suyun adını,  
Bu dünya ulumun ulu rəndidi.  
İtirmə soyadın, soyun adını,  
«Yurd yeri» yurdumun möhürbəndidi. 
 
...Bir ana laylası ömrümü bəzər,  
Kim deməz bu qeyrət, bu hünər mənim?!  
«Yurd yeri» üstündə barmaqlar gəzər,  
Sazıma Borçalı söykənər mənim.  
Sazımda Borçalı hönkürər mənim!... 
Haqqdan gələn saz  
 
 161 
 
Əli SƏNGƏRLİ 
 
 GƏTİR 
Aşıq Əmraha 
 
Yolun belə düşsə, ay Əmrah əmi, 
Sədəfli sazını zil üstə gətir. 
Ellər gözəlini qolların üstə, 
İncə barmaqları tel üstə gətir. 
 
Açıb qucağını soyuq bulaqlar, 
Yolunu gözləyir sevdalı dağlar. 
Sehirli sənətin, xoş avazın var, 
Şeyda bülbülləri gül üstə gətir. 
 
Gəl Aşıq Həsəni özün yad eylə, 
Pərişan sazını al abad eylə. 
Nəbinin ruhunu oxu, şad eylə, 
Məni də bir şirin dil üstə gətir. 
 
Gəl ey Borçalımın gözəl aşığı, 
Məclislər şənliyi, el yaraşığı. 
Yenə şahin kimi məclisə şığı, 
Sular sonasını göl üstə gətir. 
 
Bir xallı ceyrana vuruldum mən də, 
İtirdim izini dumanda, çəndə. 
Yorulmuşam, məni götür səməndə, 
Arifsən, o incə bel üstə gətir. 
Aprel 1958  
Haqqdan gələn saz  
 162 
 
Valeh HACILAR 
 
VURĞUNUYAM 
(DədəƏmraha) 
 
Yaş üstə gəlsə də yaşım,  
Ötüşsün payızım, qışım,  
Baharımla qarşılaşım,  
Güllü yazın vurğunuyam. 
 
Duyğuları dilləndirən,  
Könülləri telləndirən,  
Ömürləri gülləndirən  
Xoş avazın vurğunuyam. 
 
“Ruhani”di din-imanım,  
“Dilqəmi”di arzumanım,  
İnciməsin tar-kamanım,  
Telli sazın vurğunuyam. 
 
 
 
 
Haqqdan gələn saz  
 
 163 
 
BƏHMƏN 
 
SALAM DE 
 
Aşıq Əmrah, o ellərə gedəndə,  
Bu mahaldan o məkana salam de.  
Qohuma, qardaşa, dosta, sirdaşa,  
Gördüyün hər insana salam de. 
 
Qayıdanda obaya çıx, elə çıx,  
Sazın ilə dönüb daşqın selə, çıx.  
Mən əvəzdən əllərini özün sıx,  
Kamandartək gövhər-kana salam de. 
 
Mən vurğun deyiləm dünya varına,  
Sadiqəm dostluğun etibarına,  
Bəhməndən o yurdun aşıqlarına,  
Kəlbəcərdən Gürcüstana salam de. 
 
12.08. 1974, Kəlbəcər  
 
 
 
Haqqdan gələn saz  
 164 
 
Aşıq Məhəmməd SADAXLI 
 
ƏMRAH ƏMİ 
 
On bir simli sazı alıb sinənə,  
«Yandım, çiçəyi»ni çal, Əmrah əmi.  
Coşa gəlsin məclisdə əyləşənlər,  
Məclisə bir haray sal, Əmrah əmi. 
 
Ellərin zövq alır sazın səsindən,  
Bülbül dilə gəlir öz qəfəsindən, 
Cavanlar da bir-birinin bəsindən,  
İstəllər götürə xal, Əmrah əmi. 
 
Hərdən sazı sən sinənə alanda,  
“Yanıq Kərəmi”ni yada salanda,  
“Çuxuroba”, “Sarıtel”i  çalanda,  
Süzülür səsindən bal, Əmrah əmi. 
 
Kim ki, saz götürüb bir hava çaldı,  
Hər zamanı səni yadına saldı.  
Çoxları getdiyi sən gedən yoldu,  
Unutmarıx səni bil, Əmrah əmi. 
 
Sazının səsindən ellər zövq alır,  
Səni dinləyənlər, bil heyran qalır,  
Sadaxlı Məhəmməd hey yada salır,  
Deyir hər vaxt cavan qal, Əmrah əmi. 
Haqqdan gələn saz  
 
 165 
 
Bilal ƏNSƏR 
 
ƏMRAHIM 
 
Yığılsa başına doğma el-oba,  
Qalammaz sevincdən kənar, Əmrahım. 
Məclisin ruhunu hey qova-qova, 
Bülbültək sim üstə qonar Əmrahım. 
 
Məclisdə bir nəfər gözünü qırpsa,  
Kiminsə gileyli qəlbini duysa,  
Tamada söhbəti yarımçıq qoysa,  
Alışar Əmrahım, yanar Əmrahım. 
 
Göylərdə gördükcə insan oğlunu,  
Zəfərdən-zəfərə səsləyər onu.  
Dünya dəyişdikcə zəfər donunu,  
Ölümü həyatda danar Əmrahım. 
 
Gələndə özüylə sevinc gətirər,  
Dəryadan cilalı gövhər götürər,  
Eldən aldığını elə ötürər,  
Ustad Ələsgəri anar Əmrahım. 
 
Bilal Ənsər deyir şənlikdə inan, 
Ürəyi nur saçır, alışan, yanan, 
Öyünməz, sevinməz, özünü hər an, 
Sınaq meydanında sanar, Əmrahım. 
1984 
 
 
Haqqdan gələn saz  
 166 
Rövşən NƏSİBOĞLU 
 
 
OLMAZ 
 
Yaranandan bəni-bəşər, 
Savaşdadır Xeyirlə Şər. 
Mərd namərdlə yola düşər, 
Ancaq heç vaxt həmrah olmaz. 
 
Qulağıma gəlir səslər, 
Bəd dualar, bəd nəfəslər. 
Qəlbi kinli, xain kəslər 
Ömrü boyu gümrah olmaz. 
 
Məclislərdə sinə gərib, 
Hər yetənə demə tərif. 
Hər şairdən Hüseyn Arif, 
Hər aşıqdan Əmrah olmaz! 
 
 
 
AŞIQ ƏMRAH 
 
Əbədi nə var ki, ulu dünyada, 
Ömrünü  havayı vermədin bada. 
Harda sim tərpənsə düşərsən yada, 
Açar könüllərdə yaz, Aşıq Əmrah. 
 
Tərifin sığışmaz dilə-dəhana, 
Çaldığın havalar işləyər qana. 
Bəlkə də gələndə gəlib cahana 
Üzün hörmətinə saz, Aşıq Əmrah. 
 
Haqqdan gələn saz  
 
 167 
Zamanın şan-şöhrət basabasında 
Çoxları yalmanır saz yaxasında. 
Kimi də “ustad”lıq iştahasında 
Eyləyir sənətə naz, Aşıq Əmrah. 
 
Aşıq var məclisi yorar, bezdirər, 
Şeirə-sənətə dodaq büzdürər. 
Başından qiymətli papaq gəzdirər, 
İçində bir çürük qoz, Aşıq Əmrah. 
 
Şükür ki, yaşayır ananlar səni, 
Sənət sərkərdəsi sananlar səni. 
Aşkarda, gizlində dananlar səni 
Sürtərdi çəkmənə maz, Aşıq Əmrah. 
 
Kitablar oxuyaq, məclislər gəzək, 
Şəninə toxuyaq nə qədər bəzək. 
Adına nəğmələr, dastanlar düzək, 
Yenə az olacaq, az, Aşıq Əmrah! 
 
 
 
 
Haqqdan gələn saz  
 168 
 
Əlixan Düşgün 
 
BARMAQLAR 
 
Aşıq Əmrah bir loğmana bənzəyir, 
Şığıdıqca teldən-telə barmaqlar. 
Yaş artdıqca könlüm kimi incəlir, 
Cavanlaşır ildən-ilə barmaqlar. 
 
On altı pərdəli bu onbir simi 
Kim çalacaq onu bir də sən kimi?! 
Yada salır, təzələyir dərdimi, 
Qəsd eləyir bilə-bilə barmaqlar. 
 
İlham coşur, bulaq-bulaq süzülür, 
Keçən günlər kirpiyimə düzülür. 
Hicran olub gah ağlayır, gah gülür, 
Varmı bu dünyada belə barmazqlar?! 
 
On iki kök üstə səksən dörd avaz, 
Bəstəkardır, nədir bu  sədəfli saz?! 
Qulağım səndədir, çal, oxu bir az, 
Yaşasın, var olsun elə barmaqlar. 
 
Düşgün sevdalıdır uşaq yaşından, 
Möhnətə düşməndi yaranışından. 
Dünyanın min dərdi keçir başından, 
Yaş axıdır gilə-gilə barmaqlar. 
Haqqdan gələn saz  
 
 169 
 
Nizami MƏMMƏDZADƏ 
 
TELLİ SAZ 
 
İcazə ver, sığallayım, öpüm səni telli saz,  
Bircə gün də qəlbim səndən bil ki, ayrı durammaz.  
Sinəm üstə yerin hazır, rahat uzan, sevgilim,  
Mizrab telə toxunanda qoy danışım, qoy gülüm. 
 
Ömrüm boyu səsin mənə ayə kimi gözəldir,  
Hər telinə əl dəyəndə zilə qalxan qəzəldir.  
Könlüm evi rahat olur, qonaq olsan qəlbimə, 
Səsin baltək dərman olur, vuranda mən hər simə. 
 
Dədəm Qorqud qopuzunu çalardı hey, çalardı,  
Çalğısıyla dərin-dərin dəryalara dalardı.  
Hər simindən çıxan avaz dünya boyda kəhkəşan – 
Qoppuz mənim tariximə ilk yazılan şöhrət-şan! 
 
Elə çaldım, yorulmadı barmaqlarım, dilim də,  
Ayırammaz səni məndən, hətta qəflət ölüm də!  
Tarix boyu yaddaşlarda qaldı səsin-sorağın,  
Ona görə gözəl sazım, şöhrətin var elimdə! 
 
Xan Əmrahım gümüş teli sığalladı, saydı hey,  
Qoç Koroğlum dəlilərə dedi:  hoydu-hoydu, hey!  
Mənim üçün əlimdə o həm silahdır, sipərdir,  
Bu saz adlı bir çanağın vuruş yeri toydu hey... 
                                                        toydu hey... 
 
 
 2007-ci il, Marneuli   
 
Haqqdan gələn saz  
 170 
GETDİN 
 
Qos-qoca dünyanın şair aşığı,  
Nə tez bu dünyadan köçüb də getdin.  
"Kərəmi"n, "Dilqəmi"n el yaraşığı,  
Lalətək çəməndə bitib də getdin. 
 
Namərdi, naşını yıxdın meydanda,  
Getməyib ellərdən səsin-sədan da,  
Ataraq Kərəmi alova-oda,  
Sazı çala-çala ötüb də getdin. 
 
İndi axtarırlar səni, ay ustad,  
Gəl, özün-özünü tanı, ay ustad,  
Desələr Nizami hanı, ay ustad,  
Deyərsən "Cəngi"də itib də getdi. 
11.05.2001  
 
USTAD 
 
Mənə qəmli bir hava çal,  
Batım dərdə, qəmə, ustad.  
Baxışımda min bir sual,  
Donub qalım yenə, ustad. 
 
Xan Əslini harda qoydun,  
Xan Kərəmi darda qoydun,  
Lələni də odda qoydun,  
Qaldı yana-yana, ustad. 
 
Bu sənətə kimlər gəldi,  
Saz üstündə simlər güldü,  
Əmrah kimi fillər gəldi,  
Çatdın şöhrət-şana, ustad. 
 
Haqqdan gələn saz  
 
 171 
Zili-zil eylə, bəmi-bəm,  
Sinəm dolu kədər, sitəm,  
Mən bu dünyada qasidəm,  
Oxuyuram sənə, ustad. 
 
Dünya bizə nələr dedi,  
Gözyaşını silər dedi,  
Darıxmayın, gələr dedi,  
Gözləyirik dönə ustad. 
 
Heykəlləşib qəbri üstə,  
Zümzüməsi asta-asta,  
Baxın, baxın yenə pəsdən,  
Ey Allahım, dinə ustad. 
11.05.2001  
 
OLUR 
Aşıq Əmraha 
 
Mizrab telə toxunanda,  
Dünya evim viran olur.  
Köhlən atlar köç yolunda,  
Dağ ətrini duyan olur. 
 
Binələrin yeri bəlli,  
Dağ gədiyi sulu, selli,  
Tavar sazım on bir simli,  
Çox dərdlərə həyan olur. 
 
Ey Nizami, dərdin neçə?  
Aylar ötüb, illər keçə!  
Yazıb-yarat sən hər gecə,  
Bil ki səni sayan olur! 
16.05.2001  
 
Haqqdan gələn saz  
 172 
Tapdıq ƏMRAHOĞLU 
 
MƏNİM ATAM 
 
Telli saza könül açdı 
Atam mənim, atam mənim. 
Saz mülkünə ətir saçdı 
Atam mənim, atam mənim. 
 
Yada saldı keçən günü, 
Yayıldı hər yana ünü. 
Yola saldı toy-düyünü 
Atam mənim, atam mənim. 
 
Zinət verdi tavar saza, 
Nəğmə dedi qışa, yaza. 
Toy elədi oğlan, qıza 
Atam mənim, atam mənim. 
 
Dövran etdi toy-busatda, 
Böyük, kiçik – hər elatda. 
Sədd qoyubdu kainatda 
Atam mənim, atam mənim. 
 
Hər bir havacatı çalan, 
Ucalqıqca hey ucalan, 
Sənə qurban Tapdıq balan 
Atam mənim, atam mənim. 
 
Haqqdan gələn saz  
 
 173 
 
Sabir MUSTAFA 
 
 
DEYİRLƏR 
 
Babakər dağını aldı duman-çən, 
Borçalı bülbülü öldü deyirlər. 
Sazın şah pərdəsi qırıldı birdən, 
“Ruhani” Əmrahsız qaldı deyirlər. 
 
Hər duyan könüldə eşqi, murazı, 
Hər titrək dodaqda şirin avazı, 
Haqqdan bir töhfədi Əmrahın sazı, 
Dünyaya möcüzə gəldi deyirlər. 
 
Həssas barmaqları sehirdi, sirdi, 
Elinə, yurduna şöhrət gətirdi. 
Sənət bağçasında min gül bitirdi, 
Hər biri solmayan güldü deyirlər. 
 
Hüseynin tutuldu nalədən üzü, 
Kamandarın doldu kədərdən gözü. 
Ağladı Osmanın söhbəti-sözü, 
Abbasın gözyaşı seldi deyirlər. 
 
Sabir, yenə oldu ürəyin tel-tel, 
Hönkürdü “Kərəmi”, yandı “Sarıtel”. 
Ələsgər təzədən öldü elə bil, 
Ağlayan obadı, eldi deyirlər. 
 
 
 
 
Haqqdan gələn saz  
 174 
 
BARMAQLAR 
Aşıq Əmraha 
 
Əmrah dayı, bu nə sirrdir,  
Sirr açır mənə barmaqlar.  
On bir telli sazın üstə,  
Danışır yenə barmaqlar. 
 
Odlanıram "Kərəmi"nlə ,  
Həm zilinlə, həm bəminlə,  
Qəmlənirəm "Dilqəmi"nlə,  
Gör nə deyir, nə, barmaqlar. 
 
Həyat çağlar zümzüməndə,  
Bulaq çağlar zənguləndə,  
Qəlb mum olar sən dinəndə,  
Son qoyar kinə barmaqlar. 
 
Qocalarmı el aşığı,  
Məclislərin yaraşığı,  
El-obadan al işığı,  
Həmişə dinə barmaqlar. 
 
Sabir deyər, keçər dövran,  
Ölməz sənət, ölməz insan,  
Sən hər zaman yaşayarsan,  
Ömürdür sənə barmaqlar. 
 
 
Haqqdan gələn saz  
 
 175 
 
SƏADƏT BUTA 
 
ƏMRAH DƏDƏ 
 
Saçını tel edib sazına sarı, 
Çal mənim könlümü, çal, Əmrah Dədə. 
Kəsibdi qarşımı möhnət hasarı, 
Məni dərd əlinnən al, Əmrah Dədə. 
 
Mənim ahı-naləm dindirər lalı, 
Getmir gözlərimnən yarın xəyalı. 
Eşqim bir çəməndi, gülləri sarı, 
Laləyəm, bağrımda xal, Əmrah Dədə. 
 
Möcüzə yaratdın telin dilində, 
O tellər danışdı elin dilində. 
Sirr ya əlindədi, ya da telində, 
Çaldığın havalar bal, Əmrah Dədə. 
 
Saz sənin mehrindi, meylindi bəlkə?! 
İlahidən gələn xeyrindi bəlkə?! 
Məcnun xəyallısa, Leylindi bəlkə?! 
Salıbsan bulağa yol, Əmrah Dədə. 
 
Saz Tanrı payıdı, məhəbbət nuru, 
Sazın sehrindədi Meracın yolu. 
Butanı eylədin sazının qulu, 
Şah çəkib əmrinə qol, Əmrah Dədə. 
 
 
Haqqdan gələn saz  
 176 
 
Səməndər MƏMMƏDOV 
 
 
ƏMRAH DAYI 
 
Yadıma sədəfli sazın düşübdü, 
"Misri"nlə könlümü al, Əmrah dayı.  
Sirli bir ovsun var barmaqlarında,  
Vurursan görənək xal, Əmrah dayı. 
 
Sazdadı, sözdədi saf məhəbbətin,  
Ad alıb ucalmaq çətindi, çətin.  
Qoca sarvanısan sən bu sənətin,  
Deyir sazındakı tel, Əmrah dayı. 
 
Xalqımın söhbəti, sözü sazında,  
Yurdumun ocağı, közü sazında,  
Doğma Borçalının özü sazında,  
Dil açıb danışır, çal, Əmrah dayı. 
Haqqdan gələn saz  
 
 177 
XƏZANGÜL 
 
TELLİ SAZ USTADI 
DƏDƏ ƏMRAHA 
 
Əmrah dayı, qonaq oldum sizdə mən,  
Ulum oldun, ozan oldun gözdə sən,  
O gündən də fikirdəsən, sözdəsən,  
Telli sazın ürəyimdə çağladı,  
Saza-sözə məni yaman bağladı. 
 
Əmrah dayı, "Yanıq Kərəm" coşdu ha,  
Gur çay olub kükrədi ha, daşdı ha,  
Naləsilə neçə orman aşdı ha,  
O nalədən sönən ocaq alışdı,  
Ocaq yerim ululardan söz açdı. 
 
Sən çaldıqca həzz könlümdə süsləndim,  
Hər mizrabda heyran ilə səsləndim,  
Sazlı-sözlü bir aləmdə bəsləndim,  
Əmrah dayı, o əllərin quşdumu?  
Tellər üstə qanad çalıb uşdumu? 
 
Mən bir heyrət dünyasında gəzərkən,  
Min bir rənglə xəyalımı bəzərkən,  
O rənglərdən sənə çələng düzərkən,  
Çalanda hüzn dolu “Kəsmə şikəstə”,  
Gəzdi qəlbdə ah nidası ahəstə. 
 
Şairlər içrə çaşdım – bu mən özümmü?  
Dolan sənsən, yoxsa mənim gözümmü? 
Alışdırdın, bu yanğıya dözümmü?  
Bu yanğıdan alışdım ha, alışdım,  
Sən zirvəni kəşf etməyə çalışdım. 
 
Bəxş eylədin uzun ömür sən mənə,  
Çox şadlandım sənin təki kəşfimə,  
Bir kövrəklik doldu bu an könlümə,  
Əmrah dayı, mən gedirəm, hələlik,  
Sağlıq olsun, bir də qonaq gələrik! 
 
Haqqdan gələn saz  
 178 
Mayqa MƏTİN 
 
ƏMRAH DÜNYASI 
(Aşıq Əmrah Gülməmmədova) 
 
Cənnətdir, güllərdən tutmuşam dəstə,  
Mənə şərəf-şandı Əmrah dünyası.  
Sazını basmışam sinəmin üstə,  
Sazla danışandı Əmrah dünyası. 
 
Ziyarət eylədim-öpdüm daşından,  
Keçdim baharından, keçdim qışından,  
Xoşbətliyə bax ki, yaranışından,  
Möcüzə yarandı Əmrah dünyası. 
 
Bəzən məni-məndən almağı olur,  
Bəzən haldan-hala salmağı olur,  
Könlümün simində barmağı olur,  
Hər dərdə dərmandı Əmrah dünyası. 
 
Məni ovsunlayıb, tilsimə salır,  
Bir əsrin dərdini bir simə salır,  
Dərdlilər dərdini gör kimə salır?  
Dünyada qalandı Əmrah dünyası. 
 
Aşıq sənətində öz payı vardır,  
Nə sirli-sehirli sarayı vardır,  
Onda nakamların harayı vardır,  
Havadan kalandı Əmrah dünyası. 
 
Ürəyində əzizləyib, süslədi,  
Mayqa Mətin saza hörmət bəslədi,  
Gəlin gətdi, Kamandarı səslədi,  
Saz ilə darandı Əmrah dünyası. 
 
Haqqdan gələn saz  
 
 179 
Əziz MƏFTUN 
 
SALAMLAR SÖYLƏ 
 
Aşıq Əmrah Gülməmmədova 
 
Aşıq Əmrah, sinəndəki sazıyın 
İncə tellərinə salamlar söylə. 
Neçə canlar alan şux gözəllərin 
Şirin dillərinə salamlar söylə. 
 
Gecələr firqətdən yatmayan yuxu, 
İnsanın arzusu sevgidir çoxu. 
Yazım ərzi-halım, sən də al oxu, 
Gürcü ellərinə salamlar söylə. 
 
Geyinən libası, atlası-şalı, 
Aşiqi coşduran göyçək vüsalı, 
Xalqlar məclisinə toxuyan xalı, 
Zərif əllərinə salamlar söylə. 
 
İnsanı bağlayan gül camalına, 
Aləmi mat qoyan öz kamalına, 
Bizim cavanların yanan halına, 
İncəbellərinə salamlar söylə. 
 
Zövqündə Şirinə, Leyliyə misal, 
Mən şair Məftunu yadlarına sal. 
Əlbət, yeri gəlsə özün xəbər al, 
Gözün sellərinə salamlar söylə. 
 
 
 
 
Haqqdan gələn saz  
 180 
 
MƏNƏM 
 
Aşıq Əmrah, özün yaxşı bilirsən, 
Sənət dünyasının xirdarı mənəm. 
Ümmandan bir qətrə alsan azalmaz, 
Yazan şairlərin sərdarı mənəm. 
 
Əldən-ələ gəzir Xosrovi-Cami, 
Sevgi sevgisindən alaydı kami. 
Şöhrət sahibidir böyük Nizami, 
Yadigar Vurğunun ilqarı mənəm. 
 
Günəş sinəsindən alanda gövhər, 
Nələr düşünürəm hey axşam-səhər. 
Nahaq söz baş alsa dadacaq zəhər, 
Həqiqət, haqq yolun israrı mənəm. 
 
Ədalət yerində olsa keçərsiz, 
Alacaq yerini məncə əsərsiz. 
Cahangir yurduna gələndə fərsiz, 
Sücayət əzminin keftarı mənəm. 
 
Sarvansız karvanın tez batar izi, 
Tarix unudarmı onunçün bizi. 
Məftunam, dərya tək məhəbbətimizi 
Coşan könüllərin qübarı mənəm. 
 
 
 
Haqqdan gələn saz  
 
 181 
MÜLKƏDAR NADİR 
BU YERLƏR 
 
Bu yerlərin o üzündən səs gəldi,  
Dinşiyəndə gördüm Dədə Əmrahdı.  
Sazı sözə, sözü saza qoşubdu,  
Dedim, Allah görən nə dəstigahdı. 
 
Sən deməynən «Bu yerləri» çalırmış.  
Saznan varıb yurdu yada salırmış.  
Bu dağların çəməninin, gülünün,  
Qucağında xəyallara dalırmş. 
 
Bu havası mənə tanış ustadın,  
Qonağıydım bu məclisin, busatın.  
Kamandarnan deyişirdi döş-döşə,  
Aşıq Söyün belindəydi Qıratın. 
 
Sehrə düşüb dinləyirdim onları,  
Yalvarırdım çən almasın yolları.  
Oxusunlar doyum sazdan, sənətdən,  
Yorulmasın, inciməsin qolları. 
 
Bu yerlərin o üzünə car etdim,  
Dedim: ozan, sənin burda yüzündü.  
El axışıb məclis qurub yaşına,  
Əhli-hallar qatar-qatar düzümdü. 
 
Cavab gəldi göydən mənə o saat, 
Bilirsənmi min yaşdadı bu ustad.  
Dədə Qorqud ruhu doğub, yaradıb,  
Gərək ona hey çevrilə salavat. 
 
Mülkədarın sözü ozan sazından,  
Bağçaları bar gətirib yazından.  
Borçalıda neçə güllər yetişib,  
Bu ustadın sazından, avazından. 
 
Haqqdan gələn saz  
 182 
 
Çoban RƏŞİD 
 
SAZ 
 
Tellərinlə sözlərimə sığal ver,  
Sözüm yetməz indən belə tara, saz.  
Dədə Əmrah bizi Sənə tapşırıb,  
İnsaf elə, çəkmə məni dara, saz. 
 
Saz Tanrısı Xan Əmraha xan dedi,  
Saz yalmandı, barmaqlara can dedi,  
Öz eşqinlə alış dedi, yan dedi,  
Atam-anam qara zurna, qara saz. 
 
Əl gəzməsə, pərdələrin pas tutar,  
Sərrafların qan ağlayar, yas tutar,  
Öləsiyəm, öldür məni, as qutar,  
Mən ağa bükülüm, sən də nura, saz. 
 
Sənə olan eşqim haqqa ayandır,  
Çovğuna düşmüşəm, qarı dayandır,  
Kərəmi yandırdın, məni də yandır,  
Yana-yana apar məni gora, saz. 
 
Bir qız gördüm Əsli boyda-biçimdə,  
Şimşək çaxdı, tufan qopdu içimdə,  
Bu çovğunda, bu çiskində, bu çəndə,  
Necə çatım Ərzurumda yara, saz. 
 
Dərd əhliyəm, ürəyimdə yaram var,  
Çoban Rəşid, hara gedim – haram var?  
Bu yaradan sağalmağa çarəm var,  
Təbibim ol, ürəyimi yar, a saz. 
 
Haqqdan gələn saz  
 
 183 
 
Elbəyi CƏLALOĞLU 
 
XAN ƏMRAHIN QÜDRƏTİ 
Ustad aşıq Əmrah Gülməmmədova 
 
Xan Əmrahın qüdrətinə bir baxın, 
Duyğuların güllərini sayırmış. 
Barmaqları sədəflərin üzündən 
Ömrümüzə bir təravət yayırmış. 
 
Saz dilində söz öyrətdi cahana, 
Qəlbi daşlar baş endirdi bu ana. 
Qurd cüssəsi gəriləndə meydana, 
Sinəsində elə qurd ulayırmış. 
 
Odur salan saz mülkünə talanı, 
Fəth eylədi neçə bürcü, qalanı, 
Təbi yoxsul, ilhamı ac olanı, 
Xallarıyla, gülləriylə doyurmuş. 
 
Saz dünyadı, Elbəyi, ölməz şahı, 
Qəbul etmə bu kədəri, bu ahı. 
Başqa adda görəcəyik Əmrahı, 
Fələk onu müvəqqəti ayırmış. 
 
24.01.2008 
Haqqdan gələn saz  
 184 
 
Əlixan YƏHYAOĞLU  
 
QURBAN 
 
Borçalı aşıq sənətinin sönməz günəşi, ölməz sənətkarı 
ustad aşıq Dədə Əmrah Gülməmmədovun  
əziz xatirəsinə ithaf edirəm. 
 
Yerin nurla dolsun, ay Əmrah əmi,  
Borçalı adında elinə qurban.  
Həsrətin qəlbimi yandırıb yaxır,  
Bizə mehman olan gününə qurban. 
 
Ruha qovuşdurur kövrək «Dilqəmi»,  
Bağrıma köz qoyur «Yanıq Kərəmi»,  
Eşqim qanad açıb gəzir çəməni,  
Bülbülə yar olan gülünə qurban. 
 
Gəzdiyin yerlərdə izin ağlayır,  
Yaylağın ağlayır, düzün ağlayır,  
Sənsiz yetim qalan sazın ağlayır,  
Qızıldan qiymətli əlinə qurban. 
 
Sənət dəryasının qəvvası oldun,  
«Mənəm» deyənləri yolunda yordun,  
Dədə ola-ola hey Dədə sordun,  
O şirin ləhcənə, dilinə qurban. 
 
Əlixan, zirvədən qartal endirən,  
Suçlunun suçunu boyna mindirən,  
Qəmliyə kef verən, lalı dindirən,  
Sehirli, ovsunlu telinə qurban, 
                     ... telinə qurban. 
 
Haqqdan gələn saz  
 
 185 
Rəfail İNCƏYURD 
 
DƏDƏ ƏMRAHIN 100 YAŞINA 
 
Ozan dədə, üz tutuban dağların 
Əmrah adlı ustadını gəzirik. 
Varmalıyıq bu yolların sonuna, 
Nəmər alan bəy atını gəzirik. 
 
...Nə dağlıyıq, nə arannı, nə köylü, 
Min öylülər nədən oldu yüz öylü? 
Orda-burda indi əlikösöylü 
Dil göynədən bayatını gəzirik. 
 
Ətəyindən tutmayanlar bir vədə 
Nə deyirlər yana-yana indi bə? 
Səndən qalan havalarda, ay Dədə  
Gedənlərin həyatını gəzirik. 
 
Meydan qurub şumal-şumal “ozannar”, 
Tütyələri öz adına yozannar, 
Görən bir də düzələrmi mizannar – 
Köhnələrin urvatını gəzirik. 
 
İncəyurdu hüzurunda bilmə yad, 
Dədəm! Yerin cənnət olsun, ruhun şad. 
Yerin-göyün yiyəsinə, ay Ustad, 
Dua verib, Haqq adını gəzirik. 
 
04.03.2009 
Haqqdan gələn saz  
 186 
 
Məhəmməd MUSAYEV 
 
SƏNİN 
 
Əmrah əmi, yaş ötsə də bu dəmdə, 
Möcüzə yaradır barmağın sənin. 
Demirəm qocaldın, qartal vüqarlım, 
Zirvələr məşəli sorağın sənin. 
 
Tavar sazın pərdəsində hikmət var, 
Sinən üstə nərə çəkər hayqırar. 
Hücum etsə can evinə od salar, 
Havalar qoşunun, dayağın sənin. 
 
Vətən ətirlidir “Fəxri”n, “Yurd yeri”n, 
“Borçalı dübeyti”n, “Baş sarıtel”in. 
Şöhrət çələngidir “Cəngi”n, həm “Misri”n, 
Düşməsin qaynardan bulağın sənin. 
 
Dinləmiş dostların inci sədanı, 
Şah pərdə kökündən qopan nidanı. 
Ömrünə zinətdir vaxtın o anı, 
Səməd Vurğun olmuş qonağın sənin. 
 
Poladdan səngərsən söz meydanında, 
Möhtəşəm qalasan saz meydanında. 
Müzəffərsən özgə, öz meydanında, 
Məhəmməd bir kiçik budağın sənin. 
 
 
 
 
 
Haqqdan gələn saz  
 
 187 
A DOSTLAR 
 
Sənət meydanının şahı, sultanı,  
Əmrah ilə Kamandardı, a dostlar!  
Könül bağçasının mahir bağbanı,  
Əmrah ilə Kamandardı, a dostlar! 
 
Yazıram vəsfini düşsün hər dilə,  
Misilsiz gövhərdir onlar bu elə,  
Bir xal üçün mizrab vuran hər telə,  
Əmrah ilə Kamandardı, a dostlar! 
 
Bəmdə mədh edirlər əhdi, ilqarı,  
Zildə təranədir elin vüqarı,  
Şadlıq məclisinin şah tacidarı,  
Əmrah llə Kamandardı, a dostlar! 
 
Həyatda hikmətdir hər bir kəlamı,  
Sənətdə fəth etmiş küllü aləmi,  
Xəstə Qasım, Növrəs iman, Qurbani,  
Əmrah ilə Kamandardı, a dostlar! 
 
Sizin Məhəmməd də sizə vəfadar,  
Qüdrətinə bələd olur hər diyar,  
Miskin Əli, Xəyyat Mirzə, Ələsgər,  
Əmrah ilə Kamandardı, a dostlar! 
 
16.05.1971-ci il,  
Kürüstü Kəpənəkçi kəndi.
Haqqdan gələn saz  
 188 
 
Bəhram MEHDİ 
 
 
ÖLDÜ DƏDƏ ƏMRAH 
 
Öldü Dədə Əmrah, öldü saz səsim, 
“Sarıtel” saralıb solacaq indi. 
Bir də gülməyəcək o “Göyçə gülü”, 
“Sultanı” “Qatar”dan qalacaq indi. 
 
Gözün aydın olsun, ay qara keşiş, 
Kərəmin vay günü başlayır daha. 
Xotkara, paşaya xəbər çatdır ki, 
“Koroğlu” cəngisi qaldı Allaha. 
 
Xınalı gəlinim, gözün dolmasın, 
Dağıtma qəlbimdə olub-qalanı. 
Hüseyn Arifə nə cavab verim, 
Deyəcək dünyamın Əmrahı hanı? 
 
Bülbül qanlı-yaşlı, göy üzü leysan, 
Deyən açılmazdı bu ilki yazım. 
Qorqudun yurdunda başlayıb xəzan, 
Əmrahsız Borçalım nəyimə lazım. 
 
12 mart 1987  
Haqqdan gələn saz  
 
 189 
 
AY HARAY! 
 
Xalqımızın qüdrətli saz və söz ustadı 
 Aşıq Əmrah Gülməmmədova 
 
Dədə Əmrah, qəsd eləmə ömrümə  
Kərəmin oduna yandım, ay haray!  
Dilqəmi qərq etdin yenə dəryada,  
Özümü dəryada sandım, ay haray! 
 
“Sarıtel”də mən danışam, mən dinəm,  
Sidqim möhkəm, nə məzhəbəm, nə dinəm,  
Belə "Qaraçıya" durub nə dinəm,  
Köhnə "Yurd yeri"ni andım, ay haray! 
 
Çalsana nazlana o “Göyçə gülü”,  
Qərib dilə tuta ötən bülbülü,  
Əmrah – Qoç Koroğlu, saz – Çənlibeli,  
Yenə dəliləri andım, ay haray! 
 
Çəksən “Mansırı”nı yenə də dilə,  
Bülbül fəğan eylər, qan düşər gülə,  
“Qaytarma”, “Bəhməni” dinməyib hələ,  
“Dübeyti”, “Müxəmməs” qandım, ay haray! 
 
Bəhramın ömrünü gəl şam eyləmə, 
 “Cəngi” havasında qovma, teyləmə,  
Sənə bir sirr açım, yada söyləmə,  
Yanan Kərəm deyil, məndim, ay haray!
Haqqdan gələn saz  
 190 
  
Aşıq Lətif  GƏNCƏLİ 
 
AYRILANDA 
 
Ustadım Aşıq Əmrahın dəfn mərasimində 
 
Aşıq qəlbi necə dözər,  
Doğma eldən ayrılanda.  
Telli sazı nalə çəkər,  
Mizrab teldən ayrılanda. 
 
Sən ayrıldın bizdən, ustad,  
Yaşayacaq o gözəl ad.  
Ürəklərdən qopdu fəryad,  
Əlin-əldən ayrılanda. 
 
Hər dövranın bir dəm oldu,  
Gah Kərəm, gah Dilqəm oldu,  
Avazın xoş məlhəm oldu,  
Sözün dildən ayrılanda. 
 
Ay ustadım, söz sirdaşım,  
Qəbrinə əyilir başım,  
Gözlərimdən axır yaşım,  
İllər-ildən ayrılanda. 
 
Fələk Gəncəliyə yağı,  
Çəkdi dağ üstündən dağı,  
Şah Əmrahın şah barmağı,  
«Sarıtel»dən ayrılanda. 
 
1987-ci il 12 mart  
Haqqdan gələn saz  
 
 191 
YATIBDIR 
Ustadım Aşıq Əmrah Gülməmmədovun qəbirini ziyarət 
edərkən 
 
Bu yaz yolum düşdü qəbristanlığa,  
Gördüm orda qışdı, rüzgar yatıbdır.  
Sükuta dalmışdı hər məzar daşı,  
Qərənfil, yasəmən, xumar yatıbdır. 
 
İnsan bir qonaqmış, dünya bivəfa,  
Çalışıb, vuruşub, çəkirik cəfa.  
Dəvasız dərdinə tapmayan şəfa,  
Burda çox igid, çox nigar yatıbdır. 
 
Sanki pıçıldaşdı hər məzar daşı,  
Biz ki, bəyənməzdik qızıl, daş-qaşı,  
Gül əndama geyən alı, qumaşı,  
Beş arşın ağ içrə naçar yatıbdır. 
 
Sanki saz döşündə dilləndi Əmrah,  
Dedi qafil insan eşit, ol agah,  
Bura məskənindi, sən olsan da şah,  
Demə xəzinəmdə çox var yatıbdır. 
 
Dedim xoş halına sənin, ay ustad,  
Sən cənnətməkansan, yatginan rahat.  
Gəlibdir bəd zaman-hanı etiqat?  
İndi etibar yox – ilqar yatıbdır. 
 
Burda bərabərdir xəstəynən loğman,  
Nə pul şəfa vermir, nə də ki, dərman.  
Lətif deyər, asta yeri ey insan,  
Burda Əmrah – şah sənətkar yatıbdır. 
2001-ci il, 30 aprel  
Haqqdan gələn saz  
 192 
 
 
DƏRYEYNUR 
 
ÖLÜBDÜ 
 
Azəri xalqının şah sənətkarı,  
Ellər qan ağladı Əmrah öləndə.  
O gün qara geydi bağçalar-bağlar,  
Güllər qan ağladı Əmrah öləndə. 
 
Kərəm alışanda oyandı Dilqəm,  
Abbasla Qurbani eylədilər qəm,  
Qərib ilə görüşmədi Şahsənəm,  
Dillər qan ağladı  Əmrah öləndə. 
 
Könüllər oyandı, gecə yatmadı,  
Sevgi sevgisinə qəmzə satmadı,  
Ovçular ceyrana güllə atmadı,  
Əllər qan ağladı Əmrah öləndə. 
 
Vurğun bir ah çəkdi yatdığı yerdə,  
Şairlər, aşıqlar düşdü min dərdə.  
Qırılıb töküldü saz pərdə-pərdə,  
Tellər qan ağladı Əmrah öləndə. 
 
Yellər xəbər verdi axan sellərə,  
O gün qara geydi min dağ, min dərə.  
Şair Dəryeynuram, baxdım çöllərə,  
İllər qan ağladı Əmrah öləndə. 
Haqqdan gələn saz  
 
 193 
 
Иsmayыl İLMƏZLİ 
 
ƏMRAH ƏMİ 
 
Əmrah əmi, nə hikmətdi,  
Taxtmı qurub Tanrı simdə?!  
Zər barmaqlar cəm edibdi  
Şan-şövkəti, varı simdə?.. 
 
Çən bürüsə Çənlibeli,  
Coşar Koroğlu nərəli!  
Başında yeddi min dəli,  
Yıxar qalaları simdə!.. 
 
Kim ayrılar bu gözəldən?  
Şirin ləhcə, şirin dildən,  
Elə bildim qızıl güldən  
Bülbül çəkir zarı dildə. 
 
Bu nə qurğu, nə hökmdü?!.. 
Kimin bəxti yardan kəmdi?!..  
Satan kimdi, alan kimdi?!  
Qurub qəm bazarı simdə. 
 
İsmayıl da heyran qalıb,  
Bu dostunu Dilqəm anıb.  
Baş pərdədə Kərəm yanıb,  
Səslər Əsli yarı, simdə. 
Haqqdan gələn saz  
 194 
 
Şəyavuş UYĞUN 
 
AŞIQ ƏMRAHI DİNLƏYƏRKƏN 
 
Bir ana laylası çaldı əllərin,  
Qəlbini sazının simində gördüm.  
Ruhuna od düşdü şux gözəllərin,  
Qızaran yanağı nə gündə gördüm. 
 
Sazın sədasında öldüm, dirildim,  
Yanağa süzülən yaşımı sildim.  
Qəlbim sehrlənib, mən indi bildim,  
Çılğınlıq çağını bu sində gördüm. 
 
Saz dilə gələndə mən də çağladım,  
Ah çəkib, özümü saza bağladım,  
Ürəyim dözmədi, yaman ağladım,  
Bu hissi yüzündə, minində gördüm. 
 
Doldurdu sinəmə gur şəlaləni,  
Ovsun tilsimində yandırdı məni,  
Uyğuna yurd etdi çölü-çəməni,  
Axır sovqatımı bu çində gördüm. 
 
1983-cü il, Borçalı  
 
 
 
 
 
 
 
 
 
Haqqdan gələn saz  
 
 195 
ƏMRAH ÇALANDA 
 
Dağ başında duman-sisi çən qovur,  
Əylən çəmənlikdə, dincəl bir hovur.  
Qartal kimi zirvələrdə yuva qur,  
Yatma sən bir çimir, Əmrah çalanda. 
 
Taparsan məlhəmi dağ havasından,  
Kəkliklər ayrılar öz yuvasından,  
Bu Dədə ustadın hər mövlasından,  
Ürəklər titrəyir Əmrah çalanda. 
 
Bir qala yaradıb sənət mülkündə,  
Yer-göy səcdə qılır onun önündə.  
Elimin-obamın toy düyünündə,  
İgidlər büdrəyir Əmrah çalanda. 
 
Durub seyr edəsən qarlı dağları,  
Gələr göz önünə yaylaq çağları.  
Gətirər yaxına bil uzaqları,  
Buzlar da əriyir Əmrari çalanda. 
 
Uyğun deyər, gəzdim çölü-çəməni,  
Sazın sədasıyla ötürün məni.  
Saxlayar göz üstə sevən-sevəni,  
Dilim şeir deyir Əmrah çalanda. 
 
22 may 1986-cı il, 
 Baskecid dağları  
 
 
 
 
 
Haqqdan gələn saz  
 196 
BU SAZDI 
 
(Aşıq Əmrahın ev muzeyində onun 
divardan asılmış sazını gördüm) 
 
İndi həsrət qalıb sirli barmağa,  
Qəlbimi titrədən aman, bu sazdı.  
Nə müddətdir köynəyindən çıxmayır, 
Dərdi ürəyində qalan, bu sazdı. 
 
Bir nisgil saxlayır o öz səsində,  
Həmdəmmi axtarır doğma kəsində?  
Neçə sənətkarı toy məclisində,  
Bilin kəməndinə salan, bu sazdı. 
 
Sahibi gedəndən geyinib qara,  
Həsrəti qonubdu uca dağlara,  
Hələ bac verməyib bir sənətkara,  
Əbədi xəyala dalan, bu sazdı. 
 
Məskəni olubdu Əmrah muzeyi,  
Salıb ürəyinə fəqət hər şeyi,  
Susdurub kamanı, kiridib neyi,  
Bülbülü mat edən inan, bu sazdı. 
 
Hər sehirli xalı bir dərd söyləyən,  
Duyan könülləri şan-şan eyləyən,  
Əmrah sinəsində tüğyan eyləyən,  
Uyğunu odlayan həmən bu sazdı. 
 
12.09.2004  
 
Haqqdan gələn saz  
 
 197 
 
Bafəli ADIGÖZƏLLİ 
 
 
XAN ƏMRAH 
 
Sehirli sazınla bir "Dilqəmi" çal,  
Dilqəm deyib bağrım yandı, Xan Əmrah.  
Fərhad Şirin deyib dağı yardısa,  
Leyli də Məcnuntək candı, Xan Əmrah. 
 
Hanı qul Abbasım, hanı Əmrahım,  
Hanı şair Nəbim, hanı Şenniyim,  
Dilimdə əzbərdi budur dediyim,  
Əsli də Kərəmtək yandı, Xan Əmrah. 
 
Bu sazbəndin nədir əlindən gələn,  
Telli sazdı mənim bağrımı dələn.  
Ustaddan dünyaya yadigar qalan  
Bafəli bu sazı sandı, Xan Əmrah. 
 
 
 
 
 
Haqqdan gələn saz  
 198 
 
Fərmail XATINLI 
 
 
DÜŞÜB 
 
Tovuz rayonunun Xatınlı kəndindən 
Aşıq Əmraha məktub 
 
Aşıq Əmrahın sədası  
Yayılıb, hər yana düşüb.  
Həmi sazı, həm söhbəti,  
Şirindi, dəhana düşüb. 
 
"Yanıq Kərəm", "Ruhanisi",  
Tək gəlib, cahana düşüb.  
Görüm onu çox yaşasın,  
Yazmışam, dastana düşüb. 
 
Əvvəl məclisə girəndə,  
Hər tərəfə nəzər salır.  
Sazı köynəkdən çıxarıb,  
Başda bir divani çalır.  
Məclisi çox sakit keçir,  
Hamı ona heyran qalır.  
Belə aşığın tərifi  
Bu Azərbaycana düşüb. 
 
Saz çalıb, oxumaqda  
Bu cahana tək gəlibsən.  
Aşıqlığın cəm qaydasın,  
Ustasan, kamil bilirsən.  
Oxuyub təhlil edəndə,  
Ətrafa cavab verirsən. 
Haqqdan gələn saz  
 
 199 
Sədan uzağa yayılıb,  
Şəhri Həştərxana düşüb. 
 
Məclisdə bir "Dilqəm" çaldın,  
Hamını heyran elədin.  
Gəldi kimlər yada düşdü,  
Bağrımızı qan elədin.  
Göyçəli Aşıq Əsədtək  
Bir şirin dövran elədin.  
Bəlkə sənin xoş avazın  
Çatıb al-Osmana düşüb. 
 
Səbəb nədi, mən bilmirəm, 
Bizim elə az gəlirsən,  
Sən eşqili oxuyansan,  
Əldə zil-bəm saz gəlirsən.  
Üç ay zimistan keçibdi,  
Arzum budur yaz gələsən.  
Bu sədan çıxandan bəri  
Çoxları gümana düşüb. 
 
Bu dünyada mən yaşımda,  
Sənintək aşıq görmədim.  
Soruşmadım məkanını,  
Əsl-zatını bilmədim.  
Soruşmadım ustadını,  
Öyrənib agah olmadım. 
Şəninə yazdığım dastan,  
Bu şövkəti -şana düşüb. 
 
 
 
 
 
Haqqdan gələn saz  
 200 
 
GÖRMÜŞƏM 
 
El içində aşıq bəhsi düşəndə  
Əmrah ilə Kamandarı görmüşəm.  
Şirindi ləhcəsi, xoşdu avazı,  
Əmrahın var düz ilqarı, görmüşəm. 
 
Xudam səni nəzərindən salmasm,  
Günbəgündən səs ucalsın, qalmasın.  
Səndən başqa kimsə “Kərəm” çalmasın,  
“Ruhani”də ahu-zarı görmüşəm. 
 
Aşıq Əmrah Kamandarın ustası,  
Dəryeyi ümmandır onun qafası.  
Qeyzə gəlib hər coşanda sinəsi,  
Mən ondakı elmi-halı görmüşəm. 
 
Ey Fərmail, gün-güzaran dolaşıq,  
Görüm min yaşasın bu qabil aşıq. 
El-obaya həm zinət, həm yaraşıq,  
Mən Əmrahı saz dildarı görmüşəm. 
 
 
 
 
 
Haqqdan gələn saz  
 
 201 
 
Baba BAĞMAN 
 
ƏMRAH 
 
Babaları xatırladan 
Uluydu, Nuhuydu Əmrah. 
Sazı-sözü duyanlara 
Ruh verən ruhuydu Əmrah. 
 
Dost tutdu Mülkülü Həsəni, 
Məftunu, şair Fətəlini. 
“Ruhani”də Şeşənnini 
Ağladan ahıydı Əmrah. 
 
Oğuz yurdu haçalandı, 
Yağı düşmən parçaladı. 
Bağman, buraBorçalıdı, 
Bir zaman şahıydı Əmrah – 
Sazıyla şahıydı Əmrah. 
 
 
 
 
 
Haqqdan gələn saz  
 202 
 
Qurban ƏZİZLİ 
 
YADDAŞLARDA QALDI ƏMRAH 
 
Bəxtimizə Günəş doğdu,  
Bu cahana gəldi Əmrah.  
Dünya oldu dünyamızda,  
Yurd, ocaqdı, eldi Əmrah. 
 
Sazın səsi – Haqqın səsi,  
Köpüklü dağ şəlaləsi!  
Ulu xalqın zümzüməsi,  
Ruhumuzda baldı Əmrah. 
 
Xalqın qadir sənətkarı,  
Borçalımın şah vüqarı!  
Əvəzsizdir barmaqları – 
Möcüzələr çaldı Əmrah. 
 
Ömür yordu – zirvə tutdu,  
Bir işıqdı, bir ümiddi,  
Dədə ozan o Qorquddu,  
Saza meyl saldı Əmrah. 
 
Koroğlunun ər atlısı,  
Göydə ülkər parıltısı,  
Buz bulaqlar şırıltısı,  
Zilə köklü teldi Əmrah. 
 
Nə bir çaşdı, nə bir sapdı,  
El qədrində sevgi tapdı,  
Sənətində bir sərrafdı,  
Neçə güllü xaldı Əmrah. 
 
Haqqdan gələn saz  
 
 203 
Koroğlular vuruşunda,  
Xətailər duruşunda,  
Saz-sənətin yarışında,  
Çox meydanlar aldı Əmrah. 
 
Sənətinin övladıdır,  
Şöhrət onun öz adıdır,  
Havacatlar ustadıdır,  
Bir məktəbdi, yoldu Əmrah. 
 
Çal, ay ustad, "Misri", "Cəngi",  
Azmanların ən nəhəngi,  
Ay Əzizli, xoşbəxtsən ki,  
Yaddaşlarda qaldı Əmrah. 
 
 
 
 
 
Haqqdan gələn saz  
 204 
 
İsmixan CƏFƏRLİ 
 
BARMAQLAR 
 
Sənət yetim qaldı, saz yetim qaldı, 
İnsafmı, çürüyə belə barmaqlar. 
Ay ustad, amandı, qayıt bu yoldan, 
Gərəkdir mahala, elə barmaqlar. 
 
Səsin Türkə düşdü, İranı aldı, 
Şairlər adını dastana saldı. 
Qoca dünya, görən sənə nə qaldı, 
Sən necə qıydın ki, ölə barmaqlar. 
 
Borçalı yasdadı, könüllər qəmdi,  
Sındı ürəyimin ilməsi, bəndi. 
Dastanın dolanır mahalı, kəndi, 
Ölməyib, yaşayır hələ barmaqlar. 
 
Sədəfli saz yoxsa, tel nəyə lazım, 
Aşıqsız, şairsiz el nəyə lazım?! 
Sənət olan yerdə ləl nəyə lazım, 
Qiymətdə əvəzdir lələ barmaqlar. 
 
İsmixanı dara çəkdi “Dilqəmi”n, 
Sadaxlıda eşidəndə matəmin. 
Yerin cənnət olsun ay ustad, sənin, 
Necə yaraşardı telə barmaqlar. 
 
Haqqdan gələn saz  
 
 205 
 
Abbas GÜLMƏMMƏDOV  
(Aşıq Əmrahın nəvəsi) 
 
DƏDƏ ƏMRAH 
 
Bayırda həm Günəş, həm külək, həm qar,  
Qovuşdurub kor zülmətə sabahı.  
O gözəgörünməz pünhan hökmüdür, 
Atdı tilsimlərə Dədə Əmrahı. 
 
Birdən gözlənilməz bir fəryad oldu,  
El gözündən sel axdı, dərya doldu,  
Nur camalı gözdən iraq yad oldu,  
Bürüdük güllərə Dədə Əmrahı. 
 
Son dəfə çalınan sazı yarı tel,  
Suya döndü "Süsənbəri", "Sarıtel",  
Yas eyləyib gizli-gizli sarı tel,  
Axıtdı sirlərə Dədə Əmrahı. 
 
Oğlanları – Dilqəm etdi ah-aman,  
Tapdığın gözündə tor oldu cahan,  
Ziyəddin, Səlminaz, Mişə, Xuraman,  
Doladı dillərə Dədə Əmrahı. 
 
Son mənzilə apardılar insanlar, 
Göylər yaş töküb, ağladı qanlar,  
Tapşırdı torpağa qoca, cavanlar,  
Vəfasız illərə Dədə Əmrahı. 
 
1987-ci il  
 
 
Haqqdan gələn saz  
 206 
 
ZƏLİMXAN 
 
Ustad məzarına şeir deyəndə,  
Əvvəl alovlara uydu Zəlimxan.  
Əlləri qoynunda xəyala daldı,  
Əbədi həsrəti duydu Zəlimxan. 
 
Dönüb dəryalara dəyişdi rəngi,  
Elə bil içində çalırdı "Cəngi". 
Yadına düşəndə onun tüfəngi,  
Sanki qayalara dəydi Zəlimxan. 
 
Dərin-dərin baxıb aşığa sarı,  
Gördü yalnız dar çəkilən hasarı,  
Odlu baxışlarla süzüb məzarı,  
Qəmli qamətini əydi Zəlimxan. 
 
Suya döndü ellər onu görəndə,  
Sel kimi kükrədi şeir deyəndə. 
Lərzə salıb sinəsini gərəndə,  
Göylərdən ildırım geydi Zəlimxan. 
 
Son dəmində coşub qanı göynədi,  
Ay Abbas, bu qədər aman-ah nədir?  
Ya şirin xəyaldır, ya əfsanədir,  
Bilmirəm seliydi, nəydi Zəlimxan. 
 
1992  
Haqqdan gələn saz  
 
 207 
 
Sədi QURBANOV  
 
 
ƏMRAH ƏMİ 
 
Qartalısan Gürcüstanın,  
Səni yaşa, Əmrah əmi!  
Sənət sənlə, sən sənətlə,  
Qarı qoşa, Əmrah əmi! 
 
Vurulmuşam "Dilqəmi"nə,  
Həm zilinə, həm bəminə.  
Aşıq sənəti naminə,  
Yüz il yaşa, Əmrah əmi! 
 
Sədi deyər, ucalmısan,  
Sənətinlə bac almısan,  
Demirəm ki, qocalmısan,  
Səndən haşa, Əmrah əmi! 
 
14.06.1976-cı il  
 
 
 
Haqqdan gələn saz  
 208 
 
Qoşqar MƏMMƏDOV 
  
 
DİLLƏN, TELLİ SAZIM 
 
Düşmə kökdən, bülbül kimi et fəğan,  
Pərdələri bahar çağlı, güllü saz!  
Ümmana dön, coşub-çağla, dalğalan,  
Hər havası gur leysanlı, selli saz! 
 
Keçmişimdən yadigarsan, yox tayın,  
Dədəm Qorqud qədim qurub sarayın.  
Əsrlərdən gəlir sədan, harayın,  
Nalələri həm bəmli, həm zilli saz! 
 
Naşı qanmaz sənə düşsə güzarı,  
«Beçə pərdə» bəndə salar yüz arı. 
Yalqız qalıb Ələsgərin məzarı,  
Yurd-yuvası dərdli Göyçə elli, saz. 
 
Səni çalan tez unudar dərd-qəmi,  
Niyə qoydun dönsün külə Kərəmi?  
Şah İsmayıl, Qoç Koroğlu həmdəmi,  
Misri qılınc yar-yoldaşı telli saz! 
 
Mən Qoşqaram, ucalıqda əlim var,  
Qoçuluyam – Borçalıtək elim var.  
Ustam Əmrah, «Urfanı»da gülüm var,  
Sinəm üstə dillən şirin dilli saz! 
 
Haqqdan gələn saz  
 
 209 
 
Eyvaz HƏSƏNOV 
 
VURĞUNDAN 
 
Aşıq Əmrah, dindir sazı,  
De, eşidək söz Vurğundan.  
Gəlib yubileynin yazı,  
Söhbət açın siz Vurğundan. 
 
Məclisin şöhrəti sazdır,  
Bu da bir tarixdir – yazdır. 
Yaxşıların ömrü azdır,  
Aralandıq tez Vurğundan. 
 
Yolun düşərsə Qazağa,  
Bir nəzər sal, əyil sağa,  
Baş çək Vurğun yatan bağa,  
Yayındırma göz Vurğundan. 
 
O, Vaqifdən ilham aldı,  
Ceyranı Muğanda qaldı,  
Şair Eyvaz tez qocaldı,  
Unutma sən, yaz Vurğundan. 
12.05.76-cı il  
 
 
 
Haqqdan gələn saz  
 210 
 
 
İbrahim MIĞIRLI 
 
USTAD ƏMRAHA 
 
Sənət aləmində yerin bəllidi,  
Sənsən ustadların ustadı, Əmrah.  
Hər aşıq qazanmır ustad adını,  
Özün qazanmısan bu adı, Əmrah. 
 
Yaratdın sənətdə Əmrah qolunu,  
Hələ çatan yoxdu ləmsi təbinə.  
Çoxları istəyir gedə yolunu,  
Əmrahlar doğulmur gündə yüz dönə. 
 
Ruhumu oynatdın "Ruhani" üstə,  
"Dilqəmi" dinəndə dünyadan olduq.  
Dastanlar bağladın "Divani" üstə,  
"Mansırı" sızlatdı, "Kərəmlə" doğduq. 
 
Qurbani, Abbasın, Molla Cümanın  
Cığalı təcnisi, qıfılbəndini,  
 ...Dədə Ələcgərin, Aşıq Alının,  
Açdın bağlı qalan neçə fəndini. 
 
Əmrahın timsalı, Əmrah havası,  
Qızıl sətirlərdə yazılmış adın.  
Əmrah istedadı, Əmrah dünyası,  
Yaşadır adını daim ustadın. 
 
24 sentyabr  2007-ci il  
 
Haqqdan gələn saz  
 
 211 
Bəhram YÜZBAŞOV 
 
SƏN HƏMİŞƏ CAVANSAN 
 
Borçalı aşıqlarının Qırmızı Körpüdə hansısa bir tədbiri 
keçirilirdi, amma nədənsə Aşıq Əmrah oraya dəvət edilməmişdi. 
Səhəri gün bu tədbir haqqında televiziyada veriliş getdi. Mən orada 
Aşıq Əmrahı görmədim və bunun səbəbini ustaddan soruşdum. O, 
köksünü ötürüb daha qocalmışam, oğul, – dedi. Kədərlə deyilmiş bu 
cavabdan sonra sinəmdə bu şeir yarandı. 
 
Qocalıqdan gileylənmə, ay ustad,  
Mənim üçün sən hər zaman cavansan.  
Barmaqlar gəzəndə pərdələr üstə,  
Həm yandıran, həm də yanan cavansan. 
 
Bəmin də şirindi, zilin də şirin,  
Fərhaddan ötəri aləmdi Şirin,  
"Ruhani" çalanda sən şirin-şirin,  
Dədə Ələsgəri anan cavansan. 
 
Mənasını anladıqca "Dilqəmin",  
Xəyala dalıram, mən dərin-dərin,  
Canıma od salan "Yanıq Kərəmin",  
Ahıyla alışıb yanan cavansan. 
 
Ustad Kamandarın böyük ustası,  
O, sizdən öyrəndi çalmağı sazı, 
Eyvaz kimi cəh-cəh vurur avazı,  
Koroğlutək mərd dayanan cavansan. 
 
Borçalı elinin sənətkarısan,  
Aşıq sənətinin bəstəkarısan,  
Bəhramın sevinci, iftixarısan,  
Onunçün həmişə, hər an cavansan. 
Haqqdan gələn saz  
 212 
 
FƏRMAN ƏMİR OĞLU 
 
 
ƏMRAH DAYI! 
 
Əgər ömürdən ömrə calamaq  
mümkün olsaydı onda inan ki, 
 bir neçə il də mən öz ömrümdən  
Sizə bəxşiş edərdim. 
 
Dinlə sözlərimi, ay Əmrah dayı, 
Qocalan barmağa hayıfım gəlir. 
Koroğlunu deyib zilə çəkəndə, 
Titrəyən səsinə hayıfım gəlir. 
 
 
 
 
 
  
 
Haqqdan gələn saz  
 
 213 
MÜNDƏRİCAT 
M.Nəbioğlu. Redaktordan.................................................................. 3 
Z.Yaqub. Saz ona haqdan gəlmişdi ....................................................  8 
M.Qasımlı. Əmrah sazı......................................................................  15 
E. Məmmədli. Sazın Əmrah mərhələsi............................................... 17 
Ö. Qoçulu. Aşıq Əmrah – 100 ........................................................... 20 
A.Əmrahoğlu. Aşıq Əmrah klassik saz ustasıydı................................ 26 
D. O.Əhmədoğlu. Aşıq Əmrah Gülməmmədov.................................. 28 
M.Kamaloğlu. Sənətə bir gəlib, bir gedən aşıq................................... 34 
Y. Yusifli. Möcüzələr yaradan Dədə Əmrah ....................................... 37 
O.Əlizadə. Çaldin aşıq, “Qaraçi”ni bir də çal! .................................... 40 
S.Məmmədov. Sənət karvanının sarvanı............................................. 43 
F. Çələbi. Zirvələrlə dostluğumun sonu.............................................. 44 
Ə. Binnətoğlu. Barmaqların sehri....................................................... 50 
Ə. Yəhyaoğlu. Bir gəlib, pir gedən aşıq.............................................. 54 
T. Əmrahoğlu. Dədə Əmrah yaşayır .................................................. 58 
R. Nəsiboğlu. Ustadların dədəsi ......................................................... 65 
Ə. Kamandaroğlu. “Ləlin qiymətini sərraflar bilir” ........................... 68 
S. Buta. Onun hər ifasi möcüzə idi ..................................................... 74 
E. Cəlaloğlu. Saz aləmin sönməyən çırağı ......................................... 75 
R.Qarayev. bütün zamanların sənətkarı.............................................. 78 
M. Xudubəyli. Aşıq Əmrah Gülməmmədov ...................................... 79 
Z. Keşəli. Ustad evi – bostan bağı ...................................................... 90 
S. Uyğun. Sənətkarlıq zirvəsi ............................................................. 91 
H.Şəmistanoğlu. sənətin bayraqdarı................................................... 97 
 
2009-cu il martin 10-da Gürcüstanın paytaxtı Tbilisi 
şəhərində Aşıq Əmrahın anadan olmasının 100 illiyinə həsr 
olunmuş təntənəli yubiley tədbirindəki çıxışlardan qeydlər 
C. Mustafayev .................................................................................. 100 
Z. Yaqub  ......................................................................................... 101 
D. Kirkitadze ................................................................................... 103 
H. Yusifov ........................................................................................ 104 
Q. Paşayeva ...................................................................................... 105 
G. Hacıbəyli  .................................................................................... 106 
M. Quliyev ........................................................................................ 107 
A. Əliyev ........................................................................................... 108
  
AŞIQ ƏMRAH MƏTBUAT SƏHİFƏLƏRİNDƏ 
A. Abdulla. Şah pərdə .......................................................................  110 
A. Abdulla. Ашыг Əмраhын  xатирəси.................................................... 117 
Haqqdan gələn saz  
 214 
D. Kərəm. İyirminci əsr Borçalı  aşıq  
məktəbinin sərkarı.............................................................................. 119 
S. Əfəndi.  Dünyaya gəlməsi də, saz sənətkarlığı da  
möcüzə olan ustad Aşıq Əmrah salnaməsi başlandı............................. 122 
B. Əlioğlu. Barmaqların  möcüzəsi..................................................... 126 
Ə. Abbas. Qoca durnanın nəğməsi ..................................................... 129 
Aşıq Əmrah haqqında (Ozan verilişində təqdimat. 1981.).................... 134 
 
MƏKTUBLAR... MƏKTUBLAR... 
  
Osman SARIVƏLLİ  .............................................................. 135 
Aşıq Əmrahin Zəlimxan Yaquba məktubu .......................................... 137 
A.Əmrah.  Sözü saza verəcəyəm ........................................................ 138 
 
AŞIQ ƏMRAH ÜNVANLI ŞEİRLƏR 
 
Zəlimxan Yaqub. Əmrah dayı ........................................................... 140 
Aşıq Əmrah........................................................................................ 140 
 Ölməz ustad. .................................................................................... 141 
«Saz» poemasından bir parça.............................................................. 144 
“Ozan evi, saz evi” şeirindən .............................................................. 144 
Rəşid Hacallı. Aşıq Əmrah ................................................................ 145 
Aşıq Kamandar. Bu dünya................................................................ 146 
Dədə Əmrah....................................................................................... 148 
Mikayıl Azaflı. Ağlatdın.................................................................... 149 
Aşıq Əkbər Cəfərov. Vuruldun ......................................................... 150 
Həsən Mülkülü. Barmaqlar ............................................................... 151 
Aşıq Əlxan Qarayazılı. Yatıbdı......................................................... 152 
Abbas Abdulla. Yazıram................................................................... 153 
Vilayət Rüstəmzadə. Qocalma, ustad ................................................ 154 
«Sarıtel»in ......................................................................................... 154 
Ömər Qoçulu. Barmaqlar .................................................................. 156 
Osman Əhmədoğlu. Əmrah əmi........................................................ 157 
 A dağlar ............................................................................................ 158 
 Aşıq Əmrahin «Yurd yeri» havasına .................................................. 159 
Əli Səngərli. Gətir ............................................................................. 161 
Valeh Hacılar. Vurğunuyam.............................................................. 162 
Bəhmən. Salam de............................................................................. 163 
Aşıq Məhəmməd Sadaxlı. Əmrah əmi............................................... 164 
Bilal Ənsər. Əmrahım ....................................................................... 165 
Rövşən Nəsiboğlu. Olmaz ................................................................. 166 
Aşıq Əmrah ....................................................................................... 166 
Haqqdan gələn saz  
 
 215 
Əlixan Düşgün. Barmaqlar ................................................................ 168 
Nizami Məmmədzadə. Telli saz ........................................................ 169 
Getdin................................................................................................ 170 
Ustad ................................................................................................. 170 
 Olur .................................................................................................. 171 
Tapdıq Əmrahoğlu. Mənim atam...................................................... 172 
Sabir Mustafa. Deyirlər. ................................................................... 173  
Barmaqlar .......................................................................................... 174 
Səadət Buta.  Əmrah Dədə ................................................................ 175 
Səməndər Məmmədov. Əmrah dayı .................................................. 176 
Xəzangül. Telli saz ustadı Dədə Əmraha............................................ 177 
Mayqa Mətin. Əmrah dünyası ........................................................... 178 
Əziz Məftun. Salamlar söylə.............................................................. 179 
Mənəm ..................................................................................... 180 
Mülkədar Nadir. Bu yerlər ............................................................... 181 
Çoban Rəşid. Saz .............................................................................. 182 
Elbəyi Cəlaloğlu. Xan Əmrahın qüdrəti ............................................. 183 
Əlixan Yəhyaoglu.  Qurban............................................................... 184 
Rəfail İncəyurd. Dədə Əmrahın 100 yaşına ....................................... 185 
Məhəmməd Musayev. Sənin. ........................................................... 186 
A dostlar ............................................................................................ 187 
Bəhram Mehdi. Öldü Dədə Əmrah.................................................... 188 
Ay haray!........................................................................................... 189 
Aşıq Lətif Gəncəli. Ayrılanda............................................................ 190 
Yatıbdır ............................................................................................. 191 
Dəryeynur. Ölübdü ........................................................................... 192 
İsmayıl İlməzli. Əmrah əmi............................................................... 193 
Şəyavuş Uyğun. Aşıq Əmrahi dinləyərkən ......................................... 194 
Əmrah çalanda. .................................................................................. 195 
 Bu sazdı ............................................................................................ 196 
Bafəli AdIgözəlli. Xan Əmrah ........................................................... 197 
Fərmail Xatınlı. Düşüb ..................................................................... 198 
 Görmüşəm ........................................................................................ 200 
Baba Bağman. Əmrah.......................................................................  201 
Qurban Əzizli. Yaddaşlarda qaldı Əmrah .......................................... 202 
İsmixan Cəfərli. Barmaqlar ............................................................... 204 
Abbas Gülməmmədov.  Dədə Əmrah................................................ 205 
 Zəlimxan........................................................................................... 206 
Sədi Qurbanov. Əmrah əmi............................................................... 207 
Qoşqar Məmmədov. Dillən, telli sazım ............................................. 208 
Eyvaz Həsənov. Vurğundan............................................................... 209 
İbrahimMığırlı. Ustad Əmraha ......................................................... 210 
Bəhram Yüzbaşov. Sən həmişə cavansan .......................................... 211 
Fərman Əmir oğlu. Əmrah dayı!....................................................... 212 
Haqqdan gələn saz  
 216 
   
  
 
Haqdan gЯlЯn saz   
 
 
 
 
 
 
 
 
Няшриййатын директору: 
профессор Н.Б.Мяммядли 
 
Korrektor:  Elşad ÇOBANLI 
Компцтер дизайнери:Tural Əhmədov    
Техники редактор: Рювшаня Низамигызы 
Монтаjчы: Расим Щаъыйев 
 
 
Йыьылмаьа верилмиш 03.08.2009.  
Чапа имзаланмыш 05.10.2009.  
Шярти чап вяряги 13,5. Сифариш № 532. 
Каьыз форматы 60х84 1/16. Тираj 1000.  
 
Китаб «Елм вя Тящсил» няшриййат-полиграфийа мцяссисясиндя  
щазыр диапозитивлярдян чап олунмушдур.  
E-mail: elm_ve_tehsil@box.az 
Тел: 497-16-32; 050-311-41-89 
Цнван: Бакы, İчяришящяр, 3-ъц Магомайев дюнэяси 8/4  
  
