 
                                    
 
 
 
 
                                           MİSİLSİZ  AKTYOR, 
                   REJİSSOR, 
               SƏNƏTŞÜNAS, 
       UNUDULMAZ MÜƏLLIMIM 
          MEHDİ  MƏMMƏDOVUN 
                           ƏZIZ 
            XATİRƏSİNƏ 
  
 
 
 
 
 
 
 
 
 
 
Füzuli  YAVƏR
 
                                       
 
 
 
 
  
     
 
 
   TALİSMAN, YAXUD FƏLAKƏTLƏR GECƏSİ 
 
 
 
 
 
 
 
 
 
 
 
 
        BİR  AZ MAGİK, BİR AZ DRAMATİK, 
                QEYRİ-ADİ BİR ƏHVALAT 
           
                                 **** iki hissəli pyes **** 
 
     
 
 
 
ƏHVALATIN  İŞTİRAKÇILARI: 
 
 
 TAMER  - otuz-otuz beş yaşlarında. 
   Uzun, dalğın saçları var. 
   Melanxolik təbiətli, daim 
   fikri-xəyalı başqa yerdə. 
 
 NƏRGIZ NƏNƏ  - arıq, ucaboy, cavanlıq 
   gözəlliyinin əlamətlərini hələ 
   qoruyub saxlamış yetmiş yaş- 
   larında pərişan əhvallı bir qarı. 
   Ağır-ağır, təmkinlə, sirli bir 
   tərzdə danışır. 
 
 LILPAR - onun nəvəsi. Gənc, yaraşıqlı 
   qadın. Həmişə narahatdır. 
 
        SABBAT OYUNÇULARI – cadugərlər,   
   ifrətələr. 
 
 
                  BİR  PAYIZ  GECƏSİ,    
        
 XX ƏSRİN SON İLLƏRİ.    
    
 
 
   
 
 
 
 
 
 
 
 
  
 
 
 
 
 
 
 
     
 
 
        6     
 
 
 
 
 
 
 
 
 
 
Qaranlıqdır. Həyacanla, vahimə ilə  ulayaraq külək əsir. Yağış yağır. 
Gah bərkiyir, gah yavaşıyır. 
 
Haçandansa  məxsusi  zövqlə tikilmiş, indisə köhnəlmiş bir kənd evinin 
ümumi otağı. Kətilin üstünə qoyulmuş əldə gəzdirilə bilən neft fənərilə 
işıqlanıb. 
 
Qapının yaxınlığında dəmir soba. Sobaya qaz trubası gedirsə də içəridə 
odun yanır. 
 
Tavandan tüstü kəsmiş çilçıraq asılıb, lakin işığı yanmır. 
Küncdə stol üstə televizor, maqnitola, telefon.  Divarda  zəncirli saat. 
 
Otağın dərinliyində qədimi dəmir çarpayı. Çarpayının arxasından divara 
xalça vurulub. 
Xalça üzərində rəgli saplarla ağ parçaya işlənmiş tikmələr. Çarpayının baş 
tərəfindən küncə qoşalülə tüfəng söykənib. 
Tirlərdən qarğıdalı qurumuşları, müxtəlif dərman bitkiləri, qapının başından 
bir dəstə üzərlik asılıb. 
 
Divarda bir neçə qədimi portret: zəngin geyimli kişi, qadın. 
 
Sobanın qarşısından yan otağa açılan qapının çərçivəsinə ip şəkilib. Ipin 
üstünə bir neçə yaş paltar, dəsmal sərilib. 
 
Çarpayının ayaq tərəfində köhnə sandıq, üstə döşəkçələr, balışlar, odeyal. 
Daha bir neçə stul, köhnə servant, dolab. 
 
Sol tərəfdə mühəccərərili kiçik eyvan. Eyvanda əl-üz yuyan, bir qalaq 
doğranmış odun. Otağa giriş burdandır. 
    7 
Evin daşdan tikilmiş qurşaq boyundan bir qədər uca zirzəmisi var. 
Zirzəminin balaca pəncərələrində dəmir barmaqlıqlar. 
Divarlar sarı  torpaqla şirələnib. Döşəməyə yaxın hissəsi  açıq yaşıl  
rəngdədir. 
Kirəmidlər köhnəlib, qaralıb.  
 
Döşəmədə bir neçə yerə qazança, nimçə qoyulub, onlara su damcı- 
layır. Yağış şiddətləndikcə damcılar artır, yavaşıdıqca seyrəlir. 
 
Nərgiz çarpayıda arxası üstə uzanıb, tavandan tökülən damcıların 
səsini dinləyir. Hiss olunur ki, yuxusu qaçıb, yata bilmir. 
 
Yaxınlıqda bayquş ulayır. Görünür axşamdan bir neçə dəfə beləcə ulayıb, 
qarının əhvalını tamam pozub. Nərgiz daha dözmür, ayağa qalxıb dama-
dama şalını çiyninə salır, sobadan bir kösöv, dolabdan bir baş soğan 
götürür, eyvana çıxır, “Umduğun da bu olsun, umacağın da! Di rədd ol!” 
deyərək əvvəlcə soğanı, sonra isə kösövü irəlidəki ağaca tərəf tullayır, öz-
özünə söylənir: “Allahın  lənətinə gəlmiş... belə havada da yuvasına 
çəkilmək istəmir...” 
 
Sakitcə dayanıb bayquşun səsinə qulaq verir, nə isə fikrə gedir. Nəhayət, 
bayquş susur. Qarı otağa qayıdır, fənəri tutub saata baxır, sobaya odun atır, 
çaynikdən süzüb çay içir, damcılarla dolmuş kiçik qazançanı götürüb 
pəncərədən boşaldır. 
 
Yaxınlaşmaqda olan minik maşınının səsi diqqətini çəkir. Maşının işıqları 
pəncərədən otağa düşür. Divarda dəmir çubuqlu həyət darvazasının kölgəsi 
canlanır. Anlaşılmaz kişi və qadın danışıqları eşidilir. Bağlı darvaza 
silkələnir, taqqıldayır. 
 
Qarı gözünü ayırmadan baxır, sonra gəlib tüfəngi götürür. Öz-özünə 
danışırmış kimi pıçıldayır:”kimdi görəsən, darvazaya dırmaşıb bu üzə 
aşmaq  istəyir...” Tüfəngi səsə tuşlayır, atəş açır. Atəş səsi həyətin 
dərinliklərində əks-səda verir. Tappıltı. “Aa-h!..” harayı.  
 
Lilparın təlaş dolu səsi: “Nə-nə!.. Neylədin sən?!.” 
 
     
 
 
 
8 
 
Nəvəsinin səsini tanıyınca ucadan çağırır: “Lilpar! Sənsən?!.” 
It bərkdən hürür, lakin qorxudan elə bil irəli gedə bilmir. 
 
Yerində donub qalmış qarı yenə öz-özünə pıçıldayır: “Allah, deyəsən kimisə 
vurdum axı...” 
 
 
LILPARIN SƏSI  -   Tamer, sağsan? Niyə   dinmirsən? Aman 
Allah... 
TAMERIN  SƏSI  -    Heç nə yoxdur... Ayağım...   ayağım 
yaralanıb deyəsən... 
LILPARIN SƏSI   -  Gəlirəm. Qoy darvazanı aşım... 
 
     
Nərgiz tüfəngi yerinə qoyur. Başına örtük keçirdib əl ağacını və fənəri 
götürərək tələsik həyətə çıxır. 
Yağış güclənir. Külək ulayır. Şimşək çaxır. Göy bərkdən guruldayır. It 
fasiləsiz hürür.  
 
Eyvanda görünürlər. Nənə və nəvə hərəsi bir qolundan tutaraq “Yavaş-
yavaş... ehtiyatlı... ehtiyatlı ol...” deyə-deyə dabanı üstə çətinliklə yeriyən 
Tameri otağa gətirir, sobanın qarşısındakı stulda oturdur. Əyilib ayağına 
baxırlar, corabını çıxardırlar. 
 
LILPAR -  Ah, nənə... Gör bir neyləmisən? 
 
NƏRGIZ NƏNƏ  -  Hə, xata çıxdı əlimdən... (Soyuqqanlıqla.) 
Güllə yumşaq əti sıyırıb aparıb, sümüyə toxunmayıb 
deyəsən... Qanı kəsilsə, elə qorxulu deyil. (Lilpara.) Ləyən 
gətir, su gətir. (Tamerə.) Ağrıdır? 
 
Özünü itirmiş, rəngi qaçmış Tamer başını bulayır.  
 
    9 
Hələ isti-istidi... Ağrını sonra hiss edəcəksiniz... əlim 
sınaydı kaş... 
 
Lilpar eyvana çıxır,  ləyəndə su gətirir. 
 
Soyuq suya qoyun ayağınızı. (Lilpara.) O biri otaqdan 
qatlama çarpayını gətir, döşək-yastıq gətir. Mən də əsgi 
yandırım. (Sobada əsgi yandırır, yaranı əsgi yanığı, külü ilə qapayıb 
sarıqlayır.) Qan axmaz daha. Gəlin, uzanın. (Qolundan tutub 
onu Lilparın hazırladığı yatağa tərəf gətirir.) Bütün paltarınız su 
içindədir.Belə olmaz. Soyunun. Utanmaq yeri deyil. 
Soyunun, soyunun. Lilpar, dəsmal gətir. Bax gör 
dəyişnək nə tapa bilərsən. (Soyunmağa kömək edir, bədənini 
dəsmalla qurulayır. Lilpara.) Bunları ipin üstə sər, qurusun. 
Bu nədir? Sənin də suyun axır ki. Harda islanmısınız 
belə?  
 
LILPAR -  Eh, anacan, başımıza işlər gəlib. (Tamerin  paltarını 
sobanın qarşısından keçən ipə sərir.) 
 
NƏRGIZ NƏNƏ  -  (Tameri odeyala bürüyür.) Titrədirsiniz,  
 qızının bir az. Lilpar, dəyişnək nə oldu? 
 
LILPAR -  Bu dəqiqə. (Yan otağa keçir.) 
 
NƏRGIZ NƏNƏ  -  Qoy bir stəkan qaynar çay süzüm.  
 (Sobaya yaxınlaşır.) 
 
LILPAR -   (Gəlir.) Dayımın evdə-eşikdə geydiyi pijama- 
dır. Köhnəliyinə baxma, təmizdi. Geyin. (Geyinməyə kömək 
edir.) 
 Maşının işıqları hələ divardadır. 
    10 
 
TAMER  -  Gedib faraları söndürə bilərsənmi? Akkumul- 
yator yatacaq. Səhər maşın işə düşməyəcək. Arxa tərəf 
dikdirdir, toxuna da bilməyəcəyik. 
 
LILPAR -  Gedərəm... (Başına örtük tutur.) Nənə, əl fənə- 
 rin hardadı? 
 
NƏRGIZ NƏNƏ  -  İşləmir. Daşı qurtarıb.  (Neft fənəri- 
 nə işarə edir.) Bunu götür. Elə et ki, şüşəsinə su dəyməsin. 
 
LILPAR -  Qaranlıqda qalacaqsınız? Heç olmasa, lampa- 
 nı yandıraydın. 
 
NƏRGIZ NƏNƏ  -  Nöyüt yoxdu. Axırını bura tökmü- 
şəm. Bu da heç sabaha çatmaz. Kibrit də islanıb. Çalış 
sönməsin. Televizorun yanında bir qırıq mum şamı var, 
sobadan od götürüb onu yandır. Ləyəni də eyvana çıxart. 
 
Lilpar şamı yandırır, ləyəni, fənəri götürüb gedir. Nərgiz Tamer uzan- 
mış qatlama çarpayının yanına balaca stol qoyur, üstünə süfrə açır. Çay 
gətirir. 
 
NƏRGIZ NƏNƏ  -   Qaynar-qaynar için, qızının. Bu zo- 
 ğal mürəbbəsindən də salın, tər gətirər. (Onunla 
üzbəüz oturur, susur, haçandan-haçana astadan, çox mənalı tərzdə 
sual verir.) Siz... kimsiniz?.. 
 
TAMER  -   (Bir müddət dinə bilmir, sonra dikələrək.) Eh, çə- 
tin ki bu suala düzgün cavab verə biləm... Hər halda... 
zənn etdiyiniz oğru deyiləm, belə yağışlı gecədə 
darvazanı aşıb həyətə soxulan.  
     
    11 
NƏRGIZ NƏNƏ  -   Olacaqdı bu... Yüz dəfə, min dəfə 
üzr istəsəm də, lap bağışlansam da günahım yuyulan 
deyil, bilirəm. Ancaq  siz gərək bu qoca nənəni başa 
düşəsiniz. Tək-tənha yaşayıram. Hərdən bu evin 
həndəvərində axmaq-uxmaq adamlar dolaşır. Ehtiyatdan 
həmişə tüfəngə iki patron qoyuram. Biri boş, biri dolu. 
Şübhəli bir şey olanda boş patronu havaya boşaldıb səs 
çıxardıram. Neçə illərdi bu dolu patron toxunulmamış 
qalırdı. Bu gün özümü elə itirdim, özümü elə çaşdırdım 
ki... Eh, görünür, zəhrimar güllə bütün bu illər ərzində 
sizin ayağınızı gözləyibmiş. Səhərdən axmaq əhvalda 
idim. Elə bil ürəyimə dammışdı, nə isə bədbəxt  bir 
hadisə baş verəcəkdi bu gün mütləq. Siz də darvazanı elə 
aşırdınız ki... Sualıma  cavab vermədiniz... 
 
TAMER  -   (Gözləri yol çəkir.) Heç özüm bilirəm ki...  
 (Gülümsəyir.) Armud ağacı... 
 
Qarı heç nə başa düşməyərək baxır. 
 
Həyətimizdə bir armud ağacı böyüyürdü. Yazda üstü 
çiçəklərlə qırılardı. Payızda isə cəmi on-on beş armud 
sallanardı budaqlarından... O çiçəklər qədər arzularım 
vardı... mənim də... Ömür keçir. Çiçəklər solur... Demək 
olar ki, bom-boşdu budaqlarım. 
 
Nərgiz nənə təəccüblə baxmağındadır. 
 (Birdən nə isə anlayaraq.) Hə... ürəyinizə heç nə gətir- 
 məyin, Lilparla iş yoldaşıyıq. Başqa bir münasibəti- 
miz yoxdur. Sadəcə, mən həkiməm, o, tibb bacısı. Özü 
də Lilpar ayrı şöbədə çalışır. 
Nərgiz nənə dinməzcə baxır.      
    12 
Sizin barənizdə Lilpar mənə çox danışıb. Bilirəm ki, 
övladlarınıza, bu evə, həyətə, kəndə həddən ziyada bağlı 
bir nənəsiniz. Qeyri-adi istedadınız var. Fal açıb tale 
oxuyursunuz, gələcəyi görürsünüz. Dərman bitgiləri 
toplayırsınız. Həkimlərin sağalda bilmədiyi bəzi 
xəstəlikləri sağaldırsınız. Ancaq nə isə anlaşılmaz bir 
xəstəliyə mübtəla olmusunuz. Həkimlər bir qənaətə gələ 
bilmirlər. Özünüz də özünüzə əlac qıla bilmirsiniz. Lilpar 
onu da söyləyib ki... 
 
NƏRGIZ NƏNƏ  -   Dayanın, dayanın... Deyəsən axı,  
 Lilpar sizin barənizdə də mənə danışıb. Adınız.... 
 (Yadına salmağa çalışır.)  Tamerlandı, yoxsa... 
 
TAMER  -  (Gülümsəyir.) Tamerlan idi, “lan”ı cərrah bıçağı  
 ilə kəsib atdım, Tamer qaldı... 
 
NƏRGIZ NƏNƏ  -  Gərək ki, uzun müddət şəhərdə  
 yaşamısınız, rayona təzə gəlmisiniz. 
 
TAMER  -  İkinci ildir. 
 
Maşın faralarının divara düşən işığı sönür, sonra bir də yanır, yenə sönür, 
yanır. 
 
 Maşın küçədə qalsa, dəyib-dolaşan olmaz ki? 
 
NƏRGIZ NƏNƏ  -  Kimdi belə havada küçəyə çıxan? 
 
TAMER  -   Eh, onsuz da köhnə maşındı. Atam sürərdi... 
Çoxdan yatıb qalmışdı... Lilpar sizi çox sevir. Həmişə sizə 
görə nigarandır. Neçə dəfə deyib ki, sizin yanınıza gəlim, 
xəstəliyinizlə maraqlanım, bəlkə bir köməyim dəyə.  
    13 
 Axır ki, bu axşam çıxdıq ordan. Əslində  bu gün heç  
yola çıxmaq istəmirdim. Şənbə günləri mənim üçün 
həmişə uğursuz olur. Həm də artıq gec idi, hava 
qaralmışdı. Çayda batıb qaldıq. Körpünü su yumuşdu. 
Aralıdan keçmək istədik. Mator söndü. Təkərlər quma 
oturdu. Iki saatdan çox gözlədik ki, bəlkə bir maşın gələ, 
bizə kömək edə. Ins-cins görünmürdü. Axır ki, bir 
“Belarus” peyda oldu. Traktora qoşub çıxartdıq maşını... 
Düşündük, daha yatmış olarsınız. Sizi oyatmamaq üçün 
üstən aşıb darvazanı açmaq istəyirdim. 
 
NƏRGIZ NƏNƏ  -  İşə bax... Bu yaşımda necə böyük  
günaha batdım. Gecənin bu vaxtı belə yağışlı havada 
mənə əlac qılmağa gəlmiş adama atəş açmışam. Allah, 
taqsırımdan keç... 
 
TAMER  -   Unudun getsin. Sizdə heç bir təqsir yoxdur.  
Gecə yarısı özgənin darvazasına dırmaşanın aqibəti necə 
olmalı idi ki? 
 
NƏRGIZ NƏNƏ  -  Məni qınamayın. Neçə il öncə övlad- 
larımı bu evə, həyətə daha möhkəm bağlamaq məqsədilə 
bir yalan uydurdum. (Pıçıltıya keçir, təbəssümlə.) Guya ki, 
bizim həyətdə böyük bir küpə qızıl basdırılıb... 
 
TAMER  -  (Bir müddət fikrə gedir.) Əslində isə belə bir şey  
 yoxdur, eləmi? 
 
NƏRGIZ NƏNƏ  -  Qızıl  nə gəzir? Indi nə qədər and- 
aman etsəm də ki, bu yalandır, heç kim mənə inanmır, 
elə bilirlər iz azdırıram. Şaiyələr də tez yayılır axı. Bir də 
görürsən bu eşiyin həndəvərində nadürüst adamlar 
dolaşır. 
     
    14 
Bir sözlə, dilimdən bəlaya düşmüşəm. 
Uşaqlar, nəvələr böyüyüb, hərə bir yana dağılıb. Mən isə 
bu evdən – qoynunda bütün ömrümü keçirtdiyim yerdən 
ayrıla bilmirəm. Düzdü, tez-tez yanıma gəlirlər, baş 
çəkirlər. Hətta telefon da düzəldiblər ki, istədikləri vaxt 
məndən xəbər tuta bilsinlər, hərçəndi işıq olmayanda o 
zəhrimar da işləmir.  
Bütün bunlara baxmayaraq çox zaman tək qalmalı 
oluram. Tək adamın da başına gecələr min cür fikir gəlir. 
Yenə yata bilsəydim... Gündüzlər yaxşı yatıram, səs-küy 
olsa da, işıq olsa da... Son  vaxtlar isə gecələr heç yuxum 
olmur. Axırımdı deyəsən daha. Ölümdən qaçmaq 
mümkün deyil, başa düşürəm, ancaq heç kim öz xoşu ilə 
də ölmək istəmir.  
Bilirsiniz, ölənlərin çoxu gecə ölür. Məndə belə bir fikir 
var ki, gündüz Əzrayıl adama hər deyəndə yaxın gələ 
bilmir. Elə bil işıqdan qorxur, qaçır. Odur ki, gecələr 
bütün lampaları yanılı qoyuram. 
Payız çevriləndən sonra axşamdan bir az keçmiş işıqları  
söndürürlər, başdan, qənaət edirlər guya. Nöyüt alıb 
çatdıra bilmirəm. lampanın, fənərin də işığı zəif olur. 
Televizor işləmir, radio, telefon işləmir. Nə gələn var, nə 
gedən... Oluram  dəli... 
 
TAMER  -  Çox  güman ki, xəstəliyiniz məhz bu tənhalı- 
 ğınızla bağlıdır.  
 
NƏRGIZ NƏNƏ  - Nə deyim?.. Ancaq əvvəllər belə hal- 
lar olmurdu məndə. Bir də... mən axı hər şeyi hiss 
edirəm, görürəm. Neçə gündür it ulamağını kəsmir. 
Üçüncü gecədir bayquş da gəlir. Bir baş soğan, odlu 
kösöv atıb bir təhər qovuram... Bu gün heç özümdə 
deyiləm. Yəqin ki, son gecəm olacaq yağışlı, küləkli bu 
payız gecəsi... 
    
15 
TAMER  -  Siz nələr danışırsınız? (Ayağına işarə ilə.) Qada- 
bala bununla sovuşdu. Nə əziyyətlə yanınıza gəlib 
çıxmışıq gecənin bu vaxtı. Heç qoyarıqmı ki, ölüm yaxın 
dursun sizə.  
 
LILPAR -  (Gəlir. Əlindəki diplomat çantanı bir kənara qoyur.) 
Ana, atdığın güllə maşının qabaq şüşəsindən deşik açıb. 
Yağış içəri axır. Qoy bir az qızınım, sonra gedib ora bir 
klyonka açım. (Tamerə.) Ayağın necədi, 
çox ağrıtmır ki? 
 
TAMER  -  (Gülümsəməyə çalışır.) Nənən elə söhbətlər edir   
 Ki, hər şeyi unutmuşam. 
 
LILPAR -  Mən deyirdim də sənə, nənəmlə söhbətin tu- 
tacaq. (Sobanın qabağına keçir.) Qoca ana, bax, haqqında 
sənə danışdığım Tamer doktor bu oğlandır. Tayı-bərabəri 
olmayan bir həkimdir. Həm də magiya ilə məşğuldur. O 
da tale oxuyur, əlin içindəki xətlərə baxıb. Xiromantiyadı, 
nədi... Sonra...hə, cürbəcür talismanlar da düzəldə bilir, 
qəribə-qəribə ovsunlar oxuyur, dəfinələrin yerini tapır. 
Bir sözlə, əsil maqdır. Ulduzlarla, planetlərlə yaşayan bir 
adam. Yaxşı, mən getdim... (Bir klyonka tapıb fənəri də 
götürərək gedir.) 
 
NƏRGIZ NƏNƏ  -  Lilparın dedikləri doğrudur? 
 
TAMER  -   Bir az şişirdir. Sadəcə, elə-belə maraqlanı- 
 ram. Bu barədə kitablar tapıb oxuyuram. Əvvəllər  
inanmazdım belə şeylərə. Həyatın adiliyi bezdirib məni.  
İnsan dara düçəndə ümidini Allaha bağladığı kimi mən də 
qarşılaşdığım uğursuzluqlardan, haqsızlıqlardan, 
əzablardan sonra fövqəltəbii qüvvələrə sığınmalı oldum, 
     
16 
qurtuluşu onlarda gördüm. Ancaq oxuduqlarımı, 
öyrəndiklərimi hələ təcrübədə yoxlamamışam. Bilmirəm, 
doğrudanmı bunlar bəzi adamların dedikləri kimi ancaq 
bir cəfəngiyyatdır, yoxsa, həqqətən nə isə qeyri-adi bir 
qüvvədir, möcüzədir. Hər halda bir sınaq günü gələcək. 
 
NƏRGIZ NƏNƏ  -  Düz deyirsiniz. Əksər adamlar  boş,  
mənasız şey hesab edir. Bu məni çox sevindirdi ki, cavan 
olsanız da gözəgörünməz qüvvələrə inamınız var. Yox, 
yalan ola bilməz belə şeylər. Ulduzlar haqqında, 
səyyarələr haqqında deyilənlər də yalan deyil. Dünyanı 
sirli, gözəgörünməz bir Ruh idarə edir. Mütləq. 
 
TAMER  -  Ağır vəziyyətlərə, çətinliklərə düşəndə insan- 
ların Allaha, möcüzəyə inamı artır. Indi əli hər yerdən 
üzülənlər üzünü göylərə dikib... Onları naümid qoymaq 
olmaz axı. Nə isə etmək lazımdı. Insanlar üçün xəyali  bir 
səadət, ilğım da varsa yaratmaq, sönmüş ümidləri 
yenidən alovlandırmaq böyük savabdır məncə... 
Dünyada  çox şey arzuladım, çox şeyin dalınca getdim. 
Çox yerdə də uğursuzluq, haqsızlıq gördüm. Inanın, 
yaşamaq həvəsim qalmayıb artıq. Məni həyata bağlayan 
heç nə yoxdur elə bil yer üzündə daha. Bu son 
marağımdır, son inamımdır. Allah eləməsin, bu yolda da 
yansam, deməli, daha əlvida, dünya... 
 
NƏRGIZ NƏNƏ  -  Qəlbində güclü inam olanlar heç za- 
man darda qalmırlar. Gözəgörünməz Ruh mütləq onlarıa 
qurtuluş göndərir. İnanın, oğlum... Sözün böyük qüvvəsi 
var. Qarğışın da, alqışın da. Duanın da. Bəzən bir kəlmə 
söz sizin o talisman dediyiniz şeydən də böyük işlər 
görür. Mən heç bir qüvvə ilə  
 
     
 
17 
övladlarımı bu həyətə, evə indi bağlandıqları kimi bağlaya 
bilməzdim, o qızıl söhbətini uydurmasaydım... 
 
TAMER  -  (Gülümsəməyə çalışır.) Bəlkə... uydurduğunuz  
yalan özü bir yalandır və övladlarınız bunu bildiyi üçün... 
NƏRGIZ NƏNƏ  -  (O da gülümsəyir.)  Elə isə... siz də ina- 
nın... Amma... bir halıda ki, gözəgörünməz qüvvələrlə 
məşğulsunuz, yəqin bilməmiş olmazsınız, qızıl heç zaman 
heç kimə xoşbəxtlik gətirməyib. O, həmişə insanları 
bəlalara düçar edib... Övladlarımla üz-göz düşdüm. 
Böyük oğlum neçə illərdi küsüb gedib Urisiyyətdə 
yaşayır. Sonrakı da çox az-az, soyuq-soyuq gəlib-gedir. 
Yenə qızlarım, nəvələrim sağ olsunlar, məni unutmurlar. 
Ancq onlar da üzdən bir-birilə dolansalar da içəridə başqa 
duyğularla yaşayırlar.  
Biri digərini mənə qısqanır. Guya mən bu xəzinəni 
onlarda hansı birisinəsə verəcəyəm. Deyirəm, yox, 
hamınızın arasında bərabər böləcəyəm, yalnız ölmümə 
bir neçə gün qalmış hamınızı bir yerə yığıb. Görürəm ki, 
inanırlar, şübhə belə etmədən. Mənisə gülmək tutur... 
Görəsən Lilpar niyə gecikdi? Qaranlıqda qaldıq.  
Çayınızı niyə içmirsiniz? 
 
Divardakı maşın işığı sönür. 
 
 Hələ maşınla əlləşir deyəsən. 
 
TAMER  -  Lilpar sizin qızınızdır, yoxsa nəvəniz? O, bə- 
 zən sizə “ana” deyir, bəzən də “nənə”. 
NƏRGIZ NƏNƏ  -  (Köks ötürür.)  Eh, oğul... Lilparın  
     
 
 
     
18 
qəribə taleyi var. Dünyaya gözünü açanda anası gözünü 
yumub. Atası... Eh, atası da bu hadisədən heç bir ay 
keçmədi ki, yoxa çıxdı. Sirli, müəammalı şəkildə. 
Dərdindən bütün gününü dağda – ovda keçirdirdi. Bir 
axşam qayıtmadı. Nə qədər axtardılar, nə ölüsünü 
tapdılar, nə dirisini... 
Onu mən böyütmüşəm, doğma ana kimi, xalasının südü 
ilə. Bu yaxın illərə qədər bu barədə heç nə bilməyib. 
Yaşıma görə hətta mənə “qoca ana” deyib. Həqiqəti 
öyrənincə neçə gün gizlin-gizlin ağlayıb... 
Onu hamıdan çox sevirəm. Bu evə, mənə ondan çox 
bağlı olan yoxdur. Di gəl ki, yazığınkı həyatda heç 
gətirmir. 
 
TAMER  -  Belə niyə deyirsiniz? Sizin kimi nənəsi, kənd- 
 də, rayon mərkəzində evi, işi, ailəsi, uşağı... 
 
NƏRGIZ NƏNƏ  -  Belə götürəndə... haqlısınız... Am- 
ma... bilmirəm, sizə danışıb, yoxsa yox, ehtiyac içində 
boğulur nəvəm. Əri iki ildən çoxdu ki, qazanmaq üçün 
Urusiyyətə işləməyə gedib. Əvvəllər tez-tez məktubu 
gəlirdi, arada pul göndərirdi. Bir il olur xəbər-ətəri 
yoxdur. Əvvəlki adresinə məktub yazdıq, soraq 
göndərdik, cavab gəldi ki, ordan köçüb. Indi harda 
yaşadığıbnı heç kim bilmir.  
Dörd yaşındakı yeganə qızı neçə aydır qan xəstəliyindən 
balnisiyada yatır.  Neçə dəfə Bakıya aparıb gətiriblər. 
Özünüz bilirsiniz də indi xəstə düşmək nə deməkdir. Allah 
heç kimi ora salmasın. Dərmanlar da pulnandır, xidmət 
də. Hələ yaxşı ki, özü o sahədə çalışır. Çoxu tanış-bilişdir. 
Yenə də... 
İşıldayanı qalmayıb, hamısını satıb dərmana, çörəyə 
verib. Indi də eşidirəm ki, filan qədər borcu var. Özü də 
sələmdi, nədi, ondan götürüb. Aydan-aya faiz gəlir. 
  
    19 
Yazığı hər gün incidirlər, hədələyirlər ki, 
pulu qaytarsın. Nə ilə qaytarsın, necə qaytarsın? 
Rayondakı evini girov qoyub. Belə getsə, deyəsən, evi 
əldən çıxacaq.  
Hərdən deyir, gəl bu evi sataq, borcu qaytaraq. Buna isə 
mən razı ola bilmirəm.  Ulu nəslimizin  yeganə xatirəsidir 
bu ev. Onların ruhuna xəyanət etmək olarmı? Eh, 
bilmirəm necə olacaq bu işlərin axırı. Başımı itirmişəm... 
Demək olar ki, ərsiz qalıb. Svolıç orda, Allah bilir, kimə 
uyub, unudub arvad-uşağını. Elə qorxuram ki...Indi 
qadınlar puldan ötrü nələrə məcbur olmurlar?.. 
 
TAMER  -  Qızının xəstə olduğunu bilirdim, lakin digər 
işləri barəsində mənə heç nə söyləməyib. Nahaq. Hər 
halda, nəyəsə köməyim dəyə bilərdi... Hərçəndi  hal-
hazıərda mənim öz vəziyyətim də o qədər yaxşı deyil... 
Yayda atam öldü. Uzun müddət xəstə yatmışdı. Ehtiyatlı 
kişiydi. Payızda ucuz vaxtı bir az meyvə alıb yığırdı, 
qışda, yazda satırdı bir qədər artığına. Xırman vaxtı bir 
illik taxıl alırdı. Çörək dərdi olmasa, digər işlərə bir əlac 
qılmaq olur. 
 
NƏRGIZ NƏNƏ  -  İndi hamının qazancının çoxu elə 
çörəyə gedir də. Kənddə elə ailələr var ki, dəyirmana 
beş-altı kilo taxıl aparır. Bəziləri hətta buğdaya arpa, 
qarğıdalı da qatır. 
 
TAMER  -  Ağır zamandı. Müharibə dayansa da qurtar- 
mayıb  hələ. Böhrandı. Indi adamların çoxunun güzəranı 
belədi. Elə ailələr var ki, ev əşyalarını satmaqla çörək 
alır... Dözmək lazımdı. Hər halda belə qalmayacaq ki. 
Keçid dövrüdü... Bax, məhz belə günlərdə insanların 
xəyali qüvvələrə, göylərə ehtiyacı böyük olur. Ümidsizliyə 
qapılmış ürəklərə yeni ümidlər, 
     
20 
inamlar bəxş etmək, onları fəlakətdən uzaqlaşdırmaq nə 
qədər gərəkli bir işdir. 
 
LILPAR -  (Gəlir. Fənəri əvvəlki yerinə qoyur.) Soyuqdan don- 
dum. (Sobaya yaxınlaşıb əllərini oda tutur.)  Yağış da 
 dayanmaq bilməzmiş. Darvazanı açıb maşını içəri 
 toxunmaq istədim, gücüm çatmadı. Eh, küçədə qalsa nə 
olasıdı ki.  
Amma bu gün yaman nəhs gündür. Işdə də dilxorçuluq 
oldu. Yemək hazırlayıb xəstəxanaya qaçmışam. Aişənin 
vəziyyəti yaxşı deyildi. Həkimi də harasa çıxıb getmişdi. 
Iki saat onu axtarmışam. Neçə saat çayın içində maşında 
qalmışıq. Axırda paltardaca suya girdik, güc verdik ki, 
maşını çıxardaq. Sel anbaan artırdı. Yarım saat da belə 
keçsəydi maşını da, bizi də aparacaqdı yəqin ki. O 
traktoru Allah nicat kimi yetirdi bizə. Heç demə, körpü 
dağılıb deyə maşınlar aşağı yoldan işləyirmiş. Biz isə 
gözümüzü yola dikib bir maşın gözləmişik nə qədər...  
Sən də ki, ay nənə... (Başını bulaya-bulaya Tamerə yaxınlaşır.) 
belə zülmlə yanına bir həkim kimi, dost kimi gətirdiyim 
adama güllə atırsan. Sabah yenə qonşular tökülüb 
gələcək, “Gecə nə olmuşdu elə?” deyərək. Hələ nə 
əcəbsə Süleyman kişi özünü yetirməyib bu vaxtacan. Bir 
səs qopan kimi burda olardı.  
 
NƏRGIZ NƏNƏ  -  Süleyman da balnisiyaya düşüb. Xə- 
 bərin yoxdu? 
 
LILPAR -  Niyə? 
 
NƏRGIZ NƏNƏ  - Nə bilim? Gah deyirlər beli sərpib,  
gah deyirlər nədənsə bərk qorxub, başına hava gəlib. Nə 
isə vəziyyəti yaxşı deyil deyəsən. 
 
    21 
LILPAR – Hər dəfə sənin o patronlarını gizlədirdik, yenə 
 tapıb çıxardırdın. Bəlkə bu gündən sonra... 
 (Tamerin önündə əyilib məxsusi bir mehribanlıqla.) Necədi 
 ayağın? Sən Allah, nənəmi bağışla. Hərçəndi bu lap 
 cinayətdi. Allah eləməsin, polislər eşitsələr əl çəkən 
 deyillər.  
 
TAMER  -  Narahat olma. Polislərin nəyinə lazımdır mə- 
nim ayağımdan bir tikə ət əskikdir, yoxsa yox. Qoy gedib 
başqa əskiklərini axtarsınlar. 
 
NƏRGIZ NƏNƏ  -  Tir-tir əsirsən. Sətəlcəm olarsan.  
Keç o biri otağa, paltarını dəyiş. Sonra gəl kömək  
et, yemək gətirək. Yəqin ki, sən də acsan. 
 
LILPAR -   Ölmürəm bəs... Heç bilmirəm əynimə nə ge- 
 yim. (Şamı götürüb yan otağa keçir.)  
 
NƏRGIZ NƏNƏ  -  Necədir, ağrıyır? Qanamayıb ki? 
(Baxır.)  Elə bir şey yoxdur. Əski yanığı qanı yaxşı  
kəsir. Səhər, Allah qoysa, çobanyastığı məlhəmi 
ilə yuyarıq, sonra kəsikotu qoyarıq, sağalıb gedər. Eh, 
başım söhbətə qatışdı, süfrəyə bir loxma çörək qoymaq 
tamam çıxdı yadımdan. Çayınız da soyudu, içmədiniz. 
 
TAMER  -  Zəhmət olmasa, qaynarlayın. İndi içəcəyəm.. 
Doğrusu, özümü itirmiş kimiydim. Titrətməm ötmürdü. 
Deyəsən, daha özümə gəlirəm. 
 
NƏRGIZ NƏNƏ  -  Yəqin ki, bərk qorxdunuz, həyəcan 
 keçirtdiniz. 
 
TAMER  -  Nə bilim, bəlkə də... Hər halda güllə başqa 
    22 
 yerə də dəyə bilərdi. Ölümdən qorxmuram. Amma  
bu cür ölüm... eşidənlər, görənlər nə deyərdi, nə 
düşünərdi?.. 
 
NƏRGIZ NƏNƏ  -  Yox, güllə başqa yerə dəyə bilməz- 
 di... Ölüm sizdən uzaqdır hələ. İnanın mənə... 
(Qaynar çay verir.)  Mürəbbənin dadına baxın.  
Bilsəydim, siz gələcəksiniz, bir fərli yemək hazırla- 
yardım. (Sobaya yaxınlaşır, balaca qazançanı onun üstünə qoyur.) 
Burda çolpa şorbası var. Axşam bişirmişdim. Yeyə 
bilmədim. Nədənsə bu gün heç iştaham yoxdur. Qoy 
isinsin. Yoldan gəlmisiniz, heç olmasa hərəniz bir boşqab 
için, qızının. Xəstələnməsəniz böyük işdir. 
 
Lilpar əyninə nənəsinin bir köhnə koftasını, jiletini keçirdib titrədə- 
titrədə “Oy, soyuqdan dondum, bu otaq buzxana imiş ki...” deyərək gəlir. 
Şamı üfürüb söndürür. Qıçlarına kip cinsi şalvarının düyməsi, zəncirbəndi 
açıqdır. Şalvarı soyunmaq istəyir, ancaq yaş qıçlara yapışdığından şalvar 
çıxmır.  
 
LILPAR -   Nənə, kömək et, bu zəhrimar əynimə yapı- 
 şıb  qalıb. (Yerə oturub ayaqlarını bir az yuxarı qaldırır.) 
 
NƏRGIZ NƏNƏ  -  (Şalvarın balaqlarından tutub  
 dartır.) Lənətə gələsən, bu nədi geymisən, qopmaq 
da bilmir. (Nəhayət, şalvarı bir təhər  dartıb çıxardır.) 
 
LILPAR – (Birdən çılpaq qaldığını görüncə bərkdən 
 çığırır.) Oy! Gözlərinizi yumun! (Tez qalxıb o biri otağa qaçır.)  
 
NƏRGIZ NƏNƏ  -  Həyasızın biri! Heç fikirləşmir ki, 
 şalvarı soyunub əyninə nə keçirdəcək... 
     
23 
 (Süfrəyə çörək qoyur, göyərtu, tutma xiyar qoyur.) Heç söy- 
ləmədiniz, nə üçün şəhərdəki işinizi atıb rayona 
qayıtmısınız? 
 
TAMER  -  (Bir qədər susur.)  Qurtarıb üsyankar qüssə  
                                           əlindən, 
                                           Alçaq komamıza qayıdam 
                                           yenə... 
          Belə bir şeer var. Çoxdan yazılıb. Yəqin ki... 
mənim üçün yazılıb. Yox... Ən əsası... Atam xəstə idi. 
Ailə başsız qalırdı. 
 
NƏRGIZ NƏNƏ  -  Bəs orda ailəniz, eviniz yox idi? 
 
TAMER  -  Qoyub gəldim. Arada gedirəm. Dünyada bü- 
 tün sevdiklərimdən çox sevdiyim oğlum qaldı orda. 
 Bu sentyabr birinci sinfə gedib. 
 
NƏRGIZ NƏNƏ  -  Burda?.. 
 
TAMER  -  Anam, bacım... Hələ ərə getməmiş... 
 
NƏRGIZ NƏNƏ  -  Təsəvvür edirəm... Necə ağırdır 
 sizin üçün. 
 
Lilpar  ayağında rəngli saplardan toxunmuş yun corab, əynində çox qısa, 
lakin bir qədər geniş, enli yubka gəlir. 
 
 Bu nədir? Münasib bir şey tapıb geyənmirdin? Qıç- 
ların tamam açıq qalıb. Ayıbdı axı, həm də üşüyəcəksən. 
 
LILPAR –  Başqa heç nə tapa bilmədim. (Gülür.) Bu da 
     
24 
uşaqlıq yubkamdı. Çox sevərdim onu. (Yaş paltarları ipin üstə   
sərir.) İndi odeyala da bürünəcəyəm, yoxsa 
 donaram.  
 
NƏRGIZ NƏNƏ  -  Uşaqlığından ayrılmadın hələ də? 
 
LILPAR –  Yox, ay ana... (Sandığa yaxınlaşıb nazik ode- 
 yal götürür, ikiqat büküb uzun yubka kimi belinə sarııyır.) 
Ayrıla bilmirəm, ayrıla bilmirəm heç cür.Eh,  elə 
istəyirəm ki, qayıdım o günlərə. Nə dərdim var idı, nə 
qayğım... Hə, nə yeyirik? (Qazançanın qapağını qaldırıb baxır.) 
 Bəh-bəh, nə gözəl qoxusu var. 
 
NƏRGIZ NƏNƏ  -  Gətir, qızmış olar. 
LILPAR –  (Qazançanı gətirir. Boşqablar üçün gedərkən 
 telefonun dəstəyini qaldırıb qulağına tutur.)    İşləmir 
 bu görəsən? 
 
NƏRGIZ NƏNƏ  -  Görmürsən işıq yoxdur, hardan iş- 
 ləsin? Telefonu neyləyirsən? 
 
LILPAR –  Aişəni pis vəziyyətdə qoyub gəlmişəm. Nöm- 
 rəni verdim ki, bir şey olsa, bura zəng etsinlər. 
 
NƏRGIZ NƏNƏ  -  Heç düzəlmir? 
 
LILPAR –  (Fikrə getmiş halda qəmgin-qəmgin başını bulayır.) 
 Eh, get-gedə pisləşir. (Boşqabları gətirir.)  
 
NƏRGIZ NƏNƏ  - Oy, yazıq Aişəcik... Günahın nədir ki, 
 belə cəzalanırsan?.. Servantı aç, balaca bir qrafin 
    25  
 olmalıdır orda. (Boşqablara yemək çəkir.) 
LILPAR – (Qrafinin qapağını açıb iyləyir.) Aha, zoğal arağı... 
 Bizim dərmanımız məhz elə budur. (Stolun üstə qoyur.) 
  
NƏRGIZ NƏNƏ  - Rumka hanı bəs? (Tamerə.)  Yayda  
 balaca oğlum çəkmişdi. Gizlədib saxlamışdım bir az. 
Görünür sizin qismətinizmiş. Əladı. Bir-iki dəfə ürəyim 
darıxanda dadına baxmışam. Adamı elə sakitləşdirir ki... 
(Süzür.)  İçin. Həm içiniz isinər, həm də ağrınızı 
unudarsınız. 
 
LILPAR –  (Arxasında gizlətdiyi qədəhi stola qoyur.)  Anacan, 
istəyirəm, birini də mən içim. Bəlkə titrətməm keçdi. 
 
NƏRGIZ NƏNƏ  - (Tərs-tərs baxaraq.) Lap pozulmusan  
 ha, heç utanmırsan? 
 
LILPAR –(Ərkyanə bir təbəssümlə.) Kənar kim var ki burda? 
(Qədəhiinə araq süzür.)   
 
TAMER  -  Sizin sağlığınıza, Nərgiz nənə. Bu tanışlığa 
 ürəkdən şadam. (İçmək istəyir.) 
 
LILPAR – Dayan! Xristian yasıdır, nədir?  Vurmamnış 
içirsən. (Qədəhini Tamerin qədəhinə toxundurur.) Yüz yaşa, 
nənəcən. Amma daha heç zaman heç kimə güllə atma. 
Yaxşımı? 
 
Içirlər. 
 
NƏRGIZ NƏNƏ- Eh, artıq məndən qurtarmısınız. Axı - 
     
26 
rımdı  daha... Hələ düşünürdüm ki, bu gecə son gecəm 
olacaqdı. Ancaq siz gəldiniz, ev səs-küylə  
doldu. Daha Əzrayıl yaxınlaşmaz bura yəqin ki. Arxayınca 
yata bilərəm bəlkə. Neçə gecədi... 
 
Elə bu an həyətdə it ulayır. Söz qarının ağzında qalır. Nə edəcəklərini 
bilməyərək təəcüblə, heyrətlə  bir-birlərinə baxırlar. 
 
LILPAR – (Qalxıb pəncərəyə yaxınlaşır.)  Alabaş! Alabaş, kəs 
səsini! Səninləyəm, kəs səsini! (Belinə sarıdığı odeyal açılıb 
düşür, onu qaldırıb yenə yerinə dolayır.) 
 
İt  ulamağındadır.  Külək vıyıldayır. Şimşək çaxır. Göy bərkdən gurul- 
dayır. Nərgiz pərt halda başını aşağı dikir. Dinmir. Nəhayət, sakitlik çökür. 
Lilpar daha bir qədəh gətirir. Tamerə baxır. 
 
TAMER  -  (Qədəhlərə araq süzür.) Doğrudan da, əla içkidir. 
 Nərgiz nənə... Götürün... Bir dəfə də baxın dadına. 
Sakitləşin. Alabaş yəqin ki, soyuqdan ulayır. Soyuqdan, 
qorxudan. Bunun başqa nə mənası ola bilər ki? Hər şeyi 
ürəyinizə salırsınız. Istər-istəməz özünüzü üzməli 
olursunuz. Xəstəliklərin çoxu, inanın, bu cür şübhələrdən, 
özünətəlqinlərdən yaranır. 
 
NƏRGIZ NƏNƏ  - Yox... Hər halda illərdən, əsrlərdən  
keçib gəlmiş belə əlamətlər mənasız ola bilməz. Digər bir 
yandan... mən axı bilirəm, bu dünyada çox şey bilirəm. 
Ölüm günümü də bilirəm. Azacıq səhv edə bilərəm 
nədəsə... 
 
LILPAR –   (Yarızarafatla.)   Bu nə sözlərdir, ay ana? 
 Demirdinmi ki, axıra yaxın hamımızı bir yerə yı- 
 ğacaqsan... 
 
    27 
NƏRGIZ NƏNƏ  - Sən hələ inanırsan o yalana? 
 
TAMER  - Mənə indi aydın oldu ki, siz öz xəstəliyinizdən 
niyə qurtula bilmirsinizmiş. Ən ümidsiz, çətin sağalan 
xəstəlikdir bu – ölüm qorxusu, ölüm xofundan uzaqlaşa 
bilməmək. Nərgiz nənə... Siz axı özünüz həkim kimi 
adamsınız. Siz doğrudan da bilmirsiniz ki, ölüm insanın 
özündən asılı deyil. Insan istəsə də ölə bilməz. Bolqar 
alimləri bizim “alın yazısı” dediyimiz məfhumun elmi 
izahını veriblər. Ömür son gününə, son anına qədər sizin 
o inam gətirdiyiniz gözəgörünməz Ruh tərəfindən sanki 
praqnozlaşdırılır. 
 
LILPAR –  Bu barədə mən də oxumuşam, “Zdorovye”  
 jurnalında. 
 
TAMER  - Digər tərəfdən...Ölümdən qorxmaq lazım deyil  
axı. Nostradamus hələ neçə il bundan öncə yazmışdı ki, 
ölüm – ruhun bayramıdır. Vanqa deyirdi ki, əgər insanlar 
ölüm anındakı nəşənin dadını bilsələrdi, hamı ölməyə 
tələsərdi. Artıq sübut olunub ki, ölümlə insanın həyatı 
bitmir. Krişnaya görə insan həyatı səksən dörd milyon 
ildir. Ruhumuz yeni qiyafələrdə dəfələrlə dünyaya 
qayıdır. Pifaqor müəyyənləşdirib ki, təkcə on beş dəfəyə 
qədər incan cildində qayıdırıq yer üzünə. Ölüm, sadəcə 
olaraq, bədənin öz formasını dəyişməsidir. 
 
Sükut. 
 
Bayaq dedim də. Çox vaxtı tək qalmağınızdandır bütün 
bu düşüncələr. Tənhalıq özü elə bir növ xəstəlik 
deməkdir.  
Söz verirəm, Lilparla tez-tez gələcəyik yanınıza.  
 
   28 
Unudacaqsınız qara-qura fikirləri. Bu mənim səhvimdir.  
Gərək idi ki, ilk gündən baş çəkəydim sizə. Bir həkim 
kimi əlimdən gələni edərdim. İndi 
 çoxdan pəhləvana dönmüşdünüz. 
 
NƏRGIZ NƏNƏ  - Çox həkimlər görmüşəm. Heç birinin 
əlindən bir iş gəlməyib. Özünüzü əziyyətə salmayın, 
oğlum, ağlım kəsmir ki, siz də nə isə edə bilərsiniz. 
Mənim xəstəliyim çətin sağalar... (İçir.)  
 
LILPAR – (Gülümsəməyə çalışır.) Eh, nənə, sən hələ Tamer         
 doktoru yaxşı tanımırsan. O, özündən elə dərman- 
lar hazırlayır ki, heç bir xəstəlik onların qarşısında tab 
gətirə bilmir.  
 
NƏRGIZ NƏNƏ  - Nədən hazırlayırsınız? 
 
TAMER  - (Tutulur.) Magik bitkilər var, dərman bitkilə- 
rindən də effektli. Ruhu dincəldir, düşüncəni hər cür 
xülyadan azad edir. Kosmik enerji dolur bədənə. Yeni 
güc, yeni qüvvə... Sanki cavanlaşır adam... Hər hansı 
xəstəliyə qalib gəlmək üçün ilk növbədə orqanizmin 
müqavimətini gücləndirmək lazımdır axı. 
 
NƏRGIZ NƏNƏ  - Elə isə mənə nə üçün araq verirsiniz, 
 o dərmandan yox? 
LILPAR – Gətirmişik, nənəcan. (Qalxıb diplomat çantanı  
 götürüb açır. Belindəki odeyal yenə açılıb düşür.)   Eh, lənə- 
tə gəlmiş, dayanmır ee yerində. Nənə, elə indi içirsən? 
(Sirli tərzdə Tamerə baxır.) 
 
NƏRGIZ NƏNƏ  -  Araqdan sonra olar? 
           29 
 
Tamer yenə tutulur, Lilpara baxır. 
 
LILPAR – Kimyəvi dərman deyil ki, ziyan edə. (Tutqun 
 rəngli bir şüşə çıxardıb stolun üstə qoyur. Stəkan gətirir. Yenə  
 sirli bir tərzdə Tamerə baxır, stəkana dərman süzür.)   Çiyələk 
 qoxusu verir elə bil. 
 
Nərgiz nənə stəkanı götürüb baxa-baxa qalır. 
 
 İç, nənə. Tezliklə şəfasını hiss edəcəksən. 
 
Nərgiz içir. 
Sükut. 
 
TAMER  - Sizin evin üzü niyə günbatanadır? Bu yaxşı 
 əlamət sayılmır. Belə evlərdə xəstəlik, işlərin tərs- 
 avandlığı çox olar, deyirlər. 
 
NƏRGIZ NƏNƏ  - Ay vurğunları haqqında eşitmisiniz? 
Saatlarla oturub Aya baxmasalar əhvalları, səhhətləri 
pisləşər... 
Mən də eləyəm... Ayı görmədiyim vaxtlar elə bil nəyimsə 
çatmışmır, səhhətim də ağırlaşır. Elə  ki, onu görürəm, 
uzun-uzadı baxıram ona, canki təmiz hava uduram, 
gümrahlaşıram, canıma yeni həyat gəlir, siz demişkən, 
cavanlaşıram elə bil.  
Çoxları mənə yaşımı verə bilmir. Yəqin ki, Ayın 
şəfəqləridir məni belə saxlayan. Budur, neçə gündür 
yağır, buludlıar dağılmır. Ayı görə bilmirəm, halım elə 
pisləşib ki... Yuxum tamam qaçıb.  
Belə gecələrdə yatsam da yuxulu-yuxulu durub gəzirəm.  
 
   30 
Bir dəfə gözümü açıb gördüm ki, meşədəyəm. Ee, evdən 
nə qədər aralı. Ora necə gedib çıxdığımı hələ də anlaya 
bilmirəm. 
Daim qulaqlarıma cürbəcür səslər gəlir, musiqilər gəlir. 
Ən çox da ki, “Vağzalı...” 
Tez-tez yuxuda görürəm ki, toydu, bir dəstə qız oynayır. 
Onlara qoşulub mən də elə oynayıram, elə oynayıram 
ki... Gözümü açıram, nə toy var, nə qızlar, nə “Vağzalı...” 
Ağlım, ruhum özümdə olmur çox vaxt. Elə bil nə isə gizli 
bir qüvvə dolaşır içimdə. Bu qüvvə məni hara istəsə 
sürükləyə bilər... Hərdən  elə bir naməlum qüssə, kədər 
dolur canıma... sanki hardasa ölüm hökmü oxuyurlar 
mənə, kəfən tikirlər əynimə. Bir də əksinə olur. Bütün  
günü mahnı oxumağım, qanadlanıb uçmağım gəlir. Elə 
bil, içimdə toydu, bayramdı... Bir sözlə, özüm-özümdən 
baş aça bilmirəm. 
 
Susurlar.  
Nərgiz əsnəyir. 
 
TAMER  - Hansı ayda doğulmusunuz? 
 
NƏRGIZ NƏNƏ  -  Nə bilim, ay oğul? 
 
TAMER  - Balıqlar bürcündə doğulanlara Ay müəyyən 
qədər təsir edir. Ayın təzə vaxtlarında onlar özlərini süst, 
taqətsiz hiss edirlər. Ay bədirlənəndə, əksinə, bir dirçəliş, 
oyanış yaranır onlarda... 
Ancaq  mən sizi başa düşə bilmirəm, Ay görünməyə bilər, 
buludlıarın arxasında gizlənər, lakin yenə də onun təsiri 
hiss olunur axı.  
Indi ayın ortalarıdır. Ay xeyli dolub, baxmayaraq ki, 
göylər tutulub, yağır, ancaq fikir verin, havada nə isə bir 
aydınlıq da var, şölə var. 
    31 
Ay görünməsə də, özünüzdən asılı olmadan siz onu 
duyursunuz, onun təsiri sizin üzərinizdədir. Buna görə də 
yuxunuz qaçır. Amma deyirsiniz ki, başqa səbəbdən yata 
bilmirsiniz. 
Lilpar heyranlıqla Tamerə baxır. 
Nərgiz nənə, unudun belə şeyləri. Bütün bunlar ifrat 
həssaslıqdan, daim nəhayəti görünməyən qəribə 
düşüncələrə qapılmaqdan yaranır. Həmin o Nostradamus 
bilirsiniz nə deyib? Bu yaxın zamanlarda Ayın işığı 
tükənəcək. Bəs onda nə edəcəksiniz? 
NƏRGIZ NƏNƏ  -  (Yenə əsnəyir.)   Eh, o vaxta qədər, 
 Allah bilir, kim qalacaq, kim qalmayacaq. 
 
TAMER  -  Yaxşı, bütün bunların evin üzügünbatana ti- 
 kilməsinə nə dəxli? 
 
NƏRGIZ NƏNƏ  -  Bilmirəm... Elə güman edirəm ki,  
söylədiyim əhvalatla bağlıdır bu. Axı bizim nəsildə olub 
belə şeylər... (Daha bərkdən əsnəyir.)  Yuxum gəldi. Mən 
durum bir hovur uzanım. Siz çörəyinizi yeyin. Lilpar, sən 
daha içmə, doxtura qulluq et. Haqlısanmış, bu həkim 
deyəsən bu vaxta qədər gördüyüm həkimlərdən deyil. 
Daha inandım ki, o, mənim dərdimə əlac edə biləcək. 
(Qalxır, əsnəyə-əsnəyə.)   Hələlik, oğlum. Bağışlayın, siz Allah. 
Nə qədər ki, sakitəm, yuxu məndən uzaqlaşmayıb, 
deyirəm, gözümün acısını alım bir az. (Ayağa qalxır, bir neçə 
an yerində donub qəribə baxışlarla oturanları süzür.) 
 
Lilpar nənəsini çarpayıya ötürür. Tamer fikrə gedir. 
 
 
 
 
     
32  
 
LILPAR – (Geri dönəndə belindəki odeyal yenə açılıb yerə düşür.) 
Eh, zəhrimara qalasan səni...   (Odeyalı sandığın üstə atır. 
Gəlib dinməzcə qədəhlərə araq süzür, öz qədəhini Tamerin qədəhinə 
toxundurur. Astadan.)     Götür... 
 
TAMER  - (Xəyaldan ayılaraq.) Bəs deyilmi? Deyəsən, xeyli 
 də tünddü. Başım fırlanır. 
 
LILPAR – (Gülümsəyir. Yarımpıçıltı ilə.) Qorxursan, sərxoş 
olarıq. Olmarıq. Inan ki, bu araq çox yerinə düşdü. 
Səhərdən çəkdiyim əzab-əziyyət bir yana, sənin 
yaralanmağın lap dəli etmişdi məni. Indi-indi elə bil bir 
balaca özümə gəlirəm. Allah eləməmiş, başqa cür 
olsaydı... mən də ölərdim. (İçir. Qıçını qıçının üstən aşırıb 
gərnəşir.) 
 
TAMER  - (Onun çılpaq, düz, dolu qıçlarına işarə ilə.)   Donmur- 
 san  həm də daha deyəsən. (Könülsüz içir.) 
 
LILPAR –   (Qıçlarını tez əvvəlki vəziyyətinə qaytarır. 
 Yubkanın ətəyilə dizlərini örtməyə çalışır.)  Əvvəlkitək 
üşümürəm. O zəhrimar da əynimdə dayanmadı. Nədi, 
yoxsa sən də bəyənmirsən mənim bu uşaqlıq donumu, 
nənəm kimi? (Ayağa qalxır. Yubkanı nümayiş etdirirmiş kimi 
gəzişir.) 
TAMER  -  Niyə? Pis deyil.  
LILPAR -   Balerinaya oxşayırdım onu geyəndə... (Asta- 
dan nə isə bir melodiya zümzümə edərək balerina sayaq yerində 
fırlanır. Araqdan bir qədər hallandığı hiss olunur.) 
 Heyif, kökəlmişəm bir az... 
    33 
 
Tamer başı ilə çarpayıda uzanmış Nərgiz  tərəfə işarə edir. 
 
 (Nənəsini unutduğunu sanki birdən xatırlayır. Əlini ağzına 
 aparır. Sakitcə yaxınlaşıb baxır. Geri dönərək.) Yatır.  
 
TAMER  -  Nə idi verdiyin? 
 
LILPAR – Seduksenlə memprotan. Yupi qatışdırılmış suda. 
  
Tamer təəccüblə, narazılıqla astaca başını bulayır. 
 
Qoy möhkəmcə yatsın. Biz də arxayınca işimizi görək.  
 
TAMER  - (Bir qədər susur, fikrə gedir.) Lilpar... Səni kədər –
ləndirməli olacağam. Biz heç nə edə bilməyəcəyik... 
 Bu evdə qızıl-zad yoxdur. Sənin bu xülyan 
 boş bir xülya imiş.  
 
Lilpar duruxmuş halda baxır.            
 
Nənən sizi aldadıb. Yalandır bu. Sizi evə, həyətə 
bağlamaq məqsədilə uydurulmuş bir yalan. Talismandır 
daha doğrusu. Söz talismanı... 
 
LILPAR – Nənəm dedi bunu sənə? O, hamıya belə deyir 
 ki, axtarıb eləməyək. 
 
TAMER  -   (Düşüncəyə dalır.) Sən doğrudan da əminsən ki,  
 belə bir şey ola bilər. Hardandı o qızıllar? 
 
LILPAR – Ulu babalarımız bəy olublar. Böyük bir kübar 
 nəslindənik biz. Bunu sən özün də təsdiq etmişdin  
    34 
  
axı bir dəfə. (Əlini irəli uzadır.) Biləyimdəki dörd xəttə 
görə. (Diqqətlə gah sol biləyinə, gah sağ biləyinə baxır.) Çox aydın 
görünən, heç bir mənfi işarəsi olmayan dörd 
xətdir. (Qolunu Tamerə uzadır.) Bir də bax. Yadından 
çıxıb? 
Tamer fikrə gedir. 
 
Çox şey qalmışdı onlardan. Gümüş kəmər, qızıl cam, 
nadir zinət əşyaları... Hətta bir dənə tilisimli köynək də.  
Bilirsən, tilsimli köynək nədir? Qırx bakirə qızın gün 
batandan gün doğana qədər bir gecədə hazırladıqları, 
üstündə sirli dualar, cürbəcür Allahların, mələklərin 
adları yazılmış çox nadir bir paltar. Köynək hazırlanan 
gecəni yalnız astroloqlar müəyyənləşdirə bilirlər. 
Bürclərin, planetlərin bir-birinə uyğun gələn 
münasibətinə görə.  
Bir dəfə hardansa bir neçə kişi gəldi, nənəmi tovlayıb 
muzeyə qoymaq adı ilə o köynəyi apardılar. Onda mən 
hələ uşaq idim. Sonradan öyrəndim ki, bu çox misilsiz, 
qiyməti olmayan bir şey imiş. Onu xaricə aparıblarmış.  
Belə şeyləri xatırlayanda tamamilə inanıram ki, bir küpə 
qızıl da qala bilər deməli.  
Bunu hamı bilir. Lakin nənəm heç kimə o küpənin yerini 
demir. Bunun üstə dayılarım, xalalarım incik düşdülər 
ondan... 
Mən nənəmin qılığına çox girdim, dəqiq yerini öyrənə 
bilmədim. Amma axır vaxtlar bu qənaətə gəlmişəm ki, o 
zəhrimarlar zirzəmidədir, düz nənəm yatan çarpayının 
altında. 
 
TAMER  -  Bu qənaətinə əsas varmı? 
 
LILPAR – Nənəm heç vaxt çarpayının yerini dəyişmir. 
     
35 
Zirzəminin açarını da heç kimə vermir. Həmişə xəlvəti 
yerdə gizlədir... Hətta bir-iki dəfə Süleyman dediyimiz 
qonşumuz evin altına lağım atmaq da istəyib. 
 
TAMER  - Açar yoxsa zirzəmiyə necə girəcəyik? 
 
LILPAR – Burda xəfəng var. (Ayağı ilə döşəmədə yer göstərir.) 
Palazı yana büküb açmaq olur. İçəridə aşağıya enmək  
üçün balaca pilləkən də var. 
 
TAMER  -   Əgər doğrudan da zirzəmidə qızıl varsa və  
nənən onun yerini bilirsə, nə üçün üzə çıxartmır, 
aranızda bölüşdürmür? Nə üçün dayılarının, xalala- 
rın buna görə ondan incik qalmalıdılar? Özü də hələ belə 
xəstə... bir ayağı o tərəfdə... 
 
LILPAR – Qızılları kiminsə oğurlaya biləcəyi, ələ keçirdə 
biləcəyi fikrindən, qorxusundan xəstələnib də. Tüfəng 
nəyinə lazımdır yoxsa? 
 
TAMER  - Maraqlııdır... 
 
LILPAR –  Çox maraqlıdır... Bu köhnənin, keçmişin 
adamlarından  baş açmaq olmur. Deyirlər, guya ki, o biri 
dünyada da var-dövlət lazım olur insana, ona görə də 
heç kimə bildirmək istəmirlər xəzinənin yerini. 
 
TAMER  - Yox, Nərgiz nənə keçmişin adamı deyil, bəlkə 
də gələcəyin adamıdır. Doğrudan da, qeyri-adi qadındır 
o. Belə düşünə bilməz heç vaxt. Özü bir xəzinədir, 
dəfinədir, xəbəriniz olmayıb.  
Faustvari bir qadınmış. Kimsənin anlaya bilməyəcəyi sirli 
bir aləmdə yaşayıb. Heç biriniz yol tapa bilməmisiniz  
   36 
onun dünyasına.  
Indi öz içində boğulmaqdadır sənin Nərgiz nənən. 
Boğulacaq da, belə getsə. Heyif... Allah bilir, nə sirlər 
aparacaq özü ilə. Heyran oldum. (Xəfif bir təbəssümlə.) 
Sadəcə, vuruldum ona. Əgər otuz-qırx il əvvəl gəlmiş 
olsaydım dünyaya, yaxud o gec gəlmiş olsaydı, 
məmuniyyətlə evlənərdim onunla. Və yəqin ki, dünyanın 
ən xoşbəxt kişisi olardım. 
LILPAR – (Gülümsəyir.) Elə arxayınsan ki,  o da sənə 
 vurula bilərdi? 
 
TAMER  - Hər halda... 
LILPAR – (Başını bulayır.)  Söyləyirlər ki, hardansa uzaq 
 şəhərdən gəlmiş bir xanəndə toyda oynayanda görüb 
dəlicəsinə vurulur ona. Ailənin tək uşağı olub 
nənəm.“Zurnaçıya veriləcək qızımız yoxdu” deyə rədd 
edirlər oğlanı. Babam əl çəkmir. Ayrılıb geri dönə bilmir. 
Düz bir il kəndin həndəvərlərində-meşələrdə, komalarda 
səfil-sərgərdan yaşayaraq səhər-axşam bulaq başına 
gəlirmiş ki, heç olmasa, uzaqdan da varsa görsün 
sevdiyini.  
Axşamlar kəndin yaxınlığındakı hündür ağacların birinə 
dırmaşıb elə yanıqlı-yanıqlı oxuyurmuş ki,  heç kim 
dözmürmüş bu səsə. Axırda ağsaqqallar “Allah adamın 
başına daş salar” deyib bu işi yoluna qoyurlar.  
Heç demə, nənəm də onun üçün dəli-divanəymiş, lakin 
utandığından toy gününə qədər dilinə gətirib bunu bir 
kimsəyə deyə bilməyibmiş. 
Ürəyindən neçə dəfə keçirdibmiş ki, gecələr hamı 
yatandan sonra meşəyə - onun yanına qaçsın. Bunu da 
bacarmayıb... 
Bir xeyli məsud yaşayırlar.  
Sonra qəribə bir hadisə baş verir. Bir gecə babam həmişə 
    37  
olduğu kimi yıxılıb yatağında yatır, lakin səhər onu 
yerində görmürlər. Sirli bir şəkildə yoxa çıxır. Bir neçə 
gündən sonra meşədə meyitini tapırlar. Alt paltarında 
imiş... 
Bu müəammanın nə olduğunu hələ də aça bilmirlər. 
Sappasağ, pəhləvan kimi bir kişiymiş. Meşədə tapılmış 
cəsədində də heç bir zərbə, yaxud zədə, yara yeri də yox 
imiş... 
 Nənəm dul qalanda məndən də cavan olub. O qədər 
gözəl-göyçək imiş ki, baxmayaraq düz beş uşağı – 
 iki oğlu, üç qızı vardı, elçilər qapıdan əl çəkmirlərmiş. 
Ancaq o, ərinin xatirəsini tapdayıb heç kimə getməyib. 
Yetimlərini təkbaşına böyüdüb. 
        
 
Susurlar. Yağış yağmağındadır. 
 
TAMER  - (Sanki öz-özünə.) Elə siqaret istəyirəm ki... ancaq
 onlar da cibimdə islanıb yəqin ki... 
 
LILPAR – (Damcı ilə dolmuş qabı pəncərədən boşaldır.) Hə... 
Belə bir qadın olub nənəm... Çətin ki sevərdi sənintək 
soyuqqanlı, hər şeyə laqeyd, biganə, fikri həmişə başqa 
yerlərdə gəzən bir adamı. Az qala tərki-dünya olmuş 
asketin birini. (Süfrəni yığışdırır. Qrafini, qədəhləri, salatı 
saxlayır.)  Bunlar qoy qalsın. Bəlkə lazım gəldi yenə. 
 
TAMER  -  Görəsən, bu evin neçə yaçı olar? 
 
LILPAR – Bilən yoxdu. Sonralar üstündə bir qədər əl  
gəzdirilsə də çox qədim evdir. Görmürsən, indi nə günə 
düşüb? Nənəm bütün ömrünü burda keçirdib. 
Atadanqalma evi olub. Kim bilir, bəlkə hələ bunun  
   38 
divarlarında da nələrsə gizlədilib. Yəqin üzünü də ona 
görə günbatana qoyublar ki, arxası küçəyə olsun, yoldan 
keçənlərin diqqətini çəkməsin. Bəlkə elə buna görədir ki, 
bu evin satılmasına nənəm heç cür razılıq vermir.  
 
TAMER  - Uydurursan ha... 
 
LILPAR –  Vallah, düz deyirəm. Allah bilir, bu otaqlarda 
nəslimizdən kimlərin ruhları dolaşır. Fikir ver bu şəkillərə. 
(Divardakı portretləri göstərir.) Ulu babalarımdır, 
nənələrimdir... Keçən payız nənəm hətta gecələr qəribə-
qəribə kabuslar görürmüş burda. 
 
TAMER  - (Birdən qorxubmuş kimi.) Suss... O nədir elə, ya- 
 xınlaşır arxadan? 
LILPAR – (Qeyri-iradi halda geriyə dönür. Heç nə görməyincə  
 aldandığını başa düşür.)  Qorxudursan məni? 
 
TAMER  - (Ciddiliyini pozmayaraq.)  Yox, elə bil gözümə 
 nə isə göründü... 
 
LILPAR –  (Yarımşübhə içində.) Elə isə özünü gözlə, kabus- 
 lar üstünə hücum çəkməsinlər. Hər halda sən onlar 
 üçün yadsan, yabançısan. 
 
TAMER  - Yaralı qonağa kabuslar da sataşmazlar məncə. 
 Sən özünü düşün. 
 
LILPAR – Eh, vaxt gedir. Gecə keçir. Başlamayaqmı? 
 
TAMER  - (Fikrə dalır. Qayğılı, sirli bir səslə.) Zirzəmiyə enmək  
    39 
lazımdır. Sol dabanı üç dəfə bərkdən yerə döyəcləyərək 
və sol tərəfə çevrə vura-vura dalbadal üç dəfə ovsunu 
oxumaq lazımdır. Əgər həqiqətən də orda xəzinə varsa, 
naməlum bir səs onun dəqiq yerini qulağına 
pıçıldayacaq... Yox, qənaətin yanlışdırsa, bu işin bir 
nəticəsi olmayacaq. Bir də... 
 tapdığın xəzinənin ondan bir hissəsini kasıblara 
paylamalısan. Belə bir niyyətin yoxsa, əməliyyat 
 baş tutmayacaq. 
 
LILPAR – Mən lap ondan doqquzunu paylayaram. Təki 
 onlar əlimə keçsin... 
 
Tamer  yenə  fikrə gedir. Nə isə bir tərəddüd içində çırpındığı hiss 
edilir. 
 
 Nə olub? Nə fikrə getmisən? 
 
TAMER  - Sənin qızıllarından da çox məni başqa şey dü- 
şündürür. Elə bil böyük bir imtahan qarşısındayam. 
Qorxuram keçə bilməyəm bu imtahandan.  
 
LILPAR – Necə yəni? 
 
TAMER  - Belə inanılmaz, fantastik şeylər haqqında çox 
oxumuşam. İlk dəfədir təcrübədə yoxlamalı oluram. 
Qorxuram, deyilənlər doğru çıxa... yəni hər şey bir 
cəfəngiyyat olmuş ola.  
 
LILPAR – Mayan batar? 
 
TAMER  - Mayam batmış olsaydı – dərd yarı idi. Özüm  
bataram. Sənə bir-iki dəfə söylədim də... Nuhun  
   40 
 
tufanındakı sayaq hiss edirdim özümü. Hər tərəfdən elə  
bil üstümə sular axışırdı. Bu sular qoynunda çabalamaqdan 
yorulduğum zaman sanki yüksək, uca bir ağac tapmışdım. 
Yeganə qurtuluş kimi. Indi xilas məqsədilə dırmaşdığım o ağacın 
ən hündür budağından yızxıla bilərəm... Bu əməliyyat mənim 
üçün sanki ölüm-qalım məsələsidir.  
 
LILPAR – Nə olub axı sənə? Niyə bu dünyadan küsmü- 
 sən belə? Anlaya bilmirəm. 
 
TAMER  - Mən özüm də anlaya bilmirəm özümü... Niyə 
bu hala düşdüm? Niyə içimdəki dünya ürəyimə sığmır, 
ürəyim bu dünyaya?.. 
Arzular, xəyallar əlvan kəpənəklər kimiydi, mən sadəlövh 
bir uşaq. Qaçdım, qaçdım onların ardınca. Qaçdım, 
uzaqlaşdım özümdən. Küləyin sahildən qovub 
uzaqlaşdırdığı kimsəsiz bir qayıq kimi. Dəhşətdir... Öz 
sahilmə qayıda bilmirəm, üz tutduğum sahilə yetə 
bilmirəm. Özüm-özümdən didərgin, özüm-özümdən 
sürgün... 
Içim sanki bir meşə idi haçansa. Baş-başa vermişdi 
nəhəng palıdlar, uca qovaqlar, bəyaz ağcaqayınlar, incə, 
zərif söyüdlər, yulğunlar...Cənnət idi içim. Zümrüdü otları 
ilə, çiyələkli talaları ilə, oxuyan quşları ilə...  
Qırdılar nəhəng palıdları, uca qovaqları, bəyaz 
ağcaqayınları... 
Cənnət idi içim. Indi qəbirstanlığa dönür... Gövdəsindən 
kəsilmiş, sındırılmış ağaclar – baş daşları... 
Qəbirstanlığa dönür indi içim. Qırılmış vüqarımın, 
arzularımın, ümidlərimin, həsrətə çevrilmiş 
məhəbbətlərimin, susmuş nəğmələrimin, ölmüş 
gəncliyimin, qeybə çəkilmiş sevincimin, fərəhimin, 
yaşamaq eşqimin qəbirstanlığına... 
Dünya üstümdən keçir. Üstümdən keçir dünya. Iri,  
   41 
nəhəng ayaqları altında qalır qəlbim, ruhum...  
Yoruldum, usandım daha... uğursuz vuruşmalardan, 
mənasız çarpışmalardan. Axtarmaqdan, gözləməkdən. 
Usandım Allaha dua etməkdən, Tanrıya yalvarmaqdan, 
Taledən şikayətlənməkdən. Yoruldum, usandım daha... 
Düşünməkdən, götür-qoy etməkdən, fal açmaqdan, röya 
yozmaqdan. Şirin-şirin xəyallarla uşaq kimi qəlbimi 
ovutmaqdan. Ürəyim əzablar yuvasına dönüb. Ürəyim 
boğulur içimə dolmuş kədərlər içində... 
 
LILPAR – (Qollarını sinəsində çarpazlayıb diqqətlə dinləyir. 
 Sonra yarımtəbəssümlə sakitcə əl çalır.)  Əla şeerdir. 
 Bizim qızlar deyirdi axı, o, həkimdən çox şairdir.  
 Özü də lap o... (Təbəssümlə.)  sərsərilərindən. Bağış- 
la, sən Allah, mən o qızların dediyini deyirəm. Ancaq bir 
şeyi bilə bilmirəm: şairlər şeer yazmaq üçün sərsəri 
olurlar, yoxsa sərsəri olduqlarından şeer yazırlar? 
 
TAMER  - (İncikliyini gizlədərək.)  Bunu mən də bilmirəm. 
Sadəcə  olaraq birdən... sənə sərsəri bir şeer  demək 
keçdi içimdən... 
 
LILPAR –  Şeer vaxtı deyil. Gecə ötür. Bir də gördün nə- 
 nəm də ayıldı. Nə qədər ki, imkan var, işimizə baş- 
 layaq. 
 
TAMER  - Məsələ burasındadır ki, heç bilmirəm, ayağa 
 qalxa biləcəyəmmi, zirzəmiyə necə enəcəyəm? 
 
LILPAR – İncidir elə? (Odeyalı götürüb onun ayağına baxır.) 
 
TAMER  -  Key kimidir...  
 
    42 
LILPAR – (Əlini qıçına qoyur, yavaşca sığallayır, dinməzcə 
 üzünə baxır.)  Heç yeriyə bilməzsən? 
TAMER  - Bilmirəm... (Ayağa qalxmağa çalışır. Lilpar  
 qolundan, belindən tutur. Bir-iki addım atır. Sonra ufuldayaraq 
 döşəməyə çökür.) 
 
LILPAR – Nə edək bəs?.. (Birdən nə isə tapmış kimi.) Aha, 
nənəmin əl ağacını götür. ( Çarpayının yanından əldə    
düzəldilmiş əsaya oxşayan balaca bir ağac gətirir.) 
 
TAMER  - (Başını bulayır.) Nə köməyi olacaq ki?.. Bəlkə 
 bu işi təxirə salaq. 
 
LILPAR – Yox... yox... Biz o qızılları axtarmalıyıq, tap – 
 malıyıq. Tezliklə tapmalıyıq. Lap bu gecə. Yoxsa, 
inan ki, mən də bataram... Hə, heç bilirsən, mənim 
əlimdə də ekstrasenslərin dediyi  o sirli enerjidən var. Gəl 
ayağını sığallayım. Inan, köməyi olacaq.  
(Cavab gözləmədən nəvazişlə Tamerin ayağına əl çəkməyə başlayır. 
Sonra yavaş-yavaş yuxarılara, dizinə doğru qaldırır. Anlaşılmaz 
baxışlarla üzünə baxır.)  Bir şey hiss edirsən? 
 
Tamer baçını bulayır. 
 
 Heç nə axmır mənim əlimdən sənin bədəninə? 
 
Tamer yenə başını bulayır. 
 
Axır axı... Axır, vallah... Bilmirəm, sən daşsan, nəsən?...
 
TAMER  - O qızıllar nəyinə lazımdır sənin? Həmişə onla- 
  
    43 
rı arzuladığını deyirsən, lakin nə üçün – demirsən. 
 
LILPAR – (Bir an duruxur. Başqa bir əhvala qapılır. Əlini çəkir. 
 Qolları ilə dizlərini qucaqlayıb oturur.) Heç bilirsən dün- 
yada nə qədər qadın itib? İzsiz-soraqsız... Düz altmış
 milyon. Milyonlarla qadın isə yad ölkələrdə fahişəlik edir. 
Çoxu da pul xatirinə, dolanışıq xatirinə. 
Hələ nə qədər kölə, əsir qadınlar var, fiziki təzyiqlər, 
təhqirlər altında. 
Bir çox ölkələrdə qadın cisiyyət üzviləri hissələrinin 
kəsilib atılması kimi əcaib meyl yaranıb. Hesablamalara 
görə, planetimizdə milyonlarla qadın və qız bu bədnam 
cərrahiyə əməliyyatına məruz qalıb. Hər il neçə milyon 
qadın, qız zorlanma ilə üzləşir. Bir çox ölkələrdə 
qadınların hələ də kötəklənməsi, cehiz üstə qalmaqallar 
davam edir. Immun çatışmamazlığı ən çox qadınlar, 
uşaqlar arasında yayılmışdır.  
Belə ehtimal olunur ki, yaxın beş-on ildə bu xəstəlikdən 
öləcək körpələrin sayı  üç milyon yarımı ötəcək.  
Ümumiyyətlə, müxtəlif xəstəliklərdən, düzgün 
qidalanmama üzündən hər il iki milyondan artıq uşaq 
həlak olur.  Körpə cocuqların döş südü ilə əmizdirilməsi 
sağlamlığın əsas şərti olsa da minlərlə ana gələcək nəsli 
indi hər yeri bürümüş ziyanlı, zərərli süni qidalarla 
yedirdir.  
Məhəbbət, sevgi hissləri get-gedə unudulur. Qadınlarla 
kişilər arasında yalnız bir münasibət – erkək-dişi 
münasibəti hakim rol alır... 
Bunların hamısı BMT-nin, YUNİSEF-in yaydığı rəsmi 
məlumatlardandır. Hələ gizlində qalan, üzə çıxmamış nə 
qədər belə dəhşətlər var.  
 
TAMER  -  (İlk öncə laqeydcəsinə ,sonra get-gedə artan bir maraq- 
 
 
    44 
 la, heyrətlə Lilparı dinləyir, axırda  bir az əvvəl onun gülümsəyib 
 əl çaldığı sayaq əl çalır.)   Afərin . Maraqlı məruzədir. Ancaq  
başa düşə bilmədim, balerina geyimli professor xanım, 
bütün bunların mənim sualımla nə əlaqəsi? 
 
LILPAR – Ardını dinlə, səbirsiz tələbə. Eşitdiklərin bizim  
üçün hələ bir qədər uzaq, yad bəlalardır. Bəs bizim 
özümüzdə - balaca ölkəmzdə nələr var, heç bilirsən? Nə 
qədər qızlarımız, qadınlarımız əsirlikdədədir, 
 əsarət altındadır? Itnkin düşmüşlərin yolunu 
gözləyən gəlinlərimiz var. Şəhid analarımız, bacılarımız 
var – dərdi başından aşan. Necə çətinliklərlə, zülmlərlə 
oxuyub, təhsil alıb işsiz qalan, çağlayan istedadları 
içlərində boğulub gedən, yaratmaq eşqilə solub gedən 
qızlarımız var. Məhəbbət həsrətilə, ömür yoldaşı arzusu 
ilə evdə qalıb qarıyan qızlarımız var. Minlərlə bəlkə də... 
 
TAMER  - Biri mənim bacım... 
 
LILPAR – Yeri gəlmişkən, o niyə heç kimə getmək istəmir? 
  
TAMER  - Bu barədə sonra, sözünə davam et. 
 
LILPAR – İş yoxdur, imkan yoxdur, pul yoxdur... Hər  
kənddən, şəhərdən onlarla, yüzlərlə oğlan, hətta evli 
kişilər uzaq ölkələrə axışıb. Qazanmaq, ailəsini 
dolandırmaq üçün, qayıdıb gəlib ev-eşık qurmaqdan ötrü. 
Ancaq çoxunun yadına daha bu tərəflər düşmür. Qadınlar 
özbaşına, ərsiz keçirdir cavanlıqlarını. 
 
TAMER  -  Yəni sənin kimi. 
 
LILPAR –   Hə, mənim kimi... Mən tək olsaydım nə vardı 
    45 
ki? Heç təsəvvür edirsən, nə deməkdir bu?.. Hər qadının  
işi deyil dözsün təkliyə. Istər-istəməz xəyanət düşür 
ortaya. Xüsusən də, qabaqlarına xoşu gələn biri çıxanda. 
 
TAMER  -  Eşitmiş olarsan, deyirlər ki, ayrılıq rüzgar ki- 
 midir, kiçik məhəbbətləri söndürür, böyük məhəb- 
 bətləri daha da alovlandırır. 
 
LILPAR –  İndi nadir hadisədir o böyük məhəbbət. Qız- 
 lar kim olur-olsun bir oğlan tapıb ərə gedəndə Al- 
 lahlarına şükür deyirlər...  
Çoxunun da öhdəsində bir sürü uşaq qalıb. Onları 
yedirtmək lazımdı, geyindirmək, böyütmək lazımdı. Nə 
ilə?.. Yazıqlar məcbur qalıb hansı yollara əl atmalı olurlar 
– xəbərin var heç?  
Normal qidalana bilmirlər. Nəsil cırlaşır. Ağır-ağır 
xəstəliklər kəsdirib başları üstünü. Özlərini asanlar olub. 
Yandıranlar olub... Daha nələr gözləyir onları sabah? 
Allah bilir... 
 
TAMER  - Necə olmalıdı ki? Müharibə içindəyik. Keçid  
dövrüdür. Dözmək lazımdır. Hitler müharibəsi zamanında 
bəs necə dözürdü qadınlar? 
 
LILPAR – O zaman başqa idi, indi başqa. Indi pullu, im- 
kanlı adamlar o qədər... Bəzi evlərdə fahişəxanalar 
fəaliyyət göstərir. Dəstə bağlayıb başqa şəhərlərə, 
ölkələrə gedənlər var. Dalda, yolkənarı yeməkxanalar 
cavan-cavan qızlarla doludur. Özü də hər şey polislərin, 
qanun keşikçilərinin gözü qabağında. 
Bəzi kişilər elə bil heç zaman xəyal etmədikləri bir bazara 
düşüb. “Bunu bəyənmirəm, bu xoşuma gəlmir, hə, bax 
bu olar...” Seç, götür... 
 
   46 
Kiçik-kiçik qızlar özlərindən dörd-beş dəfə böyük, vücudu 
qara qəpiyə dəyməyən yaşlıların, şişmanların, gözəl-
göyçək qızlar eybəcərlərin, kifirlərin altında, üstündə... 
Bəzi kişilər isə kişiliklərini, mənliklərini tamamilə itirib, 
bilsələr də ki, arvadları kimlərləsə durub-oturur, nə 
oyunlardan çıxır, özlərini bilməməzliyə, görməməzliyə 
vururlar. Bəzilərisə özləri bunun üçün şərait yaradır. 
Hətta arvadlarının bu yolla evə gətirdiklərinə göz dikənlər 
də var... 
Eh, nəyini söyləyim? Siz kişilər bütün bunları biz 
qadınlardan daha yaxşı bilirsiniz. Qəzetlər yazanları 
oxuyanda adam dəhşətə gəlir. 
 
TAMER  - Mən kişi heç nə bilmirəm və bilmək də istəmirəm. 
Qəzetlər şişirdib yazır, oxucu toplamaq üçün yalançı 
sensasiya yaratmaq istəyir. Bütün ölkələrdə, bütün 
zamanlarda olub belə şeylər, bu qədər açıq-saçıq olmasa 
da... Başa düşə bilmirəm, burda qəbahət nədir axı? 
Söylədiyin o zorlamalara bizdə təsadüfdən-təsadüfə rast 
gəlinir. Hər şey könüllü surətdədir, öz istəklərincədir. 
Niyə insanlar istəklərini içlərində boğmalıdılar? Həyatın 
ən misilsiz zövqü, nəşəsidir bu. Niyə özlərini məhrum 
etməlidilər belə bir zövqdən, nəşədən? Polisin, qanun 
keşikçisinin nəyinə lazımdır bunlar? Əgər ədəb qaydaları 
pozulmursa... Bəs biz hansı azadlıqdan danışmaq 
istəyirik? 
 
Lilpar təəccüblə baxır. 
 
 Hə, doğru sözümdü. Mən həqiqətən burda qeyri-adi 
heç nə görmürəm. Əgər, doğrudan da, biri birilə olmaq 
istəyirsə, yaşamaq istəyirsə, “istəyirsə” deyirəm, ərinə, 
arvadına xəyanət edə bilirsə, “edə bilirsə” deyirəm, yəni 
məhəbbəti, sevdiyi onun üçün heç nə imiş, onu başqası 
ilə dəyişə bilərmiş və ən əsası da, “ən əsası” deyirəm,  
   47 
hər şey qarşılıqlıdırsa, hər iki tərəfin ürəyincədirsə, lap o  
cavan qızlarla yaşlı kişilər olsun, inan, mən burda bir 
qəbahət görmürəm.  
Bax, o başqa məsələdir – istəmədən, ehtiyac üzündən 
vadar olmaq... Bax, bu olmamalıdır. Yüksək cəmiyyətdə 
belə şey ola bilməz. Bu qadınlıq adına, kişilik adına da 
ləkədir. 
 
LILPAR –  Ehtiyacdan baş verən hallar da az deyil. Ancaq 
çoxlarının əlinə fürsət düşüb, bəhanə keçib. Məni düzgün 
başa düş, mən azad sevgiyə, könül münasibətlərinə qarşı 
çıxmaq istəmirəm. Allah eləməsin. Dünyada bundan uca, 
bundan qiymətli heç nə təsəvvür etmirəm. Həyat bunun 
üzərində qurulub. Ancaq ortada başqa məsələ var. 
Erkək-dişi məsələsi... Ezoterik ədəbiyyatdan nə isə 
oxumusan? 
 
TAMER  - Az-maz... 
 
LILPAR –  Ezoteriklər deyirlər ki,  gözəl uşaqlar məhəbbətdən 
doğulur, yalnız erkək-dişi əlaqəsindən yox. Onlar sübut 
edirlər ki, intim münasibət zamanı kişi və qadın 
bədənindən bioeneryi ayrılır, bu enerji burulğan şəklində 
göylərə qalxaraq orda dolaşan ruhlarla birləşir. Qadınla 
kişi bir-birinə nə qədər dərin hisslərlə yanaşarsa daha 
güclü enerji ayrılır və bu enerji göyün daha yüksək 
qatlarına qalxır, ən ali ruhlarla təmin olunur.  
Bunun nəticəsində də dünyaya həm daxilən, həm də 
zahirən gözəl, kamil insanlar gəlir. Heyvani, elementar 
fiziki tələbatdan irəli gələn intim yaxınlıq zamanı ayrılan 
enerji zəif olduğundan yüksəklərə qalxa bilmir, aşağı 
təbəqələrdə dolaşan ibtidai, primitiv puhlarla qovuşur. 
Belə puhlarla dünyaya gələn varlıqlar insanlıq 
səviyyəsindən aşağı olur, heyvan təbiətli olurlar. Yer 
üzündəki bütün iyrəncliklərin, münaqişələrin, hətta  
   48 
müharibələrin də əsas səbəbkarı onlardır. 
Vaxt gələcək dünyada bir-birini incidən, bir-birinin işinə, 
həyatına müdaxilə edən insan tapılmayacaq. Bütün 
narazılıqlara, münaqişələrə son qoyulacaq. Davalar, 
müharibələr tarixə çevriləcək.  
Hələ isə əzab çəkirik insan qiyafəli şeytanlardan, 
əcinnələrdən... 
Babam kimi sevən kişilər, nənəm kimi vəfalı qadınlar indi 
hanı? Məhəbbət bu gün çoxlarının gözündə gülünc bir 
şeyə dönüb. Məhəbbətə az qala heyvani instinkt kimi 
baxan qadınlar, kişilər öz cinsi, şəhvani duyğularının 
əsirinə çevriliblər. Məni narahat edən bax budur. Tək 
məni yox, insanlığın gələcəyini düşünənlərin hamısını. 
Dəhşətdir axı. Hələ də meşə qanunları ilə, heyvan 
ehtirasları ilə yaşayırıq. Insan nə üçün bir-birini 
didməlidir, parçalamalıdır? Məni qınama, vallah, 
bəşəriyyət doğru yolda deyil. “Həyat mübarizədir” deyən 
filosoflar aldadıb hamını. Insanlar bir birilə yox, ancaq 
özü-özü ilə mübarizə aparmalıdır. Öz daxili aləmilə, 
taleyilə, tanrısı ilə.  
Yeni nəsil yaranmalıdır. 
 
TAMER  - Yəni, altıncı irq, hə? 
 
LILPAR – Altıncı bilmirəm, yeddinci bilmirəm, hər nə isə  
yeni insanlar, yeni dünyalar yaranmalıdır. Orda birinin 
digərilə mübarizə aparmasına ehtiyac qalmayacaq. Yeni 
dünyanın insanları erkək-dişi münasibətlərindən yox, 
məhəbbətdən yaranmalıdır axı. 
 
Tamer anlaşılmaz baxışlarını lilparın üzündən çəkə bilmir. 
 
 Nəyə baxırsan elə? 
 
 
    49 
 
 
TAMER  - Heç... (Susur.) Söylədiklərin bir qədər inanılmaz  
 olsa da, utopiyaya oxşasa da maraqlıdır. Ən maraq
 lısı isə odur ki, yenə başa düşə bilmədim, bütün bunların 
sənə verdiyim suala nə dəxli? “Qızıllar nəyinə lazımdır?” 
soruşmuşdum mən. 
 
LILPAR – (Duruxur.) Gülməyəcəksən mənə? De, kim düşün- 
məlidir söylədiyim bəlalar, yaralar haqqında? Kim yardım 
əlini uzatmalıdır fəlakət selində axıb gedən bu zavalılara? 
Düzdü, qəzetlər yazır, orda-burda cürbəcür danışıqlar 
gedir, müəyyən tədbirlər görülür. Ancaq bunlar azdır, 
çox-çox azdır... 
Fantastik bir xülyaya qapılmışam. Nə sə bir cəmiyyətmi, 
təşkilatmı yaratmaq istəyirəm. Hələ ki, rayon daxilində. 
Qadınlarımızı, qızlarımızı mühafizə etmək üçün, onlara bir 
kömək əli uzatmaq, onları zamanın virus kimi yayılmış bu 
cür bəlalarından qorumaq üçün. 
Bundan ötrü böyük pullar lazımdır. O pullarla çox işlər 
görmək olar. Dərdi, problemi olan bütün qadınlar, qızlar 
bu cəmiyyətə müraciət edər, bir arxa, hayan, sığınacaq 
tapa bilərlər burda özləri üçün... 
Nə olub, niyə baxırsan yenə elə? Gülməlidir, hə? 
TAMER  - (Yenə anlaşılmaz bir tərzdə gözlərini Lilpara dikir, məf- 
 tun, aludə baxışlarla baxır. Sanki xəyalı başqa yerdə.)    Sən 
heç  güzgüdə özünə fikir vermisənmi, nə qədər bənzərin 
var nənə. 
 
LILPAR – (Heç nə başa düşməyərək.)   Nənəmə yox, anama  
bənzəyirəm. Heç  vaxt üzünü görmədiyim, mənim 
dünyaya gəlişimlə dünyadan gedişi eyni ana düşmüş 
anama. Bizimkilər belə deyirlər. Mən onun təkrarıyam  
   50 
 
sanki. Kim bilir, bəlkə onun puhudur bədənimdəki...  
Ancaq anam da nənəmin eyni olub, deyirlər... Səndən 
başqa söz soruşurdum... 
 
TAMER  - (Xəyaldan ayılır.) Hə... Sən öz kövrək çiyinlərinə 
çox ağır yük götürmürsənmi? Elə yuxarılardan uçma. 
Göylərdən en. Ilk növbədə öz qayğılarını, problemlərini 
həll etməyə çalış. Guya ki, sənin heç dərdin-sərin yox 
imiş. 
 
LILPAR – O cəmiyyətə sığınan, o cəmiyyətdən faydala- 
nan qadınlardan biri də mən olacağam. Bəlkə də lap 
birincisi... 
 
TAMER  - Qorxuram bu çox gec ola sənin üçün... Nə və- 
ziyyətə gəlib çıxdığını nənən söylədi mənə bir az əvvəl. 
Nə üçün bütün bunları məndən gizlətmisən? Biz dost 
deyilikmi? Hər halda bir köməyim dəyə bilərdi. 
 
LILPAR – (Susur.) Dostmu? Kişilə qadının dostluğu... bir 
 qədər şübhəli gəlir mənə. 
 
TAMER  - Niyə? İnanmırsan belə münasibətə? 
 
LILPAR – İnanıram. Kiminləsə. Ancaq səninlə... Mən 
 həmişə qaçmağa çalışmışam bu dostluqdan. 
 
TAMER  - Hamı məndən qaçır. Çünki mən özüm qaçıram  
 hamıdan. Adamayovuşmazın biriyəm. 
 
LILPAR – (Gülümsəyir.)  Ona görə yox... Haçansa bir dəfə  
 deyərəm niyəsini.  
    51 
 
TAMER  - Heç olmasa, yaxın bir iş yoldaşı kimi də varsa  
 söyləməliydin mənə. Bəlkə nə isə etmək olardı. 
 
LILPAR – (İncik.) Magik yollarla xəzinələrin yerini tapa 
bildiyini öyrənincə neçə dəfə dedim də sənə, gedək 
kəndə, tapıb çıxardaq o lənətə gəlmişləri. Gəlmək 
istəmədin... 
Məni sərvətpərəst,var-dövlətə həris bir qadın hesab 
 etdin yəqin ki. Eh, vaxtında gəlsəydik, bəlkə də və- 
 ziyyət bu qədər gərginləşməzdi. 
Sabah heç, o biri günü son müddətim bitir. Neçə 
dəfələrlə yalvar-yaxar, and-aman edərək uzatmışam 
vaxtı. Amma daha heç bir yalvarışa, göz yaşına 
baxmayacaqlar.  
Allah, nə edəcəyəm bu qızıllar ələ keçməsə?.. (Do- 
luxsunur.) 
 
TAMER  - Böyükdür borcun? 
 
LILPAR – Bir xeyli var.  
 
TAMER  - Ev ödəməz? 
 
LILPAR – ( Get-gedə artan əsəbi, isterik şəkildə.)  Evi neyləyirlər? Çox 
dedim, sizin olsun ev də. Verirəm, ürək açıqlığı ilə. 
Razılaşmadılar. Kimə satacaqlar, kimə sırıyacaqlar ki o 
darısqal komanı? Əslində, bunu elə-belə, nənəmi 
aldatmaq üçün uydurmuşdum. 
Evi istəmirlər. Məni... mənim özümü istəyirlər. Başa 
düşürsənmi? “Sən bizim olacaqsan!” deyirlər.  
Əvvəlcə bir müddət özləri keyf çəkəcəklər mənimlə, 
doyana qədər, sonra... sonra isə fahişəxanalara  
   52 
ötürəcəklər. 
Gecələr səhərədək orda, gündüzlər meşədəki 
kababxanada yıxılmalıyam kimlərinsə altına, pul 
qazanmalıyam bu yolla. Ta onlar deyən məbləğ 
düzələnəcən. Başa düşürsənmi?.. 
Allah, nə günə qaldım, nə bəlaya düçar 
oldum?...Deyirəm, gülürəm, özümü heç nə olmamış kimi 
aparıram, amma içimdə matəmdi, heç kimin xəbəri 
olmayan bir yasdı... ağlaşdı... özüm-özümə ağlayıram... 
ağı deyirəm taleyimə... Sanki vidalaşıram dünya 
ilə...Fahişə kimi yaşamaqdansa təmiz bir ölüm üstün 
deyilmi? 
 Bircə xəstə qızım – yazıq Ayişəciyim kəsir qabağımı. 
  (Hönkürüb ağlayır.)  
 
TAMER  - (Qolunu onun çiyninə qoyur.) Olmadı ki. Di sakit- 
 ləş görüm... Bir az əvvəl fantastik arzulardan danı- 
şırdın. Bəşəriyyətin gələcəyini düşündüyünü söyləyirdin, 
indi həyatla vidalaşdığını deyirsən. Necə olur bu? 
Sakitləş, sakitləş... Lilpar?! Səninləyəm... (Onu özünə sıxır.) 
Bax belə... Gözünün yaşını sil. (Əlini onun gözlərinə çəkir.) 
Mən səni həmişə başqa cür görmüşəm ax. Göz yaşı 
yaraşmır gözlərinə. 
Sənin gözlərindən ancaq sevinc axmalıdır. Sən göz 
yaşlarına yox, təbəssümə, gülüşə layiqsənmiş. Sənin 
qəlbin, daxilin tamamilə başqa aləm imiş. Bilməmişəm... 
Vəziyyətinin bu qədər ağır olduğunu da bilməmişəm. 
Qarşıda yarımçıq da olsa hələ bir gecə var, sonra bütöv 
bir gün var, sonra yenə gecə, sabah... tam bir 
əbədiyyət... Hər anın da öz hökmü. Göylərdə də nənənin 
dediyi o ilahi qüvvə, son anda da olsa dara düşənlərə 
nicat yetirən...  
(Təbəssümlə.) Hələ altımızda böyük bir xəzinə, əlimizdə də 
açarı... 
    53 
Lilpar əlilə gözünü silir, sakitləşir. 
 
 Qalx, sobaya odun qoy. Otaq soyuyub elə bil. Sonra  
çantanı gətir yanıma. Orda ovsunlar yazılmış vərəqlər 
olmalıdır. Bizə lazım gələni tapıb verim sənə. Beş-altı 
dəfə gözdən keçirtsən əzbər qalacaq yadında. Zirzəmiyə 
sən düşməli olacaqsan, başına bir papaq qoyub. Nə 
edək? Mən ayağımı yerə basa bilmirəm... 
 
Lilpar təəccüblə baxır,  tərəddüd içindədir. 
 
Burda çətin heç nə yoxdur. Dediyim qaydada 
oxuyacaqsan, özün eşidə biləcəyin bir səslə. Sonra 
qulağına gələcək pıçıltıları dinləyəcəksən. Yerini öyrənən 
kimi başındakı papağı qoyursan ora, yəni başını girov 
qoyursan... 
 
Lilpar dinməzcə ayağa qalxır, eyvandan odun gətirib sobaya atır. Tamer  əl 
ağacına söykənə-söykənə qatlama çarpayıya yaxınlaşıb oturur.  Lilparın 
gətirdiyi çantanı açıb vərəqləri axtarır. 
 
LILPAR – (Başında köhnə bir günəş şlyapası yan otaqdan çıxır. 
 Şlyapaya işarə ilə.)   Bu olar? 
 
TAMER  - Olar. (Vərəqi uzadır.) Götür, əzbərlə. Cəmi bir 
neçə cümlədir. Latınca yazılıb. Gərək düzgün tələffüz 
edəsən. 
 
LILPAR – (Vərəqi gözdən keçirdib oxuyur.) Sadies satani  
agir fons foribus... (Ardını ürəyində oxuyur. Gözlərini yumub 
sözləri öz-özünə təkrar edir.) Saradon... saretur... 
fons foribus... filius... lesusest... 
 
   54 
  
TAMER  - Axırda üç dəfə “Amin” deyərsən. Qazmağa bir
 şey varmı orda? Qaza biləcəksənmi? Məncə elə dərin 
olmaz, bir halda ki, evin altındadır... Eh, mənim ayağım 
belə olmasaydı... 
 
LILPAR – Vəssalam? Belə sadə, asan imiş bu?.. Vallah, 
çox səbirli adamsanmış. Bu günə qədər bir dəfə də olsun 
cəhd etməmisən... Mən dünyasında dözməzdim. Bəlkə də 
neçə-neçə xəzinə tapmışdım indiyəcən. 
 
TAMER  - (Gülümsəyir.) Nə bilirsən, bəlkə mən də tapmı- 
 şam... Eh, hələ də inana bilmirəm, mənası heç   
kimə bəlli olmayan beş-on kəlmə qəribə, əcaib söz 
möcüzə yaratsın. Ancaq bu dünyada nə desən ola bilər... 
 
LILPAR – Görəsən, bu qayda ilə bir şey tapanlar olub? 
 
TAMER  - Bilmirəm, bəlkə də... Ancaq bu çox mühüm  
şərtdir: gərək həqiqətən əmin olasan ki, zənn etdiyin 
ərazidə mütləq nə isə var. Sənə, sadəcə, onun yerini 
tapmaq qalır. Parapsixoloqların insan ürəyində nələrin 
gizləndiyini tapdıqları kimi.  Əks halda nə etsən də heç 
bir nəticəsi olmayacaqdır.  
 
LILPAR – Mən tamamilə əminəm... 
 
TAMER  - Elə isə göstər parapsixoloji məharətini. 
 
LILPAR – Enirəm... (Əllərini göyə tutub dua edir.) Allah, sən 
özün kömək ol, xilas et məni bu bəladan. Qulun olaram, 
kölən olaram... 
 
   55 
 
TAMER  - Duaya ehtiyac yoxdur. Ən böyük yalvarışın elə 
qəlbindəki güclü istəyindir... Şamı yandır. Şamla en. 
Şamın köməyi çoxdur. Hətta digər bir üsul var. Insan 
piyindən düzəldilmiş şamla axtarmaq. 
 
LILPAR – Oy, dəhşətli şeylər danışma... (Şamı yandırır. 
 Palazı yana bükür. Xəfəngi açır. Başında şlyapa, əlində şam 
zirzəmiyə enir.)  Tamer... Birdən... bəlkə sevincdən öldüm, 
onda necə çıxardarsan məni ordan? 
 
TAMER  - Qorxma, ölməzsən... Dediklərimi unutma.  
 Dəqiq əməl et onlara. Və bir də əsla tələsmə. Çox 
 səbirlə, diqqətlə işlə. Uğurlar olsun... 
 
Lilpar gülümsəyərək enir. 
Sükut çökür. Yağışın, küləyin səsi aydınca eşidilir. Arada ildırım çaxır, göy 
guruldayır. 
 
Tamerin bütün diqqəti zirzəmidədir. Lakin ordan   hələ ki, heç bir səs-səmir 
yoxdur. Yalnız dəmir barmaqlı kiçik pəncərələrdə şam işığı oynayır. 
 
Həyətdə it astadan ulamağa başlayır. Itit ulaması getdikcə sürəkli hal alır.  
 
 
Hardansa, lap uzaqlardan bir az “Vağzalı” motivləri qatışmış fantasmaqorik 
musiqi səsləri eşidilir və bu səslər elə bil yavaş-yavaş yaxınlaşır. 
 
Nərgiz  ağır-ağır, ləngidilmiş kino çəkilişlərindəki sayaq yataqdan qalxır, 
çarpayısından düşür, qollarını qaldırıb yuxulu-yuxulu oynayır. 
Musiqiyə cürbəcür səslər də qatışır: sanki gülüşürlər, əl çalırlar, sevincdən 
qışqırışırlar, şənlik edirlər. 
         
    
 
 
 
    56 
Bir neçə an keçincə otaqda ifritə və cadugərlərin ekzotik şeytan məclisini 
xatırladan SABBAT iştirakçılarının – buynuzları arasından mavi alov qalxan 
keçi metr Leonardın, Sabbatın şahzadəsi lüt qızın, kürəklərini  bir-birinə 
tutaraq çevrə şəklində rəqs edən, ekstaza gələrək bir-birini qucaqlayan 
yarıçılpaq oğlan və qızların, havada uçuşan əcaib heyvanların, quşların, 
tüstülərin xaosvari  kölgələri canlanır. 
 
Nərgiz də onların arasında bir xəyal kimi oynayır. Elə bil o da yeniyetmə bir 
qızdır. Əcinnələrdən biri onu izləyir. Hərdən yaxınlaşır, qolları arasına alır 
onu. Nərgiz dartınır, qaçır, uzaqlaşmağa, kölgələr arasında gizlənməyə 
çalışır.  Əcinnə ondan əl çəkmək istəmir.                                  
 
Tamer heyrətdən, təəccübdən donub qalıb. Gözlərini ayırmadan baxır.  
 
Birdən zirzəmidən Lilparın vahimə dolu qışqırığı qopur. “Aaaa!.. Tamer! 
Köməəy eet! Tameee-er!..”  
Bərkdən ildırım çaxır, göy guruldayır. 
It ulamağındadır. Yağış, külək şiddətlənir. 
Tamer gözü önündə canlanmış səhnənin dəhşətindən özünü itirib, bilmir 
Nərgizə yaxınlaşıb onu yatağına uzatsın, Lilpara hay versin. 
     
Nərgiz heç nə eşitmir, görmür. Öz dünyasındadır, aləmindədir. Havada 
uçurmuş kimi yüngülcə oynaya-oynaya döşəmənin açıq qalmış xəfənginə 
yaxınlaşır. Sanki bu dəqiqə zirzəmiyə yıxılacaq.  
 
Lilparın harayı davam edir. Sonra xəfəngin ağzında hörümçək torlarına 
bürünmüş başı, bədəni görünür. Əlində sönmüş şam içəridən çıxıb bayılmış 
halda döşəməyə sərilir. 
 
TAMER  - (Nəhayət ki, özünü bir təhər ələ alıb ona tərəf atılır. 
 Yıxılır. Sürünə-sürünə yaxınlaşır.)  Lilpar?! Nə olub sənə?..    
 
Lilpar dinmir. Bütün bədəni titrəyir. 
Xaosvari kölgələr yavaş-yavaş onlara tərəf axışır. 
  
(Başını qaldırıb baxır, haçandan-haçana birdən-birə yadına  
 düşmüş kimi pıçıldayır.)  Bismillah... bismillah... 
 
    57 
 
Kölgələr tədricən uzaqlaşır, görünməz olur. Fontasmaqorik səslər yavaşıyır, 
eşidilməz olur. Nərgiz oynaya-oynaya çarpayısına tərəf gedir, yatağına 
uzanır, tərpənmədən yatır. 
 
It də ulamır daha. Yağış elə bil bir az sakitləşib. Külək əvvəlkitək əsmir. 
Sükut çökür yenə. 
 
 
   
                           
 
   A N T R A K T   
                
 
                                           
 
 
 
 
   
 
 
 
 
 
Daha beş-on dəqiqə keçir gecədən. 
Öndə qoyulmuş cırıldayan qatlama çarpayıda yan-yana oturublar. 
 
TAMER  - ( Qrafindən araq süzüb qədəhi Lilpara uzadır.)   İç.  
 Özünə gəl. Ətraflı söylə görək nə olmuşdu orda? 
 
LILPAR – (İçir.)  Dəhşət idi, Tamer... 
Dediyin qaydada sol ayağımın dabanını bərkdən yerə   
vura-vura, sol tərəfə çevrilə-çevrilə oxudum ovsunu. Ora 
da elə alçaqdı ki, ikiqat bükülüb oxudum. Düz üç dəfə. 
Sonra susub qulaq asdım, pıçıltıları gözlədim. Heç bir 
səs-səmir gəlmirdi. Bir az da gözlədim. Fikirləşdim ki, 
bəlkə nədəsə səhv etmişəm, yenidən oxuyum. Elə bu 
an... Allah... sanki yüzlərlə, minlərlə ilan fışıldayaraq 
üstümə cumdu. Səslər o qədər güclü idi ki, dalğa kimi 
vurub yıxdı məni yerə. Şam söndü. Tamam qaranlıqda 
qaldım. Bir təhər ayağa qalxdımsa da, hayana 
gedəcəyimi bilmədim. Hansı   tərəfə üz tutdumsa 
kabuslar idi, şeytanlar idi, bilmədim, kəsdilər qabağımı. 
Elə istehzalı qəhqəhərlə gülürdülər ki mənə... 
 
    59 
 Dəhşət idi, Tamer... İnan, bu yaşıma çıxıb belə bir 
şey görməmişdim heç vaxt. 
 
TAMER  - (Bir müddət susur.) Bir də enmək lazım olacaq. 
Haqlısanmış. Güman ki, orda nə isə var... 
 
LILPAR – Nə danışırsan?... Yox, daha mən ora yaxın gedə 
bilmərəm. 
 
TAMER- Xəzinələrin üstə ilanlar, cinlər yatıb keşik çəkir, 
deyirlər. Biz səhv etmişik. Bir ovsun var. Mühafizəçi 
mələyin çağırılması. Bütün əməliyyatlardan əvvəl həmin 
ovsun oxunmalıdır. Baş verə biləcək hər hansı 
təhlükədən qorunmaq üçün. Unutdum onu sənə verməyi. 
Çantanı gətir. 
 
Lilpar diplomat çantanı gətirir. 
 
Ümumiyyətlə, magik əməliyyatlar təhlükəli işdir. Çox 
diqqətli olmaq lazımdır. Kiçicik bir səhv etsən... (Çantanı 
açıb vərəqlərə baxır.) Biz isə bu gün çoxlu səhvlərə yol 
vermişik. Əməliyyat gedən yer magik dairəyə alınmalı idi. 
Araq içdik. Olmazdı. Maqlar alkoqoldan, nikotindən 
həmişə kənar qalmalıdılar. Onlar hər zaman təmiz, pak 
olmalıdılar. Hətta müəyyən əməliyyatlar ərəfəsində qırx 
gün ət də yemirlər. Bir sözlə, bu dünyanın çox şeyindən 
uzaq gəzməlidilər. Müəyyən hallarda lap cinsi meyllərdən 
də məhrum etməlidirlər özlərini. 
 
LILPAR – (Təəccüblə baxır.)  Yəni ki, tərki-dünya olmalıdılar 
 tamamilə, hə? 
 
TAMER  - Niyə ki? Onlar da insan deyillərmi?.. Ancaq  
hər halda başqa bir aləmə qapılmaq, daha çox o aləmdə  
   60 
yaşamaq vacib şərtdir. Hə, budur... 
     
(Axtardığı vərəqi tapıb Lilpara uzadır.)  
 
 
  Gör oxuya bilərsənmi? Yenə latıncadır. 
  
LILPAR – (Vərəqə baxır. Əvvəlcə ucadan, sonra özü üçün oxuyur.) 
Omnipotens aeterne Deus, qui totam creaturam... 
tuam... hominus... ineffabile... genium meum... Amen... 
Çətin sözlərdir, yadımda qalmayacaq. O birinin də 
çoxunu kağızdan oxudum orda.  
 
TAMER  - Bunu əzbərləməsən də olar. Aşağı enməmişdən 
burdaca bir dəfə astadan oxuyarsan özün üçün. Daha heç 
bir cin-şeytan, kabus hücum etməz üstünə.  
LILPAR – Yox, mən bir də düşə bilmərəm ora. Lap necə 
 ovsun olsa da. 
 
TAMER  - Qorxma. Daha heç bir təhlükə baş verməyəcək. 
Özüm də sənə yaxın olum deyə xəfəngin yanında 
oturacağam. 
 
LILPAR – Qışqırıram, özümü partladıram, heç səsini də 
çıxartmırsan. Harayım çatmırdı yoxsa sənə? Bəlkə heç 
qışqırmırdım, sadəcə yuxudakı kimi qara basmışdı məni? 
 
TAMER  - Qışqırırdın, Lilpar. Lap tükürpəşdirici bir halda.  
Ancaq başqa səslər eşidilmirdi. Özümü itirmişdim, dilim 
tutulmuşdu elə bil. 
 
LILPAR – Görəsən nənəm ayılmadı o hay-küydən? 
    61 
 
TAMER  - Nənən ayağa da qalxmışdı, gəzə-gəzə xəfən- 
 gin yanına qədər gəlmişdi. Ancaq... yuxulu idi. Və  
 beləcə yuxulu-yuxulu da gedib uzandı yerinə. 
LILPAR – Allah, yenə?... Onun bu lunatizmi ötüb keçmir  
də. Neçə dəfələrlə belə hadisələr olub. Elə qorxuram ki... 
 
TAMER  - Bu adi bir somnambulizm deyil, Lilpar. Nənənin 
  ruhu, iradəsi doğrudan da qeyri-adi qüvvələrin 
əlindədir. Bu gün... bu gün... bir möcüzə gördüm... 
Şabaş haqqında nə isə eşitmisən? 
 
LILPAR – Şabaş nədir? 
 
TAMER  - Cadugərlərin müəyyən bir məqsədlə, niyyətlə 
 keçirdiyi erotik, iyrənc yığıncaq.  
Məclisin başçısı Şeytan – keçi qiyafəsində. Bir göz 
qırpımında hardan olsa qadınlar, kişilər gətirilir şənliyə. 
Onlara bihuşedici içki paylanır. Əcinnələr körpə bir uşağı 
qurban gətirir. Qazanda diri-diri bişirirlər uşağı, tikə-tikə 
yeyirlər. Gözəl bir qız ziyafətin şahzadəsi seçilir. Şahzadə 
qız tamamilə çılpaq halda səcdəgaha uzanır. Keçi qiyafəli 
Şeytan hamının gözü qabağında onun bakirəliyini alır. 
İştirakçılar qızın qanından üzlərinə, bədənlərinə sürtürlər. 
Sonra orgiya başlayır – kütləvi şəhvət oyunu. Ekstaz 
rəqsi. Bir-birinin qucağında, belində... Cürbəcür 
heyvanlar, quşlar, insan kəllələri, sümükləri... Əsil 
fantasmaqoriya... 
Nənən sadəcə yuxulu-yuxulu gəzmir. Belə şabaşlara 
gedirmiş. Daha doğrusu, aparırlarmış onu. Həmin o 
gözəgörünməz qüvvələr. Istədikləri vaxt, bir andaca. 
Nənən tamamilə onların əlindədir... 
Necə oldu bilmirəm, gözümlə gördüm bir az əvvəl bu 
otaqda canlanmış şabaşı. Nənən də onlarla. Cavan bir qız  
   62 
kimi. Oynayır. Atılıb düşür. Qorxunc bir əcinnə də onu  
izləyirdi, ələ keçirtmək istəyirdi. Bir təhər qaçıb uzaqlaşdı 
onların əlindən. 
 
LILPAR – (Böyük bir təəccüblə, heyrətlə.) Sən nələr söyləyirsən? 
 Yox, yox, ola bilməz belə bir şey. 
 
TAMER  - Oldu, Lilpar... Nağıllarda, kitablarda oxumuşdum 
bu barədə, ancaq heç cür inana bilmirdim. Indisə 
gözümlə gördüm o möcüzəni. 
 
LILPAR – (Vahimələnir.) Allah, bu evdə nələr baş verir 
 bu gecə? Şeytanlar yuvasına dönüb ki bura.  
 
TAMER  - (Öz-özünə danışırmış kimi.) Hardasa bir uşağın 
canını aldılar bu gecə... Bir məsum qızı da zorladılar 
yəqin ki... Daha nələr oldu – kim bilir. Və nələr olacaq 
hələ? 
 
LILPAR – Ah, qorxuram, Tamer, qorxuram... (Özünü qey- 
 ri-iradi halda Tamerə qısır.) 
 
TAMER  - (Əlini onun çiyninə qoyur.) Qorxma, qorxma... 
 
Bir müddət beləcə susub qalırlar. 
 
LILPAR – (Yarımpıçıltı ilə.) Tamer... O şabaş nə üçün bu 
gecə bu bu evdə keçirildi? O ifritələrin, şeytanların 
məqsədləri, niyyətləri nə imiş? Necə oldu gözünə 
göründü belə şeylər? Bəlkə onlar səni də özlərinə cəlb 
etmək istəyiblər? 
 
TAMER  - Bilmirəm... bilmirəm... 
    63 
 
LILPAR – Görəsən, bütün bunların bizim işimizlə bir əla- 
 qəsi yoxdur? 
 
TAMER  - Nənən birinci dəfədir ki, bu cür hərəkət edir? 
 Onun ruhu çoxdan onlarladır. Nənəndəki qeyri-adi- 
liklər, həkimlik, görücülük qabiliyyəti çox güman o 
gözəgörünməzlər tərəfindəndir. Belə adamlara nadir 
hallarda təsadüf olunur. 
 
LILPAR – Sən nə danışırsan? Nənəm ruhunu şeytanlara 
 verib deyirsən? 
 
TAMER  - Verməyib. Oğurlayıblar. Bu insanın özündən,  
istəyindən asılı deyil.  Tale kimi, qismət kimi bir şeydir... 
 
LILPAR – Ola bilməz, ola bilməz. Onun kimi xeyirxah, 
 gözəl insan çətin tapılar yer üzündə. 
 
TAMER  - Nənənin gözəlliyi məhz orasındadır ki, şeytanlar 
onu özlərinə cəlb etsələr də, nənən onlara uymayıb, 
həmişə onlardan yayınmağa çalışıb. Əldə etdiyi sehirli 
qüvvəni pis işlərə yox, xeyirxah əməllərə yönəldib. 
Ikili oyun oynayıb, sadəcə. Bir gün şeytanlar bundan 
xəbər tutsalar, kim bilir, nələr gətirərlər onun başına.  
 
LILPAR – (Nə isə  bir xatirəyə dalır, sonra sirli, mövhumi səslə.) 
 Tamer... Bilirsən, bir dəfə nənəm nə etmişdi? Hal  
tutmuşdu. Hal - nədir, bilirsən? Şeytan kimi bir şeydir. 
Fikir vermisənmi, uşaq doğan arvadları gecə səhərə 
qədər yatmağa qoymurlar. Əgər yatsalar – ölə bilərlər 
çox vaxt. Çünki onları hal aparır, deyirlər. 
Nənəm həmin o halı tutub. Bapbalaca, əcaib, qeyri-adi  
   64 
bir varlıqmış. “Sənin iyin çatan yeddi nəslinə  
toxunmaram” deyərək yalvar-yaxar edib ki, nənəm 
buraxsın onu. Nənəmin də ürəyi dözməyib buraxıb. 
Indi hansı arvad uşaq doğursa gəlib nənəmin döşlüyünü 
aparırlar, başları altına qoyub arxayınca yatırlar. Heç nə 
də olmur arvadlara. 
 
Tamer fikrə gedir. 
 
 Ee, bu çoxdan olub, deyirlər. 
 
TAMER  - Elə isə anan niyə öldü səni doğanda? 
 
LILPAR – Bilmirəm... Bəlkə də anamın ölümü hal məsə- 
ləsilə bağlı deyilmiş... Yox, hər necə olsa da, şeytanlar 
sataşa bilməz nənəmə... Eh, başım çıxmır. Heç nə 
anlamıram... 
 
TAMER  - Vaxt gələr, hər şeyi anlayarsan, başa düşər – 
 sən. Indisə qalx, çağır xeyirxah mələyini və zirzə- 
 miyə en yenidən. Gecə keçir.  
 
LILPAR – Yox, qorxuram... 
 
TAMER  - Nə oldu, unutdun hər şeyi? 
 
LILPAR – (Bir an duruxur.) Ah.. (Yenidən qısılır ona. Susur. 
Yarımpıçıltı ilə.)   Sabah heç, o birisi gün bu vaxtı, Allah 
bilir,  harda olacağam, nə halda olacağam... Doğrudan, 
işimiz baş tutmasa neyləyərik? 
 
TAMER  - Baş tutar hər halda... 
   65 
 
Sükut. 
 
LILPAR – Sıx məni özünə. Titrəyirəm... 
 
Tamer tərəddüdlə baxır,  lakin heç nə etmir. 
 
 (Pərtliyini gizlətməyə çalışaraq.)   Mən deyəsən indi-indi 
sərxoş olmağa başlayıram. Zoğal arağı həqiqətən də 
sonradan təsir edirmiş. Sən özündə bir şey hiss edirsən? 
 
TAMER  - Azca... Nə içdim ki? Bir vaxtlar lap çox içirdim. 
Onunla unutmağa çalışırdım içimdəkiləri. O vərdişimdən 
əl çəkdim daha. Bunu adamı özündən uzaqlaşdıran, 
başqalaşdıran bir iş olduğunu anlayınca... 
 
LILPAR – (Birdən nə isə xatırlayaraq aralanır, gülümsəyir.) Hə, 
bir dəfə mən səni elə sərxoş halda görmüşdüm ki. 
Gözlərimə inana bilmədim. 
 
TAMER  - Harda? 
 
LILPAR – Yadındadı, bizim qızlardan biri ad günü keçirirdi? 
Dağın döşündəki yaylaq evlərinin həyətində. Şam 
işığında. Iki ay yarım əvvəl. Avqustun son günüydü. Sən 
də ordaydın. Yeddi-səkkiz nəfərlik qadınlı-kişili balaca, 
xudmani bir məclis idi. Ev sahibilə qoşalaşıb içirdin ha. 
Sonra gedib aralıdakı ağacların altında uzandın. Qonaqlar 
dağılışıb gedəndə səni oyada bilmədik. Israr edib durdun 
ki, elə orda yatacaqsan səhərə qədər. Axırda gətirib 
ağacların altında yüngül bir yataq açdılar sənin üçün. 
 
TAMER  - Hə, deyəsən haçansa olmuşdu belə bir şey... 
Məhz həmin gecədən sonra atdım o zəhrimarın daşını.  
   66 
Sən də ordaydın? 
 
LILPAR – Mən də... Hələ bir qadın da vardı, sənə rəğbət 
 bəsləyən... 
 
TAMER  - O kimdir? 
 
LILPAR – Məndən niyə soruşursan? Bütün axşamı sənə 
qulluq göstərməyə çalışırdı. Sən isə elə bil heç nə 
görmürdün, hiss etmirdin. 
 
TAMER  - Yadıma gəlmir. 
 
LILPAR – Hardan gəlsin yadına? O axşamı sən heç  
 özündə idin ki... İndi bir sirr açacağam. Yəqin ki, 
bunu da xatırlamayacaqsan. O qadın bir bəhanə ilə 
gecəni orda qalmışdı. Ev sahibləri yatandan sonra xəlvəti 
sənin yanına gəlmişdi. Ürəyi dözmürdü sənin o 
vəziyyətdə tək qalmağına. Gözünü çəkmədən neçə saat 
yanında oturdu, sonra soyunub yatağına girdi... 
 
TAMER  - Hardan bilirsən bunları? 
 
LILPAR – Sonradan özü söylədi mənə. 
 
TAMER  - Yalan söyləyib. Mən arvadımdan ayrı düşəndən 
 sonra heç kimlə olmamışam. 
 
LILPAR – (Gülümsəyir.) Mən demədim ki, o qadınla aranız- 
da nə isə baş verdi. Sadəcə,  soyunub yatağına girib – 
dedim. Yəqin ki, o da xeyli sərxoş imiş... Sənin heç 
fərqinə də olmayıb ki, işıqlaşana qədər yanında, üstündə 
çabalayan, səni öpüşlərə qərq edən, səndən ötrü çırpınan  
   67 
bir qadın bədənidir, ya ağac parçasıdır, daşdır, qayadır.  
Heç kimlə olmadığını, olmaq istəmədiyini ona da 
demisən. 
Hələ onu da demisən ki... hətta arvadınla da olmamısan 
ayrı yaşadığın müddətdə, baxmayaraq ki, hərdənbir 
görüşmüsünüz. Yadına gəlmir, hə? Doğrudan da, 
xatırlaya bilmirsən o qadını?... 
 
TAMER  - (Əhvalı xeyli pozulur. Başını bulayır.) O gün mənim 
 çox ağır, kədərli, olduqca kədərli bir günüm idi... 
 
LILPAR – Hə, demisən ki, sabah dünyada hamıdan çox  
sevdiyin oğlun ilk dəfə məktəbə gedəcək. Sən onun 
yanında olmalısanmış, ancaq gedə bilməmişsən. 
 
TAMER  - (Çarəsizcəsinə.) Eh sizi, qadınlar... Necə də hər  
 şeylə maraqlanırsınız. 
 
LILPAR – Qadınları niyə qınayırsan? İstər-istəməz maraq 
yaranır. Cavan olasan, arvadından ayrı yaşayasan, heç 
kimə meyl etməyəsən... 
Ümumuyyətlə, danışırlar ki, son vaxtlar belə kişilər, 
oğlanlar peyda olub. Tək-tük görünsələr də. Qadınlardan, 
qızlardan qaçanlar... Öz-özünə bir sual çıxır ortaya: nə 
üçün görəsən? Yeni bir hərəkatdı, nədi bu belə? 
 
TAMER  - Nə üçün??. Müəllifini unutmuşam, deyəsən 
ruslardan kimdisə çox çözəl deyib: “Nə qədər ki, içimizdə 
məhəbbət yaşayır, sevgiyə ümid yaşayır, deməli, biz də 
yaşayırıq hələ. Haçan ki, bu məhəbbət öldü, ümid öldü – 
biz də ölüyük deməli... mənən...”  
 
LILPAR – HƏ, doğrudan da, çox gözəl deyilib. 
    68 
 
TAMER  - Bax, budur əsas məsələ... Həmişə öyrənmək 
istəyirdin, nə üçün hər şeyə qarşı belə laqeyd, 
biganəyəm, soyuqqanlıyam, heç nəyə həvəsim yox... 
Haçandı özümü ölü kimi hiss edirəm, Lilpar. Odur ki, 
sevmədiyim heç bir qadınla ola bilmirəm, nə qədər gözəl 
olsa da, lap arvadım olsa da... Yəqin ki, mənim kimi 
düşünənlər də var. Biz səni təəccübləndirməli deyilik. Biz 
olsa-olsa sənin inam gətirdiyin, insanlığın sabahına böyük 
ümidlər bəslədiyin o ezoterik fəlsəfəyə uyğun yeni 
adamlarıq. Sən gərək hələ sevinəsən ki, az-az da varsa 
belələri peyda olub. 
 
LILPAR – (Heyranlıqla.) Tamer... Sən lap mənim ürəyimin  
dərinliklərinə baş vurdun elə bil. Bu  duyğu məni də 
çoxdan özünə əsir edib. Sevmədiyim kişiylə dünyasında 
ola bilmərəm. Lakin bir anda atılaram vurulduğum 
adamın qolları arasına. Heç nəyə, heç nəyə baxmadan. 
Təki bundan ötrü o mənə balaca bir işarə versin, öz 
sevgisini azacıq da varsa bildirsin... 
 
TAMER  - (Gülümsəyir.) On beş yaşındakı qız kimi danışırsan. 
Tamamilə unudursan ki, sən evli bir qadınsan. Ərin 
səndən ötrü, uşağından ötrü pul qazanmaq üçün tərki-
vətən olub. Geri dönəndə necə çıxacaqsan onun üzünə? 
 
LILPAR – (Fikrə dalır.) Bəlkə də haqlısan... Ancaq sənin 
bilmədiyin çox şeylər var ortada... Bir də ki, biz sevgidən 
danışırıq axı, sadəcə evlilikdən yox... 
Mən sənə çox-çox təşəkkür etmək istəyirəm. Gözlərimi 
açdın. Qadınlar arasında mənim kimi düşünənlər çoxdur. 
Lakin mənə elə gəlir ki, kişilər heç vaxt belə düşünə 
bilməzlər. Onlarda şəhvət duyğusu sevgi duyğusundan 
daha güclü olur. İndi  gözüm açıldı. Çox şey aydın oldu  
   69 
mənə. 
Təkcə bir sual qaranlıq qalır. Deyək ki, sən birini 
sevirsən, bütün qəlbinlə, bədəninlə ona doğru gedirsən. 
O isə qaçır səndən, yəni ki, sevmir deməli. Nə gərək bəs 
belə əlacsız məhəbbətə? 
 
TAMER  - Bilmirəm ki... Ürəyində biri ola-ola gözünə 
başqa  heç kim də görünmür. Dəhşətdir... Hər halda 
ümidlə yaşamaq lazımdır. Ümid məhəbbətin canıdır, 
ruhudur. Haçansa  bir gün yəqin ki, ümidlər doğrulacaq. 
Bir də... qovuşmaq heç də əsas şərt deyil. Əsas şərt 
məhəbbətin özüdür. Məhəbbətlərin çoxu nakamdır. Nə 
olsun ki? Məhəbbətin nəşəsi heç zaman onun əzabına 
dəyməz.  
Gözəgörünməz qüvvələrə sığınmaq, sahib olmaq 
istəyirik. Dünyada məhəbbətdən böyük gözəgörünməz 
qüvvə varmı? Möcüzədir o. Məhəbbətin yaratdığını heç nə 
yarada bilmir. Heç nə, heç nə insanı məhəbbət qədər 
mutlu edə bilmir. Dünyanın ən böyük gözəlliyidir o. 
Dünyanı yalnız gözəllik yox, məhəbbət xilas edəcək... 
Odur ki, məhəbbət yoxdursa, deməli, ölüyük biz də, yəni 
ki, qəlbən, ruhən... 
 
LILPAR – Bəziləri bu söhbəti eşitsə, gülər ha bizə o ki  
 var. 
 
TAMER  - Qoy gülsünlər. Hamı azaddır. Kim necə istəyir 
düşünə bilər. Mən belə düşünürəm. Mən beləyəm. 
Neyləyim ki?.. (Əsnəyir. Birdən.) Bura bax, saat neçədir? 
Boş-boş söhbətlərlə vaxtı itiririk axı. 
 
LILPAR – (Fənəri tutub saata baxır.) Maraqlıdır, saat yatıb... 
 Zaman da dayanıb bu gecə elə bil. 
 
   70 
TAMER  - Yox, zaman dayana bilmir. Tezliklə səhər açılacaq. 
Bir azdan nənən də ayılacaq. Işi tamamlamaq lazımdır. 
 
LILPAR – (Əhvalı pozulur. Öz-özünə danışırmış kimi.) Gecənin nə 
vaxtıdır görəsən? Yatmadıq da. Səhər qıpqırmızı olacaq 
gözlərimiz. Amma elə bil heç yuxum yoxdur. Əslində axır 
vaxtlar bir əməlli-başlı yatdığım gecəm olub ki. 
 
TAMER  - Zirzəmiyə enməlisən bir də. Sonra çox arxayınca 
yatarsan. Ayların, günlərin yuxusuzluğunu alarsan.  
 
LILPAR – Əlac nədir? Yenə düşərəm... ancaq bir söz də  
soruşmaq istəyirəm. Bacın haqqında. Demişdin, sonra 
danışaram bu barədə. Bəlkə bu dəfə də ilanlar, şeytanlar 
hücüm çəkəcək üstümə. Bəlkə heç sağ çıxmayacağam 
ordan. Qoy ürəyimdə qalmasın bu... 
 
TAMER  - Ay səni, Lilpar... Nəyinə lazımdı axı mənim  
ailə sirlərim?.. Di yaxşı... Mənə acıq qoyub o. Mənə qarşı 
üsyan edib bununla... 
 
Lilpar maraqla dinləyir. 
 
Mən hələ uşaqlığımdan bir cür olmuşam... Qeyri-adi 
fikirlərə, fövqəladə işlərə uymuşam. Amma həyatın sərt 
üzü ilə qarşılaşınca ruhdan düşdüm. Əlim hər şeydən 
soyudu. Hətta evlənmək də istəmədim. 
Ailənin tək oğlu kimi mənə böyük ümidlər bəsləyirdilər. 
Təmtaraqlı bir toy arzusunda idilər. Cürbəcür qızlar 
məsləhət bilirdilər mənə...  
Bir qadın çıxdı qarşıma. Məhəbbətə yaxın bir duyğu ilə 
yaşadıq onunla xeyli illər. Uzun əhvalatdır, həyatı  
 
   71 
 
 
ləkələnmişdi, mənə qədər kimlərləsə də gəzmişdi.  
Bizimkilər qəbul etmək istəmədilər onu. Bacım and içdi 
ki, mən ondan ayrılıb başqa bir qızla evlənməyənə qədər 
o da heç kimə getməyəcək. Vəssalam...  
Yaradacağın cəmiyyətə özündən sonra onu üzv yazarsan. 
Onun başına ağıl qoyarsınız ki, lap qardaşın da olsa 
başqasının həyatına müdaxilə etməyə heç kimin haqqı 
yoxdur. 
 
LILPAR – İndi sən o qadından tamamilə ayrılmamısan, 
 eləmi? 
 
TAMER  - Oxumusan yəqin, Jorj Sand yazırdı, məhəbbət 
də nikah kimi qarşılıqlı bir müqavilədir. Bizi belə bir 
müqavilə bağlayırdı. Məhəbbət qurtaran günü nikah 
pozulmuş olurdu. Atamın xəstəliyilə əlaqədar mən evə 
dönməsəydim də, ayrı düşməsəydik də yavaş-yavaş hiss 
edrdim ki, hər şey adiləşir, bayağılaşır... 
Ancaq ömrümün ən gözəl günləri üçün mən yenə də o 
qadına borcluyam... 
Bizim oğlumuz var. Hə, doğrudan da, mən onu dünyada 
bütün sevdiklərimdən artıq sevirəm. Heç  zaman da ata 
bilmərəm oğlumu, unuda bilmərəm. 
 
LILPAR – Haçansa  onlara dönmək fikrin yoxmu? 
 
TAMER  - Bilmirəm... İmkan düşəndən-düşənə yanlarına 
gedirəm. Əlimdən gələn köməyi əsirgəmirəm. Bir an 
yadımdan çıxmırlar, həmişə özümü onların yanında hiss 
edirəm. 
 
LILPAR – Qəribədir... Görüşürsünüz, lakin... Qorxmursanmı 
    72 
  
ki, o sənə xəyanət edər? 
 
TAMER  - Neçə ildir ərin yanında deyil. Sən xəyanət 
 etmisən ərinə? 
 
LILPAR – (Tutulur.) Məhəbbət olan yerdə xəyanət ola 
 bilərmi? Ancaq məhəbbət yoxsa... 
     
TAMER  - Olar, deməli... Hər bir qadın ərinə xəyanət edə 
bilər, deməli. Sən də, o da... Əgər bir gün mən bilsəm 
ki, arvadım məni kiməsə dəyişib, dəyişə bilib daha 
doğrusu, əsla təəccüblənmərəm. Bunu xəyanət adlandıra 
bilmərəm. Onda heç bir günah da görmərəm. Ən böyük 
günah qəlbən bağlanmadığın bir adama yalandan, 
məcburən sədaqət göstərməkdir məncə. Xəyanət başqa 
şeydir, dəhşətli şeydir. Hələ keçmişlərdə, orta əsrlərdə 
belə xəyanət üstə kişiləri, qadınları daşqalaq edirdlər. 
Tikə-tikə doğrayıb tonqalda yandırırdılar. Bu gün də 
xəyanətdən çox əzab çəkənlər var. Özlərinə qəsd 
edənlər, dağılan ailələr... 
 
LILPAR – (Bir müddət heç nə başa düşməyərək çaşqın-çaşqın baxır.
 Yarımtəbəssümlə.) Qorxuram sənin o inadkar  bacını mənim 
yaradacağım cəmiyyət də islah edə bilməyə...    
Zirzəmiyə düşürəm yenə. Ancaq bu dəfə fənəri götürmək 
istəyirəm özümlə. Şam işığında qala bilərsənmi? 
 
Tamer başını yırğalayır. 
 
 (Maşa ilə sobadan od götürüb şamı yandırır.) Şlyapam hanı? 
 (Axtarıb tapır.) 
 
    73 
TAMER  - Birinci, mühafizəçi mələyi çağır. 
 
LILPAR – Hə, düzdü, ilk əvvəl sonradan verdiyin ovsunu 
 oxumalıyam. (Kağızı götürüb fənər işığına tutub oxuyur.) 
Omnipotens aetere Deus... creaturam... hominus... 
inteffalilə... meum... Amen... (Tamerə.) Daha düşə 
bilərəmmi? 
 
TAMER  - Sol dabanını bərk-bərk yerə vurmağı unutma. 
 Axırda yenə “Amin” deyərsən. 
 
LILPAR – (Kədərli bir tərzdə başını  yırğalayır. Fənəri götürüb 
 yavaş-yavaş xəfəngdən enməyə başlayır. Birdən çağıraraq.) 
 Tamer... (Geri qalxır. Üzünü Tamerə tutub diqqətlə baxır.) 
 
TAMER  - Nə olub?  
 
LILPAR – Heç... Qoy doyunca baxım sənə... Bəlkə... 
 bəlkə... 
 
TAMER  - (Gülümsəyir.)  Heç nədən qorxub eləmə. Yaxşı  
olacaq bu dəfə. Mən də gəlib xəfəngdən ayaqlarımı 
sallayıb oturacağam.  (Ayağa qalxır. Əl ağacına söykənə-söykənə 
gəlib dediyi qaydada oturur.) 
 
Külək həyəcanlı bir uyultu ilə əsməyinə davam edirsə də yağış elə bil azalıb, 
zəifləyib. Seyrək-seyrək şimşək çaxır.  Tamer oturub gözləyir. Narahatdır. 
Anlar ağır-ağır keçir. 
 
Birdən boğuq bir tappıltı eşidilir zirzəmidən. Elə bil nə isə uçub tökülür. 
 
Su şappıltıları. Lilparın qışqırığı: “Tameee-er! Köməəy  eet! Boğul- 
duuu...” Səs yarımçıq kəsilir. 
    74 
 
Dəmir barmaqlı kiçik pəncərələrdə işıq sönür. 
 
TAMER  -   (Təlaşla)   Lilpar! Gəldim! Nə olub?! (Hövlanak 
 aşağıya enir, görünməz olur.)   Oy aman, necə qaranlıqdı 
bura. Fənər hanı? Lilpar, hardasan? Eşitmirsən məni? 
(Geri qalxır. Şamı götürüb yenigən enir.) Bu su nədir belə, 
bürüyüb hər yeri? Lilpar, hay ver, Lilpar! Hardasan? Ah, 
orda neyləyirsən? Əlini uzat! Səninləyəm. Niyə 
tərpənmirsən, dinmirsən? Dəhşət... O boğulub deyəsən. 
 
           
Daha bir neçə an keçir. Tamer darta-darta Lilparı yuxarı qaldırır, bir təhər 
zirzəmidən çıxardıb döşəməyə uzadır. Sonra yenidən aşağıya əyilib şamı 
götürür.  
 
Lilparın bütün paltarı, üzü, saçları su və palçıq içindədir. Onu böyrü üstə 
çevirir, barmaqlarını salıb dişlərini aralayır, ağzına, qarnına dolmuş suyu 
boşaltmağa çalışır. Bir şey alınmadığını görüncə belindən qaldırıb silkələyir. 
Sonra qıçlarından tutub çətinliklə dikəldir, başı aşağı halda silkələyir. 
 
Yenə döşəməyə uzadaraq qulağını sinəsinə yaxınlaşdırıb ürəyinin döyünüb-
döyünmədiyini öyrənmək istəyir. Deyəsən vəziyyəti yaxşı deyil. 
 
Tez bir döşəkçəni ikiqat büküb boynunun altına qoyur, başını aşağı əyir. 
İpin üstündən dəsmalı götürüb sifətini silir, dəsmalın təmiz küncünü onun 
ağzına tutub bir əlilə burnunu qapayaraq süni nəfəs verməyə başlayır. Qalın 
kətan dəsmal havanı yaxşı keçirtmədiyindən onu kənara atır, dodaqlarını 
dodaqlarına sıxıb tez-tez üfürür. Arada yenə qulağını sinəsinə tutur. Yavaş-
yavaş nəyəsə nail olduğunu hiss edincə daha çevik şəkildə işini davam 
etdirir. Hərdən əlinin birini  digər əlinin üstən qoyub təzyiqlə sinəsini sıxır-
buraxır, qollarını oynadır. 
 
İt yenə ulamağa başlayır. 
 
Sonra  yenə həmin fantasmaqorik musiqi. Göy gurultuları şiddətlənir. 
Nərgiz də yatağından qalxıb döşəməyə enir, xəyal kimi gəzişir. 
 
    75 
Və yenə SABBAT iştirakçılarının kölgələri.  Havada uçuşan əcaib heyvanlar, 
tükürpəşdirici səslər. Səcdəgaha uzanmış çılpaq qız. Onun üstə çabalayan 
keçi qiyafəli Şeytan. Onların dövrəsində tədricən şiddətlənən  ekstaz rəqsi.  
 
Nərgiz oynayanlar arasında  vurnuxur. Qorxunc əcinnə hey onu izləyir. 
Nərgiz qaçmağa,  uzaqlaşmağa çalışsa da get-gedə ona yaxınlaşır.  
 
İfritələrin bir dəstəsi Lilparla Tameri dövrəyə alır. Lilpara sataşmağa cəhd 
göstərirlər.  Heyrətdən, qorxudan çaşqın bir vəziyyətə düçmüş Tamer 
beldən yuxarı hissəsini qaldırıb qucağında bərk-bərk sıxaraq Lilparı 
qorumağa çalışır. ifritələr daha da qızışırlar. 
         
Tamer qışqırmaq istəyir, lakin elə bil səsi çıxmır. Nəhayət, bərkdən səslənir:  
“Rədd olun! Rədd olun, lənətə gəlmişlər!..” İfritələr qəhqəhələrlə 
atılıb düşürlər. Tamer sanki birdən xatırlayaraq  “Bismillah... bismillah...” 
pıçıldayır. Söz onun ağzından çıxan anda kölgələr yavaş-yavaş geri 
çəkilməyə başlayırlar. 
 
Nərgiz də yatağına tərəf gedir. Əcinnə onun ardınca yollanır. Əl atıb onun 
çiynindən tutmaq istəyərkən  Nərgiz son anda qurtulurmuş kimi özünü 
çarpayısına çatdırır.  Əcinnə görünməz olur.  Nərgiz  yatağına uzanır, 
yorğanı üstünə çəkib sanki onun altında gizlənir, əvvəlkitək tərpənmədən 
yatır. 
 
Sakitlik çökür. 
 
İtin ulamağı, musiqilər, səslər kəsilir. Şimşək yenə seyrək-seyrək çaxır. 
Yalnız külək vahimə ilə ulamağındadır. 
 
TAMER  -  (Tərpənməz, donuq halda qalıb. Nəhayət ki, xəyaldan 
ayılır. Harda olduğu, Lilparı ölü şəklində qucağında tutduğu sanki 
birdən yadına düşür. Əlilə onun üzünü döyəcləyir.)  Lilpar... 
 Lilpar...(Əyilib sinəsinə qulaq verir.)Səninləyəm, Lilpar. 
Ayıl, ayıl... (Silkələyir.)  
 
Lilpar öz-özünə nə isə mızıldanır. Soyuqdan titrəyir. 
 
 (Sevincək.)   Axır ki... Di aç gözlərini, Lilpar. 
 
    76 
LILPAR – (Taqətsiz bir tərzdə, pıçıltı ilə.) Üşüyürəm... 
 
TAMER  -  Qalx, yatağa uzan... 
 
Lilpar tərpənmir. 
 
 (Çətinliklə onu qucağına alıb qatlama çarpayının yanına gəti- 
 rir.)   Bütünlüklə su içindəsən, lehmə içindəsən. Paltarını 
dəyişmək lazımdır.  (Onu çarpayıya söykəyir. Gedib ipin üstündəki 
paltarları əlilə yoxlayır. Onların hələ qurumadığını görüncə şamı 
götürüb yan otağa keçir, Nərgizin köhnə, nimdaş bir tumanı ilə qayıdır.)  
 Bunu geyin, görüm daha nə tapa bilərəm. (Tumanı 
çarpayının üstünə atıb o üzə-bu üzə boylanır. Yaxınlaşıb  sandığın 
üstən odeyalı götürür.) 
 
Lilpar gözlərini yumub. Titrədir. 
 
Mən eyvana çıxıram. Soyun əynini. Bu tumanı geyin. 
Odeyala bürün heç olmasa. (Eyvana çıxır. Narahat halda  bir 
dabanı üstə var-gəl edərək gözləyir. Ayağı ağrayır deyəsən. Əyilib 
baxır. Ufuldayır. Bir neçə odun götürüb otağa qayıdır. 
Odunları sobaya qoyub üfürür. Lılparın hələ də tərpənməzcə oturub 
qaldığını görüncə dəsmalı götürüb ona yaxınlaşır. Bir neçə an 
tərəddüdlə baxır. Sonra Lilparı soyundurur. Bədənini dəsmalla silir. 
Tumanı geyindirir. Odeyala bürüyüb çarpayıya uzadır. Çay gətirir. 
Lilparın yanından çarpayıda oturub üzünə, saçlarına sığal çəkə-çəkə 
onu oyatmağa çalışır.) Lilpar... Aç gözlərini. Bir stəkan qaynar 
çay iç. (Dikəldib çay verir.) 
 
LILPAR – (Qeyri-iradi halda çayı içir. Arxası üstə uzanaraq asta- 
 dan.)     Mən hardayam? Nə olub mənə? 
TAMER  -   (Gülümsəyir.)   O dünyaya getmişdin deyəsən. 
 Qorxma, daha qayıdıb gəldin. Ötüşdü hər şey... 
 
    77 
LILPAR –   (Birdən yuxudan ayılmış kimi dikəlir, o üzə-bu üzə 
boylanaraq nəyisə xatırlamağa çalışır, yadına sala bilməyərək yenidən 
arxası üstə uzanır.)    Üşüyürəm... üşüyürəm... 
 
TAMER  -  (Gözü qrafinə sataşınca bir qədəh araq süzür.)  Bunu 
 da  iç. İsinərsən tezliklə.   
 
LILPAR –  (Dərman içirmiş kimi içir arağı. Üstən heç nə yemədən 
 qədəhi uzadır.)    Varsa, yenə ver. 
 
TAMER  - (Təbəssümlə.) Sərxoş olarsan... (Qrafinin dibini  
süzüb     verir.    Əlində bir dilim tutma xiyar hazır tutur.) 
 
LILPAR –  (Acgözlüklə  içir. Xiyar dilimini yeyir.) Oh..(Odeyala 
 bürünüb dirsəklənir, baxışlarını Tamerin üzünə dikir.)    Öl- 
 müşdüm, hə?.. 
 
TAMER  - Bilmirəm. Mən hələ səndən soruşmaq istəyir – 
 dim... Harayını eşitdim. Tez düşdüm aşağı. Zil qaranlıq 
idi. Qayıdıb şamı götürdüm. Görürəm hər tərəf su. Sən 
də bir quyuda boğulmaqda... 
 
LILPAR –  (Susur. Yadına salmağa çalışır.)   Dabanımı yerə  
 vura-vura  oxuyurdum ovsunu. Birdən elə bil zəlzələ 
qopdu, yer yarıldı. Bir anda yıxıldım su dolu yarğana, 
fənər də əlimdə. Qaranlıqda tamamilə itirdim özümü. 
Sonra nə oldu, bilmirəm. (Şama baxır.) 
 Yaxşı ki, bu şam var, yoxsa nə edərdik indi qaranlıqda? 
Ancaq deyəsən o da lap üzülüb, sönəcək bir azdan... 
 
TAMER  - (Zarafatla.) Şeytanlar bu dəfə də belə tələ qur- 
 dular sənə? 
 
    78 
 
LILPAR –  Yox, bu şeytan işi deyildi. Məncə Süleyman 
kişinin qazdığı lağıma düşmüşdüm. Başqa nə ola bilərdi 
ki orda?.. Qızılları aparıblar deyəsən, Tamer... Allah, nə 
edəcəyəm indi? Sonuncu ümid də beləcə puça çıxdı... 
(Yumruğunu yastığa çırparaq ağlayır.) 
 
TAMER  - Di yaxşı... di yaxşı... (Onu sakitləşdirməyə çalışır.) 
 Indi bu barədə düşünməyin vaxtı deyil. Özünə gəl. 
 
LILPAR –  Nə edəcəyəm, Tamer?.. Axşamdan bəri nə  
zülmlər çəkdik, necə əzablara düşdük. Hamısı,  
 hamısı hədər getdi, deməli... 
 
TAMER  - Ümidini üzmə. Bəlkə heç tapa bilməyiblər. 
 
LILPAR –  Lağım düz çarpayının altına qədər gəlib çıx – 
 mışdı  axı... 
 
TAMER  - Nə olsun?... Sakitləş, sakitləş... Özünü üzmə 
 nahaqdan. Cəhənnəm olsun hər şey. O qızıllar da, 
xəzinə də... Bu vaxtacan onunla dolanmamısan ki. Yenə 
bir təhər keçinəcəksən... 
 
LILPAR –  Neçə illər idi bu ümid məni şirin xəyallarla  
qanadlandırırdı, göylərə qaldırırdı. Bitdi daha hər şey... 
Batdım daha mən, Tamer... (Daha bərkdən ağlayır.)  
 
TAMER  - (Bir az da yaxın oturur, məxsusi mehribanlıqla üzünə, 
saçına əl çəkir.)   Ağlama... Gözünün yaşını sil. (Barmaqları ilə 
onun gözünü silir.) Dedim axı... Göz yaşı yaraşmır gözlərinə. 
Bu gözlərdən ancaq sevinc axmalıdır. 
 
    79 
LILPAR –  Sevinc daha həmişəlik uzaq düşdü bu gözlər- 
 dən. Ağlamaqdan başqa daha nəyi qaldı onların? 
 
TAMER  - Narahat olma, Lilpar. İnan mənə... Qoymaram  
 heç vaxt ağlar qalsın gözlərin. 
LILPAR – (Bir qədər sakitləşir. Kirpiklərini çırpa-çırpa baxır.)    
 Nə yaxşı ki, sən yanımdasan mənim. Yoxsa... nə 
edərdim görəsən? Sağ ol, Tamer. Sən doğrudan da çox 
yaxşı dostsanmış... 
 Ölümdən qurtardın məni. Yeni həyat verdin... 
 
TAMER  - Axır ki... dost? 
 
LILPAR – Xoşuna gəlmədi bu söz? 
 
TAMER  - Müəammalı bir tərzdə qaçmağa çalışdığını  
 söyləyirdin bu dostluqdan. 
 
LILPAR – (Susur.) Bilirsən, niyə qaçırdım? Qorxurdum... 
 bir gün bu dostluq başqa nəyə isə çevrilə. 
 
TAMER  - Daha qorxmursan deməli?.. 
 
LILPAR – (Üzünü yana tutur.)  Mənim kimi çıxılmaz vəziy- 
 yətə düşmüş bir qadına daha kim yaxın durar ki?.. 
TAMER  - (Yalançı bir ciddiliklə.)  Hə, düz deyirsən, bu gün- 
 sabah... 
 
LILPAR –  Fahişəxanalar sakini olacaq... 
    80 
 
TAMER  - ... bir qadına... (Ciddiliyini pozmadan.) Yenə qızıl- 
 lar ələ keçmiş olsaydı... 
 
Lilpar təəccüblə baxır. 
 
   (Gülümsəyir.)  Eh səni, Lilpar, lilpar...Bəs heç düşün- 
mədin ki, sənə yaxın duracaq kişi sənə qızıllarına görə 
vurulmuş vəziyyətə düşə bilər? 
 
LILPAR – (Çaşqın-çqşqın.)  Tamer... Sən nələr danışırsan? 
 
TAMER  - Heç... Hərdən adamın ağlına axmaq fikirlər də 
 gəlir. 
 
LILPAR – Kimin ağlına gəlsə də sənin ağlına gələ bilməz 
 axı... 
 
Sükut. 
 
TAMER - Dostliqdan qaçarkən heç düşünmədin ki, qorx- 
duğun  o şey əgər taleyinə yazılıbsa, hara istəyirsən qaç, 
mənası olmayacaq? 
 
LILPAR – Mənim taleyimə nə isə yazıla bilər. Lakin bu – 
nunla iş bitmir. Dünyada əsla dözə bilmədiyim bir şey 
varsa, o da... çarəsiz, ümidsiz sevgidir, bacarmadığım iş 
– unutmaqdır... 
 
TAMER  - (Lilparın üzünə baxa-baxa gözləri yol çəkirmiş kimi.) 
Ümidsiz sevgi olmur. Sevgi elə ümid deməkdir, inam 
deməkdir, arzu deməkdir. Ən güclü duaların, yalvarışların 
haçansa Allaha yetişdiyi kimi onların da gerçəkləşdiyi bir  
   81 
gün, an olur. 
 
LILPAR – Tamer... (Çiynindən sürüşüb düşmüş odeyalı unuda – 
raq baxır.)  Əzizim...  (Qollarını açıb çılğınlıqla özünü onun boynuna   
 atılır.) Sevdiyim mənim... 
 
Bir-birini  qucaqlayıb qalırlar. 
Yağış tamamilə kəsilib. Külək isə hələ əsir – hardasa uzaqlarda. 
Şamın son şölələridir. 
Birdən bayquş ulayır. 
 
  Ah, bu nəisə yaxşı iş olmadı. Məhəbbətimizin ilk  
anında  - bayquş səsi... (Daha da qısılır Tamer.) Sıx      məni 
özünə, daha bərk, daha bərk... 
     
Tamer üzü  Nərgiz yatmış çarpayıyadır. 
Nərgiz nənə yatağında qurcalanır.  Elə bil titrətməyə düşüb. 
 
TAMER  -   Məhəbbətimizin ilk anı... Nəyinsə... bəlkə də 
son anı... (Lilpardan aralanır.) Uzan, üzünü bu yana tutub. 
(Onu böyrü üstə çevirib ayağa qalxır.) 
 
LILPAR – Hara? 
 
TAMER  -  İndi qayıdıb gəlirəm. Gözlərini yum. Yat bir  
 az. Tərpənmə. Yaxşımı? 
 
Lilpar astaca başını yırğalayır, gözlərini yumur. 
Tamer Nərgizin çarpayısına yaxınlaşır. Diqqətlə baxır.  Qarı artıq sakitləşib. 
Tərpənmir. Onun gözlərini qapayır. 
Aralana bilmir. Doluxsunmuş gözlərlə baxır. 
 
Bayquş səsi uzaqlaşır. 
Tamerin qayıdıb gəlmədiyini görüncə Lilpar dözə bilmir, geri çevrilir. 
Tamer gəlib qatlama çarpayıda onun yanından oturur. 
    82 
 
LILPAR – Nənəmə baxırdın? Neyləyirdi? Ayılmayıb hələ? 
 
Tamer başını bulayır. 
 
 Dərmanların dozasını bir az çox etmişdim. Yəqin ki, 
 bir də səhər ayılar. 
 
Tamer susur. 
 
 Nə olub? Niyə dinmirsən? 
 
TAMER  - Yox, Lilpar... Nənən heç səhər də ayılmaz... 
 Heç zaman ayılmaz daha... 
 
LILPAR – (Heç nə başa düşməyərək.) Nə?.. Nə dedin?... 
 
TAMER  - Özünü ələ al. Nənən ölüb, Lilpar... 
     
LILPAR – (Bərkdən qışqırır.) Yo-ox! Yooox! Ola bilməz bu!.. 
 (Yatağından qalxıb yarımçılpaq halda ona tərəf qaçır. Tuman  
 da belindən sürüşüb düşür.Özünü Nərgizin üstünə atır.)   Nə- 
nə!.. Nəə-nə!.. Anam mənim... Həyatım mənim... Tək 
qoyub məni hara getdin?... Oy... (Hönkürüb ağlayır.) 
 
Tamer yerindən tərpənə bilmir. Əllərilə başını tutub qalır. 
Şamın lap son dilimləridir. 
 
TAMER  - (Nəhayət ki, ayağa qalxıb Lilpara yaxınlaşır.Onu nənə- 
 sindən aralayır. Nərgizin üstünü örtür.)  Lilpar, sakitləş... 
sakitləş... Əcəl yetişəndə nə edə bilərik ki? 
 
LILPAR – (Hönkürə-hönkürə Tamerin sinəsinə qısılır.)   Yox, onu 
mən öldürdüm. Verdiyim dərmanlar öldürdü. Hələ 
yaşayacaqdı nənəm. Mən ölməliydim bu gecə. O, mənim  
   83 
yerimə öz canını verdi. 
 
TAMER  -   (Əllərini onun çılpaq kürəyində gəzdirə-gəzdirə.)  Sə- 
nin heç bir günahın yoxdur. Bu gün Nərgiz nənənin son 
günüydü. Özü də hiss etmişdi bunu. Sən ikinci dəfə 
zirzəmiyə enəndə yenə bir şabaş başlamışdı otaqda. 
Qorxunc – skeletə bənzər əcinnə lap yaxalamaqda idi 
onu... Allah rəhmət eləsin... 
Titrədirsən.  Gəl, gəl uzan yerinə. Səbir tap. Vaxtı 
çatanda onsuz da hamımız gedəcəyik bu dünyadan bir 
gün. Ağlama... Nənənin ruhunun bayramıdır bu gecə. 
Onun üçün də elə yuxulu-yuxulu oynayırdı... Oynayıb – 
oynayıb da uçdu göylərə... Göz yaşlarına bürümə bu 
bayramı... 
 
Lilpar bir qədər toxtayır. Başını Tamerin çiyninə qoyub içini çəkə- 
çəkə səssizcə ağlayır. 
 
Şamın axırıdır. Gedək. Nə qədər ki, hələ işıq var,  
uzan yerinə. Xəstələnərsən belə.  
   (Çiynindən tutub onu 
qatlama çarpayıya gətirir. Yatağı açıb yerinə uzadır.) Yat, mən də 
sobaya baxım. Otaq yaman soyuyub. 
 
Tamer bir qədər aralanan kimi şam sönür. Qatı qaranlıq çökür. Nə isə bir 
tappıltı eşidilir. 
 
LILPAR – (Həyəcanla.) Tamer!.. Hardasan? Qorxuram...  
 Yanıma gəl. Tez ol, tez! 
 
Tamerdən səs çıxmır. 
 
 (Daha həyəcanla.) Tamer!!. Niyə dinmirsən? Hay  
versənə! Hardasan? Eşitmirsən məni? Qorxuram, 
Tamer... Ah, qulağıma qəribə səslər gəlir. (Bərkdən 
qışqırır.) Taa-meer! Taa-meeer! 
    84 
TAMER  - (Astadan, ağrı çəkərək.)  Gəlirəm... gəlirəm...  
 
LILPAR –  Nə olub sənə, Tamer? Hardasan? 
 
TAMER  - (Yaxınlaşır.)  Heç... Xəfəngi açıq qoymuşduq.  
 Ora yıxıldım. 
 
LILPAR – Ah, əzizim... Qanadı ayağın? 
 
TAMER  -  Bilmirəm... Böyrüm dəyib deyəsən taxtanın 
tilinə. Ağrıdan nəfəsim kəsilmişdi. Qabırğam 
sınmayıbsa... 
 
LILPAR – Ah, nələr gəlir başımıza bu gecə?.. Uzan, uzan 
 yanımdan. Uzan, bax belə... Harandı ağrıyan? 
 
TAMER  -  Sol döçüm... 
 
LILPAR – Buradı? 
    
TAMER  -  Aha. 
 
LILPAR – Bir şey hiss olunmur. Ah, lənətə gəlmiş qaran- 
 lıq... 
 
Tamer ufuldayır. 
 
 İndi ötüb keçəcək. Bax beləcə uzan, yavaş-yavaş sığal 
çəkim əlimlə. Sən inanmırsan əlimdəki sehrli gücə? İndi 
görərsən...  
 
 
   85 
 
 
Sükut içində bir neçə an keçir. 
 
 Hə, necədi, azalır? 
 
TAMER  -  Deyəsən... 
 
LILPAR – Bir az da döz. Tezliklə tamamilə ötüb keçəcək. 
 
Yenə sükutla keçən bir neçə an. 
 
Ürəyim qopmuşdu. Birdən-birə qaranlıq düşdü. Qulağıma 
cürbəcür səslər gəldi. Qışqırıram. Hay da vermirsən... Ah, 
nə yaxşı ki, sən mənimləsən bu gecə. Yoxsa, dəli olardım 
yəqin ki. Onsuz da yenə dəli kimiyəm... Titrətməm 
keçmir...Sıx məni özünə, əzizim... Sıxa bilirsənsə... Sinən 
ağrımır ki?.. Yadındadı o gecə? Ağaclar altında yatıb 
qalmışdın, o sərxoş avqust gecəsi. Onda da bax beləcə  
qaranlıq idi... Onda da bax beləcə uzanmışdım 
yanından... 
 
TAMER  - Sən idin o qadın?  
  
LILPAR – Hə, mən idim, əzizim... Haqqında danışdığım  
o  qadın mən idim... sənə rəğbət bəsləyən, bir bəhanə ilə 
ev sahiblərini aldadıb gecəni orda qalan, hamı yatandan 
sonra xəlvəti yanına gələn, səhərə qədər yanında 
çabalayan... mən idim... Elə bir halda idin ki, mən səni 
qoyub gedə bilmədim... Əslində mən də sərxoş idim, çox 
sərxoş idim, yoxsa o cəsarəti tapa bilməzdim özümdə 
heç vaxt... Sinəni yarıb içinə girmək istəyirdim... Ancaq 
sən mənə məhəl qoymadın... Bütün qolum-qanadım  
    
86 
qırıldı. Bir daha gözünə görünə bilmədim. Qaçdım  
səndən. Ürəyimdə o ki var qınadım səni... Başa düşə 
bilmirdim bu soyuqluğunu. Bu gecə anladım hər şeyi... 
Mən isə səni çoxdan sevirdim, əzizim... 
Heç demə hər şeyin öz vaxtı varmış, məqamı varmış 
doğrudan da... Elə deyilmi?.. 
Soyunsana bunu... Gözlədiyimiz, həsrətini çəkdiyimiz an 
yetişməyibmi? Hə, əzizim?.. Niyə dinmirsən? 
Məhəbbətimizin bayramıdır axı. Mən sərxoş kimiyəm, dəli 
kimiyəm. Nə danışdığımı, nə etdiyimi bilmirəm heç... 
Bağışla bu dəlini... günahkarı... bağışla... Ahh... 
 
Sonra qatlama çarpayının cırıltısına qarışmış get-gedə sürəkli hal alan 
“Ahlar...”, “Ohlar...”. 
Və sonra sükut. 
Və Lilparın səsi: “Ah, həyatımda bundan da gözəl an olmamışdı...” 
 
Yağış yağmır daha. Külək də əsmir. Buludlar dağılıb deyəsən. Gecənin 
qaranlığı yavaş-yavaş sınır.  
Xoruzlar banlayır. 
Ay doğur. 
 
Tamer çiyninə pijama salıb, bir əli çənəsində, bir əli sol döşündə 
başını aşağı dikib qatlama çarpayıda oturub. 
Lilpar qolunu bükərək başının altına qoyaraq arxası üstə uzanıb, gözlərini 
tavana dikib. 
 
Çox aydın şəkildə hardansa uzaqlardan gurultuyla axıb gedən çayın səsi 
eşidilir. 
 
LILPAR – (Pıçıltı ilə.)   Çayın suyu çoxalır deyəsən. Elə bil 
sübh qatarı keçir meşənin içindən... Ah, oturub o qatara 
elə qaçıb gedərdim uzaqlara... 
 
 
 
 
   87 
 
TAMER  - (Öz-özünə danışırmış kimi.)  Nəhayət ki... gecə çə- 
kilib gedir... dəhşətli gecə... fəlakətlərlə dolu gecə... 
Yağış kəsdi. Külək buludları dağıtdı. Ay da çıxdı... 
 
LILPAR – (Halını dəyişmədən.) Eh, nə olsun... Nənəm ki da- 
ha görməyəcək onu, duymayacaq onu... Ah, doğrudanmı 
öldü nənəm?.. Öldü... Və biz də onun təzəcə qapanmış 
gözləri önündə... günah etdik... ah, necə bir günah... 
 
TAMER  - Hardasa ayrılıq qoynunda çırpınan bir qadına, 
ata  həsrətilə gözləri yollarda qalmış bir oğul balaya... 
amansız zərbə vurduq... 
 
LILPAR – Kimlərəsə uyaraq keyfini çəkən, hərdən ha – 
çansa ailəsinə necə dönəcəyini düşünən bir kişiyə də... 
 
TAMER  - Məhəbbət adı ilə... 
 
Sükut. 
 
LILPAR – O dünyaya gedib-gəldim bu gecə... 
 
TAMER  - Süni nəfəslə... 
 
Lilpar bir an təəccüblə baxır Tamerə, ancaq dinmir. 
 
 İndiyəcən nigarançılıq içində vurnuxub, yatmayıb 
yəqin ki anam, bacım... Görəsən harda qaldı, başına nə 
iş gəldi deyə...  
 
LILPAR – Gülləyə hədəf oldun. Sinən əzildi... 
    88 
 
TAMER  - Haçan gedib çıxacağam onların yanına? Bir  
azdan adamlar gələcək. Dəfn edəcəyik Nərgiz nənəni... 
 
LILPAR – Sən yenə görəcəksən ananı, bacını... bəs mən 
nə edəcəyəm daha? Anam yox, atam yox, bacım yox... 
Ah, bir nənəm vardı. Həm atam idi o, anam idi o, həm 
bacım idi, həm qardaşım... 
 
TAMER  - Çəkilib gedir məşum gecə... Ağrılarını bizə qo- 
yub. Necə çıxacağam dəfnə gələnlərin qabağına bu yaralı 
ayaqla? Nə deyəcəklər, nə düşünəcəklər görəsən?.. Eh, 
daha nələr, nələr olmadı bu gecə?.. Ən əsası, ən əsası... 
 
LILPAR – Böyük ümidimiz yoxa çıxdı... Aylardan, illər – 
dən bəri xəyalı ilə göylərə qanadlandığım, dərdlərimə 
çarə qılacağım, onlarla, yüzlərlə özüm kimi bəlalıya əlac 
edəcəyim bir qüvvədən məhrum oldum. Bizdən tez 
tərpəndilər... Ah, necə sevinirlər indi... 
 
TAMER  - Yox, bəlkə də heç kim heç nə tapmayıb ordan. 
 Bəlkə də heç bir şey olmayıb orda. Ən əsası... 
 
LILPAR – Hə, ən əsası odur ki, bir gün sonra... ah, nə 
 edəcəyəm, nə edəcəyəm, Allah?.. 
 
TAMER  - (Ona tərəf əyilir, saçlarını sığallayır.)  Narahat olma, 
 dedim... Bu elə çətin məsələ deyil. Maşını satarıq.
 Bir adam var, bir az borc da götürə bilərik ondan.
 Üzülüləşərik o yaramazlarla... 
 
LILPAR – (Bir an duruxur, sonra birdən onun boynuna  sarılır.) 
 Ah, mənim xilaskarım...Hardaydın bu vaxtacan?.. 
    89 
TAMER  - Kədərlər içində, xəyallar içində. Mözüzə     
sorağında, izində. Heyif... heyif... Bu gecənin ən böyük 
fəlakəti... mənim üçün çox-çox vacib olan, həyat qədər 
dəyərli olan bir sınaq... özünü doğrultmadı deyəsən... 
    
LILPAR –  (Zəif bir təbəssümlə.) Məncə, daha o lazım olmaz
 sənə... baxmayaraq ki, haçansa yenə yoxlaya     bilərsən 
onu... Bu gecənin ağrıları içimizə elə dolub ki, 
unutmuşuq, unutmuşuq bu gecənin ən böyük 
möcüzəsini... Duya bilmirik qovuşduğumuz sevincimizi, 
mutluluğumuzu, tapdığımız xəzinə kimi... Biz yenə 
yaşayacağıq. Xoşbəxtliyə doğru gedəcəyik. Geri 
qaytaracağıq itirdiyimiz dünyanı... Doğrudanmı  hiss 
etmirsən qəlbimizi doldurmuş gözəgörünməz qüvvəni, 
möcüzəni, əzizim?.. 
 
TAMER  - Hiss edirəm, hiss edirəm artıq... 
 
Lilpar  yenə özünü onun qucağına sıxır. 
Elə bu an işıq yanır. Tavandan asılmış çilçıraq ətrafa rəngli işıq çiləyir. 
 
Axşamdan açıq qalmış maqnitafon işə düşür. 
Astadan  “Vağzalı” səslənir.  
Təəccüblə, heyrətlə baxırlar gah çilçırağa, gah maqnitafona. 
 
LILPAR – (Başı ilə nənəsinin çarpayısına işarə edərək vahiməilə çığırır.)  
Ta-mer! Ora bax... 
 
 
 
 
 
 
 
 
    90 
Nərgiz yenə yatağından qalxır. Qollarını qaldırıb astadan  “Vağzalı”ya rəqs 
edir. 
 
Lilpar üzünü Tamerin sinəsinə qısıb titrəyir. 
Tamer özünü itirmiş halda baxır. 
 
Nərgiz rəqsinə davam edir. 
 
Daha bir neçə an keçir. Işıq qəflətən sönür. Musiqi kəsilir. 
Nərgiz yox olur. 
 
Yarımqaranlıqda bir-birinə baxa-baxa qalırlar. 
 
LILPAR –  (Odeyala bürünüb ayağa qalxır, qorxa-qorxa, çəkinə- 
çəkinə çarpayıya tərəf gedir. Yorğanı qaldırıb baxır. Əlini döşəyə 
qoyur. Heyrətlə çağırır.) Tamer... bura gəl... 
 
Tamer  əl ağacına söykənərək axsaya-axsaya gedir. 
 
 Fikir ver, elə bil hələ istidi yataq... Nə deməkdir bu?
 Hə? Bəlkə heç ölməyib, dərin yuxuya gedibmiş... 
 
TAMER  - Bəs hanı özü? Qapıdan çıxmadı, pəncərədən
 uçmadı... Yox, ola bilməz belə bir şey. Nəfəs  almırdı. 
Tərpənmirdi əsla. Gözləri açıq qalmışdı. Öz  əlimlə 
qapadım axı onları... 
 
LILPAR – Qəribədir... (Əlini yenə döşəyə sürtür.) Vallah, 
 elə bil indicə burdan sappasağ adam qalxıb... 
 (Susur. Gözlərini çəkmədən uzun-uzadı baxır yatağa. Birdən 
qeyri-adi halda bərkdən səslənir.) Tamer... burda yatmağım 
gəlir. Nənəmin yerinə girmək istəyirəm... (Dəcəllik edirmiş   
kimi bir anda odeyalı çiynindən atıb yorğanın altına uzanır. Titrədir. 
Gülür. ) Oy, bura necə qəşəngdir, istidir... 
 Ah, bədənimə hopur nənəmin hərarəti, bədəninin ətri... 
Ah, nənəcan, ömür boyu canımda saxlayacağam bu  
 
   91 
istiliyini, ətrini... (Tameri çağırır.) Eey! İstəyirsən sən də gəl  
uzan yanımdan. Gəl, gəl... Bura elə yumşaqdır ki, 
rahatdır ki... Qatlama çarpayıda nə zülm çəkdiyimizi 
görüb nənəm buranı bizə verib çıxıb gedib... Oh, Tamer, 
biz doğrudan da necə böyük və heç cür bağışlanılmaz bir 
günah etdik...  
Hə, bildim, yəqin nənəm bunu görüb utandığından, 
xəcalətindən çıxıb gedib... Bəs hara getdi görəsən?  
(Birdən dikəlir, vahimə ilə xəfəngə baxır.)  Aa... bəlkə... bəlkə 
ordan yıxılıb aşağı, mən yıxılan yerə... Hə, bildim, 
qızıllların yanına... 
 
Tamer çaşqın-çqşqın baxır. Bir söz deyə bilmir. Hiss olunmaz şəkildə 
xəfəngə yaxınlaşır.   
 
 (Qışqırır.)  Tamer! Getmə... Qorxuram... qorxuram... 
 
 
Tamer tərəddüdlə əyilib aşağı baxır.  
 
 (Yenə bərkdən qışqırır.)  Nə-nə! (Odeyalı çiynindən ataraq 
qaçaraq xəfəngin yanına gəlir. Diz çöküb zirzəmiyə boylanır. Başını 
aşağı sallayıb tükürpəşdirici səslə çağırır.) Nə-nəəə! hardasan? 
(Pilləkənklə enmək istəyir.) 
 
TAMER  - (Onun nə isə qeyri-adi bir vəziyyətə düşdüyünü anla- 
yınca  qolundan tutub geri qaytarır.)    Lilpar... Sənə nə 
 olub? Özünü ələ al. Ölülər səs eşitməz... Gəl bu  üzə. 
(Onu xəfəngdən uzaqlaşdırır.)  
 
LILPAR – (Yaşarmış gözlərlə.) Ölülər bəs qalxıb gəzərmi,  
 rəqs edərmi? 
TAMER  - (Onu qatlama çarpayının yanına gətirir.)   Uzan. Yat 
 bir  az. Yuxusuzluq lap çaşdırıb səni deyəsən... 
    92 
 
Yanaşı  otururlar. Lilpar başını Tamerin çiyninə qoyub səsizcə ağlayır. 
 
 (Əlini saçlarında gəzdirir. Yarızarafatla.)  Elə bilirsən, tək- 
cə sənin əlində var o sehrli enerjidən? İndi görəcəksən, 
mənim əlim nə edəcək? Uyuyacaqsan bu dəqiqə, şirin bir 
yuxuya dalacaqsan, unudacaqsan hər şeyi, ayılanda 
tamamilə başqa bir Liıpar olacaqsan... 
 
Və doğrudan da bir nerçə an keçincə Lilpar yumşalır, yavaş-yavaş çarpayıya 
uzanır. Lakin əllərini Tamerdən çəkmir, dartıb onu da öz üstünə yıxır, qolları 
ilə bərk-bərk sarınır boynuna. 
 
LILPAR – Oh... əzizim mənim... Sən olmasaydın mən nə  
 edərdim bu dünyada? 
 
İşıq yenə yanır. 
Maqnitafonda yarımçıq qalmış “Vağzalı”nın ardı səslənir. 
 
Bir anda dikəlirlər.  
Gözlərini  çarpayıya dikib həyəcanla gözləyirlər. 
 
“Vağzalı” bitir. 
Lent şırıltı ilə boş-boşuna fırlanır. 
 
Qəflətən çalınmış telefon səsinə diksinirlər. 
Baxa-baxa qalırlar. 
 
TAMER  - Niyə götürmürsən? 
 
LILPAR – (Təşvişlə.) Toxunma... Bizimkilər olacaq. Tufanlı 
gecədən sonra nənəmdən xəbər bilmək istəyiblər yəqin 
ki... Necə deyəcəyəm onlara... nənəm yoxdu daha... 
 
 
 
    93 
Telefon zəng çalıb-çalıb susur. 
Hardasa yenə xoruzlar banlayır. Hava bir qədər də işıqlaşır. 
Telefon yenə zəng çalır. 
 
TAMER  - Dəstəyi götür. Hər halda onlar da bilməlididi- 
 lər bunu... 
 
LILPAR – (Gözlərini telefondan ayırmadan daxili bir həyəcanla.) 
Bəlkə də... ərimdir. O yaşadığı yerə indi axşam düşür. 
Əvvəllər də bu vaxtlar zəng edərdi. O biri evdə telefon 
cavab verməyəndə bu nömrəni yığardı... Nə deyəcəyəm 
ona?.. 
 
Telefon yenə susur. 
Bir neçə an keçincə üçüncü dəfə səsalənir telefon. 
 
TAMER  - Lilpar, dəstəyi götür. Hər kimdirsə, cavab ver.  
Görünür, nə isə vacib məsələdir ki, gecənin bu vaxtı 
dalbadal zəng edirlər. Bəlkə mən... 
 
 
LILPAR – Toxunma... (Birdən özünü onun sinəsinə verib bərkdən 
hönkürür.)  Ah, bildim... Xəstəxanadandır... 
Aişəm öldü!.. Nömrəni verəndə demşdim axı, bir hadisə 
baş versə, gecənin nə vaxtı olsa da zəng edin mənə... 
(Daha bərkdən ağlayır.)  
 
Telefon zəngi haray kimi davam edir.  
Tamer dözmür. Qalxıb telefona tərəf gedir.  
O yaxınlaşana qədər zəng kəsilir. 
 
LILPAR – (Birdən ayağa qalxır, gözlərini qapı tərəfə dikib vahimə 
 dolu səslə qışqırır.)  Tamer!.. Nənəm gəlir... Bax, gəlir
 nənəm... 
    94 
TAMER  - (Təlaşla ətrafa boylanır.)   Lilpar, əzizim... Heç 
 kim  yoxdur... Nə olub sənə? Özünə gəl. Sakitləş,  
 sakitləş... (Onu sinəsinə sıxıb ovutmağa çalışır.) 
 
LILPAR – Necə yəni heç kim yoxdur? Doğrudanmı, sən  
görmürsən? Odur, nənəm gəlir. Yaxınlaşır. Bax... 
qucağında Aişəm... Ölü Aişəm... 
 
Elə bu an maqnitafondakı şırıltıları bərkdən səslənən bir mahnı əvəz edir. 
Türk müğənnisi oxuyur: 
   Nəyinə güvənəyim, 
    de get, yalan dünya, 
   Səni nasıl sevəyim, 
    ömrümü çalan dünya... 
 
Musiqi davam edir. 
Pərdə bağlanır. 
 
 
 
    
 
 
 
 
 
S O N 
                                          
 
1996-2000. 
 
  
 
