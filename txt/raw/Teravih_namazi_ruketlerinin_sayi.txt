P a g e  | 0 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
S ə h .  | 1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
S ə h .  | 2 
 
 
 
 
 
 
 
 
Bu kitabı elmi araşdırmaları sevən və qardaşlarını buna 
doğru həvəsləndirən sevimli qardaşım Əzim Hüseynə 
xüsusi ehtiram və sevgi ilə hədiyyə edirəm. 
 
 
 
 
 
 
 
 
 
 
 
 
 
 
 
S ə h .  | 3 
 
 
 
Mündəricat 
 
MÜQƏDDİMƏ ............................................................................................................................ 6 
Bir məsələdə imamın yoxsa... ................................................................................................ 8 
Bizim iddiamız ...................................................................................................................... 12 
Bu mövzuda yazılmış kitablar .............................................................................................. 13 
Birinci fəsil ............................................................................................................................... 16 
Təravih gecə namazlarıdır ................................................................................................... 17 
Etiraza səbəb olan görüş ..................................................................................................... 20 
Aişənin hədisinə ilk baxış ..................................................................................................... 20 
Peyğəmbər rükətləri azaldar, qiyamı isə uzadardı .............................................................. 21 
Gecə namazının çoxluğu və azlığı imkana bağlıdır .............................................................. 26 
Hansı əfzəldir? Qiyamın uzun olması yoxsa rükətlərin çoxluğu? ........................................ 26 
Gecə namazlarının müəyyən bir həddi yoxdur .................................................................... 28 
Müəyyən bir həddin olmamasında alimlər icma ediblər ..................................................... 32 
Peyğəmbər – aleyhissələm – on bir rükətdən çox qılıb ....................................................... 34 
Alimlərin bunu təsdiq edən sözləri ...................................................................................... 37 
Aişənin hədisinin şərhi ......................................................................................................... 39 
On üç rükət haqqında gələn hədislərin təvili....................................................................... 42 
Peyğəmbər neçə rükət təravih qılmışdır? ........................................................................... 43 
İmamların Aişənin hədisindən xəbərləri olmuşdur ............................................................. 47 
Birinci fəslin yekunu ............................................................................................................ 49 
İkinci fəsil ................................................................................................................................. 50 
Sələfin dövrü ........................................................................................................................ 51 
Xəlifə Ömər bin əl-Xattab’ın dövrü ...................................................................................... 52 
S ə h .  | 4 
 
Abdur-Razzaq’ın Davud bin Qeysdən rəvayəti .................................................................... 54 
Yezid bin Xuseyfə’nin əsəri .................................................................................................. 60 
İbn Əbi Zubəb’in əsəri ......................................................................................................... 74 
Rəvayətlərdə heç bir ziddiyyət yoxdur ................................................................................ 79 
Xəlifə Əli bin Əbi Talibin dövrü ............................................................................................ 80 
Ubeyy bin Kəb’in əsəri ......................................................................................................... 87 
Mürsəl xəbərlər ................................................................................................................... 94 
Tabiilərin səhabələr haqqında şahidliyi ............................................................................... 97 
Səhabələrin tələbələrinin əməli necə olub? ...................................................................... 100 
Səhabələrin iyirmi rükət qılması icmadır ........................................................................... 104 
İkinci fəslin yekunu ............................................................................................................ 106 
Üçüncü fəsil ........................................................................................................................... 107 
İmam Əbu Hənifə’nin məzhəbi .......................................................................................... 109 
İmam Malikin görüşü və maliki məzhəbi ........................................................................... 110 
İmam əş-Şafi’nin görüşü .................................................................................................... 115 
İmam Əhmədin məzhəbi ................................................................................................... 118 
Əbu Bəkr İbnul-Arabi’nin görüşü ....................................................................................... 119 
əs-Subki’nin görüşü ........................................................................................................... 121 
əl-Ləxmi’nin görüşü ........................................................................................................... 122 
Kəməlud-Din İbnul-Huməm’in görüşü ............................................................................... 123 
Muhəmməd bin İsmail əs-San’ani’nin görüşü ................................................................... 124 
Üçüncü fəslin yekunu ........................................................................................................ 126 
Dördüncü fəsil ....................................................................................................................... 127 
Tarix boyu təravih .............................................................................................................. 128 
Nə gözəl bidətdir! .............................................................................................................. 132 
Yekun ..................................................................................................................................... 136 
İstifadə olunmuş ədəbiyyat ................................................................................................... 138 
S ə h .  | 5 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
S ə h .  | 6 
 
 
 
 
MÜQƏDDİMƏ 
 
Bütün həmdlər və təriflər Allaha aiddir. Ondan yardım diləyirik, Ondan 
bağışlanma diləyirik və nəfslərimizin şərrindən və əməllərimizin 
pisliklərindən Allaha pənah aparırıq. Allah kimi doğru yola yönəldərsə heç 
kimsə onu o yoldan azdıra bilməz və kimi azdırarsa heç kimsə onu doğru 
yola gətirə bilməz. 
Şahidlik edirəm ki, Allahdan başqa ibadətə layih haqq bir ilah yoxdur, 
Təkdir və heç bir şəriki yoxdur və Muhəmməd Onun qulu və elçisidir. 
“Ey iman gətirənlər! Allahdan Ona layiq olan tərzdə qorxun və ancaq 
müsəlman olduğunuz halda ölün!” 
“Ey insanlar! Sizi tək bir candan xəlq edən, onun özündən zövcəsini 
yaradan və onlardan da bir çox kişi və qadın (törədib yer üzünə) 
yayan Rəbbinizdən qorxun! Adı ilə bir-birinizdən (cürbəcür şeylər) 
istədiyiniz Allahdan və qohumluq əlaqələrini kəsməkdən çəkinin! 
Həqiqətən, Allah sizə nəzarət edir.” 
“Ey iman gətirənlər! Allahdan qorxun və doğru söz danışın ki, O, 
əməllərinizi islah etsin və günahlarınızı bağışlasın. Kim Allaha və 
Onun Elçisinə itaət etsə, böyük bir uğur qazanar.” 
 
Daha sonra: 
 
Rəbbimə qulluq etməyə başladığım ilk ilin ramazan ayında qıldığım 
təravih namazlarını da xatırlayıram. Çox qeyri-adi hislərlə xatirəmdə 
özünə yer alıb. İmanı artıran, müsəlmanı ruhlandıran o möhtəşəm ibadətin 
İslamın ən aşkar şüarlarından bir şüar olduğu hər kəsə aydın idi. 
Ömrümdə qıldığım ilk təravih namazları da on bir rükət olmuşdur. Lakin 
üstündən çox keçmədi ki, namaza təzə başlamış bir müsəlman kimi bir çox 
müsəlmanın bu ibadətdə də fərqlənməsi mənim diqqətimi çəkdi. 
S ə h .  | 7 
 
Məsum və cahil bir sələfi kimi hənəfi qardaşlarımızın nə üçün on bir 
rükətin əvəzinə iyirmi rükət qılmaqları mənə də maraqlı idi. Bu sual ilə 
maraqlandıqda aldığımız cavab çox konkret bir cavab oldu; onlar 
peyğəmbərin – salləllahu aleyhi va səlləm – sünnətini tərk edib 
təəssübkeşlik üzündən Əbu Hənifəyə tabe olublar. Bax belə bir cavab 
əlbəttə ki, bizim üçün gözəl səslənirdi. Çox sadə idi və çox inandırıcı idi. 
Gecə-gündüz mənasını anlamadığımız hədisləri oxuyurduq və inanırdıq ki, 
belə aşkar bir sünnəti tərk edənlər mütləq təəssübkeşlik üzündən bunu 
edə bilərdilər, başqa bir izahı ola bilməzdi. 
Daha sonra öyrəndik ki, Məkkə şəhərindəki Haram məscidində 
müsəlmanlar təravihi iyirmi rükət qılırlar. Buna daha da təəccübləndik. 
Axı Məkkə şəhəri sələfilərin torpağında yerləşirdi, onların kontrolu altında 
idi. Sünnətə zidd olan belə bir əmələ nə üçün imkan verirdilər?! Cahil 
beynim bunu dərk edə bilmirdi. Mütləq bunun bir izahı olmalı idi. Bu sual 
ilə də maraqlandıq və buna konkret olmasa da maraqlı bir cavab aldıq. 
Dedilər ki, Haram məscidində dünyanın hər tərəfindən gəlmiş 
müsəlmanlar namaz qılırlar və əgər orada iyirmi rükəti tərk edib on bir 
rükət qılmağa başlasalar hənəfilərdən və digər “məzhəbçilərdən” ibarət 
olan müsəlman kütlələri buna qarşı şiddətlə etiraz edər və nəticədə böyük 
bir fitnə çıxa bilərdi. Belə bir fitnədən qurtulmaq üçün orada iyirmi rükət 
qılmağın məsləhət olduğunu dedilər. Konkret bir cavab olmasa da çox 
maraqlı bir cavab idi. Bizə bu sualı verən hənəfi qardaşlarımıza qarşı 
əlimizdə artıq “tutarlı” bir cavab var idi. 
İllər ötdü və elm tələbi yoluna qədəm qoyduğumdan bəri çox şeylər 
dəyişdi. Artıq dinimizi öyrənmək üçün məscidin qapılarında başının 
üstünə adam toplayıb onlara əhvalatlar danışan bekarlardan asılı deyildik. 
Bu illər ərzində şəriəti əvvəlki imamların bizə miras olaraq qoyduğu 
məzhəblərdən öyrənmək imkanı ilə şərəfləndik. Bu, Allahın bizə verdiyi ən 
böyük nemətlərdən biri idi. Şüurlar, anlayışlar dəyişdi, nəticədə fikirlər də 
dəyişdi. Sələfə tabe olduğumuzu güman edərək başqalarını sünnət 
düşmənçiliyində ittiham etməyimizin xəta olduğunu anladıq. Bu son 
illərdə öyrəndiklərimizi geniş kütlə ilə paylaşmağımız nəticəsində çox 
sayda müsəlmanın da fikirləri dəyişmişdir və buna görə bütün həmdlər 
Allaha aiddir. Lakin bu il ramazan ayından öncə internet şəbəkəsindəki 
sələfi səhifələrindən birində Mədinə İslam Universitetinin məzunlarından 
bəzilərinin hazırladığı məqalə ilə tanış oldum. Məqalədə diqqətimi çəkən 
bu sözlər oldu: 
S ə h .  | 8 
 
“Demək olar ki, təravih namazını 8 rükətdən çox qılmaq 
caizdir. Lakin qeyd etmək lazımdır ki, səkkiz rükəti keçdikdən sonra 
rükətlərin sayını təyin edib daima o sayda qılmaq bidət hesab edilir.” 
Qeyd edək ki, bu sözlərdə qarşıya qoyulan mövqe əslində bizim şəriətlə ilk 
tanışlıq günlərimizdə bizə öyrədilən mövqedən bir qədər fərqlənir, çünki o 
dövrdə bizə səkkiz rükətdən artıq qılmağın caiz olmadığını öyrədirdilər. 
Bu sözlərdən anlaşılan isə budur ki, insan təravihi istədiyi qədər qıla bilər, 
lakin səkkizdən yuxarı hər hansı bir sayı müəyyənləşdirib davamlı o qədər 
qılmaq bidətdir. Bu sözün tələb etdiyi məna budur ki, təravih namazlarını 
məscidlərdə iyirmi rükət qılmaq bidətdir. Çox təəssüf ki, belə sözlər 
özlərini sələfə nisbət edən tələbələrdən çıxır. Bu kitabımızda nə üçün 
təəssüf etdiyimizi anlayacağınızı ümid edirik. Ümid edirik ki, bu yazımız 
qaranlıqda qalmış bir çox küncləri və hücrələri işıqlandıracaq və 
müsəlmanlara keçmiş fəqihlərin etibarını yenə qazandıracaq. İlk öncə 
mövcud olan fikirlər və görüşlərə toxunmaqla kiçik bir müqəddimə açaq. 
Onu da qeyd edim ki, əslində mövzu geniş olsa da bu yazımızda 
Azərbaycandakı müsəlmanları maraqlandıran tərəflərə yer ayıracağıq. 
 
 
 
Bir məsələdə imamın yoxsa... 
 
Mövzuya keçmədən öncə bəzi önəmli müqəddimələrə toxunmağı lazım 
görürəm. Müsəlmanların diqqətinə çatdırmaq istəyirik ki, şazz, nadir 
görüşlərdən uzaq durmaqları lazımdır, çünki şazz görüşlər alimlərin 
xətasının aşkar olduğu görüşlərdir. Şeyxul-İslam İbn Teymiyyə deyir: “Son 
dönəm aliminin əvvəlki alimlərdən ayrı düşərək tək başına dediyi 
hər bir görüşü özündən əvvəl yaşamış alimlərdən heç biri deməyibsə 
o zaman o görüş xəta sayılır, necə ki, İmam Əhməd bin Hənbəl 
demişdir: “İmamın olmadığı hər hansı bir məsələdə danışmaqdan 
uzaq dur!”1 Ona görə də hər hansı bir məsələdə sələfin yoxdursa o 
məsələdən şiddətlə çəkinməlisən, uzaq durmalısan, çünki bir şeyin 
sələfdən gizli qalması və yalnız son əsrlərdə üzə çıxması mümkün olan bir 
şey deyildir. Allahın yer üzündəki hüccəti hər bir əsrdə mövcud olmuşdur. 
                                                          
1 “Məcmu əl-Fətəva”, 21/291; 
S ə h .  | 9 
 
Ona görə də haqqın sələf üçün qapalı qalması imkansız bir şeydir. Buna 
diqqət etmək lazımdır. 
Alimlər xətalardan məsum olmadıqları üçün onların xətalarından uzaq 
durmaq vacibdir və o xətalarda alimlərə tabe olmaq olmaz. Belə bir 
xətanın elmində, adilliyində, rəyinin güclülüyündə etibarlı olan bir alimdən 
sadir olmasına aldanmamaq lazımdır, çünki alim nə qədər böyük alim olsa 
da xətaya düşməsi mümkündür. Bir nəfər İmam Əhmədə deyir: “İbnul-
Mubərak belə deyir axı.” İmam buyurdu: “İbnul-Mubərak səmadan 
düşməyib.”2 Alləmə İbrahim bin Musa əş-Şətibi əl-Məliki (vəfatı hicri 790) 
deyir: “Alimin xətasına heç bir baxımdan etimad etmək və təqlid 
etmək üçün onu götürmək səhih deyildir, çünki (o görüş) şəriətə 
müxalifət üzərində qurulmuşdur, ona görə də xəta sayılmışdır, yoxsa 
etibara alınsaydı o rütbə ona verilməzdi və o görüşün sahibinə o 
məsələdə xətalar nisbət edilməzdi...”3 Beləliklə də bir alimin aşkar 
xətasına tabe olmaq, ona təqlid etmək caiz deyildir. Lakin bununla belə 
həmin alimə qarşı ehtiram etmək vəzifəmizi də qorumalıyıq, ona bu 
xətasına görə tənə etməyimiz halal deyildir. Buna görə də əş-Şətibi bu 
sözlərinin davamında buyurur: “... həmçinin bu görüşün sahibini 
təqsirə nisbət etmək, onun haqqında pis danışmaq, bunun üzündən 
onu nöqsanlı görmək və ya onun sırf müxalif olmaq üçün belə 
etdiyinə etiqad etmək olmaz, çünki bunların hamısı o alimin dindəki 
rütbəsinin tələb etdiyinə müxalifdir...”4 
Digər böyük maliki üsul alimi Əbul-Abbas Şihəbud-Din əl-Qarafi (vəfatı 
hicri 684) deyir: “Müctəhidin fətva verdiyi və fətvasında icmaya və ya 
qaydalara və ya racih müarizdən salamat olan nassa və ya aşkar 
qiyasa qarşı çıxdığı hər bir şeydə onu təqlid edənə o fətvasını 
insanlara nəql etməsi və Allahın dinində onunla fətva verməsi caiz 
deyildir. Çünki bir hakim onunla hökm etmiş olsaydı onu inkar 
edərdik, rədd edərdik. Hakimin hökmü ilə qərar tutduqda şəriət 
olaraq təsdiq etmədiyimiz bir şeyi möhkəmlənmədikdə təsdiq 
etməməyimiz daha münasibdir. Bu isə möhkəmləşməmişdir, 
beləliklə də onu şəriət olaraq təsdiq etmirik və şəriətdən başqası ilə 
fətva vermək haramdır, beləliklə də bu hökm ilə fətva vermək haram 
olur. Hətta həmin müctəhid imamın asi olmadığını, əksinə buna görə 
savab qazandığını desək belə; çünki o, əmr olunduğu kimi öz cəhdini 
                                                          
2 “əl-Furu va Təshih əl-Furu”, 11/116;  
3 “əl-Muvafəqat”, 5/136; 
4 Eyni mənbə: 5/136-137 
S ə h .  | 10 
 
ortaya qoymuşdur...”5 Aydın olur ki, icmaya müxalif olan bir görüş 
xətadır və əgər əvvəlki nəsillərdən heç bir alim bir görüşdə olmayıbsa o 
görüş icmaya müxalif sayılır, beləliklə də xəta sayılır. 
Əbu Əhməd əl-Həsən bin Abdilləh əl-Askəri (vəfatı hicri 382) deyir: 
“Elmində dərinləşmiş bir alimin xətası - əgər bu xəta səhv və 
qəflətdən olubsa - onun dəyərini düşürməz, çünki Allahın – cəllə 
zikruhu – qoruduqlarından savayı heç kim xətadan qurtulmamışdır. 
Ona görə də hikmətli kəslər deyiblər: “Fəzilətli şəxs xətaları 
barmaqla sayılan şəxslərdir; kaş ki, onların doğrularından bəziləri 
bizə də qismət olsaydı və ya onların xətalarını ayırd edə bilənlərdən 
olsaydıq.” 6  İmam Şəmsud-Din əz-Zəhəbi deyir: “Sonra elm 
imamlarından böyüyünün doğruları çox olarsa, haqqı araşdırmaqla 
tanınarsa, elmi geniş olarsa, zəkası bəlli olarsa, saleh, Allahdan 
qorxan olduğu və (sünnətə) tabe olduğu bilinərsə onun xətaları 
bağışlanar və biz onu zəlalətdə ittiham etmərik, onun yaxşılıqlarını 
kənara atıb onu unutmarıq. Bəli, onun bidətində və xətasında ona 
tabe olmarıq və onun bu xətasından tövbə etdiyini ümid edərik.”7 
Bütün bunları zikr etməyimizdəki məqsəd budur ki, növbəti sətrlərdə bu 
məsələdə xəta etmiş alimin və ya alimlərin görüşlərinə toxunacağıq və 
sözsüz ki, onların görüşlərini tənqid etmək lazım olacaq, əks təqdirdə tələb 
olunan nəticə hasil olmaz. Alimi haqqın izharı üçün tənqid etmək əslində 
məzəmmət götürəcək bir iş deyildir, əksinə mədhə layiq bir işdir. Məşhur 
fəqih İbn Həcər əl-Heytəmi deyir: “Alimlərin bir-birilərinə qarşı etirazı 
onların etiraza məruz qalanın nöqsana nisbət edilməsinə, qınaq 
obyektinə çevrilməsinə, dəyərinin alçaldılmasına dəlalət etmir, 
onların bununla yalnızca qəsdi Allah üçün doğru olanı göstərməkdir, 
yoxsa əslən başqa bir səbəbi qəsd etmirlər.” Daha sonra buyurur: 
“Məhz ümmətdən bir kimsənin başqasında gördüyü xəta qarşısında 
susmaması xüsusiyyətini Allah bu ümmətə hədiyyə etdiyi üçün bu 
şəriəti dəyişdirilməkdən qorumuşdur, beləliklə də ümmət xətadan 
məsum olmuşdur və digər ümmətlərdən fərqli olaraq bu ümmətin 
icması qəti hüccətdir, heç bir şübhə və şəkk heç bir vəch ilə buna yol 
tapa bilmir.”8 Hətta bu məqamda alimlər İməmul-Harameyn Əbul-Məali 
əl-Cuveyni’nin bəzi kitablarında öz doğma atası digər böyük alim Əbu 
                                                          
5 “əl-Furuq”, 2/109; 
6 “Şərh Mə Yəqau Fihi ət-Təshifu vat-Təhrif”, səh: 6;  
7 “Siyər Əaləmin-Nubələ”. 5/271; 
8 “əl-Fəvaidul-Mədəniyyə fi Mən Yuftə bi Qavlihi min Əimmətiş-Şəfi’iyyə”, səh: 
34-35; 
S ə h .  | 11 
 
Muhəmməd əl-Cuveyni’nin xətasını zikr etməsini misal gətirirlər, çünki bu, 
bir alimin vəzifəsidir, xəta gördüyü bir şeyi bəyan etməlidir və bunda qarşı 
tərəfə qarşı hörmətsizlik, etinasızlıq yoxdur. 
Oxuyanlar düşünməsinlər ki, kitabın sətrlərində biz öz naqis savadımız ilə 
bir alimin xətasını tapmışıq və bunu bəyan etmirik. Xeyr, heç də elə 
deyildir, çünki yazdığımız hər bir şey elm əhlinin sözlərinə dayanır. Lakin 
hər etirazda bir alimin sözünü sitat gətirmək məcburiyyətində qalsaq 
kitab yersiz yerə böyüyər və oxucu üçün oxuma zövqünü itirmiş olarıq. Bu 
və digər səbəblərdən etirazlarımızı öz sözlərimizlə oxucu kütləsinə 
çatdırmağı uyğun gördük. Bir çox yerdə alimlərin sözlərini sitat gətirdik, 
lakin hər etirazımızda bunu etməyi doğru saymadıq. 
Bütün bunları yazdıqdan sonra diqqətinizə çatdırmalıyıq ki, bu kitabın 
müəllifi Allahın aciz bir quludur, elm tələbində təzə-təzə iməkləməyi 
öyrənən məxluqlardan biridir. Allahın lütfü və neməti olmasaydı bunu 
yazmağa müvəffəq olmazdı. Bununla belə yazı bir bəşər övladının 
barmaqlarının məhsuludur və xətalardan xali olmaması təbiidir. Bunu 
nəzərə almanızı xahiş edirik və əgər hər hansı bir xəta görsəniz bizim 
səhifəyə yazaraq bu barədə bizi agah etmənizi sizdən dönə-dönə xahiş 
edirik. Bu kitabımızda etdiyimiz hər bir xəta ilk növbədə öz 
nəfsimizdəndir, hər bir doğru olan isə Allahın hidayətidir. 
 
 
 
 
 
 
 
 
 
 
 
S ə h .  | 12 
 
 
 
 
Bizim iddiamız 
 
Bil ki, əziz müsəlman, təravih namazları sünnətdir və İslamın ən təntənəli 
şüarlarından biridir. Amma təravih mövzusunda məlumdur ki, ixtilaflı 
məqamlar vardır. Bu məqamlardan biri də təravihdəki rükətlərin sayı ilə 
əlaqədardır. Təravih neçə rükətdir? Təravihdə elə bir hədd, elə bir ölçü 
varmı ki, ondan az və ya çox sayda qılmaq qadağan olsun? Başqa cür desək 
təravihdə qorunulması vacib olan xüsusi bir say varmı? Allahın izni və 
təvfiqi ilə bu yazımızda bu məsələni hər tərəfli ələ alacağıq və təravihlə 
bağlı bəzi yerlərdə faydalı məlumatlar zikr edəcəyik. 
Son zamanlar sünnəti sevən bəzi müsəlmanlarda və bəzi elm tələbələrində 
belə bir fikir formalaşıb ki, gecə namazlarında və təravihdə on bir rükət ilə 
kifayətlənmək vacibdir və davamlı olaraq bundan artıq bir sayda qılmaq 
bidətdir. Onlar bununla sünnəti dəstəklədiklərini güman edirlər. Bu 
görüşlərində məşhur hədis alimi Şeyx Muhəmməd Nəsirud-Din əl-
Albani’ni – rahmətullahi aleyhi - təqlid edirlər, belə ki, Şeyx əl-Albani 
“Salətut-Təravih” adlı bir risalə yazmış və orada bu görüşü müdafiə 
etmişdir. Şeyx əl-Albani bu kitabında ümumiyyətlə nafilə namazlarının 
sayını istəkdən asılı olaraq artırmağı caiz görməmişdir. Biz ilk əvvəldən 
söyləməliyik ki, Şeyx əl-Albani’nin bu məsələdə xəta etdiyinə, xətasının 
etibara alınan bir ictihad olmadığına etiqad edirik və bu görüşündə onu 
təqlid etməyin caiz olmadığını düşünürük. Biz bu yazımızda bu görüşün 
ümmətin sələfinə zidd olduğunu Allahın izni ilə göstərməyə çalışacağıq. 
Lakin qəribə olan, təqlidi inkar etdiklərini iddia edən bəzi müsəlmanların 
sələfə tam-tamına zidd olan bir görüşdə bir müasir şeyxi təqlid edərək o 
qədər imamların hidayətini tərk etməkləridir. Halbuki sələfin əməli heç də 
qapalı bir bilgi olmamışdır, araşdırmaq istəyən bunun şahidi ola bilər və 
biz bu yazımızda onların bu məsələdəki görüşləri haqqında məlumat 
verəcəyik. 
Bu məsələ ilə təzə maraqlananlar üçün bu təbii ki, bizim tərəfimizdən 
qarşıya qoyulmuş bir iddia olsun və kitabın davamında bu iddiamızın 
isbatında nə qədər uğurlu olduğumuza oxucular özləri qərar verməlidirlər. 
Müvəffəqiyyət Allahdandır. 
S ə h .  | 13 
 
 
 
Bu mövzuda yazılmış kitablar 
 
Fayda üçün bu mövzuda yazılmış kitablar haqqında da məlumat verməyi 
münasib gördük. Təravih haqqında yazılmış kitablar arasında məhz 
təravihin qılınma şəklinə və rükətlərinin sayına əhəmiyyət verən kitablar 
arasında ilk öncə əs-Suyuti’nin “əl-Məsabih fi Salətit-Təravih” kitabını 
göstərmək olar. Kitabın əksər hissəsi təravihin rükətləri haqqında gəlmiş 
rəvayətləri ələ alır. 
Təqiyyud-Din Əbul-Həsən bin Abdil-Kəfi əs-Subki’nin “İşraqul-Məsabih fi 
Salətit-Təravih” adlı kitabı vardır, lakin bu kitabda təravihin rükətlərinin 
sayı müzakirə olunmur, kitabda əsasən təravih namazının özünün sünnət 
olması isbat edilir. 
Müasir zamanımızda isə bu barədə bir çox kitab yazılmışdır. Onların 
arasında ən məşhur olan və ən çox əks-sədaya səbəb olmuş kitab Şeyx 
Nəsirud-Din əl-Albani’nin “Salətut-Təravih” adı altında çap olunmuş 
kitabıdır. Kitabda Şeyx əl-Albani yuxarıda qeyd etdiyimiz kimi təravih 
namazının səkkiz rükət, vitr ilə birlikdə on bir rükət olduğunu, bundan 
artıq qılmağın isə caiz olmadığını, bidət olduğunu müdafiə edir. 
Şeyx əl-Albani’yə qarşı bu mövzuda birdən çox alim və şeyx rəddiyə 
yazmışdır. Rəddiyə yazanlar arasında səudiyyəli və qeyri-səudiyyəli 
şeyxlər də vardır. Səudiyyəli şeyxlər arasında Şeyx İsmail əl-Ənsari9 seçilir 
və onun yazdığı kitabının tam adı belədir: “Təshih Hədis Salətit-Təravih 
İşrin Rak’ah var-Raddu aləl-Albəni fi Təd’ifihi”. Bu kitabında xüsusi 
əhəmiyyət iyirmi rükət haqqında gəlmiş hədislərin səhihliyini isbat etmək 
olmuşdur. Yazılmış rəddiyələr arasında suriyalı alim Şeyx Muhəmməd bin 
Əli əs-Sabuni’nin “əl-Hədyun-Nəbəviyyus-Sahih fi Salətit-Təravih” kitabı 
da var. Bu kitabında Şeyx əs-Sabuni daha çox məzhəbin alimlərinin 
görüşlərinə üstünlük vermişdir, ümmətin on bir rükətdən çox qılmağın 
caiz olması üzərində ittifaq etdiyini göstərmişdir. Şeyx Abdul-Aziz ibn 
Baz’ın ona yönləndirilmiş bir suala cavabı da “əl-Cəvab əs-Sahih min 
                                                          
9 Səudiyyənin ən bariz hədis alimlərindən biridir. Şeyx Muhəmməd bin İbrahim 
və Şeyx İbn Baz mufti olduqda, hər ikisinin dövründə fətva heyətində iştirak 
etmişdir və “əl-Ləcnə”nin elmi araşdırmalarında xüsusilə arxalandıqları 
alimlərdən biri olmuşdur. Hicri 1417-ci ildə, miladi 1997-ci ildə vəfat etmişdir. 
S ə h .  | 14 
 
Əhkəmi Salətil-Leyli vat-Təravih” adı altında kiçik bir kitab olaraq çap 
edilib, sual Şeyx əl-Albani’yə qarşı verilməyib, lakin Şeyx İbn Bazən 
cavabında təravihə müəyyən say məhdudiyyəti qoyanların görüşü tənqid 
edilir. Həmçinin daha sonrakı dövrdə İbn Baz’ın tələbələrindən olan Şeyx 
İbrahim bin Muhəmməd əs-Subeyhi’nin “Adədu Salətit-Təravih” adlı kitabı 
çıxır və bu kitabında əvvəlki kitablarından fərqli olaraq sırf üsul qaydaları 
baxımından Şeyx əl-Albani’nin görüşü tənqid olunmuşdur. əs-Subeyhi’nin 
bu  kitabındakı bəzi məqamları Əbu Abdil-Məlik əl-Vahbi “Təbərih fi 
Risələti Adədi Salətit-Təravih” adlı risaləsində tənqid etmişdir. Həmçinin 
Əli bin Həsən əl-Hələbi’nin “əl-Kəşf əs-Sarih an Əğlət əs-Sabuni fi Salətit-
Təravih” adlı bir kitabı vardır və o kitabında əs-Sabuni’nin kitabını tənqid 
etmişdir. Kitabda mövzu ilə əlaqəsi olmayan söhbətlər çoxdur və bir çox 
yerdə yersiz yerə əs-Sabuni’yə hücumlar edir. 
Təravihin rükətlərinin sayı haqqında Şeyx Atiyyə Səlim’in min ildən çox bir 
müddətdə təravih namazının Mədinədəki peyğəmbər məscidində qılınma 
şəkli haqqında yazdığı gözəl və maraqlı kitabı vardır. Həmçinin misirli 
mühəddis şeyxlərdən Mustafa əl-Adəvi’nin “Bəhsun fi Adədi Rakə’at Qiyəm 
əl-Leyl” adlı bir araşdırması vardır və araşdırma kitab olaraq çap edilib. Bu 
araşdırmasında sələfin iyirmi rükət qılması haqqında gəlmiş xəbərlərin 
səhih olduğunu göstərmişdir. Ən yaxın tarixdə yazılmış araşdırmalardan 
biri də Doktor Abdur-Rahim bin İbrahim bin Abdir-Rahmən əs-Seyyid əl-
Həşim’ə10 aiddir və araşdırma “Hukmut-Təravih vaz-Ziyədəti fihə alə İhdə 
Aşəra Rah’ah” adı altında nəşr edilib. Belə bir araşdırma həmçinin 
hindistanlı şeyxlərdən Doktor Abdul-Ğafur əl-Məlibəri tərəfindən də 
edilmiş və “Salətut-Təravih; Məşru’iyyətuhə va Adədu Rakə’atuhə” adı 
altında nəşr edilib. Hər iki araşdırma təravihin iyirmi rükət olması 
görüşünün sələfin zamanına dayandığını isbat etmişdir. 
Yəmənli mühəddis alim Abdur-Rahmən bin Yəhyə bin Əli əl-Muallimi’nin 
(vəfatı hicri 1386) “Qiyəmu Ramədan” adlı kiçik bir risaləsi vardır. 
Risaləsində ümumilikdə təravih namazının sünnət olduğunu isbat edir, bu 
barədə rəvayətləri müzakirə edir və mövzu ilə bağlı müxtəlif sualları ələ 
alır. Toxunduğu mövzular arasında təravihin rükətlərinin sayı məsələsində 
də toxunmuşdur11 və sələfdən onların iyirmi rükət qılmaqlarına dair 
gəlmiş rəvayəti səhih saymışdır. 
                                                          
10 “İmam Muhəmməd bin Suud” adlı islam universitetində, “Şəriət” fakultəsində 
fiqh üzrə müəllimdir. 
11 Şeyxə görə saylarında məhdudiyyət yoxdur, lakin ən əfzəl say on birdir və 
bəzən on üç rükət qılmaq yaxşıdır. 
S ə h .  | 15 
 
Mövzu barədə tanıdığım kitablar bunlardır. Mövzunu araşdırmaq fikrində 
olan qardaşlarıma bu kitablardan istifadə etməklərini tövsiyə edirəm, 
çünki ola bilsin ki, bir kitabda olan məlumat digər kitabda yoxdur, ola 
bilsin ki, bir kitabda olan qaranlıq məqama digər kitab işıq salır. 
 
 
 
 
 
 
 
 
 
 
 
 
 
 
 
 
 
 
 
 
 
 
S ə h .  | 16 
 
 
 
 
 
 
I 
FƏSİL 
 
Birinci fəsil 
(Peyğəmbərin gecə namazlarında və təravihdəki sünnəti) 
 
 
 
 
 
 
 
 
 
 
 
 
 
S ə h .  | 17 
 
 
 
 
Təravih gecə namazlarıdır 
 
Təravih namazları haqqındakı müzakirəni doğru anlamaq üçün hər şeydən 
öncə təravih namazlarının haradan qaynaqlandığını və təravih namazının 
kökündə nə olduğunu anlamaq lazımdır. Bilmək lazımdır ki, təravih 
əslində öz başlanğıcını gecə namazlarından götürür. Buna dəlalət edən 
xəbərlər çoxdur. Misal üçün mübarək səhabə Əbu Zərr – radiyallahu anhu 
– deyir: “Oruc tutduq və (o) – salləllahu aleyhi va səlləm -  bizə namaz 
qıldırmadı; ta ki, (ramazan) ay(ın)dan yeddi gün qalmışdı ki, gecənin 
üçdə biri çıxana qədər bizə namaz qıldırdı. Sonra altıncı gündə bizə 
namaz qıldırmadı, sonra beçinci gündə gecənin yarısı çıxana qədər 
bizə namaz qıldırdı. Bunun üzərinə dedik: “Ey Allahın elçisi, kaş ki, 
bu gecənin qalan hissəsini də bizə nafilə qıldırsaydın.” (Peyğəmbər) 
buyurdu: “Kim imam (namazdan) çıxana qədər imamla (namazda) 
durarsa ona gecə namazı yazılar.” Sonra (ramazan) ay(ın)dan üç gün 
qalana qədər bizə namaz qıldırmadı, üçüncüsündə bizə namaz 
qıldırdı; ailəsini, xanımlarını çağırdı və fələh(in girməsin)dən 
qorxana qədər bizə namaz qıldırdı.” Dedim: “Fələh nədir?” Dedi: 
“Suhurdur”.” 12  İmam Muslim “əs-Sahih” kitabında deyir: “Abd bin 
Humeyd bizə rəvayət etdi: Abdur-Razzəq bizə xəbər verdi: Mə’mər 
bizə əz-Zuhri’dən, o da Əbu Sələmə’dən, o isə Əbu Hureyra’dan xəbər 
verdi; dedi: Allahın elçisi – salləllahu aleyhi va səlləm – Ramazanda 
qiyam etməyə təşviq edərdi, lakin onu bizlərə vaciblik ilə əmr 
etməzdi və deyərdi: “Kim ramazanda iman və ihtisab ilə durarsa 
onun keçmiş günahları bağışlanar.”13 Burada “durarsa” deyildikdə qəsd 
olunan gecə namazlarıdır. İman ilə durmaq bunun fəzilətini təsdiqləyərək 
durmaqdır, ihtisab ilə durmaq isə bunu yalnız Allah rızası üçün etməkdir. 
Beləliklə də gecə namazları haqqında gəlmiş hər bir dəlil həm də təravih 
namazlarına da aiddir, çünki məna cəhətdən təravih gecə namazlarından 
fərqlənmir, çünki işə namazından sonra qılınan bütün namazlar gecə 
namazları sayılırlar. 
                                                          
12 ”Müsnəd Əhməd”, 5/163; İbn Əbi Şeybə, 2/394; Əbu Davud (1375); İbn Məcə 
(1327); ət-Tirmizi (806); İsnadı səhihdir. 
13 “Sahih Muslim”, (759) 
S ə h .  | 18 
 
Lakin digər tərəfdən təravih namazını mütləq gecə namazlarından ayıran 
bəzi özəlliklər də vardır. Biz bu nöqtəni qısa olaraq belə cəm edə bilərik ki, 
hər bir təravih namazı gecə namazıdır, lakin hər bir gecə namazı təravih 
deyildir. O zaman buradan biz təravihin xüsusi bir gecə namazı olduğunu 
başa düşürük. Təravihi mütləq gecə namazlarından ayıran fərqlərdən 
bəziləri isə bunlardır: 
Gecə namazlarını təklikdə, gizlində qılmaq əfzəldir. Lakin təravih 
namazlarını camaat ilə aşkarda qılmaq daha əfzəldir, çünki təravih İslamın 
şüarlarından bir şüar olmuşdur. Hətta təravihin təklikdə qılınmasını daha 
əfzəl görən maliki alimləri belə bunu məscidlərin təravih namazından azad 
olmaması ilə şərtləndirirlər, əgər məscidlərdə təravih qılınmırsa o zaman 
məscidlərdə qılınması və beləliklə də bu şüarı yaşatmaq daha əfzəldir. 
İmam Əhməd və Əbu Hənifə’yə görə təravih namazlarının məsciddə 
qılınması daha əfzəldir. Lakin gecə namazlarına gəldikdə isə ittifaq ilə evdə 
qılınması əfzəldir. 
Gecə namazlarında İmam Əbu Hənifə və Əhmədə görə ucadan oxumaqla 
gizlində oxumaq arasında bir fərq yoxdur. Lakin təravih namazlarında isə 
Quranı ucadan oxumaq müstəhəbdir. 
Gecə namazları hər bir zaman məşrudur, lakin təravih namazları yalnız 
ramazan ayına xasdır, çünki təravih ramazan ayının özəlliklərindəndir. 
Üstəlik ramazan ayında təravih namazlarını imamla qıldıqdan sonra evdə 
gecə namazları da qılmaq olar. Bu da ikisi arasında fərqin olduğunu 
göstərir. 
Önəmli nöqtələrdən biri də budur ki, alimlər təravihin xəlifə Ömərin 
çıxardığı ibadət olmadığını, lakin peyğəmbərin – salləllahu aleyhi va səlləm 
– müsəlmanlar üçün təsdiqlədiyi və razı qaldığı bir sünnət olduğunu 
göstərmək üçün onun bir ramazan ayında üç gecə müsəlmanlarla camaat 
şəklində namaz qılmasını dəlil göstərirlər. İmam Əbul-Həsən Əli bin 
Muhəmməd əl-Məvardi (vəfatı hicri 450) deyir: “Ramazan ayının 
qiyamında – və bu, təravih namazıdır - əsl olan peyğəmbərin – 
salləllahu aleyhi va səlləm – ramazan ayından ilk gecə insanların 
yanına çıxması, onları cəm edib onlara namaz qılması... haqqında 
rəvayət olunandır.”14 Yəni alimlər sırf təravihin peyğəmbər – salləllahu 
aleyhi va səlləm – tərəfindən sünnət edilməsini göstərmək üçün Aişənin 
onun bütün zamanlarda on bir rükətdən artıq qılmaması haqqında nəql 
                                                          
14 “əl-Həvi əl-Kəbir”, 2/290; 
S ə h .  | 19 
 
etdiyini yox, lakin məhz onun ramazanın son on günündən üç günündə 
gecə camaatla namaz qılmasına əsaslanırlar. Bunun önəmini qarşıda 
xüsusilə görəcəyik. 
Fayda üçün onu da zikr edək ki, gecə namazları üçün işlədilən başqa bir ad 
“təhəccüd” adıdır. Təhəccüd sözünün kökü “həcədə” felidir və “həcədə” feli 
yatmaq deməkdir. Lakin “təhəccüd” sözü yatdıqdan sonra duraraq qılınan 
gecə namazıdır.15 Bu cür adlanmasındakı səbəb budur ki, sanki gecə 
namazına qalxan yuxusunu tərk etmək əziyyətini dəf edir. Fəqihlərdən çox 
sayda alim “təhəccüd” sözünü ümumən gecə namazına sinonim kimi 
işlədirlər, yəni bunun üçün yatdıqdan sonra durmağı şərt görmürlər. Hətta 
fiqh kitablarının çoxunda bu cür işlənir, lakin “təhəccüd” sözü xüsusi bir 
termin olaraq xüsusi mənaya sahibdir və bu, dediyimiz kimi yatıb 
durduqdan sonra qılınan gecə namazlarıdır. Hənəfilərdən bunu İbn Abidin 
haşiyəsində zikr edir, malikilərdən isə Şeyx əd-Dərdir “əş-Şərh əl-
Kəbir”də, şafi’ilərdən isə əl-Xatib əş-Şirbini bunu “Muğnil-Muhtəc” 
kitabında zikr edir. Hənbəlilərin bu barədəki sözləri isə çoxdur. Bunun 
dəlili isə səhabə əl-Həccəc bin Amr əl-Ənsari’nin sözləridir, belə ki, o, 
rəvayətlərin birində deyir: “Sizdən kimsə bütün gecə sübhə qədər 
namaz qılarsa təhəccüd qıldığını hesab edir? Təhəccüd yalnız 
yatdıqdan sonra qılınan namazdır, sonra bir də yatdıqdan sonra 
qılmaqdır və Allahın elçisinin – salləllahu aleyhi va səlləm – namazı 
bu cür olmuşdur.”16 İbn Həcər “ət-Təlxis əl-Həbir” kitabında bu hədisin 
həsən olduğunu deyir. Buna əsasən demək olar ki, təhəccüd adı daha 
xüsusidir. 
Ramazanda qılınan gecə namazlarının “təravih” adlanmasının səbəbi isə 
namazların uzun olması ilə bağlı olaraq hər dörd rükətdən bir namaz 
qılanların istirahət etməsi olmuşdur. İbn Mənzur “Lisənul-Arab” kitabında 
deyir: “Tərvihə ramazan ayında olur; belə adlanmasının səbəbi 
insanların hər dörd rükətdən sonra istirahət etməsinə görədir... 
Təravih tərvihə sözünün cəmidir və təslimə salam sözündən olduğu 
kimi tərvihə də rahatlıq sözünün bir dəfəsini bildirir.”17 Peyğəmbərin 
– aleyhissalətu vassələm – zamanında bu namaz üçün “təravih” sözü 
işlənmirdi, lakin daha sonralar bu ad ilə məşhurlaşmışdır. 
                                                          
15 Küveyt fiqh ensiklopediyasında deyilir: “Təhəccüd yalnız yatdıqdan sonra olur, 
lakin çox sayda fəqih bu sözü mütləq olaraq gecə namazları üçün işlədiblər.” (“əl-
Məvsua əl-Fiqhiyyə əl-Kuveytiyyə”, 2/232; Vazəratul-Əvqaf vaş-Şuunil-
İsləmiyyə, Darus-Sələsil, ikinci nəşr, Küveyt 
16 “əl-Mucəm əl-Kəbir”, 3/225 (3216); 
17 “Lisənul-Arab”, 2/462; 
S ə h .  | 20 
 
 
 
 
Etiraza səbəb olan görüş 
 
Bizim etirazımıza səbəb olan görüşü bəzi elm tələbələri daha əvvəl də 
söylədiyimiz kimi məhz Şeyx əl-Albani’dən götürürlər. O, “Salətut-Təravih” 
kitabında deyir: “Peyğəmbərin – salləllahu aleyhi va səlləm – on bir 
rükət ilə kifayətlənməsi ondan artıq qılmağın caiz olmamasına 
dəlildir.”18 Şeyxin burada qəsd etdiyi Aişə anamızın hədisidir. əl-Buxari 
deyir: “Abdullah bin Yusuf bizə rəvayət etdi; dedi: Məlik bizə Said bin 
Əbi Said əl-Məqburi’dən, o da Əbu Sələmə bin Abdir-Rahmən’dən 
onun ona belə dediyini xəbər verdi ki, o, Aişə’dən – radiyallahu anhə - 
soruşdu: “Allahın elçisinin – salləllahu aleyhi va səlləm – ramazanda 
namazı necə idi?” Dedi: “Allahın elçisi – salləllahu aleyhi va səlləm – 
nə ramazanda, nə də başqa ayda on bir rükətdən artıq qılmazdı; 
(əvvəl) dörd rükət qılar; onların gözəlliyi və uzunluğu haqqında 
soruşma! Sonra (yenə) dörd rükət qılar; onların gözəlliyi və uzunluğu 
haqqında soruşma! Sonra da üç rükət qılardı...”19 Şeyxin qəsdi budur 
ki, peyğəmbərin – salləllahu aleyhi va səlləm – on birdən çox qılmaması 
bundan çox qılmağın caiz olmamasına dəlildir. Bu kitabımızda belə bir 
nəticənin yalnış olduğunu alimlərin sözləri ilə nümayiş etdirəcəyik, təqlid 
etmədiklərini, dəlilə tabe olduqlarını söyləyənlər üçün də kitabda kifayət 
qədər dəlil mövcuddur. 
 
 
 
Aişənin hədisinə ilk baxış 
 
Aişənin hədisindən ilk anlaşılan məna budur ki, peyğəmbərin – 
aleyhissələm - ən çox qıldığı say on bir olmuşdur və bu, hər zaman on bir 
qılmasına dəlalət etmir, lakin ən çox on bir qılmasına dəlalət edir. Buradan 
                                                          
18 “Salətut-Təravih”, səh: 22; 
19 “Sahih əl-Buxari”, (1147) 
S ə h .  | 21 
 
anlayırıq ki, on birdən az qılmışdır, bəzən doqquz, bəzən də yeddi rükət 
qılmışdır. Əgər on bir rükətin xüsusi bir fəziləti, xüsusi bir məziyyəti 
olsaydı davamlı olaraq on bir rükət qılardı. Üstəlik mücərrəd fel həmin 
ədədin vacibliyinə dəlalət etmir, buna görə də üsul alimi, fəqih Kəməlud-
Din İbnul-Huməm əs-Sivasi (vəfatı hicri 861) xəndək günündə qəzaların 
tərtibi haqqında danışdıqda deyir: “...çünki mücərrəd fel onun vacib 
olmasını tələb etməz, çünki onun daha üstün olması (mənası) 
mümkündür.”20 Yəni peyğəmbərin – alehissalətu vassələm – bir feli 
etməsi onun vacib olmasına dəlalət etməz, çünki sadəcə olaraq həmin felin 
daha yaxşı olması ehtimalı da vardır. Burada da eyni vəziyyətdir və 
peyğəmbərin – salləllahu aleyhi va səlləm – on bir rükətdən çox qılmaması 
bunun vacib olmasına dəlalət etmir, sadəcə olaraq onun daha yaxşı 
olmasına dəlalət edir. Hətta deyərdik ki, on bir rükətin daha üstün olması 
bütün ümmətə yox, peyğəmbərə - salləllahu aleyhi va səlləm – özəl bir 
xüsusiyyətdir, çünki onun namazının uzunluğuna heç səhabələr belə dözə 
bilmirdilər və bunun bəyanı növbəti sətrlərdə daha ətraflı təqdim ediləcək. 
İlk baxışdan anlayırıq ki, Aişənin hədisində gecə namazlarını on birdən çox 
qılmağın qadağan olmasına dair heç bir dəlil yoxdur, çünki peyğəmbərin – 
salləllahu aleyhi va səlləm - ən çox on bir qılmasının səbəbi gecə namazı 
üçün ayırdığı vaxta yalnız o qədər rükətın sığması ilə bağlıdır, belə ki, o, 
qiyamı, rükunu, səcdələri uzatmağı sevərdi və bunun məşəqqətli, daha 
əziyyətli olmasına baxmayaraq özü üçün bunu seçmişdi. 
 
 
 
Peyğəmbər rükətləri azaldar, qiyamı isə uzadardı 
 
Səhih hədislərdə sabit olub ki, peyğəmbər – aleyhissalətu vassələm – gecə 
namazlarında rükətlərin sayını az tutardı, lakin rükətləri, rükətdəki 
qiyamı, qiraəti, rükunu və səcdəni uzadardı. Bu, özü üçün seçdiyi tərz 
olmuşdur, yəni qiyamı uzatdığı üçün rükətlərin sayını az edərdi. Bunun 
dəlili İmam Əhmədin rəvayət etdiyi hədisdir; Əhməd deyir: “Abdus-
Saməd bizə rəvayət etdi: Həmməd bizə rəvayət etdi: Suməmə bizə 
Ənəs bin Məlik’dən rəvayət etdi ki, Allahın elçisinin – salləllahu 
                                                          
20 “Fəthul-Qadir”, 1/488; 
S ə h .  | 22 
 
aleyhi va səlləm - əshabı ramazandan bir gecə onun yanına gəldilər, 
(peyğəmbər) onlara namaz qıldırdı və (namazı) xəfif etdi, sonra 
(evinə) daxil oldu və (namazını) uzatdı, sonra çıxdı və onlara (xəfif) 
namaz qıldırdı, sonra (evinə) daxil oldu və namazını uzatdı. Bunu bir 
neçə dəfə etdi və sonra sübh olduqda (səhabələr) dedilər: “Ey Allahın 
elçisi, sənin yanına gəldik və sən belə-belə etdin.” Bunun üzərinə 
(peyğəmbər) buyurdu: “Sizə görə elə etdim.”21 Bu, onu göstərir ki, 
Allahın elçisi özü qıldıqda qiyamı o qədər uzadardı ki, namaz üçün nəzərdə 
tutduğu vaxta yalnız on bir, bəzən də on üç rükət sığardı, lakin səhabələr 
ilə qıldıqda onları yüngülləşdirərdi. İmam Muslim’in rəvayət etdiyi hədisdə 
Ənəs deyir: “Allahın elçisi – salləllahu aleyhi va səlləm -  ramazanda 
namaz qılırdı, mən gəldim və yanında durdum və (sonra) bir başqa 
adam da gəldi. O da (namaza) durdu, beləliklə bir camaat olduq. 
Peyğəmbər – salləllahu aleyhi va səlləm – bizim onun arxasında 
olduğumuzu hiss etdikdə namazı yüngülləşdirməyə başladı. Sonra 
evinə daxil oldu və bizim üçün qılmadığı bir namaz qıldı. Sabah 
olduqda ona dedik: “Gecə bizimi düşündün?” Dedi: “Bəli, o etdiyimi 
etməyimə bu səbəb oldu.”22 Beləliklə səhabələr üçün namazı xəfif 
tutduğunu öyrənmiş oluruq. Buradan anlayırıq ki, özü təklikdə qıldıqda 
çox uzadardı. O zaman bunun üzərində düşünmək lazımdır, çünki bu, çox 
mühim bir nöqtədir. Bu, bizə onu göstərir ki, qiyamı uzatdıqda gecə vaxtı 
rükətlərin sayını çoxaltmaq mümkün olmur və bu səbəblə də peyğəmbər – 
aleyhissələm – Aişənin hədisinə əsasən ən çox on bir rükət qılmışdır, 
ondan artıq qılmaq üçün vaxt çatmamışdır. Hətta bəzən səhabələrdən 
bəziləri birlikdə camaatla gecə namazı qıldıqda qiyamı o qədər uzadardı ki, 
səhabələr dözə bilmirdilər. İmam əl-Buxari deyir: “Süleyman bin Hərb 
bizə rəvayət etdi: Şu’bə bizə əl-Aməş’dən, o da Əbu Vail’dən, o isə 
Abdullah’dan – radiyallahu anhu – belə dediyini rəvayət etdi: 
“Peyğəmbər ilə - salləllahu aleyhi va səlləm – birlikdə bir gecə namaz 
qıldım və namazda o qədər ayaqda durdu ki, ürəyimdən pis bir istək 
keçdi.” Soruşduq: “Ürəyindən hansı istək keçdi?” Dedi: “Oturmaq və 
peyğəmbəri – salləllahu aleyhi va səlləm – tərk etmək istəyi keçdi.”23 
əl-Hafiz İbn Həcər əl-Asqaləni deyir: “Hədisdə peyğəmbərin – salləllahu 
aleyhi va səlləm – gecə namazını uzatmağı seçməsinə dair dəlil 
vardır. İbn Məsud güclü idi və peyğəmbərə - salləllahu aleyhi va 
səlləm – (hər şeydə) davamlı uymağı tərk etməzdi; oturmaq istəyinin 
                                                          
21 “Müsnəd Əhməd”, 3/212; Hədis səhihdir. 
22 “Sahih Muslim”, (1104) 
23 “Sahih əl-Buxari”, (1135); “Sahih Muslim”, (773) 
S ə h .  | 23 
 
ürəyindən keçməsi isə qiyamın onun vərdiş etdiyindən çox-çox uzun 
olması səbəbilə olmuşdur.”24 
Peyğəmbərin – salləllahu aleyhi va səlləm – rükətlərin sayına yox, lakin 
qiyamın uzunluğuna önəm verdiyini və rükətlərin sayının onun üçün 
xüsusi bir əhəmiyyət daşımadığını bizlərə ən açıq şəkildə nümayiş etdirən 
misal peyğəmbərin – salləllahu aleyhi va səlləm – ömrünün sonunda 
rükətlərin sayını saxlayaraq qiyamı qısaltmaq ilə qiyamın uzunluğunu 
saxlayaraq rükətlərin sayını azaltmaq arasında etdiyi seçimdir, belə ki, Sad 
bin Hişəm bin Amir peyğəmbərin – salləllahu aleyhi va səlləm - əxlaqı 
haqqında soruşduqdan sonra Aişə anamıza daha bir sual verir: “Ey 
möminlərin anası! Allahın elçisinin – salləllahu aleyhi va səlləm – 
vitri haqqında mənə xəbər ver!” Dedi: “Onun üçün sivakını və 
dəstəmaz suyunu hazırlayardıq və Allah onu dilədiyi zaman gecənin 
bir vaxtında oyadardı, misvakını işlədər, dəstəmaz alar və doqquz 
rükət qılardı; səkkizinci rükət istisna olmaqla onlardan heç birində 
oturmazdı, (səkkizinci rükətdə oturduqda) Allahı zikr edər, Ona 
həmd edər və Ona dua edərdi, sonra salam vermədən qalxardı, sonra 
durub doqquzuncu rükəti qılardı, sonra oturar, Allahı zikr edər, Ona 
həmd edər və Ona dua edərdi. Sonra bizə eşitdirəcək qədər (ucadan) 
salam verərdi. Salam verdikdən sonra oturduğu halda iki rükət 
qılardı. Bunların hamısı, ey oğlum, on bir rükət edir. Peyğəmbər – 
salləllahu aleyhi va səlləm – yaşlaşdıqda və kökəldikdə yeddi rükət 
vitr qıldı və həmin o iki rükəti daha öncə etdiyi kimi edərdi. Bunlar 
isə, ey oğlum, doqquz rükət edir. Peyğəmbər – salləllahu aleyhi va 
səlləm – bir namaz qıldımı onu davam etdirməyi sevərdi... “25 Beləliklə 
bu hədisdən anlayırıq ki, ömrünün sonlarında Allahın elçisi – salləllahu 
aleyhi va səlləm – rükətlərin sayını azaltmışdır. Əgər on bir rükət qılmağın 
bir xüsusi fəziləti olsaydı o zaman qiyamı bir az qısaldardı və rükətlərin 
sayını on bir edərdi, lakin qiyamı uzatmağa üstünlük vermiş, sayı isə 
azaltmışdır. Bu isə ən aydın formada bizə nümayiş etdirir ki, Allahın elçisi 
– aleyhissələm – üçün önəmli olan rükətlərin sayı yox, rükətdəki qiyamın 
uzun olması idi. Aişə anamızın – “peyğəmbər – salləllahu aleyhi va 
səlləm – bir namaz qıldımı onu davam etdirməyi sevərdi” – sözü ona 
dəlalət edir ki, peyğəmbər – salləllahu aleyhi va səlləm – ömrünün axırında 
davamlı olaraq doqquz rükət qılmışdır. Əgər onun bir sayı 
xüsusiləşdirməsi bunun vacibliyinə dəlalət edirsə o zaman doqquz rükət 
götürülməlidir, çünki ömrünün sonunda davamlı olaraq qıldığı gecə 
                                                          
24 “Fəthul-Bəri bi Şərh Sahih əl-Buxari”, 3/19; 
25 “Sahih Muslim”, (746) 
S ə h .  | 24 
 
namazının rükətlərinin sayı doqquz olmuşdur. Bunu diqqətə almaq 
lazımdır. 
Sonra onu da əlavə etməliyik ki, peyğəmbərin – salləllahu aleyhi va səlləm 
– ömrü boyu on bir rükətdən artıq gecə namazı qılmamasını qəbul etməli 
olsaydıq bu heç bir vəch ilə on birdən çox qılmağın bidət olmasına dəlalət 
etməzdi. Əgər hədis belə bir mənaya gəlsəydi və əgər belə bir qayda səhih 
olsaydı, o zaman çox sayda mübahları qadağan etməyimiz lazım olardı. 
Misal üçün Ənəs bin Malik – radiyallahu anhu – rəvayət edir ki, 
“peyğəmbər – salləllahu aleyhi va səlləm – ölənə qədər masa 
arxasında yemək yemədi və ölənə qədər yumşaq çörək yemədi.”26 
Heç kəs şəkk etmir ki, masa arxasında yemək qadağan deyildir və yaxud da 
yumşaq çörəyi yemək nə haramdır, nə də məkruhdur. Peyğəmbərimiz – 
salləllahu aleyhi va səlləm – zühdün gərəyi olaraq, azla qane olmağın 
gərəyi olaraq bu cür bir çox mübah işləri tərk etmişdir. Gecə namazları da 
belə idi; peyğəmbərin – salləllahu aleyhi va səlləm – çox zaman on bir 
rükət qılması özü üçün seçdiyi bir əməl idi, çünki qiyamı heç kimsənin 
uzatmadığı qədər uzadardı. Yuxarıda bunun izahı zikr olundu. Məşhur 
hədisdə əl-Muğira deyir: “Peyğəmbər – salləllahu aleyhi va səlləm – 
ayaqları şişənə qədər (namazda) durdu və ona deyildi: “Allah sənin 
keçmiş və gələcək günahlarını bağışlayıb.” Dedi: “Məgər çoxca şükür 
edən qul olmayımmı?!”27 Bu şəkildə qiyamı uzatmağı çox sevərdi və təbii 
ki, bu cür namaz daha məşəqqətli və daha əziyyətli olduğu üçün savabı da 
çox olmalıdır, bu da bir qulun Rəbbinə göstərə biləcəyi ən üstün şükür 
növlərindən biridir. 
Həmçinin belə bir anlayış digər batil görüşlərə də gətirib çıxarır. Bu 
anlayışa əsasən biz hər il birdən artıq ümrə etməyin bidət olduğunu 
deməliyik, çünki Allahın elçisi – aleyhissalətu vassələm – ildə bir dəfədən 
artıq ümrə etməmişdir. Belə bir şeyi isə heç bir alim söyləmir. Bu minvalla 
bir çox mübah olan əməlləri, ibadətləri bidət kateqoriyasına salmaq olar. 
Əgər bir kimsə gecə namazında hər birində bir-iki ayə oxuyaraq on bir 
rükət namaz qılmaqla peyğəmbərin – salləllahu aleyhi va səlləm – 
sünnətinə tabe olduğunu düşünürsə onun sünnəti doğru anlamamasında 
heç bir şəkk ola bilməz. Gecə namazında savab ən çox əmələ görə verilir. 
Sözsüz ki, qiyamları uzun olan on bir rükət namaz qiyamları qısa olan on 
                                                          
26 “Sahih əl-Buxari”, (6450) 
27 “Sahih əl-Buxari”, (4836); “Sahih Muslim”, (2819); Bu hədisdən çıxarılan 
faydalardan biri də budur ki, Allaha şükür sadəcə dil ilə olmur, lakin dil, qəlb və 
əməllər ilə olur. 
S ə h .  | 25 
 
bir rükətdən daha əfzəldir. Həmçinin qiyamları qısa olan iyirmi bir 
rükətlik namaz qıyamları qısa olan on bir rükətlik namazdan daha əfzəldir, 
çünki əməli daha çoxdur. Bir kimsə belə bir halda on bir rükətin daha əfzəl 
olduğunu düşünürsə yanılır. İbn Həcər bu barədə əhlüs-sünnətin 
imamlarından biri İmam əş-Şafi’nin belə dediyini zikr edir: “Əgər qiyamı 
uzadarlarsa və səcdələri(n sayını) azaldarlarsa gözəl etmiş olarlar, 
əgər qiraəti yüngülləşdirərək səcdələri çoxaldarlarsa gözəl etmiş 
olarlar, lakin birincisi mənə daha sevimlidir.”28 Beləliklə də əş-Şafi 
burada önəmli olanın əməlin çoxluğu olduğuna işarə etmişdir, çünki 
qiraəti azaldaraq rükətləri çoxaltmaq, rükətləri azaldaraq qiyamı uzatmaq 
ilə nəticə baxımından eyni miqdarda əməl edir. Başqa sözlə desək önəmli 
olan rükətlərin sayından və ya qiyamın uzunluğundan asılı olmayaraq 
ibadətin daha çox olmasıdır, üç saat ibadət iki saatdan daha əfzəldir, çünki 
Quran gecə namazını məhz vaxta bağlamışdır. Allah – cəllə cələluhu – 
buyurur: “Həqiqətən, Rəbbin bilir ki, sən və səninlə olan insanların 
bir qismi (bəzən) gecənin üçdə ikisindən az, (bəzən) yarısını, (bəzən 
də) üçdə birini (ibadət üçün) durursunuz. Gecə və gündüzü Allah 
ölçüb müəyyənləşdirir. O, sizin bunları hesablamaqda çətinlik 
çəkəcəyinizi nəzərə alaraq, tövbələrinizi qəbul etdi. Elə isə Qurandan 
asan gələni oxuyun! O bilir ki, bəziləriniz xəstə olacaq, digərləriniz 
Allahın mərhəmətindən (ruzi) əldə etmək məqsədilə müxtəlif yerlərə 
səfərə çıxacaq, bir qisminiz də Allah yolunda vuruşacaqdır. Buna 
görə də ondan sizə asan olanı oxuyun! Namaz qılın, zəkatınızı 
ödəyin...” (əl-Muzzəmmil, 20) Allah bu ayədə “fəqra’u mə təyəssəra 
minhu” ayəsində namazı “qiraət” sözü ilə ifadə etmişdir. İmam İmədud-Din 
İbn Kəsir məşhur təfsirində bu barədə deyir: “Namaz üçün qiraət sözünü 
işlətmişdir, necə ki, “subhən” surəsində: “Namazını uca səslə oxuma” 
deyə buyurur; qiraəti qəsd edir.” 29  Digər müfəssir alim Alləmə 
Muhəmməd bin Abdir-Rahmən əl-İci (vəfatı hicri 905) buyurur: 
“Qurandan asan gələni oxuyun! Vaxta hər hansı bir məhdudiyyət 
qoymur, lakin gecənin hansı vaxtı asan gəlirsə o vaxt durun deyir; 
namaz üçün qiraət sözünü işlətmişdir.”30  
 
 
 
                                                          
28 “Fəthul-Bəri”, 4/253;  
29 “Təfsir İbn Kəsir”, 8/258;  
30 “Təfsirul-İci Cəmi’ul-Bəyən fi Təfsiril-Quran”, 4/399; 
S ə h .  | 26 
 
Gecə namazının çoxluğu və azlığı imkana bağlıdır 
 
Allahın kitabında gecənin çox hissəsini səcdə və rüku ilə keçirən təhəccüd 
əhlinin fəziləti haqqında çoxlu ayələr vardır. Allah – azzə va cəllə - 
buyurur: “Gecənin bir hissəsində Ona səcdə et və gecədə uzun müddət 
Onun şəninə təriflər de!” (əl-İnsən, 26) “Məgər gecə saatlarını səcdə 
edərək və ayaq üstə duraraq ibadət içində keçirən...” (əz-Zumər, 9) 
“Onlar gecələrini Rəbbi üçün səcdədə və qiyamda keçirərlər.” (əl-
Furqan, 64) “Ey bürünüb örtünmüş! Az bir hissəsi istisna olmaqla 
gecələr dur! Onun yarısını, yaxud ondan bir az əskilt, və ya ona artır. 
Quranı da aramla oxu!” (əl-Muzzəmmil, 1-4) “Gecənin bir vaxtı oyanıb 
ancaq sənə məxsus namazı qıl! Mümkündür ki, Rəbbin səni 
tərifəlayiq bir məqama yüksəltsin!” (əl-İsra, 79) 
Bu ayətlər gördüyünüz kimi təhəccüdün uzadılmasının müstəhəbliyinə və 
gecəni səcdə, rüku, qiyam, quran tilavəti ilə keçirməyin fəzilətinə dəlalət 
edir. Bütün bunlar mütləq şəkildə gəlmişdir, heç bir qeydə, şərtə 
bağlanmamışdır, heç bir rükət sayı ilə məhdudlaşdırılmamışdır. Quranda 
qeydə bağlanmamış gecə namazlarını sünnət də qeydə bağlanmamışdır, 
əksini desək daha doğru olur, çünki qarşıda zikr olunacaq hədislərdən 
anlayacağıq ki, bu iş müsəlmanın ixtiyarına və istəyinə buraxılmışdır. 
 
 
 
Hansı əfzəldir? Qiyamın uzun olması yoxsa rükətlərin çoxluğu? 
 
Gecənin çox hissəsini təhəccüd ilə keçirməyin fəzilətinə isə iki cür nail 
olmaq olar: ya rükətlərin sayını azaldaraq qiyamı, rükuları və səcdələri 
uzatmaqla, ya da rükətləri yüngülləşdirərək onların sayını çoxaltmaqla. 
Quran bu ikisindən hansının daha üstün olması haqqında bizə heç bir 
məlumat verməmişdir, bu barədə Allahın kitabında aşkar heç bir şey 
yoxdur. Alimlər bunlardan hansının daha əfzəl olmasında ixtilaf ediblər. Bu 
ixtilafı yığcam şəkildə bizlərə Küveyt fiqh ensiklopediyası çatdırır: 
“Hənəfilərin əksəriyyəti, şafi’ilər və bir görüşdə malikilər – və bu, 
hənbəlilərdə də bir vəchdir – o görüşdədirlər ki, qiyamın uzun olması 
(rükətlərin) sayın(ın) çoxluğundan əfzəldir, beləliklə də misal üçün 
S ə h .  | 27 
 
kim dörd rükət qılarsa və qiyamı uzadarsa qiyamı uzatmadan səkkiz 
rükət qılandan yaxşıdır; qiyamın uzanmasından hasil olan 
məşəqqətə görə və Allahın elçisinin – salləllahu aleyhi va səlləm – bu 
hədisinə görə: “Ən əfzəl namaz qunutu uzun olandır.”31 (Burada) 
qunut (ilə qəsd olunan) qiyamdır... Hənəfilərdən Əbu Yusuf dedi: 
“əgər onun (ibadət üçün ayırdığı) xüsusi bir vaxtı yoxdursa onda 
qiyamı uzatması əfzəldir, əgər Quran oxumaq üçün xüsusi vaxtı varsa 
o zaman səcdələrin çoxluğu daha əfzəldir.” Malikilərdə ən üstün 
görüşə görə və hənbəlilərdəki bir vəchə görə səcdələrin və rükuların 
çoxluğu daha əfzəldir, çünki peyğəmbər – salləllahu aleyhi va səlləm 
– buyurur: “Səcdələri çoxalt, çünki sən hər səcdə etdikdə Allah 
onunla səni bir dərəcə qaldırır və bir xətanı silir.”...” 32  Burada 
görüşlərdən hansının hənbəli məzhəbində ən səhih görüş olduğunu zikr 
etməyiblər, lakin biz qeyd edək ki, səcdələrin və rükuların çoxluğunun 
daha əfzəl olması İmam Əhmədin məzhəbidir. Alləmə Aləud-Din Əbul-
Həsən Əli bin Süleyman əl-Mərdəvi (vəfatı hicri 885) deyir: “Məzhəbin 
səhih görüşünə görə rükuların və səcdələrin çox olması qiyamın 
uzun olmasından daha əfzəldir. (İbn Rəcəb) on yeddinci qaydada 
deyir: “Məşhur olan budur ki, çoxluq daha əfzəldir.”...”33 Bundan 
öncəki nəqldən isə aydın oldu ki, bu, həm də malikilərdəki ən üstün 
görüşdür. Cabir’in hədisindəki “ən əfzəl namaz qunutu uzun olandır” 
sözü isə qəti bir dəlil deyildir, çünki əl-Hafiz İbn Həcər deyir: “Cabirin 
hədisində qunut ilə xuşunun qəsd edilməsi ehtimalı da vardır.”34 Bəzi 
hənbəli alimləri isə qiyamın uzun olmasının daha əfzəl olması görüşünü 
seçiblər və onların arasında Şeyxul-İslam İbn Teymiyyə də vardır. O – 
rahiməhullah - buyurur: “Peyğəmbər – salləllahu aleyhi va səlləm – 
izah etmişdir ki, qunutun uzun olması namazların ən əfzəlidir və bu, 
həm səcdə halında, həm də qiyam halındakı qunuta aiddir. Namazın 
qiyamını, rükusunu və səcdəsini uzatmaq onun qiyamını, rükusunu, 
səcdəsini çoxaltmaqdan daha əfzəldir, çünki qunutun uzun olması 
onu çoxaltmaqla yox, onu uzatmaqla hasil olur.”35 
 
 
                                                          
31 “Sahih Muslim”, (756) 
32 “əl-Məvsua əl-Fiqhiyyə əl-Kuveytiyyə”, 34/125-126;  
33 “əl-İnsaf fi Marifətir-Racihi minəl-Xiləf”, 2/190;  
34 “Fəthul-Bəri bi Şərh Sahih əl-Buxari”, 3/19;  
35 “Məcmu əl-Fətəva”, 23/71 
S ə h .  | 28 
 
 
Gecə namazlarının müəyyən bir həddi yoxdur 
 
Buraya qədər zikr etdiklərimizdən sizə çatdırmaq istədiyimiz mənanın nə 
olduğunu bəlkə də təxmin etmisiz. Bəli, demək istədiyimiz budur ki, gecə 
namazlarında hər hansı bir məhdudiyyət yoxdur, hər hansı bir sayda 
durmağı vacib edən səbəb yoxdur. Gecə namazlarının məhdud bir ölçüsü 
olmadığına dəlalət edən dəlillər isə kifayət qədər çoxdur. Bu dəlillərin 
başında yuxarıda zikr etdiyimiz ayələr durur, belə ki, o ayələr mütləq bir 
hökmü ifadə edir, bunu hər hansısa bir ədədə bağlamır. Bu ayələrdən 
anlaşılan məna budur ki, müsəlman Allah rızası üçün nə qədər çox gecə 
namazı qılarsa həmin ayələrdə qəsd olunan fəzilətə nail olmuşdur. Biz 
burada bu həqiqətə dəlalət edən sünnətdəki dəlilləri bir-bir zikr edəcəyik. 
Oxucudan xahişimiz budur ki, bu sətrləri ziyadə əhəmiyyət və diqqət ilə 
oxusun! 
Birinci dəlil: Əbu Davud “əs-Sünən” kitabında deyir: “ər-Rabi bin Nəfi 
bizə rəvayət etdi: Muhəmməd bin əl-Mühacir bizə əl-Abbas bin 
Səlim’dən, o da Əbus-Sələm’dən, o da Əbu Uməmə’dən, o isə Amr bin 
Abəsə əs-Suləmi’dən belə dediyini rəvayət etdi: “Dedim: “Ey Allahın 
elçisi! Gecənin hansı hissəsi daha yaxşı eşidiləndir?” Dedi: “Gecənin 
sonuncu hissəsi; sübh namazını qılana qədər dilədiyin qədər namaz 
qıl, çünki namaza şahidlik edilir, yazılır. (Sübh namazını qıldıqdan) 
sonra günəş çıxana qədər namaz qılma...”36 Bu hədisdə Allahın elçisi – 
salləllahu aleyhi va səlləm – aşkar şəkildə bildirir ki, gecə namazının bir 
həddi yoxdur, müsəlman dilədiyi qədər qıla bilər. əl-Buxari “əs-Sahih” 
kitabında rəvayət edir ki, İbn Ömər yuxu görür və bunu bacısı Hafsa’ya 
danışır və “Hafsa bunu peyğəmbərə - salləllahu aleyhi va səlləm – 
danışdığını söyləyir. Bunun üzərinə (peyğəmbər) buyurur: “Abdullah 
saleh adamdır, kaş ki, gecələr çoxlu namaz qılardı.” əz-Zuhri dedi: 
“Abdullah bundan sonra gecələr çoxlu namaz qılardı.”37 Bu hədis də 
dəlildir ki, gecə namazının müəyyən bir həddi yoxdur, çünki peyğəmbərin 
“ləu kənə yuksiru əs-salətə minəl-leyl” sözündəki “yuksiru” kəliməsi 
mütləq şəkildə çoxaltmaq ifadə edir və bura iyirmi rükət qılmaq da, qırx 
rükət qılmaq da daxildir. Əgər gecə namazlarında keçilməsi qadağan olan 
                                                          
36 “Sünən Əbi Davud” (1277); “əl-Müstədrək”, 1/268 (584); “Sahih İbn Xuzeymə” 
(260); Bu hədis başqa ləfzlə Muslim’in “əs-Sahih” kitabında (832) mövcuddur. əl-
Albani hədisin səhih olduğunu deyir. 
37 “Sahih əl-Buxari” (7031);  
S ə h .  | 29 
 
bir məhdud say olsaydı peyğəmbər – aleyhissalətu vassələm – bunu bəyan 
edərdi, çünki üsul alimlərinin əksəriyyətinin qəbul etdiyi görüşə əsasən 
“bəyanı ehtiyac olan vaxtdan sonraya gecikdirmək caiz deyildir.” 
Bunun ən böyük dəlillərindən biri də əl-Buxari’nin “əs-Sahih” kitabında 
İbn Ömər’dən rəvayət etdiyi məşhur hədisdir; Nəfi və Abdullah bin Dinar 
İbn Ömər’dən rəvayət edirlər ki, “bir nəfər peyğəmbərdən – salləllahu 
aleyhi va səlləm – gecə namazı haqqında soruşur və Allahın elçisi – 
salləllahu aleyhi va səlləm – deyir: “Gecə namazı iki-ikidir və sizdən 
kim sübh(ün girməsin)dən qorxarsa qoy bir rükət qılaraq 
qıldıqlarını tək qurtarsın!”38 Əbul-Valid əl-Bəci deyir: “Onun “iki-iki” 
sözünün tələb etdiyi məna bizim (daha öncə) zikr etdiyimiz kimi hər 
iki rükətdən bir fasilə verməkdir, beləliklə də namazı belə tamam 
olur və (rükətlərinin sayında) ən çoxunun həddi yoxdur; bu, yalnızca 
namaz qılanın taqətindən asılıdır. Bunun dəlili isə budur ki, o, “iki-
iki” söyləmiş və buna heç bir məhdudiyyət qoymamışdır.”39 əl-Hafiz 
əl-İraqi deyir: “Sadəcə olaraq burada qəsd olunan budur ki, bu sayda 
məhdudiyyət olmadan hər iki rükətdən bir salam verir, buna görə də 
bu sözündən sonra “sübhdən qorxarsa” sözünü gətirmişdir, beləliklə 
də bu, ona dəlalət edir ki, heç bir məhdudiyyət olmadan, bacardığı 
sayda namaz qıla bilər, lakin bu tərzdə qılmalıdır; yəni hər iki 
rükətdən bir salam verməlidir. Yalnız sübhün girməsindən qorxarsa 
o zaman gecə namazının vaxtı daralmış olur, beləliklə də onun 
sonunu gətirmək qaçınılmaz olur və onun sonu vitr namazıdır. 
Alimlərin hamısının buradan başa düşdükləri məna budur. 
Doğrusunu Allah bilir.”40 İndi gəlin diqqət edək və görə bu hədisi bizlərə 
rəvayət edən İbn Ömər – radiyallahu anhu – özü hədisdən hansı mənanı 
anlamışdır? Çünki hədisi rəvayət edən İbn Ömər kimi fəqih bir səhabənin 
anlayışı müasir bir alimin anlayışından şübhəsiz ki, daha üstündür. 
Beləliklə İbn Həcər “Fəthul-Bari” kitabında deyir: “Muhəmməd bin Nəsr 
(üstəlik) Said bin əl-Həris yolu ilə rəvayət edir ki, o, İbn Ömər’dən bu 
barədə soruşdu və (İbn Ömər) dedi: “Əgər nə sübhdən, nə də 
yuxudan qorxmursansa (namazını) iki rükət et, sonra istədiyin qədər 
qıl və sonra vitri qıl, əks təqdirdə isə qıldığın vitrin üzərinə qıl!”41 
Beləliklə buradan anlayırıq ki, İbn Ömər də gecə namazında hər hansı bir 
məhdudiyyətin olmadığını anlamışdır. İbn Ömərin hədisi bu cür anladığını 
                                                          
38 “Sahih əl-Buxari” (990); “Sahih Muslim” (749) 
39 “əl-Muntəqa Şərh əl-Muvatta”, 1/220; 
40 “Tarhut-Təsrib”, 3/81; 
41 “Fəthul-Bəri bi Şərh Sahih əl-Buxari”, 2/481; 
S ə h .  | 30 
 
göstərən digər bir rəvayəti ət-Tabərani səhih isnad ilə “əl-Mucəm əl-Kəbir” 
kitabında rəvayət etmişdir. O, deyir: “Əbu Yezid əl-Qaratisi bizə rəvayət 
etdi: Əsəd bin Musa bizə rəvayət etdi: əl-Valid bin Muslim bizə İbn 
Cəbir’dən rəvayət etdi: Süleyman bin Musa mənə Nafi’dən, o da İbn 
Ömər’dən rəvayət etdi ki, “o, gecəni namaz ilə keçirərdi. Sonra 
deyərdi: “Ey Nafi, səhər oldumu?” Deyərdi: “Xeyr.” Bundan sonra 
namazına yenidən qayıdardı və sonra deyərdi: “Ey Nafi, səhər 
oldumu?” Mən də deyərdim: “Bəli.” Sonra oturardı və sübh girənə 
qədər istiğfar edərdi, dua edərdi.”42 Buradan da anlaşılır ki, İbn Ömər 
sübh girənə qədər mütləq şəkildə gecə namazları qılardı və hər hansı bir 
məhdudiyyət gözləməzdi. 
Peyğəmbərin “gecə namazı iki-ikidir” söyləməsi bu məsələdəki ən aşkar 
dəlillərdən biridir, çünki bu, gecə namazı haqqında maraqlanan bir şəxsin 
soruşduğu suala verilmiş bir cavabdır. Əgər on bir rükətdən artıq qılmaq 
bidət olsaydı və ya da qadağan olsaydı peyğəmbər - aleyhissələm – bunu 
bəyan edərdi, çünki onun “gecə namazı iki-ikidir” sözündən anlaşılan 
budur ki, bunda bir məhdudiyyət yoxdur və bu cavabı alan insan sözsüz ki, 
on altı, iyirmi, iyirmi altı rükət gecə namazı qılsa peyğəmbərin – salləllahu 
aleyhi va səlləm – göstərdiyi yoldan, verdiyi cavabdan kənara 
çıxmayacaqdır. Əgər məhdud bir sayı olsaydı bunu bəyan etməsi lazım idi.  
İmam Malik “əl-Muvatta” kitabında rəvayət edir ki, “Ömər bin əl-Xattab 
gecə Allahın istədiyi qədər namaz qılardı, ta ki, gecənin axırı girdikdə 
ailəsini namaza oyadardı...”43 Əbul-Valid əl-Bəci deyir: “Onun Ömər 
“gecə Allahın istədiyi qədər namaz qılardı” sözündən çıxan nəticə 
budur ki, nafilə qılmaq məhdud deyildir və bu, hər bir insanın gücü 
və aktivliyindən asılıdır.”44 
Digər səhabələr də məsələni bu cür anlayıblar. Abdur-Razzaq əs-San’ani 
deyir: “Cəfər bin Süleymandan, o da Malik bin Dinar’dan; dedi: Xiləs 
bin Amr bizə rəvayət etdi; dedi: Ammar bin Yəsir’in yanında 
oturmuşdum və bir nəfər  soruşdu: “Ey Əbul-Yəqzan, vitr haqqında nə 
deyirsən?” Ammar dedi: “Mənə gəldikdə mən yatmadan öncə vitr 
qılıram və Allah məni bir şeylə ruziləndirsə sübhə qədər iki-iki 
qılıram.”45 Abdur-Razzəq bundan sonrakı rəvayətdə Əbu Hureyrə’nin belə 
dediyini rəvayət edir: “Mənə gəldikdə isə, burda beş rükət vitr qılıram, 
                                                          
42 “əl-Mucəm əl-Kəbir”, 12/260; Əbu Nueym, “Hilyətul-Əvliyə”, 1/304-303; 
43 “əl-Muvatta” (289) Əbu Musab əz-Zuhri’nin rəvayəti 
44 “əl-Muntəqa Şərh əl-Muvatta”, 1/213; 
45 Abdur-Razzəq, “əl-Musannəf”, 3/15; 
S ə h .  | 31 
 
sonra gedib yatıram və əgər oyansam sübh girənə qədər iki-iki 
qılıram.”46 
Sələfdən bu barədə gələn xəbərlərin hamısı bu yöndədir və bu mənaya 
dəlalət edir. Onlardan heç birindən gecə namazlarının sayının məhdud 
olmasına dair və ya müəyyən saydan artıq qılmağın icazəli olmamasına 
dair heç bir şey varid olmamışdır, əksinə gördüyümüz kimi onların 
nəzərindəki yeganə məhdudiyyət sübh namazıdır və sübh namazı girənə 
qədər dilədikləri qədər namaz qılmağı doğru sayıblar. əl-Buxari’nin Nəfi 
vasitəsilə rəvayət etdiyi hədisdə İbn Ömər deyir: “Səhabələrimin necə 
namaz qıldıqlarını gördüyüm tərzdə də qılıram; heç kəsə nə gecə, nə 
də gündüz dilədiyi qədər namaz qılmağı qadağan etmirəm, lakin 
günəşin çıxdığı və batdığı vaxtları aramasınlar.”47 Burada istər gündüz, 
istərsə də gecə vaxtı qılınan namazlarda hər hansı bir məhdudiyyətin 
olmadığını söyləyir və bunu bütün səhabələrin adından söyləyir. Əbu Yalə 
əl-Məvsili “əl-Müsnəd”də deyir: “Saleh bin Hərb Əbu Məamər bizə 
rəvayət etdi: Səlləm bin Əbi Xubzə bizə rəvayət etdi: Yunus bin Ubeyd 
bizə əl-Həsən’dən, o da Səmura bin Cundub’dan belə dediyini rəvayət 
etdi: “Allahın elçisi – salləllahu aleyhi va səlləm – bizə gecə az da olsa, 
çox da olsa namaz qılmağı və onu vitr etməyimizi buyurdu.”48 
Abdur-Razzəq “əl-Musannəf” kitabında “İbn Cureyc’dən, o da Ata’dan 
rəvayət edir: dedi: ona dedim: “Peyğəmbərin – salləllahu aleyhi va 
səlləm – vitri ilə kifayətlənək? Dedi: “Əksinə daha da çox qılmaq 
mənim üçün daha xeyirli, daha sevimlidir.”49 Ata bin Əbi Rabəh isə bir 
imamdır, tabiidir, fəqihdir. Peyğəmbərin – salləllahu aleyhi va səlləm – 
gecə namazları haqqında bizlərə hədis rəvayət etmiş Aişə, İbn Abbas, Cabir 
və Ənəsdən və digər səhabələrdən elm almışdır.  
Ona görə də bu məqamda müasir sələfilərin xüsusilə hörmət etdikləri bir 
alimin sözünü zikr etmək yerinə düşür. Yəmənin alimlərindən əl-Qadi 
Muhəmməd bin Əli bin Muhəmməd əş-Şəvkəni (vəfatı hicri 1255) deyir: 
“Yekun budur ki, bu babın hədisləri və bənzəri hədislər ramazanda 
qiyamın məşru olmasına və camaatla, ya da təklikdə namaz 
                                                          
46 Eyni mənbə: 3/16 
47 “Sahih əl-Buxari” (589) 
48 “Mucəm Əbi Yalə əl-Məvsili”, 1/181 (208);”əl-Bəhr əz-Zəxxar”, 10/404 (4543); 
əl-Bəzzər deyir: “Yunusun əl-Həsən’dən hədisini Yunusdan Səlləm bin Əbi 
Xubzə’dən başqa kiminsə rəvayət etdiyini bilmirik (və o) Basra əhlindən bir kişi 
idi, onda qədərlə bağlı zəiflik vardır.” 
49 Abdur-Razzəq, “əl-Musannəf”, 3/41 
S ə h .  | 32 
 
qılmağ(ın caiz olmasın)a dəlalət edir. Təravih adlanan namazı 
müəyyən bir ədədlə məhdudlaşdırmaq və onu xüsusi bir qiraət ilə 
xüsusiləşdirmək barəsində sünnətdən heç bir dəlil gəlməmişdir.”50 
Həmçinin Şeyxul-İslam buyurur: “Namaz qılanlarının halının 
fərqlənməsi ilə (təravihin) ən əfzəl şəkli də fərqlənir; əgər onlar 
qiyamın uzunluğuna tab gətirə bilirlərsə o zaman peyğəmbərin – 
salləllahu aleyhi va səlləm – özü üçün ramazanda və digər aylarda 
qıldığı kimi on rükət və sonra üç rükət qılmaq daha əfzəldir. Əgər tab 
gətirə bilmirlərsə o zaman iyirmi rükət gecə namazı daha əfzəldir, 
müsəlmanların əksəriyyətinin etdiyi əməl də elə bu cürdür.”51 Bu 
sözlərdən bəzi faydalar çıxarmaq olar. İlk öncə diqqət edək ki, İbn 
Teymiyyə peyğəmbərin – salləllahu aleyhi va səlləm – on üç rükəti özü 
üçün qıldığını vurğulamışdır və biz yuxarıda izah etdik ki, peyğəmbər – 
aleyhissələm – özü üçün qıldıqda qiyamı uzadardı, səhabələr üçün qıldıqda 
isə namazları yüngülləşdirərdi. Daha bir fayda isə budur ki, İbn Teymiyyə 
təravih üçün müəyyən bir sayın olduğunu qəbul etmir. İbn Teymiyyə 
buyurur: “Kim gecə namazının peyğəmbər – salləllahu aleyhi va 
səlləm -  tərəfindən müəyyən edilmiş bir sayının olduğunu, ondan çox 
qılmağın və ya ondan az qılmağın icazəli olmadığını güman edərsə 
xəta etmişdir.”52 Biz də bu kitabımızdan həmin xətanın hansı yöndən xəta 
olduğunu izah etməyə çalışırıq. Unutmayın ki, kitabın əvvəlində 
söylədiyimiz kimi bu işimizdə alimlərin sözlərinə dayandığımızı zikr etdik. 
 
 
 
Müəyyən bir həddin olmamasında alimlər icma ediblər 
 
Əziz müsəlman! Elə düşünmə ki, yuxarıda gətirdiyimiz hədislər və onlar 
haqqında deyilmiş alim sözləri yalnız bir-iki alimin sözüdür. Bil ki, bu, 
fəqihlərin üzərində ittifaq etdikləri bir nöqtədir. Onlar deyiblər ki, gecə 
namazının bir həddi, müəyyən bir ölçüsü yoxdur, yəni namazların sayında 
bir məhdudiyyət mövcud deyildir. İmam Əbu Yusuf Yaqub bin İbrahim əl-
Ənsari (vəfatı hicri 182) “əl-Əsər” kitabında “Əbu Hənifə’dən, o da 
                                                          
50 “Neylul-Əvtar”, 3/66; 
51 “Məcmu əl-Fətəva”, 22/272; 
52 Eyni mənbə 
S ə h .  | 33 
 
Həmməd’dən, o da İbrahim (ən-Nəxai’)dən onun belə dediyini 
rəvayət edir: “Gecə namazı iki-ikidir; diləsən hər iki rükətdən bir 
salam verirsən, diləsən aralarında salam vermədən əlli rükət qılırsan 
və axırda salam verirsən...”53 Muhəmməd bin Nəsr əl-Mərvazi “Qiyəmul-
Leyl” kitabında əz-Zə’fərani vasitəsilə İmam əş-Şafi’dən onun belə dediyini 
rəvayət edir: “İnsanları Mədinədə otuz doqquz rükət qılarkən 
gördüm.” (əş-Şafi) dedi: “İyirmi mənə daha sevimlidir.” Dedi: 
“Məkkədə də bu şəkildə qılırlar.” Dedi: “Bunların heç birində darlıq 
yoxdur, nə də sonuncu bir hədd yoxdur, çünki nafilədir, əgər qiyamı 
uzadıb səcdələri azaldarlarsa gözəldir və bu, mənim üçün daha 
sevimlidir, əgər rüku və səcdəni çoxaltsalar o da gözəldir.”54 İbn Nəsr 
həmçinin buyurur: “İshaq bin Mənsur dedi: Əhməd bin Hənbələ dedim: 
“Ramazan ayının namazında neçə rükət qılırsan?” Dedi: “Bu barədə 
qırxa yaxın rənglər deyiblər, bu sadəcə olaraq könüllü namazdır.”55 
Könüllü namazlarda isə bir hədd yoxdur və İmam Əhməd’in qəsdi də 
budur. Məğribin imamı əl-Hafiz İbn Abdil-Bərr (vəfatı hicri 463) deyir: 
“Alimlər icma ediblər ki, gecə namazında heç bir hədd, təyin edilmiş 
heç bir ölçü yoxdur və o, nafilə namazıdır; kim dilərsə orada qiyamı 
uzadar və rükətlərin sayını azaldır və kim dilərsə rükuları və 
səcdələri çoxaldar.”56 əl-Qadi İyad bin Musa bin İyad əl-Yəhsabi (vəfatı 
hicri 544) deyir: “Bunda artırmağın və ya azaltmağın qadağan olduğu 
hər hansı bir həddin olmamasına dair və gecə namazının hər nə 
qədər çox qılsan bir o qədər əcri və fəziləti çox olan fəzilətli və 
rəğbətli əməllərdən olmasına dair (alimlər arasında) heç bir ixtilaf 
yoxdur, ixtilaf sadəcə olaraq peyğəmbərin – salləllahu aleyhi va 
səlləm – felində və özü üçün nə (qədər) seçməsindədir.”57 əl-Qadi 
İyad’ın bu sözlərini İmam Muhyid-Din ən-Nəvəvi “Şərhu Muslim”də gətirir 
və onunla razılaşır.58 Həmçinin ən-Nəvəvi’nin tələbəsi Alləmə Aləud-Din 
Əli bin David bin əl-Attar (vəfatı hicri 724) və İbnul-Muləqqin adı ilə 
tanınmış əl-Həfiz Əbu Hafs Ömər bin Əli bin Əhməd əl-Ənsari (vəfatı hicri 
804) bunu “Umdətul-Əhkəm” kitabının şərhlərində zikr edirlər.59 əl-Hafiz 
Əbul-Fədl Zeynud-Din Abdur-Rahim bin əl-Hüseyn əl-İraqi (vəfatı hicri 
                                                          
53 “Kitəbul-Əsər”, səh: 52 (rəq: 265); 
54 “Müxtəsar Qiyəmil-Leyl va Qiyəmi Ramədan”, səh: 222; 
55 Eyni mənbə 
56 “əl-İstizkər”, 2/102;  
57 “İkməlul-Mulim bi Fəvaidil-Muslim”, 3/82;  
58 Bax: “Şərh ən-Nəvəvi alə Muslim”, 6/19;  
59 Bax: İbnul-Attar, “əl-Uddə fi Şərhil-Umdə”, 2/640; İbnul-Muləqqin, “əl-İləm bi 
Fəvaidi Umdətil-Əhkəm”, 3/543-545; 
S ə h .  | 34 
 
806) Aişənin rəvayət etdiyi peyğəmbərin – aleyhissələm – on bir rükət 
namaz qılması haqqındakı hədisinin şərhində zikr etdiyi faydalar arasında 
bunu da deyir: “Burada gecə namaz qılmağın məşru olmasına dair 
dəlil vardır; alimlər ittifaq ediblər ki, onun məhdud bir ölçüsü 
yoxdur.”60 
Şeyxul-İslam İbn Teymiyyə deyir: “Ramazanın qiyamında müəyyən bir 
ədəd yoxdur, çünki peyğəmbər – salləllahu aleyhi va səlləm – onda 
hər hansı bir ədəd təyin etməmişdir. Beləliklə də rükətlərin sayının 
çoxluğu və azlığı qiyamın uzunluğu və qısalığı ilə bağlıdır.”61 
Alləmə Cələlud-Din əs-Suyuti (vəfatı hicri 911) deyir: “Səhih, həsən və 
zəif hədislərin göstərdiyi budur ki, heç bir ədəd xüsusiləşdirmədən 
ramazanda gecə namazlarının qılınması buyurulub, ona təşviq 
olunub...”62 
 
 
 
Peyğəmbər – aleyhissələm – on bir rükətdən çox qılıb 
 
Əgər bura qədər yazdıqlarımızdan gecə namazlarında məhdud bir ölçünün 
olmadığını anladınsa bundan sonra peyğəmbərin də - salləllahu aleyhi va 
səlləm – bəzən on bir rükətdən çox qıldığını izah edəcəyik. Anlayacağıq ki, 
Allahın elçisi – salləllahu aleyhi va səlləm – gecə namazlarını bir sayda və 
bir tərzdə qılmayıb. Bəzən səkkiz rükət qılar və sonra üç rükət vitr qılardı 
və sonra sübh azanının verilməsini gözləyərdi və ya bir az yatardı və sübh 
azanı verildikdən sonra iki rükət sünnət qılardı. Bəzən səkkiz rükət qılar 
və sonra bir rükət vitr qılardı, sonra isə oturduğu halda iki rükət qılardı və 
sübhü gözləyərdi; sübh girdikdə isə iki rükət sübhün sünnətini qılardı. Bu 
isə gecə namazının doqquz rükət olduğunu göstərir. Bəzən də gecə 
namazlarını on üç rükət qılardı və sonra sübhün sünnətini qılardı. Bəzən 
də səkkiz rükət qıldıqdan sonra beş rükət vitr qılardı. Bəzən də ümumən 
gecə namazlarını yeddi rükət edərdi. Bütün bunlar haqqında xəbərlər 
                                                          
60 “Tarhus-Təsrib fi Şərhit-Təqrib”, 3/50; 
61 “Məcmu əl-Fətəva”, 23/113 
62 “əl-Məsabih fi Salətit-Təravih”, səh: 14-15; 
S ə h .  | 35 
 
varid olmuşdur və bunlar bir-birinə zidd deyildir, sadəcə olaraq hər 
birinin caiz olduğunu göstərir. 
İmam Malik “əl-Muvatta” kitabında Hişəm bin Urva’dan, o da atasından, o 
isə Aişədən belə dediyini rəvayət edir: “Allahın elçisi – salləllahu aleyhi 
va səlləm – gecə on üç rükət qılardı, sonra sübhün nidasını eşitdikdə 
iki xəfif rükət qılardı.” 63  Burada Aişə anamız peyğəmbərin – 
aleyhissalətu vassələm – on üç rükət gecə namazı qıldığına özü şahidlik 
edir. Həmçinin İbn Xuzeymə “əs-Sahih”də deyir: “Əbu Həşim Ziyəd bin 
Əyyub bizə rəvayət etdi: Sufyan bizə İbn Əbi Ləbid’dən rəvayət etdi; 
həmçinin Abdul-Cəbbər bin əl-Alə bizə rəvayət etdi: Sufyan bizə 
rəvayət etdi: Abdullah bin Əbi Ləbid bizə rəvayət etdi ki, Əbu 
Sələmə’ni belə deyərkən eşidib: Aişədən soruşaraq dedim: “Ey 
mənim anam! Allahın elçisinin – salləllahu aleyhi va səlləm – gecə 
qıldığı namaz haqqında mənə xəbər ver!” Dedi: “Ramazan ayında və 
başqa aylarda gecə qıldığı namaz on üç rükət idi.”64 Bir başqa hədis də 
bunları təsdiqləyir. İmam Əhməd deyir: “Abdur-Rahmən bizə 
Muaviyə’dən, o da Abdullah bin Əbi Qeys’dən belə dediyini rəvayət 
edir: “Aişədən soruşdum: “Allahın elçisi – salləllahu aleyhi va səlləm – 
neçə rükət ilə vitr qılardı?” Dedi: “Dörd və üç ilə, altı və üç ilə, səkkiz 
və üç ilə, on və üç ilə; on üç rükətdən çox vitr qılmazdı və yeddidən az 
qılmazdı və iki rükəti tərk etməzdi.”65 İki rükət ilə qəsdi sübhün iki 
rükətidir, çünki onları Allahın elçisi – salləllahu aleyhi va səlləm – heç bir 
zaman tərk etməzdi.  
İmam Əhməd “əl-Müsnəd” kitabında deyir: “Yəhyə bizə Şubə’dən, o da 
Əbu Cəmrə’dən belə dediyini rəvayət edir: “İbn Abbas’ı belə 
deyərkən eşitdim: “Peyğəmbər – salləllahu aleyhi va səlləm – gecə on 
üç rükət qıldı.”66 Yenə İmam Əhməd buyurur: “Affən bizə rəvayət etdi: 
Vuheyb bizə rəvayət etdi: Abdullah bin Tavus bizə İkrimə bin 
Xalid’dən, o da İbn Abbas’dan (belə dediyini) rəvayət etdi: 
“Peyğəmbər – salləllahu aleyhi va səlləm – gecə namaz qılmaq üçün 
qalxdı, mən də dəstəmaz aldım və onun solunda durdum. Məni 
                                                          
63 “Muvatta Malik”, 294; (Əbu Musab əz-Zuhri’nin rəvayəti) 
64 “Sahih İbn Xuzeymə”, 3/341 (2213); Şeyx əl-Albani deyir: “İsnadı hər iki şeyxin 
şərtinə əsasən səhihdir.” 
65 “Müsnəd Əhməd”, 6/149; “Müsnəd İshaq bin Rahaveyh”, (1667); İsnadı 
səhihdir; əl-İraqi səhih saynışdır. Şeyx Şueyb əl-Arnavut “əl-Müsnəd” kitabının 
təhqiqində isnadının İmam Muslimin şərtinə görə səhih olduğunu deyir. 
Həmçinin Şeyx əl-Albani isnadının ceyyid olduğunu deyib. 
66 “əl-Müsnəd”, 1/228; “Sahih əl-Buxari” (1138), 
S ə h .  | 36 
 
dartdı, sonra çəkdi və sağ tərəfində durdurdu, bundan sonra on üç 
rükət namaz qıldı. Bunların hamısında qiyamı eyni idi.”67 İsnadı 
səhihdir və İkrimə bin Xalid isə İbnul-As bin Hişəm’dir. 
Əbu Davud deyir: “Quteybə bizə rəvayət etdi: Abdul-Aziz bin 
Muhəmməd bizə Abdul-Məcid’dən, o da Yəhyə bin Abbad’dan, o isə 
Said bin Cubeyr’dən rəvayət etdi ki, İbn Abbas ona bu hekayəti 
rəvayət etmişdir və orada deyilir: (Peyğəmbər) qalxdı və səkkiz 
rükət olana qədər iki rükət, iki rükət qıldı, sonra beş rükət vitr qıldı 
və onların heç birində oturmadı.”68 Bunların tamamı on üç rükət edir. 
Bu hədisi ən-Nəsai və bənzərini İmam Əhməd tam məzmunla rəvayət 
ediblər. Məzmunundan anlaşılan budur ki, İbn Abbasın atası Abbas bin 
Abdil-Muttalib bir ehtiyacı üçün onu Allahın elçisinin – aleyhissələm – 
yanına göndərir və İbn Abbas xalası Meymunə bint əl-Həris’in yanına gəlir 
və görür ki, peyğəmbər – salləllahu aleyhi va səlləm – məsciddədir. Sonra 
İbn Abbas xalasının otağında uzanır və əl-Buxari’nin “əs-Sahih”indəki 
rəvayətində deyir: “Sonra evinə gəldi və dörd rükət qıldı və sonra yatdı 
və sonra oyandı...” ən-Nəsai’nin rəvayətində İbn Abbas “öz nəfsimdə 
peyğəmbərin neçə rükət namaz qılmağını saymağa başladım” deyir. 
İbn Abbas həmçinin deyir: “Gecə keçdikdən sonra gəldi və mən 
uzanmış halda idim...” Bu, onu göstərir ki, peyğəmbər – aleyhissələm – 
gecənin sonunda durub on üç rükət qılıb, ümumilikdə isə işədən sonra on 
yeddi rükət qılmış olur. Buna görə də əl-Həfiz Zəkiyyud-Din Abdul-Azim 
əl-Munziri (vəfatı hirci 656) gecə namazının sayı haqqında ən çox on yeddi 
rükətin rəvayət edildiyini deyir. əl-Həfiz İbn Həcər deyir: “(ər-Rafi’inin) 
“on üç rükətdən artığı nəql olunmayıb” sözü; sanki bunu Əbu 
Davudun daha öncəki Aişədən rəvayətindən götürmüşdür: “... nə də 
on üç rükətdən çox...” Lakin bu, mübahisəlidir, belə ki, əl-Munziri’nin 
haşiyəsində deyilir: ”Gecə namazı barəsində rəvayət edilən ən çoxu 
on yeddidir...” 69  İbn Abbas’ın xalası Meymunə’nin evində qalarkən 
gördüyü barədə gəlmiş müxtəlif rəvayətləri cəm etdikdə görürük ki, işə 
namazından sonra evində dörd rükət qılmış, sonra yatmış və qalxdıqdan 
sonra hər biri iki rükət olmaqla dörd namaz qılmış və sonra ara vermədən 
beş rükət vitr qılmışdır və bunların hamısı on yeddi rükət edir. İbn 
Abbas’ın məşhur tələbəsi Tavus da buna şahidlik etmişdir; Abdur-Razzəq 
“əl-Musannəf” kitabında deyir: “Mə’mər’dən, o da İbn Tavus’dan, o da 
                                                          
67 “əl-Müsnəd”, 1/252; ət-Tahavi, 1/286 
68 “Sünən Əbi Davud” (1358); ən-Nəsai, “əs-Sünən əl-Kubra” (1342) 
69 “ət-Təlxis əl-Həbir”, 2/31; 
S ə h .  | 37 
 
atasından; dedi: Peyğəmbər – salləllahu aleyhi va səlləm – gecə on 
yeddi rükət qıldı.”70  
Bu dediyimizi isbat edən ən aşkar dəlillərdən biri də Ənəs’in hədisidir. 
Ənəs buyurur ki, “Allahın elçisinin – salləllahu aleyhi va səlləm - 
əshabı ramazandan bir gecə onun yanına gəldilər, (peyğəmbər) 
onlara namaz qıldırdı və (namazı) xəfif etdi, sonra daxil oldu və 
(namazını) uzatdı, sonra çıxdı və onlara (xəfif) namaz qıldırdı, sonra 
daxil oldu və namazını uzatdı. Bunu bir neçə dəfə etdi və sonra sübh 
olduqda (səhabələr) dedilər: “Ey Allahın elçisi, sənin yanına gəldik və 
sən belə-belə etdin.” Bunun üzərinə (peyğəmbər) buyurdu: “Sizə görə 
elə etdim.”71 Bu hədis aşkar şəkildə göstərir ki, peyğəmbər – salləllahu 
aleyhi va səlləm – iki rükət əshabı ilə məsciddə qılmış, sonra iki rükət 
evində qılmış, sonra özü üçün ayırdığı yerə daxil oldu və orada da iki rükət 
qıldı, sonra bir daha əshabı ilə iki rükət qıldı və sonra öz yerində özü üçün 
yenə iki rükət qıldı. Bunların cəmi səkkiz rükət edir və bunu qeyd etdikdən 
sonra Ənəs buyurur: “Bunu bir neçə dəfə etdi.” Buna əsaslanaraq tam 
əminliklə söyləyə bilərik ki, Ənəsin zikr etdiyi o gecə Allahın elçisi – 
aleyhissalətu vassələm – on üç rükətdən çox namaz qılmışdır. 
Bütün bunlar onu göstərir ki, Aişə anamızın o sözü əksər hallara aiddir, 
yəni peyğəmbər – salləllahu aleyhi va səlləm - əksər hallarda on bir 
rükətdən çox qılmazdı və Aişə anamızın hədisini şərh edən alimlərin 
əksəriyyəti hədisi bu istiqamətdə şərh ediblər, çünki bütün hədisləri bir 
arada cəm etdikdə bundan başqa bir nəticəyə gəlmək mümkün deyildir. 
 
 
 
Alimlərin bunu təsdiq edən sözləri 
 
Buna görə də İmam Əbu İsa ət-Tirmizi (vəfatı hicri 279) deyir: “Gecə 
namazı haqqında peyğəmbərdən – salləllahu aleyhi va səlləm - ən çox 
rəvayət edilən vitr ilə birlikdə on üç rükətdir və gecə qıldığı 
namazından vəsf olunanın ən azı isə doqquz rükətdir."72 Ən azının 
                                                          
70 “Musannəf Abdir-Razzəq” (4710) 
71 “Müsnəd Əhməd”, 3/212; Hədis səhihdir. 
72 “Sünən ət-Tirmizi”, (444) 
S ə h .  | 38 
 
doqquz olması doğru deyildir, ona görə də Ənvər Şah əl-Kəşmiri bu 
sözlərin şərhində deyir: “Yeddidən az olmamışdır...”73 Kitabda zikr 
etdiyimiz rəvayətlər və alimlərin sözləri bunu dəstəkləyir. Maliki fəqihi 
Əbul-Valid İbn Rüşd əl-Cədd (vəfatı hicri 520) deyir: “Malikdən 
peyğəmbərin – salləllahu aleyhi va səlləm  - gecə namazı haqqındakı 
hədisi barədə soruşdular; “bunlardan hansı sənə daha sevimlidir? On 
üç rükət yoxsa on bir rükət?” Dedi: “Bunların hamısı barədə gəlib. 
Bundan da çoxuna tab gətirən üçün bundan da çoxunu qılması mənə 
daha xoşdur.”74 Bu sözlərdən anlayırıq ki, İmam Malik hər iki rəvayətin 
səhih olduğunu və məqbul olduğunu demişdir, gecə namazlarında bir 
məhdudiyyət olmadığını öyrətmişdir. İmam Muhəmməd bin Nəsr əl-
Mərvazi (vəfatı hicri 294) buyurur: “Peyğəmbərin – salləllahu aleyhi va 
səlləm – gecə qıldığı namazın necəliyi haqqında rəvayət olunmuş 
xəbərlərdə rüku və səcdənin çoxluğuna yox, qiyamın uzunluğuna, 
rükunun və səcdənin uzadılmasına dair dəlil vardır, belə ki, 
peyğəmbərdən – salləllahu aleyhi va səlləm – səhih olaraq sabit 
olmuşdur ki, gecə ən çox vitr ilə birlikdə on üç rükət qılmışdır, 
həmçinin on bir rükət də qılmışdır və doqquz rükət də, yeddi rükət 
də qılmışdır, bunların hamısında qiraət, rüku və səcdələrin hamısını 
uzatmışdır.”75 İslam tarixinin ən böyük hafizlərindən biri, hicri üçüncü 
əsrdə yaşamış bu böyük imam bütün xəbərlərə nəzər salaraq görmüşdür 
ki, peyğəmbər – aleyhissalətu vassələm – daim yalnız bir sayda yox, 
müxtəlif sayda gecə namazları qılmışdır. Həm on üç, həm on bir, həm 
doqquz, həm də yeddi rükət gecə namazı qılmışdır. 
Həmçinin eyni dövrdə yaşamış digər böyük şafi’i imamı Alləmə Əbu Bəkr 
Muhəmməd bin İshaq bin Xuzeymə (vəfatı hicri 311) “əs-Sahih” kitabında 
deyir: “Zikr etdiyim bu üç xəbər bir-birinə zidd deyildir, bir-birini 
inkar etmir; peyğəmbərin – salləllahu aleyhi va səlləm – gecə on üç 
rükət qılmasına dair dəlil İbn Abbas’ın xəbər verdiyinə görədir, 
sonra Əbu Sələmə’nin Aişə’dən xəbər verdiyinə əsasən bundan iki 
rükət azaltdı və gecə on bir rükət qıldı və sonra Abdullah bin Şəqiq’in 
Aişədən xəbər verdiyinə əsasən (yenə) iki rükət azaltdı və gecə 
doqquz rükət qıldı. Muəmməl bin Hişəm əl-Yəşkuri bizə rəvayət etdi: 
İsmail, yəni İbn Uleyyə bizə Mənsur bin Abdir-Rahmən’dən – və o, əl-
Əşəl adı ilə çağırılan əl-Ğudəni’dir - , o da Əbu İshaq əl-
Həmədəni’dən, o isə Məsruq’dan xəbər verdi ki, o, (yəni Məsruq) 
                                                          
73 “əl-Arf əş-Şəzi Şərh Sünən ət-Tirmizi”, 1/413; 
74 “əl-Bəyən vat-Təhsil”, 1/379; 
75 “Təzim Qadris-Saləh”, 1/322; 
S ə h .  | 39 
 
Aişənin yanına gəldi və Allahın elçisinin – salləllahu aleyhi va səlləm 
– namazı haqqında soruşdu. (Aişə) dedi: “Gecə on üç rükət qılardı, 
sonra on bir rükət qıldı və iki rükəti tərk etdi, sonra vəfat etdikdə 
gecə doqquz rükət qılardı və gecə axırıncı namazı vitr olardı, sonra 
olurdu ki, bu yatağına gələrdi, bundan həmən sonra Bilal gələrdi və 
ona namaz üçün azan verərdi.” Peyğəmbərin – salləllahu aleyhi va 
səlləm – gecə namazının sayı haqqında “əl-Kəbir” kitabında rəvayət 
etdiyimiz xəbərlərin hamısı ilə əməl edirik. Ravilərin (namazların) 
sayında ixtilaf etməkləri bu kitabda zikr etdiyim bu xəbərlərdəki 
ixtilafları kimidir; peyğəmbər – salləllahu aleyhi va səlləm – bəzən 
bəzi gecələr digər gecələrdən çox qılardı. Peyğəmbərin – salləllahu 
aleyhi va səlləm - əshabından və ya xanımlarından və ya digər 
qadınlardan kim peyğəmbərin – salləllahu aleyhi va səlləm – gecə bir 
sayda və ya bir sifətdə namaz qıldığını xəbər veribsə (bil ki), 
peyğəmbər – salləllahu aleyhi va səlləm – o namazı bəzi gecələrdə o 
sayda və o sifətdə qılmışdır. Bu ixtilaf mübah cinsindəndir, beləliklə 
də insanın peyğəmbərin – salləllahu aleyhi va səlləm – qıldığına dair 
rəvayət edilmiş saylardan dilədiyi sayda və peyğəmbərdən – 
salləllahu aleyhi va səlləm – necə qılması barədə rəvayət edilmiş 
necəlikdə namaz qılması caizdir. Bunların heç birində heç kimsəyə 
bir qadağa yoxdur.”76 Beləliklə İbn Xuzeymə də məsələni bu cür anlamış 
və bu cür izah etmişdir. İbn Xuzeymə’nin açdığı başlığın eynisini onun 
tələbəsi Əbu Hatim İbn Hibban əl-Busti də (vəfatı hicri 354) “əs-Sahih” 
kitabında açmışdır və bu rəvayətlərin bir-birinə zidd olmadığını, hamısının 
caiz olduğunu bəyan etmişdir. İbn Xuzeymə’nin dediyinin eynisini İmam 
Əbu Bəkr İbn əl-Munzir (vəfatı hicri 319) “əl-Əvsət fis-Sunən val-İcma val-
İxtiləf” kitabında deyir.77 
 
 
 
Aişənin hədisinin şərhi 
 
əl-Hafiz Əbu Ömər ibn Abdul-Bərr (vəfatı hicri 463) “əl-İstizkər” kitabında 
İmam Malik’in Hişəm bin Urva’dan on üç rükət haqqında rəvayət etdiyi 
                                                          
76 “Sahih İbn Xuzeymə”, 2/193-194; 
77 Bax: 5/158; 
S ə h .  | 40 
 
hədisi gətirdikdən sonra deyir: “Bu, onun – salləllahu aleyhi va səlləm – 
gecə qıldığı namazların rükətlərinin sayında rəvayət edilmişlər 
arasında ən çoxudur və bu, Əbu Sələmə’nin Aişədən rəvayət etdiyi – 
“Allahın elçisi – salləllahu aleyhi va səlləm – nə ramazanda, nə də 
başqa ayda on bir rükətdən artıq qılmazdı” – sözlərinə müxalifdir. 
Bunlar Aişənin əleyhinə olan adillərin şahidlikləridir və kim bunda 
əlavə edərsə qəbul olunur, çünki bu, yeni bir şahidlikdir. Elm əhli 
deyir ki,  onun həcc barəsindəki hədislərində, əmizdirmək 
barəsindəki hədislərində və peyğəmbərin – salləllahu aleyhi va 
səlləm – gecə qıldığı namazlar barəsindəki hədislərdə və müsafirin 
namazını qısaltması barəsindəki hədislərdə ondan (rəvayətlərin) 
qarışıq olması yalnız onun özündən qaynaqlanır, çünki bunları 
ondan rəvayət edənlər siqa olan hafizlərdir: əl-Qasim bin 
Muhəmməd, Urva bin Zubeyr, əl-Əsvad bin Yezid, Məsruq və onların 
bənzərləridir.”78 İbn Abdil-Bərr’in sözünün məğzi budur ki, Aişənin 
şahidlik edərək peyğəmbərin – aleyhissalətu vassələm – on bir rükətdən 
artıq qılmamasını söyləməsi və daha sonra on üç rükət qıldığına dair 
özünün şahidlik etməsi ravilərin xətası deyildir, çünki ravilər etibarlı, 
işlərini möhkəm tutan ravilərdir, lakin bu ixtilaf elə Aişə anamızın özündən 
qaynaqlanır. İbn Abdil-Bərr həm də işarə edir ki, bu ixtilaf yalnız bu 
məsələdə deyildir, lakin digər məsələlərdə də mövcudur. Lakin qeyd 
etməliyik ki, bəzi alimlər İbn Abdil-Bərr’in bu cavabını tənqid ediblər. Onu 
tənqid edən alimlərdən biri də onun yerlisi və müasiri, əndəlüslü maliki 
alimi Əbul-Valid Süleyman bin Xaləf əl-Bəci’dir, belə ki, İbn Abdil-Bərr’i 
“kəlamın mənaları və təvilin fərqli şəkilləri haqqında biliklərinin az 
olması” ilə ittiham etdikdən sonra əl-Bəci (vəfatı hicri 474) Aişənin sözü 
haqqında deyir: “Aişənin bu barədə rəvayəti iki məna daşıya bilər; 
bunlardan birincisi budur ki, onun – salləllahu aleyhi va səlləm – gecə 
qıldığı namaz (bir-birindən) fərqlənir, çünki gecə namazının ölçüsü 
yoxdur. Bir dəfə (Aişə) ondan hər hansı bir vaxtda müşahidə etdiyini 
xəbər vermiş, bir başqa dəfə isə başqa vaxt müşahidə etdiyini xəbər 
vermişdir. Aişə– “o – salləllahu aleyhi va səlləm – nə ramazanda, nə 
də başqa ayda on bir rükətdən artıq qılmazdı” demək ilə sadəcə 
olaraq (peyğəmbərin) adətən qıldığı, çox zaman qıldığı namazını 
qəsd etmişdir, baxmayaraq ki, bəzi vaxtlarda bundan çox qılardı. O 
rəvayətdə (peyğəmbərin) çox zaman qıldığı namaz haqqında xəbər 
verməyi qəsd etmişdir, bu rəvayətdə isə nadir vaxtlarda ən çox nə 
                                                          
78 “əl-İstizkər”, 2/102; 
S ə h .  | 41 
 
qədər namaz qıldığını zikr etmişdir...”79 Daha sonra əl-Bəci ikinci 
mənanı zikr edir, lakin ikinci mənada bunu namazın fərqli tərzlərdə 
qılınması ilə bağlamışdır. İstənilən halda əl-Bəci – rahmətullahi aleyhi – 
Aişənin xəta etmədiyini, sadəcə olaraq fərqli halları xəbər verdiyini 
söyləmişdir. 
Şafi’i fəqihləri isə bu hədisin şərhində Aişə’nin sözlərini vitr namazına aid 
ediblər. Şihəbud-Din Əbul-Abbas Əhməd bin Muhəmməd əl-Qastaləni 
(vəfatı hicri 923) deyir: “Əshabımız bunu vitrə aid ediblər.”80 Əshabımız 
dedikdə şafi’i alimlərini qəsd edir. Belə təvili dəstəkləyən dəlillərdən biri 
də Muslim’in “əs-Sahih”ində rəvayət etdiyi hədisdir ki, orada Sad bin 
Hişəm vitr haqqında İbn Abbas’dan soruşur və İbn Abbas onu Aişəyə 
yönləndirir və Aişə anamız bu sualın cavabında on bir rükət zikr edir. 
Başqa bir dəlil isə budur ki, Aişə anamız və səhabələrdən digərləri rəvayət 
ediblər ki, peyğəmbər – salləllahu aleyhi va səlləm – gecə namaza 
qalxdıqda giriş olaraq ilk öncə iki xəfif rükət qılardı və rəvayətlərdə bu iki 
rükət peyğəmbərin – salləllahu aleyhi va səlləm – qıldığı on bir rükətdən 
ayrılır və buna görə də on bir rükətin vitr olduğunu deyənlər qeyd edirlər 
ki, vitrin ən çox həddi on bir rükətdir və ondan artıq qılmaq caiz deyildir. 
Qeyd edək ki, bəzi şafi’i fəqihləri bununla razılaşmayıblar. Bütün bunlar 
onu göstərir ki, alimlər bu hədislərə fərqli baxış açılarından yanaşıblar. 
Onlardan kimisi bunların hamısını qəbul etmişdir və bu, daha əvvəl 
yaşamış alimlərin metodudur, kimisi də digər rəvayətləri rəvil edərək 
onların hamısının əslində on bir rükət olduğunu söyləyiblər. 
Elm əhlindən bəziləri isə bizim diqqətimizi başqa bir incəliyə çəkinlər. 
Onlar deyiblər ki, bu ixtilafın səbəbi Aişə anamızın dildəki üslubundan 
qaynaqlanır, çünki ərəblərdə bir şey az baş verərsə onu tamamilə inkar 
etmək caizdir. Ola bilsin ki, peyğəmbər – aleyhissələm – çox zaman on bir 
rükətdən artıq qılmamışdır və nadir hallarda on üç rükətdən çox qılmışdır. 
Ərəblərdə belə bir üslub caiz olduğu üçün Aişə anamız bu tərzdə fikrini 
ifadə edir və bu üslubu biz Aişə anamızdan yalnız bu hədisdə yox, digər 
hədislərdə də görürük. Aişə anamızın bu üslubunu anlamayanlar üçün 
onun sözləri müşkil olmuşdur. Buna misal olaraq Aişənin zül-hiccə’nin ilk 
on günündə peyğəmbərin – salləllahu aleyhi va səlləm – oruc tutmasını 
inkar etməsini göstərmək olar, belə ki, bir hədisdə Aişə - radiyallahu anhə - 
buyurur: “Peyğəmbəri – salləllahu aleyhi va səlləm – (zül-hiccə’nin) 
                                                          
79 “əl-Muntəqa Şərh əl-Muvatta”, 1/216; 
80 “İrşədus-Səri li Şərh Sahih əl-Buxari”, 3/426; 
S ə h .  | 42 
 
on günü oruclu olarkən heç görmədim.”81 Halbuki zül-hiccə ayının ilk 
on günündə oruc tutmağın fəziləti və peyğəmbərin – salləllahu aleyhi va 
səlləm – bu günlərdə oruc tutduğu sabit olmuşdur. Aişə anamızın sözünü 
isə əksər hallara aid etmək lazımdır. Həmçinin bir digər hədisdə Aişə 
buyurur: “Allahın elçisini – salləllahu aleyhi va səlləm – düha namazı 
qılarkən görmədim.” Bu, Muslimin rəvayətinin ləfzidir. əl-Buxari’nin “əs-
Sahih”indəki ləfz isə belədir: “Peyğəmbər – salləllahu aleyhi va səlləm – 
düha namazını heç qılmadı.”82 Lakin biz səhih və sabit xəbərlərin 
şahidliyinə əsasən peyğəmbərin düha namazını qıldığını bilirik. Bütün bu 
misallar sadəcə olaraq bizlərə onu öyrədir ki, Aişə anamızın özünə xas 
üslubu olmuşdur və o, bir şeyin baş verdiyini inkar edibsə bu, həmin şeyin 
az baş verməsi anlamına gəlir. Ümid edirik ki, əziz müsəlman, bu məqamı 
yaxşı anlamış oldun. 
 
 
 
On üç rükət haqqında gələn hədislərin təvili 
 
Bil ki, alimlərin əksəriyyəti peyğəmbərin – salləllahu aleyhi va səlləm – on 
bir rükətdən çox qıldığını qəbul etsə də bəzi alimlər bu hədisləri Aişənin 
hədisinə uyğunlaşdırmağa cəhd ediblər. Misal üçün maliki alimi İbn Battal 
şərhində on üç rükətdən iki rükətin sübhün sünnəti olduğunu deyir. 
Doğrudur ki, bəzi rəvayətlərdə sübhün sünnəti on üç rükətin içərisində 
sayılmışdır, lakin digər rəvayətlərdə on üç rükətdən ayrıca zikr 
olunmuşdur. Bəzi alimlər isə bunun ilk iki rükətinin işə namazından sonra 
qılınan sünnət olduğunu söyləyib. İbn Həcər’in “Fəthul-Bəri” kitabında 
üstün saydığı görüş də budur. Lakin bu təvil Aişədən gələn hədislərdə 
keçərli olsa da İbn Abbas’dan gələn rəvayətlərə uyğun deyildir. Ona görə 
də İmam ən-Nəvəvi bu təvili inkar edərək demişdir: “Bu, zəif bir təvildir 
və (səhabələrdən gəlmiş) xəbərlərdən uzaqdır.”83 
 
 
                                                          
81 “Sahih Muslim”, (1176) 
82 “Sahih Muslim”, (718); “Sahih əl-Buxari”, (1128) 
83 “Əsnəl-Mətalib fi Şərh Ravdit-Talib”, 1/202; 
S ə h .  | 43 
 
 
Peyğəmbər neçə rükət təravih qılmışdır? 
 
Bil ki, əziz oxucu, təravih namazını camaat şəklində hələ peyğəmbərin – 
salləllahu aleyhi va səlləm – zamanında qılıblar. Cabir bin Abdilləh’in 
hədisi istisna olmaqla bu barədə varid olmuş hədislərin heç birində Allahın 
elçisinin – salləllahu aleyhi va səlləm – camaatla birlikdə neçə rükət 
camaat qılması haqqında heç bir məlumat yoxdur. Cabir’in hədisini İbn 
Xuzeymə və İbn Hibban rəvayət edir. İbn Hibban deyir: “Əbu Yalə bizə 
xəbər verdi; dedi: “Əbur-Rabi əz-Zəhrani bizə rəvayət etdi; dedi: 
Yaqub bin Abdilləh əl-Qummi bizə rəvayət etdi; dedi: İsa bin Cəriyə 
bizə Cabir bin Abdilləh’dən belə dediyini rəvayət etdi: “Allahın elçisi 
– salləllahu aleyhi va səlləm – ramazan ayında bizə səkkiz rükət 
qıldırdı və vitri qıldı. Növbəti gün olduqda məsciddə toplandıq və 
yanımıza çıxmasını arzuladıq və sabah girənə qədər orada qaldıq. 
Sonra daxil olduq və dedik: “Ey Allahın elçisi, dünən məsciddə 
toplandıq və bizə namaz qılmanı ümid etdik.” Dedi: “Sizə bunun vacib 
edilməsindən qorxdum.”84 Şeyx əl-Albani bu rəvayətə “həsən li-ğayrihi” 
hökmünü vermiş və bunu öz görüşü üçün dəlil göstərmişdir. Əslində isə 
bu, çox qəribədir, çünki hədisin zahiri onların on bir yox, doqquz rükət 
qıldıqlarını göstərir, çünki “vitr” mütləq şəkildə zikr edildikdə bir rükət 
nəzərdə tutulur. İkincisi isə bu hədis zəifdir, Şeyx əl-Albani özü də 
isnadının zəif olduğunu qəbul edir, lakin bu hədisi Aişənin hədisi ilə 
həsənləşdirir, lakin Aişənin hədisi bu hədis üçün şahid sayılmaz. ət-
Tabərani bunu rəvayət etdikdən sonra deyir: “Cabir bin Abdilləh’dən 
yalnız bu isnadla rəvayət olunur; Yaqub bu isnadla tək qalmışdır və o, 
siqadır.”85 Lakin əd-Dəraqutni “əl-İləl” kitabında deyir: “Yaqub əl-Qummi 
güclü deyildir.”86 Əgər güclü deyildirsə onun tək başına rəvayət etdiyi 
hədis qəbul edilməz. Üstəlik sənədindəki İsa bin Cariyə isə zəif ravidir. İbn 
Main deyir: “Onda münkər hədislər var.” ən-Nəsəi dedi: “Münkər hədis 
rəvayət edəndir.” Həmçinin dedi: “Tərk olunmuşdur.” İbn Adiy dedi: 
“Onun hədisləri məhfuz deyildir.” Məhfuz isə münkərin əksidir. Əbu 
Zura dedi: “Onda bir bəis yoxdur.”87 İbn Əbi Hatim’in izah etdiyi kimi 
                                                          
84 “Sahih İbn Hibban”, (2409, 2415); 
85 “əl-Mucəm əs-Sağir”, (525) 
86 “əl-İləl əl-Varidə fil-Əhədisin-Nəbəviyyə”, 3/91; 
87 İsa bin Cəriyə haqqında zikr etdiklərimiz üçün əz-Zəhəbinin “Mizənul-İtidəl” 
kitabına (3/311; Darul-Mərifə, birinci nəşr: 1382/1963, Beyrut) baxa bilərsiz. 
S ə h .  | 44 
 
“onda bir bəis yoxdur” sözü bir başa təvsiq deyildir, lakin hədislərinin 
nəzərə alınması üçün yazılmasının gərəkli olması anlamını verir. Ona görə 
də Şeyx Şueyb “Sahih İbn Hibban” kitabının təhqiqində bu hədisin zəif 
olduğunu söyləyir. Əbu Yalə eynilə bu isnad ilə Cabir’dən – radiyallahu 
anhu – belə dediyini rəvayət edir: “Ubeyy bin Kəb Allahın elçisinin – 
salləllahu aleyhi va səlləm – yanına gəldi və dedi: “Ey Allahın elçisi, 
bu gecə - ramazanı qəsd edir - məndən bir şey olub.” Dedi: “O nədir, 
ey Ubeyy?” Dedi: “Evimdəki qadınlar dedilər: “Biz Quran oxumağı 
bacarmırıq, qoy biz səninlə namaz qılaq.” Dedi: “Mən də onlarla 
səkkiz rükət qıldım, sonra vitri qıldım.” Dedi: “Razı olduğuna 
bənzədi, heç bir şey söyləmədi.”88 Eyni isnad olduğu üçün hədis də 
yuxarıdakı hədis kimi zəifdir, hüccət sayılmaz. 
əl-Beyhəqi’nin rəvayətində “Sə’ləbə bin Əbi Məlik əl-Qurazi deyir: 
“Allahın elçisi – salləllahu aleyhi va səlləm – ramazandan bir gecə 
çıxdı və insanları məscidin bir yanında namaz qılarkən gördü. 
Soruşdu: “Bu insanlar nə edirlər?” Bir nəfər dedi: “Ey Allahın elçisi, 
Quranları olmayan bir qrup insandır, Ubeyy bin Kəb oxuyur və onlar 
onunla birlikdə namaz qılırlar.” Dedi: “Gözəl ediblər” ya da “Doğru 
edirlər”. Bunu onlar üçün məkruh saymadı.”89 əl-Beyhəqi sənədinin 
həsən olduğunu söyləsə də mürsəl olduğunu deyir və mürsəl cumhura 
görə hüccət deyildir. Lakin məvsul olaraq Əbu Hureyra vasitəsilə rəvayət 
edilib. Bunu Əbu Davud “əs-Sünən”ində rəvayət edir və sonra deyir: “Bu 
hədis güclü deyildir. (İsnadındakı) Muslim bin Xalid zəifdir.” 90 
İstənilən halda bu hədisdə rükətlərin sayı zikr olunmur. 
Bir başqa hədisdə ən-Numən bin Bəşir – radiyallahu anhu - deyir: “Allahın 
elçisi ilə - salləllahu aleyhi va səlləm – ramazan ayının iyirmi üçüncü 
gecəsində gecənin ilk üçdə birinə qədər (namazda) durduq, sonra 
iyirmi beşinci gecə gecənin yarısına qədər durduq, sonra iyirmi 
yeddisi fələhə yetişməyəcəyimizi güman edənə qədər bizə namaz 
qıldırdı.” Dedi: “Suhuru fələh adlandırardıq.”91 İsnadı səhihdir. Burada 
da rükətlərin sayı zikr olunmur. 
Əbu Zərr – radiyallahu anhu – deyir: “Oruc tutduq və (o) – salləllahu 
aleyhi va səlləm -  bizə namaz qıldırmadı; ta ki, (ramazan) ay(ın)dan 
                                                          
88 “Müsnəd Əbi Yalə”, (1801); “Sahih İbn Hibban”, (2549, 2550) 
89 “əs-Sünən əl-Kubra”, 2/697; 
90 “Sünən Əbi Davud”, (1377) 
91 “Müsnəd Əhməd”, 4/272; İbn Əbi Şeybə, “əl-Musannəf”, 2/394-395; “Sahih İbn 
Xuzeymə”, (2204) 
S ə h .  | 45 
 
yeddi gün qalmışdı ki, gecənin üçdə biri çıxana qədər bizə namaz 
qıldırdı. Sonra altıncı gündə bizə namaz qıldırmadı, sonra beçinci 
gündə gecənin yarısı çıxana qədər bizə namaz qıldırdı. Bunun 
üzərinə dedik: “Ey Allahın elçisi, kaş ki, bu gecənin qalan hissəsini də 
bizə nafilə qıldırsaydın.” (Peyğəmbər) buyurdu: “Kim imam 
(namazdan) çıxana qədər imamla (namazda) durarsa ona gecə 
namazı yazılar.” Sonra (ramazan) ay(ın)dan üç gün qalana qədər bizə 
namaz qıldırmadı, üçüncüsündə bizə namaz qıldırdı; ailəsini, 
xanımlarını çağırdı və fələh(in girməsin)dən qorxana qədər bizə 
namaz qıldırdı.” Dedim: “Fələh nədir?” Dedi: “Suhurdur”.”92 Burada da 
rükətlərin sayı zikr olunmur. 
Ənəs – radiyallahu anhu - deyir: “Allahın elçisi – salləllahu aleyhi va 
səlləm -  ramazanda namaz qılırdı, mən gəldim və yanında durdum və 
(sonra) bir başqa adam da gəldi. O da (namaza) durdu, beləliklə bir 
camaat olduq. Peyğəmbər – salləllahu aleyhi va səlləm – bizim onun 
arxasında olduğumuzu hiss etdikdə namazı yüngülləşdirməyə 
başladı. Sonra evinə daxil oldu və bizim üçün qılmadığı bir namaz 
qıldı. Sabah olduqda ona dedik: “Gecə bizimi düşündün?” Dedi: “Bəli, 
o etdiyimi etməyimə bu səbəb oldu.”93 Burada da həmçinin rükətlərin 
sayı qeyd olunmur, heç bir işarə də yoxdur. 
Aişə - radiyallahu anhə - deyir: “İnsanlar Allahın elçisinin – salləllahu 
aleyhi va səlləm – məscidində ramazanda gecələr dəstə-dəstə namaz 
qılırdılar. Bir nəfər Qurandan bir az bilər və onun arxasında beş və 
altı nəfər və ya daha az və ya daha çox nəfər olardı, onunla namaz 
qılardılar. (Aişə) dedi: “Allahın elçisi – salləllahu aleyhi va səlləm – 
otağımın qapısı qarşısında bir həsir qoymamı94 mənə əmr etdi; mən 
də etdim. Axırıncı işəni qıldıqdan sonra Allahın elçisi – salləllahu 
aleyhi va səlləm – (namaz qılmaq üçün) ora tərəf getdi və məsciddə 
olanlar da ora toplaşdılar və Allahın elçisi – salləllahu aleyhi va 
səlləm – gecə uzunca onlara namaz qıldırdı. Sonra Allahın elçisi – 
salləllahu aleyhi va səlləm – ayrıldı və (evə) daxil oldu və həsiri 
olduğu yerdə buraxdı. İnsanlar sübhə çıxdıqda o gecə peyğəmbərin – 
                                                          
92 ”Müsnəd Əhməd”, 5/163; İbn Əbi Şeybə, 2/394; Əbu Davud (1375); İbn Məcə 
(1327); ət-Tirmizi (806); İsnadı səhihdir. 
93 “Sahih Muslim”, (1104) 
94 Bir digər ləfzdə “ihticər” sözünü işlətmişdir. Burada qəsd olunan həsiri yerə 
sərmək deyildir, lakin onu bir hasar kimi ətrafını örtmək üçün dik qoymaq qəsd 
olunur, sanki peyğəmbər – aleyhissalətu vassələm – fikrinin yayılmaması üçün 
ətrafını örtmüşdür. 
S ə h .  | 46 
 
salləllahu aleyhi va səlləm – məsciddə onunla birlikdə olanlara 
qıldırdığı namaz haqqında danışdılar. (Aişə) dedi: “Məscid insanlarla 
titrəyərək axşama girdi. Allahın elçisi – salləllahu aleyhi va səlləm – 
onlara namaz qıldırdı, sonra evinə daxil oldu və insanlar (olduqları 
yerdə) qaldılar. (Aişə) dedi: “Allahın elçisi – salləllahu aleyhi va 
səlləm – mənə söylədi: “İnsanlara nə olub, ay Aişə?” (Aişə) dedi: “Mən 
də ona dedim: “Ey Allahın elçisi, insanlar sənin dünən gecə məsciddə 
olanlara qıldırdığın namaz haqqında eşidiblər və buna görə 
toplaşıblar ki, sən onlara namaz qılasan.” (Aişə) dedi: “Həsirini 
bizdən al götür, ey Aişə!” Dedi: “Mən də etdim və Allahın elçisi – 
salləllahu aleyhi va səlləm – qafil olmadan yatdı və insanlar da 
Allahın elçisi – salləllahu aleyhi va səlləm – sübh namazına çıxana 
qədər öz yerlərində qaldılar.” (Aişə) dedi: “(Peyğəmbər) buyurdu: 
“Ey insanlar, Allaha and olsun ki, bu gecəmi qafil olaraq 
gecələmədim, Allaha həmd olsun! Sizin yeriniz də məndən gizli 
qalmadı, lakin qorxdum ki, sizə fərz buyurulsun və tab gətirə 
bilməyəcəyiniz bir əməl ilə yüklənəsiz, çünki siz (əməldən) 
bezmədikcə Allah da (savab verməkdən) bezməz.”95 Lakin burada da 
bizə rükətlərin sayını bilmək nəsib olmadı. 
Bu zikr etdiklərimiz göstərir ki, peyğəmbərin – salləllahu aleyhi va səlləm 
– camaat ilə neçə rükət təravih qıldığı bilinmir. Əgər yuxarıda zikr 
etdiklərimizi diqqətli oxudunuzsa o zaman anlamısız ki, peyğəmbər – 
aleyhissələm – özü üçün qıldığı kimi camaat üçün qiyamı uzun şəkildə 
qılmazdı, onlar üçün rükətləri xəfifləşdirərdi. Çox təəssüf ki, məhz camaat 
ilə qıldığı gecə namazlarının rükətləri haqqında səhih heç bir xəbər 
yoxdur. Ona görə də Alləmə Əli bin Abdil-Kəfi əs-Subki (vəfatı hicri 756) 
“əl-İbtihəc Şərhul-Minhəc” kitabında deyir: “Bil ki, peyğəmbərin – 
salləllahu aleyhi va səlləm – o gecələr neçə rükət qıldığı nəql 
olunmayıb; iyirmi rükət idimi yoxsa bundan az idi?...” Bunu Cələlud-
Din əs-Suyuti (vəfatı hicri 911) “əl-Məsabih” adlı risaləsində96 əs-Subki’nin 
adını zikr etdiyimiz kitabından nəql edir, çox təəssüf ki, kitab hələ də 
əlyazma halındadır. Həmçinin əs-Suyuti eyni sözü Muhəmməd bin Bəhədir 
əz-Zərkəşi’dən nəql edir. əs-Suyuti deyir: “əz-Zərkəşi “əl-Xadim” 
kitabında deyir: “Peyğəmbərin – salləllahu aleyhi va səlləm – o gecə 
onlara iyirmi rükət qıldırması iddiası səhih deyildir, əksinə “əs-
                                                          
95 “Müsnəd Əhməd”, 6/267-268; Bunu həmçinin Muhəmməd bin Nəsr “Muxtəsar 
Qiyamil-Leyl” (səh:92-93) kitabında rəvayət edir. İsnadı həsəndir. 
96 “əl-Məsabih fi Salətit-Təravih”, səh: 41; 
S ə h .  | 47 
 
Sahih”də sabit olan rəvayətdə ədəd zikr olunmur.”97 əl-Həfiz İbn Həcər 
deyir: “Bu rəvayətlərin heç birində o gecə qıldığı namazın 
rükətlərinin sayının izahını görmədim...”98 əs-Suyuti özü adı keçən 
kitabının müqəddiməsində buyurur: “Onun – salləllahu aleyhi va səlləm 
– iyirmi rükət qılması sabit olmamışdır, sadəcə olaraq bir neçə gecə 
(rükətlərinin) sayı zikr olunmayan bir namaz qılmışdır...”99 Bütün bu 
zikr olunanlar göstərir ki, peyğəmbərin – salləllahu aleyhi va səlləm – 
ramazanın axırlarındakı gecələrdən üç gecədə camaat ilə qıldığı gecə 
namazlarının rükətlərinin sayı bilinmir. Fəqih İbn Həcər əl-Heytəmi deyir: 
“Bu səhih olmamışdır, əksinə ramazanın qiyamının əmr edilməsində 
və ona təşviq edilməsində hər hansı bir ədəd zikr olunmamışdır və 
onun – salləllahu aleyhi va səlləm – onlara namaz qıldırması isə bəzi 
gecələrdə ədədlərinin sayı zikr edilməyən bir namaz idi, sonra 
dördüncü gecədə onlara fərz buyurulmasından və onların bunu 
etməyə aciz olmaqlarından qorxduğu üçün namaza çıxmadı...”100 
Bütün bunlardan sonra təravih haqqında ilk əvvəldə verdiyimiz izahı 
xatırlayın. Biz qeyd etdik ki, alimlər təravihin Ömərin yox, məhz 
peyğəmbərin – salləllahu aleyhi va səlləm – etdiyi bir ibadət olduğunu 
göstərmək üçün məhz onun ramazan ayının son on günündən üç gün 
camaatla qıldığı gecə namazlarını misal gətirirlər, çünki təravihin 
məşruiyyətini Aişənin on bir rükət haqqındakı hədisi ilə yox, məhz 
peyğəmbərin üç gecədə qıldığı camaat namazları haqqındakı hədislər ilə 
isbat etmək olar, belə ki, Aişənin hədisi peyğəmbərin – salləllahu aleyhi va 
səlləm – hər ay qıldığı gecə namazları haqqındadır. Unutmayaq ki, camaat 
ilə üç gecə qıldığı namazları evində yox, məsciddə qılmışdır və Aişənin 
hədisini də ona aid etmək yalnış olardı. 
 
 
 
İmamların Aişənin hədisindən xəbərləri olmuşdur 
 
                                                          
97 Eyni mənbə: səh: 40-41 
98 “Fəthul-Bəri”, 3/12; 
99 “əl-Məsabih fi Salətit-Təravih”, səh: 15; 
100 “əl-Fətəva əl-Fiqhiyyə əl-Kubra”, 1/194; 
S ə h .  | 48 
 
Şeyx əl-Albani kitabında deyir: “Əgər desələr ki, bu şübhələrin 
hamısının fasid olduğunu və nassın hər hansı müarizdən salamat 
olduğunu 101  qəbul etdik; o zaman (deyin görək) təravihin 
rükətlərinin sayında alimlərin ixtilaf etməsinə səbəb nə olmuşdur? 
Deyirik: bizə bu barədə görünən iki səbəb vardır, üçüncü bir səbəb 
yoxdur: Birinci: - və bu, daha güclü və daha çox olan səbəbdir - ədəd 
barəsində gəlmiş bu nassı görməyiblər və kimə o çatmayıbsa onunla 
əməl etməməkdə üzrlüdürlər...”102 
Şeyx brinci səbəbin bu olduğunu bu şəkildə də söyləmişdir. Allah onu 
bağışlasın, lakin belə bir söz söyləməsi xətadır, çünki o alimlər, imamlar bu 
hədisi görüblər və xəbərləri olub. Aişənin hədisini İmam Malik “əl-
Muvatta” kitabında rəvayət edib. İmam Malik’in “əl-Muvatta” kitabını 
rəvayət edənlər arasında isə Muhəmməd bin əl-Həsən əş-Şeybəni və əş-
Şafi kimi iki böyük imam vardır. İmam Əhməd də bunu “əl-Müsnəd” 
kitabında rəvayət etmişdir. O zaman onların bu hədisi görmədiklərini necə 
söyləmək olar?! 
Əksinə hədis imamlarının Aişə’nin hədisini bildikləri halda məhz 
rükətlərin sayının iyirmi olmasını müstəhəb görməkləri onu göstərir ki, 
onlar Aişə’nin hədisindən bəzi müasir alimlərimizin anladığını 
anlamayıblar. Buna xüsusi diqqət yetirmək lazımdır, çünki əgər Aişə’nin 
hədisində elə bir məna olsaydı mütləq o imamlardan kimsə bunu anlayardı 
və bunu söyləyərdi, lakin heç biri belə bir söz söyləməmişdir. 
 
 
 
 
 
 
 
                                                          
101 Nass ilə Şeyxin qəsdi Aişənin peyğəmbərin on bir rükətdən artıq qılmamasını 
xəbər verən hədisidir. Bu hədisin müarizdən salamat olması ilə qəsd etdiyi məna 
budur ki, bu hədisin dəlalət etdiyi mənanı inkar edən, ona qarşı çıxan başqa bir 
şəriət mətni yoxdur. 
102 “Salətut-Təravih”, səh: 34 
S ə h .  | 49 
 
 
 
 
Birinci fəslin yekunu 
 
- Təravih namazı ramazan ayında camaat ilə qılınan gecə 
namazlarıdır. 
- Alimlər gecə namazlarında məhdud bir ölçünün olmamasında ittifaq 
ediblər. 
- Peyğəmbər – salləllahu aleyhi va səlləm – özü də bəzən on bir 
rükətdən çox qılmışdır. 
- Səhabələr də on bir rükətdən çox qılıblar və onlar gecə 
namazlarında hər hansı bir məhdud ölçünün olduğunu deməyiblər. 
- Aişə anamızın on bir rükət haqqında zikr etdikləri təravih 
namazındakı rükətlərin sayına məhdudiyyət qoymur və alimlər 
hədisdən elə bir məna anlamayıblar. 
- Peyğəmbərin – salləllahu aleyhi va səlləm – üç gecə camaatla qıldığı 
təravih namazlarının neçə rükət olması haqqında əlimizdə səhih bir 
dəlil yoxdur. 
 
 
 
 
 
 
 
 
 
 
 
S ə h .  | 50 
 
 
 
 
 
 
II 
FƏSİL 
İkinci fəsil 
(Sələfin təravih namazındakı əməli) 
 
 
 
 
 
 
 
 
 
 
 
 
 
S ə h .  | 51 
 
 
 
 
Sələfin dövrü 
 
Daha öncəki fəsildən öyrəndiyimiz kimi peyğəmbər – salləllahu aleyhi va 
səlləm – ramazanın son günlərindən üçündə camaat ilə birlikdə gecə 
namazı qılmışdır və sonra vəfat edənə qədər tərk etmiş və bir də camaat 
ilə gecə namazı qılmamışdır. Başqa sözlə desək təravihi yalnız üç gecə 
qılmış və daha sonra fərz buyurulmasından narahat olaraq tərk etmişdir. 
Vəfat edənə qədər bu şəkildə özü təklikdə evində qılmışdır. 
Kitabın bu fəslində isə tabe olmaqla əmr olunduğumuz ümmətin sələfinin 
bu məsələdəki mövqeyi ilə tanış olacağıq. Onlardan bu barədə gəlmiş 
xəbərləri zikr edəcəyik, onların sənədlərini analiz edəcəyik. Sözsüz ki, 
ümmətin sələfi peyğəmbərin – salləllahu aleyhi va səlləm – hidayətini ən 
gözəl şəkildə anlamış və ona ən gözəl şəkildə tabe olmuş insanlardır, bizim 
üçün Allahın seçdiyi və ucaltdığı nümunədirlər. Allah – cəllə Cələluhu – 
buyurur: “Hər kəs doğru yol ona bəlli olduqdan sonra peyğəmbərə 
qarşı çıxsa və möminlərin yolundan başqa bir yolla getsə, onu üz 
tutduğu yola yönəldər və cəhənnəmdə yandırarıq. Ora nə pis dönüş 
yeridir.” (ən-Nisə, 115) Bu ayədə zikr edilən “möminlər” vəsfinə ən layiq 
olan şübhəsiz ki, ümmətimizin sələfidir və onların başında Rəbbimizin ən 
sevimli qulu, sonuncu peyğəmbəri, bəşəriyyətin ağası Muhəmməd bin 
Abdilləh üçün – salləllahu aleyhi va alə əlihi va səlləm – seçdiyi səhabələri, 
onun mübarək dostları gəlir. Allah bu ayədə bizləri onların yolundan başqa 
bir yolla getməyə görə cəhənnəm atəşi ilə hədələyir, məhz buna görə də o 
mübarək nəslin anlayışını anlamaq, əməli ilə əməl etmək qurtuluş və 
hidayət yoludur. 
Peyğəmbərin – salləllahu aleyhi va səlləm – vəfatından sonra onun ilk 
varisi Əbu Bəkr əs-Siddiq xəlifə olmuşdur və müsəlmanlar ramazanda eyni 
hal üzərində namazlarına davam ediblər, yəni kimisi evində qılıb, kimisə 
məsciddə tək qılıb, kimisi məsciddə kiçik bir camaatda, kimisi də daha 
böyük bir camaatda parçalanmış halda təravih namazlarınıq qılıblar. Əbu 
Bəkr’in xəlifəlik dövrü çox uzun çəkməmişdir, ona görə də qaynaqlarda o 
dövrdə təravihin necə qılınması haqqında məlumat verilmir. 
S ə h .  | 52 
 
 
 
 
Xəlifə Ömər bin əl-Xattab’ın dövrü 
 
Sonra ümmət Ömərin xəlifəliyi ilə şərəflənmişdir və xəlifəliyin ilk illərində 
buna heç bir dəyişiklik edilməmişdir. Lakin daha sonra Ömər 
müsəlmanların sıralarının parçalandığını gördüyü üçün onları bir imamın 
arxasında birləşdirməyi qərara alır. İmam əl-Buxari “əs-Sahih” kitabında 
Abdullah bin Yusuf vasitəsilə İmam Malik’in “əl-Muvatta” kitabındakı 
hədisini rəvayət edir; İmam Malik “İbn Şihəb’dən, o da Urva bin əz-
Zubeyr’dən, o da Abdur-Rahmən bin Abdil-Qari’dən (rəvayət edir) ki, 
o, demişdir: “Ömər bin əl-Xattab ilə - radiyallahu anhu – birlikdə 
ramazanda bir gecə məscidə çıxdıq və bir də gördük ki, qruplara 
parçalanmış haldadırlar; kimsə özü üçün namaz qılır və kimsə də 
namaz qılır və arxasında bir camaat onunla birlikdə qılır. Bunun 
üzərinə Ömər buyurdu: "Mən belə düşünürəm ki, bunları bir qari 
arxasında toplasam daha gözəl olar.” Sonra əzm etdi və onları Ubeyy 
bin Kəb’in arxasında topladı. Sonra başqa bir gecə onunla birlikdə 
çıxdım və insanlar onlar üçün (Quran) oxuyanın arxasında namaz 
qılırdılar. Ömər dedi: “Nə gözəl bidətdir bu?!...”103 Lakin bu rəvayətdə 
neçə rükətlə başladıqlarını söyləmir. Ömərin insanlara qıldırdığı təravih 
namazının rükətləri haqqında bir neçə rəvayət gəlmişdir. Bunlardan 
bəzisində on bir, bəzilərində on üç, digərlərində isə iyirmi rükət zikr 
olunur. Alimlər bu rəvayətləri cəm edərək deyiblər ki, Ömər ilk öncə on bir 
rükət qıldırmış, sonra on üç, ondan sonra isə iyirmi rükət qıldırmış və 
iyirmi rükət üzərində durmuşdur və bu əməl məşhurlaşmış və bundan 
sonra rəşidi xəlifənin sünnəti olaraq ümmət tərəfindən qəbul edilmişdir. 
Biz bu rəvayətləri burada zikr edirik. 
İmam Malik “əl-Muvatta” kitabında “Muhəmməd bin Yusuf’dan, o da əs-
Səib bin Yezid’dən belə dediyini (rəvayət edir) ki, Ömər bin əl-Xattab 
insanlara on bir rükət qıldırmaqları üçün Ubeyy bin Kəb’ə və Təmim 
əd-Dəri’yə göstəriş verdi.” Dedi: “Qari yüzlük surələr oxuyardı, hətta 
biz qiyamın uzunluğundan əsalarımıza söykənirdik və yalnız fəcrə az 
                                                          
103 “Sahih əl-Buxari”, (2010) 
S ə h .  | 53 
 
qalmış namazdan ayrılardıq.”104 Gördüyümüz kimi İmam Malik bunu 
Muhəmməd bin Yusuf’dan, o da bu şəkildə əs-Səib bin Yezid’dən rəvayət 
edir. əl-Həfiz İbn Abdil-Bərr deyir: “Malik bu hədisdə bu şəkildə “on bir 
rükət” demişdir və Malikdən başqaları ona müxalifdir və “on bir 
rükət” sözünün yerində “iyirmi bir” deyir. Malikdən başqa kiminsə 
bu hədisdə “on bir rükət” dediyini bilmirəm. Doğrusunu Allah bilir. 
Lakin ehtimal olunur ki, Ömərin ilk göstərişində qiyam on bir rükət 
idi, sonra qiyamın uzunluğunu onlar üçün yüngülləşdirdi və onları 
iyirmi bir rükətə keçirdi, qiraəti yüngülləşdirirlər, rükunu və səcdəni 
çoxaldırlar. Lakin mənə görə çox güman ki, “on bir rükət” sözündə 
xəta vardır. Doğrusunu Allah bilir.” 105  İbn Abdil-Bərr bu şəkildə 
söyləyir,106 lakin onun bu məsələdə xəta etdiyi çox aşkardır, çünki bunu bu 
şəkildə tək İmam Malik rəvayət etməyib. Bunu həm də Yəhyə bin Said əl-
Qattan, İsmail bin Umeyyə, Usəmə bin Zeyd və İsmail bin Cəfər əl-Mədəni 
on bir rükət olaraq Muhəmməd bin Yusuf’dan rəvayət ediblər. Lakin 
Muhəmməd bin İshaq bunu Muhəmməd bin Yusuf’dan “on üç rükət” olaraq 
rəvayət etmişdir. Həmçinin Davud bin Qeys və onunla yanaşı adları 
çəkilməmiş bəzi ravilər bunu Muhəmməd bin Yusuf’dan “iyirmi rükət” 
olaraq rəvayət ediblər. Abdur-Razzaq deyir: “Davud bin Qeys’dən və 
başqalarından; o da Muhəmməd bin Yusuf’dan, o da əs-Səib bin 
Yezid’dən (rəvayət edir) ki, “Ömər ramazanda insanları Ubeyy bin 
Kəb və Təmim əd-Dəri’nin arxasında iyirmi bir rükət üzərinə 
topladı...”107 Davud bin Qeys’in Muhəmməd bin Yusuf’dan rəvayət etdiyi 
bu ləfzi dəstəkləyən digər rəvayətlər də vardır. əl-Beyhəqi deyir: “Əbu 
Abdulləh əl-Hüseyn bin Muhəmməd bin əl-Hüseyn bin Fəncəveyh 
bizə əd-Dəmiğan şəhərində xəbər verdi; Əhməd bin Muhəmməd bin 
İshaq əs-Sunni bizə rəvayət etdi; Abdullah bin Muhəmməd bin Abdil-
Aziz əl-Bəğavi bizə bildirdi; Əli bin əl-Cad bizə rəvayət etdi; İbn Əbi 
Zi’b (bizə) Yezid bin Xusayfə’dən, o da əs-Səib bin Yezid’dən belə 
dediyini bildirdi: “Ömər bin əl-Xattab’ın – radiyallahu anhu - 
dövründə ramazan ayında iyirmi rükət qılırdılar.” Dedi: “Yüzlük 
                                                          
104 “Muvatta Malik”, (280); Əbu Musabın rəvayəti 
105 ”əl-İstizkər”, 2/68;  
106 Şeyx İsmail əl-Ənsari deyir ki, İbn Abdil-Bərr kimi digər maliki alimi İbnul-
Arabi də bu hədisi xətalı saymışdır, lakin İbnul-Arabi’nin bunu xətalı sayması 
haqqında hər hansı bir məlumatla qarşılaşmadım. Şeyx İsmail əl-Ənsari’dən 
başqa kiminsə bunu zikr etdiyini görmədim. Əlavə edək ki, Şeyx Muhəmməd 
Zəkəriyyə əl-Kəndəhləvi “Əvcəzul-Məsəlik” kitabında İbn Abdil-Bərr ilə razılaşır, 
lakin İbn Abdil-Bərr’dən fərqli olaraq xətanı İmam Malik’dən yox, Muhəmməd 
bin Yusuf’dan qaynaqlandığını deyir. 
107 “Musannəf Abdir-Razzaq”, (7730) 
S ə h .  | 54 
 
surələr oxuyardılar və Osmanın – radiyallahu anhu - zamanında 
qiyamın şiddətinə görə əsalarına yüklənərdilər.”108 Gördüyümüz kimi 
əl-Beyhəqi bunu isnadı ilə Əli bin əl-Cad’dan rəvayət edir və bu hədis 
günümüzdə çap edilmiş “Müsnəd İbn Cad” kitabında109 mövcuddur, bunu 
həmçinin əl-Bəğavi “əl-Ca’diyyət” kitabında öz şeyxi Əli bin əl-Cad’dan 
rəvayət edir. əl-Beyhəqi “əs-Sünən əs-Sağir”də isə deyir: “Əbu Tahir əl-
Fəqih bizə xəbər verdi; Əbu Osman Amr bin Abdilləh əl-Basri bizə 
bildirdi; Muhəmməd bin Abdil-Vahhab bizə xəbər verdi; Xalid bin 
Məxləd bizə bildirdi; Muhəmməd bin Cəfər bizə xəbər verdi; Yezid 
bin Xuseyfə bizə əs-Səib bin Yezid’dən onun belə dediyini rəvayət 
etdi: “Ömər bin əl-Xattab’ın – radiyallahu anhu - zamanında vitr ilə 
birlikdə iyirmi rükət qılardıq.” 110  Həmçinin Abdur-Razzaq “əl-
Əsləmi’dən, o da əl-Həris bin Abdir-Rahmən ibn Əbi Zubəb’dən, o da əs-
Səib bin Yezid’dən onun belə dediyini (rəvayət edir) : “Ömərin 
zamanında qiyamdan fəcrin açılışı yaxınlaşdıqdan ayrılardıq və 
Ömərin zamanında qiyam iyirmi üç rükət idi.”111 
Bütün bu rəvayətləri alimlər belə izah ediblər ki, xilafətin əvvəlində Ömər 
on bir rükət qıldırıb, sonra on üç, daha sonra isə iyirmi rükət qıldırıb və ən 
çox rəvayət iyirmi rükəti zikr edir və əməl də məhz iyirmi rükətin 
üzərində qərar tutub. Bütün bunlardan sonra, əziz müsəlman, növbəti 
sətrlərdə bu rəvayətlərə qarşı irəli sürülmüş etirazlara toxunacağıq, ona 
görə də diqqətli olmanı tövsiyə edirik. 
 
 
 
Abdur-Razzaq’ın Davud bin Qeysdən rəvayəti 
 
Şeyx əl-Albani kitabında Ömərin iyirmi rükət qıldırması haqqında gəlmiş 
rəvayətləri inkar etməyə çalışmış, onların xəta olduğunu söyləmişdir. Şeyx 
səhih rəvayətlərlə Ömərin on bir rükət qıldırdığını isbat etdikdən sonra 
buyurur: “Bu səhih rəvayətə qarşı Abdur-Razzaq’ın başqa yolla 
Muhəmməd bin Yusuf’dan “iyirmi bir rükət” ləfzi ilə rəvayət etdiyini 
                                                          
108 “əs-Sünən əl-Kubra”, 2/698 (4288);  
109 “Müsnəd İbn Cad”, 1/413 (2825); 
110 “əs-Sünən əs-Sağir”, 1/297 (821); “Mərifətus-Sünən val-Əsər”, 4/42 (5409) 
111 “əl-Musannəf”, 4/261-262 (7733) 
S ə h .  | 55 
 
gətirmək olmaz, çünki bu ləfzdəki xəta iki yöndən aşkardır: birinci: 
siqa olanın rəvayət etdiyi – öncə zikr olunmuş – “on bir rükət” 
rəvayətinə müxalif olduğu üçün; ikinci: bu ləfzi rəvayət etməkdə 
Abdur-Razzaq tək qalmışdır, əgər onunla Muhəmməd bin Yusuf 
arasındakıları xətadan salamatdırsa o zaman illət (zəiflik) ondandır; 
Abdur-Razzaq’ı qəsd edirəm, çünki o, siqa olsa da, hafiz olsa da, 
məşhur “musannəf” yazanlardan olsa da ömrünün axırındı kor olmuş 
və (halı) dəyişmişdir, necə ki, bunu əl-Həfiz (İbn Həcər) “ət-Təqrib” 
kitabında söyləyir və buna görə də əl-Həfiz Əbu Ömər İbnus-Saləh 
onu ömrünün axırında yaddaşı qarışmış ravilər arasında gətirmişdir. 
O, “Müqəddimətu Ulumil-Hədis” kitabında deyir: “Əhməd bin Hənbəl 
onun ömrünün axırında kor olduğunu və təlqin etdiklərinin, onun da 
təkrarladığını zikr etmişdir. Kor olduqdan sonra ondan (hədis) 
eşidənlərin eşitməsi heç bir şeyə dəyməz. ən-Nəsai dedi: “Həyatının 
axırında ondan hədis yazanlarda problem vardır”.” Sözü gecə fəslin 
əvvəlində (İbnus-Salah) deyir: “Onlar (yəni yaddaşı qarışmışlar) 
haqqındakı hökm budur ki, bu yaddaş qarışıqlığından öncə 
götürənlərin hədisi qəbul olunur. Qarışıqlıqdan sonra onlardan 
götürənlərin və ya halı müşkil olanların, qarışıqlıqdan əvvəl yoxsa 
sonra götürdüyü bilinməyənlərin hədisi isə qəbul olunmur.” Bundan 
sonra Şeyx əl-Albani davam edərək buyurur: “Deyirəm: Bu əsər üçüncü 
qismə aiddir; yəni qarışıqlıqdan öncə yoxsa sonra götürdüyü 
bilinmir, ona görə də qəbul olunmaz. Bu deyilənlər hələ şazlıqdan və 
müxaliflikdən salamat olan hala aiddir, lakin bununla birlikdə necə 
qəbul olunar?!” 
Şeyx əl-Albani’nin etiraz etdiyi rəvayət Abdur-Razzaq’ın bu gün çap 
olunmuş “əl-Musannəf” kitabında mövcuddur və rəvayət sənədi ilə 
birlikdə yuxarıda qeyd olundu. Beləliklə Şeyx əl-Albani bu əsəri inkar 
etmək üçün iki səbəb göstərmişdir: 
Birinci: bu əsər şazdır, çünki digər siqa ravinin rəvayət etdiyinə 
müxalifdir. Şeyxin qəsdi budur ki, digər rəvayət daha səhihdir, ona görə də 
bu rəvayət şazz sayılmalıdır. 
İkinci: bu əsəri Abdur-Razzaq əs-San’ani’dən başqa heç kim rəvayət 
etməyib və Abdur-Razzaq’ın ömrünün sonunda hafizəsi qarışmışdır və bu 
rəvayəti bu hadisə baş vermədən öncəmi, yoxsa sonramı rəvayət etdiyi 
bilinmir. 
S ə h .  | 56 
 
Buna alimlərin sözlərinə dayanaq bir neçə yöndən cavab verə bilərik və 
növbəti sətrlərdə Şeyx əl-Albani’nin tutduğu mövqenin zəifliyini izah 
edirik və oxucudan xahişimiz budur ki, bu yazılanları diqqətlə oxusun və 
anlamağa çalışsın. 
Hər şeydən öncə qeyd etməliyik ki, Şeyxin bu əsərə şazz hökmü verməsi 
üçün tutarlı bir səbəb yoxdur, çünki hər iki əsərin bir-birini inkar etmədən 
səhih olması mümkündür, yəni Ömərin öz zamanında həm on bir rükət, 
həm də iyirmi rükət qıldırması sabitdir. Biri digərini inkar etmir, ona görə 
də Şeyxin bunu şazz sayması üçün heç bir əsas yoxdur. 
Lakin Şeyx – rahiməhullah – bu hədisi bizlərə Abdur-Razzaq’dan kimin 
rəvayət etdiyini bəyan etmir və Abdur-Razzaq’dan onun kitabını rəvayət 
edən ravilər haqqında bir məlumat vermir, sanki Şeyx bu böyük imamın 
“əl-Musannəf” kitabının üzərindən bir xətt çəkmişdir. 
əl-Həfiz Cəməlud-Din Əbul-Həccəc əl-Mizzi deyir: “əl-Əsrəm həmçinin 
deyir: “Əbu Abdilləh’dən “ən-Nəru Cubər” 112  hədisi haqqında 
soruşularkən eşitdim və dedi: “Bu, batildir və bunun heç bir sözü bir 
şey deyildir.” Sonra dedi: “Bunu Abdur-Razzaq’dan kim rəvayət 
edir?” Dedim: “Əhməd bin Şəbbuveyh mənə rəvayət edib.” Dedi: 
“Bunlar (Abdur-Razzaq) kor olduqdan sonra (ondan hədis) eşidiblər, 
ona təlqin edərdilər və təkrarlayardı və bu, kitablarında yoxdur. 
Onlar onun kitablarında olmayanları ondan isnadla rəvayət ediblər; 
kor olduqdan sonra təlqin edərdi.”113 İmam Əhmədin bu sözləri onu 
göstərir ki, Abdur-Razzaq’ın kitabında olanlar normaldır, doğrudur, lakin 
problem kitablarında olmayanlardadır. İmam əl-Buxari deyir: “Onun 
kitabından rəvayət olunanlar daha səhihdir.”114 İmam Əhməd deyir: 
“Yəhyə (bin Main) mənə dedi: “Abdur-Razzaq’dan tək bir hədis belə 
rəvayət etmədim ki, kitabında olmasın; hamısı kitabındandır.”115 
                                                          
112 “ən-Nəru Cubər” sözünün mənası “atəş hədərdir” deməkdir. İmam Əhməd 
bunun xəta olduğunu söyləmişdir. Ərəbcə “النار ُجبار” şəklində yazılan bu söz 
İmam Əhmədə görə əslində “البئر ُجبار” şəklində olmalıdır. “البئر” quyu deməkdir. 
Əhməd qeyd edir ki, yəmənlilər “bə” hərfini “nun” hərfi kimi yazırlar və “kəsrə” 
səsini imələ edirlər, yəni “e” səsinə yaxınlaşdırırlar və “ber” oxuyurlar. Beləliklə 
də Abdur-Razzaq’ın kitabını köçürənlər xəta edərək quyu anlamına gələn “əl-
bi’r” sözünü “əl-nər” olaraq yazıblar. Əslində isə “quyu hədərdir” anlamına gəlir 
bu hədis və mənası budur ki, bir kimsə işləyərək və ya başqa şəkildə quyuya 
düşüb həlak olarsa quyunun sahibinə təzminat ödəməsi vacib deyildir. 
113 “Təhzibul-Kəməl fi Əsməir-Ricəl”, 18/57; 
114 “ət-Tərix əl-Kəbir”, 6/130;  
115 “əl-İləl va Mərifətir-Ricəl”, 2/606; 
S ə h .  | 57 
 
Gördüyümüz kimi Yəhyə bin Main onun kitabının səhihliyinə işarə edir, 
həmçinin əl-Buxari kitabından rəvayət olunanlara səhih hökmü vermişdir. 
Ona görə də İbn Rəcəb “Şərh İləlit-Tirmizi” kitabında deyir: “Bu növə 
həmçinin səhih bir kitabı olan, lakin hafizələrində bir az zəiflik olan 
siqa ravilər də aiddir; bəzən hafizələrindən rəvayət edərdilər və xəta 
edərdilər, bəzən də kitablarından rəvayət edərdilər və dəqiq rəvayət 
edərdilər.”116 Bunu söylədikdən sonra ilk olaraq onların arasında “Abdur-
Razzaq bin Həmməm əs-San’ani” adını zikr edir. 
Abdur-Razzaq’ın kitabının raviləri isə çoxdur. Ən məşhuru Əbu Yaqub 
İshaq bin İbrahim bin Abbad əd-Dəbəridir. Sonra Yusuf əl-Huzəqi’nin iki 
oğlu Muhəmməd və İshaqdır və Muhəmməd bin Əli ən-Nəccər əs-
San’anidir. Muhəmməd bin Yusuf əl-Huzəqi’dən bunu rəvayət edən Ubeyd 
bin Muhəmməd əl-Kişvari’dir.  
Həbibur-Rahmən əl-Azami’nin təhqiqi ilə çap edilmiş “əl-Musannəf” 
kitabındakı hər fəslin, yəni hər kitabın əvvəlində o kitabın kimin 
tərəfindən rəvayət edildiyi zikr edilir. Bizim sözü kecən rəvayətimiz də 
“oruc kitabı”ndadır. Beləliklə “oruc kitabının” əvvəlində117 deyilir: “Əbu 
Said Əhməd bin Muhəmməd bin Ziyəd əl-Əarabi bizə xəbər verdi; 
dedi: İshaq bin İbrahim bin Abbad əd-Dəbəri bizə xəbər verdi; dedi: 
Abdur-Razzaq bin Həmməm’ə oxuduq...” Beləliklə bu rəvayəti Abdur-
Razzaq’dan rəvayət edən İshaq bin İbrahim əd-Dəbəri’dir. Məlumdur ki, 
əd-Dəbəri çox kiçik yaşında İmam Abdur-Razzaq’ın yanına gətirilmiş və 
kiçik yaşlarında hədis eşitmişdir. Bəziləri deyiblər ki, bu zaman yeddi yaşı 
var idi və ya bir az çox idi. Lakin əz-Zəhəbi deyir: “Onun kitablarını 
atasının xüsusi səyi ilə ondan ikiyüz onuncu ildə eşitmişdir, yaşı az 
idi, belə ki, onun doğumu - əl-Xalili’nin dediyinə görə - yüz doxsan 
beşinci ildə olmuşdur və (Abdur-Razzaq’dan) eşitməsi səhihdir.”118 
Buna əsaslansaq onun Abdur-Razzaq’dan on beş yaşı olarkən hədis 
eşitdiyini deməyimiz lazımdır və belə bir yaş eşitdiyini zəbt etmək üçün 
çox münasib yaşdır. Hətta yaşının yeddi olduğunu söyləsək yenə bir 
müşkil yoxdur, çünki əksər alimlərə görə eşitmənin səhih sayıldığı ən aşağı 
yaş beşdir, ona görə də əz-Zəhəbi və digərləri əd-Dəbəri’nin şeyxi Abdur-
Razzaq’dan eşitməsini səhih sayıblar. Görünür ki, bu dövrdə Abdur-Razzaq 
artıq kor idi, çünki alimlər bunun ölçüsünü təyin etmək üçün deyiblər ki, 
kim Abdur-Razzaq’dan hicri iki yüzüncü ildən əvvəl rəvayət edibsə 
                                                          
116 “Şərh İləlit-Tirmizi”, 2/756; 
117 “əl-Musannəf”, 4/153;  
118 “Siyər Əaləmin-Nubələ”, 13/416 
S ə h .  | 58 
 
rəvayətləri qəbuldur. əd-Dəbəri anladığımız kimi Abdur-Razzaq’ın halı 
dəyişdikdən sonra eşitmişdir, lakin qarşıda izah edəcəyimiz kimi bunun 
heç bir zərəri yoxdur. 
Alləmə Əbu Bəkr Muhəmməd bin Xayr əl-İşbili (vəfatı hicri 575) 
“Fəhrasat” kitabında şeyxlərindən eşitdiyi və rəvayət etdiyi kitabların 
arasında Abdur-Razzaq’ın “əl-Musannəf” kitabını da zikr edir və onun 
haqqında geniş məlumat verir və bizə lazım olan mövzu haqqında deyir: 
“O, İshaq bin İbrahim bin Abbad əd-Dəbəri’dir, San’a şəhərindəki 
Dəbəra adlı bir kənddəndir. Abdur-Razzaq’dan kiçik yaşlarında 
eşidib və əl-Uqeyli onun Abdur-Razzaq’dan rəvayətini səhih sayardı 
və qələmə aldığı səhih hədislər kitabına daxil etmişdir. 386-cı ildə 
muhərrəm ayında vəfat etmişdir. Əmirul-Muminin əl-Həkəm’in xətti 
ilə oxudum: Əhməd bin Mutarrif bin Abdir-Rahmən əl-Məşşət bizə 
xəbər verdi: Əbu Osman Said bin Osman əl-Əanəqi bizə xəbər verdi; 
dedi: İbnus-Sukri Muhəmməd bin Abdilləh Yəmənin San’a şəhərinə 
səfər etdi və Abdur-Razzaq’ın şagirdlərindən sağ qalanları imtahan 
etdi və Əbu Yaqub İshaq bin İbrahim bin Abbad əd-Dəbəri’nin onların 
arasından ən əfzəli olduğunu gördü və Abdur-Razzaq’ın “əl-
Musannəf” kitabını necə rəvayət etdiyini soruşdu. (əd-Dəbəri) dedi: 
“Atam İbrahim bin Abbad Abdur-Razzaq’ın hədislər toplusunu 
ucadan oxuyan idi və mən hədis dinləmə məclisi qurtarana qədər 
iştirak edərdim və əgər hədis əhlinin gözəl saydığı bir isnad ilə bir 
hədis keçərsə ona (yəni Abdur-Razzaqa) deyərdilər: “Ey Əbu Bəkr, 
bizə rəvayət et!” Beləliklə də bizim üçün onu oxuyardı və atam mənə 
o hədisi öyrədərdi.” əs-Sukri ona dedi: “Oxu onu ey Əbu Yaqub, o da 
oxudu və əs-Sukri onun oxumasında hər hansı bir səhvinə düzəliş 
etmədi, başqa nəyəsə etiraz etmədi, sadəcə olaraq oxuyub qurtarana 
qədər dinlətdirdi. Bundan sonra əs-Sukri ona dedi: “Ey Əbu Yaqub, 
bu “əl-Musannəf” kitabını heç kimsəyə bizə oxuduğun tərzdən başqa 
bir tərzdə oxutdurma! Ondan heç bir ləfzdə kiminsə təlqin etməsini 
qəbul etmə. Onlardan qeydə bağlı olanları olduğu kimi də oxu, qeydə 
bağlı olmayanları isə gəlib çatdığı kimi oxu!” əs-Sukri dedi: “Əgər 
kitabı aç(ıb ordan oxu)san o zaman söylə: “Abdur-Razzaq’a oxuduq. 
Sizə rəvayət etdiyi və oxuduğu hədis gələrsə o zaman söylə: “Abdur-
Razzaq bizə xəbər verdi”!”119 Buradan bir neçə faydanı öyrənmiş oluruq. 
Birinci fayda budur ki, əd-Dəbəri “əl-Musannəf” kitabını rəvayət edənlər 
arasından ən yaxşısıdır, ən əfzəlidir. İkinci fayda budur ki, əd-Dəbəri 
                                                          
119 “Fəhrasət”, səh: 110; 
S ə h .  | 59 
 
kitabdan rəvayət etmişdir. Üçüncü fayda isə budur ki, əd-Dəbəri “Abdur-
Razzaqa oxuduq” dedikdə bunu kitabdan rəvayət etdiyi anlaşılır. Bizim 
sözü keçən rəvayətimiz də bu şəkildə gəlmişdir, yəni əd-Dəbəri bunu 
Abdur-Razzaq’ın kitabına etimad edərək rəvayət etmişdir. 
Siracud-Din Ömər Əbu Hafs İbnul-Muləqqin (vəfatı hicri 804) deyir: “İshaq 
əd-Dəbəri saduqdur, şeyxi Abdur-Razzaq’dan eşitməsində çox kiçik 
sayılmış olsa belə Əbu Avanə “əs-Sahih” kitabında ona hüccət olaraq 
əsaslanmışdır və onun haqqında danışanlar(ın dediklərin)də bir 
ibrət yoxdur.” 120  Yəni onun haqqında danışanların sözünə fikir 
verilməməlidir və çox ehtimal ki, bununla İbn Adiyy’i qəsd edir, çünki 
hədis eşidərkən yaşının kiçik olmasına görə onun rəvayətlərinə etiraz 
etmişdir. İbnul-Muləqqin’in tələbəsi əl-Həfiz İbn Həcər əl-Asqaləni deyir: 
“əd-Dəbəri’nin Abdur-Razzaq’dan rəvayət etdiyi Abdur-Razzaq’ın 
kitablarında olan hədislərə gəldikdə bunlardan heç birinə görə əd-
Dəbəri’yə sorumluluq düşməz, yalnız əgər hərf səhvi və söz 
dəyişikliyi olarsa istisnadır. Problem sadəcə onun kitablarında 
olmayan rəvayətlərdədir, məhz onlarda münkər rəvayətlər vardır, 
bu isə ondan halı dəyişdikdən sonra eşitməsinə görədir.”121 Bu sözlər 
də biz dediyimizi dəstəkləyir. Ona görə də illətlər elminin imamı əd-
Dəraqutni onda heç bir problem görməmişdir. İbn Həcərin tələbəsi Alləmə 
Şəmsud-Din Əbul-Xayr Muhəmməd bin Abdir-Rahmən əs-Səxavi (vəfatı 
hicri 902) deyir: “əl-Həkim dedi: əd-Dəraqutni’yə dedim: “(əd-Dəbəri) 
“əs-Sahih” kitabına daxil olarmı?” Dedi: “Allaha and olsun ki, bəli.” 
Sanki onlar Abdur-Razzaq’ın (halının) dəyişməsinə əhəmiyyət 
verməyiblər, çünki o, ona hifzindən yox, yalnız kitablarından rəvayət 
etmişdir. Bunu müəllif deyir.”122 əs-Səxavi “müəllif” sözü ilə “Əlfiyyətul-
Hədis” kitabının sahibi Şeyx Əbul-Fədl Zeynud-Din Abdur-Rahim əl-
İraqi’ni qəsd edir və əl-İraqi o sözləri “Şərhut-Təbsira vat-Təzkira” 
kitabında123 söyləyir. Bunun eynisini Burhənud-Din Əbu İshaq əl-Əbnəsi 
“əl-Şəzə əl-Fəyyəh” kitabında söyləyir. Həmçinin Zeynud-Din Əbul-Bərakət 
İbnul-Kəyyəl (vəfatı hicri 929) deyir: “Kim onu (əd-Dəbərini) hüccət 
sayıbsa (Abdur-Razzaq’n hifzinin) dəyişməsinə önəm verməmişdir, 
                                                          
120 “əl-Bədr əl-Munir”, 3/643; 
121 “Lisənul-Mizən”, 2/37-38; 
122 “Fəthul-Muğis bi Şərhi Əlfiyyətil-Hədis”, 4/480; 
123 Bax: 2/337;  
S ə h .  | 60 
 
çünki (əd-Dəbəri) hifzindən yox, yalnız (Abdur-Razzaq’ın) 
kitablarından rəvayət edir.”124 
Məhz bu və digər səbəblərə görə böyük hafizlər, müctəhidlər İshaq əd-
Dəbəri’nin rəvayət etdiyi “əl-Musannəf” kitabına könül rahatlığı ilə etimad 
ediblər. Əgər İbn Abdil-Bərr’in “ət-Təmhid” kitabındakı növbəti sözləri 
üzərində düşünsək bunun nə dərəcədə önəmli olduğunu anlayacağıq, belə 
ki, o, deyir: “Biz bunun Abdur-Razzaq’ın kitabında olduğunu ona görə 
söylədik ki, çünki biz onu əd-Dəbəri’nin kitabında və başqasının 
ondan bu şəkildə (rəvayət etdiyini) gördük.”125 əl-Xatib əl-Bəğdədi, İbn 
Həcər əl-Asqaləni, əz-Zəhəbi və başqaları İshaq əd-Dəbəri’nin Abdur-
Razzaq’dan rəvayətini səhih sayıblar. Xüsusilə də İbn Həcər “Fəthul-Bəri” 
kitabında “iyirmi bir rükəti” zikr edən məhz bu rəvayəti zikr edir və bir 
etiraz etmir. Ümumiyyətlə “əl-Musannəf” kitabının rəvayətindəki ümdə, 
dayaq nöqtəsi əd-Dəbəri’dir, əgər onun Abdur-Razzaq’dan rəvayəti səhih 
deyilsə o zaman Abdur-Razzaq’ın “əl-Musannəf” kitabını ümmət rəflərdən 
çıxara bilərlər, kitabxanalardan kənarlaşdıra bilərlər. Lakin Allaha həmd 
olsun ki, hal heç də Şeyx əl-Albani’nin dediyi kimi deyildir. Müasirlərdən 
Şeyx Abdullah bin Muhəmməd bin Əhməd əd-Duveyş, İsmail bin 
Muhəmməd əl-Ənsari və başqaları bu nöqtədə Şeyx əl-Albani’yə etiraz 
ediblər. 
 
 
 
Yezid bin Xuseyfə’nin əsəri 
 
Yuxarıda qeyd edilmiş rəvayətlər arasında Yezid bin Xuseyfə’nin əsəri də 
vardır. Onu burada bir daha zikr edirik. əl-Beyhəqi deyir: “Əbu Abdulləh 
əl-Hüseyn bin Muhəmməd bin əl-Hüseyn bin Fəncəveyh bizə əd-
Dəmiğan şəhərində xəbər verdi; Əhməd bin Muhəmməd bin İshaq əs-
Sunni bizə rəvayət etdi; Abdullah bin Muhəmməd bin Abdil-Aziz əl-
Bəğavi bizə bildirdi; Əli bin əl-Cad bizə rəvayət etdi; İbn Əbi Zi’b 
(bizə) Yezid bin Xusayfə’dən, o da əs-Səib bin Yezid’dən belə dediyini 
bildirdi: “Ömər bin əl-Xattab’ın – radiyallahu anhu - dövründə 
ramazan ayında iyirmi rükət qılırdılar.” Dedi: “Yüzlük surələr 
                                                          
124 “əl-Kəvakib ən-Neyyirat fi Mərifəti mən İxtələta minər-Ruvatis-Siqat”, 1/273; 
125 “ət-Təmhid”, 11/163; 
S ə h .  | 61 
 
oxuyardılar və Osmanın – radiyallahu anhu - zamanında qiyamın 
şiddətinə görə əsalarına yüklənərdilər.” Bu rəvayət də Abdur-Razzaq’ın 
Davud bin Qeys və başqaları vasitəsilə Muhəmməd bin Yusuf’dan rəvayət 
etdikləri iyirmi rükət rəvayətini dəstəkləyir.  
Lakin Şeyx əl-Albani bu rəvayətə də etiraz etmişdir. Burada Şeyxin etdiyi 
etirazı zikr edirəm. Şeyx deyir: “İyirmi ləfzi ilə gəlmiş bu rəvayət 
təravih namazında iyirmi rükətin məşru olmasında əsaslandıqları ən 
əsas dəlildir və isnadının zahiri səhihdir və buna görə də bəziləri onu 
səhih sayıblar. Lakin onun bir illəti, hətta bir neçə illəti vardır ki, 
onun səhih olduğunu söyləməyə mane olur və onu zəif, münkər edir 
və bunun bəyanı bir neçə yöndəndir:” Şeyx bunu söylədikdən sonra bir-
bir bu illətləri zikr edir və biz də onları olduğu kimi nəql edirik: 
“Birinci: bu İbn Xuseyfə siqa olsa da, İmam Əhməd bir rəvayətində 
onun haqqında deyir: “Hədisləri münkər olandır.” Buna görə də əz-
Zəhəbi onu “əl-Mizən” kitabına almışdır. Əhmədin bu sözündə işarə 
vardır ki, İbn Xuseyfə bəzən siqaların rəvayət etmədiyini tək rəvayət 
edir. Beləliklə də “mustələhul-hədis” elmindən bilindiyi kimi belə 
biri özündən daha hafiz olan birinə müxalif olarsa hədisi rədd olunur 
və şazz sayılır. Bu əsər də bu növdəndir, çünki gördüyün kimi rəvayət 
əs-Səib bin Yezid üzərində durub; ondan Muhəmməd bin Yusuf və İbn 
Xuseyfə rəvayət edib. Ədəddə ondan rəvayətdə ixtilaf ediblər; belə ki, 
birincisi on bir, digəri isə iyirmi rəvayət etmişdir. Üstün olan 
birincinin sözüdür, çünki o, daha siqadır, çünki əl-Həfiz İbn Həcər 
onu “siqa, səbt” olaraq vəsf edib və ikinci üçün isə sadəcə “siqa” 
deməklə kifayətlənmişdir və bu şərəfli elmdə təcrübəsi olanlara 
məlum olduğu kimi iki tərəf qarşı-qarşıya gəldikdə belə bir fərq bir 
tərəfi digərinə üstün edən səbəblərdən ola bilir. 
İkinci: İbn Xuseyfə ədəd rəvayətində iztirab etmişdir. İsmail bin 
Umeyyə deyir ki, əs-Səib bin Yezid’in bacısı oğlu Muhəmməd bin 
Yusuf ona xəbər verdi; sonra Malikin İbn Yusuf’dan rəvayət etdiyinin 
eynisini zikr edir və sonra İbn Umeyyə deyir: “Dedim: “Yoxsa iyirmi 
bir?” (Muhəmməd bin Yusuf) dedi: “Bunu əs-Saib bin Yezid’dən İbn 
Xuseyfə eşidib.” Soruşdum: “Yezid bin Xuseyfə?” Dedi: “Hesab etdim 
ki, əs-Səib dedi: “İyirmi bir”. Deyirəm: İsnadı səhihdir. 
Onun daha öncəki “iyirmi” sözü ilə olan rəvayətindən fərqli olaraq bu 
rəvayətdə “iyirmi bir rükət” söyləməsi və bunda “hesab etdim”, yəni 
güman etdim deməsi İbn Xuseyfə’nin bu ədədi rəvayət etməkdə 
S ə h .  | 62 
 
iztirablı olmasına və yaxşıca hifz etmədiyi üçün bunu qətiyyət ilə yox, 
zənn ilə rəvayət etdiyinə dəlildir. Bu ədədlə gəlmiş rəvayətin 
hüccətliyini qüvvədən düşürmək üçün təkcə bu kifayət edir, o zaman 
özündən daha hafiz olan birinə müxalif olduğunu bildikdə necə?! 
Bunu növbəti nöqtə də dəstəkləyir: 
Üçüncü: Bir az öncə zikr olunduğu kimi Muhəmməd bin Yusuf əs-Səib 
bin Yezidin bacısı oğludur, beləliklə də o, əs-Səibə qohum olduğu 
üçün onun rəvayətini başqasından daha yaxşı bilir və daha yaxşı 
yadda saxlayır. Onun rəvayət etdiyi say müxalifi İbn Xuseyfənin 
rəvayət etdiyindən daha üstündür...”126 
Beləliklə Şeyxin tənqidini yığcam şəkildə belə təqdim etmək olar: 
Birinci: Muhəmməd bin Yusuf iki səbəbə görə Yezid bin Xuseyfə’dən daha 
siqadır, daha hafizdir. Birinci səbəb budur ki, İmam Əhməd – rahiməhullah 
– İbn Xuseyfə haqqında “hədisləri münkər olandır” demişdir, lakin İbn 
Yusuf haqqında belə bir şey söylənməyib. İkinci səbəb isə budur ki, əl-
Həfiz İbn Həcər İbn Yusuf haqqında “siqa, səbt” demiş, İbn Xuseyfə 
haqqında isə yalnız “siqa” demişdir. 
İkinci: İbn Xuseyfənin rəvayətində iztirab vardır, gah iyirmi rükət deyir, 
gah da iyirmi bir rükət deyir. Üstəlik İbn Xuseyfə nə eşitdiyini qəti 
bilməyib, sadəcə güman edərək rəvayət edib. 
Üçüncü: İbn Yusuf bunu daha yaxşı bilməlidir, çünki o əs-Səib’in 
qohumudur, daha dəqiq desək bacısı oğludur. Qohumu digərlərindən daha 
yaxşı bilməlidir. 
Biz Şeyx əl-Albani’nin etirazlarını, tənqidində əsaslandığı nöqtələri 
bacardığımız qədər adil şəkildə təqdim etdik və bundan sonra bu 
etirazlara alimlərin verdikləri cavabları təqdim edirəm. 
İlk öncə İmam Əhməd’in İbn Xuseyfə haqqında söylədiyi sözə toxunaq, 
belə ki, İmam Əhməd onun haqqında “munkərul-hədis” ləfzini işlətmişdir. 
Qeyd edək ki, Yezid bin Xuseyfə İmam Əhmədin siqa saydığı ravidir. Yəhyə 
bin Main deyir: “Yezid bin Xuseyfə siqadır.”127 İmam Əhməd buyurur: 
“(Onun haqqında) xeyirdən başqa bir şey bilmirəm.”128 İbn Əbi Hətim 
deyir: “Əli bin Əbi Tahir bizə yazdığı yazısında deyir: Əbu Bəkr əl-
                                                          
126 “Salətut-Təravih”, səh: 49-51; 
127 “Min Kələm Əbi Zəkəriyyə Yəhyə bin Main fir-Ricəl”, (347) 
128 “əl-İləl va Marifətir-Ricəl”, 2/490 (3232) 
S ə h .  | 63 
 
Əsram bizə bildirdi: Əbu Abdilləh’dən Yezid bin Xuseyfə haqqında 
soruşdum. Dedi: “Siqadır, siqadır”.”129 Burada İbn Əhməd ona “siqadır, 
siqadır” hökmü vermişdir, bu isə sadəcə “siqa” hökmündən üstündür. Eyni 
səhifədə İbn Əbi Hətim atası İmam Əbu Hətim ər-Razi’nin onun haqqında 
“siqa” dediyini nəql edir. əl-Mizzi “Təhzibul-Kəməl” kitabında bu görüşləri 
bu şəkildə zikr edir: “Əbu Bəkr əl-Əsram Əhməd bin Hənbəl’dən, Əbu 
Hətim’dən və ən-Nəsai’dən (onun haqqında) “siqa” (söylədiklərini) 
nəql edir. Əbu Ubeyd əl-Əcurri (isə) Əbu Davud’dan nəql edir ki, 
Əhməd dedi: “Münkərul-Hədis.”130 Əhməd bin Sad bin Əbi Məryəm 
(isə) Yəhyə bin Main’dən (belə dediyini) nəql edir: “Siqadır, 
hüccətdir.” Muhəmməd bin Sad dedi: “Abid idi, çox həcc edən idi və 
çoxlu hədis rəvayət edən idi, səbt idi.” İbn Hibban onu siqa ravilər 
üçün yazdığı kitabında zikr edir.”131 İbn Abdil-Bərr onun haqqında 
deyir: “Siqa və məmun idi.” Yəni əmin idi, etibarlı idi. İbn Həcər də “ət-
Təqrib” kitabında “siqa” olduğunu deyir. Əlavə olaraq zikr edək ki, İmam 
İbn Şəhin onu siqa ravilər haqqında yazdığı kitabına almışdır. İmam Malik, 
əl-Buxari, Muslim kitablarında ona hüccət olaraq rəvayətlərinə 
əsaslanıblar. 
İmam Əhməd’in “münkərul-hədis” sözünə gəldikdə isə bunun cavabını İbn 
Həcər özü vermişdir, belə ki, o, “Hədyus-Səri” adlı müqəddiməsində 
buyurur: “Bu sözü Əhməd öz müasirlərinin rəvayət etmədiyi hədisləri 
rəvayət edənlər haqqında işlədir, bu, onun halını hər tərəfli 
araşdırdıqda bilinir. İbn Xuseyfə ilə Malik və bütün imamlar hüccət 
kimi (kitablarında) istifadə ediblər.”132 İbn Həcər’in qəsdi budur ki, 
İmam Əhmədin sözlərini analiz etdikdə müşahidə edirik ki, o, “münkərul-
hədis” və ya “münkər hədislər rəvayət edir” şəklindəki sözləri ravini zəif 
saymaq üçün yox, onun bəzi rəvayətlərinin başqa ravilərdə olmamasına 
işarə etmək üçün işlədir. Bu, belə bir ravinin hər hansısa bir əsəri rəvayət 
etməkdə tək qalması həmin rəvayəti zəif etmir. Bunu izah etmək üçün İbn 
Həcərin bir başqa sözünü misal kimi göstərmək yerinə düşür. İbn Həcər 
deyir: “Muhəmməd bin İbrahim bin əl-Həris ət-Teymi kiçik 
tabiilərdəndir, mədinəlidir, məşhurdur; onu İbn Main və əksəriyyət 
                                                          
129 “əl-Cərh vat-Tədil”, 9/274;  
130 Şeyx Bəşşər Avvad Məruf bu rəvayət haqqında deyir: “Mənə görə bu şey 
Əhməddən sabit olmamışdır.” Əbu Ubeyd əl-Əcurri’nin Əbu Davuda verdiyi 
suallar haqqındakı kitab günümüzə qədər gəlib çıxıb və kitabın ikinci, üçüncü, 
dördüncü və beşinci hissələri Doktor Abdul-Alim Abdul-Azim əl-Bəstəvi 
tərəfindən təhqiq olunub və orada bu sözlərə rast gəlmədik. 
131 “Təhzibul-Kəməl fi Əsməir-Ricəl”, 32/173-174; 
132 “Fəthul-Bəri”, 1/453; 
S ə h .  | 64 
 
siqa sayıb və əl-Uqeyli onu zəif ravilər arasında zikr edib və Abdullah 
bin Əhməd bin Hənbəl’dən belə dediyini rəvayət edir: Atamı belə 
deyərkən eşitdim: Hədisində bir şeylər var, münkər hədislər rəvayət 
edir.” İbn Həcər bunları zikr etdikdən sonra deyir: “Deyirəm: Münkər 
sözünü Əhməd bin Hənbəl və bir qrup alim başqalarının rəvayət 
etmədiyi nadir hədis haqqında işlədirlər; bu söz də bu mənaya 
yozulmalıdır.”133 Bunu zikr etməyimizin səbəbi isə budur ki, Muhəmməd 
bin İbrahim bin əl-Həris ət-Teymi məşhur “əməllər niyyətə görədir” 
hədisinin ravisidir. Əgər bu söz ravinin zəif olması, xətalar etməsi anlamını 
daşısaydı o zaman bu məşhur hədisin zəif olduğunu söyləməli olardıq, 
halbuki bu hədisin səhih olması üzərində ümmət ittifaq etmişdir. Bu 
deyilənləri dəstəkləyən tərəf budur ki, İmam Əhməd bir rəvayətdə onu 
“siqa” saymış, digərində isə “xeyirdən başqa bir şey bilmirəm” demişdir. 
Bu isə açıq-aşkar təvsiqdir. 
Buna görə də Şeyx Nurud-Din əl-İtr deyir: “Onların “münkər hədis” sözü; 
son dönəmin alimlərin terminologiyasında “münkər” zəif ravinin 
siqa raviyə müxalif olaraq rəvayət etdiyinə deyilir. Lakin əvvəlki 
dönəmin alimlərindən bir çoxu “münkərliyi” ravi siqa olsa belə 
(ravinin rəvayətində) tək qalması üçün işlədiblər. Bu isə Əhməd bin 
Hənbəlin, Duheym’in və başqalarının sözlərində çoxdur. Ömərin 
dövründə səhabələrin iyirmi rükət qıldığını deyən hədisin ravisi 
Yezid bin Xuseyfəni zəif çıxaranın xətasını buradan anlaya bilirsən, 
belə ki, İmam Əhmədin bir rəvayətdə onun haqqında “münkərul-
hədis” söyləməsinə görə bir az zəif saymışdır, halbuki sən bildin ki, 
İmam Əhmədin bu sözü hədisin zəif olmasını tələb etmir, əksinə bu, 
onun tərəfindən verilmiş “bəzi hədisləri tək rəvayət etmək” 
hökmüdür və siqa ravinin tək başına hədis rəvayət etməsi heç bir 
zərər verməz. Zərər verən yalnızca onun müxalif olmasıdır. Burada 
qəsd olunan isə ”ravinin rəvayətində tək qalması”dır və bunun dəlili 
budur ki, Əhməd – radiyallahu anhu – həmçinin onu siqa 
saymışdır.”134 
Buraya qədər zikr etdiklərimizdən anlaşıldı ki, İmam Əhməd’in o sözü İbn 
Xuseyfə’nin dərəcəsini aşağı salmır və siqa bir ravinin digərlərinin rəvayət 
etmədiklərini tək olaraq rəvayət etməsi pis bir xüsusiyyət deyildir, əksinə 
bu, onun rəvayətə verdiyi önəmdən, əhəmiyyətdən irəli gəlir. Ona görə də 
əz-Zəhəbi deyir: “... əksinə siqa və hafiz olan kəs əgər tək başına bəzi 
                                                          
133 Eyni mənbə: 1/437 
134 “Mənhəcun-Nəqdi fi Ulumil-Hədis”, səh: 114; 
S ə h .  | 65 
 
hədisləri rəvayət edibsə bu, onun üçün daha üstün məqamdır, 
rütbəsinin daha kamil olduğunu göstərir və onun əsər elminə olan 
əhəmiyyətinə və müasirlərdən fərqli olaraq onların bilmədikləri 
şeyləri dəqiqliklə yadda saxlamış olmasına dəlalət etmiş olur. Lakin 
onun bir şeydə xəta etməsinin üzə çıxması istisnadır, belə olduqda bu 
bilinir. Hər şeydən öncə Allahın elçisinin - salləllahu aleyhi va səlləm 
– böyük və kiçik səhabələrinə nəzər sal! Onların arasında elə birisi 
yoxdur ki, başqalarının rəvayət etmədikləri bir sünnəti rəvayət 
etməmiş olsun, belə olduqda ona deyilir: “Bu hədisdə başqa ravilər 
tabe olmayıblar.” Tabiilər də belədir; onlardan hər birində 
başqasında olmayan bir elm olmuşdur...”135 Bu sözlərin tələb etdiyi 
məna budur ki, siqa bir ravinin tək başına bəzi hədislər rəvayət etməsi 
onun üçün bir eyib deyildir, lakin burada istisna hal o ravinin xətasının üzə 
çıxmış olmasıdır. 
İmam Əhmədin təvsiq etdiyi və cərh etdiyi ravilər haqqında böyük bir 
imam, mühəddis Əbul-Məhəsin Yusuf bin əl-Həsən bin Abdil-Hədi əd-
Diməşqi əs-Salihi (vəfatı hicri 909) “Bəhrud-Dəmmi fi Mən Təkəlləmə fihi 
əl-İməmu Əhmədu bi Mədhin Əu Zəmmi” adlı bir kitab yazmışdır və orada 
Yezid bin Abdilləh bin Xuseyfə’ni də zikr edir və İmam Əhmədin onu təvsiq 
etdiyini qeyd edir. Əhmədin onu cərh etməsi haqqında heç bir şey zikr 
etmir. Bu da həmçinin bizim dediklərimizi dəstəkləyir. Həmçinin digər 
böyük bir alim, böyük bir mühəddis İmam Əbul-Həsən İbnul-Qattan əl-Fəsi 
(vəfatı hicri 628) “Bəyənul-Vahmi val-İyhəm” adlı möhtəşəm hədis nəqdi 
kitabında deyir: “O, Yezid bin Abdilləh bin Xuseyfə’dir və o, heç bir 
ixtilafsız siqadır.”136 Bu, həmçinin əz-Zeyləi və İbnul-Muləqqin kimi iki 
mühəddis alim tərəfindən zikr edilmişdir. 
Onu da qeyd edək ki, Yezid bin Xuseyfə bu rəvayəti tək rəvayət 
etməmişdir. Yuxarıda gördüyüm kimi Muhəmməd bin Yusuf da ona 
müvafiq olmuş, o da iyirmi rəvayət etmişdir. Həmçinin buna müvafiq olan 
və bunun doğru olduğunu göstərən digər xəbərlər də mövcuddur, bunların 
hamısı ilə qarşıda tanış olacağıq. 
Sonra Şeyx əl-Albani əz-Zəhəbi’nin onu “əl-Mizən” kitabında zikr etməsinə 
işarə etmişdir, lakin bu, heç bir şeyi dəyişmir, çünki əz-Zəhəbi o kitabında 
haqqında xəta olaraq mənfi fikir söylənilmiş siqa raviləri də qeyd etmişdir. 
Ona görə də kitabın əvvəlində buyurur: “Kitabın əsli və mövzusu zəif 
                                                          
135 “Mizənul-İtidəl”, 3/140; 
136 “Bəyənul-Vahmi val-İyhəm fi Kitəbil-Əhkəm”, 5/298; 
S ə h .  | 66 
 
ravilər haqqındadır və orada (həm də) bir qrup siqa ravi də vardır, 
onları müdafiə etmək üçün və ya onların zəif olmasına təsir etməyən 
söhbətin olmasına görə (burada) zikr etdim.”137 Misal üçün məşhur 
hafiz alim İmam Abdur-Rahmən ibn Əbi Hətim’i də “əl-Mizən” kitabında 
zikr etmiş və demişdir: “Əbul-Fədl əs-Süleymani onu (şiə mühəddislər 
arasında) zikr etməsəydi mən də onu (bu kitabımda) zikr etməzdim 
və (Əbul-Fədl) nə pis iş görmüşdür?!”138 Buradan anlayırıq ki, əz-Zəhəbi 
– rahmətullahi aleyhi – siqalığında şəkk olmayan bəzi raviləridə kitabında 
zikr etmişdir. Yezid bin Xuseyfənin də siqa olmasında heç bir şəkk yoxdur, 
hədisləri sabitdir, məhfuzdur, münkər deyildir. Axı əl-Buxari və Muslim 
“əs-Sahih” kitabında onu hüccət olaraq istifadə ediblər. İbn Həcər 
“Təqribut-Təhzib” kitabında onu yalnız siqa hesab etmişdir, əgər İmam 
Əhməd’in sözü İbn Xuseyfə’nin xəta etməsi anlamına gəlsəydi o zaman İbn 
Həcər ən azından “siqadır, bəzən xəta edir” qeyd edərdi, necə ki, bir çox 
ravi haqqında bu qeydi zikr edir. Lakin burada sadəcə “siqa” olduğunu zikr 
etməsi onu göstərir ki, İbn Həcər onun siqa olması və rəvayətlərində dəqiq 
olmasını etiraf edir. 
Bunu izah etdikdən sonra Şeyx əl-Albani’nin irəli sürdüyü daha bir 
nöqtəyə toxunaq, belə ki, Şeyx – rahiməhullah – buyurur: “...çünki əl-Həfiz 
İbn Həcər onu “siqa, səbt” olaraq vəsf edib və ikinci üçün isə sadəcə 
“siqa” deməklə kifayətlənmişdir və bu şərəfli elmdə təcrübəsi 
olanlara məlum olduğu kimi iki tərəf qarşı-qarşıya gəldikdə belə bir 
fərq bir tərəfi digərinə üstün edən səbəblərdən ola bilir” 
İlk öncə “səbt” sözü haqqında məlumat verək. “Səbt” sözü ərəb dilində 
bizim də anladığımız “sabit” sözü ilə eyni köklüdür, eyni mənadadır. əs-
Səxavi deyir: “Səbt; qəlbi, dili və yazısı sabit olandır.”139 Termin kimi isə 
mühəddislər bunu iki məna üçün istifadə edirlər: birinci: öz hafizəsinə 
əsaslanan və adətən rəvayətlərində sözləri dəqiqliklə yadda saxlayıb 
ötürən, ikinci: eşitdiyi hədisləri kitaba yazan, sözlərini dəqiqləşdirən və 
orada hər hansı bir dəyişikliyin vaqe olmaması üçün onu qoruyan. Bir 
raviyə “səbt” hökmü verirlərsə o, siqa’dan da yuxarı mərtəbədir. Ravinin 
ən üstün mərtəbə olduğunu göstərmək “səbt” və ya “hüccət” və ya “imam” 
kimi sözlər işlədirlər. Həmçinin bir ravinin ən üstün mərtbədə olduğunu 
bildirmək üçün bəzən “siqa” sözünü təkrarlayırlar, yəni “siqadır, siqadır” 
deyirlər. Ona görə də “siqa, səbt” və ya “siqa, hüccət” və ya “siqa, məmun” 
                                                          
137 “Mizənul-İtidəl”, 4/616; Darul-Mərifə, birinci nəşr: 1382/1963, Beyrut 
138 Eyni mənbə: 2/588 
139 “Fəthul-Muğis bi Əlfiyyətil-Hədis”, 2/279; 
S ə h .  | 67 
 
və ya “siqa, imam” və ya “siqa, siqa”, “səbt, səbt”, “səbt, hüccət” şəklində 
verilmiş hökmlər mücərrəd “siqa” hökmündən üstündür, ən ali mərtəbə 
sayılır. 
Bundan sonra Muhəmməd bin Yusuf haqqında əl-Mizzi’nin kitabında zikr 
etdiklərini nəql edək; əl-Mizzi deyir: “Əli bin əl-Mədini deyir: Yəhyə bin 
Said’i belə deyərkən eşitdim: “Muhəmməd bin Yusuf, Abdur-Rahmən 
bin Humeyd və Abdur-Rahmən bin Ammar’dan daha sabit idi, ayağı 
axsaq idi, səbt idi.” Sadəqa bin əl-Fədl əl-Mərvazi dedi: “Yəhyə bin 
Said əl-Qattan bizə Muhəmməd bin Yusuf’dan rəvayət etdi və bu şeyxi 
çox tərifləyərdi və onu Muhəmməd bin Əbi Yəhyə’dən üstün tutardı.” 
əl-Buxari deyir: “Yəhyə bin Said onu səbt sayardı.” Yəhyə bin Main 
deyir: “Yəhyə bin Said ondan beş hədis eşitmişdir və Yəhyə mənə 
dedi: “Siqalıqda ona oxşayan bir şeyx görmədim.” Abdullah bin 
Əhməd bin Hənbəl öz atasından, Əbu Bəkr bin Əbi Xeysəmə və İshaq 
bin Mənsur isə Yəhyə bin Main’dən və Əbu Abdir-Rahmən ən-
Nəsəi’dən “siqa” (hökmünü) nəql ediblər. Musab bin Abdilləh əz-
Zubeyri dedi: “Onun Mədinə şəhərində şərəfi və dəyəri var idi.” İbn 
Hibban onu “əs-Siqat” kitabında zikr etmişdir. əl-Buxari, Muslim, ət-
Tirmizi və ən-Nəsai ondan rəvayət ediblər...”140 əl-Mizzi’nin onun 
haqqında verilmiş hökmləri burada zikr edib qurtarır və daha sonra 
özündəki ali isnad ilə Muhəmməd bin Yusuf vasitəsilə bir hədis rəvayət 
etmişdir. Lakin bizə lazım olan hissə bu qədər idi. 
Nə üçün İbn Həcər ona “siqa, səbt” hökmü vermişdir? Bu sualın cavabını 
anlamaq üçün İbn Həcər’in kitablarına nəzər salaq. İbn Həcərin “Təhzibut-
Təhzib” və “Təqribut-Təhzib” adlı iki kitabı vardır. Hər iki kitab da İmam 
əl-Mizzi’nin “Təhzibul-Kəməl” adlı kitabına edilmiş xidmətdir. “Təhzibut-
Təhzib” kitabında əl-Mizzi’nin kitabındakı əlavə rəvayətləri çıxarmış, 
yalnız ravinin kimlərdən rəvayət etməsi, kimlərin ondan rəvayət etməsi və 
ravi haqqında verilmiş hökmləri saxlamış və bir çox yerdə əl-Mizzi’nin 
qeyd etmədiyi nəqlləri əlavə etmişdir. “Təqribut-Təhzib” kitabında isə 
yalnız ortada hasil olan hökmü zikr etmişdir. İbn Həcər “Təhzibut-Təhzib” 
kitabında əl-Mizzi’nin yuxarıda nəql etdiyimiz sözlərini zikr etdikdən 
sonra deyir: “Deyirəm: İbnul-Mədini dedi: “Muhəmməd bin Yusuf əl-
Ərac siqadır.” İbnuş-Şəhin “əs-Siqat” kitabında söyləyir: “Əhməd bin 
Saleh, yəni əl-Misri dedi: “Səbt’dir, onun şanı vardır.” Dedi: “Əhməd 
bin Saleh onu çox bəyənərdi.” “əz-Zəhra” kitabında ondan altmış iki 
                                                          
140 “Təhzibul-Kəməl”, 27/50-51; 
S ə h .  | 68 
 
hədis rəvayət etmişdir.”141 İbn Həcər’in əlavə etdiyi sözlər burada bitir. 
“Təhzibul-Kəməl” kitabını təhqiq etmiş Bəşər Avvad dipnotda İbn Həcərin 
əlavə etdiyi bu sözlər haqqında deyir: “İbn Həcər bu şəkildə söyləmişdir 
və bu, doğru deyildir, çünki bu söz Osman bin Affan’ın azadlı qulu 
Muhəmməd bin Yusuf əl-Quraşi’nin haqqında deyilib və qarşıda 
gələcək. Bu, İbn Şəhin’in dediyinin hərfbəhərf nəqlidir ki, bu aşkar 
anlaşılsın: “Əhməd bin Saleh dedi: Osmanın – və o, İbn Affandır – 
azadlı qulu Muhəmməd bin Yusuf, hansı ki, ondan İbn Cureyc rəvayət 
edir; səbtdir, onun şanı vardır.” Əhməd bin Saleh onu çox bəyənərdi.” 
(Onun “əs-Siqat” kitabı, 1199) Ola bilsin ki, İbn Həcərin xəta 
etməsinin səbəbi (İbn Şəhin’in) “hansı ki, ondan İbn Cureyc rəvayət 
edir” sözləri olmuşdur, çünki onların hər ikisindən də İbn Cureyc 
rəvayət etmişdir. Doğrusunu Allah bilir.”142 Beləliklə bunun İbn Həcərin 
bir xətası olduğunu anlamış oluruq və Əhməd bin Salehin “səbt” hökmünü 
Muhəmməd bin Yusuf əl-Ərac’a yox Muhəmməd bin Yusuf əl-Quraşi’yə 
verdiyini öyrənmiş oluruq. Belə hallar ən böyük hafizlərdə baş verə bilir, 
çünki nəzərə almalıyıq ki, o dövrdə əlyazmalar ilə çalışırdılar və alimin 
diqqətsiz olması hər bir şeyi dəqiqləşdirməyin çətinliyindən irəli 
gəlmişdir. Muhəmməd bin Yusuf haqqında deyilmiş bu sözlərdən yekun 
olaraq İbn Həcər “Təqribut-Təhzib” kitabında “sıqadır, səbtdir” hökmünü 
vermişdir. Yadda saxlamaq lazımdır ki, “Təqribut-Təhzib” kitabı əl-
Mizzi’nin “Təhzibul-Kəməl” kitabının yekun rəyləridir və ola bilsin ki, İbn 
Həcərin bu hökmü verməsində onun başqa ravi haqqında deyilmiş sözləri 
də bu ravi haqqında nəzər alması bir rol oynamışdır. Bundan əmin 
olmasaq da bunu nəzərə almağımız lazımdır və qarşıda bizim köməyimizə 
gələcək. 
İndi isə hər iki ravi haqqında verilmiş təvsiq hökmlərini müqayisə edək və 
ondan bir nəticə çıxaraq. İlk öncə Muhəmməd bin Yusuf haqqında hökm 
verənin adını və onun verdiyi hökmü zikr edirik: 
Yəhyə bin Said əl-Qattan: səbt; Əhməd bin Hənbəl: siqa; Yəhyə bin Main: 
siqa; ən-Nəsəi: siqa; İbnul-Mədini: siqa; İbn Şəhin: siqa; İbn Hibban: siqa 
                                                          
141  “Təhzibut-Təhzib”, 3/739; Bu sözlər üçün “Təhzibut-Təhzib” kitabının 
Hindistanın Heydərabad şəhərində “Dairatul-Məarifin-Nizəmiyyə” çapına 
(birinci nəşr: 1326) nəzər saldıqda sözlərdə çoxlu səhvlərin olduğunu gördük. 
Misal üçün “səbtən” sözünün yerinə “kətibən” sözü keçir, həmçinin “yusbituhu” 
sözünün yerinə “yuşbihuhu” sözü keçir. Ona görə də kim bu çapa etimad 
edəcəksə bunu nəzərə alsın! 
142 “Təhzibul-Kəməl”, 27/51; 
S ə h .  | 69 
 
İndi isə Yezid bin Abdilləh bin Xuseyfə haqqında verilmiş hökmlərə baxaq: 
Əhməd bin Hənbəl: siqa, siqa; Yəhyə bin Main: siqa, hüccət; Əbu Hətim: 
siqa; ən-Nəsai: siqa; İbn Sad: siqa, kəsirul-hədis, səbt; İbn Şahin: siqa; İbn 
Hibban: siqa; İbn Abdil-Bərr: siqa, məmun; 
Bu müqayisədən nəzərimizə çarpan tərəf budur ki, Yəhyə bin Main 
hökmündə İbn Xuseyfə’ni Muhəmməd bin Yusuf’dan daha üstün 
tutmuşdur, çünki İbn Xuseyfə’yə “siqa, hüccət” hökmü verdiyi halda ona 
sadəcə “siqa” hökmü vermişdir. “Muaviyə bin Saleh İbn Main’in belə 
dediyini nəql edir: “O (yəni Əbu Xalid əl-Əhmər) siqadır, lakin səbt 
deyildir.”143 Həmçinin Əbul-Valid əl-Bəci deyir: “Abbas bin Muhəmməd 
əd-Duri İbn Main’dən onun belə dediyini rəvayət etdi: “Muhəmməd 
bin İshaq siqadır, lakin hüccət deyildir.”144 Bu da isbat edir ki, İbn Main 
“səbt” və “hüccət” mərtəbəsini “siqa” mərtəbəsindən üstün tutmuşdur, 
çünki yuxarıda izah etdiyimiz kimi “səbt” və “hüccət” mərtəbəsində olanlar 
hifzdə və rəvayətləri qələmə almaqda dəqiqdir. 
Muhəmməd bin Yusuf’a ən ali mərtəbəni tək Yəhyə bin Said əl-Qattan 
verdiyi halda, İbn Xuseyfə’yə ən ali mərtəbəni Yəhyə bin Main, İbn Sad, 
Əhməd bin Hənbəl və İbn Abdil-Bərr vermişdir. Əhməd bin Hənbəl ona 
“siqa, siqa” deyir, bu isə “siqa” hökmündən üstündür. Həmçinin İbn Sad 
kitabında İbn Xuseyfə haqqında yazmış, lakin Muhəmməd bin Yusuf’dan 
rəvayət etdiyi halda onun haqqında heç bir şey yazmamışdır. Üstəlik İmam 
Şəmsud-Din əz-Zəhəbi “əl-Kəşif” kitabında Muhəmməd bin Yusuf haqqında 
bu hökmü vermişdir. “Saduq, muqill”.145 Saduq olması siqadan daha kiçik 
mərtəbədir, “muqill” isə az hədis rəvayət etməyinin vəsfidir. Lakin İbn 
Xuseyfə üçün “Siqa, nəsik”146 hökmünü vermişdir. “Nəsik” çoxlu ibadət 
edən, zahid, abid anlamındadır. Yəni əz-Zəhəbi İbn Xuseyfə’ni daha üstün 
mərtəbəyə qoymuşdur. Bunların hamısı göstərir ki, əgər Şeyx əl-Albani’nin 
qarşıya qoyduğu metod ilə hərəkət etməli olsaq o zaman İbn Xuseyfə’ni 
üstün saymalıyıq, çünki onu Yəhyə bin Main, əz-Zəhəbi daha üstün 
sayıblar. Lakin biz deyirik ki, hər iki ravi siqadır və hər iki ravinin rəvayəti 
səhihdir. 
Şeyx əl-Albani növbəti etirazını bildirərək deyir: “İbn Xuseyfə ədəd 
rəvayətində iztirab etmişdir.” Rəvayətdə iztirab ilə qəsd olunan ravinin 
                                                          
143 “Siyər Əaləmin-Nubələ”, 9/20; 
144 “ət-Tədilu val-Təcrih limən Xarracə ləhu əl-Buxari fil-Cəmi’is-Sahih”, 1/285; 
145 “əl-Kəşif fi Mərifəti Mən ləhu Rivayətun fil-Kutubis-Sittə”, 2/232 (5233), 
146 Eyni mənbə: 2/385 
S ə h .  | 70 
 
bir dəfə bir cür, bir dəfə isə ona müxalif şəkildə rəvayət etməsidir. İztirab 
həm sənəddə olur, həm də mətndə olur. Şeyxin burada qəsd etdiyi budur 
ki, İbn Xuseyfə’nin rəvayətində bəzən iyirmi gəlir, bəzən iyirmi bir, bəzən 
də iyirmi üç gəlir və Şeyxə görə bu, iztirabdır, yəni qarışıqlıqdır. Bunun 
cavabında deməliyi ki, belə bir etiraz əsaslı deyildir, çünki iztirab 
rəvayətləri cəm etmək mümkün olmadıqda ortada qalan nəticədir. Burada 
isə rəvayətlər çox asanlıqla cəm edilir. İbn Həcər deyir: “İyirmidən artıq 
olan ədəddəki ixtilaf isə vitrdəki ixtilafa görədir, sanki bəzən bir 
rükət ilə vitr edərdi, bəzən də üç rükət ilə edərdi.”147 İbn Həcərin bu 
dediklərini ondan öncə və sonra gəlmiş alimlər də söyləyiblər. Beləliklə də 
rəvayətləri doğru şəkildə izah etmək və onları ən yaxşı surətdə cəm etmək 
mümkündürsə onlardan birini iztirabda ittiham etmək caiz deyildir. Şeyx 
əl-Albani’nin bu dediyini dəstəkləmək üçün istifadə etdiyi rəvayətə 
gəldikdə isə o rəvayətlə maraqlandıq. Şeyx əl-Albani – rahiməhullah – o 
rəvayəti kitabında bu şəkildə zikr edir: “İsmail bin Umeyyə deyir ki, əs-
Səib bin Yezid’in bacısı oğlu Muhəmməd bin Yusuf ona xəbər verdi; 
sonra Malikin İbn Yusuf’dan rəvayət etdiyinin eynisini zikr edir və 
sonra İbn Umeyyə deyir: “Dedim: “Yoxsa iyirmi bir?” (Muhəmməd bin 
Yusuf) dedi: “Bunu əs-Saib bin Yezid’dən İbn Xuseyfə eşidib.” 
Soruşdum: “Yezid bin Xuseyfə?” Dedi: “Hesab etdim ki, əs-Səib dedi: 
“İyirmi bir”.” Təəssüf ki, Şeyx əl-Albani bu rəvayəti haradan götürdüyünü 
qeyd etmir, lakin bizim araşdırmamız onu göstərdi ki, rəvayət əl-Həfiz Əbu 
Bəkr Abdullah bin Muhəmməd bin Ziyəd ən-Neysəburi’nin (vəfatı hicri 
324) “əl-Fəvaid” kitabında vardır. Kitabın “əz-Zahiriyyə” kitabxanasındakı 
əlyazmasının surətinə baxmaq bizə müyəssər oldu və əlyazmanın həmin 
hissəsini bura yerləşdirirəm: 
                                                          
147 “Fəthul-Bəri”, 4/253; 
S ə h .  | 71 
 
 
“
” 
“Yusuf bin Said bizə rəvayət etdi; Həccəc bizə İbn Cureyc’dən rəvayət 
etdi; İsmail bin Umeyyə mənə rəvayət etdi ki, əs-Səib bin Yezid’in 
bacısı oğlu Muhəmməd bin Yusuf ona xəbər verdi; dedi: Ömər bin əl-
Xattab insanları Ubeyy bin Kəb və Təmim əd-Dəri’nin arxasında 
topladı və onların hər ikisi də bir rükətdə yüz ayə oxuyardı və fəcrin 
girdiyini görməyənə qədər və ya (bunda) şəkk etməyənə qədər 
ayrılmazdı.” Dedi: “On bir (rükət) qılardıq.” Dedim: “Yoxsa iyirmi 
bir?” Muhəmməd dedi: “Ya da iyirmi bir dedim.” Əbu Bəkr (ən-
Neysəburi) söylədi: bu, həsən bir hədisdir; əgər Əli bin əl-Mədini’də 
olsaydı buna çox sevinərdi. Lakin (bu rəvayətdə) “əs-Səib’in bacısı 
oğlu” demişdir.” 
S ə h .  | 72 
 
Əlyazmanın kənarlarında ana mətnindən düşmüş sözlər kitabı köçürənlər 
tərəfindən əlyazmanın haşiyəsində qeyd edilmişdir.148 Beləliklə də o əlavə 
cümlələri də rəvayətə mötərizələr içində daxil etməli olsaq rəvayət tam 
şəkildə belə oxunur: 
“Yusuf bin Said bizə rəvayət etdi; Həccəc bizə İbn Cureyc’dən rəvayət 
etdi; İsmail bin Umeyyə mənə rəvayət etdi ki, əs-Səib bin Yezid’in 
bacısı oğlu Muhəmməd bin Yusuf ona xəbər verdi [ki, əs-Səib bin 
Yezid ona xəbər verdi];  dedi: Ömər bin əl-Xattab insanları Ubeyy bin 
Kəb və Təmim əd-Dəri’nin arxasında topladı və onların hər ikisi də 
bir rükətdə yüz ayə oxuyardı və fəcrin girdiyini görməyənə qədər və 
ya (bunda) şəkk etməyənə qədər ayrılmazdı.” Dedi: “On bir (rükət) 
qılardıq.” Dedim: “Yoxsa iyirmi bir?” [Dedi: Bunu əs-Səib bin 
Yezid(’dən)149 bin Xuseyfə eşidib. Yezid bin Xuseyfə’dən soruşdum və 
dedi: “Hesab edirəm ki, əs-Səib iyirmi bir söylədi. Sonra Muhəmməd 
dedi:] Muhəmməd dedi: “Ya da iyirmi bir dedim.” Əbu Bəkr (ən-
Neysəburi) söylədi: bu, həsən bir hədisdir; əgər Əli bin əl-Mədini’də 
olsaydı buna çox sevinərdi. Lakin (bu rəvayətdə) “əs-Səib’in bacısı 
oğlu” demişdir.” 
Yuxarıda izah etdik ki, rəvayətdə “iyirmi bir” sayının qeyd edilməsi 
“iyirmi” və ya “iyirmi üç” sayına müxalif deyildir, çünki “iyirmi” rəvayət 
edildikdə vitrsiz rükətlərin sayı qəsd edilir, digər iki say isə fərqli vitrlərin 
qılınması ilə bağlıdır. Əlyazmadakı rəvayət həqiqətin bir qədər Şeyxin 
dediyindən fərqli olduğunu göstərir. Biz buradan görürük ki, Muhəmməd 
bin Yusuf özü dəqiq qeyd etmir və İsmail bin Umeyyə bunu “iyirmi bir” 
olaraq eşitdiyi üçün onunla dəqiqləşdirir və Muhəmməd bin Yusuf qeyd 
edir ki, Yezid bin Xuseyfə’dən bu barədə soruşub və Yezid “iyirmi bir 
eşitdiyini hesab etdiyini” deyib. 
                                                          
148 Əlyazmaları köçürmək ilə məşğul olan nasixlər əlyazmalarda müəyyən bir 
metodu izləyirlər. Onlar kitabın əslindən düşmüş hər hansı bir cümlə ilə 
rastlaşsalar onu əlyazmada sağ tərəfdəki haşiyəyə əlavə edirlər, əgər ana 
mətndən düşmüş cümlə ilə təkrar qarşılaşarlarsa onu sol tərəfdəki haşiyəyə 
əlavə edirlər və hər cümlənin ana mətndə başladığı yeri göstərmək üçün gümbəz 
şəklində qövs işarəsindən istifadə edirlər. 
149 Əlyazmada əslində belədir: “لقد سمع ذلك بن السائب بن يزيد بن خصيفة” “Bunu bin əs-
Səib bin Yezid bin Xuseyfə eşidib...” Lakin bunun xəta olduğu aşkardır, çünki 
buradan elə başa düşülür ki, əs-Səib Yezid bin Xuseyfə’nin oğludur. Görünür ki, 
cümlədən “عن” hərfi yerinə “بن” hərfi düşmüşdür, cümlə tam olaraq belə 
olmalıdır: “لقد سمع ذلك عن السائب ين يزيد ابن خصيفة” “Bunu əs-Səib bin Yeziddən İbn 
Xuseyfə eşitmişdir.” 
S ə h .  | 73 
 
Buradan bir neçə fayda çıxarmış oluruq: birinci: Muhəmməd bin Yusuf bu 
sayda İbn Xuseyfə’nin rəvayətini inkar etməmişdir. Ikinci: Burada əgər 
şəkk varsa o zaman bu şəkki İbn Xuseyfə’yə yox, Muhəmməd bin Yusuf’a 
aid etmək lazımdır, çünki etiraz edən belə bir etiraz edə bilər ki, əgər 
Muhəmməd bin Yusuf bunu əs-Səib bin Yezid’dən “on bir” olaraq eşitmiş 
olsaydı o zaman sual verənə qısaca cavab verərdi ki, “Mən əs-Səib bin 
Yezid’dən on bir rükət sözünü eşitdm.” Lakin belə etməmiş, əksinə sual 
verəni İbn Xuseyfə’yə yönəltmişdir. Rəvayətdən görünür ki, Muhəmməd 
bin Yusuf özü şəkk etmişdir, çünki axırda buyurur ki, “ya da iyirmi bir 
dedim.” Bunu dəstəkləyən tərəf budur ki, Davud bin Qeys ondan məhz 
“iyirmi bir” sözünü rəvayət etmişdir, görünür ki, Muhəmməd bin Yusuf 
burada İbn Xuseyfə’nin rəvayətinə dönmüş və “iyirmi bir” demişdir. 
Üçüncü: İsmail bin Umeyyə özü də bunu başqalarından “iyirmi bir” rükət 
olaraq eşidib, çünki əgər o cür eşitməsəydi Muhəmməd bin Yusuf’un 
rəvayətinə istidrak etməzdi. 
Şeyxin bu rəvayətdəki “hesab edirəm” sözünü İbn Xuseyfə’nin əleyhində 
istifadə etməsi isə doğru deyildir, çünki bu, hər zaman ravinin şəkk 
etməsinə dəlalət etmir. Lakin ravi bunu ehtiraz və ehtiyat babından 
söyləmişdir, çünki ondan rəvayət edənlər bu ədədi “cəzm” ilə rəvayət 
ediblər və onun bu rəvayətini digər rəvayətlər də dəstəkləyir. 
Şeyxin burada İbn Xuseyfə’ni iztirablı olmaqda ittiham etməsi ilə bağlı 
müzakirəyə bir daha qayıdaq. Əgər mövcud rəvayətləri qarşımıza qoysaq 
həqiqətin tam fərqli olacağını görəcəyik. 
Muhəmməd bin Yusufdan təravihin rükətlərinin sayı üç sayda gəlib; on bir, 
on üç və iyirmi olaraq gəlib. Yəhyə bin Said əl-Qattan, Abdul-Aziz bin 
Muhəmməd, İsmail bin Cəfər və İmam Malik on bir sayı ilə rəvayət ediblər, 
Muhəmməd bin İshaq on üç sayı ilə, Davud bin Qeys və başqaları isə iyirmi 
sayı ilə rəvayət ediblər. Lakin Yezid bin Xuseyfə’dən hamısı iyirmi (iyirmi 
bir və ya iyirmi üç) olaraq rəvayət ediblər. Əgər bu iki ravidən hansısa 
iztirabda ittiham olunacaqsa Muhəmməd bin Yusuf buna daha layiqdir, 
çünki onun rəvayətindəki fərqlər daha şiddətlidir. Lakin bir daha təkrar 
edirik ki, heç bir ravi iztirablı deyildir, çünki rəvayətləri cəm etmək 
mümkün olduğu halda raviləri xətada ittiham etmək olmaz. 
 
 
 
S ə h .  | 74 
 
O zaman Şeyxin zikr etdiyi ən sonuncu nöqtəyə toxunaq. Şeyx deyir: “Bir 
az öncə zikr olunduğu kimi Muhəmməd bin Yusuf əs-Səib bin Yezidin 
bacısı oğludur, beləliklə də o, əs-Səibə qohum olduğu üçün onun 
rəvayətini başqasından daha yaxşı bilir və daha yaxşı yadda saxlayır.” 
Lakin Şeyxin bilmədiyi budur ki, Yezid bin Xuseyfə də əs-Səib’in 
qohumudur. “Tarix İbn Əbi Xeysəmə” kitabına nəzər salsaq görəcəyik ki, 
Əbu Bəkr Əhməd bin Əbi Xeysəmə deyir: “Mus’abı belə deyərkən 
eşitdim: Yezid bin Xuseyfə əs-Səib bin Yezid’in qardaşı oğludur.”150 
Musab isə İbn Abdilləh əz-Zubeyri’dir, məşhur tarixçi, nəsəb alimidir. 
Bunun eynisini İbn Abdil-Bərr “ət-Təmhid” kitabında zikr edir. Şəmsud-
Din əz-Zəhəbi deyir: “Yezid bin Abdilləh bin Xuseyfə bin Yezid əl-Kindi; 
Xuseyfə isə əs-Səib’in qardaşıdır; hər ikisi də Yezid bin Said bin Uxti 
Nəmir əl-Kindi’nin oğludur.”151 
Yekun olaraq deyə bilərik ki, Yezid bin Xuseyfə’nin əsərinə qarşı irəli 
sürülmüş etirazların heç biri tutarlı deyildir. İbn Xuseyfə’nin əsərini böyük 
imamlar, hafizlər səhih sayıblar. Onu səhih sayanlar arasında Şərəfud-Din 
ən-Nəvəvi, Fəxrud-Din əz-Zeyləi, Təqiyyud-Din əs-Subki, İbnul-Muləqqin, 
Vəliyyud-Din əl-İraqi, Bədrud-Din əl-Ayni, Cələlud-Din əs-Suyuti, 
Zəkəriyyə əl-Ənsari, İbrahim əl-Hələbi, əl-Xatib əş-Şirbini, Aliyyul-Qari, 
Murtəda əz-Zəbidi, Süleyman əl-Buceyrami, Əbu Bəkr əd-Dimyəti, 
Muhəmməd Əli ən-Niməvi və başqaları vardır. 
 
 
 
İbn Əbi Zubəb’in əsəri 
 
Yezid bin Xuseyfə’nin öz qohumu əs-Səib bin Yezid’dən rəvayətini 
dəstəkləyən başqa bir rəvayət də vardır. Bunu Yezid bin Xuseyfə’nin 
yerinə İbn Əbi Zubəb rəvayət etmişdir. Abdur-Razzaq “əl-Musannəf” 
kitabında “əl-Əsləmi’dən, o da əl-Həris bin Abdir-Rahmən bin Əbi 
Zubəb’dən, o da əs-Səib bin Yezid’dən belə dediyini rəvayət edir: 
“Ömərin dövründə qiyamdan fəcrin girməyinə az qalmış ayrılardıq 
və Ömərin dövründə qiyam iyirmi üç rükət idi.” 
                                                          
150 “ət-Tərix əl-Kəbir əl-Məruf bi Tərix İbn Əbi Xeysəmə”, 2/303; 
151 “Siyər Əaləmin-Nubələ”, 6/157; 
S ə h .  | 75 
 
Abdur-Razzaq burada əl-Əsləmi’nin kim olduğunu zikr etmir, yəni 
muhməldir. Lakin kitabında əl-Əsləmi olaraq ən çox rəvayət etdiyi ravi 
İbrahim bin Muhəmməd bin Əbi Yəhyə’dir. Bu ravi zamanında yaşamış ən 
böyük hafizlərdən biri olmuşdur, ən böyük elm əhlindən olmuşdur və 
İmam Malik ilə düşmən olublar. Qeyd edək ki, İmam Malik və ondan sonra 
gələnlərin böyük əksəriyyəti İbrahim ibn Əbi Yəhyə əl-Əsləmi’ni zəif ravi 
sayıblar, onlardan kimisi hətta onu yalançı hesab edib. Lakin ittifaq 
etdikləri nöqtə budur ki, bu İbrahim böyük bir hafiz, hədis ravisi olmasına 
baxmayaraq bidət əhlindən olub; onu qədəri olmaqda, mötəzili olmaqda, 
cəhmi olmaqda və rafizi olmaqda ittiham ediblər. İmam Malik, Abdullah 
bin əl-Mubərak, Vaki, Yəhyə bin Said əl-Qattan, Abdur-Rahmən bin Mehdi, 
Əhməd bin Hənbəl, Yəhyə bin Main, Əbu Hətim ər-Razi, Əbu Zura ər-Razi 
və daha bir çox imam onu tərk ediblər, şiddətli cərh ediblər, bir çoxu da 
onu yalanda ittiham etmişdir. Lakin bununla belə bu ravi böyük bir hafiz 
olmuşdur. İbn Hibban “əl-Məcruhin” kitabında isnadı ilə rəvayət edir ki, 
“Rişdin bin Sa’d (bir gün) İbrahim bin Əbi Yəhyə’nin yanına gəldi və 
özü ilə birlikdə kitablar var idi, onları torbada gətirmişdi; İbrahimə 
buyurdu: “Bunlar sənin kitablarındır və hədislərindir. Onları səndən 
rəvayət edə bilərəmmi?” (İbrahim) dedi: “Bəli.” (Rişdin) dedi: “Mənə 
deyiblər ki, sən pis adamsan; Allahdan qorx və Ona tövbə et!” 
(İbrahim) dedi: “Əgər mən pis adamamsa o zaman nə üçün məndən 
hədis götürürsən?” (Rişdin) dedi: “Məgər sənə (xəbər) çatmayıb ki, 
elm gedəcək və ondan bəzi şeylər pis qablarda qalacaq. Sən də o pis 
qablardansan.”152 Rişdin bin Sa’dın bu rəvayəti onu göstərir ki, adam 
çoxlu hədis rəvayət edən bir alim olmuşdur. Lakin onun etiqadındakı 
müsibətlərə görə imamlar onu tərk ediblər. Əbu Əhməd İbn Adiy əl-
Curcəni “əl-Kəmil” kitabında deyir: “(Əhməd bin Sad bin Əbi Məryəm) 
dedi: Nueym bin Həmməd mənə dedi: “Onun kitablarına əlli dinar 
xərclədim, sonra bir gün birə bir kitab çıxardı və içində qədər var idi, 
içində əl-Cəhm’in görüşü olan bir başqa kitab da çıxardı. Mənə cəhm 
olan kitabı verdi, oxudum və onu tanıdım. Ona dedi: “Bu, sənin 
rəyindirmi?” Dedi: “Bəli.” Bunun üzərinə onun bəzi kitablarını cırdım 
və tulladım.”153 
Bütün bunlarla yanaşı İbrahim ibn Əbi Yəhyə’ni müdafiə etmiş, onu 
yalandan təmizləmiş bəzi hədis alimləri də olmuşdur. İbn Adiyy buyurur: 
“Yəhyə bin Zəkəriyyə bin Həyyuveyh bizə rəvayət etdi: ər-Rabi’ni 
belə deyərkən eşitdim: “əş-Şafi’ni belə deyərkən eşitdim: İbrahim bin 
                                                          
152 “əl-Məcruhin”, 1/105-106; 
153 “əl-Kəmil fi Duafə ər-Ricəl”, 1/356; 
S ə h .  | 76 
 
Əbi Yəhyə qədəri idi.” ər-Rabi’ə dedim: “O zaman əş-Şafi’nin ondan 
rəvayət etməsinə səbəb olan nə idi?” Dedi: “(əş-Şafi) deyərdi ki, 
İbrahimin uzaqdan yerə düşməsi onun üçün yalan danışmaqdan 
daha sevimli idi və hədisdə siqa idi.”154 Davamında İbn Adiyy deyir: 
“Əhməd bin Muhəmməd bin Said’dən soruşdum: “əş-Şafi’dən başqa 
kiminsə İbrahim bin Əbi Yəhyə haqqında yaxşı danışdığını 
bilirsənmi?” Mənə dedi: “Bəli; Əhməd bin Yəhyə əl-Əvadi bizə rəvayət 
etdi; dedi: Həmdən bin əl-Əsbəhəni’dən, yəni Muhəmməddən 
soruşdum: “İbrahim bin Əbi Yəhyə’nin hədisinə əsaslanırsanmı?” 
Dedi: “Bəli.” Sonra Əhməd bin Muhəmməd bin Said mənə dedi: 
“İbrahim bin Əbi Yəhyə’nin hədislərinə çoxca nəzər saldım və 
(gördüm ki,) o, hədisləri münkər olan biri deyildir”.” İbn Adiyy bunları 
zikr etdikdən sonra buyurur: “Həqiqət onun dediyi kimidir. Mən də 
həmçinin onun çox sayda hədisinə baxdım və orada heç bir münkər 
tapa bilmədim, bəzi möhtəməl olan şeylər istisnadır. Ondan İbn 
Cureyc, (Sufyan) əs-Səvri, Abbad bin Mənsur, Məndəl, Əbu Əyyub, 
Yəhyə bin Əyyub əl-Misri və digər böyüklər rəvayət ediblər...” və daha 
sonra bunlardan çox sayda rəvayət zikr edir və davamında əlavə edir: “... 
İbrahim bin Əbi Yəhyə’nin hədislərindən kiçik bir hissəsini zikr 
etdim; ondan İbn Cureyc, əs-Səvri, Abbad bin Mənsur, Məndəl və 
Yəhyə bin Əyyub rəvayət edib və bunlar ondan daha öncə ölüblər və 
ondan yaşda böyük olublar. Onun çox sayda hədisi vardır və onun “əl-
Muvatta” adlı kitabı vardır ki, Malikin “əl-Muvatta” kitabından 
dəfələrlə böyükdür və çox sayda nüsxələri vardır. İbnus-Said’in 
dediyi bu sözlər onun dediyi kimidir. Mən onun hədislərinə nəzər 
saldım, onlara yaxşıca daldım və onların hamısını təftiş etdim; 
(beləliklə) orada münkər olan heç bir hədis yoxdur. Yalnız o vaxt 
münkəri rəvayət etmiş olur ki, öhdəlik ondan rəvayət edən tərəfdən 
və ya İbrahimin rəvayət etdiyi şeyxin tərəfindən olsun. Sanki bu 
münkər onun tərəfindən yox, şeyxinin tərəfindən gəlmişdir. 
Ümumilikdə isə o, hədisləri yazılanlardandır və əş-Şafi, İbnul-
Əsbəhəni və başqaları onu siqa sayıblar.”155 Məşhur mühəddis Aləud-
Din Muğlətay bin Qilic əl-Həkkəri əl-Hənəfi (vəfatı hicri 762) deyir: “əs-
Səci söylədi: “... əş-Şafi onun haqqında İbn Cureyc’in zənn etdiyini 
zənn etmişdir.” Əbu Abdil-Məlik bin Abdil-Bərr “Tarixu Qurtubə” 
kitabında deyir: “Bəqiyy bin Məxləd (əl-Əndəlusi) ondan rəvayət 
etmişdir və (Bəqiyy) isə İbn Uyeynə’nin ən böyük tələbələrindən biri 
                                                          
154 Eyni mənbə: 1/357 
155 Eyni mənbə: 1/357-367; 
S ə h .  | 77 
 
idi və Bəqiyy yalnız siqa saydığından rəvayət edərdi.”156 Bəqiyy bin 
Məxləd əl-Qurtubi isə böyük imamdır, Əndəlüsdə hədis elmini yaynlardan 
biri olmuşdur. Muğlətay’ın bu nəqlləri ən azından onu göstərir ki, İbn 
Cureyc onu yalançı hesab etməmişdir. Safiyyud-Din Əhməd bin Abdilləh 
bin Əbil-Xeyr əl-Ənsari əl-Yəməni deyir: “əs-Subki və başqaları dedi: “O, 
İbn Adiyy’in dediyi kimidir. Ondan əş-Şafi rəvayət edib. əs-Səvri və 
Yəhyə bin Adəm onu siqa sayıblar.”157 Sufyan əs-Səvri və Yəhyə bin 
Adəm’in onu siqa saymaqlarını nəyə əsasən söylədiyini bilmirəm, ola bilsin 
ki, ondan hədis rəvayət etməklərinə görə belə bir nəticəyə gəlmişdir, əgər 
belədirsə o zaman belə bir nəticə mübahisəlidir. Lakin əs-Səvri və Yəhyə 
bin Adəm’in onu yalançı saymadığını desəl yanılmarıq, çünki əs-Səvri kimi 
bir imam yalançı saydığının hədisini rəvayət etməz. 
Ümumiyyətlə bu alim haqqında deyilənlər üzərində düşünən görəcək ki, 
onu tərk edənlərin, onu cərh edənlərin çoxu onu məhz etiqadına görə cərh 
ediblər. Məhz buna görə də əz-Zəhəbi “əl-Muğni anid-Duafə” kitabında 
deyir: “Onu rafizi və qədəri olduğuna görə bir qrup alim tərk etmiş və 
digərləri isə zəif saymışdır.”158 Onu yalanda ittiham etməyə gəldikdə isə 
onu ən yaxşı tanıyanlardan biri olan İmam əş-Şafi onun yalan danışmasını 
inkar etmişdir. Ondan sonra İbnul-Əsbəhəni də onu siqa saymışdır. İbn 
Aqadə və İbn Adiyy kimi hədis alimləri onun hədislərini gözdən keçiriblər 
və hədisləri arasında yalan olan, münkər olan hər hansı bir hədis 
görmədiklərini deyirlər. Bütün bunların tələb etdiyi nəticə budur ki, 
İbrahim ibn Əbi Yəhyə mübtədi olsa da yalançı olmamışdır. “Təhzibul-
Kəməl” kitabını təhqiq etmiş Şeyx Bəşər Avvad da bu nəticəyə gəlmişdir. 
əs-Səxavi’nin “ət-Tuhfə əl-Lətifə” kitabında və əs-Suyuti’nin “Tabəqatul-
Huffəz” kitabında onun haqqında yazdıqları ona işarə edir ki, bu iki alim də 
onun yalançı olmadığına inanıblar. Lakin sözsüz ki, əksəriyyətin görüşünə 
üstünlük verilməli və bu ravinin siqa olmadığına, zəif olmağına şahidlik 
edilməlidir. 
Bu sətrləri yazıb qurtardıqdan sonra “Təhzib ət-Təhzib” kitabında İbrahim 
İbn Əbi Yəhyə haqqında deyilmiş sözləri oxuduğum əsnada qarşıma bir 
sitat çıxdı və bu sitat zahirən bir müşkilə çevrildi. Bura qədər zikr 
etdiklərimizi biz Abdur-Razzaq’ın şeyxi əl-Əsləmi’nin İbrahim bin Əbi 
Yəhyə olduğuna əsasən dedik. Bizim belə deməyimizin səbəbi isə budur ki, 
əl-Əsləmi’nin sözü gedən İbrahim olduğunu İbn Həcər “Fəthul-Bəri” 
                                                          
156 “İkməlu Təhzibil-Kəməl”, 1/285;  
157 “Xuləsatu Təhzib Təhzibil-Kəməl”, səh: 21; 
158 “əl-Muğni fid-Duafə”, (157); 
S ə h .  | 78 
 
kitabında qeyd edir.159 O, bir başqa rəvayətdən danışarkən deyir: “Abdur-
Razzəq əl-Əsləmi’dən – və o, İbrahim bin Əbi Yəhyə’dir – o, da Hişəm 
bin Urva’dən rəvayət edir ki, ...”160 Lakin İbn Həcər özü “Təhzibut-
Təhzib” kitabında Abdur-Razzaq’dan onun İbrahim bin Muhəmməd bin 
Əbi Yəhyə əl-Əsləmi haqqında belə dediyini zikr edir: “Abdur-Razzaq 
deyir: “Onunla münazirə etdim və gördüm ki, mötəzilidir və ondan 
hədis yazmadım”.”161 Əgər bu nəql doğrudursa o zaman “əl-Musannəf” 
kitabında əl-Əsləmi olaraq qeyd etdiyi bizim haqqında yazdığımız şəxs 
yox, onun qohumlarından biri olmalıdır. Axı necə olur ki, Abdur-Razzaq 
ondan hədis yazmadığını söyləyir, lakin “əl-Musannəf” kitabında ondan 
düz qırx yeddi hədis rəvayət edir?! Əgər onun qohumudursa o zaman 
alimlər deyiblər ki, atası və qardaşları siqadır, ümumiyyətlə əl-Əsləmi 
ailəsi elm əhli yetirən bir ailə olmuşdur, atası və qardaşları hədis alimləri 
olublar və bir çox alim deyib ki, “onun qohumları siqadır, lakin özü siqa 
deyildir.” Qeyd edək ki, bu nəqli İbn Həcər’dən öncə Aləud-Din Muğlətay 
“İkməlu Təhzibil-Kəməl” kitabında zikr etmişdir və İbn Həcər “Təhzibut-
Təhzib” kitabını yazarkən ilk öncə əl-Mizzi’nin “Təhzibul-Kəməl” 
kitabındakı hökmləri çıxarmış və ona Aləud-Din Muğlətay’ın “əl-İkməl” 
kitabındakılardan yalnız səhih saydıqlarını əlavə etmişdir. O zaman İbn 
Həcər’in bu nəqli kitabına alması kökünün səhih olması anlamına gəlir. 
Bu məlumatların qarşısında yalnız onu deyə bilərik ki, Abdur-Razzaq’ın 
adını zikr etdiyi əl-Əsləmi’nin həqiqətən də İbrahim bin Əbi Yəhyə olması 
fikri ilə razılaşmalıyıq. Çünki İbn Həcər’dən də öncə yaşamış əl-Xatib əl-
Bəğdədi “əl-Kifəyə” kitabında İbrahim bin Muhəmməd bin Əbi Yəhyə əl-
Əsləmi haqqında danışarkən deyir: “Ondan Abdur-Razzaq bin Həmməm 
rəvayət etmiş və demişdir: “əl-Əsləmi bin Muhəmməd bizə rəvayət 
etdi...” ...”162 Bu alim də təsdiqləyir ki, Abdur-Razzaq ondan hədis rəvayət 
etmişdir. O zaman ya o sözlər Abdur-Razzaq’ın daha öncəki sözləridir, ya 
da ona nisbəti xətadır. Doğrusunu Allah bilir. 
əl-Əsləmi bu əsəri əl-Həris bin Abdir-Rahmən bin Əbi Zubəb’dən rəvayət 
etmişdir. Şeyx əl-Albani bu hədisi ona görə zəif saymışdır. Lakin onun 
haqqında uzun danışmağa ehtiyac yoxdur, çünki əl-Həris ibn Əbi Zubəb 
İmam Muslim’in “əs-Sahih” kitabındakı ravilərdəndir. əl-Həfiz İbn Həcər 
                                                          
159 Abdur-Razzaq’ın “əl-Musannəf” kitabını təhqiq etmiş Şeyx Həbibur-Rahmən 
əl-Azami də ravinin İbrahim bin Muhəmməd olduğunu deyir, ola bilsin ki, bunu 
İbn Həcər’in sözünə əsasən söyləmişdir. 
160 “Fəthul-Bəri”, 3/459; 
161 “Təhzibut-Təhzib”, 1/160; 
162 “əl-Kifəyə fi İlmir-Rivayə”, səh: 368; 
S ə h .  | 79 
 
“ət-Təqrib” kitabında onun haqqında deyir: “əl-Həris bin Abdir-Rahmən 
bin Abdilləh bin Sad bin Əbi Zubəb ... əd-Dəvsi ... əl-Mədəni; 
saduqdur, xəta edir, beşinci (mərtəbə)dəndir. Qırx altıncı ildə 
ölmüşdür.”163 İbn Həcər dördüncü mərtəbəyə “saduq” hökmündə olanları 
daxil etmişdir və beşinci mərtəbəni isə ondan bir az aşağıda olanların 
təşkil etdiyini və bura “hafizəsi zəif olan saduq” olanları, “xətalar edən 
saduq” olanları, “ömrünün sonunda halı dəyişmişləri” və ya “müəyyən növ 
bidətdə ittiham olunmuşları” daxil etdiyini deyir. Lakin İbn Həcərin bu “ət-
Təqrib” kitabına düzəlişlər yazmış Şeyx Şueyb Arnavut və Şeyx Bəşər 
Avvad bu barədə deyirlər: “Əksinə saduqdur, hədisləri həsəndir, yalnız 
əd-Dəravardi’nin ondan rəvayəti istisnadır və o, zəifdir. Əbu Zura ər-
Razi demişdir: “Onda bir bəis yoxdur.” Onu İbn Hibbən və əz-Zəhəbi 
siqa saymışdır və Muslim “əs-Sahih” kitabında ona hüccət kimi 
əsaslanmışdır. Lakin Əbu Hətim (başqalarından) seçilmiş və belə 
demişdir: “əd-Dəravardi ondan münkər hədislər rəvayət edir, güclü 
deyildir”.”164 Bu etirazın səmərəsi budur ki, əl-Həris ibn Əbi Zubəb əslində 
beşinci yox, dördüncü dərəcəyə layiqdir. Beləliklə də onun hədisləri ən pis 
halda həsəndir, Muslimin “əs-Sahih” kitabında ondan ravi kimi istifadə 
etməsi bu deyiləni dəstəkləyən ən güclü göstəricidir. 
 
 
 
Rəvayətlərdə heç bir ziddiyyət yoxdur 
 
Bura qədər yazdıqlarımızdan sonra ola bilsin ki, öz-özündə düşünürsən ki, 
bütün bu rəvayətlərin hamısı səhihdirsə Ömər o zaman neçə rükət namaz 
qıldırmışdır? Biz də deyirik ki, burada təəccüblü heç bir şey yoxdur. 
Ömərin dövründə səhabələrin qıldığı təravihin rükətləri haqqında gəlmiş 
rəvayətlər bir-birinə zidd deyildir, yəni bir-birini inkar etmir. Bunların 
arasını çox asanlıqla cəm etmək mümkündür və alimlərimiz də bu cür 
etmişdir. əl-Beyhəqi “əs-Sünən əl-Kubra” kitabında fərqli rəvayətləri zikr 
etdikdən sonra deyir: “İki rəvayətin arasını cəm etmək mümkündür, 
belə ki, onlar on bir rükət qılırdılar, sonra isə iyirmi rükət qıldılar və 
                                                          
163 “Təqribut-Təhzib”, səh: 211 (1037);  
164 “Təhrirut-Təqrib”, 1/236 (1030); 
S ə h .  | 80 
 
üç rükət vitr qıldılar. Doğrusunu Allah bilir.”165 Yəni ilk öncə on bir 
rükət qılıblar və qiyamı uzun ediblər, lakin bu, insanlara ağır gəldiyi üçün 
qiyamı yüngülləşdiriblər və rükətlərin sayını artırıblar. Həmçinin əl-Hafiz 
İbn Həcər “Fəthul-Bəri” kitabında deyir: “Bu rəvayətlərin arasını 
halların fərqli olduğunu deməklə birləşdirmək mümkündür və bu 
fərqliliyin qiraəti uzatmaq və yüngülləşdirməkdən asılı olması 
möhtəməldir, belə ki, qiraəti uzatdıqda rükətlərin sayı azalır, yaxud 
da əksinə olur. əd-Dəvudi və başqaları qəti olaraq bu görüşü qəbul 
ediblər.”166 Bu, yalnız İbn Həcər’in və əd-Davudi’nin görüşü deyildir, bu, 
həm də digər böyük imamların da görüşüdür. İbn Teymiyyə də 
fətvalarında və kitablarında birdən çox yerdə bunu təsdiqləmişdir. Ona 
görə də bu rəvayətlərin fərqli sayları bizlərə öyrətməsində heç bir 
problem yoxdur, önəmli olan bunların səhih isnadlarla sabit olması və 
alimlər tərəfindən qəbul edilməsidir. 
 
 
 
Xəlifə Əli bin Əbi Talibin dövrü 
 
Ömərin dövründə iyirmi rükət qılmaqları haqqında gəlmiş xəbərlər ilə 
tanış olduqdan sonra ondan sonrakı dövrə nəzər salaq. Yuxarıdakı 
rəvayətlərin arasında əs-Səib bin Yezid’in şahidlik etdiyi kimi müsəlmanlar 
“...Osmanın – radiyallahu anhu - zamanında qiyamın şiddətinə görə 
əsalarına yüklənərdilər” Bunu bizlərə hekayə edən əs-Səib ilk öncə 
Ömərin zamanında qılınan təravihin rükətlərinin sayının iyirmi olduğunu 
dedikdən sonra Osmanın dövründə də namazın uzunluğundan insanların 
öz əsalarına söykəndiklərini xəbər verir. Əgər Osmanın dövründə 
rükətlərin sayı fərqlənsəydi bunu bizə xəbər verərdi, rəvayətin zahiri onu 
göstərir ki, Osmanın dövründə də hal olduğu kimi qalmışdır, yəni təravihi 
iyirmi rükət qılıblar. Osmanın dövründə müsəlmanlara namazda imamlıq 
edən Əli bin Əbi Talib – radiyallahu anhumə - idi. əl-Beyhəqi’nin “əs-
Sünən” kitabında rəvayət etdiyi kimi əl-Həsən əl-Bəsri deyir: “Osmanın 
bin Affan’ın – radiyallahu anhu - zamanında Əli bin Əbi Talib bizə 
iyirmi gecə imamlıq etdi, sonra çıxmadı. Bəziləri dedilər ki, (Əli) özü 
                                                          
165 “əs-Sünən əl-Kubra”, 2/699 
166 “Fəthul-Bəri”, 4/253; 
S ə h .  | 81 
 
üçün ibadətə çəkildi. Sonra onlara Əbu Həlimə Muaz əl-Qari imamlıq 
etdi və qunut tutardı.”167 Bu rəvayətdə bizlərə önəmli olan budur ki, 
Osmanın zamanında insanlara təravihdə imamlıq edən Əli bin Əbi Talib 
olmuşdur. 
Əlinin dövrünə gəldikdə isə təravihlərdə vitr namazında imamlığı özü 
edərdi. Bu nöqtədə özündən öncəki xəlifələrdən fərqlənir, çünki Ömərin 
zamanında imamlığı Ubeyy bin Kəb və Təmim əd-Dəri edərdi, Osmanın 
dövründə Əli bin Əbi Talib, Əlinin dövründə isə vitrdə özü imamlıq edərdi, 
təravihdə isə bir başqasını təyin edərdi. Lakin qadınlar üçün Arfəcə əs-
Səqafi’ni imam təyin etmişdi. Bəs Əli – radiyallahu anhu – təravihi neçə 
rükət qıldırardı? Bunun cavabını almaq üçün bu barədə gəlmiş rəvayətlərə 
nəzər salmaq lazımdır. Bu barədə ilk olaraq əl-Beyhəqi’nin “əs-Sünən əl-
Kubra” kitabında gətirdiyi rəvayət ilə tanış olaq. əl-Beyhəqi deyir: “Əbul-
Hüseyn bin əl-Fədl əl-Qattan Bağdad şəhərində bizə xəbər verdi: 
Muhəmməd bin Əhməd bin İsa bin Abdək ər-Razi bizə bildirdi: Əbu 
Amir Amr bin Yəmiz bizə rəvayət etdi: Əhməd bin Abdilləh bin Yunus 
bizə rəvayət etdi: Həmməd bin Şueyb bizə Ata bin əs-Səib’dən, o da 
Əbu Abdir-Rahmən əs-Süləmi’dən, o isə Əli’dən rəvayət edir: “(Əli) 
ramazanda qariləri çağırdı və onlardan bir nəfərə insanlara iyirmi 
rükət qılmağı əmr etdi.” Dedi: “Əli – radiyallahu anhu – onlara vitr 
oxuyardı.”168 Bu hədisin isnadı zəifdir. Həmməd bin Şueyb Əbu Şueyb əl-
Himməni ittifaq ilə zəifdir. Diqqət etmək lazımdır ki, Həmməd’i heç kim 
yalanda ittiham etməmişdir, sadəcə onun zəif ravi olduğunu deyiblər. Buna 
görə də İbn Adiyy deyir: “O, zəif olmasına baxmayaraq hədisləri 
yazılmalıdır.”169 Bir ravinin hədisləri ona görə yazılmalıdır ki, onun 
həmin rəvayəti tək başına rəvayət etdiyi yoxsa başqalarına tabe olaraq 
rəvayət etdiyi yoxlanılmalıdır. Bu rəvayətdə ona başqaları tabe olmuşdur. 
əl-Beyhəqi onun bu rəvayəti haqqında deyir: “Bu, bir başqa yoldan da 
rəvayət edilib.” Bu yolu bizə İbn Abdil-Bərr söyləyir, belə ki, “əl-İstizkər” 
kitabında deyir: “Bunu Əbi Bəkr bin Əbi Şeybə zikr edir: Muhəmməd 
bin Fudeyl bizə Ata bin əs-Səib’dən, o da Əbu Abdir-Rahmən əs-
Suləmi’dən, o isə Əlidən rəvayət etdi.” Lakin bunu çox təəssüf ki, bu gün 
çap olunmuş “əl-Musannəf” kitabında tapa bilmirik, lakin bu, İbn Abdil-
Bərr’in dediyinin xəta olması anlamına gəlməz, çünki İbn Abdil-Bərr 
siqadır, etibarlıdır və çox ehtimal ki, onun əlində olan nüsxədə bu rəvayət 
olmuşdur. Gördüyümüz kimi burada Muhəmməd bin Fudeyl eyni isnad ilə 
                                                          
167 “əs-Sünən ək-Kubra”, 2/702 (4302) 
168 Eyni mənbə: 2/699 (4291) 
169 “əl-Kəmil fid-Duafə”, 3/18 
S ə h .  | 82 
 
Həmməd bin Şueyb’ə tabe olmuşdur. Muhəmməd bin Fudeyl bin Ğazvan 
əd-Dabbi isə siqa ravidir. Lakin bu, yenə də rəvayəti hələ səhih etmir, 
çünki Ata bin əs-Səib ömrünün axırında halı dəyişmiş ravilərdəndir və 
görünür ki, İbn Fudeyl ondan halı dəyişdikdən sonra hədis eşitmişdir. Əbu 
Hətim ər-Razi deyir: “İbn Fudeyl’in ondan rəvayət etdiklərində xəta və 
qarışdırmalar vardır, bəzi rəvayətləri qaldırmışdır; tabiindən 
rəvayət edirdi onları səhabələrə qaldırmışdır.” 170  Lakin bununla 
cümlənin hələ nöqtəsi qoyulmamışdır, çünki Əlinin – radiyallahu anhu – 
iyirmi rükət qıldırması digər rəvayətlərdə gəlir. Bu rəvayətlərdən birini əl-
Beyhəqi’nin təxric etdiyi rəvayətdir. əl-Beyhəqi deyir: “Əbu Abdilləh əl-
Fəncəveyh əd-Deynəvari bizə bildirdi: Əhməd bin Muhəmməd bin 
İshaq bin İsa əs-Sunni bizə rəvayət etdi: Əhməd bin Abdilləh əl-
Bəzzər bizə bildirdi: Sə’dən bin Yezid bizə rəvayət etdi: əl-Həkəm bin 
Mərvan əs-Suləmi bizə rəvayət etdi: əl-Həsən bin Saleh bizə Əbu Sad 
əl-Bəqqal’dan, o da Əbul-Həsnə’dən rəvayət etdi ki, “Əli bin Əbi Talib 
insanlara beş tərvihə, (yəni) iyirmi rükət qıldırmağı bir nəfərə əmr 
etdi.”171 Lakin əl-Beyhəqi bu rəvayəti zikr etdikdən sonra deyir: “Bu 
isnadda zəiflik vardır.” İsnaddakı zəiflik isə isnaddakı Əbu Sad əl-Bəqqal 
adlı ravidədir, adı Said bin əl-Mərzubən’dir. Onun üzərində alimlər ixtilaf 
ediblər. Yəhyə bin Main, Amr bin Əli, əl-Buxari, Əbu Hətim ər-Razi, ən-
Nəsai, əs-Səci, əl-İcli, əd-Dəraqutni və başqaları cərh ediblər, lakin onların 
cərhləri onun hədislərində xəta etməsi ilə bağlıdır, yalanda ittiham 
etməyiblər. Əbu Zura ər-Razi onun “leyyinul-hədis” olduğunu, müdəllis 
olduğunu, saduq olduğunu demişdir. İmam əz-Zəhəbi də “əs-Siyər” 
kitabında ona “leyyinul-hədis” dərəcəsini vermişdir. Vaki’nin onu siqa 
saydığını deyiblər.172 Əbu Usəmə onu siqa saymışdır. ət-Tirmizi “əl-İləl əl-
Kəbir” kitabında şeyxi əl-Buxari’dən belə dediyini nəql edir: “muqaribul-
hədis”. “Leyyinul-Hədis” ən yumşaq cərh sayılır, yəni hədisləri yazılar və 
nəzərə alınar, “muqaribul-hədis” də bundan bir az üstün dərəcədədir. İbn 
Həcər “ət-Təlxis əl-Həbir” kitabında əş-Şafi’nin məcusilərdən cizyə almaq 
haqqında rəvayət etdiyi bir əsər haqqında danışarkən deyir: “Bunu (əş-
Şafi’dən əlavə olaraq) Muhəmməd bin əl-Fədl və əl-Fədl bin Musa 
Said bin əl-Mərzubən’dən, o da İsa bin Asim’dən rəvayət etmişdir. əş-
                                                          
170 “əl-Cərh vat-Tə’dil”, 6/334 
171 “əs-Sünən əl-Kubra”, 2/699 (4292) 
172 Lakin İbn Həcər “Təhzibut-Təhzib” kitabında buna etiraz etmiş və Vaki’nin 
sözünün əslində təvsiq anlamını vermədiyini demişdir və bu barədə ondan gələn 
rəvayəti zikr etmişdir, əgər bunu Vaki’yə nisbət edənlər həmin rəvayətə əsasən 
bunu deyiblərsə o zaman məsələ İbn Həcər’in dediyi kimidir, çünki o rəvayətdə 
aşkar bir təvsiq yoxdur. 
S ə h .  | 83 
 
Şafi deyir: “Əlinin bu hədisi muttəsildir, biz bunu götürürük.” (Onun) 
bu (sözləri) onun tərəfindən Said bin Mərzubən’ə siqa hökmü 
vermək kimidir və o, Əbu Sad əl-Bəqqal’dır; əl-Buxari və başqaları 
onu zəif sayıblar.”173 Muttəsil deyildikdə qəsd olunan budur ki, ravilər 
silsiləsi tamdır, arada heç bir boşluq yoxdur. Beləliklə də buradan anlayırıq 
ki, əş-Şafi onu siqa saymışdır, onu dəlil kimi qəbul etmişdir. Lakin bu, 
ravini gücləndirmir, əksəriyyət onu tərk etmişdir. Burada yenə İbn 
Adiyy’in hökmü adildir, çünki kitabında deyir: “Onun mənim zikr 
etdiklərimdən başqa bir sıra saleh hədisləri vardır və o, hədisləri 
toplanan və tərk olunmayan zəif kufəlilər arasında sayılır.”174 Lakin 
bu iş hələ burada bitmir, çünki bu rəvayət başqa kanaldan da gəlmişdir. 
İmam Əbu Bəkr Muhəmməd bin əl-Hüseyn əl-Əcurri deyir: “İbn Məxləd 
bizə rəvayət etdi; dedi: Ubeydullah bin Cərir bin Cəbələ əl-Atəki bizə 
rəvayət etdi; dedi: əl-Həkəm, yəni İbn Mərvan bizə rəvayət etdi; dedi: 
əl-Həsən bin Saleh bizə Amr bin Qeys’dən, o da Əbul-Həsnə’dən 
rəvayət etdi ki, “Əli bin Əbi Talib insanlara beş tərvihə, (yəni) iyirmi 
rükət qıldırmağı bir nəfərə əmr etdi.“175 Bunun eynisini İbn Əbi Şeybə 
“əl-Musannəf” kitabında rəvayət edir: “Vaki bizə Həsən bin Saleh’dən, o 
da Amr bin Qeys’dən, o isə İbn Əbil-Həsnə’dən rəvayət edir ki, “Əli 
ramazanda onlara iyirmi rükət qıldırmaq üçün bir nəfərə əmr 
etdi.”176 Burada xəta olaraq Əbul-Həsnə’nin adı İbn Əbil-Həsnə olaraq 
düşmüşdür, lakin bu, xətadır, doğru olan Əbul-Həsnə’dir. Bundan öncəki 
sənəddə əl-Həsən bin Saleh bu rəvayəti Əbu Sad əl-Bəqqal vasitəsilə Əbul-
Həsnə’dən rəvayət etmişdir, dedik ki, Əbu Sad əl-Bəqqal zəifdir. Lakin bu 
rəvayət yolunda əl-Həsən bin Saleh bunu Amr bin Qeys vasitəsilə rəvayət 
edir. Amr bin Qeys isə Əbu Abdilləh əl-Muləi əl-Kufi’dir, siqadır, övliyadır; 
Sufyan əs-Səvri, Əhməd bin Hənbəl, Yəhyə bin Main, Əbu Hətim ər-Razi, 
Əbu Zura ər-Razi və başqaları siqa sayıblar. Bu rəvayətin sənədində Əbul-
Həsnə’yə qədər olan ravilərin hamısı siqadır. Lakin burada bir problem 
vardır, belə ki, Əbul-Həsnə’nin məchul bir ravi olduğu deyilib. Məhz buna 
görə də Şeyx əl-Albani bu rəvayəti zəif saymışdır. əz-Zəhəbi “əl-Muğni 
anid-Duafə” kitabında deyir: “Əbul-Həsnə; ondan Şərik rəvayət edir. 
İbn Xarraş dedi: “Onu tanımıram”.”177 Həmçinin İbn Həcər əl-Asqaləni 
deyir: “Əbul-Həsnə; ... adının əl-Həsən olduğu deyilib, əl-Hüseyn 
                                                          
173 “ət-Təlxis əl-Həbir”, 3/358; 
174 “əl-Kəmil fi Duafə ər-Ricəl”, 4/436; 
175 əl-Əcurri, “əş-Şəri’ah”, 4/1781 (1240); 
176 İbn Əbi Şeybə, “əl-Musannəf”, 2/163 (7681) 
177 “əl-Muğni fid-Duafə”, 2/780 (7406); 
S ə h .  | 84 
 
olduğu da deyilib, məchuldur, yeddinci (mərtəbə)dəndir.”178 Lakin 
onun məchul olması alimlər arasında ittifaq edilmiş bir məsələ deyildir. 
Biz burada digər tərəfin də görüşünü dəlilləri ilə birlikdə zikr edirik. Yəhyə 
bin Main onun haqqında deyir: “Əbul-Həsnə hansı ki, ondan Şərik və əl-
Həsən bin Saleh rəvayət edir, kufəli idi.”179 Buna əsasən Şeyx İsmail bin 
Muhəmməd əl-Ənsari onun məchul olmasını rədd etmişdir. O, deyir: 
“Hədis qaydalarında qəbul edilir ki, iki nəfərin ravidən rəvayət 
etməsi ondan “məchul” adını qaldırır, necə ki, bunu əd-Dəraqutni “əs-
Sünən” kitabında, İbn Abdil-Bərr “əl-İstizkər” kitabında və əl-Xatib 
“əl-Kifəyə” kitabında və başqaları söyləyirlər.”180 Şeyx əl-Ənsari bu 
şəkildə söyləyir. Doğrudur ki, elm əhlindən bu görüşdə olanlar vardır və 
onlar əksəriyyəti təşkil edirlər, lakin digər alimlərdən bir çox təhqiq əhli 
buna etiraz ediblər, ona görə də bu nöqtədə bir qədər ehtiyat etmək 
lazımdır.181 Qeyd edək ki, Şeyx İsmail əl-Ənsari’nin İbn Main’dən nəql 
                                                          
178 “Təqribut-Təhzib”, səh: 633 (8053) 
179 “Tərixu İbn Main”, 3/421 (206), rivayətud-Duri; 
180 “Təshihu Hədis Salətit-Təravih İşrin Rak’a var-Raddu aləl-Əlbəni fi Təd’ifihi”, 
səh: 26; 
İmam əd-Dəraqutni “əs-Sünən” kitabında deyir: “Ondan “məchul” adının 
qalxması iki və daha çox şəxsin ondan rəvayət etməsi ilə olur, əgər onun halı 
belədirsə o zaman “məchul” adı ondan qalxır və “məruf” (tanınmış) olur.” 
(“Sünən əd-Dəratuqni”, 4/226; Muəssəsətur-Risələ, birinci nəşr: 1424/2004, 
Beyrut) İbn Abdil-Bərr’ə gəldikdə isə onun sözlərindən anlaşılan budur ki, o, üç 
nəfərin rəvayət etməsini ibrət sayır. Lakin iki nəfərin də rəvayətinin “məchul” 
adını qaldırması görüşünü ümumən hədis əhlinə nisbət etmişdir. Həmçinin əl-
Xatib əl-Bəğdədi deyir: “Məchul hökmünün qalxması üçün ondan elm əhli 
olmaqla məşhur olanlardan ən az iki və daha çox adamın rəvayət etməsi 
lazımdır.” (“əl-Kifəyə fi İlmir-Rivayə”, səh: 88; əl-Məktəbə əl-İlmiyyə, Mədinə) 
İbnus-Saləh bu məsələdə əl-Xatib əl-Bəğdədi’yə etiraz edərək bu sayın bir 
olduğunu demişdir, lakin ən-Nəvəvi və digərləri onun bu etirazını doğru 
saymayıblar və deyiblər ki, doğru olan əl-Xatib’in söylədiyidir. Beləliklə də əksər 
mühəddislərə görə bu qayda keçərlidir, lakin əl-Xatib’in sözlərinə diqqət 
etdinizsə orada iki nəfərin məşhur elm əhli olmasını qeyd edir. Bu isə önəmlidir. 
181 İmam İbn Rəcəb “Şərh İləl ət-Tirmizi” kitabında deyir: “Yaqub bin Şeybə 
söylədi: Yəhyə bin Main’ə dedim: “Adam nə zaman tanınmış olur? Ondan neçə 
nəfər rəvayət etsə (tanınmış olur)? Dedi: “Əgər adamdan İbn Sirin və əş-Şə’bi 
kimilər – və onlar elm əhlidir -  rəvayət ediblərsə o, məchul sayılmır.” Soruşdum: 
“Bəs əgər adamdan Səmmək bin Hərb və Əbu İshaq kimilər rəvayət edibsə 
necə?” Dedi: “Bunlar məchullardan da rəvayət edirlər.” Bu, gözəl bir izahatdır. 
(Yəhyə bin Main’in) bu (dedikləri) Muhəmməd bin Yəhyə əz-Zuhli’nin – hansına 
ki, sonradan gələnlər (bu məsələdə) tabe olublar – “bir ravi məchul hökmündən 
iki və ya daha çox kəsin ondan rəvayət etməsi ilə çıxar” şəklində mütləq olaraq 
söylədiyinə müxalifdir.” Buradan anlayırıq ki, İbn Rəcəbə görə ibrət sayda 
deyildir, lakin rəvayət edənin kimliyindədir, əgər rəvayət edən İbn Sirin, əş-Şəbi, 
Malik kimi yalnız və yalnız siqa olanlardan rəvayət edənlərdəndirsə, o zaman 
S ə h .  | 85 
 
etdiyi sözlər kifayət etmir, çünki İbn Main’in qeyd etdiyi iki ravidən biri 
olan Şərik isə İbn Abdilləh ən-Nəxai’dir, hafizəsi zəifdir və onun bir 
məchuldan rəvayət etməsi o məchula heç bir fayda verməz. Lakin biz 
burada diqqəti bir məsələyə çəkməliyik. Əbul-Həsnə’ni “məchul” sayan 
alimlər deyirlər ki, ondan yalnız Şərik bin Abdilləh ən-Nəxai rəvayət edir. 
Misal üçün İbnul-Muləqqin deyir: “.. Bunu İbnul-Qattan (əl-Fəsi) başqa 
səbəbə görə illətli saymışdır, belə ki, deyir: “əl-Həkəm’dən rəvayət 
edən ravi Əbul-Həsnə’nin adı əl-Həsən’dir, onun halı bilinmir.” 
(İbnul-Muləqqin buyurur: ) Bu, onun dediyi kimidir, çünki onun 
haqqında İbn Xarraş demişdir: “Onu tanımıram.” Həmçinin ondan 
Şərik ən-Nəxai’dən başqa heç kim rəvayət etmir, buna diqqət 
yetir!” 182  Həmçinin əl-Mizzi, İbn Həcər və digərləri onun haqqında 
yazdıqda deyirlər ki, ondan Şərik rəvayət edir və başqa ravinin adını zikr 
etmirlər. Lakin biz burada zikr etdiyimiz rəvayətlərdə gördük ki, ondan 
Əbu Sad əl-Bəqqal və Amr bin Qeys də rəvayət edir. Həmçinin Yəhyə bin 
Main’in şahidlik etdiyi kimi əl-Həsən bin Saleh də ondan rəvayət edir.183 
Beləliklə Şərik bin Abdilləh ən-Nəxai və Əbu Sad əl-Bəqqal zəifdir, lakin əl-
Həsən bin Saleh və Amr bin Qeys hər ikisi də siqadır. İki siqa ravinin ondan 
rəvayət etməsi Şeyx əl-Ənsari’nin zikr etdiyi qaydaya əsasən ondan 
“məchul” ismini qaldırmalıdır, lakin oxuduğumuz ədəbiyyatların çoxunda 
böyük hafizlər, böyük imamlar ona “məchul” hökmü verdikləri üçün biz bu 
cılız elmimizlə ondan bu ismi qaldırmağa cürət etmirik. 
Qeyd edək ki, alimlərdən bəzisi də Əbul-Həsnə’nin siqa olan əl-Həsən bin 
əl-Həkəm ən-Nəxai olduğunu deyib. Bunu deyən “əl-Mustədrək” kitabının 
sahibi əl-Hakim’dir. O, “əl-Müstədrək” kitabında Əbul-Həsnə’nin vasitəsilə 
rəvayət etdiyi bir hədis haqqında deyir: “Bu, isnadı səhih olan bir 
hədisdir, hər ikisi (yəni əl-Buxari və Muslim) bunu rəvayət 
etməyiblər. Buradakı Əbul-Həsnə əl-Həsən bin əl-Həkəm ən-
Nəxai’dir.”184 Beləliklə də burada o, Əbul-Həsnə’nin kim olmasını söyləyir, 
                                                                                                                                                                      
onlar hansısa bir məchul ravidən rəvayət etsələr ondan “məchul” ismi aradan 
qalxar. Bu, İbn Rəcəb kimi az sayda alimin görüşüdür, əksəriyyət Şeyx İsmail əl-
Ənsari’nin dediyi kimi saya diqqət edirlər. (“Şərh İləl ət-Tirmizi”, 1/377-378;) 
182 “əl-Bədr əl-Munir”, 7/283; 
183 əl-Həsən bin Saleh’in ondan rəvayəti ilə əş-Şəcəri’nin “Tərtibul-Əməlil-
Xamisiyyə” kitabında qarşılaşdım. “əl-Əməli əl-Xamisiyyə” kitabı Yəhyə bin əl-
Hüseyn bin İsmail bin Zeyd əl-Həsəni əş-Şəcəri əl-Curcəni’nin (vəfatı hicri 499) 
hədis imlalarının özündə cəm edir. Kitabı əl-Qadi Muhyid-Din Muhəmməd bin 
Əhməd əl-Quraşi əl-Abşəmi (vəfatı hicri 610) tərtib etmişdir. 
184 “əl-Müstədrək aləs-Sahiheyn”, 4/255 (7556); 
S ə h .  | 86 
 
əz-Zəhəbi də “ət-Təlxis” kitabında əl-Hakim ilə razılaşır.185 Müasirlərdən 
Şeyx Əhməd Şakir bu məsələdə əl-Hakim ilə razılaşmışdır. Əhməd Şakir 
deyir: “Mənə görə racih olan əl-Hakim’in dediyidir və əl-Həsən bin əl-
Həkəm ən-Nəxai əl-Kufi’nin kunyəsi Əbul-Həsən’dir və əl-Həfiz “ət-
Təhzib” kitabında (2/271) onun kunyəsinin “Əbul-Həkəm” olduğunu 
tərcih etmişdir. Beləliklə də kunyəsində ixtilaf edilib. Zahir olan 
budur ki, bəziləri onu Əbul-Həsnə kunyəsi ilə çağırıblar və o da 
həmçinin Şərik’in şeyxlərindəndir. Əhməd və İbn Main onu siqa 
sayıblar və əl-Buxari onu “(ət-Tərix) əl-Kəbir” kitabında qeyd edir, 
lakin onun haqqında hər hansı bir cərh zikr etmir.”186 Əbu Davud “əs-
Sünən” kitabında əl-Hakim’in rəvayətini Əbul-Həsnə’ vasitəsilə zikr edir və 
rəvayət haqqında susur. Məlumdur ki, Əbu Davud “əs-Sünən” kitabında bir 
hədis üzərində susarsa həmin hədis ona görə salehdir. O, Məkkə əhlinə 
yazdığı məktubunda deyir: “Haqqında bir şey zikr etmədiyim isə 
salehdir, onlardan bəzisi digərlərindən daha səhihdir.”187 Zahirindən 
görünür ki, Əbu Davud’a görə hədis salehdir. 
Hətta bu rəvayətin də Əbul-Həsnə məchul olduğu üçün zəif olduğunu 
söyləsək də ümumilikdə bu barədə gəlmiş bütün rəvayətlər bir yerdə ən 
azından həsən dərəcəsinə qədər qalxmalıdır, çünki bütün bu rəvayətlər 
bir-birilərini dəstəkləyir və onu göstərir ki, bunun Əli bin Əbi Talib’dən 
əsli vardır. Bu rəvayətlərin güclü olduğunu göstərən ən önəmli tərəflərdən 
biri də budur ki, Əli’nin tələbələrindən bir neçəsindən gəlmiş səhih 
rəvayətlərdə onların iyirmi rükət qılmaqları qeyd olunur və bu rəvayətlər 
qarşıda zikr olunacaq. əl-Beyhəqi də məhz buna əsaslanaraq bu rəvayəti 
güclü saymışdır. O, deyir: “Şuteyr bin Şəkəl’dən – və o, Əli’nin – 
radiyallahu anhu - əshabından idi – rəvayət etdik ki, “o, ramazan 
ayında onlara iyirmi rükət ilə imamlıq edirdi və vitri üç rükət 
qılardı.” Bunda növbəti rəvayətə gücləndirmə vardır...”188 və daha 
sonra Əbu Abdir-Rahmən əs-Suləmi’nin Əlidən zikr etdiyi rəvayəti qeyd 
edir. Bu da onu göstərir ki, əl-Beyhəqi’yə görə bu rəvayətlər güclüdür. 
Həmçinin əl-Beyhəqi’nin “əs-Sünən əl-Kubra” kitabı üzərinə təxric yazmış 
hənəfi alimi, mühəddis İbnut-Turkməni təxricində əl-Beyhəqi’nin Əbu Sad 
                                                          
185 Oxuduqlarımdan anladığım budur ki, əz-Zəhəbi “ət-Təlxis” kitabını “əl-Mizən” 
kitabından və “əl-Muğni” kitabından öncə yazıb. 
186 “əl-Müsnəd”, 2/152; Şeyx Əhməd Şakir’in təhqiqi; Darul-Məarif, üçüncü nəşr: 
1373/1954, Misir 
Lakin “əl-Müsnəd” kitabını həm də Şeyx Şueyb əl-Arnavut da təhqiq edib, bu 
məsələdə o, Əhməd Şakirə müxalifdir. 
187 “Risələtu Əbi Davud İlə Əhli Məkkə fi Vasfi Sunənihi”, səh: 26; 
188 “əs-Sünən əl-Kubra”, 2/699; 
S ə h .  | 87 
 
əl-Bəqqal vasitəsilə gələn sənəd haqqında - “bu isnadda zəiflik vardır” – 
deməsi ilə bağlı olaraq buyurur: “Aşkar olan budur ki, (isnadın) zəifliyi 
Əbu Sad Said bin əl-Mərzubən əl-Bəqqal tərəfindəndir, çünki o, 
tənqid olunub. Hal belə olsa da ona başqası (rəvayətində) tabe 
olmuşdur; İbn Əbi Şeybə “əl-Musannəf” kitabında deyir: “Vaki bizə əl-
Həsən bin Saleh’dən, o da Amr bin Qeys’dən, o isə Əbul-Həsnə’dən 
rəvayət etdi ki, Əli ramazanda onlara iyirmi rükət qıldırmaq üçün bir 
nəfərə əmr etdi.” Amr bin Qeys’in isə əl-Muləi olduğunu güman 
edirəm. Onu Əhməd, Yəhyə, Əbu Hətim, Əbu Zura və başqaları siqa 
sayıblar və Muslim ondan hədis rəvayət etmişdir...”189 Burada İbnut-
Turkməni bu rəvayətləri bir-biriləri ilə gücləndirmişdir və Əbul-Həsnə’də 
də bir bəis görməmişdir. 
Bütün bunlardan sonra Əli’nin təravihləri iyirmi rükət qıldırmasında heç 
bir şəkk olmamalıdır, bizim əlimizdə onun neçə rükət qıldırmasına dair 
başqa heç bir rəvayət yoxdur, bütün rəvayətlər “iyirmi” sayını zikr edir. əl-
Beyhəqi də Əlinin tələbələrinin də iyirmi rükət qılmasına əsaslanaraq bu 
rəvayətləri güclü saymışdır. əl-Beyhəqi onun tələbələrindən yalnız 
Şuteyrin adını zikr edir. Onun tələbələrindən həmçinin əl-Həris əl-
Həmədəni, Əli bin Rabia və Suveyd bin Ğafələ kimi tabiin nəslinin 
böyükləri də iyirmi rükət qılıblar və bunların zikri qarşıda Allahın izni ilə 
gələcək. İshaq bin Rahəveyh deyir: “İraq əhlinə gəldikdə isə Əlinin – 
radiyallahu anhu – zamanından bu günə qədər beş tərvihə qılmağa 
davam edirlər.”190 Bu isə səhabələrin və sələfin fiqhini ən gözəl bilən 
imamlardan bir imamın bizim dediklərimizi dəstəkləyən sözləridir. Bütün 
bunlardan sonra xəlifə Əlinin iyirmi rükət təravih qıldırması haqqında 
oxucuda hər hansı bir şəkkin qalmadığını ümid edirik. 
 
 
 
Ubeyy bin Kəb’in əsəri 
 
Bu deyilənləri dəstəkləyən daha bir əsər Ubeyy bin Kəb’dən varid 
olmuşdur. Diyəud-Din əl-Məqdisi “əl-Muxtəra” kitabında deyir: “Əbu 
Abdilləh Mahmud bin Əhməd bin Abdir-Rahmən əs-Səqafi bizə 
                                                          
189 “əl-Cəvhər ən-Nəqi”, 2/495-496; Darul-Fikr 
190 “Məsəil əl-İmam Əhməd bin Hənbəl va İshəq bin Rahəveyh”, 2/840; 
S ə h .  | 88 
 
İsfəhan şəhərində xəbər verdi ki, Said bin Əbir-Racə əs-Sayrafi onlara 
ona oxumaq yolu ilə xəbər verdi: Abdul-Vahid bin Əhməd əl-Bəqqal 
bizə xəbər verdi: Abdullah bin Yaqub bin İshaq bizə xəbər verdi: 
Babam İshaq bin İbrahim bin Muhəmməd bin Cəmil bizə xəbər verdi: 
Əhməd bin Məni bizə xəbər verdi: əl-Həsən bin Musa bizə xəbər 
verdi: Əbu Cəfər ər-Razi bizə ər-Rabi bin Ənəs’dən, o da Əbul-
Aliyə’dən, o isə Ubeyy bin Kəb’dən xəbər verdi ki, Ömər Ubeyyə 
ramazanda insanlara namaz qıldırmağı əmr etdi və dedi: “İnsanlar 
gündüz oruc tuturlar və (Quran) oxumağı yaxşı bacarmırlar, bəlkə 
onlara gecələr Quran oxuyasan.” (Ubeyy) bunun üzərinə dedi: “Ey 
möminlərin əmiri, bu şey axı (daha öncə) olmayıb! (Ömər) buyurdu: 
“Bunu bilirəm, lakin bu, daha yaxşıdır.” Beləliklə onlara iyirmi rükət 
qıldırdı.”191 Qeyd edək ki, Diyəud-Din əl-Məqdisi bu kitabında səhih 
saydığı rəvayətləri toplamışdır və kitabı təhqiq etmiş Şeyx Abdul-Məlik bin 
Abdilləh bin Duheyş deyir: “İsnadı həsəndir.” 
Lakin Şeyx əl-Albani bu rəvayəti zəif saymışdır. O, bu rəvayəti zikr 
etdikdən sonra deyir: “Bu, zəif bir isnaddır; bu Əbu Cəfər’in adı İsa bin 
Əbi İsa bin Məhən’dir. əz-Zəhəbi onu zəif ravilər arasında zikr edir və 
deyir: “Əbu Zura dedi: “Çoxlu xəta edir.” Əhməd dedi: “Güclü 
deyildir.” Bir başqa dəfə isə - “Hədisləri salehdir” – deyir. əl-Fəlləs 
dedi: “Hafizəsi zəifdir.” Bir başqası dedi: “Siqadır.”  Daha sonra əz-
Zəhəbi onu kunyələr bölümündə bir daha zikr edir və deyir: “onu 
hamı cərh edib.” əl-Həfiz (İbn Həcər) isə “ət-Təqrib” kitabında qərar 
vermişdir ki, “o, hafizəsi zəifdir.” İbnul-Qayyim “Zədul-Məad” 
kitabında (1/99) deyir: “Münkər rəvayətlərin sahibidir, tək başına 
rəvayət etdiklərini hədis əhlindən heç bir kəs qətiyyən hüccət olaraq 
götürmür.”...”192 Şeyxin yazdığı bu sətrləri oxuduqda ilk baxışda insanda 
ravi haqqında elə bir təəssürat oyanır ki, bu ravi tərk edilmiş və ən zəif 
ravilərdən biridir, ona görə də onun rəvayətinin zəif olmasında şəkk 
olmamalıdır. Lakin görəsən həqiqətən də elədirmi?! Biz mövcud 
mənbələrdən Əbu Cəfər ər-Razi haqqında deyilmiş sözləri tam və dolğun 
şəkildə çatdıracağıq, siz hər iki məlumatı da müqayisə edə bilərsiz və 
nəticə tamamilə fərqli bir mənzərəni ağlımızda canlandıracaq. Əbu Cafər 
ər-Razi haqqında əl-Həfiz əl-Mizzi deyir: “Abdullah bin Əhməd bin 
Hənbəl öz atasından (nəql edərək) dedi: “Hədisdə güclü deyildir.” 
Hənbəl bin İshaq da Əhməd bin Hənbəl’dən (nəqlən) deyir: “Hədisdə 
salehdir.” İshaq bin Mənsur isə Yəhyə bin Main’dən (nəqlən) deyir: 
                                                          
191 “əl-Əhədis əl-Muxtəra”, 3/367, (1161); 
192 “Salətut-Təravih”, səh: 69; 
S ə h .  | 89 
 
“siqa idi, xorasanlı idi, Rəy şəhərinə köçdü və orada öldü.” Əhməd bin 
Sad bin Əbi Məryəm də Yəhyə bin Main’dən (nəqlən) deyir: “Hədisləri 
yazılmalıdır, lakin xəta edir.” Əbu Bəkr bin Əbi Xeysəmə isə Yəhyə 
bin Main’in (belə dediyini) deyir: “Salehdir.” Abbas əd-Duri isə Yəhyə 
bin Main’dən (nəqlən) deyir: “Siqadır və o, Muğiradan rəvayətində 
xəta edir.” Abdullah bin Əli bin əl-Mədini atasından (nəql edərək) 
deyir: “O, Musa bin Ubeydə kimidir və Muğira və onun kimisindən 
rəvayət etdikdə qarışdırır.” Muhəmməd bin Osman bin Əbi Şeybə isə 
Əli bin əl-Mədini’dən (nəql edir ki, o, belə) demişdir: “O, bizə görə 
siqa idi.” Muhəmməd bin Abdilləh bin Ammər əl-Məvsili dedi: 
“Siqadır.” Amr bin Əli dedi: “Onda zəiflik vardır və o, sidq 
əhlindəndir, hafizəsi zəifdir.” Əbu Zura (ər-Razi) dedi: “Şeyxdir, çox 
xəta edir.” Əbu Hətim (ər-Razi) dedi: “Siqadır, saduqdur, hədisləri 
salehdir.” Zəkəriyyə bin Yəhyə əs-Səci dedi: “Saduqdur, mutqin 
deyildir.” ən-Nəsəi dedi: “Güclü deyildir.” Abdur-Rahmən bin Yusuf 
bin Xarraş dedi: “Hafizəsi zəifdir, saduqdur.” Əbu Əhməd bin Adiy 
dedi: “Onun saleh olan hədisləri vardır; ondan insanlar rəvayət 
ediblər və hədislərinin ümumilikdə hamısı müstəqimdir və ümid 
edirəm ki, onda bir problem yoxdur.” Muhəmməd bin Sad dedi: 
“Əslən Mərv şəhərində Bərz adlanan bir kənddəndir və ər-Rabi bin 
Ənəs’in yerləşdiyi kənd də elə buradır. Sonra Əbu Cəfər Rəy şəhərinə 
köçmüş və orada ölmüşdür, buna görə də ona ər-Razi deyiblər. Siqa 
idi; Bağdada gələrdi və ondan (hədis) dinləyərdilər.”...”193 Hədisdə 
saleh olmağın anlamı budur ki, hədisləri yararlıdır, hədisləri həsəndir. 
Hədislərin müstəqim olması isə budur ki, hədisləri doğrudur, keçərlidir, 
hədislərində hər hansı bir əyrilik yoxdur. İbn Həcər “Təhzibut-Təhzib” 
kitabında əl-Mizzi’nin zikr etdiklərinə əlavə olaraq bunları zikr edir: “İbn 
Hibban deyir: “Məşhurlardan tək başına münkərlər rəvayət edərdi, 
siqa ravilərə müvafiq olduğu rəvayətindən başqasını hüccət olaraq 
götürmərəm.” əl-İcli dedi: “Güclü deyildir.” əl-Həkim dedi: “Siqadır.” 
İbn Abdil-Bərr dedi: “O, onlara görə siqadır, təfsir alimidir.”194 Biz əl-
Mizzi’nin və İbn Həcər’in zikr etmədiklərini başqa qaynaqlardan zikr 
edirik. İmam əl-Həkim “əl-Mustədrək” kitabında deyir: “Hər iki şeyx Əbu 
Cəfər ər-Razi’ni tərk ediblər və ondan bir şey rəvayət etməyiblər, 
lakin onun halı digər imamlara görə ən yaxşı haldır.”195  İbnul-
Muləqqin “əl-Bədr əl-Munir” kitabında əl-Həkim’dən həmçinin “siqadır” 
                                                          
193 “Təhzibul-Kəməl”, 33/194-196, (7284); 
194 “Təhzibut-Təhzib”, 12/57, (221); 
195 “əl-Mustədrak aləs-Sahiheyn”, 1/481 (1237); 
S ə h .  | 90 
 
dediyini nəql edir və bunları əlavə edir: “İbn Abdil-Bərr “əl-İstiğnə” 
kitabında deyir: “O, onlara görə siqadır, Quranın təfsiri üzrə alimdir.” 
İbn Şəhin onu siqa ravilər arasında zikr edir. əl-Həzimi “ən-Nəsix val-
Mənsux” adlı kitabında deyir: “Bu, səhih bir hədisdir və Əbu Cəfər 
siqadır.” Şeyx Təqiyyud-Din (İbn Dəqiqil-İd) “əl-İlməm” kitabında bu 
hədisi rəvayət etdikdən sonra deyir: “İsnadında Əbu Cəfər ər-Razi 
vardır və onu birdən çox (imam) siqa saymışdır. ən-Nəsai isə deyib: 
“Güclü deyildir”.” İbnus-Saləh dedi: “Bu hədisin səhih olduğunu 
birdən çox hafiz hökm verib və onların arasında hədis imamlarından 
olan Əbu Abdilləh Muhəmməd bin Əli əl-Bəlxi (və ya əl-Bəcəli), Əbu 
Abdilləh əl-Həkim və Əbu Bəkr əl-Beyhəqi vardır.” ən-Nəvəvi “əl-
Xuləsa” kitabında onun bu sözünün arxasınsa buyurur: “Bu, səhih bir 
hədisdir...”196 Əbu Cəfər ər-Razi’nin rəvayət etdiyi bir çox xəbərləri böyük 
hafizlər, imamlar səhih sayıblar. Onu da qeyd edək ki, yalnız siqa 
ravilərdən hədis rəvayət edən Şubə ibn əl-Həccəc də Əbu Cəfər ər-Razi’dən 
hədis rəvayət etmişdir, beləliklə də Şubə’yə görə də siqadır. İbn Xuzeymə 
də ondan “əs-Sahih” kitabında rəvayət etmişdir, buna əsasən demək olar 
ki, İbn Xuzeymə’yə görə ravi etibarlıdır. Həmçinin əl-Həfiz İbn Tahir əl-
Məqdisi deyir: “Əbu Cəfər; ümid edirəm ki, onda heç bir problem 
yoxdur.”197 Böyük hədis alimi əl-Həfiz Nurud-Din Əli bin Əbi Bəkr əl-
Heysəmi (vəfatı hicri 807) “Məcməuz-Zəvaid” adlı məşhur kitabında bir 
hədisi zikr etdikdən sonra deyir: “Bunu Əhməd rəvayət etmişdir və 
raviləri siqadır; Əbu Cəfər ər-Razi haqqında zərər verməyəcək tənqid 
vardır və o, siqadır...”198 Digər böyük bir hafiz, Burhənud-Din əl-Hələbi 
adı ilə tanınmış Sibt İbn əl-Əcəmi (vəfatı hicri 841) “əl-İğtibət” adlı 
kitabında ona “salehul-hədis” hökmü vermişdir; yəni hədisləri salehdir, 
yararlıdır, həsən hökmündədir. Görünür ki, zahiri fəqihi Əbu Muhəmməd 
İbn Həzm də “əl-Muhəllə” kitabında Əbu Cəfər ər-Razi’nin rəvayət etdiyi 
hədisi səhih saymışdır. əd-Dəraqutni, əl-Həkim, əl-Beyhəqi, İbn Abdil-Bərr, 
İbn Battal, əl-Həzimi, İbnus-Saləh, ən-Nəvəvi, əl-Buseyri, İbn Həcər, əs-
Suyuti və digərləri səhih sayıblar. Əbu Cəfər ər-Razi’ni Yəhyə bin Main, Əli 
bin əl-Mədini, Əbu Hətim ər-Razi, İbn Ammər əl-Məvsili, Muhəmməd bin 
Said və digərləri siqa sayıblar. Əli bin əl-Mədini’nin, əl-Həkim’in və İbn 
Abdil-Bərr’in şahidlikləri onu göstərir ki, o, imamlar tərəfindən siqa qəbul 
edilmişdir. Şeyx əl-Albani’nin ravi haqqında qeyd etdiklərindən 
gördüyümüz kimi ən mənfi bir hökm formalaşır. Şeyx əl-Albani’nin bu 
                                                          
196 “əl-Bədr əl-Munir”, 3/623-624; 
197 “Zəxiratul-Huffəz”, 3/1774; 
198 “Buğyətur-Raid fi Təhqiqi Məcmə’iz-Zəvaid va Mənbə’il-Fəvaid”, 5/94; 
S ə h .  | 91 
 
xətasının eynisini hənbəli alimi İbnul-Cəvzi “ət-Təhqiq” kitabında etmişdir, 
ona görə də şafi’i alimi, mühəddis İbnul-Muləqqin – rahmətullahi aleyhim 
– kitabında İbnul-Cəvzi’nin bu əməlinin doğru olmadığına diqqət çəkir. O, 
deyir: “İbnul-Cəvzi’yə gəldikdə isə o, öz məzhəbini dəstəkləmək üçün 
“əl-İləl əl-Mutənəhiyə” və “ət-Təhqiq” kitabında bu hədisi Əbu Cəfər 
ər-Razi səbəbilə illətli saymışdır və yalnız onu zəif saymış alimlərin 
sözlərini nəql etmişdir. Onun bu əməli yaxşı deyildir. Əhməd’dən, 
İbnul-Mədini’dən və Yəhyə bin Main’dən onu zəif sayan sözlərini 
rəvayət edənlərin rəvayətlərini zikr etməklə kifayətlənmişdir və bu, 
insaf sahibinin etdiyi bir əməl deyildir.”199 Hal belə olduqda İbnul-Cəvzi 
haqqında deyilənlərin eynisini Şeyx əl-Albani üçün də söyləmək olar. 
Şeyxin - “daha sonra əz-Zəhəbi onu kunyələr bölümündə bir daha zikr 
edir və deyir: “onu hamı cərh edib” – sözünə gəldikdə isə əz-Zəhəbi’nin 
heç bir kitabında belə bir şeyə rast gəlmədik. əz-Zəhəbi’nin “əd-Duafə” 
kitabındakı kunyələr bölməsini də araşdırdıq, lakin belə bir söz qarşımıza 
çıxmadı. Bunun xəta olduğu görünür, çünki əz-Zəhəbi “Mizənul-İtidəl” 
kitabında Əbu Cəfər ər-Razi haqqında “salehul-hədis” hökmünü vermişdir. 
Üstəlik əl-Hakim’in “əl-Mustədrək” kitabına yazdığı “ət-Təlxis” kitabında 
əl-Hakimin səhih saydığı və isnadında Əbu Cəfər ər-Razi’nin olduğu bir çox 
hədisi səhih saymışdır. Başqa kitablarında da digər hədislərini həsən 
saymışdır. 
Qeyd edək ki, Yəhyə bin Main  onun ümumən siqa olduğunu söyləsə də 
Muğira’dan rəvayətlərində xəta etdiyini söyləmişdir. Şeyx əl-Albani 
etirazlarında İbn Həcər’in sözlərini qısa şəkildə təqdim etmişdir, onun 
sözlərini tam olaraq nəql etməyib. Şeyxin gətirdiyi sitat həqiqəti tam əks 
etdirmir. İbn Həcər “ət-Təqrib” kitabında ona yekun olaraq belə hökm 
vermişdir: “Saduqdur, xüsusilə Muğiradan (rəvayətində) hafizəsi 
zəifdir.” 200  Şeyx əl-Albani isə onun sözlərini belə zikr etmişdir: 
“Saduqdur, hafizəsi zəifdir”, yəni cümlənin axırındakı önəmli qeydi zikr 
etməmişdir. Diqqət etdinizsə Şeyx əl-Albani’nin zikr etdiyindən fərqli 
olaraq burada İbn Həcər onun xəta etməsini Muğira ilə xüsusiləşdirmişdir, 
ona görə də bir çox alim buna işarə edərək deyiblər ki, Əbu Cəfər ər-
Razi’nin başqalarından rəvayət etdiyi xəbərlər ən azından həsəndir. İbn 
Həcər’in şeyxi İbnul-Muləqqin “əl-Bədr əl-Munir” kitabında Əbu Cəfər ər-
Razi’nin bir başqa hədisinin müzakirəsində deyir: “(Yəhyə bin Main’dən 
gəlmiş) dördüncü rəvayətdə (deyir) : “siqadır və o, Muğira’dan 
                                                          
199 Eyni mənbə: 3/624; 
200 “Təqribut-Təhzib”, 1/629, (8019); 
S ə h .  | 92 
 
rəvayət etdiklərində xəta edir.” Bunu ondan əd-Duri nəql edir. Bu 
hədis isə Muğira’nın hədisindən deyildir.”201 Nəzərə almaq lazımdır ki, 
Əbu Cəfər ər-Razı’nın ən çox hədis rəvayət etdiyi şeyx ər-Rabi bin Ənəsdir, 
onun rəvayət etdiklərinin yarısından çoxu şeyxi ər-Rabi’dəndir. ər-Rabi 
onun yaşadığı kəndə köçmüş və Əbu Cəfər ondan hədis dinləmişdir. Əgər 
ər-Rabi’dən rəvayətlərində xəta edən olsaydı o zaman alimlərin Muğira’nı 
xüsusiləşdirməklərinin bir mənası qalmazdı. Beləliklə də yekun olaraq 
deyə bilərik ki, bu hədis Diyəud-Din əl-Məqdisi’nin söylədiyi kimi 
həsəndir, üstəlik Ömər’in zamanında səhabələrin iyirmi rükət qılmaqları 
sabitdir və qarşıda zikr edəcəklərimiz də buna şahidlik edir. Ona görə də 
Əbu Cəfər ər-Razi’nin burada xəta etdiyini söyləməyə heç bir səbəb 
yoxdur. 
Bu məsələdə son nöqtəni qoymaq üçün önəmli bir fakta diqqət çəkək. Əgər 
müzakirəsini apardığımız əsərin isnadına baxsanız görəcəksiz ki, Əbu 
Cəfər ər-Razi bu xəbəri şeyxi ər-Rabi bin Ənəs’dən, o Əbul-Aliyə’dən, o da 
səhabə Ubeyy bin Kəb’dən rəvayət edir. Bu isnad əvvəlki mühəddislərdə, 
xüsusilə təfsirlə bağlı rəvayətlərdə məşhur bir isnad olmuşdur. İbn Cərir 
ət-Tabəri və Əbu Hətim ər-Razi öz təfsirlərində bu isnaddan geniş istifadə 
ediblər, həmçinin İmam Əhməd “əl-Müsnəd” kitabında bu isnaddan 
rəvayət etmişdir. Doktor Abdul-Məcid əş-Şeyx Abdul-Bəri “ər-Rivayətu ət-
Təfsiriyyə fi Fəthil-Bəri” adlı doktorluq işində İbn Həcər’in “Fəthul-Bəri” 
kitabında onun səhabələrdən rəvayət etdiyi isnadlar haqqında danışır və 
Ubeyy bin Kəb’dən gələn isnaddan danışarkən buyurur: “Ubeyy bin 
Kəb’dən varid olanların əksəriyyəti Əbu Cəfər ər-Razi yolu ilə ər-
Rabi’ bin Ənəs’dən, o da Əbul-Aliyə’dən, o isə Ubeyy’dən gəlir. 
Bəziləri ər-Rabi’dən yuxarıda heç kimin adını çəkmir, bəziləri də 
Əbul-Aliyə’dən məvquf olaraq gətirir. İbn Həcər bunu tabii’lərin 
təfsirindəki səhih rəvayət kanallarının içində gətirmişdir. Əbu Cəfər 
ər-Razi hafizəsi zəif olan saduq ravi olsa da, eynilə ər-Rabi bin Ənəs 
xətaları olan saduq ravi olsa da bu isnad həsəndir, çünki Əbu Cəfər’in 
rəvayət etdiyi öz hafizəsindən deyildir, eynilə ər-Rabi’ də öz 
hifzindən rəvayət etmir, əksinə hər ikisi də bir nüsxədən rəvayət 
edirlər və bu, məşhur bir nüsxədir. əl-Həfiz İbn Həcər bu isnadı həsən 
saymışdır.”202 Sözü gedən bu nüsxə Ubeyy bin Kəb’in tələbəsi Əbul-
Aliyə’nin öz müəllimi Ubeyy’dən eşitdiyi və qələmə aldığı hədislərdir və bu 
nüsxəni ondan, yəni Əbul-Aliyə’dən ər-Rabi’ bin Ənəs dinləmişdir, o 
nüsxəni köçürmüşdür və onun tələbəsi Əbu Cəfər ər-Razi də ondan 
                                                          
201 “əl-Bədr əl-Munir”, 3/622; 
202 “ər-Rivayət ət-Təfsiriyyə”, səh: 26; 
S ə h .  | 93 
 
almışdır. əl-Həfiz Cələlud-Din əs-Suyuti “əl-İtqan” kitabında deyir: “Ubeyy 
bin Kəb’ə gəldikdə isə ondan böyük bir nüsxə gəlib; bunu Əbu Cəfər 
ər-Razi ər-Rabi’ bin Ənəs’dən, o da Əbul-Aliyə vasitəsilə ondan 
rəvayət edir və bu isnad səhihdir. İbn Cərir və İbn Əbi Hətim orada 
çoxlu (xəbərlər), həmçinin əl-Hakim “əl-Müstədrək” kitabında və 
Əhməd “əl-Müsnəd” kitabında rəvayət ediblər.”203 Bunun eynisini Həci 
Xəlifə “Kəşfuz-Zunun” kitabında, Siddiq Həsən Xan “Əbcədul-Ulum” 
kitabında və Muhəmməd bin Abdil-Azim əz-Zurqani “Mənəhilul-İrfan” 
kitabında zikr edir. Buradan öyrənirik ki, Əbu Cəfər ər-Razi’də Ubeyy bin 
Kəb’in sözlərini ehtiva edən böyük bir nüsxə olmuşdur, bu əsərin də o 
nüsxədən olması ehtimalı güclüdür. 
 
 
 
Şeyx əl-Albani – rahiməhullah – bu rəvayətin mətninə qarşı da etiraz 
etmişdir. O, kitabında deyir: “Burada başqa bir müxalif daha vardır və 
bu, onun bu sözləridir: “bu şey axı (daha öncə) olmayıb” Ubeyyin 
bunu söyləməsi və Ömərin də - radiyallahu anhumə - bununla 
razılaşması çox uzaq bir şeydir. Daha öncə birinci fəsildə səhih 
hədislər ilə bəyan etdiyimi kimi (təravih üçün) toplaşma hələ onun – 
salləllahu aleyhi va səlləm – dövründə mövcud olmuşdur. Onların hər 
ikisinin də buna şahid olmaqları, ən azından bunu bilməkləri fərz 
olunur, onların hər ikisinin də elmdəki mərtəbələrindən danışmağa 
ehtiyac yoxdur.”204 Bunun cavabı budur ki, bu sözlərdə heç bir müxalifət 
yoxdur, çünki Ubeyy bin Kəb təravihi camaat ilə qılmağa etiraz 
etməmişdir, lakin təyin edilmiş bir imamın arxasında, müəyyən sayda və 
müəyyən tərzdə təravihin qılınmasının peyğəmbərin – salləllahu aleyhi va 
səlləm – dövründə olmadığını xatırlatmışdır. Çünki Ömərin xilafətində hər 
dörd rükətdən bir istirahət edirdilər, hər rükətdə yüz ayəlik surə 
oxuyurdular və iyirmi rükət qılırdılar. Ubeyy bin Kəb məhz bunun 
peyğəmbərin – aleyhissələm – zamanında olmadığını qəsd etmişdir. Bizə 
gəlib çatmış xəbərlərdən də anlaşıldığı kimi peyğəmbər – aleyhissalətu 
vassələm – məqsədli şəkildə insanları təravihə toplamamışdır. Ona görə də 
bu xəbərin mətnində heç bir müxalifət yoxdur. Şeyxul-İslam İbn Teymiyyə 
də bunun Ubeyy’dən sabit olduğunu demişdir: “Alimlər ramazanda 
                                                          
203 “əl-İtqan fi Ulumil-Quran”, 4/240; 
204 “Salətut-Təravih”, səh: 70 
S ə h .  | 94 
 
qiyamın miqdarı haqqında ixtilaf ediblər, belə ki, Ubeyy bin Kəb’in 
ramazan qiyamında insanlara iyirmi rükət qıldırması və vitri üç 
rükət qılması sabit olmuşdur...”205 Bunu həmçinin əl-Hafiz İbn Abdil-
Bərr səhih saymışdır və kitabın üçüncü fəslində onun sözləri ilə tanış 
olacaqsız. 
Əgər tək bu ləfzə görə hədisi zəif saymaq caiz olsaydı Ömərin “nə gözəl bir 
bidətdir” sözünə görə də hər iki “əs-Sahih” kitabındakı hədisini də zəif 
çıxarmalı olardıq. Lakin bu hədisi qəbul etdiyimiz kimi, onu ən gözəl 
şəkildə izah etdiyimiz kimi Ubeyy’in hədisini də qəbul edib gözəl tərzdə 
izah etmək lazımdır. 
 
 
 
Mürsəl xəbərlər 
 
Beləliklə yuxarıdakı rəvayətlərdən gördük ki, Yezid bin Xuseyfə’nin, İbn 
Əbi Zubəb’in və Davud bin Qeys vasitəsilə Muhəmməd bin Yusuf’un səhabə 
əs-Səib bin Yezid’dən rəvayət etdikləri xəbərlər Ömərin zamanında qılınan 
təravihin rükətlərinin sayının iyirmi olduğunu göstərir. Yalnız Muhəmməd 
bin Yusuf’un əs-Səib bin Yezid’dən rəvayəti onların on bir rükət və ya on 
üç rükət qıldıqlarını dəstəkləyir. Əgər Şeyx əl-Albani’nin izlədiyi yol ilə 
getməli olsaq və bu ikisinin arasını cəm etməyi tərk edərək onların 
arasında tərcih etməli olsaq digər dəlillərin bunlardan hansını 
dəstəklədiyinə nəzər salarıq. İlk öncə bu barədə gəlmiş mürsəl xəbərlərin 
bu iki saydan hansını dəstəklədiyinə baxaq. 
Bu barədə zikr edəcəyimiz ilk mürsəli İmam Malik “əl-Muvatta” kitabında 
rəvayət edir. “əl-Muvatta” kitabının ravisi Əbu Musab deyir: “Malik bizə 
Yezid bin Rumən’dən onun belə dediyini rəvayət etdi: “Ömər bin əl-
Xattab’ın zamanında insanlar ramazanda iyirmi üç rükət 
qılardılar.”206 İsnadı səhihdir. Əbu Rauh Yezid bin Rumən əl-Əsədi əl-
Mədini tabii nəslindən böyük bir alimdir, əz-Zubeyr ailəsinin mövlasıdır. 
                                                          
205 “əl-Fətəva əl-Kubra”, 2/250; 
206 “Muvatta Malik”, (281) 
S ə h .  | 95 
 
Ənəs bin Məlik, Abdullah bin Zubeyr və İbn Abbas207 kimi səhabələrdən 
hədis eşitmişdir. Əbu Hureyra’dan rəvayət etdiklərinin isə mürsəl 
olduğunu deyiblər. 
İkinci mürsəl xəbəri bizlərə İbn Əbi Şeybə “əl-Musannəf” kitabında rəvayət 
edir. O, deyir: “Vaki’ bizə Malik bin Ənəs’dən, o da Yəhyə bin Said’dən 
rəvayət etdi ki, Ömər bin əl-Xattab onlara iyirmi rükət qıldırmaq 
üçün bir nəfərə əmr etdi.”208 İsnadı səhihdir. Yəhyə bin Said isə Əbu Said 
ibn Qeys bin Qahd ən-Nəccəri’dir, zamanında Mədinə’nin alimi idi, məşhur 
yeddi fəqihin tələbəsidir. Səhabələrdən Ənəs bin Malik’dən, əs-Səib bin 
Yezid’dən rəvayət etmişdir. Həmçinin peyğəmbərin – aleyhissələm – 
zamanında dünyaya gəlmiş Əbu Uməmə bin Səhl, Sə’ləbə bin Əbi Məlik əl-
Qurazi kimi alimlərdən hədis dinləmişdir. 
Üçüncü mürsəl rəvayəti yenə İbn Əbi Şeybə zikr edir; deyir: “Humeyd bin 
Abdir-Rahmən bizə Həsən’dən, o da Abdul-Aziz bin Rufey’dən rəvayət 
etdi; dedi: “Ubeyy bin Kəb ramazanda Mədinə şəhərində insanlara 
iyirmi rükət qıldırardı və üç rükət vitr qılardı.”209 İsnadı səhihdir. 
Abdul-Aziz bin Rufey’ isə Əbu Abdilləh əl-Məkki ət-Taifi’dir, Kufədə 
yerləşmiş, orada yaşamışdır. Ənəs bin Məlik, Abdullah bin əz-Zubeyr, İbn 
Ömər, Abdullah bin Abbas, Əbut-Tufeyl Amir bin Vasilə əl-Kinəni kimi 
səhabələrdən hədis eşitmişdir. əl-Buxari deyir ki, Aişə anamızı görmüşdür. 
Başqa mürsəl xəbərlər də mövcuddur. Bunlardan birini İmam Muhəmməd 
bin Nəsr əl-Mərvazi “Qiyəmu Ramədan” kitabında rəvayət etmişdir. Lakin 
İmam İbn Nəsr əl-Mərvazi’nin bu mübarək kitabı tam halında çap 
olunmayıb və əlyazmasının olub olmadığını bilmirəm. Lakin onun bu 
kitabını digər iki kitabı ilə birlikdə Alləmə Təqiyyud-Din Əhməd bin Əli əl-
Məqrizi (vəfatı hicri 845) ixtisar etmişdir, ona görə də İbn Nəsr’in üç kitabı 
bu gün “Müxtəsar Qiyəmil-Leyl va Qiyəmi Ramədan və Kitəbil-Vitr” adı ilə 
çap olunub. Çox təəssüf ki, əl-Məqrizi kitabı ixtisar edərkən onun 
sənədlərini də düşürmüşdür, ona görə də zikr edəcəyimiz bu mürsəl əsərin 
sənədini araşdırmaq imkanımız yoxdur. İbn Nəsr deyir: “Muhəmməd bin 
Kəb əl-Qurazi dedi: “Ömər bin əl-Xattab’ın – radiyallahu anhu – 
zamanında insanlar ramazan ayında iyirmi rükət qılardılar, 
                                                          
207 Onun İbn Abbas’dan rəvayəti ət-Tabərani’nin “əl-Mucəm əl-Kəbir” kitabında 
mövcuddur, lakin əz-Zəhəbi “Mərifətul-Qurra əl-Kibər” kitabında bunu rədd 
etmişdir. 
208 İbn Əbi Şeybə, “əl-Musannəf”, 2/163 (7682); 
209 Eyni mənbə: (7684) 
S ə h .  | 96 
 
rükətlərdə qiraəti uzadardılar və vitri üç rükət qılardılar.”210 Əbu 
Həmzə Muhəmməd bin Kəb bin Suleym bin Əsəd əl-Qurazi tabiin nəslinin 
böyüklərindəndir, hətta onun peyğəmbərin – salləllahu aleyhi va səlləm – 
zamanında doğulduğunu da deyiblər.211 Səhabələrdən əl-Abbas bin Abdil-
Muttalib, Əli bin Əbi Talib, İbn Məsud, Amr bin əl-As, Əbu Zərr, Əbud-
Dərdə,212 Əbu Əyyub əl-Ənsari, Əbu Hureyra, əl-Muğira bin Şubə, Müaviyə, 
Zeyd bin Ərqam, İbn Abbas, Abdullah bin Zeyd əl-Xatmi, Fədalə bin Ubeyd, 
əl-Bəra bin Azib, Abdullah bin Cəfər, Kəb bin Ucra, Cabir bin Abdilləh, Əbu 
Sirmə əl-Ənsari əl-Bədri, Ənəs bin Malik, İbn Ömər və başqalarından hədis 
eşitmişdir. Təfsir alimidir və rəvayət olunur ki, o, Mədinə’nin kəndlərindən 
olan ər-Rabəzə’nin məscidində təfsir məclisi qurarmış və orada təfsiri 
bilən ən elmli şəxslər toplanarmış və bir gün zəlzələ nəticəsində məscid 
onların üzərinə çökür və hamısı orada vəfat edir. 
İbn Nəsr əl-Mərvazi’nin rəvayət etdiyi digər bir mürsəl xəbər isə əl-
Aməş’dəndir. Lakin Allaha həmd olsun ki, bu rəvayətin sənədini mühəddis 
Bədrud-Din əl-Ayni zikr etmişdir. O, “Umdətul-Qari” kitabında deyir: 
“Muhəmməd bin Nəsr əl-Mərvazi dedi: Yəhyə bin Yəhyə bizə xəbər 
verdi: Həfs bin Ğiyəs bizə əl-Aməş’dən, o da Zeyd bin Vahb’dən onun 
belə dediyini xəbər verdi: “Abdullah bin Məsud ramazan ayında bizə 
namaz qıldırardı, sonra ayrılardı və gecədən xeyli qalırdı.” əl-Aməş 
dedi: “İyirmi rükət qılardı və vitri üç rükət edərdi.”213 
Mürsəl hədislər isə belə bir anda çox önəmlidir, çünki əvvəlki dövrün 
imamlarının əksəriyyəti mürsəl rəvayətləri dəlil kimi yararlı sayırdılar, bu, 
İmam Əbu Hənifə, İmam Malik, İmam əl-Əvzai və başqalarının rəyi 
olmuşdur.214 Sonrakı dönəmdəki alimlərin əksəriyyəti isə mürsəli zəif 
hədislər sırasına daxil ediblər. Burada bu rəvayətlər mürsəl olsalar da 
onlarda Yezid bin Rumən, Yəhyə bin Said əl-Ənsari və Abdul-Aziz bin 
                                                          
210 “Muxtəsar Qiyəmil-Leyli va Qiyəmi Ramədan va Kitəbil-Vitr”, səh: 220; 
211 əz-Zəhəbi “əs-Siyər” kitabında bunun səhih olmadığını deyir. 
212 Bura qədər zikr etdiyim səhabələrinin hamısından etdiyi rəvayətləri bəzi 
alimlər mürsəl sayıblar, çünki deyiblər ki, İbn Kəb əl-Qurazi onlardan hədis 
eşitməyib. Lakin bir rəvayətdə Muhəmməd bin Kəb özü aydın sözlərlə deyir ki, 
İbn Məsud’dan eşitmişəm. Əbu Davud deyir ki, “o, Əlidən, Müaviyədən və İbn 
Məsuddan eşitmişdir.” 
213 “Umdətul-Qari Şərh Sahih əl-Buxari”, 11/127;  
214 Əbu Davud Məkkə əhlinə yazdığı risaləsində (səh: 25) deyir: “Mürsəllərə 
gəldikdə isə keçmiş zamanda Sufyan əs-Səvri, Malik bin Ənəs, əl-Əvzai kimi 
alimlər onları hüccət kimi qəbul edirdilər, ta ki, əş-Şafi gəldi və onları tənqid etdi 
və ona bu fikrində Əhməd bin Hənbəl və başqaları – ridvanullahi aleyhim – tabe 
oldular.” 
S ə h .  | 97 
 
Rufey kimi alimlərin təravih kimi məşhur olan İslamın şüarlarından bir 
şüar haqqında xəta etməkləri ehtimalı çox uzaq bir ehtimaldır. Bu imamlar 
ilə o dönəmin şahidləri arasında yalnız bir ravi vardır və belə bir məşhur 
əməl haqqında onların öz məlumatlarını dəqiqləşdirmədən bir şeylər 
söyləməsi bu imamlara yaraşmayan bir haldır. 
Üstəlik bu mürsəlləri yuxarıda zikr etdiyimiz səhih hədislər dəstəkləyirlər. 
Şeyxul-İslam İbn Teymiyyə deyir: “(Başqa dəlillərdən) müvafiqi olan və 
ya sələfin onunla əməl etdiyi mürsəl hədis fəqihlərin ittifaqı ilə 
hüccətdir.”215 Heç bir şəkk yoxdur ki, Yezid bin Xuseyfə’nin əs-Səib bin 
Yezid’dən, həm də Davud bin Qeys’in Muhəmməd bin Yusuf vasitəsilə əs-
Səib bin Yezid’dən, həmçinin Əbu Cəfər ər-Razi’nin öz isnadı ilə Ubeyy bin 
Kəb’dən və  Əbu Abdir-Rahmən əs-Suləmi ilə Əbul-Həsnə’nin Əli bin Əbi 
Talib’dən rəvayət etdikləri səhih və həsən xəbərlər bu mürsəl hədislərə 
müvafiqdir və onları dəstəkləyir. Üstəlik bu mürsəllər ilə ümmətin sələfi 
əməl etmişdir, beləliklə də hüccət olmasında heç bir şəkk olmamalıdır. 
 
 
 
Tabiilərin səhabələr haqqında şahidliyi 
 
Əgər burada qədər zikr etdiklərimizin kifayət etdiyini düşünürsüzsə və bu 
dəlillərlə qane olduğunuza əminsinizsə xatırladaq ki, qane olmayanlar, 
inad edənlər də çoxdur. Gəlin onların xətrinə dəlillərimizə tələbələrin öz 
müəllimləri haqqında etdikləri şahidlikləri də qataq. Beləliklə də növbəti 
sətrlərdə tabiin nəslindən böyük imamların səhabələr haqqındakı 
şahidliklərini zikr edirik. Bundan sonra hətta inadkar birində belə şəkk 
qalmamalıdır ki, səhabələr on bir rükətdən artıq qılıblar, daha dəqiq desək 
iyirmi rükət qılıblar. 
İbn Əbi Şeybə “əl-Musannəf” kitabında deyir: “İbn Numeyr bizə Abdul-
Məlik’dən, o da Ata’dan belə dediyini rəvayət etdi: “İnsanları gördüm 
və onlar vitr ilə birlikdə iyirmi üç rükət qılırdılar.”216 Həmçinin İbn 
Əbid-Dunyə deyir: “Şucə bin Məxləd bizə rəvayət etdi; dedi: Huşeym 
bizə rəvayət etdi; dedi: Abdul-Məlik (bizə) Ata bin Əbi Rabah’dan 
                                                          
215 “əl-Fətəva əl-Kubra”, 6/47; 
216 İbn Əbi Şeybə, “əl-Musannəf”, (7688); 
S ə h .  | 98 
 
belə dediyini bildirdi: “Ramazan ayında iyirmi rükət qılardılar və 
vitri üç rükət edərdilər.”217 Hər ikisinin də isnadı səhihdir. Ata isə Əbu 
Muhəmməd Ata bin Əbi Rabah Əsləmə əl-Quraşi’dır; Məkkənin imamıdır, 
müftisidir, şeyxul-islamdır, fəqihdir. Quraşi adlanmasının səbəbi 
qureyşlilərin mövlası, azadlı qulu olmasına görədir, özü əslən afrikalıdır. 
İbn Abbas, İbn Ömər, İbn Amr, İbn əz-Zubeyr, Müaviyə, Usəmə bin Zeyd, 
Cəbir bin Abdilləh, Zeyd bin Ərqam, Abdullah bin əs-Səib, Aqil bin Əbi 
Talib, Ömər bin Əbi Talib, Ömər bin Əbi Sələmə, Rafi bin Xadic, Əbud-
Dərdə, Əbu Said əl-Xudri, Əbu Hureyrə, Aişə, Ummu Sələmə, Ummu Həni 
və daha bir çox səhabədən eşitmişdir. Bu böyük imam zamanının ən böyük 
alimlərindən, ən böyük fəqihlərindən biri olmuşdur. Sufyan əs-Səvri – 
rahiməhullah – “Ömər bin Said bin Əbi Hüseyn’dən, o da anasından 
rəvayət edir ki, o, dedi: “İbn Abbasa bir şeyi soruşmaq üçün bir nəfər 
göndərdim. Bunun üzərinə İbn Abbas buyurdu: “Ey Məkkə xalqı! 
Yanınızda Ata olduğu halda mənim yanıma yığılmayın!”218 Ata bin Əbi 
Rabəh çoxca hədis rəvayət edən biri olmuşdur. Məkkədə Haram 
məscidində oturar və orada hədis dinlətdirərdi. Ata bin Əbi Rabah’ın 
özünün də söylədiyi kimi iki yüzə yaxın səhabə ilə qarşılaşmış, onlardan 
elm almışdır. 
Bu rəvayətdə Ata bin Əbi Rabah şahidlik edir ki, səhabələri iyirmi rükət 
qılarkən görmüşdür. Sözsüz ki, Ata’nın bu sözü əməli icma mənasını verir, 
çünki o dövrü nəzərə alsaq məscidlərin sayının indiki qədər çox 
olmadığını, ən böyük şəhərlərdə bir və ya bir neçə məscidin olduğunu 
təsəvvür etmək olar və səhabələrin bu məscidlərdə, xüsusilə də Haramda 
və peyğəmbərin məscidində neçə rükət qıldıqlarını görmək çətin deyildir. 
O zaman düşünmək lazımdır ki, biz bu məqamda səhabələrin əməlini 
görmüş bir tabii imamın şahidliyinə yoxsa onlardan on dörd əsr sonra 
yaşamış bir mühəddis alimin sözünə etibar edəcəyik?! Bunun cavabının 
çətin olmaması gərəkdir. 
Həmçinin digər böyük bir tabii alim, sələfin böyük imamlarından biri Əbu 
Said əl-Həsən əl-Bəsri səhabələrin iyirmi rükət qılmaqlarına şahidlik 
etmişdir. Onun da rəvayətini İbn Əbid-Dunyə bizlərə nəql edir və deyir: 
“Şucə bin Məxləd bizə rəvayət etdi; dedi: Huşeym bizə rəvayət etdi: 
Mənsur dedi: əl-Həsən (əl-Bəsri) bildirdi; dedi: “İyirmi rükət 
qılardılar və son on gün olduqda iki cütdən ibarət bir tərvihə 
                                                          
217 “Fədail Ramədan”, səh: 79 (49) 
218 “Siyər Əaləmin-Nubələ”, 5/81; 
S ə h .  | 99 
 
artırardılar.”219 əl-Həsən əl-Bəsri Ömərin vəfatından iki il öncə dünyaya 
gəlib, xəlifə Osman ilə birlikdə cüməyə gedərdi. Zamanının əhlinin ağası 
idi. Səhabələrdən Osmanı, Talhanı və digər böyük səhabələri görmüşdür. 
İmran bin Huseyn, əl-Muğira bin Şubə, Abdur-Rahmən bin Səmura, Səmura 
bin Cundub, Əbu Bəkra əs-Səqafi, Numən bin Bəşir, Cabir bin Abdilləh, 
Cundub əl-Bəcəli, İbn Abbas, Amr bin Təğlib, Mə’qil bin Yəsər, əl-Əsvad bin 
Səri’, Ənəs bin Məlik və başqa səhabələrdən rəvayət etmişdir. 
Bir başqa imam isə İbrahim ən-Nəxai’dir. Əbu Yusuf “əl-Əsər” kitabında 
İmam “Əbu Hənifə’dən, o, Həmməd’dən, o da İbrahim’dən rəvayət 
edir ki, “insanlar ramazanda beş tərvihə qılardılar.”220 İbrahim ən-
Nəxai isə Əbu İmran bin Yezid bin Qeys’dir. Onu tabiin nəslinin 
kiçiklərindən sayırlar. Səhabələrdən hədis rəvayət etməsə də onlardan bir 
qrup ilə qarşılaşmışdır. Uşaq ikən anamız Aişəni görüb. 
Səhabələrin on bir rükətdən çox qıldığını isbat edən daha bir rəvayət 
vardır ki, isnadı günəş kimi səhihdir. İmam Malik “əl-Muvatta” kitabında 
“Davud bin əl-Huseyn’dən rəvayət edir ki, o, əl-Arac’ı belə deyərkən 
eşitmişdir: “İnsanları ramazanda kafirlərə lənət oxuyarkən gördüm.” 
Dedi: “Qari Bəqara surəsini səkkiz rükətdə oxuyardı və əgər onu on 
iki rükətdə oxuyardısa insanlar onun (namazı) yüngülləşdirdiyini 
düşünərdilər.” 221  əl-Arac isə İmam Əbu Davud Abdur-Rahmən bin 
Hurmuz bin Keysən əl-Mədəni’dir, Quran qarilərinin şeyxlərindən biridir, 
təcvidi öyrədər və mushafları yazardı. Əbu Hureyra, Əbu Said əl-Xudri, İbn 
Abbas, Muhəmməd bin Məsləmə əl-Ənsari, Müaviyə, Abdullah bin Məlik 
bin Buheynə’dən və digərlərindən rəvayət etmişdir. Quranı Əbu 
Hureyra’ya, İbn Abbasa və Abdullah bin Ayyəş bin Əbi Rabia’ya ərz edərək 
qiraəti onlardan öyrənmişdir. Bu rəvayətdə əl-Arac bizə xəbər verir ki, 
səhabələr ramazanda kafirlərə lənət oxuyardılar, həmçinin qıldıqları 
təravihlərdə bəzən qiyamı uzadardılar, bəzən də qısaldardılar. Çünki 
bütün Bəqara surəsini səkkiz rükətdə qıldıqda qiraəti uzatmış olurlar, 
                                                          
219 “Fədail Ramədan”, səh: 83 (53) 
220 “əl-Əsər”, 1/41 (211); 
221 “Muvatta Malik”, (282) Əbu Musab əz-Zuhri’nin rivayəti; Yəhyə bin Yəhyə’nin 
rəvayətində isə (əl-Azami’nin təhqiqi ilə) 381-ci rəqəm altında gəlir. Bu rəvayəti 
həmçinin Abdur-Razzaq “əl-Musannəf” kitabında (7734) İmam Malik’dən 
rəvayət edir və Abdur-Razzaq’ın rəvayəti cüzi fərqlər istisna olmaqla əl-Muvatta 
kitabında olduğu kimi eynidir. Bu da onu göstərir ki, Abdur-Razzaq’ın “əl-
Musannəf” kitabı rəvayətində dəqiqdir, “əl-Musannəf” kitabını şeyxindən rəvayət 
edən əd-Dəbəri də rəvayətində dəqiqdir. Bu rəvayəti həmçinin əl-Beyhəqi “əs-
Sünən əl-Kubra” kitabında (4296) İbn Bukeyr vasitəsilə İmam Malikdən rəvayət 
edir. 
S ə h .  | 100 
 
lakin on iki rükətdə bəqaranı bitirdikdə qiraəti qısaltmış olurlar. Çox 
ehtimal ki, bu rəvayətdəki dəlilin nə olduğunu tuta bildin. Əgər nəzərindən 
yayındısa sənə kömək edə bilərik. Bu rəvayətdən anlaşılır ki, səhabələr 
bəzən Bəqara surəsini on iki rükətə tamamlayardılar. Bu onu göstərir ki, 
səhabələr on bir rükət ilə kifayətlənmirdilər. Bu rəvayətin zahirindən 
anlayırıq ki, onlar təravihi on iki rükətdən çox qılırdılar. Digər rəvayətlərin 
göstərdiyi kimi onlar iyirmi rükət qılırdılar. İstənilən halda bu səhih 
rəvayət onu göstərir ki, səhabələr on bir rükət qılmırdılar. 
Qarşımızda Ata bin Əbi Rabah, əl-Həsən əl-Bəsri, İbrahim ən-Nəxai və 
Abdur-Rahmən bin Hurmuz əl-Arac kimi dörd böyük imam vardır və onlar 
şahidlik edirlər ki, səhabələr on bir rükətdən artıq qılıblar, iyirmi rükət 
namaz qılıblar. Məgər onların sözlərini tərk edib müasir dövrdə yaşamış 
bir iki alimin – o alimlər nə qədər böyük, nə qədər fəzilətli olsalar belə - 
sözünə üstünlük verəcəyikmi?! 
 
 
 
Səhabələrin tələbələrinin əməli necə olub? 
 
Bura qədər qeyd etdiklərimizdən səhabələrin təravihi neçə rükət 
qılmaqlarını öyrəndin. Lakin bilirəm ki, səhabələrin tələbələrinin neçə 
rükət qılması da sizlərə maraqlıdır. Sözsüz ki, tələbələr öz 
müəllimlərindən öyrəndikləri kimi əməl edəcəklər. O zaman gəlin bu 
tələbələrin neçə rükət təravih qıldıqlarını öyrənək. 
İmam əl-Beyhəqi “əs-Sünən əl-Kubra” kitabında deyir: “Əbu Zəkəriyyə 
bin Əbi İshaq bizə bildirdi; Əbu Abdilləh Muhəmməd bin Yaqub bizə 
bildirdi: Muhəmməd bin Abdil-Vahhab bizə rəvayət etdi: Cəfər bin 
Avn bizə bildirdi: Əbu Xasib bizə bildirdi; dedi: “Suveyd bin Ğafələ 
ramazanda bizə imamlıq edərdi və beş tərvihə, iyirmi rükət 
qıldırardı.”222 İsnadı səhihdir. Bu rəvayətdə zikr olunan Suveyd böyük bir 
imamdır, müsəlmanlara nümunədir. Adı Əbu Umeyyə Suveyd bin Ğafələ 
bin Avsəcə bin Amir əl-Cufi’dir, bəziləri onun səhabə olduğunu deyiblər, 
lakin əz-Zəhəbi bunun səhih olmadığını deyir, lakin qeyd edir ki, hələ 
                                                          
222 “əs-Sünən əl-Kubra”, 2/699 (4290); 
S ə h .  | 101 
 
peyğəmbər – salləllahu aleyhi va səlləm – sağ ikən müsəlman olmuş və 
peyğəmbərin yazısını oxuyarkən dinləmişdir. əl-Yərmuk döyüşündə iştirak 
etmişdir. Əbu Bəkr əs-Siddiq, Ömər, Osman, Əli, Ubeyy bin Kəb, Bilal, Əbu 
Zərr, İbn Məsud və daha bir çox səhabədən elm almışdır, onlardan hədis 
eşitmişdir. Suveyd yaşda təxminən peyğəmbər ilə - salləllahu aleyhi va 
səlləm – yaşıd olub, lakin ömrü uzun olub, onun yüz otuza yaxın yaşında 
öldüyünü deyirlər. 
İbn Əbi Şeybə deyir: “Vaki bizə Nəfi’ bin Ömər’dən belə dediyini 
rəvayət etdi: “İbn Əbi Muleykə ramazanda bizə iyirmi rükət 
qıldırardı.”223 İsnadı səhihdir. İbn Əbi Muleykə məşhur tabii alimdir. Adı 
Əbu Bəkr Abdullah bin Ubeydilləh bin Əbi Muleykə Zuheyr bin Abdilləh ət-
Teymi əl-Məkki’dir. Talha bin Ubeydilləh, Abdullah bin əz-Zubeyr, 
Abdullah bin əs-Səib əl-Məxzumi, Abdullah bin Abbas, İbn Ömər, Abdullah 
bin Amr bin əl-As, Osman bin Affən, Əsma bint Əbi Bəkr, Aişə və Ummu 
Sələmə’dən224 və digər səhabələrdən hədis eşitmişdir. 
Yenə İbn Əbi Şeybə deyir: “əl-Fədl bin Dukeyn bizə Said bin Ubeyd’dən 
rəvayət etdi ki, “Əli bin Rabi’a ramazan ayında onlara beş tərvihə 
qıldırardı və vitri üç rükət edərdi.”225 İsnadı səhihdir. Əli bin Rabi’a da 
tabiinin böyüklərindəndir. Tam adı Əbul-Muğira Əli bin Rabia bin Nədlə əl-
Valəbi əl-Əsədi’dir. Salman əl-Fərisi, Səmura bin Cundub, Abdullah bin 
Ömər, Əli bin Əbi Talib, əl-Muğira bin Şubə kimi səhabələrdən hədis 
eşitmişdir. 
Yenə İbn Əbi Şeybə deyir: “Ğundər bizə Şu’bə’dən, o da Xaləf’dən, o 
Rabi’dən – və onun haqqında xeyirli sözlər deyərək təriflədi - , o isə 
Əbul-Bəxtəri’dən rəvayət edir ki, o, ramazanda beş tərvihə qılardı və 
üç rükətlə vitr edərdi.”226 İsnadı səhihdir. Əbul-Bəxtəri isə məşhur 
imamdır, alimdir. Adı Said bin Feyruz Əbi İmran ət-Tai’dir. İbn Abbas, İbn 
Ömər, Əbu Said, Əbu Kəbşə, Əbu Bərzə, Yə’lə bin Murra və digər 
səhabələrdən hədis eşitmişdir. Hicri 83-cü ildə İbnul-Əş’as ilə birlikdə 
üsyanda qətl edilmişdir. 
Yenə İbn Əbi Şeybə buyurur: “Hafs bizə əl-Həsən bin Ubeydilləh’dən 
onun belə dediyini rəvayət edir: “Abdur-Rahmən bin əl-Əsvad 
                                                          
223 İbn Əbi Şeybə, “əl-Musannəf”, (7683) 
224 Bəzi alimlər onun Talhə, Osman və Ummu Sələmə’dən hədis eşitməsini inkar 
ediblər. 
225 Eyni mənbə: (7690) 
226 Eyni mənbə: (7686) 
S ə h .  | 102 
 
ramazan ayında bizə qırx rükət qıldırardı və vitri yeddi rükət 
edərdi.” 227  İsnadı səhihdir. Heç Abdur-Rahmən bin əl-Əsvad’ın kim 
olduğunu bilirsizmi? O, kufəli bir imamdır, alimdir, fəqihdir. Tam adı Əbu 
Həfs Abdur-Rahmən bin əl-Əsvad bin Yezid bin Qeys ən-Nəxai’dir. Atası əl-
Əsvad bin Yezid və atasının əmisi Alqamə bin Qeys məşhur səhabi 
Abdullah bin Məsud’un tələbələridir. Alqamə bin Qeys İbn Məsud’un ən 
məşhur tələbəsi sayılır və onun fiqhini daşımışdır. Abdur-Rahmən bin əl-
Əsvad xəlifə Ömərin dövrünü görmüşdür. Səhabələrdən Aişədən, Ənəsdən, 
İbn Zubeyr’dən hədis rəvayət etmişdir. Atası əl-Əsvad böyük 
səhabələrdən, Əbu Bəkr, Ömər, Əli, Hüzeyfə, İbn Məsud, Bilal və 
digərlərindən hədis rəvayət etmişdir. Atasının əmisi Alqamə isə 
peyğəmbərin – salləllahu aleyhi va səlləm – zamanında dünyaya gəlmişdir, 
Ömər, Osman, Əli, İbn Məsud və başqalarından hədis eşitmişdir. 
İbn Əbi Şeybə deyir: “Əbu Muaviyə bizə əl-Həccəc’dən, o da Əbu 
İshaq’dan, o isə əl-Həris’dən rəvayət edir ki, o, ramazanda gecələr 
insanlara imamlıq etdikdə iyirmi rükət qıldırardı, üç rükətdə vitr 
qılardı və qunutu rükudan əvvəl edərdi.”228 Burada əl-Həris ilə qəsd 
olunan İmam Əbu Zuheyr əl-Həris bin Abdilləh bin Kəb bin Əsəd əl-
Həmədəni əl-Kufi’dir. İbn Məsud və Əli bin Əbi Talib’in tələbəsi olmuşdur. 
İbn Əbi Şeybə yenə rəvayət edərək deyir: “Vaki’ bizə Sufyan’dan, o da 
Əbu İshaq’dan, o da Abdullah bin Qeys’dən, o isə Şuteyr bin Şəkəl’dən 
rəvayət edir ki, o, ramazanda iyirmi rükət və vitr qılardı.”229 Əbu İsa 
Şuteyr bin Şəkəl bin Həmid əl-Abəsi əl-Kufi tabiin nəslindən bir imamdır, 
Əli, İbn Məsud, Hafsa, Ummu Həbibə, atası Şəkəl kimi səhabələrdən hədis 
rəvayət etmişdir. 
Alləmə İbn Asəkir deyir: “Əbu Ğalib ibn əl-Bənnə bizə xəbər verdi: Əbu 
Muhəmməd əl-Cəvhəri bizə xəbər verdi: Əbu Abdilləh əl-Hüseyn bin 
Ömər bin İmran bin Hubeyş əd-Darrab bizə xəbər verdi: Həmid bin 
Muhəmməd bin Şueyb əl-Bəlxi bizə xəbər verdi: Sureyc bin Yunus 
bizə xəbər verdi: Huşeym bizə bildirdi: Yunus bin Ubeyd bizə xəbər 
verdi; dedi: “İbnul-Əş’as’ın döyüşünə şahid oldum və onlar 
ramazanda namaz qılırdılar və Allahın elçisinin – salləllahu aleyhi va 
səlləm – səhabəsi Əbu Bəkra’nın oğlu Abdur-Rahmən, Said bin Əbil-
Həsən və İmran əl-Abədi onlara iyirmi rükət qıldırardılar və yalnız 
ayın ikinci hissəsində qunut tutardılar və Quranı iki dəfə xətm 
                                                          
227 Eyni mənbə: (7687) 
228 Eyni mənbə: (7685) 
229 Eyni mənbə: (7680) 
S ə h .  | 103 
 
edərdilər.”230 Bu xəbərin isnadı səhihdir. Əbu Ğalib ibn əl-Bənnə’nın adə 
Əhməd bin əl-Həsən bin əl-Bənnə’dir, Bağdad’ın müsnidi olmuşdur. 
Tələbəsi İbnul-Cəvzi onun siqa olduğunu deyir. Əbu Muhəmməd isə əl-
Həsən bin Əli bin Muhəmməd əl-Cəvhəri’dir, siqadır, əl-Xatib əl-
Bəğdədi’nin ən böyük şeyxlərindən biridir. Həmçinin əl-Xatib’in “Tarixu 
Bəğdəd” kitabında əl-Hüseyn əd-Darrab və Həmid bin Muhəmməd əl-
Bəlxi’nin siqa olduğu qeyd olunur. Həmçinin Sureyc də siqadır; onun 
haqqın əl-Həfiz Saleh Cəzəra “siqadır, siqadır, siqadır” demişdir. Sureycə 
həmçinin bunu rəvayət etməkdə digər siqa ravi Şucə bin Məxləd tabe 
olmuşdur. İbn Əbid-Dunyə deyir: “Şucə bin Məxləd bizə rəvayət etdi: 
Huşeym bizə rəvayət etdi: Yunus bildirdi; dedi: “İbnul-Əşas’ın 
döyüşündən öncə insanlara onlar ramazan ayında olarkən şahid 
oldum; onlara Allahın elçisinin – salləllahu aleyhi va səlləm – 
səhabəsi Əbu Bəkrin oğlu Abdur-Rahmən, Said bin Əbil-Həsən və 
Mərvan əl-Abdi imamlıq edirdi və onlara iyirmi rükət qıldırardılar. 
Yalnız ayın ikinci yarısında qunut tutardılar və Quranı iki dəfə xətm 
edərdilər.”231 Bu rəvayətdə Abdur-Rahmən bin Əbi Bəkra’nın yerinə 
Abdur-Rahmən bin Əbi Bəkr düşmüşdür, lakin xətadır, doğru olan Abdur-
Rahmən bin Əbi Bəkra’dır. Hicri on dördüncü ildə, yəni Ömərin 
xəlifəliyinin ilk əvvəlində doğulmuşdur, çünki Ömər hicri 13-cü ildə xəlifə 
olmuş və hicri 23-cü ildə şəhid edilmişdir. Yəni doqquz yaşına qədər 
Ömərin dövründə, sonra Osmanın, daha sonra Əlinin dövründə qılınmış 
təravih namazlarının hamısına şahid olmuşdur. Said bin Əbil-Həsən isə 
məşhur tabii imam əl-Həsən əl-Basri’nin qardaşıdır, Əbu Hureyra, Əbu 
Bəkra əs-Səqafi və İbn Abbas’dan hədis rəvayət etmişdir. əl-Abdi’nin isə 
kim olduğunu bilmədim. 
Abdur-Razzəq “əl-Musannəf” kitabında “əs-Səvri’dən, o isə İsmail bin 
Abdil-Məlik’dən belə dediyini rəvayət edir: “Said bin Cubeyr ramazan 
ayında bizə imamlıq edərdi və iki qiraətin hamısı ilə oxuyardı, bir 
gecə İbn Məsud’un qiraəti ilə oxuyardı və beş tərvihə namaz qılardı 
və son on gün olduqda altı tərvihə qılardı.”232 İsmail bin Abdil-Məlik bin 
Əbis-Səfir zəif ravidir, lakin bunun zərəri yoxdur, çünki burada İsmail 
gördüyünü rəvayət edir, eşitdiyini yox. İsmailin zəifliyi yaddaşının zəif 
olmasına görədir, yoxsa yalanda ittiham olunmayıb və əl-Buxari’nin, İbn 
Adiyy’in dediyi kimi hədisləri yazılan ravidir. İstənilən halda İsmail burada 
gördüklərini nəql etmişdir və buna tam olaraq etimad etmək lazımdır. Əbu 
                                                          
230 İbn Asəkir, “Tərix Diməşq”, 36/13; 
231 “Fədailu Ramədan”, səh: 50; 
232 Abdur-Razzəq, “əl-Musannəf”, 4/266 (7749) 
S ə h .  | 104 
 
Muhəmməd Said bin Cubeyr bin Hişəm əl-Əsədi əl-Vabili əl-Kufi isə 
məşhur imamdır, Quran alimidir, şəhiddir. İbn Abbas, Abdullah bin 
Muğaffəl, Aişə, Adiyy bin Hətim, Əbu Musa əl-Əşari, Əbu Hureyra, İbn 
Ömər, İbnuz-Zubeyr, əd-Dahhək bin Qeys, Ənəs bin Malik, Əbu Said əl-
Xudri və başqalarından rəvayət etmişdir. 
İbn Əbi Şeybə deyir: “(Abdur-Rahmən) ibn əl-Mehdi bizə Davud bin 
Qeys’dən belə dediyini rəvayət etdi: “Ömər bin Abdil-Aziz və Əbən 
bin Osman’ın zamanında Mədinədə insanları gördüm, otuz altı rükət 
qılırdılar və üç rükət vitr qılırdılar.”233 İsnadı səhihdir. Bu onu göstərir 
ki, artıq xəlifə Ömər bin Abdil-Aziz’in dövründə təravihin rükətlərinin sayı 
artmışdı və artıq otuz altı rükət qılırdılar, lakin bunu yalnız Mədinə 
şəhərində edirdilər, digər bütün şəhərlərdə iyirmi rükət qılınırdı. 
Nə tabi’i dönəmindən, nə də ətbəut-təbi’in dönəmindən, nə də onlardan 
sonra gəlmiş böyük imamların dönəmindən heç kimsədən on bir rükət 
haqqında tək bir rəvayət belə rəvayət edilməmişdir. Bütün bunlar onu 
göstərir ki, səhabələr və onların özlərindən sonra tərk etdikləri tələbələri 
iyirmi rükət qılıblar və bunun üzərində birləşiblər. Səhabələrin on bir 
rükət qılmaqları və onlardan sonra tələbələrinin bunu tərk edərək iyirmi 
və daha çox qılmaqları imkansız görünən bir haldır. 
 
 
 
Səhabələrin iyirmi rükət qılması icmadır 
 
Bura qədər yazdıqlarımızın təsdiqi olaraq əlavə edə bilərik ki, alimlər 
səhabələrin iyirmi rükət qılmaqlarını onların bu əməl üzərində icma 
etməkləri kimi qəbul ediblər. Növbəti sətrlərdə onlardan bəzilərinin bu 
barədə dedikləri sözlər ilə sizləri tanış edəcəyik. 
Alləmə Aləud-Din Əbu Bəkr əl-Kəsəni (vəfatı hicri 587) deyir: “Malik bir 
görüşündə “otuz altı rükət” söyləyib, digər görüşündə “iyirmi altı 
rükət” deyib və doğru olan böyük əksəriyyətin görüşüdür, çünki 
Ömər – radiyallahu anhu – Allahın elçisinin – salləllahu aleyhi va 
səlləm – səhabələrini ramazan ayında Ubeyy bin Kəb’in imamlığı 
                                                          
233 İbn Əbi Şeybə, “əl-Musannəf”, 2/163 (7689) 
S ə h .  | 105 
 
altında topladı və hər gecə onlara iyirmi rükət qıldırdı və onlardan 
heç biri inkar etmədi, beləliklə bu, onlar tərəfindən bunun üzərində 
bir icma olur.”234 Hənbəli fəqihlərindən əd-Darir adı ilə tanınmış Nurud-
Din Əbu Talib Abdur-Rahmən bin Ömər əl-Bəsri (vəfatı hicri 684) deyir: 
“Bu, icma kimidir; Allahın elçisinin – salləllahu aleyhi va səlləm – 
səhabələrinin üzərində olduğu yol tabe olunmağa daha uyğun və 
daha layiqlidir.” 235  əl-Hafiz əl-İraqi deyir: “(Alimlər) Ömərin – 
radiyallahu anhu – zamanında baş verəni icma sayıblar.”236 Şəmsud-
Din Muhəmməd bin Abdilləh əz-Zərkəşi (vəfatı hicri 772) deyir: “Bu, 
səhabələrin hüzurunda olmuşdur və onu kiminsə inkar etdiyi nəql 
edilməmişdir; beləliklə də bu, bir icma olur.”237 
Mühəddis Bədrud-Din əl-Ayni deyir: “Bizim dəlilimiz əl-Beyhəqi’nin 
səhih isnadla rəvayət etdiyidir ki, “onlar Ömərin – radiyallahu anhu – 
zamanında iyirmi rükət qılırdılar. Osmanın və Əlinin – radiyallahu 
anhumə - zamanında da eyni idi.” Beləliklə də bir icma olmuşdur.”238 
əl-Ayni’nin zikr etdiyi hədisi bu ləfzlə heç bir yerdə tapa bilmədim. Lakin 
onun sözlərindəki şahid budur ki, o da bunun bir icma olduğunu 
təsdiqləyir. 
Digər hənəfi alimi Alləmə Əbul-Həsən Nurud-Din Aliyyul-Qari əl-Həravi də 
deyir: “Lakin səhabələr icma ediblər ki, təravih iyirmi rükətdir.”239 
 
 
 
 
 
 
 
 
                                                          
234 “Bədai’us-Sanəi fi Tərtibi’ş-Şərai”, 1/288; 
235 “əl-Vadih fi Şərh Muxtəsar əl-Xiraqi”, 1/347; 
236 “Tarhut-Təsrib fi Şərhit-Təqrib”, 3/97; 
237 “Şərhuz-Zərkəşi alə Muxtəsar əl-Xiraqi”, 2/79; 
238 “Minhətus-Suluk fi Şərhi Tuhfətil-Muluk”, səh: 149; 
239 “Mirqatul-Məfətih Şərh Mişkətil-Məsabih”, 3/973; 
S ə h .  | 106 
 
 
 
 
İkinci fəslin yekunu 
 
- Ömərin, Osmanın və Əlinin zamanında təravih namazları iyirmi 
rükət qılınmışdır. 
- Səhabələrdən heç kim buna etiraz etməmişdir və bu, əməli icma 
olmuşdur. 
- Tabiin nəslindən olan böyük imamlar səhabələrin iyirmi rükət 
qılmasına şahidlik etmişdir 
- Səhabələrin tələbələri də iyirmi rükət qılıblar. 
- Bu barədə gələn rəvayətlər, əsərlər bir-birilərini dəstəkləyir və 
səhihdir. 
- Səhabələrdən sonra kiminsə təravihi on bir rükət qılması haqqında 
bizə heç bir rəvayət gəlməmişdir. 
 
 
 
 
 
 
 
 
 
 
 
 
 
S ə h .  | 107 
 
 
 
 
 
 
III 
FƏSİL 
Üçüncü fəsil 
(Alimlərin məsələ haqqındakı görüşləri) 
 
 
 
 
 
 
 
 
 
 
 
 
 
S ə h .  | 108 
 
 
 
 
Bu bölmədə biz mövzu haqqında ümmətin ən böyük müctəhidlərinin, 
imamlarının, alimlərinin görüşləri ilə tanış olacağıq. Çünki peyğəmbərin 
sünnətini və sələfin anlayışını onlardan yaxşı anlayan insanlar olmayıb və 
olmayacaqdır. Kitabın bu fəslində həm də alimlərə nisbət edilmiş yalnış 
görüşlər və xətalı anlayışlar haqqında danışacağıq. 
Bu barədə danışmış alimlər çoxdur və ilk olaraq kimin sözləri ilə 
başlayacağımı bir müddət düşündüm və axırda qərara gəldim ki, İmam 
Əbu İsa ət-Tirmizi’nin sözləri ilə başlamağım daha münasibdir, çünki o, 
dövründəki ən böyük hədis alimlərinin yanında tələbəlik etmişdir və 
kitabında ən əsas, ən böyük müctəhidlərin görüşlərini zikr edir. Beləliklə 
ət-Tirmizi “əs-Sünən” kitabında onların görüşlərini bizlərə bu cür nəql 
edir: “Ramazanın qiyamı haqqında alimlər ixtilaf ediblər. Bəzilərinə 
görə vitr ilə birlikdə qırx bir rükət qılınır və bu, Mədinə əhlinin 
görüşüdür və Mədinədə onlara görə əməl bu görüş üzərindədir. Elm 
əhlinin əksəriyyəti isə Ömərdən, Əlidən və Allahın elçisinin – 
salləllahu aleyhi va səlləm – bu ikisindən başqa səhabələrindən 
rəvayət olunan iyirmi rükət görüşü üzərindədir və bu, əs-Səvri, 
İbnu’l-Mubərak və əş-Şafi’nin görüşüdür.”240 Məğribin hafizi Əbu Ömər 
İbn Abdil-Bərr təravihin iyirmi rükət olması görüşünü zikr etdikdən sonra 
deyir: “Bu, əksər alimlərin görüşüdür və kufəlilər, əş-Şafi və əksər 
fəqihlər bu görüşdə olublar və bu, Ubeyy bin Kəb’dən səhih olaraq 
gəlib və səhabələr arasında (bu barədə) ixtilaf olmayıb... əs-Səvri, 
Əbu Hənifə, əş-Şafi, Əhməd, İbn Davud dedi ki, ramazan qiyamı 
vitrdən savayı iyirmi rükətdir və bundan çox qılınmaması 
müstəhəbdir və Vaki’dən, o da Həsən bin Saleh’dən, o da Amr bin 
Qeys’dən, o da Əbul-Həsnə’dən, o isə Əlidən zikr olunur ki, o, 
ramazanda onlara iyirmi rükət qıldırması üçün bir nəfərə əmr etdi.” 
Bizim seçdiyimiz görüş də budur. Müvəffəqiyyətimiz Allahdandır.”241 
Böyük şafi’i alimi Əbu Muhəmməd əl-Hüseyn bin Məsud əl-Bəğavi (vəfatı 
hicri 516) deyir: “Elm əhlinin əksəriyyətinə gəldikdə isə (təravihin) 
iyirmi rükət (olması) görüşü üzərindədir; bu, Ömər’dən, Əlidən və 
peyğəmbərin – salləllahu aleyhi va səlləm – səhabələri arasından bu 
                                                          
240 “Sünən ət-Tirmizi”, 2/162; 
241 “əl-İstizkər”, 2/70; 
S ə h .  | 109 
 
ikisindən başqalarından rəvayət edilmişdir və bu, əs-Səvri, İbnul-
Mubərak, əş-Şafi və rəy əhlinin görüşüdür...”242 
 
 
 
İmam Əbu Hənifə’nin məzhəbi 
 
Təbii ki, dörd məzhəb imamı dedikdə ilk ağla gələn kufəli imam Əbu 
Hənifədir. Əbu Hənifə’nin bu barədə aşkar bir sözü ilə qarşılaşa bilmədim. 
Lakin daha əvvəl biz Əbu Yusuf’un “əl-Əsər” kitabından bir rəvayəti zikr 
etdik. Orada Əbu Hənifə vasitəsilə kufənin məşhur imamı, tabii alim 
İbrahim ən-Nəxai’nin təravihi iyirmi rükət qılması barədə gəlmiş xəbərə 
yer verildi. Əbu Hənifənin öz məzhəbini məhz bu kanaldan götürməsi bizə 
onun da iyirmi rükət qılmasını söyləməyimizə əsas verir və hənəfi 
fəqihlərinin bu görüşdə olması da bizim dediklərimizi dəstəkləyir. 
Hənəfi fəqihi Alləmə Burhənud-Din Əli bin Əbi Bəkr əl-Mərğinəni (vəfatı 
hicri 593) məşhur “əl-Hidəyə” kitabında deyir: “Ramazan ayında işə 
namazından sonra insanların toplanması və imamlarının onlara beş 
tərvihə qıldırması müstəhəbdir.”243 Beş tərvihə isə iyirmi rükət edir, 
çünki hər tərvihədə dörd rükət olur. Əbul-Həsən Əli bin əl-Hüseyn əs-
Suğdi (vəfatı 461) deyir: “Altıncı təravih namazıdır və o, ramazan 
ayının hər gecəsində (qılınan) iyirmi rükətdir; hər iki rükətdən bir 
salam verir...”244 Şəmsul-Əimmə Əbu Səhl əs-Səraxsi (vəfatı hicri 483) 
deyir: “... belə ki, o, bizə görə vitrdən savayı iyirmi rükətdir...”245 
Həmçinin digər böyük hənəfi alimi Aləud-Din əl-Kəsəni deyir: “Miqdarına 
gəldikdə isə on salamdan və beş tərvihədən ibarət iyirmi rükətdir; 
hər tərvihədə iki salam vardır və bu, alimlərin böyük əksəriyyətinin 
görüşüdür. Malik isə bir görüşündə otuz altı rükət, digər görüşündə 
isə iyirmi altı rükət demişdir. Doğru olan əksəriyyətin görüşüdür, 
çünki rəvayət olunduğu kimi Ömər – radiyallahu anhu – Allahın 
elçisinin – salləllahu aleyhi va səlləm – səhabələrini ramazan ayında 
Ubeyy bin Kəb’in arxasında topladı və (Ubeyy) onlara hər gecə iyirmi 
                                                          
242 “Şərhus-Sünnə”, 4/123;  
243 “əl-Hidəyə fi Şərhil-Bidəyə”, 1/70; 
244 “ən-Nutəfu fil-Fətəva”,  1/106; 
245 “əl-Məbsut fi Şərhil-Kəfi”, 2/144; 
S ə h .  | 110 
 
rükət qıldı. Heç kim ona bu əməlini inkar etmədi, beləliklə də bu, 
onlar tərəfindən bu əməl üzərində bir icma olur.”246 
Hənəfi məzhəbində bu yöndə hər hansı bir ixtilafın olduğu bizə məlum 
deyildir. Bəzi cahillər bəzi çaplardakı xətalara və ya anlaya bilmədikləri 
bəzi naqis sitatlara etibar edərək təravihin hənəfi alimlərində on bir rükət 
olduğunu söyləyiblər. Bu isə cahilliklərinin qurbanı olmuş bəzi kəslərin 
acizlikdən söylədikləri sözlərdən başqa bir şey deyildir. 
 
 
 
İmam Malikin görüşü və maliki məzhəbi 
 
Şeyx əl-Albani kitabında buyurur: “Bizim bu görüşümüzdəki sələfimiz 
görkəmli imamlardır və onların başında ondan (nəql edilmiş) iki 
görüşündən birində İmam Malik gəlir. əs-Suyuti “əl-Məsabih fi 
Salətit-Təravih” (risaləsində) deyir: “Əshabımızdan olan əl-Curi 
(İmam) Malik’dən onun belə dediyini söylədi: “Ömərin insanları 
üzərində birləşdirdiyi (say) mənim üçün daha sevimlidir və bu, on 
bir rükətdir və bu, Allahın elçisinin – salləllahu aleyhi va səlləm – 
namazıdır.” Ona deyildi: “Vitr ilə birlikdə on bir rükət?” Dedi: “Bəli, 
on üç rükət də yaxındır.” (İmam Malik) dedi: “Bu qədər çoxlu 
rükunun haradan çıxarıldığını bilmirəm.” Beləliklə də Şeyx əl-Albani öz 
görüşünün həm də İmam Malik’in iki görüşündən biri olduğunu deyir. 
İmam Malik’in “bu qədər çoxlu rükunun haradan çıxarıldığını 
bilmirəm” deməsi bu sitatın ən önəmli hissəsidir. Şeyx əl-Albani bu 
nəqlində əl-Curi adlı bir şafi’i aliminin sözlərinə əsaslanmışdır. Bəs adı 
keçən əl-Curi kimdir? Şeyx əl-Albani özü də əl-Curi’nin kim olduğunu 
dəqiq bilmir, ona görə də əl-Curi haqqında səhifənin aşağısında açdığı 
dipnotda deyir: “Şafi’i fəqihləri arasında bu nisbət ilə olanlar çoxdur. 
Onlardan biri Ömər bin Əhməd əl-Curi Əbu Həmid bin əş-Şərqi’dən 
(rəvayət edir) və onun adını Ömər bin Əhməd bin Muhəmməd əl-Curi 
adlandırıb; Əbul-Hüseyn əl-Xaffəf’dən (rəvayət edir) və ondan Vacih 
və onun qardaşı Zahir (rəvayət edir), kunyəsi Əbu Mənsur’dur, 
(hicri) 469-cu ildə ölüb. Onları əl-Həfiz Muhəmməd bin Nəsirid-Din 
                                                          
246 “Bədəius-Sanəi fi Tərtibiş-Şərai”, 1/288;  
S ə h .  | 111 
 
əd-Diməşqi “Təvdihul-Muştəbih” kitabında zikr edir və bu üçündən 
hansını əs-Suyuti’nin qəsd etdiyini bilmirəm.” Beləliklə də Şeyx burada 
kim olduğunu bilmədiyi bir şafi’i aliminin İmam Malik’dən sənədsiz nəql 
etdiyi sözünə etimad etmişdir, halbuki Şeyx mühəddisdir və özünün də 
söylədiyi kimi isnadsız heç bir şeyi qəbul etmir, o zaman bu məqamda 
isnadsız bir şeyi İmam Malikə nisbət etməsi öz mənhəcinə müxalifdir. Ən 
azından bunu deyə bilərik. 
Lakin Şeyxin tələbəsi Əli Həsən əl-Hələbi əs-Suyuti’nin “əl-Məsabih” 
kitabının təhqiqində247 onun haqqında deyir: “O, Əli bin əl-Hüseyn əl-
Curi’dir, hicri 238-ci ildə vəfat etmişdir...” əl-Hələbi alimin adını doğru 
qeyd etmişdir: Qadi Əbul-Həsən Əli bin əl-Hüseyn əl-Curi’dir, şafi’i 
məzhəbində vəch sahiblərindən biridir, Əbu Bəkr ən-Neysəburi’nin 
tələbələrindən olmuş və ondan rəvayət etmişdir. əl-Muzəni’nin “əl-
Muxtəsar” kitabında “əl-Murşid” adlı bir şərh yazmışdır. Lakin əl-
Hələbi’nin xətası budur ki, onun 238-ci ildə vəfat etdiyini söyləmişdir, belə 
bir şey doğru ola bilməz, çünki əl-Hələbi özü qeyd edir ki, İbnus-Subki “ət-
Tabəqat” kitabında və İbn Həcər “Təbsirul-Muntəbih” kitabında onun 
haqqında məlumat veriblər və həqiqətən də bu iki kitaba baxdıqda görmək 
olar ki, onlar bu alim haqqında qısa məlumat verirlər və verdikləri 
məlumat içərisində onun Əbu Bəkr ən-Neysəburi ilə qarşılaşdığını və 
ondan rəvayət etdiyini söyləyiblər və buradan anlaşılır ki, o, ən-
Neysəburi’dən çox kiçikdir. ən-Neysəburi isə hicri 324-cü ildə səksəndən 
çox bir yaşında vəfat etmişdir, o zaman bizim bu əl-Curi necə olur ki, 238-
ci ildə vəfat etmiş olur?! Üstəlik əl-Curi haqqında məlumatların olduğu 
qaynaqlarda onun nə doğum tarixini, nə də ölüm tarixini qeyd etmirlər. 
Bəs əl-Hələbi bunu haradan çıxardı? Bunun üzərində düşündüyüm əsnada 
Şeyx İsmail əl-Ənsari’nin kitabında əl-Curi haqqında dedikləri nəzərimə 
çarpdı və əl-Hələbi’nin bu xətasının sirrini çözdüm və anladım ki, əl-Hələbi 
kitabında Şeyx əl-Ənsari’ni sözünü oxumuş və onu öz təhqiqində bir qədər 
tədlis ilə qeyd etmişdir. Şeyx İsmail əl-Ənsari deyir:  
“
”  
“əl-Curi – hansından ki, əs-Subki zikr olunmuş sözləri nəql edir və 
onu əs-Suyuti əs-Subki’dən nəql edir – iki yüz otuz səkkizinci ildə 
                                                          
247 Səh: 42-43; 
S ə h .  | 112 
 
doğulmuş Əbu Bəkr ən-Neysəburi’nin tələbələrindəndir, necə ki, bu, 
ət-Təc İbn əs-Subki’nin “Tabəqatuş-Şəfi’iyyə” kitabında deyilir.”248 
Bu sözləri oxuduqdan sonra anladım ki, əl-Hələbi bu sözləri oxumuş və 
onları yalnış anlamışdır, belə ki, ərəbcədə “əl-məvlud”, yəni “doğulmuş” 
sözünün Əbu Bəkr ən-Neysəburi’yə yox, əl-Curi’yə aid olduğunu zənn 
etmişdir. Daha sonra onun doğum tarixini ölüm tarixi kimi kitabında qeyd 
etmişdir. Sözün düzü bunu qəsdən edib etmədiyini bilmirik, lakin onun 
doğum tarixini ölüm tarixi kimi verməsi ona imkan verir ki, əl-Curi’nin 
İmam Malikə yaxın zamanda yaşadığını iddia etsin, halbuki özünüzün də 
gördüyünüz kimi bu tarix əslində Əbu Bəkr ən-Neysəburi’nin doğum 
tarixidir. Əbul-Həsən əl-Curi isə həqiqətdə dördüncü əsrdə vəfat etmişdir, 
onun vəfatı ilə İmam Malikin vəfatı arasında təxminən iki əsr vardır. Belə 
bir şey təbii ki, İmam Malik’dən sabit olmamışdır. 
Biz burada məsələ haqqında əlavə məlumatları da paylaşmağın faydalı 
olacağını düşünürük. Maraq üçün bu sözün əslinin haradan qaynaqlanması 
haqqında mövcud olan materiallara baxaq. Maliki alimi İmam Əbu Bəkr 
Muhəmməd bin əl-Valid ət-Turtuşi (vəfatı hicri 530) deyir: ““Malik 
“Muxtəsaru Mə Leysə fil-Muxtəsar” kitabında dedi: “Ramazan ayının 
gecə namazlarında özüm üçün seçdiyim görüş Ömərin –radiyallahu 
anhu – insanları üzərinə cəm etdiyi vitr ilə birlikdə on bir rükətdir və 
bu, peyğəmbərin – salləllahu aleyhu va səlləm – namazıdır və on bir 
rükət on üç rükətə yaxındır.”249 Bunu həmçinin digər maliki alimi, 
məşhur üsulçu Şihəbud-Din əl-Qarafi (vəfatı hicri 684) zikr edir: “Sənəd 
söylədi: “Malik “Muxtəsaru Mə Leysə fil-Muxtəsar” kitabında on bir 
rükəti seçmişdir və bu, peyğəmbərin – salləllahu aleyhi va səlləm – 
namazıdır, hansının ki, üzərinə Ömər –radiyallahu anhu – insanları 
cəm etmişdi.”250 Hər iki alim bunu “Muxtəsaru Mə Leysə fil-Muxtəsar” 
kitabından nəql edirlər. Digər maliki alimi İbnul-Xarrat adı ilə tanınmış 
İmam Əbu Muhəmməd Abdul-Haqq əl-İşbili (vəfatı hicri 581) deyir: 
“Əşhəb bin Abdil-Aziz Malik’dən (nəqlən) dedi: “Ramazanın gecə 
namazlarında özüm üçün götürdüyüm görüş Ömər bin əl-Xattab’ın 
üzərində insanları cəm etdiyi on bir rükətdir və bu, Allahın elçisinin – 
salləllahu aleyhi va səlləm – namazıdır. Bu çox sayda rükunu kimin 
çıxardığını bilmirəm.”Bunu İbn Muğis zikr edir.”251 əl-Hafiz əl-İşbili “əl-
                                                          
248 “Təshih Hədis Salətit-Təravih İşrin Rak’ah”, səh: 20 
249 “Kitəb əl-Həvadis val-Bidə”, səh: 56; 
250 “əz-Zəxira”, 2/407; 
251 “əs-Salətu vat-Təhəccud”, səh: 287; 
S ə h .  | 113 
 
Aqibə” adlı digər kitabında İbn Muğis’in “ət-Təhəccüd” adlı bir kitabının 
olduğunu zikr edir, çox ehtimal ki, İbn Muğis bu sözləri o kitabında zikr 
etmişdir. əz-Zəhəbi “əs-Siyər” kitabın onu zikr edir və qeyd edir ki, İbn 
Muğis’in adı Əbul-Valid Yunus bin Abdilləh bin Muhəmməd bin Muğis’dir. 
İbnus-Saffər əl-Qurtubi adı ilə məşhurdur. Əbu Amr əd-Dəni, Əbul-Valid əl-
Bəci, Əbu Ömər bin Abdil-Bərr və Əbu Muhəmməd İbn Həzm kimi alimlər 
ondan hədis rəvayət ediblər. Hicri 338-ci ildə doğulub və 429-cu ildə vəfat 
etmişdir.  
Aşkar olan budur ki, İbn Muğis bunu “Muxtəsaru Mə Leysə fil-Muxtəsar” 
adlı kitabdan götürmüşdür və Abdul-Həqq əl-İşbili də bunu onun 
kitabından nəql etmişdir. ət-Turtuşi və əl-Qarafi isə bir başa qaynağından 
nəql edirlər, yəni bunu bir başa “əl-Muxtəsar” kitabına nisbət edirlər. Bu 
dediklərimizi təsdiqləyən budur ki, maliki məzhəbinin tədqiqatçı alimi 
Xalid bin İshaq əl-Cundi (vəfatı hicri 776) “ət-Təvdih” kitabında deyir: “.. və 
“əl-Muxtəsar” kitabında Malikin (bir başqa sözü də) vardır: “Bunlardan 
özüm üçün seçdiyim Ömər bin Abdil-Aziz’in insanları üzərində topladığı 
on bir rükətdir və bu, peyğəmbərin – salləllahu aleyhi va səlləm – 
namazıdır.”252 “Muxtəsaru Mə Leysə fil-Muxtəsar” kitabı isə maliki alimi 
İbn Şaban’a aiddir, tam adı Əbu İshaq Muhəmməd bin əl-Qasim bin Şaban 
əl-Amməri’dir 253 , İbnul-Qurti adı ilə tanınır. Misirdə öz dövründə 
malikilərin başı idi. Bununla belə İbn Şaban kitablarında İmam Malikdən 
şazz və batil görüşlər nəql etmişdir. əl-Qadi İyad bin Musa əl-Yəhsubi 
(vəfatı hicri 544) deyir: “Mənə deyildi ki, Əbul-Həsən əl-Qabisi və (ya) 
Əbu Muhəmməd bin Əbi Zeyd – bunun Əbul-Həsən olduğunu daha 
çox güman edirəm – İbn Şaban haqqında deyərdi: “O, fiqhdə 
yumşaqdır. Kitablarına gəldikdə isə orada Malikin görüşlərindən 
qəribə şeylər vardır və Malikin tələbəsi olmaqla məşhurlaşmamış bir 
qrup şəxsdən rəvayət edilmiş, siqa olan tələbələrindən rəvayət 
edilməmiş və Malikin sabit olmuş məzhəbindən olmayan şazz 
görüşlər vardır.”254 Bu sözlərin eynisini “əd-Dibəc” kitabının sahibi İbn 
Fərhun zikr edir. Həmçinin İbn Həzm onun ya yaddaşının zəiflədiyini, ya 
                                                          
252 “ət-Təvdih fi Şərhil-Muxtəsaril-Fər’i li İbnil-Həcib”, 2/98; 
253 Bu maliki alimi zamanında Misirdə ən şanlı alimlərdən olmuşdur. Rafizilərə, 
fatimi şiələrinə qarşı mübarizəsi ilə seçilmişdir. Allaha dua edərmiş ki, fatimilər 
Misirə daxil olmasını ona göstərməsin. Allahu Təalə də fatimilər Misirə daxil olan 
il onun ruhunu bədənindən çıxarır. Fatimilərin ölkədə törətdiklərinə şahid 
olmur. Əqidədə tam bir sünni alimi olmuşdur. İmam Malikdən rəvayət etmiş 
ravilər haqqındakı kitabının müqəddiməsində Allahu Təaləni “ərşinin üzərinə 
yüksəlmiş, elmi ilə (məxluqatına) yaxın olan” sözləri ilə vəsf etmişdir.  
254 “Tərtibul-Mədərik va Təqribul-Məsəlik”, 5/275; 
S ə h .  | 114 
 
da kitablarının qarışdığını söyləmişdir, buna görə də İmam əz-Zəhəbi onu 
“əl-Muğni fid-Duafə” kitabında zəiflər arasında zikr etmişdir. İbn Şaban’ın 
öz kitablarında İmam Malikdən sabit olmamış, şazz olan görüşlər nəql 
etməsindən və İbn Həzm’in onun hafizəsinin zəiflədiyini söyləməsindən 
asılı olmayaraq onunla İmam Malik arasında iki əsrlik bir vaxt vardır. 
Üstəlik bu sözlər İmam Malikdən sabit olmuş məşhur görüşünə tamamilə 
müxalifdir. İmam Malik “əl-Mudəvvanə əl-Kubra” kitabında deyir: “Əmir 
mənim yanıma (adam) göndərdi və insanların Mədinədə qıldıqları 
ramazanın qiyamını azaltmaq istədi.” İbnul-Qasim dedi: “Bu, vitr ilə 
birlikdə otuz doqquz rükətdir; (yəni) otuz altı rükət və vitr üç 
rükətdir.” Malik dedi: “Ondan bir şey azaltmasını ona qadağan etdim 
və ona dedim: “Mən insanları gördüyümdən bu cür qılırlar və bu, 
insanların hər zaman üzərində olduqları qədim bir haldır.”255 əl-
Mudəvvanə kitabını İmam Səhnun bin Said ət-Tənuxi öz şeyxi, İmam 
Malik’in tələbəsi İbnul-Qasim’dən rəvayət edir. Beləliklə də biz bu səhih, 
sabit, aşkar sözlərdən öyrənirik ki, İmam Malik özü otuz doqquz rükətin 
Mədinədə lap öncədən mövcud olduğunu deyir. Otuz altı rükəti azaltmaq 
istəyən əmirə bunu etməyi qadağan edən İmam Malik’in “bu qədər çoxlu 
rükətin haradan çıxarıldığını bilmirəm” deməsi sağlam düşüncənin 
qəbul etmədiyi bir şeydir. 
Onu da əlavə edək ki, İmam Malikdən gələn bir digər rəvayətdə o, cumhur 
ilə razılaşmışdır. Məşhur maliki fəqihi İbn Rüşd əl-Həfid deyir: “İnsanların 
ramazan ayında qıldıqların rükətlərin sayında seçimə layiq olan 
sayın hansı olmasında ixtilaf etdilər; Malik - iki görüşündən birində - 
, Əbu Hənifə, əş-Şafi, Əhməd və Davud vitrdən savayı iyirmi rükətin 
qılınması görüşünə üstünlük verdilər. İbnul-Qasim isə Malik’dən 
onun otuz altı rükəti və üç rükət vitri gözəl görməsini zikr 
etmişdir.”256 Maraqlıdır ki, maliki alimlərindən bir çoxu təravihin əsl 
etibarı ilə iyirmi rükət olduğunu, sonra üzərinə əlavə edilərək otuz altı 
edildiyini qeyd edirlər. Misal üçün maliki fəqihi, üsulçu alim Cəməlud-Din 
bin Ömər İbnul-Həcib əl-Kurdi (vəfatı hicri 646) “Cəmi’ul-Ummuhət” 
kitabında deyir: “... və o, vitr ilə birlikdə iyirmi üç rükətdir və sonra 
otuz doqquz rükət edilmişdir...”257 Xalil bin İshaq da “əl-Muxtəsar” 
kitabında bu sözləri eyni ilə zikr etmişdir. Bunun səbəbini isə maliki alimi 
Şihəbud-Din Əhməd bin Ğanim ən-Nəfravi belə izah edir: “Bu görüşü 
(yəni otuz altı rükət görüşünü) Malik “əl-Mudəvvanə” kitabında 
                                                          
255 “əl-Mudəvvanə əl-Kubra”, 1/287; 
256 “Bidəyətul-Muctəhid va Nihəyətul-Muqtəsid”, 1/219; 
257 “Cəmiul-Ummuhət”, səh: 132; 
S ə h .  | 115 
 
seçmişdir və gözəl saymışdır və Mədinə əhlinin əməli bunun 
üzərinədir. Ona tabe olanlardan bəziləri digər bütün ölkələrdən 
əməlinin bunun üzərində olması səbəbi ilə Ömər bin əl-Xattab’ın 
insanları üzərində cəm etdiyi saya, yəni birinci görüşə üstünlük 
vermişdir. Buna görə də Xalil cümləni “...vitr, onun iki rükəti ilə 
birlikdə iyirmi üç rükətdir” sözləri ilə başlamışdır.”258 Buna görə də 
son dönəm maliki alimlərindən bir çoxu fiqh mətnlərində təravih’in sadəcə 
olaraq iyirmi rükət olduğunu qeyd etməklə kifayətləniblər. Misal üçün 
Əhməd bin Muhəmməd bin Əhməd əd-Dərdir (vəfatı hicri 1201) “Əqrabul-
Məsəlik” adlı kitabında deyir: “Təravih iyirmi rükətdir.”259 Bu kitaba 
müəllifin özünün yazdığı və “əş-Şərh əs-Sağir” adlı şərhə haşiyə yazmış əs-
Savi adı ilə məşhur olan Əbul-Abbas Əhməd bin Muhəmməd əl-Xalvati 
haşiyəsində buna heç bir etiraz etməmişdir. Ümumilikdə orta əsrlərdən 
başlayaraq maliki fəqihləri də vurğulayırlar ki, təravihdə ümmət iyirmi 
rükət üzərində əməl etmişdir, bunun həm sələfin, həm də xələfin məzhəbi 
olduğunu deyirlər. Qarşıda Allahın izni ilə onların sözləri zikr olunacaq. 
 
 
 
İmam əş-Şafi’nin görüşü 
 
İmam əş-Şafi “əl-Umm” kitabında deyir: “Ramazan ayının qiyamına 
gəldikdə isə bir kimsənin onu tək qılması mənim üçün ondan daha 
sevimlidir. Mədinədə onları otuz doqquz rükət qılarkən gördüm, 
mənim üçün sevimli olan isə iyirmidir, çünki bu, Ömərdən rəvayət 
olunub. Məkkədə də bu cür qılırlar və üç rükət vitr edirlər.”260 Onun 
şagirdi əl-Muzəni bunun eynisini “əl-Muxtəsar” kitabında zikr etmişdir. 
Şeyx əl-Albani risaləsində deyir: “ət-Tirmizi “əs-Sünən” kitabında 
Ömərdən və digər səhabələrdən gələn iyirmi ədədinin səhih 
olmamasına işarə etmişdir və demişdir: “Əlidən, Ömərdən və 
peyğəmbərin – salləllahu aleyhi va səlləm – digər səhabələrindən ... 
rəvayət olunub.” əş-Şafi də bunun kimi Ömərdən gəlmiş iyirmi 
haqqında demişdir, necə ki, bunu onun tələbəsi əl-Muzəni ondan “əl-
                                                          
258 “əl-Fəvakihud-Dəvani alə Risələti İbn Əbi Zeyd əl-Qayravani”, 1/319; 
259 “Əqrabul-Məsəlik ilə Məzhəbil-İməm Məlik”, səh: 20; 
260 “əl-Umm”, 1/167; 
S ə h .  | 116 
 
Muxtəsar” kitabında nəql etmişdir. Onların “rəvayət olunub” şəkildə 
söz deməkləri mühəddislərin yanında məlum olduğu kimi rəvayət 
olunanı zəif saymaqları anlamına gəlir, belə ki, İmam əş-Şafi və ət-
Tirmizi’nin ən-Nəvəvi’nin “əl-Məcmu” kitabındakı bu sözləri ilə qəsd 
etdiyi muhəqqiq alimlərdən olması fərz olunur. (ən-Nəvəvi deyir) : 
“Hədis əhlindən və digərlərindən olan muhəqqiq alimlər deyiblər ki, 
əgər hədis zəifdirsə orada “Allahın elçisi – salləllahu aleyhi va səlləm 
– söylədi” və ya “etdi” və ya “əmr etdi” və ya “qadağan etdi” və ya 
“hökm etdi” və buna bənzər qətiyyət bildirən sözlər deyilməməlidir. 
Həmçinin orada (misal üçün) “Əbu Hureyra rəvayət etdi” və ya “dedi” 
və ya “zikr etdi” və ya “xəbər verdi” və ya “hekayət etdi” və ya “nəql 
etdi” və ya “fətva verdi” və buna bənzər sözlər deyilməz. Həmçinin 
belə sözlər tabi’ilər və onlardan sonra gələnlər haqqında da zəif olan 
şeylərdə söylənilməz, bunlardan heç birində qəti üslub istifadə 
edilməz. Bunların hamısında yalnızca “ondan rəvayət olunur” və ya 
“ondan nəql olunur” və ya “ondan hekayət olunur” və ya “bizə ondan 
xəbər çatıb” və ya “deyilir” və ya “zikr olunur” və ya “hekayət olunur” 
və ya “rəvayət olunur” və ya “ona aid edilir” və ya “ona nisbət edilir” 
və buna bənzər təmriz üslubunda olan sözlər deyilər, qətiyyət 
bildirən üslub işlədilməz...”261 Şeyx əl-Albani daha sonra ən-Nəvəvi’nin 
sözlərini axıra qədər zikr edir. Şeyxin zikr etdiyi bu dəlillərin hamısı 
həddindən artıq zəifdir, belə güclü bir iddianı bu cür möhtəməl dəlillər ilə 
əsaslandırmaq münasib deyildir, çünki bu işlər fərziyyələr ilə olmur. Bu 
dəlillərdəki zəifliyi bir neçə yöndən göstərmək olar. 
Hər şeydən öncə deyirik ki, bu görüş İmam ən-Nəvəvi’nin öz görüşüdür, 
bunun əş-Şafi’nin və ət-Tirmizi’nin də görüşü olduğunu isbat edən sözləri 
haradadır? Əlimizdə belə bir söz yoxdur, əgər olsaydı o zaman Şeyx əl-
Albani hər şeydən qabaq onların öz sözlərinə əsaslanardı və ən-Nəvəvi’nin 
sözlərinə ehtiyac qalmazdı. ən-Nəvəvi’nin zikr etdiyi qaydanı həm də əş-
Şafi və ət-Tirmizi’nin də qəbul etdiyini, hətta bunu kitablarında tətbiq 
etdiyini göstərən heç bir sübut yoxdur. ən-Nəvəvi’nin “muhəqqiq alimlər” 
deməsi heç də bunun bütün “muhəqqiq alimlərin” qəbul etdiyi bir qayda 
olduğunu göstərməz. 
Heç bir şəkk yoxdur ki, İmam əl-Buxari hədis elmində ən muhəqqiq 
alimlərdən biridir. Lakin əl-Buxari özünün “əs-Sahih” kitabında bu 
qaydaya riayət etmir, belə ki o, “ət-Tibb” kitabında deyir: “İbn Abbas’dan, 
onun da peyğəmbərdən – salləllahu aleyhi va səlləm – fatihə surəsi ilə 
                                                          
261 “Salətit-Təravih”, səh: 55-56; 
S ə h .  | 117 
 
ruqyə etməsi zikr olunur.” Lakin kitabının digər yerində tam isnadı ilə bu 
hədisi zikr etmiş və qətiyyət ifadə edən üslubdan istifadə etmişdir. Ona 
görə də Alləmə Zeynud-Din İbn Rəcəb deyir: “Burada o, “zikr olunur” 
sözü ilə təliq etmişdir, beləliklə də bu, dəlalət edir ki, təliq 
etdiklərində bu üslub ona görə (rəvayətin) zəif olmasını tələb etmir 
və o, həm səhih olanı, həm də zəif olanı təliq edir.”262 Təliq hərfi 
mənada bir şeyi asmaq deməkdir, burada isə qəsd olunan əl-Buxari’nin 
kitabında bəzi rəvayətləri sənədlərini zikr etmədən gətirməsidir. Beləliklə 
İbn Rəcəb təsdiq edir ki, əl-Buxari üçün təmriz üslubu yalnız zəif 
rəvayətlər üçün yox, həm də səhih rəvayətlər üçün də işlənə bilər. Bunun 
eynisini İbn Həcər əl-Asqaləni demişdir. O, “Fəthul-Bəri” kitabında deyir: 
“Ola bilsin ki, bunun ondan səhih olmasına baxmayaraq əl-Buxari’nin 
bunu təmriz üslubu ilə zikr etməsi  problem sayılsın və bu, şeyximiz 
əl-Həfiz Əbul-Fədl bin əl-Hüseyn’in – rahiməhullah – mənə zikr etdiyi 
bir qaydaya həml edilir və qayda budur ki, əl-Buxari təmriz üslubunu 
isnadın zəifliyi üçün xüsusiləşdirmir, əksinə mətni məna ilə zikr 
edəndə və qısaldanda bu üslubu işlədir.”263 Bütün bunlar bizə onu 
göstərir ki, əl-Buxari kitablarında ən-Nəvəvi’nin zikr etdiyi qaydanı qəbul 
edən alimlərdən deyildir. Belə məqamda iki şey ağlımıza gəlir. Birincisi 
budur ki, əl-Buxari də sözsüz ki, muhəqqiq alimlərdəndir, o zaman ən-
Nəvəvi’nin “muhəqqiq alimlər” sözü ilə hamını qəsd etməsi imkansızdır. 
İkincisi isə İmam Əbu İsa ət-Tirmizi əl-Buxari’nin tələbələrindəndir, çox 
ehtimal ki, ona görə də təmriz üslubu bir rəvayəti zəif saymaq üçün 
istifadə olunmur. 
Üstəlik İmam ən-Nəvəvi özü etiraf edir ki, böyük əksəriyyət bu ədəbə 
riayət etməmişdir. O, “əl-Məcmu” kitabında deyir: “Müəllif və bizim 
əshabımızdan və digərlərindən olan fəqihlərin böyük əksəriyyəti, 
hətta (deyərdik ki,) mühəddislərin ən mahirlərindən savayı mütləq 
olaraq (müxtəlif) elmlərin sahiblərinin böyük əksəriyyəti bu ədəbi 
pozmuşdur və bu, çirkin bir səhlənkarlıqdır, belə ki, onlar səhih olan 
bir şey üçün çox zaman “rəvayət olunur”, zəif olan üçün isə “fılankəs 
dedi” və “filankəs rəvayət etdi” sözlərini işlədirlər və bu, doğru 
olandan uzaqlaşmaqdır.” 264  Müəllif ilə qəsd etdiyi “əl-Muhəzzəb” 
kitabının sahibi Əbu İshaq əş-Şirazi’dir. Beləliklə burada ən-Nəvəvi etiraf 
edir ki, fəqihlərin, müfəssirlərin, nəhv alimlərinin, üsulud-din alimlərinin 
böyük əksəriyyəti bu qaydaya riayət etməyiblər və riayət edənlər yalnız 
                                                          
262 İbn Rəcəb, “Fəthul-Bəri Şərh Sahih əl-Buxari”, 4/366; 
263 İbn Həcər, “Fəthul-Bəri”, 1/111;  
264 “əl-Məcmu Şərh əl-Muhəzzəb”, 1/63; 
S ə h .  | 118 
 
mühəddislərdən mahir olanlardır, usta olanlardır. Əgər İmam əl-Buxari bu 
qaydaya riayət etməyibsə o zaman çox ehtimal ki, nə İmam əş-Şafi, nə də 
əl-Buxari’nin tələbəsi ət-Tirmizi buna riayət etməmişdir. İmam əş-Şafi’nin 
buna riayət etmədiyini göstərən ən böyük dəlil budur ki, əş-Şafi özü “əl-
Umm” kitabında deyir: “...mənim üçün sevimli olan isə iyirmidir, çünki 
bu, Ömərdən rəvayət olunub”. Məlumdur ki, əş-Şafi zəif hədislə əməl 
etməyə şiddətlə qarşı çıxan alimlərdən biridir. O zaman necə düşünmək 
olar ki, o, eyni cümlədə Ömərdən gələn rəvayəti zəif sayır, həm də onu 
iyirmi sayını seçmək üçün dəlil gətirir?! Bu, qəti şəkildə göstərir ki, İmam 
əş-Şafi kitablarında ən-Nəvəvi’nin zikr etdiyi o ədəbə əməl etməmişdir. 
Şafi’i məzhəbi də məhz bu görüş üzərindədir. Şafi’i fəqihi Fəxrul-İsləm Əbu 
Bəkr əş-Şəşi (vəfatı hicri 507) deyir: “Ratibə sünnətləri arasında təravih 
namazı da vardır və o, on salam ilə birlikdə iyirmi rükətdir. Əbu 
Hənifə və Əhməd də bu cür deyib. Onun camaatda qılınması daha 
əfzəldir; əl-Buveyti bunu bir mənalı olaraq bildirmişdir. 
Əshabımızdan elələri də var ki, məscidlərdə camaat tərk edilmədiyi 
müddətcə evdə qılınmasının daha əfzəl olduğunu söyləmişdir. 
Məzhəbin görüşü isə birinci görüşdür.”265  İmam ən-Nəvəvi deyir: 
“Məzhəbimiz budur ki, o, vitrdən savayı on salamla birlikdə iyirmi 
rükətdir və bu, beş tərvihədir və bir tərvihə iki salamla birlikdə dörd 
rükətdir. Məzhəbimiz budur və Əbu Hənifə, onun əshabı, Əhməd, 
Davud və başqaları da bu görüşdə olmuşdur və bunu əl-Qadi İyad 
alimlərin əksəriyyətindən nəql etmişdir...”266 
 
 
 
İmam Əhmədin məzhəbi 
 
İmam Əhmədin məzhəbi də bu məsələdə əksər alimlərin məzhəbinə 
müvafiqdir. Hənbəli fiqhində ilk müxtəsər fiqh mətnini yazmış Əbul-Qasim 
Ömər bin əl-Hüseyn əl-Xiraqi (vəfatı hicri 334) həmin müxtəsərində deyir: 
“Ramazan ayının namazları iyirmi rükətdir.”267 Bu sözlərin şərhində əl-
Muvaffəq İbn Qudəmə deyir: “Əbu Abdilləh’ə - rahiməhul – görə seçimə 
                                                          
265 “Hilyətul-Uləmə fi Mərifəti Məzəhibil-Fuqahə”, 2/119; 
266 “əl-Məcmu Şərh əl-Muhəzzəb”, 4/32; 
267 “Muxtəsar əl-Xiraqi”, səh: 29; 
S ə h .  | 119 
 
layiq olan iyirmi rükətdir; əs-Səvri, Əbu Hənifə və əş-Şafi də bu görüş 
də olub.”268 əd-Darir Nurud-Din əl-Bəsri deyir: “İmamımız Əhmədə – 
radiyallahu anhu – görə seçimə layiq olan iyirmi rükətdir və bu 
görüşdə həmçinin Əbu Hənifə və əş-Şafi olmuşdur.”269 İmam Əbul-
Bərakət Məcdud-Din Abdus-Sələm ibn Teymiyyə əl-Hərrani (vəfatı hicri 
652) “əl-Muhərrar” adlı kitabında deyir: “Təravih sünnət namazı iyirmi 
rükətdir və arada nafilələr qılmaq məkruhdur.” 270  Şəmsud-Din 
Muhəmməd bin Muflih (vəfatı hicri 763) bu sözlərlə bağlı deyir: “Qəsdi – 
doğrusunu Allah bilir – budur ki, əfzəl olan bu saydır, yoxsa digər 
sayların məkruh olması deyildir. İmam Əhmədin kəlamı da buna 
uyğundur, belə ki, o, iyirmidən artıq qılmaqda bir problemin 
olmadığını demişdir.”271  Fəqih Təqiyyud-Din İbnun-Nəccər əl-Fətuhi 
(vəfatı hicri 872) deyir: “Təravih ramazanda camaat ilə qılınan iyirmi 
rükətdir, hər iki rükətdən bir salam verilir...”272 
İmam Əhmədin məzhəbində başqa bir görüş yoxdur. Bəziləri deyiblər ki, 
müəyyən bir say yoxdur, bütün saylar caizdir. Lakin İmam Əhmədin 
əshabının üzərində durduğu və Əhmədin məzhəbi kimi müəyyənləşdirdiyi 
görüş budur ki, təravih iyirmi rükətdir. Bu görüşdə Əbu Hənifə, Sufyan əs-
Səvri, Abdullah ibn əl-Mubərak, əş-Şafi və başqaları ilə razılaşmışdır. 
 
 
 
Əbu Bəkr İbnul-Arabi’nin görüşü 
 
Şeyx əl-Albani deyir: “İmam İbnul-Arabi “Şərhut-Tirmizi”də Ömərdən 
gəlmiş bir-birinə zidd rəvayətlərə və təravihin rükətlərində məhdud 
bir ölçünün olmaması görüşünə işarə etdikdən sonra deyir: “Səhih 
olan peyğəmbərin – aleyhissələm – namazı və qiyamı kimi on bir 
rükət qılmasıdır, bundan başqa saylara gəldikdə isə onların heç bir 
əsli yoxdur və bunda heç bir ölçü yoxdur. Əgər məhdudiyyətin olması 
qaçınılmaz olarsa o zaman peyğəmbərin – aleyhissələm – qıldığı kimi 
                                                          
268 “əl-Muğni”, 2/123; 
269 “əl-Vadih fi Şərh Muxtəsar əl-Xiraqi”, 1/347; 
270 “əl-Muhərrar”, 1/90; 
271 Eyni mənbə 
272 “Muntəhə əl-İradət”, 1/269; 
S ə h .  | 120 
 
olmalıdır; peyğəmbər – aleyhissələm – nə ramazanda, nə də başqa 
ayda on bir rükətdən çox qılmadı və bu namaz gecə namazıdır. 
Beləliklə də bunda peyğəmbərə - aleyhissələm – tabe olmaq vacib 
olur.”273 
Şeyx əl-Albani’nin sözlərindən belə anlaşılır ki, İbnul-Arabi bu məsələdə 
onunla eyni görüşdə olmuşdur. Amma həqiqətdə İbnul-Arabi’nin görüşü 
və qəsdi tamamilə fərqlidir. İlk öncə Şeyxin “təravihin rükətlərində 
məhdud bir ölçünün olmaması görüşünə işarə etdikdən sonra” 
sözlərinə diqqət verək. Bu sözləri oxuyan elə güman edəcək ki, İbnul-Arabi 
sadəcə olaraq bu görüşə işarə edib və bu, onun görüşü deyildir. Lakin 
həqiqətdə isə bu, İbnul-Arabi’nin özünün də qəbul etdiyi görüşdür və Şeyx 
əl-Albani onun əvvəldə dediyi sözləri zikr etməmişdir. Əslində o sözlər 
olmadan alimin görüşünü anlamaq mümkün deyildir. Beləliklə İbnul-Arabi 
bu sözlərindən öncə buyurur: “Rükətlərinin sayında məhdud bir ölçü 
yoxdur. Peyğəmbərin – aleyhissələm – namazına gəldikdə isə onun 
bir həddi olmamışdır...”274 Beləliklə də bu sözlərindən anlayırıq ki, İbnul-
Arabi’yə görə gecə namazlarında, təravihdə rükətlərin sayında hər hansı 
bir məhdudiyyət yoxdur. Daha sonra İbnul-Arabi özünün seçdiyi görüşü 
zikr edir və on bir rükət qılmağı daha doğru hesab edir. Lakin diqqət edin 
ki, o, bunu bir məhdudiyyət kimi zikr etmir, lakin ən əfzəl say olaraq zikr 
edir. Davamında isə buyurur: “Bundan başqa saylara gəldikdə isə 
onların heç bir əsli yoxdur və bunda heç bir ölçü yoxdur”. Qəsdi budur 
ki, digər saylar peyğəmbərdən – salləllahu aleyhi va səlləm – bizə 
gəlməyib. Lakin bir daha təkrarlayır və vurğulayır ki, rükətlərin sayında 
hər hansı bir hədd yoxdur. Daha sonra sözünə davam edərək deyir: “Əgər 
məhdudiyyətin olması qaçınılmaz olarsa o zaman peyğəmbərin – 
aleyhissələm – qıldığı kimi olmalıdır...” Bu cümlə bir şərt cümləsidir və 
sözsüz ki, cavab şərtdən asılıdır. İbnul-Arabi deyir ki, əgər məhdudiyyətin 
olması qaçınılmaz olsaydı, yəni mütləq bir hədd təyin etmək vacib olsaydı 
o zaman peyğəmbərin – salləllahu aleyhi va səlləm – qıldığı rükətlərin sayı 
həmin hədd olmalı idi. Lakin yuxarıdakı sözlərindən anladıq ki, İbnul-
Arabi də digər alimlər kimi hər hansı bir həddin olmadığını deyir və ona 
görə də təravihdə istənilən sayı qılmaq olar. İbnul-Arabi burada Şeyx əl-
Albani’dən fərqli olaraq iyirmi rükət qılmağı, otuz altı rükət qılmağı və 
daha çox qılmağı caiz sayır, ona görə burada bir məhdudiyyət yoxdur. 
Lakin Şeyx əl-Albani isə bunu caiz görmür, bunun sünnətə müxalif 
olduğunu deyir. Ona görə də Şeyx əl-Albani’nin İbnul-Arabi’ni özünə sələf 
                                                          
273 “Salətit-Təravih”, səh: 80 
274 “Aridatul-Əhvazi Şərh Sahih ət-Tirmizi”, 4/19; 
S ə h .  | 121 
 
götürməsi və özünün tutduğu mövqeyə onun müvafiq olduğunu söyləməsi 
xətadır. İbnul-Arabi’nin sözlərində belə bir məna yoxdur. 
Üstəlik Şeyx əl-Albani digərləri kimi burada “Aridatul-Əhvazi” kitabının 
qədim misir çapına etimad etmişdir və çapda İbnul-Arabi’nin sözləri bizim 
tərcümə etdiyimiz şəkildə təsbit edilmişdir. Bu çapın surəti daha sonra 
Beyrutdakı “Darul-Kutubil-İlmiyyə” nəşriyyatı tərəfindən yenidən çap 
edilib. Lakin bir çox alimin dediyi kimi bu çapdakı xətalar o qədər çoxdur 
ki, o çapın olması ilə olmaması arasında xüsusi bir fərq yoxdur.275 Kitabın 
əlyazmasında isə xətalar və təhriflər çoxdur, ona görə də Şeyx İsmail əl-
Ənsari buyurur: “Əbu Bəkr İbnul-Arabi’yə gəldikdə isə o, “əl-Arida” 
kitabındakı söhbətinin əvvəlində aydın şəkildə söyləyir ki, təravihin 
rükətlərinin sayında hər hansı bir məhdud ölçü yoxdur. “əl-Arida” 
kitabındakı sözlərinin qalan hissəsində isə o qədər təhrif və xələl var 
ki, mənim ona etimad etməyimə mane oldu.”276 Daha sonra Şeyx onun 
“Əhkəmul-Quran” kitabındakı sözlərinə işarə etmişdir, belə ki, İbnul-Arabi 
o kitabında deyir: “Gecə namazında təyin edilmiş bir ölçüdə rükət sayı 
yoxdur...”277 Bunun eynisini “əl-Qabəs” kitabında da söyləyir. Yəni İbnul-
Arabi’nin görüşü budur. 
 
 
 
əs-Subki’nin görüşü 
 
Şeyx əl-Albani deyir: “Tanınmış fəqih İbn Həcər əl-Heytəmi “əl-Fətəva 
əl-Kubra”da hədisi zikr etdikdən sonra deyir: “... əs-Subki aşkar 
şəkildə bildirib ki, zəif hədislə əməl etməyin şərti zəifliyinin şiddətli 
olmamasıdır.” Şeyx əl-Albani burada peyğəmbərin – salləllahu aleyhi va 
səlləm – ramazanda iyirmi rükət qılması haqqında İbn Abbasdan gəlmiş 
çox zəif bir hədis haqqında əl-Heytəmi vasitəsilə əs-Subki’nin sözlərini 
nəql edir və davamında buyurur: “Onun əs-Subki’dən nəql etdiyində 
onun iyirmi rükət hədisi ilə əməl etməyi doğru saymamasına dair əl-
Heytəmi’dən gizli bir işarə vardır.”278 əs-Subki həqiqətdə peyğəmbərin 
                                                          
275 Bunu Şeyx Abdul-Kərim əl-Xudayr dərslərindən birində zikr edir. 
276 “Təshih Hədis Salət ət-Təravih”, səh: 23 
277 “Əhkəmul-Quran”, 1/125; 
278 “Salətut-Təravih”, səh: 20 
S ə h .  | 122 
 
– salləllahu aleyhi va səlləm – iyirmi rükət qılması haqqında gəlmiş İbn 
Abbas’ın hədisini zəif saymışdır, lakin Ömərin dövründə səhabələrin iyirmi 
rükət qılması haqqında gəlmiş əs-Səib bin Yezid’in əsərini isə səhih 
saymışdır. Üstəlik biz daha öncə rəvayət etdik ki, əs-Subki özü 
peyğəmbərin – salləllahu aleyhi va səlləm – o gecələrdə əshabına neçə 
rükət təravih qıldırması haqqında səhih bir şeyin varid olmadığını 
söyləmişdir. əs-Subki burada İbn Abbas’ın hədisini zəif saydığı kimi, 
Cabirin rəvayət etdiyi doqquz rükət hədisini də zəif saymışdır, Ömərdən 
gələn iyirmi rükət əsərini isə səhih saydığı üçün deyə bilərik ki, əs-Subki 
də digər şafi’i alimləri kimi öz imamı əş-Şafi’yə tabe olmuşdur. Bunun 
əksini göstərən heç bir dəlil yoxdur. 
 
 
 
əl-Ləxmi’nin görüşü 
 
On bir rükət təravih qılmağa üstünlük vermiş alimlər arasında maliki alimi 
əl-Ləxmi də vardır. Əbu Abdilləh əl-Məvvaq əl-Ğarnəti (vəfatı hicri 897) 
deyir: “əl-Ləxmi (dedi) : “Mən qəbul etdiyim görüş Ömərin üzərində 
(müsəlmanları) cəm etdiyi on bir rükətdir”.”279 Əbul-Həsən əl-Ləxmi 
hicri 478-ci ildə vəfat etmiş, “ət-Təbsira” kitabının sahibi böyük müctəhid 
alimdir. Maliki fəqihlərindən bir çoxu qeyd edir ki, əl-Ləxmi bunu özü üçün 
seçmişdir.  
Burada əl-Ləxmi’nin qəsdi İmam Malik’in “əl-Muvatta” kitabında Ömərdən 
rəvayət etdiyi xəbərdir. Lakin diqqət etmək lazımdır ki, əl-Ləxmi digər 
görüşləri bidət saymamışdır, lakin məhz ən əfzəl, ən üstün olanın on bir 
rükət olduğunu demişdir. 
 
 
 
 
                                                          
279 ”ət-Təc val-İklil li Muxtəsar Xalil”, 2/378; 
S ə h .  | 123 
 
Kəməlud-Din İbnul-Huməm’in görüşü 
 
Bu məsələdəki görüşü ilə alimlər arasından seçilənlərdən də biri məşhur 
hənəfi alimi, böyük müctəhid Kəməlud-Din İbnul-Huməm əs-Sivasi’nin 
görüşüdür. O, “Fəthul-Qadir” kitabında deyir: “Bunların hamısından 
hasil olan budur ki, ramazan qiyamını camaatla on bir rükət qılmaq 
sünnətdir; peyğəmbər – salləllahu aleyhi va səlləm – belə etmiş, 
sonra bir üzrə görə tərk etmişdir və bu onu bildirir ki, əgər onun 
qorxusu olmasaydı onlarla (qılmağa) davam edərdi, peyğəmbərin – 
salləllahu aleyhi va səlləm – vəfatı ilə belə bir şeydən qorxmağa bir 
səbəbin olmadığında şəkk yoxdur, ona görə də sünnət olur. 
(Təravihin) iyirmi rükət olması isə adil xəlifələrin sünnətidir və 
peyğəmbərin – salləllahu aleyhi va səlləm – “Sizə sünnətimi və adil 
xəlifələrin sünnətini tövsiyə edirəm” deməsi (insanları) onların 
sünnətinə təşviq etməkdir və bu, bunun (iyirmi rükətin) onun 
sünnəti olmasını gərəkdirməz, çünki onun sünnəti özünün o əməli 
davamlı etməsi ilə olur, ya da əks təqdirdə bir üzr üçün tərk etdikdə 
olur. Həmin üzrün olmadığını söyləmiş olsaq belə öyrəndiyimiz fayda 
bu oldu ki, o, hər zaman ondan bilinən sayı qılardı və bunu yuxarıda 
qeyd etdik. Beləliklə də iyirmi rükət müstəhəb olur, onun içində o 
qədər miqdarı isə sünnət olur, necə ki, işədən sonra dörd rükət 
müstəhəbdir və ondan olan iki rükət isə sünnətdir.”280 
Alləmə İbnul-Huməm’in qəsdi budur ki, təravihi iyirmi rükət qılmaq 
sünnət yox, müstəhəbdir, lakin onun ilk səkkiz rükəti isə sünnətdir. Bu 
görüşdə onunla başqa bir alimin razılaşdığını görmədim. İbn Nuceym kimi 
bəzi hənəfi alimlərinin bu sözləri zikr etdiklərini, lakin hər hansı bir şərh 
əlavə etmədiklərini gördüm. Əksinə Şeyx Abdul-Həyy əl-Ləknəvi 
“Tuhfətul-Əxyər” kitabında onun həm məzhəbə, həm də hədisə müxalif 
olduğunu söyləyir. Bəli, hənəfi məzhəbinin görüşü bu deyildir, hənəfi 
məzhəbinin görüşü budur ki, iyirmi rükətin tamamı sünnətdir. 
 
 
 
                                                          
280 “Fəthul-Qadir”, 1/468; 
S ə h .  | 124 
 
Muhəmməd bin İsmail əs-San’ani’nin görüşü 
 
Daha sonra Şeyx əl-Albani – rahmətullahi aleyhi – öz görüşünü 
dəstəkləmək üçün ən axırda yəmənli hədis alimi əs-San’ani’nin sözünü zikr 
edərək deyir: “Buna görə də İmam Muhəmməd bin İsmail əs-San’ani 
“Subulus-Sələm” kitabında aşkar şəkildə demişdir ki, təravihdə 
iyirmi sayı bidətdir. Belə demişdir: “Bidətdə tərifə layiq heç bir şey 
yoxdur, əksinə bidətlərin hamısı zəlalətdir.”281 
Şeyxin burada əs-San’ani’nin sözünü şahid kimi göstərməsi çox təəssüf 
doğurucu bir haldır, çünki əslində əs-San’ani “Subulus-Sələm” kitabında 
çox cürətli sözlər işlətmiş və xəlifə Öməri bu bidəti ortaya çıxarmaqda 
ittiham etmişdir. Allah onu bağışlasın! Biz bilirik ki, Şeyx əl-Albani əsla 
Öməri bidətdə ittiham etmir, əs-San’ani’dən fərqli olaraq Şeyx əl-Albani 
Ömərin iyirmi rükət qılmadığını və qıldırmadığını söyləyir. Amma onun 
belə bir sitatı özü üçün dəlil gətirməsi xoş deyildir. Sözümüzdə nəyi qəsd 
etdiyimizi anlamağınız üçün əs-San’ani’nin sözlərini burada zikr edirik və 
bu sözlərin xəlifə Ömərə qarşı qəbul edilməz sözlər olduğunun özünüz 
şahidi olun. əs-San’ani deyir: “Bil ki, təravih namazını isbat edənlər və 
ramazan ayının qiyamında onu sünnət sayanlar bu hədisi ona dəlil 
göstəriblər, lakin bu hədisdə onların etdiklərinin keyfiyyətinə, nə də 
kəmiyyətinə dair heç bir dəlil yoxdur, belə ki, onlar camaatda iyirmi 
rükət qılırlar və hər iki rükətdən sonra istirahət edirlər. Camaata 
gəldikdə isə onları müəyyən bir imam üzərində ilk cəm ödən Ömər 
olmuş və “bu, bidətdir” demişdir, necə ki, Muslim bunu “əs-Sahih” 
kitabında rəvayət etmişdir... Bil ki, onun “bidət” sözünü onları 
müəyyən bir nəfərin üzərində toplaması, onlara həmişə belə etməyi 
ilzəm etməsi haqqında yozmaq qaçınılmazdır, yoxsa camaatın bidət 
olduğunu qəsd etməmişdir, çünki bildiyin kimi peyğəmbər (özü) – 
salləllahu aleyhi va səlləm – onlara camaat qıldırmışdır. Bunu 
bildinsə bildin ki, müəyyən bir nəfərin üzərində camaat şəklinə salan 
məhz Ömər olmuşdur və bunu bidət adlandırmışdır. Onun “nə gözəl 
bidətdir” sözünə gəldikdə isə bidətdə tərifə layiq heç bir şey yoxdur, 
əksinə bidətlərin hamısı zəlalətdir. 
Kəmiyyətə gəldikdə isə bu, onu iyirmi rükət etməsidir və bu barədə 
mərfu heç bir hədis yoxdur...” Daha sonra İbn Abbasın rəvayətinin 
zəif olduğunu bəyan edir və davamında buyurur: “Bunu bildikdən 
                                                          
281 “Salətut-Təravih”, səh: 80; 
S ə h .  | 125 
 
sonra anladın ki, iyirmi rükətdə mərfu bir rəvayət yoxdur. Əksinə bir 
azdan üzərində ittifaq edilmiş Aişənin hədisi gələcək ki, o – salləllahu 
aleyhi va səlləm – nə Ramazanda, nə də başqa ayda on bir rükətdən 
artıq qılmazdı.” Buradan öyrəndin ki, əksəriyyətin üzərində ittifaq 
etdiyi bu üslubda qılınan təravih namazı bidətdir. Bəli, ramazandakı 
qiyam namazı sünnətdir, bunda heç bir ixtilaf yoxdur. Nafiləsində 
camaat qılınması da inkar olunmaz, çünki İbn Abbas – radiyallahu 
anhu – və başqaları gecə namazında onun – salləllahu aleyhi va 
səlləm – arxasında namaz qılıblar. Lakin bunu bu kəmiyyətdə və bu 
keyfiyyətdə qılmaq və davamlı belə qoruyub saxlamaq isə; bax biz 
buna bidət deyildir. Bu da Ömər, radiyallahu anhu, ilk əvvəl çıxdıqda  
insanlar parçalanmış idi, peyğəmbərin – salləllahu aleyhi va səlləm – 
zamanında olduğu kimi onlardan kimisi tək qılırdı, kimisi də camaat 
ilə qılırdı. İşlərin ən xeyirlisi onun zamanında olanlardır... 
“Sizə sünnətimi və məndən sonrakı adil xəlifələrin sünnətini tövsiyə 
edirəm, ondan bərk yapışın, azı dişlərinizlə möhkəmcə dişləyin” 
hədisinə gəldikdə isə... adil xəlifələrin sünnəti ilə düşmənlərlə cihad, 
dinin şüarlarının gücləndirilməsi və bunun kimi onun – salləllahu 
aleyhi va səlləm – yoluna müvafiq olan yollarından başqa bir şey qəsd 
olunmur, çünki hədis hər bir adil xəlifə üçün ümumidir, yalnız iki 
Şeyxə xas deyildir. Şəriətin qaydalarından məlumdur ki, adil bir 
xəlifənin peyğəmbərin – salləllahu aleyhi va səlləm – yolundan başqa 
bir yol çıxarması çıxarması caiz deyildir. Üstəlik adil xəlifə Ömər özü 
– radiyallahu anhu – Ramazan ayının gecələrində insanlara namaza 
toplanmaqlarından gördüklərini bidət adlandırmışdır, bunun sünnət 
olduğunu deməmişdir...”282 
Beləliklə də gördüyümüz kimi əs-San’ani bu sözlərində Ömərin müəyyən 
bir imamın arxasında insanları toplaması, hər dörd rükətdən sonra 
istirahət etməklə onlara iyirmi rükət qıldırmasını bidət adlandırmış və bu 
bidətin dində qadağan olmuş bidətlərdən olduğunu demişdir. Şeyx əl-
Albani’nin bu məqamda əs-San’ani’nin görüşünü özünə dəstək üçün 
gətirməsini heç cür qəbul edə bilmərik. Bu sözlərin batilliyini izah etmək 
üçün şərhə ehtiyac yoxdur, çünki hər bir sünni bilir ki, Ömər dinə bidət 
gətirməmişdir və əgər Ömər bu etdiyində xəta etsəydi digər səhabələr 
bunun qarşısında susmazdı. Bu, siravi bir sünni üçün aydın olan bir 
məsələdir. 
                                                          
282 “Subulus-Sələm”, 2/25-26;  
S ə h .  | 126 
 
 
 
 
Üçüncü fəslin yekunu 
 
- Ümmətin sələf dönəmində və daha sonra yaşamış ən böyük 
imamlarından heç biri təravihin on bir rükət olduğunu söyləməyib. 
- Ümmətin üç böyük məzhəbinə görə və zahirilərə görə təravih 
namazı iyirmi rükətdir və son dönəm maliki alimləri də bunda 
cumhur ilə eyni fikirdə olublar. 
- İmam Malik, İmam əş-Şafi, ət-Tirmizi, Əbu Bəkr İbnul-Arabi, əs-
Subki kimi alimlərin təravihin iyirmi rükət olması görüşünü rədd 
etdiklərini söyləmək yalnışdır 
- Muhəmməd bin İsmail əs-San’ani’nin sözləri batil sözlərdir və onları 
şahid qismində istifadə etmək doğru deyildir 
 
 
 
 
 
 
 
 
 
 
 
 
 
 
S ə h .  | 127 
 
 
 
 
 
 
IV 
FƏSİL 
Dördüncü fəsil 
 
(Bəzi faydalar) 
 
 
 
 
 
 
 
 
 
 
 
 
S ə h .  | 128 
 
 
 
 
Tarix boyu təravih 
 
Bil ki, əziz müsəlman, təravih namazı bu gün də dünyanın əksər 
hissələrində iyirmi rükət olaraq qılınır. Hələ də Hicaz və Nəcd 
torpaqlarındakı alimlərin əksəriyyəti təravih namazının iyirmi rükət 
olduğuna etiqad edirlər. Məhz bu səbəb ilə Haram məscidində və Mədinə 
məscidində hələ də iyirmi rükət olaraq qılmağa davam edirlər. Bunun 
dünya müsəlmanlarının qəzəbindən qorxmaqları ilə heç bir əlaqəsi 
yoxdur. 
Ona görə də burada ümumən ümmətin tarix boyu təravihi necə qılmasını 
sizə xatırlatmaq istəyirik. Ola bilsin ki, düşünən başlar bundan özləri üçün 
bir nəticə çıxarsın, ola bilsin ki, bunun üzərində düşünənlər üçün bu 
yazdıqlarımız bir ibrət olsun. 
Qeyd edək ki, səudiyyənin böyük alimlərindən biri Atiyyə Muhəmməd 
Səlim – rahiməhullah – “ət-Təravih Əksəra min Əlfi Am fi Məscidin-Nəbi 
Aleyhis-Sələm” (Peyğəmbərin – aleyhissələm -  məscidində min il ərzində 
təravih namazı) adlı bir kitab yazmışdır. Bu kitabında adından məlum 
olduğu kimi Mədinədəki peyğəmbər məscidində min ildən çox bir müddət 
ərzində təravihin necə qılınmasını qısa şəkildə dövrlərə görə zikr etmişdir. 
Kitab öz mövzusunda çox gözəl bir kitabdır. Şeyx Atiyyə Səlim də bu 
kitabımızda sərgilədiyimiz kimi səhabələrin xəlifə Ömərin, Osmanın və 
Əlinin dönəmində iyirmi rükət təravih qıldıqlarını söyləyir. Bu barədə 
onlardan gələn rəvayətlər yuxarıda zikr olundu. 
Lakin səhabə dönəmindən sonra Mədinə şəhərində qılınan təravih 
namazlarının rükətlərinin sayı artdı və otuz altı oldu. Alimlər adətən 
kitablarında qeyd edirlər ki, bu, xəlifə Ömər bin Abdil-Aziz’in dövründə bu 
cür başlamışdır, lakin bunun ondan da öncə Mədinə şəhərində bu sayda 
qılmasına dair dəlillər vardır. Lakin qeyd etməliyik ki, bununla belə maliki 
alimləri təravihin otuz altı yox, iyirmi rükət olduğunu deyirlər, iyirminin 
əsl olduğunu, on altı rükətin isə ziyadə olduğunu, hər iki tərvihə arasında 
qılınan dörd rükət nafilədən ibarət olduğunu deyirlər. Digər müsəlman 
şəhərlərində isə sadəcə iyirmi rükət qılınırdı. 
S ə h .  | 129 
 
Üçüncü əsrdə artıq Mədinədə qılınan təravihin rükətlərinin sayı qırx bir 
rükətə çatmışdı. Bunu biz İmam Əbu İsa ət-Tirmizi’nin sözlərindən 
anlayırıq ki, çünki “əs-Sünən” kitabında Mədinə əhlinin görüşünün o 
olduğunu və o qədər qıldıqlarını söyləyir. Digər şəhərlərdə isə heç bir 
dəyişiklik olmamışdır.  
Dördüncü, beşinci və altıncı əsrlərdə təravihin rükətlərinin sayı hər yerdə 
iyirmi rükət olmuşdur. Çünki o dövr ubeydilərin abbasilər ilə çəkişdiyi bir 
dövr olmuşdur. Hicri 359-cu ildən Misiri idarə etməyə başlayan ubeydilər 
nüfuzunu Hicaza və Şama da salırdı. Hicri 567-ci ildə fatimilərin, yəni 
ubeydilərin axırıncı xəlifəsi ölənə qədər iki əsr içində Hicaz torpaqları 
abbasilər ilə ubeydilər arasında gediş-gəliş halında idi. Ona görə də 
vəziyyət əvvəlkindən fərqli idi. Bəzi tarixi nəqllərdən anlaşılan budur ki, o 
dövrdə sünnilər arasından məhz şafi’ilər Məkkə və Mədinədə imamlığa 
sahib olmuşdular və ona görə də hər iki tərəfdə iyirmi rükət qılınırdılar. 
Səkkizinci əsrdə peyğəmbər məscidində təravih namazlarının əvvəlki 
halına qaytarılması da bu dediklərimizi dəstəkləyir. Şafi’i alimi, fəqih və 
mühəddis Valiyyud-Din Əbu Zur’a əl-İraqi deyir: “Atam – rahiməhullah – 
Mədinənin məscidinin imamlığına üstləndikdə əksəriyyətin izlədiyi 
məzhəbi nəzərə almaqla bərabər (Mədinədəki) bu barədə qədim 
sünnəti yenidən diriltdi. Beləki gecənin əvvəlində adətən qılındığı 
kimi təravihi iyirmi rükət qılardı və sonra gecənin sonunda məsciddə 
on altı rükət qılardı, beləliklə də ramazan ayında camaatda iki dəfə 
xətm edərdi. Ondan sonra Mədinə əhlinin əməli bunun üzərində 
davam etdi və onlar bu günə qədər də belə edirlər.”283 Buradan 
anlayırıq ki, İmam Zeynud-Din Əbul-Fədl əl-İraqi peyğəmbər məscidində 
imam olmadan öncə orada iyirmi rükət qılırdılar və onun imam 
olmasından sonra həmin iyirmi rükəti qılmaqla yanaşı gecənin axırında 
əlavə olaraq otuz altı rükət də qılınmağa başlandı. Oğlu Əbu Zur’a’nın 
söylədiyi namaz o şəkildə davam etmişdir və o, hicri 818-ci ildə vəfat 
etmişdir. Görünür ki, daha sonrakı imamlar da bu şəkildə qılmağa davam 
ediblər. Növbəti sitat bunun belə olduğuna şahidlik edir. Şafi’i alimlərindən 
Nurud-Din Əbul-Həsən Əli bin Abdilləh əs-Səmhudi (vəfatı hicri 911) 
Mədinə haqqındakı xəbərləri yazdığı kitabında otuz altı rükət təravih 
qılmağın məhz Mədinə şəhərinə xas olduğunu dedikdən sonra söyləyir: 
“Mədinədə bu sayda (təravihi) qılmaq bu günə qədər də davam edir, 
lakin sadəcə olaraq onlar işə namazından sonra iyirmi rükət qılırlar, 
                                                          
283 “Tarhut-Təsrib fi Şərhit-Təqrib”, 3/98; 
S ə h .  | 130 
 
sonra gecənin axırında gəlirlər və on altı rükət qılırlar...”284 əs-
Səmhudi’nin sözündən anlaşılır ki, əl-İraqi’nin Mədinə şəhərində təravihi o 
şəkildə canlandırdıqdan sonra onun dövrünə qədər davam etmişdir. Qeyd 
edək ki, əs-Səmhudi’nin oğlu daha sonra Mədinə məscidinin imamı 
olmuşdur və çox ehtimal ki, təravih namazlarını o tərzdə davam 
etdirmişdir.285 
Hənəfi alimi Şeyx Abdul-Ğani ən-Nəblusi hicri 1110-cu ildə Şam, Misir və 
Hicaz torpaqlarına etdiyi səfərləri və orada qarşılaşdıqlarını qələmə 
almışdır. 286  Şeyx Atiyyə Səlim kitabında məhz onun Hicaza etdiyi 
səfərindən bizlərə nəql etdiyi bir xatirəsini zikr edir və biz də burada onu 
zikr edirik. Abdul-Ğani ən-Nəblusi deyir: “Şeyx əs-Seyyid Əli əs-
Səmhudi’nin yanında namaz qılardıq və onun oğlu imam olaraq 
namaz qılardı və əs-Səmhudi’nin oğlu o zaman şafi’ilərin 
imamlarından biri idi.” Sonra deyir: “Mədinə camaatının adəti bu idi 
ki, təravih namazlarını bitirdikdən sonra Haram məscidindən 
çıxardılar və qapılarını qıfıllayardılar. Gecədən bir vaxt, təqribən üç 
və ya dörd saat keçdikdən sonra onlardan bir çoxu qayıdar və Haram 
məscidinin qapılarını açardılar və şamları yandırardılar. Sonra 
camaat ilə on altı rükət qılardılar və bunu “onaltılıq” 
adlandırardılar.”287 Bu alimin şahidliyindən anlayırıq ki, səkkizinci əsrdə 
əl-İraqi’nin canlandırdığı əməl özündən sonra davam etmişdir. 
On üçüncü əsrdə də təravihin bu şəkildə qılındığını bilirik, çünki bunun 
əksinə göstərəcək heç bir tarixi məlumat yoxdur. On üçüncü əsrdən sonra, 
on dördüncü əsrdə, daha dəqiq desək hicri 1344-cü ildə Mədinə rəsmi 
olaraq Səudiyyə dövlətinin bir hissəsi oldu. Lakin təravihin sayında heç bir 
dəyişiklik edilmədi və təravih iyirmi rükət olaraq qılınırdı. Şeyx Atiyyə’nin 
bildirdiyinə görə Səudiyyə dövründə təravih imamlığına üstlənən ilk imam 
Şeyx əl-Humeydi bin Rudey’an olmuşdur və iyirmi rükət qıldırmışdır. Şeyx 
qeyd edir ki, o dövrdə hər bir fərz namaz üçün ayrı bir imam qıldırardı. 
                                                          
284 “Vafəul-Vafə bi Əxbəri Daril-Mustafə”, 1/72; 
285 əs-Səmhudi həmin kitabında özünün “Məsabihul-Qiyəm fi Şəhris-Siyəm” adlı 
bir kitabının olduğunu söyləyir, adından göründüyü kimi kitab ramazan ayında 
qılınan gecə namazları haqqındadır və mövzumuzla bağlılığı vardır. Çox təəssüf 
ki, bu kitabın çap olunması haqqında heç bir məlumat tapa bilmədik. 
286 Kitab bu gün “əl-Həqiqatu val-Məcəz fi Rihlətiş-Şəmi va Misra val-Hicəz” adı 
ilə üç cilddə çap edilib. Birinci cilddə Şam torpaqlarına ziyarəti, ikinci cilddə 
Misirə ziyarəti, üçüncü cilddə isə Hicaza ziyarəti ətraflı izah edilir. Çox təəssüf ki, 
kitabın yalnız birinci cildini əldə edə bildik. Kitabda o dövrün tarixi və sosial 
strukturu ilə maraqlananlar üçün dəyərli məlumatlar vardır. 
287 “ət-Təravih Əksəra min Əlf Am”, səh: 53; 
S ə h .  | 131 
 
Şafi’i alimlərindən olan Şeyx Muhəmməd Xalil zöhr namazında, 
malikilərdən Şeyx Məvlud əsr namazında, hənəfilərdən Əs’ad Təvfiq işə 
namazında imam olardı. Məğrib və fəcr namazlarının imamlığı isə Şeyx 
Abdur-Razzəq Həmzə’yə aid idi və bəzən onu Şeyx Təqiyyud-Din əl-Hiləli 
əvəz edərdi. Sonrakı dövrdə isə təxminən hicri 1372-ci ildə bütün fərzlərə 
və təravihə imamlıq edən Şeyx Saleh əz-Zuğeybi oldu. Daha sonra Şeyx 
Atiyyə Səlim öz dövründə, yəni kitabı yazdığı zaman peyğəmbər 
məscidinin rəsmi imamının Şeyx Abdul-Aziz bin Saleh və onun naibi Şeyx 
Abdul-Məcid bin Həsən olduğunu qeyd edir. Bu günkü günə qədər də həm 
Məkkədə, həm də Mədinədəki məscidlərdə təravih namazı iyirmi rükət 
olaraq qılınır. 
Tarixə biz nəzər saldıq və gördük ki, şərqdən tutmuş qərbə qədər hər 
yerdə təravih əsrlər boyunca iyirmi rükət qılmışdır. Hər bir əsrdə buna 
şahidlik edən fəqihlərə, mühəddislərə, tarixçilərə rast gəlmək olar. 
Onlardan bəzilərinin sözlərini burada zikr edirik. Xalil bin İshaq əl-Cundi 
deyir: “Bizim zamanımızda şərqdə və qərbdə əməl iyirmi üç (rükət) 
üzərində davam etmişdir.”288 Xalil isə səkkizinci əsrin alimlərindəndir. 
Zeynid-Din İbn Nuceym əl-Hənəfi (vəfatı hicri 970) təravihin iyirmi rükət 
olması haqqındakı xəbərləri zikr etdikdən sonra deyir: “Şərqdə və qərbdə 
insanların əməli bunun üzərindədir.”289 Yəni Hindistandan tutmuş 
Afrikanın qərbinə qədər müsəlmanlar hər yerdə iyirmi rükət təravih 
qılırdılar. Maliki alimi Əbu Abdilləh Muhəmməd bin Abdilləh əl-Xarraşi 
(vəfatı hicri 1101) deyir: “Bütün ölkələrdə üzərində insanların 
əməlinin formalaşdığı və günümüzə qədər davam etdiyi Ömər bin əl-
Xattab’ın insanları üzərində topladığı vitr və iki rükəti ilə birlikdə 
iyirmi üç rükətdir.”290 Maliki alimi Əli bin Əhməd əs-Saidi əl-Adəvi (vəfatı 
hicri 1189) deyir: “İnsanların əməlinin üzərində formalaşdığı və bizim 
bu günümüzə qədər bütün ölkələrdə davam etdiyi (say) Ömər bin əl-
Xattab’ın insanları üzərində topladığı (say)dır və bu, bu vitr, onun iki 
rükəti ilə birlikdə iyirmi üç rükətdir.” 291  Bir başqa hənəfi alimi 
Muhəmməd Əmin İbn Abidin (vəfatı hicri 1252) deyir: “Bu, cumhurun 
görüşüdür və şərqdən tutmuş qərbə qədər insanların əməli bunun 
üzərindədir.”292 İbn Abidinin şahidliyi də onu göstərir ki, bu əməl 
ümmətin əsrlər boyunca hər bir yerdə üzərində razılaşdığı bir əməldir. 
                                                          
288 “ət-Təvdih”, 2/98; 
289 “əl-Bəhr ər-Raiq Şərh Kənzid-Dəqaiq”, 2/72; 
290 “Şərh Muxtəsar Xalil”, 2/9; 
291 əl-Xarraşi, “Şərh Muxtəsar Xalil”, 2/9; 
292 “Raddul-Muhtər aləd-Durril-Muxtər”, 2/45; 
S ə h .  | 132 
 
Lakin indiki zamanımızı təsəvvür edin. Aramızda elələri var ki, əsrlər 
boyunca ümmətin peyğəmbərin – aleyhissalətu vassələm – hidayətindən 
qafil qaldığına və yalnız son əsrlərdə bir iki alimin bu hidayəti 
müsəlmanlara öyrətdiyinə inanırlar. Bu fikirdə olan müsəlmanlar ümrəyə 
gəldikdə Haramda qılınan təravih namazlarında səkkiz rükətdən namazı 
tərk edib gedirlər və beləcə də müsəlmanlar arasında parçalanma və fəsad 
ortaya çıxır. Ey müsəlman oxucu, bütün bunlara qarşı həssas olman 
lazımdır. 
 
 
 
Nə gözəl bidətdir! 
 
Burada əlavə olaraq daha bir qaranlıq nöqtəyə də işıq salmaq istəyirik. 
Xəlifə Ömərin təravih namazları haqqında “nə gözəl bidətdir” deməsinin 
mənası haqqında alimlərin sözləri ilə sizi tanış etmək istəyirik. Alimlərin 
bu sözə yanaşma tərzlərinəə, o sözü izah etməkdəki fikir ayrılıqlarına 
toxunmaq istəyirik. 
Hər şeydən öncə bilmək lazımdır ki, alimlərin bu məsələyə münasibəti bir 
mənalı olmayıb. Onların bu sözlərin izahında göstərdikləri mövqe də fərqli 
məktəblərə aid olmaqlarından asılı olaraq fərqli olmuşdur. Onlardan 
bəzilərinin sözlərini sizinlə paylaşdıqdan sonra onlardan nəticə çıxarmağa 
çalışarıq. 
İlk olaraq “əs-Sahih” kitabına ilk şərh yazmış alimlərdən biri, maliki alimi 
Əbul-Həsən Əli bin Xaləf ibn Battal’ın (vəfatı hicri 449) bu barədə nə 
dediyinə nəzər salaq. O, deyir: “Burada Ramazandakı namazın sünnət 
olduğuna dair dəlil vardır, çünki Ömər yalnız Allahın elçisinin sevdiyi 
bir şeyi sünnət etmişdir və (peyğəmbər) – aleyhissələm – (o gecə) 
onların yanına çıxmağına mane olan səbəbi xəbər vermişdir və bu, (o 
namazların) onlara fərz buyurulmasından qorxması olmuşdur, o, 
möminlərə qarşı mərhəmətli idi. Vəhy kəsildiyi üçün Ömər öz 
zamanında bunun fərz buyurulmayacağından əmin olduğu üçün bu 
sünnəni iqamə etmiş və diriltmişdir.” Daha sonra buyurur: “Bidət daha 
öncə olmayan bir şeyi ixtira etməkdir, beləliklə sünnətə müxalif 
S ə h .  | 133 
 
olarsa o, zəlalət bidətidir, ona müvafiq olan isə hidayət bidətidir.”293 
İbn Battal’ın buradakı sözündən anladığımız budur ki, o, Ömərin bunu 
sadəcə diriltdiyini deyir və bu əməli diriltməsinə “bidət” adı verdiyinə 
işarə edir. İbn Battal burada “bidət” sözünə sırf lüğəvi məna vermişdir. 
Hənbəli alimi İbnul-Cəvzi (vəfatı hicri 597) deyir: “Onu bidət adlandırdı, 
çünki Allahın elçisinin – salləllahu aleyhi va səlləm – zamanında, nə 
də Əbu Bəkr’in zamanında o şəkildə deyildi. Bidət həm xeyirdə, həm 
də şərdə ola bilər və məzəmmət olunmuş bidət yalnız məşru olan bir 
şeyi rədd edən, ona qarşı olan bidətdir.”294 İbnul-Cəvzi isə İbnul-
Battal’dan fərqli olaraq bunu lüğəvi mənası ilə məhdudlaşdırmır, çünki 
Ömərin diriltdiyi təravih namazının fərqli olduğunu da söyləyir. Buna 
alimlər “izafi bidətlər” adını veriblər. Digər alimlərin də fikirləri ilə tanış 
olaq. 
İbnul-Həcc adı ilə məşhur olan maliki alimi Əbu Abdilləh Muhəmməd bin 
Muhəmməd əl-Abdəri əl-Fəsi (vəfatı hicri 737) deyir: “Onu etməyin 
əslinin nə olduğu daha əvvəl zikr edildi, belə olan bir əməl bidət 
sayılmaz. O, sadəcə olaraq bununla – doğrusunu Allah bilir – iki 
şeydən birini qəsd etmişdir: birinci: onları bir qari arxasında cəm 
etməyi, ikinci: bununla gecənin axırı yox, əvvəlində qılınmasını qəsd 
etmişdir. Felin özünə gəldikdə isə bu, sünnətdir və bunda heç kim 
ixtilaf etmir...”295 Bu görüş də İbn Battal’ın dediyinə yaxındır. 
Təfsir alimi İmam Əbul-Fidə İsmail İbn Kəsir (vəfatı hicri 774) deyir: 
“Bidət iki qisimdir: bəzən şəri bidət olur, onun (salləllahu aleyhi va 
səlləm) “hər sonradan çıxarılan şey bidətdir və hər bidət zəlalətdir” 
buna aiddir, bəzən də lüğəvi mənada bidət olur, necə ki, möminlərin 
əmiri Ömər bin əl-Xattab’ın – radiyallahu anhu – onları təravih 
namazına toplamasına və onun üzərində davam etməsinə “bu, nə 
gözəl bidətdir” demişdir.”296 Burada İbn Kəsir aşkar sözlərlə bildirir ki, 
Ömərin qəsd etdiyi bidət şər’i bidət yox, lüğəvi mənada qəsd edilmiş bir 
bidətdir. İbn Kəsirin bu görüşü şeyxi İbn Teymiyyə, həmçinin İbnul-
Qayyim, İbn Rəcəb, əş-Şətibi və başqaları tərəfindən bölüşdürülür. Onlar 
“izafi bidətlərin” də məzəmmət edilmiş bidətlər qismindən olduğuna 
inandıqları üçün bunu “lüğəvi” bidət olaraq izah ediblər. 
                                                          
293 İbn Battal, “Şərh Sahih əl-Buxari”, 4/147; 
294 “Kəşful-Muşkil min Hədis Sahiheyn”, 1/116; 
295 “əl-Mədxal”, 2/290-291;  
296 “Təfsir İbn Kəsir”, 1/398; 
S ə h .  | 134 
 
İmam Şəmsud-Din Əbu Abdilləh Muhəmməd bin Musə ən-Nueymi əl-
Birməvi (vəfatı hicri 831) deyir: “Bunu bidət adlandırdı, çünki 
peyğəmbər – salləllahu aleyhi va səlləm – bunu onlar üçün sünnət 
etməmişdir, nə də Əbu Bəkrin zamanında bu şəkildə deyildi; (yəni) 
nə gecənin əvvəlində, nə bütün gecələrdə, nə də bu sayda deyildi. 
(Ömər) “nə gözəl” sözü ilə buna təşviq etmişdir ki, bunun fəzilətinə 
işarə etsin və bu (bidət) ləqəb(i) onu qılmağa maneə olmasın!... 
Ramazanın qiyamı bidət deyildir, çünki o – salləllahu aleyhi va səlləm 
– demişdir: “Məndən sonra Əbu Bəkr və Öməri nümunə götürün!” 
Əgər səhabələr onunla birlikdə bunun üzərində icma ediblərsə o 
zaman bunun üzərindən “bidət” adı qalxır.”297 Bu yanaşma tərzi isə 
İbnul-Cəvzi’nin yanaşma tərzi ilə eynidir. İbn Teymiyyə’dən və əş-
Şətibi’dən fərqli olaraq bu alimlər “izafi bidətləri” həqiqi bidətlərlə eyni 
sıraya daxil etmirlər. Çünki əl-Birməvi’nin sözündən anladığımız budur ki, 
təravih ibadətinin əsli peyğəmbər tərəfindən – salləllahu aleyhi va səlləm – 
qoyulsa da Ömərin zamanında təravih daha öncə olmayan bəzi 
xüsusiyyətlərlə seçilirdi. Belə ki, peyğəmbərin zamanında qılınmış təravih 
namazları gecənin sonu qılınmışdı, Ömərin zamanında isə gecənin əvvəli 
qılındı, peyğəmbərin zamanında bir gün qılındı və ikinci gün tərk edildi, 
sonra yenə qılındı və bir daha tərk edildi, Ömərin zamanında isə hər gün 
qılınmağa başladı, həmçinin Ömərin zamanında iyirmi rükət qılındı. 
Alimlər xüsusilə də bunu “izafi bidətlər” adına daxil edirlər və əl-
Birməvi’nin sözündən anlaşılan budur ki, bu növ şəriətdə məzəmmət 
edilməyib. 
Əbu Abdilləh Şəmsud-Din əl-Qurtubi (vəfatı hicri 671) deyir: “Peyğəmbər 
– salləllahu aleyhi va səlləm – bunu qılmış olsa da, lakin (sonra) tərk 
etmiş və davamlı qılmamışdı, insanları da onun üzərinə cəm 
etməmişdi və ona görə də Ömər’in – radiyallahu anhu – bu namazı 
davamlı qılması, insanları bunun üzərinə toplaması, onların buna 
təşviq edilməsi bidətdir, lakin tərifə, həmdə layiq bidətdir. Əgər 
Allahın və elçisinin əmr etdiyinə müxalif olsaydı məzəmmət və inkar 
olunanlar dairəsinə daxil olacaqdı. Bu mənanı əl-Xattabi və başqaları 
deyib.”298 əl-Qurtubi’nin dediyi əl-Birməvi’nin dediyi ilə eyni olmasa da 
ona yaxındır, çünki əl-Qurtubiyə görə Ömərin qıldığı təravih ilə 
peyğəmbərin – aleyhissalətu vassələm – zamanından qılınmış təravih 
arasında bəzi fərqlər olmuşdur, lakin bu fərqlər onu məzəmmətə layiq 
                                                          
297 “əl-Ləmi’us-Sabih bi Şərhil-Cəmi’is-Sahih”, 6/475-476; 
298 “Təfsirul-Qurtubi”, 2/87; 
S ə h .  | 135 
 
bidətlər dairəsinə salmır. əl-Qurtubi’dən öncə Əbul-Valid əl-Bəci kimi 
maliki alimi də bu mənanı təsdiqləmişdir. 
İstənilən halda bütün alimlər ittifaq ediblər ki, səhabələrin üzərində 
razılaşdıqları və qəbul etdikləri əməl məzəmmətə layiq olan bidət deyildir, 
bunun “bidət” adlanmasının “lüğəvi” mənada olub olmamasından asılı 
olmayaraq bu əməl şəriətdə mədh edilmiş əməllərə daxildir, çünki Allahın 
elçisi – salləllahu aleyhi va səlləm – özündən sonra sünnətinə sarılmaqla 
yanaşı, həm də adil xəlifələrin də sünnətinə sarılmağımızı bizə ərz etdi. 
Burada birdən çox ehtimal vardır; ya peyğəmbər – salləllahu aleyhi va 
səlləm – o üç gecənin hər üçündə də və ya onlardan birində iyirmi rükət 
qılmış və Ömər də buna əsasən təravihi iyirmi rükət etmişdir, ya da Ömər 
və digər səhabələr təravihdə sayda hər hansı bir ölçünün olmadığını, 
məsləhətə görə çox və ya az qılmağın caiz olduğunu anlamışlar və iyirmi 
rükət qılmağı məsləhət görmüşlər və bu, səhabələrin üzərində ittifaq 
etdikləri bir əməl olmuş, beləliklə də bir sünnət olmuşdur. Çünki adil 
xəlifələrdən biri müsəlmanlar üçün bir sünnət qoyarsa və səhabələr bunun 
üzərində ittifaq edərsə bu da şəriətin bir hissəsi sayılır. Bu həqiqəti Şeyxul-
İslam İbn Teymiyyə belə izah edir: “Rəşidi xəlifələrin qoyduqları 
sünnətlər (daha sonra) başlanmış bir şey olduğu üçün lüğətdə bidət 
adlansa da qadağan olunmuş şəri bidət deyildir, necə ki, Ömər 
demişdir: “Nə gözəl bidətdir bu! Yatdıqdan sonra qıldıqları isə daha 
əfzəldir.” Bunu qaydalar kitabında izah etmişik.”299 
 
 
 
 
 
 
 
 
 
 
                                                          
299 “Məcmu əl-Fətəva”, 21/319 
S ə h .  | 136 
 
 
 
 
Yekun 
 
Bu kitabımızda sətrlərə tökdüyümüz fikirlərdən, görüşlərdən, xəbərlərdən 
məlum oldu ki, səhabələr təravihi iyirmi rükət qılıblar və onlardan məşhur 
olan da budur. Səhabələrin özləri, tələbələri və onlardan sonra gələn 
imamlar da bunu təsdiq ediblər. Şeyx əl-Albani və onun kimi düşünən 
barmaqla sayılacaq qədər müasir alim və şeyxlərdən başqa heç kim 
səhabələrin iyirmi rükət qılmasını inkar etməmişdir. 
Əgər bu sabitdirsə o zaman Şeyx əl-Albani’nin kitabında dediyi sözü 
xatırlatmaq istəyirik, belə ki, Şeyx müzakirənin gedişində buyurur: “Adil 
xəlifələrdən birindən və ya fəqih səhabələrdən bir başqasından on 
bir rükətdən artıq qıldığı sabit olarsa bunun caiz olduğunu 
deməkdən başqa çarəmiz qalmaz, çünki onların fəzilətini, dini gözəl 
anladıqlarını, dində bidət çıxarmaqdan nə qədər uzaq olduqlarını və 
insanları bundan çəkindirməkdə nə qədər həris olduqlarını 
bilirik.”300 Biz də bu kitabımızda alimlərin sözləri ilə, mühəddislərin 
şahidlikləri ilə səhabələrin ittifaq ilə iyirmi rükət qıldıqlarını göstərmik. 
Ona görə də iyirmi rükət təravih qılanları bidətdə ittiham etmək təsəvvür 
edilməyəcək dərəcədə bir müsibətdir, çünki bu, sadəcə olaraq siravi 
müsəlmanları bidətdə ittiham etmək deyildir, bu, məhz ümmətin sələfini 
bidətdə ittiham etməkdir və bu, çox ağır bir şeydir. Halbuki ümmət ittifaq 
edib ki, sələf təravihi iyirmi rükət qılıb və bu barədə saysız-hesabsız 
xəbərləri bu kitabımızda oxuculara təqdim etdik. Onların hamısını inkar 
etmək ağılsızlıq olardı. Ona görə də Şeyx Abdul-Həyy əl-Ləknəvi deyir: 
“Kim Aişənin adı keçən hədisini götürərək on bir rükətdən artıq 
qılmağın bidət olduğunu zənn edərsə (elə özü) dində bidət olan bir iş 
çıxarmışdır və mən bunu “Tuhfətul-Əxyər” kitabında təfsilatlı izah 
etmişəm.”301 Həmçinin bunu şiddətlə inkar edənlərdən biri də Alləmə 
Ənvər Şah əl-Kəşmiri’dir, belə ki, “Feydul-Bəri” kitabında deyir: “Lakin 
səkkiz rükətlə kifayətlənənlərə, müsəlman kütləsindən seçilərək 
                                                          
300 “Salətut-Təravih”, səh: 78-79; 
301 “ət-Təliq əl-Muməccəd alə Muvattai Muhəmməd”, 1/621; 
S ə h .  | 137 
 
şazz qalanlara və onları bidətdə ittiham edənlərə gəldikdə isə qoy 
aqibətini özü görsün.”302 Bütün bunlar məsələnin ciddiliyini sizlərə 
çatdırmaq üçün son sitatlarımız idi. Ümid edirik ki, bu kitabımız dinini 
sevən, sələfə tabe olmağa həris olan müsəlman bacı və qardaşlarım üçün 
faydalı olacaq və bundan bir nəticə çıxaracaqlar. 
Ən sonunda Allaha həmd edir, onun sonuncu peyğəmbərinə salam və 
slavat gətiririk. Pak ailəsinə və şərəfli əshabına salam olsun! 
 
 
 
 
 
 
 
 
 
 
 
 
 
 
 
 
 
 
 
                                                          
302 “Feydul-Bəri Şərh Sahih əl-Buxari”, 3/375; 
S ə h .  | 138 
 
 
 
 
İstifadə olunmuş ədəbiyyat 
 
A 
“əl-Arf əş-Şəzi Şərh Sünən ət-Tirmizi”, əl-Kəşmiri; Darut-Turas əl-Arabi, 
birinci nəşr: 1425/2004, Beyrut  
“Aridatul-Əhvazi Şərh Sahih ət-Tirmizi”, İbnul-Arabi; Darul-Kutubil-
İlmiyyə, Beyrut 
 
B 
“Bədai’us-Sanəi fi Tərtibi’ş-Şərai”, əl-Kəsəni; Darul-Kutub əl-İlmiyyə, ikinci 
nəşr: 1406/1986, Beyrut 
“əl-Bədr əl-Munir”, İbnul-Muləqqin; Darul-Hicrə, birinci nəşr: 1425/2004 
“əl-Bəhr ər-Raiq Şərh Kənzid-Dəqaiq”, İbn Nuceym; Darul-Kitəbil-İsləmi, 
ikinci nəşr 
“Bəyənul-Vahmi val-İyhəm fi Kitəbil-Əhkəm”, əl-Fəsi; Dar Tibə, birinci 
nəşr: 1418/1997, Riyad 
“əl-Bəyən vat-Təhsil”, İbn Rüşd; Darul-Ğarbil-İsləmi, ikinci nəşr: 
1408/1988, Beyrut 
“Bidəyətul-Muctəhid va Nihəyətul-Muqtəsid”, İbn Rüşd; Darul-Hədis, 
Qahirə 
“Buğyətur-Raid fi Təhqiqi Məcmə’iz-Zəvaid va Mənbə’il-Fəvaid”, əl-
Heysəmi; Darul-Fikr, 1414/1994, Beyrut 
 
C 
“əl-Cəmi əs-Sahih”, əl-Buxari; Dar Tavqun-Nəcə, birinci nəşr: 1422, Beyrut 
S ə h .  | 139 
 
“Cəmiul-Ummuhət”, İbnul-Həcib; Darul-Yəməmə, ikinci nəşr: 1421/2000, 
Dəməşq-Beyrut 
“əl-Cərh vat-Tədil”, İbn Əbi Hətim;  Məclis Dairatil-Məarifil-Usməniyyə, 
birinci nəşr: 1271/1952, Heydərabad 
“əl-Cəvhər ən-Nəqi”, ət-Turkməni; Darul-Fikr, Beyrut 
 
Ə 
“əl-Əhədis əl-Muxtəra”, Diyaud-Din əl-Məqdisi; Dar Xidir, dördüncü nəşr: 
1421/2001, Beyrut 
“Əhkəmul-Quran”, İbnul-Arabi; Darul-Kutubil-İlmiyyə, üçüncü nəşr: 
1424/2003, Beyrut 
“Əqrabul-Məsəlik ilə Məzhəbil-İməm Məlik”, əd-Dərdir; Məktəbətu Əyyub, 
1420/2000, Nigeriya 
“Əsnəl-Mətalib fi Şərh Ravdit-Talib”, əl-Ənsari; Darul-Kitəbil-İsləmi, Qahirə 
“əl-Əvsət fis-Sunən val-İcma val-İxtiləf”, İbnul-Munzir; Dar Tibə, birinci nəşr: 
1405/1985, Riyad 
 
F 
“Feydul-Bəri Şərh Sahih əl-Buxari”, əl-Kəşmiri; Darul-Kutubil-İlmiyyə, 
birinci nəşr: 1426/2005, Beyrut 
“Fədail Ramədan”, Abdul-Ğani əl-Məqdisi; Darus-Sələf, birinci nəşr: 
1415/1995, Riyad 
“Fəhrasət”, İbn Xayr əl-İşbili; Darul-Kutubil-İlmiyyə, 1419/1998, Beyrut 
“Fəthul-Bəri bi Şərh Sahih əl-Buxari”, İbn Həcər; Darul-Mərifə, hicri 1379, 
Beyrut 
“Fəthul-Bəri Şərh Sahih əl-Buxari”, İbn Rəcəb; Darul-Hərameyn, birinci 
nəşr: 1417/1996, Qahirə 
“Fəthul-Qadir”, İbnul-Huməm; Darul-Fikr, Beyrut 
S ə h .  | 140 
 
“Fəthul-Muğis bi Şərhi Əlfiyyətil-Hədis”, əs-Səxavi; Məktəbətu Daril-
Minhəc, birinci nəşr: 1426, Riyad 
“əl-Fətəva əl-Fiqhiyyə əl-Kubra”, əl-Heytəmi; əl-Məktəbə əl-İsləmiyyə, 
Beyrut 
“əl-Fətəva əl-Kubra”, İbn Teymiyyə, Darul-Kutubil-İlmiyyə, birinci nəşr: 
1408/1987, Beyrut 
“əl-Fəvaidul-Mədəniyyə fi Mən Yuftə bi Qavlihi min Əimmətiş-Şəfi’iyyə”, əl-
Kurdi; Dar Nurus-Sabəh/Darul-Cəffən val-Cəbi, birinci nəşr: 2011, Beyrut 
“əl-Fəvakihud-Dəvani alə Risələti İbn Əbi Zeyd əl-Qayravani”, ən-Nəfravi; 
Darul-Fikr, 1415/1995, Beyrut 
“əl-Furuq”, əl-Qarafi; Dar Aləmil-Kutub, Riyad 
“əl-Furu va Təshih əl-Furu”, İbn Muflih, Muəssəsətur-Risələ, birinci nəşr: 
1424/2003, Beyrut 
 
H 
“əl-Həvi əl-Kəbir”, əl-Məvardi; Darul-Kutubil-İlmiyyə, birinci nəşr: 
1419/1999, Beyrut 
“əl-Hidəyə fi Şərhil-Bidəyə”, əl-Mərğinəni; Dar İhyə ət-Turas əl-Arabi, 
Beyrut 
“Hilyətul-Əvliyə”, Əbu Nueym; Mətbəətus-Səadə, 1394/1974, Misir 
“Hilyətul-Uləmə fi Mərifəti Məzəhibil-Fuqahə”, əş-Şəşi; Muəssəsə ər-
Risələ/Darul-Ərqam, birinci nəşr: 1980, Beyrut/Amman 
 
X 
“Xuləsatu Təhzib Təhzibil-Kəməl”, əl-Xazraci; Məktəb əl-Mətbuat əl-
İsləmiyyə/Darul-Bəşəir, beşinci nəşr: 1416, Hələb/Beyrut 
 
İ 
S ə h .  | 141 
 
“İkməlul-Mulim bi Fəvaidil-Muslim”, əl-Qadi İyad; Darul-Vafə, birinci nəşr: 
1419/1998, Misir 
“İkməlu Təhzibil-Kəməl”, Muğlətay; Dar əl-Fəruq əl-Hədisiyyə, birinci nəşr: 
1422/2001,  
“əl-İləl va Mərifətir-Ricəl”, Əhməd bin Hənbəl; Darul-Xani, ikinci nəşr: 
1422/2001, Riyad 
“əl-İləl əl-Varidə fil-Əhədisin-Nəbəviyyə”, əd-Dəraqutni; Dar Tibə, birinci 
nəşr: 1405/1985, Riyad 
“əl-İləm bi Fəvaidi Umdətil-Əhkəm”, İbnul-Muləqqin; Darul-Asimə, birinci 
nəşr: 1417/1997, Riyad 
“əl-İnsaf fi Marifətir-Racihi minəl-Xiləf”, əl-Mərdəvi; Dar İhyə ət-Turas əl-
Arabi, ikinci nəşr 
“İrşədus-Səri li Şərh Sahih əl-Buxari”, əl-Qastaləni; əl-Mətbəə əl-Kubra əl-
Əmiriyyə, yeddinci nəşr: hicri 1323, Misir 
“əl-İstizkər”, İbn Abdil-Bərr; Darul-Kutubil-İlmiyyə, birinci nəşr: 
1421/2000, Beyrut 
“əl-İtqan fi Ulumil-Quran”, əs-Suyuti; əl-Heyətu əl-Misriyyə əl-Ammə, 
1394/1974 
 
K 
“əl-Kəmil fi Duafə ər-Ricəl”, İbn Adiyy; Darul-Kutubil-İlmiyyə, birinci nəşr: 
1418/1997, Beyrut “əl-Kifəyə fi İlmir-Rivayə”, əl-Xatib əl-Bəğdədi; əl-
Məktəbə əl-İlmiyyə, Mədinə 
“Kəşful-Muşkil min Hədis Sahiheyn”, İbnul-Cəvzi; Darul-Vatan, Riyad 
“əl-Kəşif fi Mərifəti Mən ləhu Rivayətun fil-Kutubis-Sittə”, əz-Zəhəbi, Darul-
Qiblə/Muəssəsətu Ulumil-Quran, birinci nəşr: 1413/1993, Cuddə 
“əl-Kəvakib ən-Neyyirat fi Mərifəti mən İxtələta minər-Ruvatis-Siqat”, 
İbnul-Kəyyəl; Darul-Məmun, birinci nəşr: 1981, Beyrut 
“Kitəbul-Əsər”, Əbu Yusuf; Darul-Kutubil-İlmiyyə; Ləcnətu İhyəil-Məarifil-
Usməniyyə, hicri 1355, Heydərabad 
S ə h .  | 142 
 
“Kitəbul-Həvadis val-Bidə”, ət-Turtuşi; Daru İbnil-Cəvzi, birinci nəşr: 
1411/1990, Dəmməm 
 
L 
“əl-Ləmi’us-Sabih bi Şərhil-Cəmi’is-Sahih”, əl-Birməvi; Darun-Nəvadir, 
birinci nəşr: 1433/2012 
“Lisənul-Arab”, İbn Mənzur; Dar Sadir, üçüncü nəşr: hicri 1414, Beyrut 
“Lisənul-Mizən”, İbn Həcər; Məktəbətul-Mətbuatil-İsləmiyyə, birinci nəşr: 
1423/2002, Beyrut 
 
M 
“əl-Məbsut fi Şərhil-Kəfi”, əs-Səraxsi; Darul-Mərifə, 1414/1993, Beyrut 
“əl-Məcmu Şərh əl-Muhəzzəb”, ən-Nəvəvi; Darul-Fikr 
“Məcmu əl-Fətəva”, İbn Teymiyyə; Məcmə əl-Məlik Fəhd, 1416/1995, 
Mədinə 
“əl-Məcruhin”, İbn Hibban; Darul-Va’y, birinci nəşr: hicri 1396, Hələb 
“əl-Mədxal”, İbnul-Həcc əl-Abdəri, Darut-Turəs, Misir 
“Mənhəcun-Nəqdi fi Ulumil-Hədis”, Nurud-Din İtr; Darul-Fikr, ikinci nəşr: 
1399/1979, Dəməşq 
“əl-Məsabih fi Salətit-Təravih”, əs-Suyuti; Darul-Qabəs/Dar Ammər, birinci 
nəşr: 1406/1986, Amman 
“Məsəil əl-İmam Əhməd bin Hənbəl va İshəq bin Rahəveyh”, əl-Kəvsəc; 
İmədətul-Bəhs əl-İlmi, birinci nəşr: 1425/2002, Mədinə 
“əl-Məvsua əl-Fiqhiyyə əl-Kuveytiyyə”, mütəxəssislər qrupu; Vazəratul-
Əvqaf vaş-Şuunil-İsləmiyyə, Küveyt 
“Minhətus-Suluk fi Şərhi Tuhfətil-Muluk”, əl-Ayni; Vazəratul-Əvqaf vaş-
Şuunil-İsləmiyyə, birinci nəşr: 1428/2007, Qatar 
“Min Kələm Əbi Zəkəriyyə Yəhyə bin Main fir-Ricəl”, əd-Dəqqaq; əl-Faruq 
əl-Hədisə, birinci nəşr: 1429/2008, Qahirə 
S ə h .  | 143 
 
“Mirqatul-Məfətih Şərh Mişkətil-Məsabih”, Aliyyul-Qari; Darul-Fikr, birinci 
nəşr: 1422/2002, Beyrut 
“Mizənul-İtidəl”, əz-Zəhəbi; Darul-Mərifə, birinci nəşr: 1382/1963, Beyrut 
“əl-Mucəm əl-Kəbir”, ət-Tabərani, Məktəbə İbn Teymiyyə, Qahirə 
“əl-Mucəm əs-Sağir”, ət-Tabərani, əl-Məktəb əl-İsləmi/Dar Ammər, birinci 
nəşr: 1405/1985, Beyrut/Amman 
“əl-Mudəvvanə əl-Kubra”, Səhnun; Darul-Kutubil-İlmiyyə, birinci nəşr: 
1415/1994, Beyrut 
“əl-Muğni”, İbn Qudəmə; Məktəbətul-Qahira, 1388/1968, Qahirə 
“əl-Muğni fid-Duafə”, əz-Zəhəbi; Nurud-Din İtr’in təhqiqi, İdəratu İhyə ət-
Turas əl-İsləmi, Qatar 
“əl-Muhərrar”, İbn Teymiyyə; Məktəbətul-Məarif, ikinci nəşr: 1404/1984, 
Riyad 
“Muxtəsar əl-Xiraqi”, əl-Xiraqi; Darus-Sahabə, 1413/1993, Tanta 
“Muxtəsar Qiyəmil-Leyl va Qiyəmi Ramədan”, əl-Məqrizi; Hədis Əkədemi, 
birinci nəşr: 1408/1988, Pakistan 
“Muntəhə əl-İradət”, əl-Fətuhi; Muəssəsətur-Risələ, birinci nəşr: 
1419/1999, Beyrut 
“əl-Muntəqa Şərh əl-Muvatta”, əl-Bəci; Mətbəə əs-Səadə, birinci nəşr: hicri 
1332, Misir 
“əl-Musannəf”, Abdur-Razzaq; əl-Məclis əl-İlmi, ikinci nəşr: hicri 1403, 
Hindistan 
“əl-Musnəd”, Əhməd bin Hənbəl; Muəssəsətur-Risələ, birinci nəşr: 
1421/2001, Beyrut 
“əl-Musnəd”, Əhməd bin Hənbəl; Şeyx Əhməd Şakir’in təhqiqi; Darul-
Məarif, üçüncü nəşr: 1373/1954, Misir 
“əl-Musnəd”, İbn Cad”; Muəssəsə Nədir, birinci nəşr: 1410/1990, Beyrut 
“əl-Musnəd əs-Sahih”, Muslim; Dar İhyə ət-Turas əl-Arabi, Beyrut 
“əl-Mustədrək”, əl-Həkim; Darul-Kutubil-İlmiyyə, birinci nəşr: 1411/1990, 
Beyrut 
S ə h .  | 144 
 
“əl-Muvatta”, İmam Malik, Əbu Musab əz-Zuhri’nin rəvayəti; Muəssəsətur-
Risələ, hicri 1412, Beyrut 
“əl-Muvafəqat”, əş-Şətibi; Dar İbn Affən, birinci nəşr: 1417/1997, Qahirə 
 
N 
“Neylul-Əvtar”, əş-Şəvkəni; Darul-Hədis, birinci nəşr: 1413/1993, Misir 
“ən-Nutəfu fil-Fətəva”,  əs-Suğdi; Darul-Furqan/Muəssəsətur-Risələ, ikinci 
nəşr: 1404/1984, Amman/Beyrut 
 
R 
“Raddul-Muhtər aləd-Durril-Muxtər”, İbn Abidin; Darul-Fikr, ikinci nəşr: 
1412/1992, Beyrut 
“Risələtu Əbi Davud İlə Əhli Məkkə fi Vasfi Sunənihi”, Əbu Davud; əl-
Məktəb əl-İsləmi, üçüncü nəşr: 1405, Beyrut 
“ər-Rivayət ət-Təfsiriyyə”, Abdul-Məcid; Vaqf əs-Sələm əl-Xayri, birinci 
nəşr: 1426/2005, Riyad 
 
S 
“Sahih İbn Hibban”, İbn Hibban; Muəssəsətur-Risələ, ikinci nəşr: 
1414/1993, Beyrut  
“Sahih İbn Xuzeymə”, İbn Xuzeymə; əl-Məktəb əl-İsləmi, birinci nəşr: 
1400/1980, Beyrut 
“Salətut-Təravih”, əl-Albani; əl-Məktəb əl-İsləmi, ikinci nəşr: 1405/1985, 
Beyrut 
“əs-Salətu vat-Təhəccud”, Abdul-Həqq əl-İşbili; Darul-Vafə, birinci nəşr: 
1413/1992, Mənsura 
“Siyər Əaləmin-Nubələ”, əz-Zəhəbi; Muəssəsətur-Risələ, üçüncü nəşr: 
1405/1985, Beyrut 
S ə h .  | 145 
 
“Subulus-Sələm Şərh Buluğil-Məram”, əs-San’ani; Məktəbətul-Məarif, 
birinci nəşr: 1427/2006, Riyad 
“əs-Sünən”, Əbu Davud; əl-Məktəbə əl-Asriyyə, Beyrut 
“Sünən ət-Tirmizi”, ət-Tirmizi; Dar əl-Ğarb əl-İsləmi, Bəşər Avvad təhqiqi: 
miladi 1998, Beyrut 
“əs-Sunən əl-Kubra”, əl-Beyhəqi; Darul-Kutubil-İlmiyyə, üçüncü nəşr: 
1424/2003, Beyrut 
 
Ş 
“Şərh İləlit-Tirmizi”, İbn Rəcəb; Məktəbətul-Mənar, birinci nəşr: 
1407/1987, Zərqa, İordaniya 
“Şərh Mə Yəqau Fihi ət-Təshifu vat-Təhrif”, əl-Askəri; Mətbəə Mustafa əl-
Bəbi, birinci nəşr: 1383/1963, Misir 
“Şərh ən-Nəvəvi alə Muslim”, ən-Nəvəvi; Dar İhyə ət-Turas əl-Arabi, ikinci 
nəşr: hicri 1392, Beyrut;  
“Şərh Sahih əl-Buxari”, İbn Battal; Məktəbətur-Rüşd, ikinci nəşr: 
1423/2003, Riyad “Şərh Muxtəsar Xalil”, əl-Xarraşi; Darul-Fikr, Beyrut 
“Şərhus-Sünnə”, əl-Bəğavi; əl-Məktəb əl-İsləmi, ikinci nəşr: 1403/1983, 
Beyrut 
“Şərhut-Təbsira vat-Təzkira”, əl-İraqi Darul-Kutubil-İlmiyyə, birinci nəşr: 
1423/2002, Beyrut 
“Şərhuz-Zərkəşi alə Muxtəsar əl-Xiraqi”, əz-Zərkəşi; Darul-Ubeykən, birinci 
nəşr: 1413/1993 
“əş-Şəri’ah”, əl-Əcurri; Darul-Vatan, ikinci nəşr: 1420/1999, Riyad 
 
T 
“Tarhut-Təsrib”, əl-İraqi; Misirdə çap edilmiş qədim nəşr 
”ət-Təc val-İklil li Muxtəsar Xalil”, əl-Məvvaq; Darul-Kutubil-İlmiyyə, 
birinci nəşr: 1994/1416, Beyrut 
S ə h .  | 146 
 
“ət-Tədilu val-Təcrih limən Xarracə ləhu əl-Buxari fil-Cəmi’is-Sahih”, əl-
Bəci; Darul-Liva, birinci nəşr: 1406/1986, Riyad  
“Təfsir İbn Kəsir”, İbn Kəsir; Dar Tibə, ikinci nəşr: 1429/1999, Riyad 
“Təfsirul-İci Cəmi’ul-Bəyən fi Təfsiril-Quran”, əl-İci; Darul-Kutubil-İlmiyyə, 
birinci nəşr: 1424/2004, Beyrut 
“Təhrirut-Təqrib”, Bəşər Avvad, Şueyb əl-Arnavut; Muəssəsətur-Risələ, 
birinci nəşr: 1417/1997, Beyrut  
“Təhzibul-Kəməl fi Əsməir-Ricəl”, əl-Mizzi; Muəssəsə ər-Risələ, birinci 
nəşr: 1400/1980, Beyrut 
“Təhzibut-Təhzib”, İbn Həcər; Muəssəsətur-Risələ, Beyrut;  
“Təqribut-Təhzib”, İbn Həcər; Darur-Raşid, birinci nəşr: 1406/1986, 
Suriya  
“ət-Təlxis əl-Həbir”, İbn Həcər; Muəssəsətul-Qurtubə, birinci nəşr: 
1416/1995, Misir 
“ət-Təliq əl-Muməccəd alə Muvattai Muhəmməd”, əl-Ləknəvi; Darus-Sunnə 
vas-Sira/Darul-Qaləm, birinci nəşr: 1412/1991, Bombey/Dəməşq 
“ət-Təmhid”, İbn Abdil-Bərr; Vəzaratu Umumil-Əvqaf vaş-Şuunil-
İsləmiyyə, hicri 1387, Məğrib 
“ət-Təravih Əksəra min Əlf Am”, Atiyyə Səlim; Mətbəə əl-Mədəni, 
1391/1971, Mədinə 
“Tərix Diməşq”, İbn Asəkir; Darul-Fikr, 1415/1995, Beyrut 
“Tərixu İbn Main”, İbn Main; rivayətud-Duri; Mərkəzul-Bəhsil-İlmi va İhyə 
ət-Turas əl-İsləmi, birinci nəşr: 1399/1979, Məkkə 
“ət-Tərix əl-Kəbir”, əl-Buxari; Darul-Məarifil-Usməniyyə, Heydərabad 
“ət-Tərix əl-Kəbir əl-Məruf bi Tərix İbn Əbi Xeysəmə”, İbn Əbi Xeysəmə; əl-
Fəruq əl-Hədisiyyə, birinci nəşr: 1424/2004, Qahirə 
“Tərtibul-Mədərik va Təqribul-Məsəlik”, əl-Qadi İyad; Mətbəətu Fədalə, 
birinci nəşr, əl-Muhəmmədiyyə, Məğrib 
S ə h .  | 147 
 
“Təshihu Hədis Salətit-Təravih İşrin Rak’a var-Raddu aləl-Əlbəni fi 
Təd’ifihi”, əl-Ənsari; Məktəbətul-İməm əş-Şafi, üçüncü nəşr: 1408/1988, 
Riyad  
“ət-Təvdih fi Şərhil-Muxtəsaril-Fər’i li İbnil-Həcib”, Xalil; Mərkəz 
Nəcibəveyh, 1429/2008, Dublin 
“Təzim Qadris-Saləh”, əl-Mərvazi; Məktəbətud-Dər, birinci nəşr: hicri 406, 
əl-Mədinə 
 
U 
 “əl-Uddə fi Şərhil-Umdə”, İbnul-Attar; Darul-Bəşəiril-İsləmiyyə, birinci 
nəşr: 1427/2006, Beyrut; 
“Umdətul-Qari Şərh Sahih əl-Buxari”, əl-Ayni  
“əl-Umm”, əş-Şafi; Darul-Mərifə, 1410/1990, Beyrut 
 
V 
“əl-Vadih fi Şərh Muxtəsar əl-Xiraqi”, əd-Darir; Dar Xidir, birinci nəşr: 
1421/2000, Beyrut 
“Vafəul-Vafə bi Əxbəri Daril-Mustafə”, əs-Səmhudi; Darul-Kutubil-İlmiyyə, 
birinci nəşr: hicri 1419, Beyrut 
 
Z 
“əz-Zəxira”, əl-Qarafi; Darul-Ğarbil-İsləmi, birinci nəşr: 1994, Beyrut 
“Zəxiratul-Huffəz”, İbn Tahir əl-Məqdisi; Darud-Də’və/Darus-Sələf, birinci 
nəşr: 1416/1996, İlahabad/Riyad 
 
 
 
 
S ə h .  | 148 
 
 
