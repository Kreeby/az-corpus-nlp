                                                                       GƏNCƏNİN DASTANI 
 
 3  
 
 
 
 
 
 
 
           “2011-ci ildə dünya ədəbiyyatının görkəmli 
nümayəndəsi, dahi Azərbaycan şairi və mütə-
fəkkiri Nizami Gəncəvinin 870 illiyi tamam 
olmuşdur. 
 Bəşər bədii fikrinin nadir hadisəsi olan 
Nizami yaradıcılığı səkkiz əsrdən artıqdır ki, 
xalqımızın mənəviyyatının ayrılmaz hissəsinə 
çevrilmişdir. Böyük sənətkarın bütün həyatı və 
zəngin ədəbi fəaliyyəti həmin dövrdə təkcə 
Azərbaycanın və Qafqazın ən iri şəhəri deyil, eyni 
zamanda Yaxın və Orta Şərqin mühüm mədə-
niyyət mərkəzi kimi tanınmış Gəncə ilə bağlıdır. 
Şair ömrü boyu burada yaşayıb yaratmış və dünya 
poeziyasına bir-birindən dəyərli söz sənəti inciləri 
bəxş etmişdir. 
 ...Azərbaycan Respublikası Konstitusiyasının 
109-cu maddəsinin 32-ci bəndini rəhbər tutaraq, 
Şərq poeziyasının görkəmli nümayəndəsi, dahi 
Azərbaycan şairi və mütəfəkkiri Nizami Gəncə-
vinin 870 illik yubileyinin layiqincə keçirilməsini 
təmin etmək məqsədi ilə qərara alıram: 
  MİKAYIL YANAR 
 4  
 
 
1. Azərbaycan Respublikasının Mədəniyyət və 
Turizm Nazirliyi,  Azərbaycan Respublikasının 
Təhsil Nazirliyi və Azərbaycan Milli Elmlər Aka-
demiyası Gəncə şəhər İcra hakimiyyəti ilə birlikdə, 
Azərbaycan Yazıçılar birliyinin təkliflərini nəzərə 
almaqla, mütəfəkkir şair Nizami Gəncəvinin 870 
illik yubileyinə həsr olunmuş tədbirlər planını 
hazırlayıb həyata  keçirsin. 
2. Azərbaycan Respublikasının Nazirlər Kabi-
neti bu Sərəncamdan irəli gələn məsələləri həll 
etsin.” 
 
 
 
 
 
 
 
 
 
 
 
 
 
 
 
 
                                                                       GƏNCƏNİN DASTANI 
 
 5  
 
 
 
 
 
 
Ön söz  
 
Ulu Gəncənin bu günə söylənilən salnaməsi 
 
 Şəhərlər içində bir şəhər var - adına ulu sözü, 
ulu kəlməsi çox yaraşır: Ulu Gəncə. Tarixin ən dərin 
qatlarından boylanır bu şəhər. Çox sirləri açılmayıb. 
Bəlkə də  heç zaman açılmayacaq, eləcə sirli-sehrli 
təbəssümü ilə dünyamızı  heyrətdə qoyacaq bu ilahi 
məkan. Kim bilir, bəlkə öz sehrini tamamilə açsaydı, 
adiləşərdi. Axı xəzinəni gizlədərlər, göz qabağında 
qoymazlar... Yox-yox, səhv elədim, yanlış söylədim. 
Gəncə bəzən öz sirrini açır, hamıya yox, ürəyinə 
yaxın olanlara: “Ürək süfrə deyil ki, hər yetənə 
açasan”, 
 Tarixin dolanbac yollarında Gəncə çökməyib, 
əyilməyib, həmişə məğrur dayanıb. Hər daşını 
əzizləyib-oxşayana sevgisini, hikmət payını əsirgəmə-
yib, yolunu boş qoymayıb. 
 Gəncəni sevə-sevə vəsf edən Mikayıl Yanar 
“Gəncənin dastanı”nı yaradarkən tarixi bir-bir 
vərəqləyir, Gəncənin ilahi gözəlliyindən vəcdə gəlir: 
       Keçmişin qoynundan keçib bir zaman, 
Ulu tariximdən yol gəlib Gəncəm. 
Bəlkə də gözəllik qabarmasından, 
  MİKAYIL YANAR 
 6  
 
 
  Torpağın təkindən dikəlib Gəncəm. 
 
Əriyib qoynunda neçə ömür-gün,  
Dönüb bu millətin dayaqlarına.   
Qala divarları ehtiram üçün, 
Döşənib torpağın ayaqlarına.  
 Daim gəncləşən, gözəlləşən Ulu Gəncə milli 
ruhumuzun dayaq nöqtəsidir. Yeri, göyü titrədən 
güclü zəlzələlər belə Gəncənin gözəlliyi, məğrurluğu 
qarşısında diz çöküb. Zəlzələdən “gözəllik yaranıb”: 
    Başının üstünü alıb duman, cən, 
        Bu torpaq həmişə məğrur dayanıb. 
  Dəhşətlər gətirən bir zəlzələdən 
        Gözəllik yaranıb, Göy-Göl yaranıb! 
 Dəhşətli zəlzələdən təkcə gözəllik yaranmadı, 
bu zəlzələ yaddaşları silkələdi, alt laylarda gizlənən 
hikmət xəzinəsini üzə çıxardı: Məhsəti Gəncəvi və 
Nizami Gəncəvi adlı iki zirvə yarandı:  
                    Nizami ilhamı, Məhsəti təbi,                    
Çağlayıb bu yurdda gur bulaq kimi, 
Gəncə söz məktəbi, sənət məktəbi, 
Dünyanın qoynunda uca dağ kimi. 
 İlahi məkan olan Gəncəni ürəkdən sevən 
Mikayıl Yanar “Ay Gəncəm”, - deyə Gəncəyə üz 
tutur, onun tarixi keçmişini heyranlıqla bədii sözə 
çevirir, sanki Gəncə ilə həmsöhbət olur: 
                    Ay Gəncəm, Nizamin şam kimi yandı,  
                    İşığı ən uzaq ellərə getdi. 
         Onun “Xəmsə”sinin hər bir qanadı, 
                                                                       GƏNCƏNİN DASTANI 
 
 7  
 
 
 
        Dünyanın qoynunda bir planetdir... 
 Yox-yox, Nizami Gəncəvi şam kimi yanmadı, 
Günəş tək parladı. Belə olmasaydı, onun hikmət nuru 
dünyamızı işıqlandıra bilməzdi: 
Günəş tək alışıb yandı həyatda,  
Ömrünü əritdi şeirə, qəzələ, 
Eşqin tanrısına döndü həyatda, 
Gözəllik gətirdi “Yeddi gözələ”. 
 Mikayıl Yanar tarixin dərin laylarına ruhunun 
gözüylə nəzər salır, Məhsəti Gəncəvi sənətinin məna 
gözəlliklərini ustalıqla qələmə alır. Rübainin dörd 
misrasını zamanın çiyinlərində saxlayan “dörd dirək” 
kimi mənalandırır: 
Məhsəti xanımın rübailəri, 
Qalxdı dövranında dörd dirək kimi. 
Onun hər misrası, onun hər sətri,  
Çırpındı narahat bir ürək kimi. 
 Gəncənin başına gələnləri həssaslıqla qələmə 
alan şair zaman çərçivəsini bədii sözün ecazkar qüdrə-
ti ilə yox edərək bu qədim şəhərin tarix yaddaşını ye-
nidən oyadır, “Başı qalmaqallı Gəncəm”, - deyib köv-
rək bir dillə təsvir edir. Oxucu sanki zamanlara baş 
vurur, o dövrün ovqatı ilə nəfəs alır. Dağılan küçələr, 
xarabalığa çevrilən evlər, monqolların vəhşiliyinə tab 
gətirməyən adamlar göz önündə dayanır: 
Monqollar əhalini 
Kirkirə tək əzirdi, 
Dağılmış binaların 
Altını eşələyib 
  MİKAYIL YANAR 
 8  
 
 
Onlar daş-qaş gəzirdi. 
 Monqollar bilmirdi ki, Gəncənin xəzinəsi tor-
paqlar altında deyil, səmalardadı - səmavi xəzinə-
lərdir. Bu xəzinəni kimsə onun əlindən ala bilməz. 
Gəncə göylərdən qorunur: 
 Növbənöv vergilərin 
Sayı artdı günbəgün, 
Qaşı da, qabağı da  
Burda tutuldu göyün. 
 Tarix təkrarlanır: bir qarətçi o birini əvəz edir. 
Bu çətin sınaqlarla da ər oğullar meydana atılır. 
Üsyanın başında qəhrəman Bəndər dayanır. 
Cəlaləddin Paşaya qarşı çıxan Bəndər, xalqı başına 
toplayaraq son nəfəsinə qədər vuruşur və sonda 
düşmənlərin əliylə qətlə yetirilir: 
Düşmən qan axıtdı küçələr boyu, 
Axırda Bəndəri keçirdi ələ. 
Sanki yasa döndü Gəncəmin toyu, 
Düşmən at oynatdı belədən - belə. 
 Fələyin çərxi fırlanır. Gəncənin başı üstündən 
əsən qara yellər səngimək bilmir. Qanlı döyüşlərdən 
sonra Gəncəni ələ keçirən Şah Abbas dağıdıb viran 
qoyduğu şəhəri yenidən salmaq üçün məşhur memar 
Şeyx Bəhaəddini saraya dəvət edir. Gəncə yenidən 
dirçəlir, gözəlləşir:  
Ucaldı göylərə Cümə məscidi,  
Allah adamları haqqa sığındı,  
Hər daşı, kərpici dürdü, incidi,  
Günəşin altında günəş tək yandı. 
                                                                       GƏNCƏNİN DASTANI 
 
 9  
 
 
 
 Gəncənin tarixi keçmişinə yaxşı bələd olan 
Mikayıl Yanar Gəncənin sonuncu hakimi, qəhrəman 
Cavad xanın igidliyini, torpağa, elə bağlılığını 
ustalıqla təsvir edir. Real tarixi hadisələr göz önündə 
canlanır, qələmin ecazkar qüdrəti oxucunu ötən illərə 
qaytarır. Düşmənə boyun əyməyən Cavad xan son 
nəfəsinə qədər doğma şəhərini qoruyur. Onun 
ölümünə göylər də yas saxlayır, qəm-qüssədən Kəpəz 
dağının saçlarına dən düşür: 
Cavad xan üzü üstə 
Endi torpağa sarı. 
Kəpəzimin saçları 
Daha da dən-dən oldu. 
Göylərdəki günəş də 
Sanki saraldı, soldu, 
Ay mənim el qəhrəmanım, 
Ay mənim Cavad xanım. 
 “Gəncənin dastanı” şair Mikayıl Yanarın ən 
böyük sənət uğurlarından biridir. Gəncənin tarixini 
öyrənmək istəyən hər kəs bu əsərə üz tutacaq və 
şəhərimizin qəhrəmanlıq tarixi ilə yanaşı ictimai-
siyasi mənzərəsi, sənətkarlıq məktəbləri, memarlıq 
abidələri, tarixi şəxsiyyətləri haqda geniş bilgilər 
qazanacaqdır.                      
                               
                                                      Ruziyə Quliyeva,  
Filologiya elmləri üzrə fəlsəfə doktoru 
“Gəncənin dastanı” kitabının redaktoru 
 
  MİKAYIL YANAR 
 10  
 
 
 
 
Müəllifdən 
  
 
 Əziz oxucum! 
 İllərin məhsulu olan “Gəncə dastanı”nda sizə 
tarixi hadisələri sadalamaq niyyətində olmamışam. 
Mənim Gəncəm təkcə tarixiliyi ilə deyil, eyni 
zamanda maddi və mənəvi nailiyyətləri ilə də seçilən 
bir torpaqdır. XIV-cü əsrin sənətkarı Həmdullah 
Qəzvini demişdir: 
 
Seçmə şəhərlər var cəmi bir neçə, 
Bütöv xəzinədir Arranda Gəncə. 
Varı bol, suyu saf, barlı, bəhərli, 
İqlimi mülayim, torpağı gencə. 
 
 Arranın bu xəzinəsindən nə bacarmışamsa onu 
da götürmüşəm. Təki sağlıq olsun. Elə düşünürəm ki, 
bu sonuncu görüşümüz olmayacaq. Ömür hələ 
qabaqdadır... Bir də unutma ki, “Gəncə dastanı” 
mənim əbədi mövzumdur. 
 
 
 
 
 
                                                                       GƏNCƏNİN DASTANI 
 
 11  
 
 
 
PROLOQ 
                     
Keçmişin qoynundan keçib bir zaman, 
Ulu tariximdən yol gəlib Gəncəm. 
Bəlkə də gözəllik qabarmasından, 
Torpağın təkindən dikəlib Gəncəm. 
 
Əriyib qoynunda neçə ömür-gün, 
Dönüb bu millətin dayaqlarına. 
Qala divarları ehtiram üçün 
Döşənib torpağın ayaqlarına. 
 
Səlcuq sultanları qılınc çəksə də, 
Bu şəhər heç zaman boyun əyməyib. 
Düşmən çəkmələri düzü heç vədə, 
Torpağı zindan tək burda döyməyib. 
 
Başının üstünü alıb duman, çən, 
Bu torpaq həmişə məğrur dayanıb. 
Dəhşətlər gətirən bir zəlzələdən  
Gözəllik yaranıb, Göygöl yaranıb! 
 
Cahan Pəhləvanı, Qızıl Arslanı, 
Gəncəmin qoynunda dönüb məşələ. 
Qoysa da arxada neçə zamanı, 
Dizi bükülməyib bu yurdun hələ. 
 
Axıb Gəncə çayı tarixlər boyu, 
Nə bir nəfəs dərib, nə də dincəlib. 
  MİKAYIL YANAR 
 12  
 
 
“Cəngi”yə çevrilib hayı, harayı,  
Bu çay ləpə-ləpə keçmişdən gəlib. 
 
Gəncəmin başında tufanlar qopub, 
Xalqım unutmayıb igid Bəndəri. 
Cavad xan nicatı döyüşdə tapıb,  
Zamana görk olub onun hünəri! 
 
Nizami ilhamı, Məhsəti təbi, 
Çağlayıb bu yurddan gur bulaq kimi, 
Gəncə -.söz məktəbi, sənət məktəbi, 
Dünyanın qoynunda uca dağ kimi. 
 
Hər bir kərpicinin, hər bir daşının, 
Neçə açılmamış sirləri vardır. 
Tarix də unudub onun yaşını, 
Kağıza çökməyən yerləri vardır. 
 
Bu şəhər uğrayıb repressiyalara, 
Adı ola-ola neçə ad alıb. 
Bu yurdun ünvanı çəkilib dara, 
Yelizavetpol olub, Kirovabad olub... 
 
Səxavət əlini açıb təbiət, 
Buranın qışı da  bahar kimidir. 
Ona bənzəməyir heç bir məmləkət, 
Çinarlar Gəncəmin emblemidir! 
 
 
                                                                       GƏNCƏNİN DASTANI 
 
 13  
 
 
 
Bu yurdda dolanır Hadinin ruhu, 
Hələ bilinmir ki, qəbri hardadır. 
Getmir qulağımdan Vazehin ahı, 
Tarixin çox sirri hələ dardadır... 
 
Nəhəng abidəyə bənzəyir Gəncəm, 
Bəlkə də dünyada tapılmaz tayı. 
Azərbaycanımı bəzəyir Gəncəm, 
Şah Abbas məscidi, Karvansarayı. 
 
Qalın bir ormanda iz aça-aça, 
Olub keçənlərə kövrəlirəm mən. 
Ulu keçmişimdən söz aça-aça, 
Gəncəm, bu gününə yol gəlirəm mən!... 
 
 
 
 
 
 
 
 
 
 
 
 
 
 
 
  MİKAYIL YANAR 
 14  
 
 
 
I. TARİXİ QƏHRƏMANLIQ       
SƏHİFƏLƏRİ 
 
 
      GƏNCƏ   QAPISI 
 
Gəncəm, düşmənlər sənə 
Bir gün hücum çəkdilər, 
Diş-diş qalalarını 
Dağıtdılar, sökdülər. 
Ancaq heç soyumadı 
Düşmənlərin ürəyi, 
Dizləri üstə imiş 
Onların duz-çörəyi! 
İtirdilər haqq-sayı 
Min tufan qopardılar, 
Sənin qapılarını  
Götürüb apardılar. 
Apardılar gürcülər 
Hərbi qənimət kimi. 
Bu tarix yaddaşlarda 
Qaldı cinayət kimi. 
Həmin gün yaddaşlara 
Düşdü qara ləkə tək, 
Həmin gün məzarında 
Diksindi ulu Babək. 
Həmin gün Oğuzların 
                                                                       GƏNCƏNİN DASTANI 
 
 15  
 
 
 
Qara bəxti yazıldı. 
Gəncəm, sənin yaxandan 
Dəmir qapı yerinə  
Qara bayraq asıldı. 
Bir ev qapısı olsa, 
Yenə də yönü vardı, 
Bir yurdun qapısını 
Qaniçənlər apardı. 
Sənin həmin gününə, 
Gəncəm, ağı deyimmi? 
Dəmir qanadlarını 
İtirdin bir quş kimi! 
Ay qapısız şəhərim, 
Sən yenə dözdün buna, 
Güvəndin neçə-neçə 
Qılınctutan oğluna. 
Sənin qapılarını 
Düzəltmişdi İbrahim, 
O, necə usta imiş 
Dinlə məni, qoy deyim. 
Bu mahir sənətkarın 
Əllərinin istisi 
Çökübmüş qapılara, 
Bu əllər dəmiri də 
Döndəribmiş bahara. 
Bu güllü qapılara 
Vurulubmuş düşmənlər, 
Baxdıqca öz içindən 
Qırılıbmış düşmənlər. 
  MİKAYIL YANAR 
 16  
 
 
Bu qapılar günəş tək 
Gözlər qamaşdırırmış, 
Sənətkarın hünəri 
Ağıllar çaşdırırmış. 
Nə qədər əziz qonaq 
Keçirmiş qapılardan. 
Bu qapılardan keçən 
Xilas olurmuş dardan. 
Ancaq bu qapılardan 
Düşmənlər keçib bir gün, 
Nəyə tamah salıblar 
Bu qaniçənlər görün. 
Helat  monastırının 
Bəzəyi bu qapılar, 
Gəncəm, səni göynədir,  
Gör nə ağır dərdin var! 
Bir oğul istəyirəm, 
Gəncəm, qızıl qanadlı... 
Bir oğul istəyirəm, 
Gəncəm, sonsuz inadlı! 
Göstərə hünərini ,  
Sərt tufanlar qopara, 
Sənin qapılarını 
Öz qoynuna qaytara! 
Onda mən yer üzünün 
Ən xoşbəxti olaram 
Onda bu yer üzündə, 
Rahat nəfəs alaram! 
        Rahat nəfəs alaram! 
                                                                       GƏNCƏNİN DASTANI 
 
 17  
 
 
 
 
BAŞI    QALMAQALLI     GƏNCƏM 
 
Monqollar hücum çəkdi 
Bir vaxt Azərbaycana, 
Torpağı qarış-qarış 
Onlar bələdi qana. 
Sərkərdə Cormaqunun 
Otuz minlik qoşunu, 
Gəncəm, sənin qalandan 
Saldı bir gün başını. 
Yenə başladı qarət, 
Yenə də soyğunçuluq, 
Kasıblar zülm içində, 
Kasıblar boynuburuq. 
Hər qapı, hər həyətə 
Qurd tək cumdu monqollar, 
Bələkdə körpədən də 
Vergi umdu monqollar. 
Başın qalmaqal çəkdi, 
Gəncəm, artdı min dağın. 
Küçələrin, evlərin 
Edildi darmadağın. 
Növbənöv vergilərin 
Sayı artdı günbəgün, 
Qaşı da, qabağı da 
Burda töküldü göyün! 
Gəncəm, sənin başına 
Qurdlar oyun açırdı, 
  MİKAYIL YANAR 
 18  
 
 
Əhalin baş götürüb 
Hara gəldi qaçırdı. 
Necə abad binalar 
Uçulub dağılırdı, 
Gəncəm, tozda-torpaqda 
Nəfəsin boğulurdu. 
Səndə rast gəlinməzdi 
Bir salamat saraya, 
Uçulub, dağılmışdın 
Bənzəyirdin səhraya. 
Daha bacalarından 
Tüstü qalxmırdı göyə, 
Bütün gözəlliklərin 
Dönmüşdü xatirəyə. 
Daha çinarlarında 
Quşlar yuva qurmurdu, 
Yazın təntənəsinə 
Onlar cəh-cəh vurmurdu. 
Göyərçinlər qoynundan 
Küsüb getmişdi daha, 
Ürəklərdə ağac tək 
Dərd - qəm bitmişdi daha. 
Sənin bağça-bağların, 
Sənin üzümlüklərin, 
Məhv olub talanmışdı 
Evlərin, eşiklərin, 
Tonqal tək qalanmışdı. 
Monqollar əhalini 
Kirkirə tək əzirdi, 
                                                                       GƏNCƏNİN DASTANI 
 
 19  
 
 
 
Dağılmış binaların 
Altını eşələyib 
Onlar daş-qaş gəzirdi. 
Monqollar yön çevirdi 
Qoynundan  Gürcüstana, 
Gəncəm, təkcə səni yox, 
Həm də övladlarını 
Qoydular yana-yana. 
Onlar əsir apardı 
Sənin neçə oğlunu, 
Keçsə yüz əsr belə 
Unutmaq olmaz bunu. 
Monqollar qucağında 
Çox tufanlar qopardı, 
Tarixçi Kirakosu da 
Onlar əsir apardı. 
Ay Gəncəm, abadlığın 
Dörd ildən artıq çəkdi, 
Qayıtdı qaçqınların,  
Qayıtdı yuvasına, 
Yenidən qurdu, tikdi. 
Ay Gəncəm, yavaş-yavaş 
Açıldı üzün, gözün, 
Həyatı da yenidən 
Başladı yolun, izin. 
Gəncəm, sonra yenə də 
Monqolların küləyi   
Tez-tez vururdu səni, 
Ay Gəncəm, üzərindən 
  MİKAYIL YANAR 
 20  
 
 
Getmirdi bu dünyanın 
Nə dumanı, nə çəni. 
Yenə də varlığından 
Alırdılar bac-xərac, 
Yenə də övladların 
Qalırdı ac-yalavac. 
Gəncəm, yüz illər boyu 
Sən əzaba tuş oldun, 
Qaniçən monqolların 
Ayağı altda qaldın. 
Qoymurdular günəşin 
Üfüqlərdən doğmağa, 
Qoymurdular səni heç 
Bir ayağa durmağa. 
Sənin qoynunda, Gəncəm, 
Çoxları at suladı, 
Dövlətini gah Teymur, 
Gah Toxtamış taladı. 
  
 
       BƏNDƏR    ÜSYANI  
 
Sultan Cəlaləddin –o qansız cəllad, 
Bir zaman Gəncəmin üstə yeridi. 
Burda axarını dəyişdi həyat, 
Xalqın taleyini duman bürüdü! 
 
Cəlaləddin xalqı çapdı, taladı, 
Burda özü üçün açdı xəzinə. 
                                                                       GƏNCƏNİN DASTANI 
 
 21  
 
 
 
Tamahda hər yana yayıldı adı, 
Az qaldı Gəncəni təpsin gözünə. 
 
Bir mahal əlini üzdü gülüşdən, 
Qarətlər gəlmədi , gəlmədi saya... 
Sultan yük tutduqca qızıl-gümüşdən, 
Döndü xəzinəsi nəhəng qalaya. 
 
Yönü uzaq oldu haqq-ədalətdən, 
Baxmadı nə çoxa, nə də ki aza. 
Yığmadı gözünü vardan, dövlətdən, 
Yığdı Cəlaləddin xalqı boğaza. 
 
Bu sultan qarətdən götürmədi əl, 
Möhkəmcə batmışdı dişi şirəyə. 
Özü yağ-bal yedi, Gəncəmsə di gəl, 
İndi həsrət qaldı quru çörəyə. 
 
Dözməyib bu qədər müsibətlərə, 
Meydana atıldı bir igid, bir ər. 
Yığıb oğulları, yığıb bir yerə, 
Sultanın üstünə yeridi Bəndər! 
 
Əllərdə şiş, yaba, əllərdə balta, 
Oğullar köksünü döyüşə gərdi. 
Onlar qara günə daş ata-ata,  
Nə qədər məmurun dərsini verdi. 
 
 
  MİKAYIL YANAR 
 22  
 
 
Qeyrət heykəlinə dönmüşdü Bəndər, 
Sultanın qoşunu tab gətirmirdi. 
Şimşək tək göylərdən enmişdi Bəndər, 
Düşmənə göz verib, işıq vermirdi... 
 
Cəlaləddin gördü məğlub olacaq, 
Başladı hiyləyə, fitnəyə, felə. 
Dəyişdi cildini tezcə bu alçaq, 
Çox çalışdı tutsun Bəndəri dilə. 
 
Gəncəyə yayırdı səsini Bəndər: 
- Son nəfəsə kimi vuruşmalıyıq! 
Ya bizi bağrına basacaq zəfər, 
Ya da ki torpağa qarışmalıyıq! 
 
Dözərik aclığa, susuzluğa da, 
Amma qul halında yaşayammarıq. 
Soğan tək soyulub biz bu dünyada, 
Dilənçi adını daşıyammarıq! 
 
Gərək qeyrətimiz dönsün dənizə, 
Bıçaq da sümüyə dirənib artıq. 
Gəlin qardaşlarım, bu gündən bizə, 
Ya ölüm gərəkdir, ya da azadlıq!.. 
 
Göyə ucalırdı Bəndərin səsi, 
Axırdı Gəncədə qan su yerinə. 
Od tutub yanırdı onun nəfəsi, 
Qurban kəsilirdi qədəmlərinə. 
                                                                       GƏNCƏNİN DASTANI 
 
 23  
 
 
 
Alıb varlıların var-dövlətini, 
Bəndər kasıblara pay-püş edirdi. 
Qılınc tək tutmuşdu öz qeyrətini, 
Bəndər bu döyüşdə öndə gedirdi. 
 
Sultan Cəlaləddin qaçıb şəhərdən, 
Başladı kənarda daldalanmağa. 
Düşünüb-daşındı:- Dözəmmərəm mən, 
Köksümün başına çəkilən dağa! 
 
Sultan güc topladı neçə məkandan, 
Gücləndi  qoşunu bir ay keçməmiş. 
Kömək göstərdilər ona hər yandan, 
Yenə də Gəncəyə qıcanıldı diş!.. 
 
Sultanın qoşunu bir gecə yarı, 
Soxuldu Gəncəyə qan axıtmağa. 
İrəli səsləyib üsyançıları, 
Bəndər cəsarətlə çıxdı qabağa. 
 
Sultanın qoşunu çox güclənmişdi, 
Daha zor gəlirdi üsyançılara. 
Bəndərin əhvalı yaman dəyişdi, 
Bu qəfil hücumdan düşmüşdü tora. 
 
Doğrusu, çox uzun çəkmədi zəfər, 
Gəncənin üstünü yenə aldı çən. 
Əlləşdi, vuruşdu Bəndər nə qədər, 
Ancaq çıxammadı mühasirədən! 
  MİKAYIL YANAR 
 24  
 
 
Düşmən qan axıtdı küçələr boyu, 
Axırda Bəndəri keçirdi ələ. 
Sanki yasa döndü Gəncəmin toyu, 
Düşmən at oynatdı belədən-belə. 
 
Sultan Cəlaləddin saldı hay-haray: 
-Cəld olun, haqq-divan qurulmalıdır! 
Gör kim üstümüzə çəkibdi sürhay, 
Bəndərin boyunu vurulmalıdır! 
 
Düşmənin önündə boyun əymədən, 
Bəndər dayanmışdı qolları bağlı. 
Bir ömrə çökmüşdü qatı duman, çən, 
Bəndər dayanmışdı sinəsi dağlı. 
 
Başının üstündə durmuşdu cəllad, 
Ucaltdı səsini Bəndər qəfildən: 
-Mən qoyub gedirəm bir şərəfli ad, 
Bu gün ayrılsam da obadan, eldən! 
 
Sən ey Cəlaləddin, acgöz, tamahkar, 
Ömrünə, gününə düşünmə çox var! 
Sənin də qəbirin qazılacaqdır, 
Boğazın kəndirdən asılacaqdır! 
 
Gəncəmə mirasdır bu təmiz adım, 
Kasıblardır mənim qolum, qanadım. 
Çox yaxşı tanıyır məmləkət sizi, 
Var-dövlət tapdayıb şərəfinizi!.. 
                                                                       GƏNCƏNİN DASTANI 
 
 25  
 
 
 
Cəlladın qılıncı qalxdı havaya, 
Bir ömrün necə də ipi qırıldı. 
Bəndər həsrət qaldı ulduza, aya, 
Meydanda görk üçün boynu vuruldu! 
 
Sultanın ürəyi heç soyumadı, 
Bağırdı cəllada qıy çəkə-çəkə: 
-Bəndərə, Bəndərə hələ bu azdı, 
Doğransın qılıncla o tikə-tikə! 
 
Bitdi bir igidin ömrü beləcə, 
Amma xatirəsi çiçəkli yazdı. 
Bəndər yaxşı duydu, nədir gələcək, 
Adını qanıyla tarixə yazdı! 
 
 
 
     GƏNCƏ   QALASI 
 
On altıncı əsrin axırlarında, 
Tikilib Gəncədə “Gəncə qalası”. 
Aləmə səs salıb həmin zamanda, 
Görkəmdə yurdumun bircə qalası.. 
 
Türkiyə sultanı Fərhad Paşanın, 
Hökmüylə tikilib bu qala bir vaxt. 
Qarşısını alıb tökülən qanın, 
Sipər tək çəkilib bu qala bir vaxt. 
 
  MİKAYIL YANAR 
 26  
 
 
Qalanın içində “İç qala” varmış, 
Həm də “İç qala”nın nə qədər bürcü. 
Daim keşikçilər bürcdə durarmış, 
Bürcün sayındaymış qalanın gücü. 
 
Bu qala səbrlə veribdir yola, 
Neçə sultanları, neçə xanları. 
Qoymayıb bu yurdda ağır iz sala, 
Neçə ölümləri, neçə qanları. 
 
On doqquzuncu əsrin ortalarında, 
Qalanın üstündən əsib boran, qar. 
Sanki gözə gəlib qala bir anda, 
Yenə plan cızıb burda bir memar. 
 
Bu memarın adı İqnati imiş, 
“Kişi” hazırlayıb yeni baş plan. 
Qala uçub gedib, tökülüb diş-diş,  
Çərxi geri dönüb həmin zamandan. 
 
Bu gün harda qalıb Gəncə qalası? 
Ancaq arxivlərdə adı çəkilir! 
Mənim şəhərimin bircə qalası, 
Yaddaşımda uçur, diş-diş tökülür. 
 
Gəlin unutmayaq bu qalanı biz, 
Onunla tarixə işıq saçılar. 
Bircə daşına da rast gəlsəniz siz, 
Keçmişə nə qədər qapı açılar... 
                                                                       GƏNCƏNİN DASTANI 
 
 27  
 
 
 
 
            
            ŞAH   ABBAS   DÖVRANI 
 
Şah Abbas yeridi Gəncənin üstə, 
Qala divarına dirəndi qoşun. 
Şahın iştahası dayandı qəsdə, 
Tozu duman oldu torpağın, daşın. 
 
Ağzından od saçdı toplar, tüfənglər, 
Ömrü dörd ay çəkdi qanlı döyüşün. 
Gəncənin üstündən əsdi küləklər,  
Sinəsi alova büründü hər gün. 
 
Çıxdı bu döyüşdə, qan çıxdı dizə,   
Qoşun meydan açdı belədən-belə. 
Ağır hücumlarla gəlib üz-üzə,  
Şah Abbas Gəncəni keçirdi ələ. 
 
Taladı, dağıtdı şəhəri qoşun, 
Varlı da, kasıb da qarət olundu. 
Ələkdən keçirdi dörd yanı qoşun, 
Sonra Şah Abbasın səbi alındı. 
 
Çağırıb yanına Bəhaəddini, 
Şah Abbas dedi ki, qulaq as, memar. 
Niyə çağırmışam bilirsən səni?! 
Təzə düşünmüşəm, bircə fikrim var! 
 
  MİKAYIL YANAR 
 28  
 
 
Sənin könül açan layihələrin, 
Gərək bəzəyinə dönsün bu yerin! 
Bəhaəddin əmrə təzim elədi:  
-Şahım, bil hazıram buyruğuna mən. 
Elə çalışaram axır görərsən, 
Gəncə gözəl olar bütün şəhərdən! 
Uçuq binaları qaldı yerində, 
Bir ağac yuxarı çəkildi Gəncə. 
Neçə ev - eşiyi boy atdı gündə, 
Təzədən qurulub, tikildi Gəncə, 
Ucaldı göylərə Cümə məscidi, 
Allah adamları haqqa sığındı. 
Hər daşı, kərpici – dürdü, incidi, 
Günəşin altında günəş tək yandı. 
 
Bu gözəl məscidin qərb divarında, 
Kölgə görünürdü həmişə gözə. 
Günorta əriyib kölgə bir anda, 
İbadət vaxtını bildirdi bizə. 
 
Amma bəd əllərin xəyanətindən, 
Daha bu kölgənin ömrü də bitdi. 
Məscidin ahəngi getdi o gündən, 
İbadət vaxtının saatı itdi. 
 
Qoşa minarəsi, qoşa qanad tək, 
Göylərin qoynuna qalxıb məscidin. 
Tarix sınağından çıxmış həyat tək 
Ağzı gündoğana baxıb məscidin. 
                                                                       GƏNCƏNİN DASTANI 
 
 29  
 
 
 
Şəhərdə tikilən karvansara da, 
Əziz yadigardır o Bəhaəddindən. 
Bütün gözəlliklər cəmləşib burda, 
Mehmansız qalmayıb tikilən gündən... 
 
Bura manqurtların dövründə ancaq, 
Suyu sovulmuş bir dəyirman olub. 
Ehtiyac olsa da , sən bir işə bax: 
Gecə də, gündüz də qonaqsız qalıb... 
 
Burda da haqsızlıq sürməyib uzun, 
Tarix boyun əyməz dumana, çənə. 
Karvansara olub həmdəmi yazın, 
İnsan nəfəsinə qızınıb yenə... 
 
Bəhaəddin tikən çökək hamamı, 
Zaman az çəkməyib sınağa burda. 
Coşub sənətkarın, coşub ilhamı, 
Min bir nəqş vurulub hər tağa burda. 
 
Bəli, çox illəri qoyub arxada, 
Şah Abbas dövrünün abidələri. 
Bütün məkanları salsaq da yada, 
Onlardan tapılmaz, gəzsək hər yeri. 
 
Ömrünü təzadla keçirib bu şah, 
Bir yandan uçurub, bir yandan qurub. 
Onun ucaltdığı abidələr bax,  
Yaxşı ki Gəncənin qoynunda durub. 
  MİKAYIL YANAR 
 30  
 
 
Cümə məscidinin minarələri,  
Gəncəmin qoynuna necə yaraşır! 
Elə bil başına yığıb şəhəri, 
Keçmiş zamanlardan nağıl danışır. 
 
 
CAVAD XAN CƏNGİSİ 
   
Ən müdrik, ən ağıllı 
Bir xan olub Cavad xan, 
Dar günündə Gəncəyə 
Həyan olub Cavad xan. 
Qoruyub bu torpağı 
Min bəla, min xətadan, 
Hamıya əziz olub, 
Həm qardaş, həm atadan. 
Onun siyasətiymiş 
Uzaqvuran silahı, 
Təkcə bu günü deyil, 
Düşünürmüş sabahı. 
Həmişə dostuna dost, 
Düşməninə düşmənmiş, 
Dara düşsə də yenə, 
Boyun əyməkdən genmiş. 
On doqquz il Gəncənin 
Hakimi olub bu xan, 
Gəncənin yaddaşında 
Günəş tək qalıb bu xan. 
Yadların ayağını 
                                                                       GƏNCƏNİN DASTANI 
 
 31  
 
 
 
Kəsib ana torpaqdan, 
Çıxıb məhək daşı tək 
Neçə-neçə sınaqdan. 
İkinci İrakli də 
Bu yurda göz tikmişdi, 
Gəncəni almaq üçün 
Hər cür tədbir tökmüşdü. 
Ancaq baş tutmamışdı 
Heç vaxt onun hiyləsi, 
Neyləyə bilərdi ki, 
Cavad xana beləsi. 
Rusiyanın köməyinə 
Güvənirdi Irakli, 
Zubovun ətəyini 
Bərk-bərk tutmuşdu əli. 
Amma siyasətiylə 
Qalib çıxdı Cavad xan, 
Torpağını qorudu 
Min-min günahsız qandan. 
Nə qədər xanlıq etdi 
Qoymadı solsun güllər, 
Onun siyasətiylə 
Çiçək açdı könüllər. 
Ancaq bir gün Sisianov -  
Aleksandrın nökəri, 
Göstərdi yer üzündə 
Nədir onun şakəri. 
Gürcülər itələyib 
Ortaya saldı onu, 
  MİKAYIL YANAR 
 32  
 
 
Sisianov düz Gəncəyə 
Yeritdi qoşununu. 
Gəncə bir aydan artıq 
Qaldı mühasirədə, 
Cavad xan qəzəbləndi: 
- Təslim olammarıq biz, 
Kafirlərə heç vədə! 
Bəlkə son döyüşümüz 
Olacaqdır bu döyüş! 
Gərək mərd dayanaq biz! 
Yanıb Vətən yolunda, 
Qırmızı bayraq olaq, 
Al-qana boyanaq biz! 
Sisianovun gözündə 
Qaldı hər bir tələbi, 
Xan az keçməmişdi ha 
Belə döyüş məktəbi! 
O, möhkəm bərkitmişdi 
Qalanı hər tərəfdən, 
Yapışmışdı hünərdən, 
Cəsarətdən, şərəfdən. 
Düşmən gördü döyüşdə 
Cavad xanın dizini 
Çökdürə bilmir yerə, 
Xeyli götür-qoy edib 
Keçdi başqa tədbirə. 
Şəhərə gələn suyun 
Məcrasını dəyişdi, 
Pıçıldadı: - Cavad xan, 
                                                                       GƏNCƏNİN DASTANI 
 
 33  
 
 
 
Bacarırsan döyüş di!.. 
Həm susuzluq, həm aclıq, 
Şəhəri saldı əldən, 
Amma yenə döyüşdü 
Xan dəstəsi cani dildən. 
Gəncənin igidləri 
Köksünü gərdi oda. 
Qoymadı təslim olsun 
Onlar şəhəri yada. 
Adamlar arasında 
Xəstəliklər gəzirdi, 
Təslim olmurdu Gəncə, 
Yenə, yenə dözürdü. 
Sisianov məktub yazdı 
Axırda Cavad xana: 
“Təslim ol, Gəncəni mən, 
Qoyma bələyim qana! 
Sisianov olan yerdə, 
Başqa igid de, kimdir?! 
Özgə cür ola bilməz, 
Gəncə -  mənim yemimdir!..” 
Sisianov bu məktubdan 
Aldı rədd cavabını, 
Onun məktubu axı, 
Qane etmədi xanı. 
Məktubun cavabında  
Bildirirdi Cavad xan: 
- Ölümdən qorxmuruq biz, 
Nə çox deyirsən qan-qan!? 
  MİKAYIL YANAR 
 34  
 
 
Bil ki, məğlubiyyətdən 
Ölüm şərəfdir bizə, 
Könüllü buraxmarıq 
Sizi şəhərimizə! 
Sisianov, özünü çox 
Yorma sən nahaq yerə, 
Ancaq meyitimin üstdən 
Keçərsən sən şəhərə! 
Çatdı cavab məktubu, 
Sisianov bərk hirsləndi: 
-Meydan açaram, məni 
Tanıyarsan sən indi! 
Şəhər top atəşinə 
Tutuldu yağış kimi. 
Bu döyüş tariximdən 
Keçdi qara qış kimi! 
Qala divarlarını 
Qoşun axırda yardı, 
Topları, mərmiləri 
Neçə igidi qırdı. 
Di gəl ki, gəncəlilər 
Təslim olmurdu yenə, 
Şir kimi cumurdular 
Düşmənin üzərinə. 
Qəzəbliydi Cavad xan, 
Pələng tək inləyirdi, 
Düşmən əsgərlərini 
O, bir-bir dənləyirdi. 
Birdən düşdü Cavad xan, 
                                                                       GƏNCƏNİN DASTANI 
 
 35  
 
 
 
Düşdü mühasirəyə, 
Bu zaman heç kəs ona 
Çatammadı köməyə. 
Hər tərəfdən süngülər 
Bədəninə sancıldı, 
Ağrı duyduqca canda 
Gözündən od saçıldı. 
Elə bil ki, kəsildi 
Gəncənin şah damarı. 
Cavad xan üzü üstə 
Endi torpağa sarı. 
Kəpəzimin saçları 
Daha da dən-dən oldu, 
Göylərdəki günəş də 
Sanki saraldı, soldu. 
Sisianov hirsli-hirsli 
Üz tutdu qoşununa: 
-Kim vurdu Cavad xanı, 
Kim qılınc çaldı ona? 
Belə bir sərkərdəni 
Gərək diri tutardıq, 
Onda şana, şöhrətə 
Daha da tez çatardıq. 
Cavad xanın ölümü 
Bütün eli dağladı. 
Gəncə tökdü göz yaşı, 
Gəncə qara bağladı. 
Cavad xanın dəfninə 
Ellər yığışıb gəldi 
  MİKAYIL YANAR 
 36  
 
 
Onun tabutu üstə, 
Bütün çöldən, çəməndən 
Güllər yığışıb gəldi. 
Məscidin həyətində 
Dəfn olundu Cavad xan, 
Vurdu ömrünü başa 
Bu yenilməz qəhrəman. 
O, qılınc çala-çala 
Düşdü əbədiyyətə. 
Ömrünün sonunadək 
Boyun əymək bilmədi 
Heç zaman əsarətə. 
Deməyin ki, Cavad xan  
Gözünü yumub öldü, 
Yox-yox, onun ölümü, 
Həyat dərsliyi oldu! 
 
 
 
 
 
 
 
 
 
 
 
 
 
                                                                       GƏNCƏNİN DASTANI 
 
 37  
 
 
 
       
         II . AZADLIQ VƏ MÜSTƏQİLLİK     
MÜBARİZLƏRİ 
 
 
 “DİFAİ”NİN   TUFANI 
 
İyirminci əsrin əvvəllərində, 
Daşnaklar Bakını qarışdırırdı, 
Nə qədər obada, nə qədər eldə, 
Onlar qanlı ocaq alışdırırdı. 
 
Qol-budaq atırdı terrorçuluq da, 
Toxumu bitirdi ermənilərin, 
Qonşu olmamışdı belə heç vədə, 
İxtiraçısıydı onlar zəhərin. 
 
Qədim Naxçıvanı, ulu Şuşanı,  
Onlar qarışdırdı bir qazan kimi, 
Düşmənlər Laçını, həm İrəvanı, 
Çalxadı su tək yox, ancaq qan kimi. 
 
Bu zaman Gəncənin ziyalıları, 
Toplaşdı, birləşdi bir yumruq kimi. 
Çox baxıb aşağı, baxıb yuxarı, 
“Difai” yaratdı muştuluq kimi. 
 
“Difai” ölkədə meydan suladı, 
Qalxanına döndü müsəlmanların. 
  MİKAYIL YANAR 
 38  
 
 
Nəsib, Xəlil, Həsən, Ələkbər adı, 
Kəsdi qarşısını haqsız qanların. 
 
Onlar Türkiyəyə tutdu üzünü, 
Bildirdi aləmə sülh məramını. 
“Difai” tarixdə qoydu izini, 
Bir bayraq altına yığdı hamını. 
 
“Difai xalqının son pəriskarı,  
Qoymadı Gəncəni boyansın qana. 
“Difai” dilədi yazı, baharı, 
Yaydı öz səsini Azərbaycana! 
 
“Difai” birliyi alovda, odda, 
Lərzəyə gətirdi bütün hər yeri. 
Tufanlar qopardı onlar həyatda, 
Yıxdı yanı üstə terrorçuları. 
 
“Difai” göylərə boy atıb qalxdı, 
Yayıldı aləmə al səhər kimi. 
Çaxdı, daşnakların başında çaxdı, 
Qəzəb-kin dəstəkli bir xəncər kimi. 
 
Geri çəkilmədi ən ağır gündə, 
“Difai” Gəncədə haqq-divan qurdu. 
Qan selə dönəndə dayandı öndə, 
“Difai” düşmənin belini qırdı! 
 
 
                                                                       GƏNCƏNİN DASTANI 
 
 39  
 
 
 
     MÜSAVATIN   BEŞİYİ 
 
Mənim dövlətimin üçrəng bayrağı, 
İlk dəfə Gəncəmdə ucalıb göyə. 
Burdan müsavatın səsi, sorağı, 
Çatıb bütün ərzə, bütün bölgəyə. 
 
Burda Müsavatın mərd oğulları, 
Çağırıb milləti müstəqilliyə. 
Onlar yön çevirib günəşə sarı, 
Vətən şəfəqlərə bürünsün deyə. 
 
Bolşeviklər üçün Gəncə bir zaman, 
Daim bənzədilib qan çanağına. 
Bu şəhər rahatlıq tapmayıb bir an, 
Çevrilib rusların sinə dağına. 
 
Azadlıq adlanan bir meyvənin də,  
Dadını ilk dəfə Gəncəm duyubdur. 
Vətən od tutduğu ən ağır gündə, 
İşləri yoluna Gəncəm qoyubdur. 
 
Qoymayıb batmağa xalqın səsini, 
Yayıb şöləsini bir günəş kimi. 
Azadlıqla alıb öz nəfəsini, 
Qovub köləliyi od-atəş kimi. 
 
Mənim torpağıma göz dikənlərin, 
Gözləri Gəncəmdən su içməyibdir. 
  MİKAYIL YANAR 
 40  
 
 
Durub qabağında yadellilərin, 
Gəncəm bircə kərə baş əyməyibdir. 
 
Buludlar gələndə Vətənin üstə, 
Gəncə oğulları şax dayanıblar. 
Azğın düşmənlər də duranda qəsdə, 
Gəncə oğulları al boyanıblar. 
 
Amma dönməyiblər inadlarından, 
Gəncə oğulları dönüb aslana. 
Keçib hər birisi şirin canından, 
Çıraq tək nur saçıb Azərbaycana! 
 
Gəncəmin qoynunda illər uzunu, 
Azadlıq eşqiylə dövr edib həyat. 
İlk dəfə göstərib burda özünü, 
“Hümbət”,“Əhrar”,“Difai”,bir də “İttihad”. 
 
Hamısı dayaqmış Müsavat üçün, 
Onlar bənzəyirmiş qalaktikaya. 
Daim birlikdəymiş millətin gücü, 
Onda qovuşarmış bulaqlar çaya. 
 
Yəqin Nəsib bəyi tanımır çoxu, 
Bu şəxs Müsavatın lideri olub... 
Dəmir qandallardan bilməyib qorxu, 
Alova sarılıb, oda sarılıb. 
 
 
                                                                       GƏNCƏNİN DASTANI 
 
 41  
 
 
 
Uzaq keçmişlərdən biz tutsaq soraq,  
Görərik çox axıb Gəncənin qanı. 
Onun üzərindən ucalan bayraq, 
Ağ günə çıxarıb Azərbaycanı! 
 
 
 
FƏTƏLİ   XAN   XOYSKİ 
 
Fətəli xan Xoyski 
Gəncədə doğulmuşdu, 
Əzəməti, vüqarı, 
O, Kəpəzdən almışdı. 
Onun ulu babası 
Xoy şəhərindən idi, 
Xoyski əməliylə 
Gəncəmizi bəzədi. 
Vətəndə ilk müstəqil 
Hökumət yaratmışdı,
1
 
Fətəli xan ən böyük 
Arzusuna çatmışdı. 
İstəyirdi ki, azad 
Görsün Azərbaycanı, 
Köləlikdən qurtarsın 
Burda hər bir insanı. 
On səkkizinci ildə 
                                           
1
 1918-ci il müstəqil Azərbaycan dövlətinin 
yaradıldığı dövr nəzərdə tutulur. 
 
  MİKAYIL YANAR 
 42  
 
 
Düşmənlərlə döyüşdü, 
Fətəli xan ilk dəfə 
Azadlıqla görüşdü. 
İnstitut arzuladı 
Fətəli xan Bakıda, 
Dedi: - Elmiylə çatar 
Millət şöhrətə, ada. 
Kamalı üstün gəldi 
Hər bir çətinliklərə, 
Azadlıq bayrağını 
Qaldırdı yüksəklərə. 
İyirminci ildəsə 
Qəflətən “Qızıl Ordu”, 
Bakımızın üstünə 
Göydən yağdırdı odu. 
Bakı zəbt olunanda 
Xoyski qəmə batdı, 
Bir az nəfəs dərməkçün 
O, Tiflisə üz tutdu. 
Burda da dinc keçmədi 
Həyatının son dövrü, 
Fırtınalarda keçdi 
Onun taleyi, ömrü. 
Xoyskinin üstünə 
Duman, çiskin ələndi, 
Bir xain gülləsindən 
Ömrü qana bələndi. 
Fətəli xan adladı 
Fırtınalardan çətin,  
                                                                       GƏNCƏNİN DASTANI 
 
 43  
 
 
 
Qoydu bünövrəsini 
Müstəqil bir dövlətin! 
 
XƏLİL  BƏY  XASMƏMMƏDOV 
 
On doqquzuncu əsrdə 
Doğulmuşdu Xəlil bəy, 
Moskvada ucalıb,  
Dağ olmuşdu Xəlil bəy. 
Hüquq fakültəsini 
Bitirmişdi burada, 
Mahir bir müstəntiq tək  
Yetişdi yüksək ada. 
Rus Dövlət dumasında 
Bizim Azərbaycandan 
Yeganə bir deputat 
Xəlil bəydi o zaman. 
Sonra dönüb Vətənə 
Bu yurdda çalışmışdı. 
Çevrilmişdi bir şama 
O, daim alışmışdı. 
Bakı məhkəməsində,  
Gəncə məhkəməsində, 
Andçı-müvəkkil olmuş 
O, hüquq sahəsində. 
Məmmədəminlə birgə 
Dayanmışdı cəbhədə, 
Azadlıq uğrundaydı 
Mübarizə hər vədə. 
  MİKAYIL YANAR 
 44  
 
 
Onların səyi ilə 
Azad Vətən doğuldu, 
Azərbaycan o gündən 
Müstəqil Dövlət oldu. 
Parlamentin Xəlil bəy 
Üzvlərindən biriydi, 
Həmin çətin dövrdə 
Ədliyyə naziriydi. 
Sonra isə Xəlil bəy 
Polis naziri kimi 
Xidmət elədi xalqa. 
Demokratik dövlətdə 
Asayiş oldu bərpa. 
Bir çox vəzifələrdə 
İşləmişdi Xəlil bəy, 
Heç bir zaman da ruhdan 
Düşməmişdi Xəlil bəy. 
Səfir də göndərildi 
Xəlil bəy Türkiyəyə, 
Çox keçmədi ki, Vətən, 
Büründü sərt küləyə. 
Bundan sonra vətənə, 
O, qayıda bilmədi, 
Vətəndən uzaqlarda 
Rahat yata bilmədi.. 
Gəzdi mühacirətdə 
Vətən deyə-deyə o, 
İstanbulda yaşadı, 
Çalışdı mətbuatda. 
                                                                       GƏNCƏNİN DASTANI 
 
 45  
 
 
 
Andı Azərbaycanı 
Dərd-qəm yeyə-yeyə o 
Bir gün dünyadan köçdü 
Vətən deyə-deyə o! 
 
     
      GƏNCƏ  ÜSYANI  
         
                (1920-ci il, may) 
 
Tarixi bu qədər saxtalaşdıran 
Dövlət tanımıram SSRİ tək, 
Yuxuya batmışıq biz zaman-zaman, 
Haqqımız olmayıb çox işi bilək. 
 
Təriflər yazmışıq “Qızıl Ordu”ya, 
Biz onu bilmişik xilaskarımız. 
Ancaq bilməmişik axıb haraya, 
Bizim dövlətimiz, bizim varımız. 
 
Nələr oxumuşuq “Qızıl Ordu”nun, 
Böyük hünərindən, rəşadətindən. 
Biz məhrum olmuşuq illər uzunu, 
Tarixin gizlənmiş həqiqətindən. 
 
Ruslar ki, yeridi Azərbaycana, 
Elə bil göylərin günəşi batdı. 
Bu torpaq bələndi günahsız qana, 
Gəncəni bəd xəbər yaman sarsıtdı. 
  MİKAYIL YANAR 
 46  
 
 
Gəncəm istəmirdi təslim olmağa, 
Axı dağ oynadan ordusu vardı! 
Şəhər bircə anda qalxdı ayağa, 
Gəncəmin qeyrəti tufan qopardı. 
 
Köhnə qəbiristana hamını yığıb, 
Mirzə Kazım Qacar planlar cızdı. 
Bu igid fikirli-fikirli baxıb, 
Dedi: “- Qarşıda qış, ya da ki yazdı!” 
 
Məğrur dayanmışdı o Cavad xan tək, 
Göydə oynadırdı hey əl-qolunu: 
“- Ruslar yaxamızdan əl çəkməyəcək, 
Silahda görürəm çıxış yolunu!” 
 
Atəşə başladı toplar, tüfənglər, 
On birinci ordu təşvişə düşdü. 
Qana boyanırdı bu qədim şəhər, 
Bu döyüş qeyrətlə bağlı döyüşdü. 
 
Gəncə oğulları ara vermədən, 
Zərbələr vururdu “Qızıl Ordu”ya. 
Silahdan bir an da əl götürmədən, 
Köksünü gərirdi “Qızıl  Ordu”ya. 
 
Qızıl Ordu gördü bacarmayacaq, 
Tel vurdu yuxarı, istədi kömək. 
“Qanlar su yerinə axsa da ancaq, 
Ruslar bu Gəncəni təslim edəcək.” 
                                                                       GƏNCƏNİN DASTANI 
 
 47  
 
 
 
Gəncədə yaşayan ermənilər də, 
Satqınlıq elədi bu son məqamda. 
Min fəsad törətdi onlar şəhərdə, 
Gizlənə-gizlənə bacada, damda. 
 
Onlar duz-çörəyi ayaqladılar, 
Tezcə satıldılar rus ordusuna. 
Onlar yad qoşuna bel bağladılar, 
Döndülər daş üstə bitən yosuna. 
 
Küçə döyüşləri vermirdi ara, 
Qızıl Orduya da kömək artırdı. 
Cəsədlər görərdin baxsaydın hara, 
Ruslar körpələri oda atırdı. 
 
Qorxu dondurmuşdu qanı,  iliyi, 
Süngüdən keçirdi dinc əhali də. 
Şəhərdə edilən bu quldurluğu, 
Zaman yaddaşlardan çətin ki silə. 
 
Məğlub etməzdilər mənim Gəncəmi, 
Şeytanlar qalmaqal salmasaydı, bil. 
Məğlub etməzdilər mənim Gəncəmi, 
Erməni satqınlar olmasaydı, bil! 
 
İndi bilmirəm ki, o günlərini, 
Necə xatırlayaq, anaq şəhərin!? 
Keçmişinin acı qəhərlərini, 
Biz öz qəhərimiz sanaq, şəhərin! 
  MİKAYIL YANAR 
 48  
 
 
Çox-çox çəkilsə də bu şəhərə dağ, 
Yenə o günləri vüqarla anın. 
İlk dəfə Gəncəmdən ucalan bayraq, 
Bu gün bəzəyidir Azərbaycanın! 
 
 
AZADLIĞA   UÇAN   İNSAN 
 
Dünyaya göz açandan 
Məmməd bir təyyarəçi 
Olmaq arzusundaydı, 
Onun uçmaq həvəsi 
Ötəri hal deyildi, 
Ürəkdəydi, qandaydı. 
Taleyi Odessaya 
Çəkib apardı onu, 
Bu şəhər nurlandırdı 
Onun həyat yolunu. 
Məmməd təhsil də aldı 
Bir təyyarəçi oldu, 
Yenidən üz tutub o, 
Azərbaycana gəldi. 
Məmmədin gecə-gündüz 
Yox idi rahatlığı, 
Axtarırdı həyatda 
Xoş günü, azadlığı. 
Məmməd haqq-ədalətin 
Vurğununa dönmüşdü, 
Azadlıqçün ürəyi 
                                                                       GƏNCƏNİN DASTANI 
 
 49  
 
 
 
Alova bürünmüşdü. 
Sonsuz nifrəti vardı 
Kommunist rejiminə, 
Bu rejim çevrilmişdi 
Onun qəlbində kinə. 
Xeyli düşündü Məmməd, 
Xeyli daşındı Məmməd, 
Haradadır azadlıq, 
Haradadır səadət?! 
Kommunist cəhənnəmi 
Onu sıxırdı yaman, 
Bezikmişdi həyatda 
Qul kimi yaşamaqdan. 
Bir gün təyyarəsini 
Yönəltdi Türkiyəyə, 
Orada öz ömrünü, 
Azad yaşasın deyə. 
Sərhədçilər səmada 
Vurdular təyyarəni, 
Məmmədin gözlərində 
Qanad açdı bir anda 
Dağın dumanı, çəni. 
Təyyarəni endirdi 
O, birtəhər İrana, 
Onu tutub saldılar 
Bir qaranlıq zindana, 
Burada da dar gəldi 
Gördüyü həyat ona. 
Həbsxana həyatı 
  MİKAYIL YANAR 
 50  
 
 
Məmmədi çox sıxırdı, 
Göydən hər an elə bil 
Bir qəm-kədər yağırdı. 
Axtardığı azadlıq 
Başına oyun açdı, 
Axırda min əzabla 
O, Türkiyəyə keçdi. 
Azadlığın yolunda 
Gör nələr çəkdi Məmməd, 
İlk dəfə azadlığa 
Uçan bir türkdü Məmməd. 
 
            ***   
Türkiyədə qovuşdu 
Azad, xoş günə Məmməd, 
Burda tapdı özünə 
O, yenidən səadət. 
Məlahət adlı qızla 
Ailə qurdu Məmməd, 
Hər vaxt bildi özünün 
Türkiyəni - ikinci 
Bir ana yurdu Məmməd. 
Türk vətəndaşı adını 
Fəxrlə daşıyırdı. 
Həyatından nə qədər 
O hey yazıb, yaradardı, 
Xatirələr dil açdı, 
Filmə dönüb çəkildi, 
Məmməd arzuya çatdı. 
                                                                       GƏNCƏNİN DASTANI 
 
 51  
 
 
 
“Düşmən gəlir” kitabı 
Düşmənə nifrət oldu, 
Oxucuda Məmmədə 
Böyük məhəbbət oldu. 
Vətən sözü deyəndə 
Onun qəlbi qanadı, 
Məmməd köçdü dünyadan 
Qəlbində həsrət odu.  
 
  
 
 
 
 
 
 
 
 
 
 
 
 
 
      
 
 
 
 
 
  MİKAYIL YANAR 
 52  
 
 
    III. HÜNƏR  DƏRSLİYİ 
 
 
  XX  ƏSRİN   KOROĞLUSU 
 
Torpağı od tutdu, alov bürüdü, 
Bizim üstümüzə tanklar yeridi, 
Həyata tuşlandı qansız güllələr, 
Ölüm çiçəkləri açdı lülələr. 
Qoymaq olardımı torpağı darda? 
Sıxırdı hamını bu intizar da. 
Cəbhəyə üz tutdu, getdi İsrafil, 
Cəmi yaşamışdı o, iyirmi il. 
İyirmi il nədir, bir su içimi, 
Adlayıb keçmişdi bir nağıl kimi. 
İsrafil neçə yol döyüşə girdi, 
Gərdi sinəsini, odlara gərdi. 
Bir gün anasından  bir məktub aldı, 
Oxuduqca onun gözləri doldu. 
Məktubda yazırdı hey Gülsüm xala: 
“Eşit sözlərimi mənim, ay bala! 
Düşmən qabağında mərd dayan, mərd dur, 
Qələbə həmişə Koroğlunundur! 
Əgər döyüşlərdən geri çəkilsən, 
Bil, oğlum deyilsən, yaxşı eşit sən! 
Demək unutmusan onda öyüdü, 
Sənə haram olsun döşümün südü!” 
İsrafil dərindən köksün ötürdü, 
Tələsik əlinə qələm götürdü, 
                                                                       GƏNCƏNİN DASTANI 
 
 53  
 
 
 
Yazdı: “Əziz anam, oğlunu dinlə, 
Yoxsa tanımırsan məni sən hələ?! 
Onu yaxşı bil ki, düşmən -  o alçaq, 
Meyitimin üstündən adlayar ancaq! 
Qayıdıb gələcəm bir gün nəhayət, 
De ki, darıxmasın bacım Şücayət. 
Daha öyrəşmişəm borana, qışa, 
Məndən salam yetir dosta, tanışa.” 
İsrafil məktubu tez yola saldı, 
Bir az dinclik tapdı, qəlbi boşaldı. 
Yenə də ürəklə girdi döyüşə, 
Neçə yol ölümlə gəldi döş-döşə.  
O, boyun əymədi düşmən önündə, 
İlk qəhrəman oldu millət içində! 
Cəmi bircə ildə çatdı şöhrətə, 
Axır gəldi bir gün məzuniyyətə. 
Gəncəm qarşıladı igid oğlunu, 
Gül-çiçək bəzədi onun yolunu. 
Gəldi bu görüşə Səməd Vurğun da, 
Toy-şənlik quruldu onda hər yanda. 
Vurğun gülümsədi: - Qardaş, İsrafil! 
Onsuz da hünərin tükənən deyil. 
Gəl, mənim əzizim, bəri gəl görək, 
İkimiz birlikdə şəkil çəkdirək. 
Çəkdirək, bu şəkil xatirə qalsın, 
Təki belə günlər eldə bol olsun. 
Vurğunla yanaşı durdu İsrafil, 
Onlar yadigarçün çəkdirdi şəkil. 
Axır başa çatdı bu məzuniyyət, 
  MİKAYIL YANAR 
 54  
 
 
İsrafil cəbhəyə döndü nəhayət. 
Meydanda hay saldı, hayqırdı yenə, 
Göstərdi gücünü qansız düşmənə. 
İgid yağıları bir-bir didirdi, 
Hər bir yanda ondan söhbət gedirdi. 
General Kuroçkin bir gün gələrək, 
Dedi: - Rota tezcə yığışsın gərək! 
İsrafil igidlik dastanı yazıb, 
Təqdim etməliyik Qızıl Ulduzu! 
İsrafil cərgədə dayandı öndə, 
Yandı Qızıl Ulduz onun döşündə! 
Sonra gülümsəyib Kuroçkin dindi:  
- Yoldaşlar, bir arzum qalıbdı indi. 
İgid İsrafili alqışlayıram, 
Mən ona avtomat bağışlayıram! 
Dənləsin meydandan faşisti bir-bir, 
Görsünlər o, necə ərdir, igiddir! 
Beləcə bu görüş sona yetişdi, 
Aylar gəlib keçdi, illər ötüşdü. 
İsrafil qayıtdı qələbələrlə, 
İsrafil qayıtdı nurlu səhərlə. 
Gəncəm öz oğlunu köksünə sıxdı, 
Onu hər görən kəs, fəxrlə baxdı. 
Hamı da tanıdı igid əsgəri, 
Şöhrəti bəzədi qədim şəhəri. 
Ancaq bu xoşbəxtlik çəkmədi uzun, 
Bir gün geri döndü taleyin üzü. 
Qırıldı bir ömrün sapı həyatda, 
Bağlandı bir sirli qapı həyatda. 
                                                                       GƏNCƏNİN DASTANI 
 
 55  
 
 
 
Ayrılıq camını içdi İsrafil, 
Dünyadan çox cavan köçdü İsrafil. 
Ona xan çinarlar matəm saxladı, 
Yarpaq göz yaşını töküb ağladı. 
Bizim İsrafilin sonsuz qeyrəti, 
Şöhrətə çatdırdı bir məmləkəti! 
 
 
       GENERAL HACIBABA 
 
Gəncəmin qucağında 
Doğulmuşdu bir uşaq, 
Heç kəs bilmirdi hələ 
Gələcəkdə taleyi 
Onun necə olacaq. 
Ağlı kəsən bir gündən 
Bu uşağın arzusu 
Hərbçi olmaq oldu, 
Hələ orta məktəbdə 
Oxuyanda da belə 
Hamıdan qoçaq oldu. 
Qəlbində şirin-şirin 
Arzular qanad açdı, 
Böyüdü Hacıbaba. 
Elmə maraq göstərdi,  
Həmişə də meylini 
Saldı ancaq kitaba. 
Orta məktəb bitirib, 
Bakıya gəldi axır,  
  MİKAYIL YANAR 
 56  
 
 
O, dolana-dolana. 
Komandirlər məktəbi 
Aldı onu qoynuna. 
Burda üç il oxudu,  
Öyrəndi hərbi sirri, 
Mahir nişançı oldu. 
İşlədiyi hissədə, 
Həm rütbə, həm ad aldı. 
Yenə davam etdirdi 
Təhsili Hacıbaba.  
Zəhməti bar gətirdi, 
Əla qiymətlər ilə 
Hərbi Akademiyanı 
Çox uğurla bitirdi. 
Ancaq gözlənilmədən 
Müharibə başladı, 
Həyatda dinclik itdi. 
İgid Hacıbaba da 
Qoşulub oğullara 
Bir gün cəbhəyə getdi. 
Onun hərbi biliyi 
Orduda bəhrə verdi: 
Hacıbaba döyüşdə 
İgidliklər göstərdi. 
Güllələr ələnsə də 
Onun üstünə sarı  
Hər tərəfdən, hər yerdən. 
Mahir nişançı vurdu 
Döyüşdə düşmənlərin 
                                                                       GƏNCƏNİN DASTANI 
 
 57  
 
 
 
Altı tankını birdən. 
Bu ağır anlarda da 
Hacıbabanın bəxti 
Yenə üzünə güldü. 
Diviziya komandiri 
Vəzifəsinə tezcə  
Döyüşlərdə yüksəldi. 
Düşmənin qabağında  
Hacıbaba qorxmadan  
Daima at oynatdı, 
Doğma Azərbaycana 
Günlərin birində o, 
Qələbəylə qayıtdı! 
Yaxasını bəzədi  
Çoxlu orden, medalı, 
Həmişə də xoş oldu 
Onun kefi, əhvalı. 
Hacıbabanın ömrü 
Beləcə də şən keçdi, 
Taleyin əmri ilə 
Bir gün dünyadan köçdü. 
İndi Hacıbabanın 
Adı, şanı, şöhrəti 
Yaddaşlarda yaşayır. 
Gəncəmdə bir küçə də 
Bu igid döyüşçünün 
Ad-sanını daşıyır. 
“Hacıbaba gəmisi” 
Üzür Xəzərdə indi, 
  MİKAYIL YANAR 
 58  
 
 
Bir yerdə lövbər salmır. 
Belə igid döyüşçü 
Yaşayır yaddaşlarda, 
Bilin, heç zaman ölmür!                                                
____________________________________ 
      General-mayor Hacıbaba Məmməd oğlu                                                               
Zeynalov nəzərdə tutulur. 
 
 
POLAD   ÖRPƏKLİ   QADIN 
 
Görən hamı bilirmi 
Güvarənin adını? 
Azərbaycanda ilkin, 
Məşhur poladəridən 
Bu gəncəli qadını. 
Güvarə Nuriyeva 
Elmin vurğunu idi, 
Elm, texnika onu 
Hey özünə çəkirdi. 
Bu qız Leninqradda 
Ali məktəbə girdi. 
Dözüb hər ehtiyaca 
Burada təhsil aldı, 
Politexnik İnstitutunun 
Güvarə gözü oldu. 
Təhsil illəri onu 
Kursdan kursa ötürdü, 
Zaman axdı çay təki, 
                                                                       GƏNCƏNİN DASTANI 
 
 59  
 
 
 
Qız institutu bitirdi. 
O, Kirov zavodunda 
Oldu poladəridən, 
Sərt poladın canına 
Sonsuz dözüm yeridən. 
Amma sən saydığın say, 
Dövran yaman dəyişdi: 
Qanlı, qadalı illər 
Gəlib araya düşdü. 
Almanların hücumu 
Vermirdi bir an ara, 
Bombalar ələyirdi 
Faşistlər ora-bura. 
Zavod daha növbəsiz 
İşləməyə başladı. 
Güvarə də zavodda 
Çalışdı gecə-gündüz, 
Müxtəlif üsullarla 
Aldı yeni növ polad. 
Məşhur oldu Güvarə, 
Şöhrətə çatdı bu ad, 
Tankın, topun zirehi 
Möhkəm olaydı gərək, 
Düşmənləri havadan 
Vurub salaydı gərək. 
Güvarə ara vermir, 
İşləyirdi inamla, 
Təcrübə aparırdı 
Yorulmadan, ilhamla. 
  MİKAYIL YANAR 
 60  
 
 
O, neçə növ silaha 
Polad hazırlayırdı, 
Dözümdən yoğururdu 
Tankların lüləsini, 
O, itkiyə vermirdi 
Bir polad giləsini. 
Bizim arxa cəbhənin 
İgid döyüşçüsüydü, 
Zavodda daim iş-güc, 
Zavodda daim küydü. 
Hər döyüşdə, zəfərdə 
Qızın zəhməti vardı, 
Güvarənin zəhməti 
Bəhrə verdi, bar verdi. 
Ən möhkəm silahlarla 
Oğullar sinə gərdi, 
Şad xəbər eşitdikcə, 
Qızın kefi duruldu, 
Düşmənlər yavaş-yavaş, 
Geriyə oturduldu. 
Hələ beş gün qalmışdı 
Qələbə günümüzə, 
Həmişə yetişmişdi 
Güvarə ünümüzə. 
Amma bir gün Güvarə 
Soldu, çiçək tək soldu. 
Elə iş başındaca 
Güvarə həlak oldu. 
Beş gün də yaşasaydı  
                                                                       GƏNCƏNİN DASTANI 
 
 61  
 
 
 
Şən görərdik könlünü, 
Ona qismət olmadı 
Böyük Qələbə günü. 
Barını çox dadmadı 
Güvarə bu həyatın, 
Dünyamızdan köç etdi 
Polad örpəkli qadın. 
Bu gün Leninqradda 
Onun şan-şöhrəti var, 
Böyük qələbəmizdə    
Onun çox zəhməti var.  
 
 
 
 
 
 
 
 
 
 
 
 
 
 
 
 
 
 
  MİKAYIL YANAR 
 62  
 
 
IV. GƏNCƏ SÖZ MEYDANIDIR 
 
 
TARİXİ  QƏLƏMLƏ YAZDI  NİZAMİ 
 
Sınağı çox oldu qoca dünyanın, 
Ay Gəncəm, çox gördün qara gün nədi! 
Cahan Pəhləvanın, Qızıl Arslanın, 
Tarixi qılıncla yazmaq istədi. 
 
Sonsuz məhəbbətlə bağlandı elə, 
İlham dəryasında üzdü Nizami. 
Qılınc götürmədi ömründə ələ, 
Tarixi qələmlə yazdı Nizami! 
 
Sənətkar həmişə sözdən yapışdı, 
Çəkdi hesabını, çəkdi aləmlə. 
Azadlıq yolunda daim çarpışdı, 
Düşmənin üstünə getdi qələmlə.     
       
Xalqa ürəyini verdi Nizami, 
Ehtiyac çəksə də onu çox dara. 
O, saray şairi Qivami kimi, 
Gedib əyilmədi hökmdarlara. 
 
Eşqin dəryasında aza-aza o, 
Qaynar ilhamıyla oda büründü. 
Məcnunun eşqiylə yaza-yaza o, 
Axırda özü də Məcnuna döndü. 
                                                                       GƏNCƏNİN DASTANI 
 
 63  
 
 
 
Fikri ümmanları gəzib dolandı, 
Qoymadı soyuya qaynar təbini. 
Yazdı misra-misra, oda qalandı, 
“Xosrov və Şirin”ə açdı qəlbini. 
 
Şam kimi alışıb yandı həyatda, 
Ömrünü əritdi şeirə, qəzələ. 
Eşqin tanrısına döndü həyatda, 
Gözəllik gətirdi “Yeddi gözəl”ə. 
 
Yarıyıb sənətə məhəbbətindən, 
Nizami daşı da dilə gətirdi. 
Söz açıb İsgəndər ədalətindən, 
Neçə hökmdarı haqqa gətirdi. 
 
Nizami haqqında bu sözlər nədir?! 
Onu vəsf etməyə hünər hardadır?! 
Ay Gəncəm, Nizami elə zirvədir, 
Onun, göylərdən də ucadır adı! 
 
Ay Gəncəm, Nizamin günəştək yandı, 
İşığı ən uzaq ellərə getdi. 
Onun “Xəmsə”sinin hər bir qanadı, 
Dünyanın qoynunda bir planetdi. 
 
Ay Gəncəm, Nizami haqqın yolunda, 
Aləmə qələmlə yaydı səsini. 
Elə bir möcüzə vardı kı, onda, 
Açıb tökdü “Sirlər xəzinə”sini. 
  MİKAYIL YANAR 
 64  
 
 
 
 
XANIMLAR  XANIMI 
 
Gəncənin qoynunda yazdı, yaratdı, 
Xanımlar xanımı oldu Məhsəti. 
Xəyal dəryasında boy verdi, batdı, 
Sözlə ürəklərə doldu Məhsəti. 
 
Həm şahmatı sevdi, həm musiqini, 
Əbədi vuruldu incəsənətə. 
Haqq oldu həmişə imanı, dini, 
Şeirin qanadında çatdı şöhrətə. 
 
Şahmatda şairin hər gəlişini, 
Zaman alqışladı, “Min əhsən!”- dedi. 
Heç vaxt dəyişmədi öz gərdişini, 
Bu xanım: “Sənətsiz kiməm mən?”- dedi. 
 
Həyatı şahmat tək dolanbac oldu, 
Ömrü qurtarmadı iztirablardan. 
Elə ki, sinəsi nəğməylə doldu, 
Söz açdı həvəslə o, ilk bahardan. 
 
Durdu azadlıqla, durdu yanaşı, 
Zindanlar üzü də gördü bu qadın. 
İti oxa döndü kirpiyi, qaşı, 
İgidlər üstünə gərdi bu qadın. 
 
                                                                       GƏNCƏNİN DASTANI 
 
 65  
 
 
 
İlhama gətirdi Xətiboğlunu, 
Yaşadı onunla nəfəs-nəfəsə. 
Qaraguruhların aldı  ağlını, 
Dövran min toy tutdu bu qoşa səsə. 
 
Məhsəti xanımın rübailəri, 
Qalxdı dövranında dörd dirək kimi. 
Onun hər misrası, onun hər sətri, 
Çırpındı narahat bir ürək kimi. 
 
Dövran az tutmadı şairi daşa, 
Yolunda, izində tələ qurdular. 
Sevdalı günləri büründü qışa, 
Onu çiçəklə yox, daşla vurdular. 
 
“Sevirəm” deyənə “sevmə” dedilər, 
Qadın ürəyinə od vurdu zaman. 
Onun varlığını yun tək diddilər, 
Ömrünü, gününü çox yordu zaman. 
 
Məhsəti qəlbinin döyüntüləri, 
Göylərə qaldırdı Xətiboğlunu. 
Min söz xəzinəsi, min söz gövhəri, 
Başından çıxardı onun ağlını. 
 
Bu sevgi əbədi tarixə düşdü, 
Onlara eyhamla baxan da oldu. 
Gəncəmdə günəşim ayla görüşdü, 
Bu sevgi su kimi sözlə duruldu. 
  MİKAYIL YANAR 
 66  
 
 
 
Onlar bənzədilər qoşa qanada, 
Uçdular, uçdular eşq səmasında. 
İnci tək baxdılar onlar həyata, 
Axdı arzuları damarda, qanda. 
 
Eşqin badəsini çəkib başına, 
Özünü odlara atdı Məhsəti. 
Dözüb dünyamızın qarlı qışına, 
Sənət zirvəsinə çatdı Məhsəti!.. 
 
 
ŞƏFİ   DÜNYASI 
 
Gəncədə doğulub boy atıb Şəfi, 
Neçə-neçə inci yaradıb Şəfi. 
Memarlıq edirmiş atası eldə,  
Daim ucalırmış xalqın gözündə. 
Atası kərpiclə, Şəfisə  sözlə, 
Minarə yapıblar bu yer üzündə. 
Mirzə Fətəliyə dərs deyib Şəfi,  
Qəflət yuxusundan oyadıb onu, 
Göstərmək olubdur onun şərəfi, 
Mirzə Fətəliyə həyat yolunu. 
Bir gün Mirzə Şəfi Tiflisə köçüb,  
Neçə sənətkarla dostlaşıb burda, 
Çətin sınaqlardan üzü ağ keçib, 
Kömək umanları qoymayıb darda. 
Almaniyadan gəlmiş Bodenştedtlə, 
                                                                       GƏNCƏNİN DASTANI 
 
 67  
 
 
 
Tiflisdə yaxından tanış olub o. 
Bu gənc sənətkarın hər qayğısına, 
Sonsuz məhəbbətlə daim qalıb o. 
Bodenştedtə o, şərq şeirinin, 
Dərin qatlarından necə sirr açıb, 
Zəkası günəş tək yanan şairin, 
İlhamı qəlblərdə gur işıq saçıb. 
Bodenştedtlə Şəfi dostlaşıb möhkəm, 
Sanki iki bədən, bir ürək kimi, 
Qoşa göründülər həmişə, hər dəm, 
Şeirdə, sənətdə cüt çiçək kimi. 
Bir gün Bodenştedt deyib:”- Müəllim, 
Heç dilim də gəlmir, bir kəlmə deyim. 
Əgər siz icazə versəniz mənə, 
Dönmək istəyirəm doğma vətənə. 
Yaxşı bilirsiniz marağımı siz, 
Mənə çox xoş gəlir şeirləriniz. 
Özümlə götürüb aparım barı, 
Yazdığınız bütün əlyazmaları. 
Orda çevirərəm alman dilinə, 
Damət tutaram mən alman elinə.” 
Şəfi çox düşündü, çox fikrə daldı, 
Axır ki, bu fikrə o razı oldu. 
Beləcə ayrıldı iki sənətkar, 
Sanki aralığa düşdü boran, qar, 
Daha bir birinə əli çatmadı,  
Onlar bir birindən xəbər tutmadı. 
Bodenştedt elə ki, vətənə getdi,  
Şəfidən bir xeyli tərcümə etdi, 
  MİKAYIL YANAR 
 68  
 
 
Almanlar içində bu tərcümələr, 
  Surətlə yayıldı görün nə qədər. 
Sənətdə nə qüdrət, nə qüvvət vardı, 
Göylərə ucaldı Şəfinin adı... 
Bodenştedt dözmədi belə şöhrətə, 
Qara bir xətt çəkdi haqq-ədalətə, 
Cinayət törətdi o bu həyatda, 
Belə xəbər yaydı hər mətbuatda: 
“Yoxdur Şəfi adlı elə bir şair, 
 Həmin şeirlərsə bilin, mənimdir! 
Şəfi təxəllüsü götürmüşəm mən, 
Bu nəğmələr qopub öz ürəyimdən.” 
Bodenşdent beləcə xalqı aldatdı,  
Ancaq müvəqqəti şöhrətə çatdı. 
Cidanı çuvalda gizləmək olmaz! 
İllər qanad çaldı, aylar ötüşdü, 
Axır ki, haqq gəlib yoluna düşdü.  
Bodenştedtdən sonra, Şəfidən sonra, 
Şəfəqlər çiləndi qaranlıqlara. 
Kimsə boğammadı haqqın səsini,  
Bildilər Şəfinin faciəsini. 
Arxadan şairə vurulan bıçaq,  
Qatilin özünü məhv etdi ancaq! 
Buludlar muraza çata bilmədi,  
Günəşin üzünü tuta bilmədi. 
Düzdür, özgə ünvan, özgə bir adla, 
Şəfi ömür sürdü sirli həyatla. 
Ömrü gödək oldu bu xəyanətin,  
Qayıtdı Şəfinin şanı, şöhrəti. 
                                                                       GƏNCƏNİN DASTANI 
 
 69  
 
 
 
Öz halal haqqıyla axır görüşdü,  
 İşığı ellərdən ellərə düşdü! 
 
 
“DİVANİ - HİKMƏT”in  HİKMƏTLƏRİ 
 
Yaranıb Gəncədə “Divani-Hikmət”, 
Qısa bir zamanda qazanıb şöhrət. 
Hər sözü, söhbəti qızılmış, zərmiş, 
Şair Mirzə Şəfi ona rəhbərmiş. 
Yazanlar, pozanlar yığılıb bura, 
Daim haqsızlığı çəkirmiş dara, 
Burada səhərdən axşama qədər, 
Uzanırmış şirin müzakirələr. 
Burdan qələm əhli alırmış qüdrət, 
Burdan hər bir şeir tapırmış şöhrət. 
Kəpəzin, Göygölün gözəllikləri, 
Burda andırırmış ilkin səhəri. 
İlham da qaynayıb daşarmış burda,  
Nizaminin ruhu yaşarmış burda. 
Şairlər gəlirmiş burda döş-döşə, 
Onlar haqsızlığı çəkirmiş şişə. 
Sözlər düzülürmüş qatara burda, 
Hisslər üz tuturmuş bahara burda. 
Şəfiymiş məclisin şanı, şöhrəti, 
Şairlər ulduzmuş, günəşmiş Şəfi. 
Hər yana çatırmış onun işığı, 
Olurmuş məclisin xoş yaraşığı. 
Beləcə, neçə il adlayıb keçib, 
  MİKAYIL YANAR 
 70  
 
 
Bir gün Mirzə Şəfi Tiflisə köçüb, 
Nacinin sinəsi  alışıb yanıb, 
Ötən günlərinə fikri dolanıb. 
Şəfiylə tapıbmış Naci qiyməti, 
Gəncəni tutubmuş onun şöhrəti. 
Şəfi öz çiyninə dərd-qəm götürüb, 
Bəli, Naci adlı şair yetirib. 
Naci qəmə batıb Şəfidən sonra, 
İşləri tuş gəlib borana, qara. 
“Divani-Hikməti” düşünüb şair, 
Bir yol axtarıbdır, bir yol gəzibdir. 
Qoymayıb bu məclis dağılıb getsin, 
Dərin burulğanda burulub getsin. 
Çirməyib qolunu, girişib işə, 
Qoymayıb şairlər düşsün təşvişə. 
Xiridarı olub min gövhərin o, 
Ağsaqqalı olub şairlərin o. 
Daha da nurlanıb “Divani-Hikmət”, 
İndi də Nacidən toplayıb qüdrət. 
“Divani-Hikmət”in səsi, sorağı,  
Tutub neçə yurdu, neçə torpağı. 
Şairlərin olub burda ömrü yaz, 
Həm İsmayıl Zəbih, həm Molla Abbas. 
Yazıb yaradıblar coşqun ilhamla,  
Söz-söz ucalıblar sonsuz inamla. 
Nəhəng bir çıraq tək tapıbdı şöhrət,  
Gəncənin qoynunda “Divani-Hikmət”, 
Tarixi çevirin, siz tanış olun, 
Hələ də şöləsi sönməyib onun! 
                                                                       GƏNCƏNİN DASTANI 
 
 71  
 
 
 
 
  QOŞA  MƏZAR 
 
Qəriblərin məskəni 
Gəncəm olub həmişə, 
Qəribləri qoynuna 
Gəncəm alıb həmişə. 
Gəncədə pənah tapıb 
Şair Abbas Səhhət də, 
Ondan xatirə qalıb 
Neçə söz də, söhbət də. 
Şair Məhəmməd Hadi 
Yön çevirib Gəncəmə, 
Ömrünün sonlarını 
Əzablarla yaşayıb 
Burada o, sən demə. 
Bu dahinin ölümü 
Sükutla ötüb keçib, 
Zaman onun üstünə 
Kölgələr tutub keçib. 
Səhhətini itirib 
Şair Abbas Səhhət də, 
Ayrılıb Şamaxıdan 
Müdhiş zəlzələlərdə. 
Əl üzüb səadətdən 
Rahatlıq tapmayıb o, 
Neçə yeri dolanıb, 
Axırda Gəncəm onu 
Bir doğma övlad sanıb. 
  MİKAYIL YANAR 
 72  
 
 
Gəncədə də Səhhətin 
Ömrü dinclik görməyib, 
Sönüb o, çıraq kimi 
Uzun ömür sürməyib. 
Şair Məhəmməd Hadi 
Qovuşmayıb yarına, 
Düşüb zəmanəsinin 
Şaxtasına, qarına. 
Qara qışa çevrilib 
Onun çiçəkli yazı, 
Verməyiblər şairə 
Sevdiyi gözəl qızı. 
O da küsüb dünyadan 
Hara gəldi üz tutub, 
Sinəsində məhəbbət 
Sönməz bir ocaq çatıb. 
Hadi  hər yanı gəzib, 
Çox yerləri dolaşıb, 
Axırda da Gəncəmlə 
Ana tək qucaqlaşıb. 
Onun da Səhhət kimi 
Bəxti üzə gülməyib, 
Buludlar başı üstdən 
Ölüncə çəkilməyib. 
Beləcə, qırx yaşında  
Hadi dünyadan köçüb, 
Eşq camını içməmiş 
Əcəl camını içib. 
Səhhət kimi onun da 
                                                                       GƏNCƏNİN DASTANI 
 
 73  
 
 
 
Ömrü, günü alışıb, 
Səhhət kimi onun da 
Cismi mənim Gəncəmdə 
Torpaqlara qarışıb! 
Səhhət kimi onu da 
Bir gün dəfn eləyiblər 
Gəncəçay sahilində. 
Ünvanına dönüb o 
Əsən qara tufanın, 
Əsən qara yelin də. 
Gəncəçay sahilində 
Yatır qoşa sənətkar, 
Onların məzarına 
Zaman-zaman yağır qar... 
Biganəlik küləyi, 
Ovub bu məzarları. 
Manqurtluq da diqqətdən 
Qovub bu məzarları. 
Sonra dəyişib həyat, 
Calanıb illər ilə, 
Son qoyulub get-gedə 
Çovğuna, qara yelə. 
Şairlərin məzarı 
Bürünüb yavaş-yavaş 
Min bir çiçəyə, gülə. 
Bu məzarlar tarixə 
Dönüb obada, eldə, 
Biri sol sahildədir, 
O biri, sağ sahildə. 
  MİKAYIL YANAR 
 74  
 
 
Çay da qoşa məzarın 
Hər gün könlünü alır. 
Neçə illərdən bəri,  
Həm gecə, həm də gündüz 
Onlara layla çalır! 
 
 
 
        İKİ  ƏLİ 
 
Gəncənin qucağında 
Boy atıb iki Əli, 
Zamanın əzabından 
Od tutub iki Əli. 
 
Onların damarından 
Söz fışqırıb, söz axıb, 
Onların qələmindən 
Zaman ayağa qalxıb. 
 
Biri Əli Nəzmiymiş, 
Biri də Əli Razi, 
Haqq sevənlər onlardan 
Daim razıymış, razı. 
 
Müdam “Molla Nəsrəddin” 
Onların ünvanıymış. 
Damarlarından axan 
Coşğun, qaynar qanıymış. 
                                                                       GƏNCƏNİN DASTANI 
 
 75  
 
 
 
 
“Molla Nəsrəddin” üçün 
Tiflisə gedibmişlər. 
Bu jurnalın əliylə 
Bərk dostluq edibmişlər. 
 
Bu jurnal şairləri 
Sənətə alışdırıb, 
Onları bir-birinə 
Qaynadıb, qarışdırıb. 
 
Biri olub “Sərsəri”, 
Biri olub “Bambılı”, 
Gizli adla açıblar 
Onlar çox qeylü-qalı. 
 
Yalançı mollaları 
Tutublar top-tüfəngə, 
Əllərində qələmi 
Dönüb şirə, pələngə. 
 
Zamanın çox eybini 
Açıb töküblər onlar, 
Arvad düşkünlərinə 
Çox dağ çəkiblər onlar. 
 
Onların şeirləri 
Dövrün düzgüsü olub, 
 
  MİKAYIL YANAR 
 76  
 
 
Yazdıqları əsərlər 
Haqqın güzgüsü olub. 
 
Onlar ürək oduyla 
Yazıb, yaradıbdılar, 
Yolunu azanlara 
Sözlə tor atıbdılar. 
 
“Molla Nəsrəddin” üçün 
Onlar olub min dilək, 
Bu jurnal yaşamaqçün 
Onlar dirəkmiş, dirək. 
 
Onlar haqsızlıqların 
Daim inadı olub, 
Bizim tənqidimizin 
Qoşa qanadı olub. 
 
 
 MİRZƏ  ABBAS  ABBASZADƏ 
    
Mirzə Abbas Gəncədə 
Böyük ad-san almışdı, 
On doqquzuncu əsrin 
Maarifçisi olmuşdu. 
Yazmışdı yurdumuzda 
İlk əlifba kitabı, 
Sevərək oxuyurdu 
Hər el-oba kitabı. 
                                                                       GƏNCƏNİN DASTANI 
 
 77  
 
 
 
Mirzə Abbas canını 
Elmə fəda edirdi, 
Daim maarifçiliyi 
Nicat yolu görürdü. 
Dərs deyirdi Gəncədə 
Sevimli türk dilindən, 
Çoxları narahatdı 
Onun bu əməlindən. 
Onun “Şəriət dərsi” 
Kitabı sevilirdi, 
Kitabın hər sözünü  
Hamı əzbər bilirdi. 
“Arvad ağısı” onun 
Bayatı toplusuydu, 
Bayatılar, laylalar 
Xalqın ürək oduydu. 
Mirzə AbbasI hər an 
Nadanlar izləyirdi, 
Xəbis niyyəti üçün 
Bir fürsət gözləyirdi. 
Qara qüvvələr onu  
Axır susdurdu bir gün, 
Qaş-qabağı tutuldu 
Bu zaman yerin, göyün. 
Bədxahlar bir gülləylə 
Arzusuna çatdılar, 
Onu günahsız yerə 
Küçədəcə atdılar. 
Mirzənin “Əlifba”sı 
  MİKAYIL YANAR 
 78  
 
 
Onun ömrünə döndü, 
Gəncə bu “Əlifba”yla 
Tarix boyu öyündü. 
Mirzənin arzuları 
Ürəyində qalmadı, 
Zirvələrdə dayandı 
Maarifçilikdə adı. 
“Əlifba” nəşr olundu 
Bu yurdda neçə kərə. 
Elmin qaranquşu tək 
Qanad açdı hər yerə. 
Bu gün Mirzə Abbası 
Düşünürük, anırıq, 
Onu maarifçiliyin 
Qaranquşu sanırıq. 
  
 
 
                     ABDULLA   SUR 
 
On doqquzuncu əsrdə 
Gəncədə doğulub Sur, 
Onun çox əsərləri 
İndi yadigar durur. 
Hələ on beş yaşından 
İstedadı daşırdı, 
Sənətə könül verib 
Şeirlər də qoşurdu. 
Abdulla Sur getmişdi 
                                                                       GƏNCƏNİN DASTANI 
 
 79  
 
 
 
Gənclikdə İstanbula, 
Burada elm öyrənə, 
Burada təhsil ala... 
Türk şairi Nigardan, 
Nəfidən də yazmışdı, 
Onların sənətini 
Elmi dillə yozmuşdu. 
Abdulla Sur zəkası  
Gözlərə nur saçırdı, 
Zülmətlərin içində 
İşıq yolu açırdı. 
Abdulla Türkiyənin 
Ədəbi tarixindən  
Bir kitab da yazırdı. 
Dayazda işi yoxdu 
Dərinlikdə üzürdü. 
Satirik yazıları 
Diqqətdən yayınmırdı. 
Gördüyü nöqsanları 
Qələmindən danmırdı. 
Türkiyədən dönmüşdü 
Doğma Azərbaycana, 
Yayılmışdı şöhrəti 
Onun bütün hər yana. 
“Füzuliyə bir nəzər” 
Adlı əsər yazmışdı, 
Böyük ustad haqqında 
Çox incilər düzmüşdü. 
Əcəl macal vermədi 
  MİKAYIL YANAR 
 80  
 
 
Bu qüdrətli insana, 
Vurdu ömrünü sona. 
Onu cavan yaşında 
Apardı dünyamızdan, 
Sanki bir yarpaq kimi 
Qopardı dünyamızdan. 
Suru tanıyanların 
Qəlbini kədər aldı, 
Ədəbiyyat tarixi 
Abdulla Sursuz qaldı. 
Bu gün də Türkiyədə 
Suru daim anırlar, 
Onu söz sənətinin 
Məğrur oğlu sanırlar. 
 
 
 
ƏHMƏD  CAVAD  HARAYI 
 
Gəncənin qoynunda bir şair vardı, 
Görüb duyduğunu şeirə alardı, 
Daim vəsf edərdi gözəllikləri, 
Nurlu gələcəyi, aydın səhəri. 
Qəlbində duyğular qatar-qatardı, 
Onun gözlərində dünya bahardı. 
Göygölə neçə yol səfər etmişdi, 
Dayanıb sahildə fikrə getmişdi. 
Duyğular qoynunda dalıb xəyala, 
Demişdi: ” Göygölüm bənzər marala.” 
                                                                       GƏNCƏNİN DASTANI 
 
 81  
 
 
 
Əhməd Cavadımın ilhamlı könlü, 
Sözlə yaratmışdı yeni “Göygöl”ü. 
O dünyadan köçən qızı Almaza, 
Misralar yazmışdı dərdin əlindən, 
Bir görün şairin çəkdiklərini, 
“Can verən sən idin, canı çıxan mən”. 
Zaman yeni-yeni müsibətlərlə 
Ağrıya-acıya bükdü şairi, 
Bala matəmindən çıxmamış hələ, 
Min-min sınaqlara çəkdi şairi. 
Bir gün paxılların tutuldu üzü, 
Onu yuxarıya satdılar düzü, 
Dedilər: ”- Düşməndir, bu şair Cavad! 
Onun şakəridir ancaq “Müsavat”. 
Danır həqiqəti, unudur haqqı, 
Yolundan, izindən sapdırır xalqı. 
Bir baxın, Kürə də o, “əyil” deyir,  
Axıb gedən çaydan o, nə istəyir?! 
Beləcə satdılar Əhməd Cavadı, 
Odlara tuş gəldi şair həyatı, 
Cavadın taleyi tərsinə döndü, 
Başının üstündə bulud göründü. 
Şairin xoş günü döndü tərsinə, 
Fərman çıxardılar onun həbsinə, 
Yoldaşı Şükriyyə, anası Yaxşı, 
Axıtdı gözündən hər gün göz yaşı. 
Qadınların başı çox daşa dəydi, 
Onlar hər gün neçə qapını döydü: 
- Doğrusu bilmirik, bilmirik axı, 
  MİKAYIL YANAR 
 82  
 
 
Bizim bu Cavadın nədir günahı?! 
Eh, ancaq kimiydi bu sözə baxan, 
Yıxılmış kəslərə bir qəhmər çıxan! 
Qəbul qapısında hər kim görürdü, 
Yazıq qadınlara cavab verirdi:  
- Cavadı günahsız sayırsız axı, 
İlhamı deyilmi onun günahı?! 
Zindanlar küncündə yaşadı şair, 
Həbsdə də yazdı həyata dair. 
Düşündülər, yəqin dərs olar ona, 
Axır fərman çıxdı azadlığına. 
Şair vəsf etsə də torpağı, daşı, 
Yenə qurtarmadı ağrıdan başı, 
Hər nədən yazdısa qara yaxdılar, 
Durub arxasınca tərs-tərs baxdılar. 
Onu nifrət dolu gözlə yedilər, 
Adına həmişə “düşmən” dedilər. 
O, qəmdən yazanda, “dəmdi” dedilər, 
O, dəmdən yazanda “qəmdi” dedilər. 
Bir gün “otuz yeddi” küləyi əsdi, 
Əhməd Cavadımın ömrünü kəsdi, 
Dedilər:”- İşıqlı günlərdən gensən, 
Sovet dövlətinə qatı düşmənsən. 
Şair deyilmişsən, cəsussan, cəsus, 
Daha nəğmə qoşma, dinmə, lal ol, sus!” 
Elə bil günəşə “çıxma” dedilər, 
Axan bir bulağa “axma” dedilər, 
Dandılar bir anda Arazı, Kürü, 
Taleyin təkəri fırlandı geri. 
                                                                       GƏNCƏNİN DASTANI 
 
 83  
 
 
 
Üzünə yalandan şahid durdular, 
Onun qollarına qandal vurdular. 
Həqiqətin ağzı dirəndi daşa,  
Şükriyyənin üzü bələndi yaşa. 
Yenidən tutdular Əhməd Cavadı, 
Yenidən zəhərə döndü həyatı. 
Qoymadılar açsın yazda çiçək, gül, 
Qoymadılar nəğmə oxusun bülbül. 
Günəşin üzünü tutdu buludlar, 
İşığı bir anda uddu buludlar. 
Vəsf etdiyi üçün gözəl dünyanı, 
Gözəl dünyanın da oldu qurbanı. 
Beləcə yetişdi sona bir həyat, 
Heç harda , heç kimdən olmadı imdad! 
Sonralar bilindi nə fəlakətdi, 
Odlar dünyasının Puşkini getdi. 
Bu həsrət kövrəltdi o atəşi də, 
Söndü şeirimizin bir günəşi də! 
 
 
VƏLİ    XULUFLU 
 
Şəmkirdə doğulub Vəli Xuluflu, 
İlk təhsil alıb o, mollaxanada. 
Dinə bağlı olub ilk həyat yolu, 
İstəyib bu yolda yetişsin ada. 
 
Sonra o, yuxudan oyanıb sanki, 
Gizlin inqilabi işə qoşulub. 
  MİKAYIL YANAR 
 84  
 
 
Çiynindən çox basıb taleyin yükü, 
Önündə çox çovğun, qarlı qış olub. 
 
Vurulub sənətə coşqun nəfəslə, 
Gəzib qarış-qarış, gəzib hər yeri. 
Yorulmaq bilməyib, sonsuz həvəslə, 
Toplayıb nə qədər el inciləri. 
 
Ürəklər oxşayıb “El aşıqları”,  
Alıbdır hamının qəlbini ələ. 
Xəyalı üz tutub keçmişə sarı, 
Yol tapıb çox qəlbə, neçə könülə. 
 
Vəli “Koroğlu”ya meydan veribdi,  
Qır atı, Dür atı meydana çəkib. 
“İmla lüğəti” də bar gətiribdi, 
Sanki dilimizi işığa büküb. 
 
Vəli Xuluflunun “Tapmaca”ları,  
Çəkib fikirləri dağa, arana. 
Əsərləri olub dövləti, varı, 
Şan-şöhrət gətirib həmişə ona. 
 
Köçüb dünyamızdan Vəli Xuluflu, 
Sınıb sərt küləkdən qolu, qanadı. 
Eniş-yoxuşludu həyatın yolu,  
Qovuşub tarixə Vəlinin adı. 
 
 
                                                                       GƏNCƏNİN DASTANI 
 
 85  
 
 
 
                 GİZLİ  QALMIŞ  ŞAN –ŞÖHRƏT 
         
Utancaq bir gəncmiş Ələkbər Ruhi, 
Sənət aləmində təvazökarmış. 
Ancaq ürəkləri yandıran-yaxan, 
Məsnəvisi varmış, qəzəli varmış. 
 
Gizli saxlayırmış şeirlərini, 
Sözün xislətini yaxşı duyurmuş. 
Qəzetə vermirmiş bir əsərini, 
Həmişə sandığa qoyub yığırmış. 
 
Heç nəyə, heç kimə məhəl qoymadan, 
Sakitcə axırmış bir bulaq kimi. 
Şöhrətə uymadan, şana uymadan,  
Yanırmış içindən bir ocaq kimi. 
 
Düşünürmüş gözəl şeirlərini, 
Yazıb yaradacaq ahıl yaşında. 
Ancaq bilmirmiş ki, qara buludlar, 
Əskik olmayacaq onun başından. 
 
Deyirmiş, sənətdə püxtələşib mən,  
Sonra da bir kitab buraxdıracam, 
Haçan söhbət düşsə söz aləmindən,  
Görsünlər meydanda mən də bir tacam. 
 
Ömür qabaqdadır deyirdi hələ, 
Şeirlər yazırdı gülə, bülbülə, 
  MİKAYIL YANAR 
 86  
 
 
Bu gənc olmasa da özündən razı,  
Şeiri andırırdı gülüzlü yazı. 
 
İyirminci əsrin əvvəllərində, 
Solub meyxanalar küncündə solub, 
Ayrılıq camını içib həyatda, 
Köçüb gənc yaşında, köçüb həyatdan. 
 
Onun faciəsi necə ağırmış,  
Bu gün hiss edirik Ruhi yerini. 
Müsibətə baxın, bir zaman varmış,  
Gəncə tanımırmış öz şairini. 
 
Ruhi istedadı, Ruhi qələmi,  
Zamanın çağlayıb axan səsiymiş, 
Şair tanınmayıb bu günə kimi,  
Bu da millətimin faciəsiymiş. 
 
Bu gün öyrənirik, bu gün bilirik,  
Sənətdə nə imiş Ruhi qüdrəti, 
Biz haqqın üstünə indi gəlirik, 
Qələmi incilər yazan şairin, 
Gizlində qalıbmış şanı-şöhrəti 
 
 
 
 
 
 
                                                                       GƏNCƏNİN DASTANI 
 
 87  
 
 
 
 
         CAHANBAXIŞ  QÜDRƏTİ 
 
Gəncəmin bir oğlu da 
Sənətə vurğun idi, 
Onun qələmi daim, 
Olduqca dolğun idi. 
Bu oğul – Cahanbaxış, 
Yazırdı, yaradırdı, 
“Qonşular”la sənətdə 
O, ilk addım atırdı. 
Hər bir hekayəsində 
Zamanın səsi vardı. 
Sətirlərdə Gəncənin 
İsti nəfəsi vardı. 
Cahanbaxış qüdrəti 
Daşı mum eyləyərdi. 
Ən sərt qayanı belə, 
Ovub qum eyləyərdi. 
Yazırdı, yaradırdı  
Qəlbində ulu istək, 
Düzülürdü  tarixə 
Sətirlər çiçək-çiçək. 
Parlayırdı  sənətdə 
Gözəl tərcümələri, 
Tərcümələrdə idi, 
Onun böyük zəfəri. 
Əzabla çevirmişdi, 
Dilimə  “Sakit Don”u, 
  MİKAYIL YANAR 
 88  
 
 
Göylərə qaldırmışdı 
Bu tərcüməsi onu. 
Qələmindən keçmişdi 
Onun “Oyanmış torpaq”. 
Boy atmışdı sənətdə 
Qələmi yarpaq-yarpaq. 
Tərcümə eləmişdi 
O, Fuçiki, Qoqolu, 
Tərcümədən keçirdi 
Cahanbaxışın yolu. 
Əridirdi ömrünü 
Tərcüməçilik ilə. 
Dahilərin ömrünü 
Bağlayırdı bu elə. 
İndi onu anırıq 
Yanır, qəlbimiz yanır, 
Fikrimizdə həmişə 
Cahanbaxış dolanır. 
 
 
MİR CƏLAL 
 
Nəsrimizdə qəlb ovlayan Mir Cəlal, 
Bu dünyaya Ərdəbildə göz açıb. 
Daim ona həmdəm olub xoş xəyal, 
Baxışından sətirləri nur saçıb. 
                     *** 
Gəncəyə üz tutub körpə yaşından, 
Burda təhsil alıb, kamala çatıb. 
                                                                       GƏNCƏNİN DASTANI 
 
 89  
 
 
 
 
Ehtiyac tufanı əsib başından, 
Onu sınaqların qoynuna atıb. 
                     *** 
Gəncədə qovuşub arzu-diləyə, 
Mir Cəlal inamla deyib sözünü. 
Burda onun əli çatıb çörəyə, 
Təhsil yollarına tutub üzünü. 
                     *** 
Mir Cəlal bilməyib rahatlıq nədi, 
Gündüz dincəlməyib, gecə yatmayıb. 
Onun hər əsəri bir xəzinədi, 
Çıxıb ortalığa yerdə batmayıb. 
                      *** 
Elmin yollarıyla addımlayaraq, 
Həyatda doktorluq adını alıb. 
Torpağı özünə həmdəm sayaraq, 
Bu yurdun müqəddəs bir oğlu olub. 
                      *** 
Bir bələdçi olub “Sağlam yollarda”, 
Mərd çıxıb zamanın sınaqlarından. 
Vecinə almayıb boranda, qarda, 
Ərməğan toplayıb könül barından. 
                       *** 
Üsyanlar qaldırıb hər cür süstlüyə, 
Hər cür ətalətə daş atıbdı o. 
Tablaşıb soyuğa, dözüb istiyə, 
“Dirilən adam”ı yaşadıbdı o. 
                      *** 
  MİKAYIL YANAR 
 90  
 
 
“Gözün aydın” deyib oxucusuna, 
“Vətən” sınağından çıxıb üzü ağ. 
“Silah qardaşları” qoymayıb sına, 
“Ləyaqət” də olub ən uca bir dağ. 
                      *** 
“Bostan oğrusu”nun düşüb izinə, 
Əliəyrilərin verib dərsini. 
“Təzə şəhər” qurub ədib özünə, 
O, “İki rəssam”ın anıb səsini. 
                      *** 
Mənalı bir ömür yaşayıb ədib, 
Zaman pozammayıb heç vaxt şəstini, 
Sənətdə çinar tək boy atıb gedib, 
Söyləyib “Bir gəncin manifesti”ni. 
 
 
 
HƏMİD ARASLI 
 
Böyük alim idi Həmid Araslı, 
Sinəsində neçə dastan varıydı. 
Aşığı sevərdi sinəsi sazlı, 
“Dədə Qorqud” ona ilk baharıydı. 
                     *** 
Onun yaddaşında Nizami ruhu, 
Daima günəş tək işıq saçırdı. 
Kədərə dəyərdi hər zaman oxu, 
“Nəsimi”yə doğru yollar açırdı. 
                     *** 
                                                                       GƏNCƏNİN DASTANI 
 
 91  
 
 
 
Saib Təbrizini, Kişəvərini, 
Qələmin hökmüylə bütləşdirirdi. 
Dahi Füzulinin qəm-kədərini, 
Onun sevgisiylə cütləşdirirdi. 
                     *** 
Həmid Araslının alın tərindən, 
“Koroğlu” dastanı meydana çıxdı. 
Söz açdı Vaqifin əsərlərindən, 
“Durnalar” yenidən havaya qalxdı. 
                      *** 
Xətai sözünü dəyərləndirib, 
Araslı hər fikri yazıb ilhamla. 
Vidadi ruhuna min don geydirib, 
Anıb bu şairi çox ehtiramla. 
                     *** 
O, böyük sənətkar söz aləmində, 
Tükənməz səbrlə qoyub izini. 
Bircə gün masadan durmayıb gendə, 
Qövsi Təbrizidən açıb sözünü. 
                     *** 
Mirzə Fətəlinin söz xəzinəsi, 
Açıldı Araslı qələmi ilə. 
Təhlillər apardı isti nəfəsi, 
Gözəl komediyalar aləmi ilə. 
                     *** 
Sabir dəryasına baş vurdu Həmid, 
Üzə çıxardı ləl, çıxardı gövhər. 
Sənət meydanında oldu bir igid, 
Qazandı qələmlə gör neçə zəfər. 
  MİKAYIL YANAR 
 92  
 
 
                     *** 
Folklorda cəfası çox oldu onun, 
Yazıya köçürdü el yaddaşını. 
Adı unudulmur bu eloğlunun, 
          Daim uca tutur söz sirdaşını.   
 
 
        ORUC   QOŞQARLI 
 
Doğulub Bağbanlar məhəlləsində, 
Hələ atası da bağban olubdur. 
Çayları andırıb o gur səsində, 
Bütün gözəlliyə heyran olubdur. 
 
O, meylini salıb hərbi məktəbə, 
Hərbi Akademiya bitirib axır. 
Hər an tabe olub hər bir tələbə, 
Hərbi təlimləri götürüb axır. 
 
Xəstəlik qoymayıb işləsin onu, 
İstefaya çıxıb Oruc Qoşqarlı. 
Dəyişib doğrusu sənət yolunu, 
Başqa işə baxıb Oruc Qoşqarlı. 
 
Komandanlıq edib bizim Gəncədə, 
Köksü od-alovlu yazıçılara. 
Rahatlıq tapmayıb gündüz, gecə də, 
Çalışıb qovuşsun sözlər bahara. 
 
                                                                       GƏNCƏNİN DASTANI 
 
 93  
 
 
 
Ancaq müharibə başlayıb bir gün, 
Könüllü cəbhəyə yollanıb Oruc, 
Salıb döyüşlərdə, salıb haray-ün, 
Səngərlərdə məğrur dayanıb Oruc. 
 
Amma yaralanıb o, bir döyüşdə, 
Bununla ordudan tərxis olunub. 
Öndə addımlayıb Oruc hər işdə, 
Zəhməti ömrünün şöhrəti sanıb... 
 
Qələmi durmayıb bu sənətkarın,  
Od-alov içində “Kerçə yol” gedib. 
“Qaynar bulaq” ilə ilkin baharın, 
Qoynuna həmişə xoş xəyal gedib. 
 
“General Korbışev” yoldaşı olub, 
Üz tutub Qoşqarlı, nurlu səhərə. 
Böyük şöhrət tapıb, məğrur ad alıb, 
Yetişib həyatda qələbələrə. 
 
Gəncəm min həvəslə söz-söhbət açır, 
Oruc qələminin məhəbbətindən. 
Onun arzuları quş kimi uçur, 
Daim soraq verir səadətindən. 
 
 
 
 
 
  MİKAYIL YANAR 
 94  
 
 
     CƏBHƏDƏ   SINAN   ÜMİD 
 
Gəncəm şairlərin beşiyi olub,  
Bu torpaq şeirlə, sözlə yoğrulub. 
Gəncədə doğulub bir sənətkar da,  
Ömür əridirmiş o, misralarda. 
Fərrux Həsənliymiş həmin sənətkar,  
Hələ baharıymış ömrü, ilk bahar. 
Qırx birin tufanı nə zaman əsib,  
Onun da ömrünü yarımçıq kəsib. 
Qələmi süngüyə dönən şairin, 
Qəlbini deşirmiş sonsuz qəzəb, kin. 
Fikri uzağıymış yasa, ağıya,  
Meydan oxuyurmuş daim yağıya! 
Onun güllələri alov saçırmış,  
Şair şeiriylə də atəş açırmış, 
Döyüşdən qaçmırmış bu şair-əsgər,  
Vaxtı keçirmirmiş cəbhədə hədər. 
O gah avtomatla, gah da qələmlə,  
Düşmənlərin üstə edirmiş həmlə, 
Könlündə nə qədər duyğular varmış,  
Sərrast atəşiylə nişan alarmış. 
Axırda şairi fələk sayıbdır,  
Ömrünə bir güllə nöqtə qoyubdur, 
Bir şair ömrü də yetişib sona,  
Köksündə şeirlər bələnib qana. 
Gödəlib Gəncəmin söz-sənət soyu,  
Bir şair taleyi, bir şair boyu! 
 
                                                                       GƏNCƏNİN DASTANI 
 
 95  
 
 
 
          NAKAM   ŞAİR 
 
Gəncədə bir bulaq qaynayıb, coşub,  
Bu bulaq – Şirzadmış şeirlər qoşub, 
Şeirlər qoşub o, torpağa, daşa, 
Şeirlər qoşub o, bahara, qışa. 
Onun şeirləri ürək açırmış,  
Obadan-obaya quş tək  uçurmuş. 
Qırx birinci ildə o ağır günlər,  
Şirzad da cəbhəyə gedib bir səhər, 
Soyuq səngərlərdə yazıb şeirini,  
Misralara düzüb incilərini. 
Hələ sevdasına qovuşmayıbmış,  
Tülək tərlanına yovuşmayıbmış, 
Cəbhədə yazıbmış o,  “Gözlə məni”,  
Gətirib gələcəm mən qələbəni! 
“Gözlə məni” olub dillərdə əzbər,  
Onu əzbərləyib nə qədər əsgər. 
Bu şeiri məktubda hey dönə-dönə,  
Göndərib hər əsgər öz ülkərinə. 
Bu şeir qızların təpəri olub,  
Ümid yollarında səhəri olub. 
Bu şeir qızlara dözüm gətirib,  
Onları yolların üstdə bitirib. 
Şirzad qələmində zəfər inadlı, 
Yazıb: “Döyüş marşı”, “Təslim olmadı”. 
O, cib dəftərinə soyuq səngərdə,  
Hələ neçə-neçə yazıb şeir də. 
Bu şair cəbhədən zəfərlə dönüb,  
  MİKAYIL YANAR 
 96  
 
 
Amma çox keçməyib, taleyi sönüb... 
Haqqında böhtanlar qol-qanad açıb,  
Bu nakam şairdən xoşbəxtlik qaçıb... 
Köksündə min ocaq, od qalayıblar,  
Onun qollarını qandallayıblar. 
Vətəni qoruyan şairin ancaq,  
Mükafatı olub həbsə alınmaq. 
Qoruyub vətəni,  anmadan sonu, 
Amma qorumayıb heç vətən onu. 
Üstündən amansız tufanlar əsib,  
Kəsib bu şairin ömrünü, kəsib. 
Zaman şairinə qarşımı çıxıb?! 
Göylərdən çox vaxtsız bir ulduz axıb. 
Yeni yayılırmış aləmə adı,  
Sınıb sərt tufanda qolu, qanadı. 
Nadanlar qəfəsə salıb bülbülü,  
Yanıb azadlıqçün,  çırpınıb könlü. 
Repressiya ünvanlı qanlı həyatda,  
Azalıb Gəncədən bir istedad da! 
 
 
  BƏY  QIZI  NİGAR   XANIM 
 
Doğulduğun gündən sən 
Düşdün çox qalmaqala, 
Bəy qızı olmağın da 
Oldu başına bəla. 
 
Hara yön çevirdinsə 
“Bəy qızıdır” - dedilər, 
                                                                       GƏNCƏNİN DASTANI 
 
 97  
 
 
 
Girəvə düşən kimi 
Haqqını da yedilər. 
 
Bəy nəsli olduğundan 
Taleyin tərs gətirdi, 
Atan bəy olduğundan 
Xoş günləri itirdin. 
 
Niyə, ay Nigar xanım, 
Hər əzaba tuş gəldin?! 
Sənə düşən qayğı da, 
Üfüqlərə çəkildi. 
 
Arxalandın qələmə, 
Kağızı həmdəm sandın, 
Sən söz-söz alovlandın, 
Sən misra-misra yandın. 
 
Gecə-gündüz yatmadın, 
Düşündün “Cəmilə”ni, 
Əlcəzairli qızın 
Sən oldun dərd biləni. 
 
Bir gün baxıb gördün ki, 
“Dənizin səsi gəlir”, 
Dedin: “İşıqlı dünyam” 
Üfüqlərə yüksəlir. 
 
Gənclik umdun günəşdən, 
Sən öz arzuna çatdın, 
  MİKAYIL YANAR 
 98  
 
 
Aləmə şəfəq saçan  
Neçə əsər yaratdın. 
 
Ömür yoldaşın Rəsul 
Köçsə də səndən qabaq, 
Ömrünün sonunacan 
Xəbər tutmadın ancaq. 
 
Elə bildin harasa 
Rəsul çıxıb səfərə, 
Ya axşama qayıdar, 
Ya da gələn səhərə. 
 
Beləcə ovundurdun 
Üç ayadək özünü, 
Sonra da yavaş-yavaş 
Yumdun qəmli gözünü. 
 
Ömrün boyu yaratdın 
Rahatlıqdan gen oldun. 
İyirminci əsrimin, 
Məhsətisi sən oldun. 
 
 
ŞEİRİN ,  SÖZÜN   ANASI 
 
Zərif, incə qız idi 
Bir zamanlar Fəridə, 
Hələ məşhur deyildi 
Düzü şeirləri də. 
                                                                       GƏNCƏNİN DASTANI 
 
 99  
 
 
 
Xəlvət-xəlvət əyləşib 
Quşa şeir yazardı, 
Kəpənəyə, böcəyə, 
Daşa şeir yazardı. 
Xəyallara dalardı 
Çinara söz qoşardı, 
Ürəyində arzular 
Bax beləcə yaşardı. 
Getdikcə şeirləri 
Ulduztək işıq saçdı, 
İmzası da jurnala, 
Qəzetə ayaq açdı. 
Gəldi söz dünyasına 
Fəridə Əlyarbəyli, 
Əlindəki qələmi 
Min arzu, min diləkli. 
Söz-sənət aləmində 
“Arzular” yola çıxdı, 
Fəridənin o gündən 
Üzünə güldü baxtı. 
İlham coşdu, çağladı, 
“Yasəmən” çiçək açdı, 
Fəridənin hər şeiri 
Həmişə ürək açdı. 
Kürsülərdən səsləndi 
Sonra da “Gəncəli qız”, 
Onun hər bir misrası 
Oldu bahar, oldu yaz. 
İllər ötdükcə bir-bir 
  MİKAYIL YANAR 
 100  
 
 
Ortaya “Qayğı” çıxdı, 
Bir gün “Sərv ağacı” da 
Yerdən cücərib qalxdı. 
Püxtələşmiş bir şair 
Oldu Fəridə xanım, 
Poeziyada səs-səda  
Saldı Fəridə xanım. 
“Xan qızı” pyesiylə 
Teatra ayaq açdı, 
“Qonşular”la Fəridə 
Səhnədə işıq saçdı, 
Tanınmış bir sənətkar 
Oldu Fəridə xanım. 
Büdrəyən kəslərin də 
Bərk yapışdı əlindən, 
Xeyirxahlıq töküldü 
Onun hər əməlindən. 
Oldu Gəncəmizdə o, 
Şeirin, sözün anası, 
Həm də ki, şairlərin 
Hər dərdinə yanası. 
Doxsanı haqlasa da,  
Yenə cavan göründü, 
O, sənət yollarında 
Yazdı, hər an göründü. 
Gənclərin arasında, 
Daim oldu Gəncədə 
Sözün ön sırasında. 
 
                                                                       GƏNCƏNİN DASTANI 
 
 101  
 
 
 
 
   ƏKBƏR    BABAYEV 
 
Məşhur şərqşünasımız, 
Gəncəli Əkbər idi. 
Sənətin hər cövrünü, 
Cəfasını çəkirdi. 
Yazmaq, yaratmaq idi 
Onun arzu, həvəsi, 
Sənətdə yeni-yeni 
Eşidilirdi səsi. 
Girmişdi universitetin 
Filologiyasına, 
Düşmüşdü təbiətin 
Sanki coşqun yazına. 
Amma qırx birinci il, 
O, qan-qadalı illər, 
Bizim gənc Əkbərə də 
Sınaq oldu nə qədər. 
Əkbər getdi döyüşə, 
Neçə yerlər dolandı, 
Xarkov yaxınlığında 
O, ağır yaralandı. 
Sağaldıqdan sonra da 
Bakıya yön çevirdi, 
O, həm sözü, sənəti, 
Xoş duyğuyla sevirdi. 
Sonralar Moskvaya 
Üz tutub getdi Əkbər, 
  MİKAYIL YANAR 
 102  
 
 
Aspirant oldu orda 
Tər axıtdı nə qədər. 
Kitab-kitab yayıldı 
Əkbərimin şöhrəti, 
Bir gün gördü burada 
Böyük Nazim Hikməti. 
Müdafiə elədi 
Nazimin sənətindən, 
Söz açdı çox həvəslə 
Şairin şöhrətindən. 
Əkbər Türk dünyasına 
Baş vurdu, bələd oldu, 
Bir çox sənətkarlarla 
Həm də həmsöhbət oldu. 
Əkbər Nazim Hikmətlə 
Dost olub qardaşlaşdı, 
İlhamı bulaq kimi 
Qaynadı, aşdı, daşdı. 
Nazim hara üz tutsa 
Əkbər də ora getdi, 
Onlar daim, əbədi 
Həyatda dostluq etdi. 
Bu şərqşünas alimə 
Həyatda növbə çatdı, 
Yetmiş doqquzuncu ildə 
Gəncə ona yas tutdu, 
Yumdu gözünü alim 
O soyuq dekabrda. 
Sanki qışa büründü 
                                                                       GƏNCƏNİN DASTANI 
 
 103  
 
 
 
O il yaz da, bahar da. 
Əkbər andırıb bizə 
Neçə xatirələri, 
Nazimi düşünərkən 
Düşünürük Əkbəri... 
 
 
  ALTAY   MƏMMƏDOV 
 
Gənclik yaşlarından saatsaz olub, 
Ömrünə dəqiqlik hopub o andan, 
Sonra da meylini təhsilə salıb, 
Onun arzusuna güc verib zaman. 
                      *** 
Tanrı dərgahından istedad alıb, 
Oxuyub, ucalıb pillə-pillə o, 
Filoloq alim tək yüksək ad alıb, 
Qazanıb bu adı neçə ilə o. 
                      *** 
Elmin yollarında gün tək nur saçıb, 
Hərarət gətirib neçə ürəyə, 
Əngin üfüqlərdən cığır, iz açıb, 
Axır qovuşubdur arzu-diləyə. 
*** 
Altay “On birinci açar”ı ilə, 
Açıb qapısını nəsrimizin də, 
Yüksəlib “İkinci məhəbbət”iylə, 
Ucaldıb adını yolun, izin də. 
*** 
  MİKAYIL YANAR 
 104  
 
 
Altayın “Tökülən yarpaqlar”ından, 
Xəzan ətri deyil, yaz ətri gəlir, 
“Yadigar bulağ”ın şah damarından, 
Könüllər ovlayan söz ətri gəlir. 
*** 
“Gülab nəfəsli”nin təravətindən, 
Çıxıb “Dəli Domrul”, çıxıb meydana, 
Yazıb “Kişilər”in pis adətindən, 
“Həmyerlilər” haray salıb hər yana. 
*** 
Sarılıb qələmə coşqun həvəslə, 
Əsərlər yaradıb səhnələr üçün, 
Hər bir obrazını isti nəfəslə, 
Ərsəyə gətirib al səhər üçün. 
*** 
Yaşayıb qürurla o bu həyatda, 
Gizlədib içində qəmi, qəhəri, 
Bir paklıq özünü tapıb bu adda, 
Ruhunu yaşadır tələbələri. 
 *** 
Desə də “Əlvida, gözəl dünya” ya, 
Onun tək dünyanı sevən az olub, 
Bənzəyib ürəyi çılğın bir çaya, 
Damarından axan qan yox, söz olub. 
  *** 
Ayrılıq camını içsə də Altay, 
Xoşbəxt bağbanıdır bəhərin, barın, 
Torpağın qoynuna köçsə də Altay, 
Qəlbində yaşayır oxucuların... 
                                                                       GƏNCƏNİN DASTANI 
 
 105  
 
 
 
        
V. TELLİ SAZIN USTADLARI  
 
 
 AŞIQ  İSLAM  YUSİBOV 
 
Aşıq sənətinin bilicisiydin, 
Hər kəlmən dillərdə əzbər olurdu, 
Sənət dünyasının bir incisiydin, 
Dilindən çıxan söz gövhər olurdu. 
 
Gəncədə aşıqlar ansamblının, 
Bəli, sən qoymuşdun bünövrəsini, 
Hər bir mizrabının, hər bir xalının, 
Zaman eşidirdi incə səsini. 
 
Qoşmada, təcnisdə söz zərgəriydin,  
Yanına qaçardı çətinə düşən, 
Saz-söz oylağında al səhəriydin, 
Sinəndə yatırdı min gül, min gülşən. 
 
Dönüb incəsənət on günlüyündən, 
Gəldin Moskvadan qol saatıyla, 
Adlayıb nə qədər dumandan, çəndən, 
Qovuşdun ən şirin coşqun həyatla. 
 
Aşıqların ilkin qurultayına, 
Ay ustad, sənin də sözün olmuşdu, 
Daim sadiqiydin Qorqud soyuna,  
Nə qədər dastanla sinən dolmuşdu. 
  MİKAYIL YANAR 
 106  
 
 
 
Kim dəyişik salsa hansı havanı,  
Səni axtarardı, soraqlayardı, 
Sahibi kimdirsə hər bir qoşmanın,  
Tapmaqçün, sinəni varaqlayardın. 
 
Sənin “Yaşa, yaşa Azərbaycan”ın, 
Sənin ”Qəmərcan”ın yaşayır bu gün, 
Sevimlisi idin sən çox insanın,  
Xatirən qəlblərdə yaşayır bu gün. 
 
Köçmüsən dünyadan, sənin yoxluğun  
İndi hamımızın qəlbini sıxır, 
Bir söz yanğısı var sinəmdə hər gün:  
Divardan asılmış sazın darıxır! 
 
 
 
        AŞIQ   HÜSEYN    CAVAN 
 
Qaradağ mahalında doğulubdu Hüseyn, 
Aşıqlıq sənətində dağ olubdu Hüseyn. 
Hələ körpə yaşından başı müsibət çəkib, 
Onun kövrək çiyninə hər an ehtiyac çöküb. 
 
Anası Zəhra bir gün Hüseyni götürüb, 
Ömür-gün sürmək üçün Goranboya gətirib. 
Hüseyn kiçik yaşdan çox diqqəti cəlb edib, 
Aşıqlıq sənətinin işığıyla yol gedib. 
 
                                                                       GƏNCƏNİN DASTANI 
 
 107  
 
 
 
Seçilib bir işıq tək neçə mağarda, toyda, 
Ancaq heç unutmayıb həsrəti var o tayda. 
Otuz yeddinci ildə ona cəza veriblər, 
Qollarını bağlayıb İrana göndəriblər. 
 
O, əzilən xalqını azadlığa səsləyib, 
Neçə-neçə nəğməni bu kök üstə bəsləyib. 
Hüseynin hər addımı izlənibdi İranda, 
O, nankor cəlladlardan gizlənibdi İranda. 
 
Ölümün pəncəsindən qalib çıxıb Hüseyn, 
Quzey Azərbaycana, gəlib çıxıbdı bir gün. 
Burda yazıb-yaradıb, haqq yolunu arayıb, 
Ancaq gözünün yaşı heç zaman qurumayıb. 
 
Ömrünün sonunadək Hüseyn Təbriz deyib, 
- Azadlığı bəs haçan görəcəyik biz? - deyib. 
Hüseyn köçüb dünyadan, qəm bürüyüb elləri, 
Onun şeiri, sənəti daim bəzər dilləri. 
 
Ey ustad, bu gün səni Bakı, Təbriz hey anır, 
Neçə-neçə kitabın eldən-elə dolanır. 
“El aşığı”, “Telli saz”, dillərdə dastan olub, 
“Azadlıq mahnısı” da bizə xatirə qalıb. 
 
“Ömür keçir” kök salıb aşıqların dilində, 
“Nərgiz “ mahnın da gəzir Azərbaycan elində. 
Hüseyn “Qoşma” janrının baharıdır, yazıdır, 
Aşıqlıq sənətinin bir sönməz ulduzudur. 
  MİKAYIL YANAR 
 108  
 
 
 
KƏRƏM YANĞISI 
 
Kərəm yanğısı var, qoynunda, Gəncəm, 
Bu gün də yandırıb, yaxır hamını. 
Neçə ağrı-acı boynunda, Gəncəm, 
Duyub düşündükcə sıxır hamını. 
 
Ziyad xanın oğlu Mahmud bir zaman, 
Alışıb-yandıqca dönüb Kərəmə. 
Bu eşqin yolunu alıb sıx duman,  
Yağıb od yağışı, yağıb aləmə. 
 
Əsli adı qoyub Kərəm Məryəmə, 
Deyib ki, sevda da qoy əsil olsun. 
Qara keşiş varmış dünyada, demə, 
İstərmiş gül-çiçək saralsın-solsun. 
 
Keşiş gəzdirirmiş ürəyində kin, 
Heç vaxt açılmırmış qaşı, qabağı: 
- Qızımı mən türkə verimmi, deyin, 
Özüm erməniyəm, erməni axı?! 
 
Erməni xisləti sıxırmış onu, 
Bu eşqin yolunda tikan olurmuş. 
Tapdayıb keçirmiş haqqın yolunu, 
Addımı min qada, min qan olurmuş. 
 
 
                                                                       GƏNCƏNİN DASTANI 
 
 109  
 
 
 
Keşiş fitnə-feli, keşiş hiyləsi, 
Qoymayıb Əsliylə qovuşsun Kərəm. 
Kəsməyib bu eşqin ahı-naləsi, 
Bürüyüb dünyanı, bürüyüb dərd-qəm. 
 
Duyub düşündükcə bu gün də hələ, 
Kərəmin yanğısı yandırır bizi. 
Həsrət ki, görürük gülü bülbülə, 
Zamanın yaddaşı dondurur bizi. 
 
Didir varlığımı qəm də, qüssə də, 
Sinəmi göynədir, göynədir ürək. 
Dünyaya yenidən Kərəm gəlsə də,  
Bir də qara keşiş gəlməsin gərək!. 
 
 
 
 
 
 
 
 
 
 
 
 
 
 
 
  MİKAYIL YANAR 
 110  
 
 
  VI. QÜVVƏT ELMDƏDİR... 
 
 
GƏNCƏLİ   MİRZƏ   CƏFƏR 
  
Gözəl şərqşünas imiş, 
Gəncəli Mirzə Cəfər, 
Ömür sürüb həyatda, 
O, səksən yaşa qədər... 
Məşhur ziyalısıymış, 
On doqquzuncu əsrin. 
Ərəb, fars dillərini, 
Cəfər bilirmiş dərin... 
Həm gürcücə, həm rusca, 
Danışırmış mükəmməl. 
Hər kəlməsi qızılmış, 
Hər kəlməsi ləlmiş, ləl... 
Gəncəmdən ayrılıbdı, 
Otuz yaşında Cəfər. 
Peterburqun qoynunda, 
Gəlib salıbdı lövbər... 
Universitetdə o, 
Müəllim də işləyib. 
Əlləşib gecə-gündüz, 
Həvəsdən heç düşməyib... 
Yazıbdı fars dilinin, 
Qrammatikasını o. 
Bu əsər düşüb dilə. 
Cəfərin yazdıqları, 
                                                                       GƏNCƏNİN DASTANI 
 
 111  
 
 
 
Gəzibdi eldən-elə... 
Fars dilini öyrədib, 
Qriboyedova burda. 
İşıq uman kəsləri, 
Heç vaxt qoymayıb darda... 
İki şeir kitabına, 
Belinski rəy veribdi. 
O çəkdiyi zəhmətin, 
Bəhrəsini görübdü. 
Bu alim Peterburqda, 
Keçirib zəngin həyat. 
Böyük elm aləmində, 
Alıb neçə mükafat. 
        ______________________________________                 
Mirzə Cəfər Əlimərdanbəy oğlu 
Topçubaşov nəzərdə tutulur. 
 
 
İSHAQ CƏFƏRZADƏ 
 
Tanınmış arxeoloq, 
Etnoqrafdır İshaq, 
Ən yaxın sirdaşıymış, 
Dostuymuş qara torpaq. 
Yarğanlar dolaşırmış, 
Mağaralar gəzirmiş, 
Qayaların üstündə, 
Aparırmış elmi iş. 
Hər qayanın sirrini 
  MİKAYIL YANAR 
 112  
 
 
Açırmış kitab kimi, 
Baş vurub yarğanlara, 
Açırmış çox tilsimi. 
Xocalını çox gəzib,  
Qızılvəngdə olubdu, 
Hər qayanın, hər daşın 
Aləminə dalıbdı. 
Yaloylutəpə, Çovdar, 
Örənqala dolanıb, 
Sirləri açmaq üçün 
Qəlbi oda qalanıb. 
Dolaşıb Abşeronu, 
Dolaşıb Səbayılı,                              
Hər daşda, hər qayada 
Dəyişib onun halı. 
Arxeoloqun kəşfi 
Yayılıbdı hər yana, 
Sonra İshaq yolunu 
Salıbdı Qobustana. 
Qayalarda rəsmləri 
O nəzərdən keçirib, 
Ordakı hər cizgini 
Ürəyinə köçürüb. 
Qaya təsvirlərinin 
Sirrini bir-bir açıb, 
Hər bir sirri açdıqca 
Gözləri işıq saçıb. 
Qədim adət-ənənə 
Onu maraqlandırıb, 
                                                                       GƏNCƏNİN DASTANI 
 
 113  
 
 
 
Keçmişin həyat tərzi 
Gözündə şam yandırıb. 
Arxeoloji kəşfi, 
Hər tapıntı, hər işi, 
Bu günə gətiribdir 
O, dünəni,  keçmişi. 
Axtarışda keçirib 
Cəfərzadə həyatı, 
Zirvələrdə çəkilib 
İshaqın daim adı. 
Gəncəlilər bu gün də 
Onu hörmətlə anır, 
Özü köçüb getsə də 
Əməlləri nurlanır. 
 
 
MƏŞHUR KARDİOLOQ 
 
Keçən əsrin əvvəli 
Doğulmuşdu Cahangir, 
Çox böyük arzularla 
Yoğrulmuşdu Cahangir. 
Gəncliyindən Cahangir 
Elmə doğru gedirdi, 
Sənət seçimində də 
Çox götür-qoy edirdi. 
İnsanın sağlamlığı 
Düşündürürdü onu, 
Unutmurdu heç bir vaxt 
  MİKAYIL YANAR 
 114  
 
 
Hippokratın andını. 
Orta məktəb bitirib 
Universitetə girdi o, 
Terapiya elminə 
Öz qəlbini verdi o. 
Siz bilin, Cahangirin 
Fikri, niyyəti nədi, 
Arzusu həkim olmaq, 
Şəfa paylamaq idi. 
Tələbələr içində 
Seçilirdi məktəbdə, 
Nümunə göstərirdi 
Oxumaqda ədəbdə. 
Arzusuna yetişib 
Həkim oldu Cahangir, 
Məşhur bir loğman kimi 
Ad-san aldı Cahangir. 
Terapiya elmində 
Bir çox sirləri açdı, 
Onun ziyası gün tək, 
Hər yana işıq saçdı. 
Kardioloq kimi də 
Artdı onun şöhrəti, 
Sağlamlıq idi ancaq 
Sevgisi, məhəbbəti. 
Elmin pillələriylə 
Addım-addım ucaldı, 
Həyatda akademik 
Adını da o, aldı. 
                                                                       GƏNCƏNİN DASTANI 
 
 115  
 
 
 
Ürək xəstəlikləri 
Düşündürürdü onu, 
Harda bir xəstə görsə, 
Sanki donurdu qanı. 
İnfarktın düşməniydi 
Keşməkeşli həyatda, 
Hər bir ağrı-əzaba, 
Göstərirdi inad da. 
Cahangir kardioloq 
Birliyinin sədriydi, 
Sinəsini bəzərdi 
Orden və medalları. 
Ürək xəstəliyinin o, 
Çarəsini tapırdı, 
Elmin kəhərini o, 
Sağa, sola çapırdı. 
Yuxusuz gecələri 
Dönürdü bir əsərə, 
Böyük kəşfləriylə 
Çıxırdı o, səhərə. 
Cahangir şəfasıyla 
Ürəklər döyünürdü, 
Cahangir qüdrətiylə 
Tibb elmi öyünürdü. 
Zamansa öz işiylə, 
Axarıyla gedirdi, 
Cahangirin qəlbini 
Bağlı sirlər didirdi. 
Çox dəyərli kəşflərin 
  MİKAYIL YANAR 
 116  
 
 
Sınağına çıxmışdı. 
Yeni tibbi sirlərin 
Sorağına çıxmışdı. 
Yetmiş üçüncü ildə 
Onun qəlbi dayandı, 
Alimi tanıyanlar 
Odsuz-ocaqsız yandı. 
Cahangiri indi də 
Düşünürlər, anırlar, 
Gəncəmdə tibb elminin 
Qızıl tacı sanırlar. 
Azərbaycan Elmlər Akademiyasının akade-
miki, dünya şöhrətli kardioloq Cahangir Məmməd 
oğlu  Abdullayev nəzərdə tutulur. 
 
 
CƏRRAHLIĞIN    BANİSİ 
            
Hələ körpə yaşından 
Yetim qalıb Zülfüqar, 
Ata-ana mehrindən 
Uzaq olub Zülfüqar. 
Qohum himayəsində 
Boya-başa çatıb o, 
Böyük tibb aləminə 
Həyatda üz tutub o. 
Mahir bir cərrah olub, 
Əlləri verib şəfa, 
Zülfüqar kömək edib 
                                                                       GƏNCƏNİN DASTANI 
 
 117  
 
 
 
Çoxları görüb səfa. 
O, Tibb İnstitutunda 
Dərs də deyib həvəslə, 
Çoxlu kəşflər eyləyib 
Zülfüqar gür nəfəslə. 
Olubdur o, Cərrahlar 
Cəmiyyətinin sədri, 
Hippokrat andı üçün 
Axıb alnının təri. 
Cərrahlığın banisi, 
Ağsaqqalı olub o, 
Həmişə sağlamlığın 
Qayğısına qalıb o. 
Tədqiqatlar aparıb 
Endemik zoba qarşı, 
Elmin çətin yolunda 
Qar tək ağarıb başı. 
Açıb cərrahiyyənin 
Bağlı qalmış sirrini, 
Oxuyub öyrəniblər 
Onun əsərlərini. 
Sanki o cərrah deyil, 
Mahir bir zərgər olub, 
Hər işində həyatda 
Sonsuz tələbkar olub. 
Çoxlarını qoparıb 
Ölümün pəncəsindən, 
Yollarını bürüyüb 
Bəzən duman, bəzən çən. 
  MİKAYIL YANAR 
 118  
 
 
Vətəndə cərrahlığın 
Sərkərdəsi olub o, 
Hippokratın andına 
Daim sadiq qalıb o. 
Zülfüqar köçüb gedib, 
Adı gəzir hər yerdə, 
Bu cərrahın hünəri 
Qalır xatirələrdə. 
             ____________________________________    
Gəncəli cərrah, akademik Zülfüqar 
Məmmədov nəzərdə tutulur. 
 
 
     MİRƏLİ QAŞQAY 
 
Nəhəng geoloqdu Mirəli Qaşqay, 
İlahi bəxş etmiş yüksək elmi pay. 
Torpağın hər qatı doğmaydı ona, 
Elmi nur saçırdı istedadına. 
Bələd idi yurdun hər qarışına, 
Qumuna, gilinə, qara daşına. 
Torpağın sirrini bir-bir açırdı, 
Kəşfindən ruhlanıb sanki uçurdu. 
Yazmışdı alunit yataqlarından, 
İşində yenilik gəzirdi hər an. 
Qonağı olurdu min bir məkanın, 
Dilini bilirdi neçə vulkanın. 
Bir çox nəzəriyyələr irəli sürmüş, 
Həyatda yaxşılıq, yamanlıq görmüş. 
                                                                       GƏNCƏNİN DASTANI 
 
 119  
 
 
 
Dünyanı dolanıb, səyahət etmiş, 
Elmi konfransda məruzə etmiş. 
Böyük ehtiramla o, Hindistanda, 
Qarşılanıb ABŞ-da, həm də İranda. 
Əzəldən torpağa bağlıydı canı, 
Ürəkdən sevirdi Azərbaycanı. 
Bir gün dünyasını dəyişdi Qaşqay, 
Ona yas saxladı doğma Gəncəçay. 
Göz yaşı axıtdı Kəpəz və Qoşqar, 
Yas tutub ağladı, neçə xan çinar. 
Verdi daş-torpağa məhəbbətini, 
Tapdı sənətində səadətini. 
Elin nəfəsindən güc aldı Qaşqay, 
Sənət zirvəsinə ucaldı Qaşqay. 
 
 
      AKADEMİK  ƏLİ   QULİYEV 
 
Dünyada məşhurdur kimyaçı Əli, 
Göstərib elmdə istedadını. 
Dövrünə bəzəkdi hər bir əməli, 
Tarixə inamla yazıb adını. 
                    
Aşqarlar kimyası olub sahəsi, 
Əngin üfüqlərə o, yollar açıb. 
Elmin zirvəsindən ucalıb səsi, 
Zəkası əsrinə gur işıq saçıb. 
                   
Cəlb edib alimi neftin emalı, 
  MİKAYIL YANAR 
 120  
 
 
Hər bir məhsulunu dəyərləndirib. 
Çəkib uzaqlara onu xəyalı, 
Göylərə qaldırıb, yerə endirib. 
                    
Qatıb gecəsini al gündüzünə, 
Rahatlıq tapmayıb, yuxusuz qalıb. 
Talehin günəşi doğub üzünə, 
Keçilməz yollarda dərin iz salıb. 
                     
Neftin məhsulları bir neçə adda, 
Yarıyıb insanın xeyir-şərinə. 
Əli düşünərək saxlayıb yadda, 
Elmin yollarında gedib dərinə. 
                     
Gör neçə təcrübə, neçə analiz, 
Əliyə elmdə çox sirri açıb. 
O, elm aləmində qoyubdu bir iz, 
Elə bil səhrada gül-çiçək açıb. 
                     
Neftdə tapıbdı güc-qüdrətini, 
Neft kimyasına baş vurub Əli. 
Neftdə tapıbdı səadətini, 
Neftin keşiyində durubdu Əli. 
                      
Kimyanın gücünə daim inanıb, 
Varlığı yurdundan güc alıb onun. 
Neft sahəsində ad-san qazanıb, 
Şöhrəti bayraq tək ucalıb onun. 
                      
                                                                       GƏNCƏNİN DASTANI 
 
 121  
 
 
 
 
Əli kəşf etdiyi neftin gücünə, 
Hitler faşizminə nöqtə qoyulub. 
Enib pillə-pillə elmin içinə, 
Məmləkət-məmləkət adı yayılıb. 
                       
Əlinin alnından tökülən təri, 
Elmə töhfə verdi yenilikləri. 
Bəzədi aləmi, həm göyü, yeri, 
Heyrətə gətirdi bütün bəşəri. 
                      
Unuda bilmərik onu heç vədə, 
Adı əzizlənir bu gün hər yerdə. 
Dünyadan köçünü sürüb getsə də, 
Bir qala yapıbdı xatirələrdə... 
 
 
  ÇİNGİZ   ÇUVARLI 
 
Məşhur energetik tək 
Ad-san qazanıb Çingiz, 
Energetikamızda 
Salıbdır pozulmaz iz. 
Energetika onun  
Güvənibdir adına, 
Böyük bir alim kimi 
Bağlanıb həyatına. 
Elektrikin sirri 
Onu çəkib özünə, 
  MİKAYIL YANAR 
 122  
 
 
Həyatda sonsuz inam 
İşıq verib gözünə. 
Yuxusuz gecələri 
Dönüb neçə kəşfinə, 
Hər bir elmi tapıntı 
Ona ruh verib yenə. 
Elektrikin dilini 
Öyrənib ömrü boyu, 
Elektrik olubdur 
Onun ömür sarayı. 
Elektrikdə öyrənib 
Fiziki prosesləri, 
Energetikada açıb 
O bir çox elmi sirri. 
Vətənimizdə onun 
Yetirmələri çoxdur, 
Amma bizim Çingizin 
Yenə dincliyi yoxdur. 
O, yüksək ixtisaslı, 
Kadrlar hazırlayır, 
Elektriki ömrünün  
İlkin mənası sayır. 
Xoşbəxt günlər yazılıb 
Çingizin həyatına, 
Alim layiq görülüb 
Dövlət mükafatına. 
Elmin zirvəsindədir, 
Akademik olubdur, 
Fəxri energetik tək 
                                                                       GƏNCƏNİN DASTANI 
 
 123  
 
 
 
Yüksək bir ad alıbdır. 
Çingiz elm aləmində 
Mayak tək işıq salıb, 
Yabloçkov adına da 
Böyük mükafat alıb. 
Çingiz elektriklə 
Gecə-gündüz dərdləşir, 
Onun böyük işləri 
Günümüzlə səsləşir. 
 
 
VALİDƏ   TUTAYUQ 
 
Təbiətin qoynunda 
Doğulmuşdu Validə, 
Sanki yaşıllıqlarla 
Yoğrulmuşdu Validə. 
Otuzuncu illərdə 
Gəncəyə tutmuşdu üz, 
Möcüzəyə dönmüşdü 
Gözündə hər dərə, düz. 
Düşünürdü çiçək də, 
Yarpaq da bir varlıqdır, 
Ağac da, kəpənək də, 
Torpaq da bir varlıqdır. 
Gəncəmdə təhsil aldı, 
Qüdrətləndi Validə  
O, Kənd Təsərrüfatı 
İnstitutunda ilk, 
  MİKAYIL YANAR 
 124  
 
 
Qadın akademik tək 
Şöhrətləndi Validə, 
Elmin hər əzabına 
Köksünü gərdi bu qız, 
Elmin hər pilləsində 
Hünər göstərdi bu qız. 
Axtarışlar apardı 
Dinclik bilmədi yenə. 
Baş vurdu gecə-gündüz 
Bitkilər aləminə, 
Öyrəndi hər yarpağın, 
Hər çiçəyin dilini, 
Təbiətin üstündən 
Heç çəkmədi əlini. 
Sanki o, təbiətin 
Oldu doğma anası, 
Yaşıllığın qoynunda 
Yarpaq-yarpaq yanası. 
Ürəyini verdi o 
Hər ağaca, hər kola, 
Ləçəklərlə dil tapdı, 
Güllərlə getdi yola. 
Hələ dağ-düzdən qabaq 
Təbiətin çiçəyi 
Onun qəlbində açdı, 
Baharın min ləçəyi 
Onun alim qəlbindən 
Dünyaya işıq saçdı. 
Dağlarda şəlalənin 
                                                                       GƏNCƏNİN DASTANI 
 
 125  
 
 
 
Coşqun səsi oldu o, 
Anamız təbiətin 
İlahəsi oldu o! 
 
 
 İPƏKÇİ  ALİM 
 
Bizim Gəncəli Rəhim 
İpəkçi alim idi, 
Bu sahənin həmişə 
Qayğısını çəkirdi. 
Biologiya üzrə 
Elmlər doktoruydu, 
Məramı bulaq kimi 
Həm saf, həm də duruydu. 
Dövlət mükafatına 
O, layiq görülmüşdü, 
Elm yolunda gecəsi 
Gündüzlərə dönmüşdü. 
Axtarışlar aparıb 
Yeni kəşflər edirdi, 
Dərinliklərə doğru 
Üz tuturdu, gedirdi. 
Faşizmə qarşı o da 
Vuruşmuşdu cəbhədə, 
Qorxub çəkinməmişdi 
Döyüşlərdən heç vədə. 
Müharibədən sonra 
Yenə axtarışdaydı, 
  MİKAYIL YANAR 
 126  
 
 
Elmin dolaylarında 
Cığır açırdı adı. 
Rəhim ipəkqurdunun 
Alırdı hər cinsini, 
Arayıb axtarırdı 
Keçmişimin irsini. 
İpəkqurdu cinsləri: 
“Azad”, “Gəncə-1”, “Şirvan” 
Həm “Zərif”, həm də “Aran”... 
Bu cinslərin hər biri 
Rəhimin hünəriydi, 
Onun elm aləmində 
Ən böyük zəfəriydi. 
“Azərbaycan” cinsi də 
Yetişdirmişdi Rəhim, 
Onun hünərlərindən 
Axı, hansını deyim?! 
O, elmi kadrlara 
Düz yollar göstərirdi, 
Bütün çətinliklərə 
Sinəsini gərirdi. 
Elmi konfranslara 
Üzü gülər getmişdi, 
Heyrətə səbəb olan 
Möcüzələr etmişdi. 
Səsi gəlirdi Çindən, 
Gah da ki, Fransadan, 
Alimlər sırasında 
Hörmətliydi hər zaman. 
                                                                       GƏNCƏNİN DASTANI 
 
 127  
 
 
 
Rəhim kimi alimə 
Ölüm də qıydı bir gün, 
Bir anda qaş-qabağı 
Sanki tutuldu göyün. 
Yetmiş birinci ildə 
Biz itirdik Rəhimi. 
Ancaq yaddaşımızda 
Qaldı bir alim kimi. 
__________________________________ 
Azərbaycan SSR Elmlər Akademiyasının 
     müxbir üzvü Rəhim Allahverdi oğlu  
         Hüseynov nəzərdə tutulur. 
 
 
ÇİNGİZ   BƏY  İSRAFİL 
 
Bəlkə çoxu tanımır 
Çingiz bəy İsrafili, 
Onu Vətəndən uzaq 
Salıb zamanın əli. 
Çingiz bəyin atası 
Yerli Gəncəli imiş. 
Yurdun təəssübünü 
Hamıdan çox çəkərmiş. 
Çingizin qohumları 
Gəncədə budaq-budaq, 
Hərəsi bir nər igid, 
Hərəsi bir uca dağ. 
Gəncədə  təqiblərə 
  MİKAYIL YANAR 
 128  
 
 
Məruz qalıb Hidayət, 
Baş götürüb bu yurddan 
Uzaqlaşıb nəhayət. 
Üz tutub Türkiyəyə 
Orada məskən salıb, 
Ürək ağrısı ilə 
Daim qürbətdə qalıb. 
Hidayət ağır gün də, 
Bəzən xoş gün də görüb, 
Andıqca doğma yurdu, 
Dərindən köks ötürüb. 
Qırx ikinci ildə də 
Oğlu Çingiz doğulub, 
Sanki taleyi onun 
Üstünə işıq salıb. 
Çingizin istedadı 
Göstəribdi özünü, 
Elmin ənginliyinə 
Tutubdu o, üzünü. 
Amerikada universitet 
Bitirib bizim Çingiz, 
Çiyninə ağırlıqlar 
Götürüb bizim Çingiz. 
Çingiz alıb axırda 
Doktorluq dərəcəsi, 
Dünyanın hər yerindən 
Eşidilib gur səsi. 
İqtisadiyyat, maliyyə, 
Onun peşəsi olub, 
                                                                       GƏNCƏNİN DASTANI 
 
 129  
 
 
 
Çingiz bu sahələrdə 
Ad çıxarıb, ad alıb. 
Pillə-pillə ucalıb 
O, həyat yollarında, 
 Sevimli peşəsindən 
Ayrılmayıb bir an da. 
Prezidentin yanında 
Məsləhətçi seçilib, 
İqtisadiyyatı o 
Ölkəyə qüdrət bilib. 
Ulu babalarını 
Arayıb axtarıb o, 
Özünü oda-közə 
Gecə-gündüz vurub o. 
Qohumluq hissi ilə 
Aşıb dərəni, dağı, 
Doğma Gəncəmizə də 
Dəyib onun ayağı. 
Çingiz bəy bizim əsrin 
Bir şirin nağılıdır, 
Çingiz bəy də Gəncəmin 
Bir istəkli oğludur! 
 
 
BİTKİLƏRİN   LOĞMANI 
 
Ömrün yetmiş ilini 
Yerə vurub bu qadın, 
Çətinlikdən sınmayıb, 
  MİKAYIL YANAR 
 130  
 
 
Məğrur durub bu qadın. 
Bitkilər aləmində 
Gəzib fikri-xəyalı, 
Xəstə bir bitki görsə 
Tez pozulub əhvalı. 
Yaşayıb min arzuyla, 
Min dilək, min həvəslə, 
Gəlib elm aləminə, 
Gəlib yeni nəfəslə. 
Zərərvericilərlə 
Mübarizə yolunu 
Axtarıb o, tapıb o, 
İlhamını daha da 
Dərinliyə çapıb o. 
Bitkilər üzərində 
Təcrübələr keçibdi, 
Neçə xəstəliklərin 
Sirrini də açıbdı. 
Onun hər tapıntısı 
Elmə çox gərək olub, 
Alimin ürəyində 
Nə qədər dilək olub... 
Yazıb “Soraq kitabı” 
El-el dolaşıb, gəzib, 
Elm aləminə alim 
Gözəl incilər düzüb. 
Heçə dərs vəsaiti 
Yazıb Siddiqə xanım, 
Əsərləriylə olub 
                                                                       GƏNCƏNİN DASTANI 
 
 131  
 
 
 
Bitkilərin loğmanı. 
Monoqrafiyalarında 
Olub sözün vüsəti, 
Zərərvericilərin 
Məhv edilməsi üçün 
Deyilib fikir qəti. 
Siddiqə öz kəşfiylə 
Çatıb şöhrətə-şana, 
Həm olub akademik, 
Həm də gözəl bir ana. 
Siddiqə tər axıdıb 
Elm yolunda nə qədər, 
Deyib insanlar kimi 
Sağlam olsun bitkilər. 
Aparır Siddiqəni 
Gələcəyə arzular, 
Qəlbində yazılmamış 
Hələ neçə əsər var... 
____________________________ 
Akademik Siddiqə Məmmədova  
        nəzərdə   tutulur. 
 
KİMYAÇI    ALİM 
 
Gəncəmizin fəxridir 
Bizim məşhur Ələddin, 
Elmin zirvələrinə 
Yollar adlayıb çətin. 
Görkəmli bir kimyaçı, 
  MİKAYIL YANAR 
 132  
 
 
Həm də ki, texnoloqdur, 
Hər kəşfi elmi işdə 
Gözəl bir proloqdur. 
Mahir mütəxəssisdir 
O, təbii qaz üzrə, 
Şanı da, şöhrəti də 
Yayılıbdı hər yerə. 
Neçə-neçə qurğular 
Kəşf eyləyib həyatda, 
Hər kəşfi Ələddinə 
Verib qol da, qanad da. 
O, elmi kəşflərinə 
Alıb orden, medal da, 
Onu elm aləmindən 
Buraxmayıb xəyal da. 
Tər axıdıb inamla 
Köksünü elmə gərib, 
Bütün varlığını o, 
Həmişə elmə verib. 
Əsərlərində olub 
Neçə sirrin cavabı, 
Çıxıb kəşfiylə bağlı 
Qalın-qalın kitabı. 
Ələddin kəşfiləriylə 
Yeni-yeni yol açır, 
Elmin kəhkəşanında, 
Bu gün də işıq saçır. 
  ________________________________ 
Dünya şöhrətli alim, akademik 
                                                                       GƏNCƏNİN DASTANI 
 
 133  
 
 
 
Ələddin Quliyev  nəzərdə tutulur.     
VII.  MAHNI QANADLARINDA 
 
 
                    “CÜCƏLƏRİM”in   “CİP-CİP”i 
 
Gəncəli bəstəkar Qənbər Hüseynli, 
Ucaldı gözümdə Kəpəzim kimi. 
Qayğıya bələndi dahinin əli, 
Bəsləyib, böyütdü “Cücələrim”i. 
 
Gecələr yuxusuz qalıb sən demə, 
Sənətə köksünü gərdi Qənbərim. 
Yorulmaq bilmədi  “Cücələrim”ə 
Həmi su, həm də dən verdi Qənbərim. 
 
Qorxub çəkinmədi quzğunlardan heç, 
Uzun bir yol keçdi “Cücələrim”də. 
Əlim üzülmədi ilk bahardan heç, 
Onlarla açıldı hər səhərim də... 
 
Ansamblı oldu  “Cücələrim”in, 
Uzaq diyarlara səfərə çıxdı. 
Dövrələmə aldı “Cücələrim”i, 
Böyük də, kiçik də  köksünə sıxdı. 
 
Qənbər Hüseynli – o dahi insan,  
Vərəqlər üstündə notları çapdı. 
Sənət meydanında o zaman-zaman, 
  MİKAYIL YANAR 
 134  
 
 
Tapdı, cücələrin dilini tapdı. 
 
Daha “Cücələrim” böyüdü gün-gün, 
Şöhrəti ən uca zirvəyə çatdı. 
Bəzəyinə döndü bu yerin, göyün,  
Quş kimi havaya qol-qanad atdı. 
 
Muzey düzəltdilər “Cücələrim”ə, 
Açıldı könüllər, güldü könüllər. 
Meydan düzəltdilər “Cücələrim”ə, 
Tamaşaya gəldi obalar, ellər. 
 
“Cücələrim” keçdi neçə diyardan, 
Bu yurdun mənəvi dayağı kimi. 
Qalxıb dalğalandı o, zaman-zaman, 
Uşaq nəğməmizin bayrağı kimi. 
 
Sevimlisi oldu bütün dünyanın, 
Obanı bəzədi, eli bəzədi. 
Nəğmə aləmində Azərbaycanın, 
Başında müqəddəs taca bənzədi. 
 
Dahilər yetirən bu şəhərimin, 
Hər sənət önündə gözləri güldü. 
Bu yer kürəsində  “Cücələrim”in 
“Cik-cik”i, “cik-cik”i, hər yandan gəldi... 
 
 
 
                                                                       GƏNCƏNİN DASTANI 
 
 135  
 
 
 
 
           
          GƏNCƏNİN   FİKRƏTİ 
 
Vuruldu sədaya, vuruldu səsə, 
Qoynunda ahəstə dindi Gəncənin, 
Durub çinarlarla nəfəs-nəfəsə, 
Nəğmə bulağına döndü Gəncənin. 
 
Səhərlər Gəncədə cəh-cəh vuraraq, 
Hələ quşlara da not öyrədirdi. 
Çöldə bülbülləri tez-tez yoraraq, 
Göydə durnaları əyləndirirdi. 
 
Qanına hopmuşdu bəstələri də, 
Fikrət nəğməsini qəlbə yazırdı. 
Vəsf edib axşamı, al səhəri də, 
Səslər aləmində düşüb azırdı. 
 
Fikrəti yanına çağırıb bir gün, 
Dilləndi atası Məşədi Cəmil: 
- Bala, bülbülləri bu yer üzünün,  
Baxıram, səndən ki, hünərli deyil! 
 
Sənin bəstələrin ürəkaçandır, 
Mənə xatırladır gülü, çiçəyi. 
Sənin bəstələrin işıqsaçandır, 
Yaşadır özündə xoş gələcəyi! 
 
  MİKAYIL YANAR 
 136  
 
 
 
Fikrətə dərs oldu ata öyüdü, 
Sənət meydanında o, cığır açdı. 
Qəlbində nəğməni dən tək üyüdüb, 
Gəncəmin qoynunda gur işıq saçdı. 
 
Döyünən qəlbini bələdi oda, 
Coşdu həm payızda, coşdu həm yazda. 
Əritdi ömrünü neçə dəryada, 
Əritdi ömrünü neçə avazda. 
 
Qanını, canını verib Gəncəyə, 
Layla bəstələdi günə, aya da. 
Nəğməli köksünü gərib Gəncəyə, 
Yaratdı bir gözəl filarmoniya da. 
 
Gəncənin qoynunda illər uzunu,  
“Mahnı bayramı”nı dəb elədi o. 
Haçan ki, narahat duydu özünü, 
Notları dərdinə həb elədi o. 
 
Gəncənin qoynuna “Göy göl” gətirdi, 
Yaşatdı illərlə bu duruluğu. 
Neçə nəğmə yazdı, nəğmə bitirdi,  
Döydü sinəsini nə qədər duyğu. 
 
Fikrət Əmirovun “Kürd Ovşarı”ndan, 
“Reyhan”ı cücərdi, ilk bahar çağı. 
“Gözün aydın” dedi, ay bizim ”Sevil”, 
                                                                       GƏNCƏNİN DASTANI 
 
 137  
 
 
 
“Min bir gecə” oldu nağıl çırağı. 
 
“Bayatı - Şiraz”ın hərarətindən, 
Duyduq “Azərbaycan süitası”nı. 
“Səhər” qarşımızda göründü günəş, 
Ötürürdü ömrün hər notasını. 
 
Yönünü çevirib muğamlara da, 
Ulu keçmişimə o ayaq açdı. 
Qızıl payıza da, ilk bahara da,  
Səslər aləmində quş kimi uçdu. 
 
Fikrət vurğun idi Şeyx Nizamiyə, 
Ona bir balet də yazırdı hələ. 
Əmri amansızmış fələyin niyə,  
Qoymadı bu balet ərsəyə gələ. 
 
Fikrətim gözünü yumdu həyata,  
Qazandı özünə əbədiyyəti. 
Onun nəğmələri döndü qanada, 
Dolandı çox yurdu, çox məmləkəti. 
 
Fəxri xiyabanda yatan bəstəkar, 
Bitib tükənməyir səs xiyabanın. 
Ömrünü nəğməyə qatan bəstəkar, 
Not-not qanad açır sənin  hər anın. 
 
 
 
  MİKAYIL YANAR 
 138  
 
 
 
        UNUTMAQ    OLARMI  
      DE   HEÇ   TELMANI?! 
 
Bir bəstəkar vardı Gəncəmdə mənim, 
Sevib əzizlərdi onu vətənim. 
Ucalıb musiqi səltənətində, 
Yaşadıb dünyanı məhəbbətində. 
Bəstəkar Süleyman, bəstəkar Qara,  
Onun taleyini çəkib bahara. 
Ustadlar Telmana gur nəfəs verib,  
Ona illər boyu, onlar dərs verib. 
“Rəqs suitası”, “Üzümçü rəqsi”, 
Onun ilk addımı, həm ilk həvəsi. 
Bəstəkar yuxudan çox erkən qalxıb,  
Çıxıb, “Abşeron”un seyrinə çıxıb, 
Duyub “Tələbəlik illəri”ni də, 
Durub düşüncəli, durub çox vədə. 
Telman Hacıyevin “Lalələr”indən, 
Hər yaz neçə çələng bağlayıram mən. 
Onun təbiətdən çox xoşu gəlib,  
Təbiət çevrilib səs gövhərinə. 
Neçə dinləyici “Şənlik rəqsi”ndə, 
Açıb əl-qolunu oynayır gündə. 
O, musiqi yazıb “Qaynana”ya da, 
Hər an düşünürük, salırıq yada. 
Telmanın sorağı hər yandan gəlir, 
O, səs-səs boy atır, not-not yüksəlir, 
Musiqisevərlər xatırlar onu, 
                                                                       GƏNCƏNİN DASTANI 
 
 139  
 
 
 
        Unutmaq olarmı, de heç Telmanı?! 
         
        ZƏRİFİN   ZƏRİF   QƏLBİ 
 
     (Gəncəli tarzən Zərif Qayıbov cəmi 
                 23 il ömür sürmüşdür) 
 
Gəncəçay sahilində  
Ömür sürürdün, Zərif, 
Simləri qəlbin kimi  
Tutub gərirdin, Zərif! 
Tələbə yoldaşların 
Fikrətlə Qənbər idi, 
Sənin hər bir mizrabın 
Tarın üstə zər idi. 
Bütün varlığınla sən 
Bağlıydın ulu tara, 
Simlərin üzərilə 
Üz tuturdun bahara. 
Sən tarı kökləyərkən 
Dərdlilər ağlayardı, 
Səmada durnalar da  
Hey qanad saxlayardı. 
Qanınla yoğururdun 
Çaldığın hər muğamı, 
Kəpəz sığallayardı 
Köksündəki ilhamı. 
Çaldığın hər bir nəğmə 
Könüllər oxşayardı, 
  MİKAYIL YANAR 
 140  
 
 
Sənin hər mizrabında 
Bir dünya yaşayardı. 
Qənbər Hüseynli də 
Vurğunuydu nəğmənə, 
Həmişə məhəbbətlə  
Yanaşırdı o, sənə. 
İstəklisi olmuşdun 
Fikrət Əmirovun da, 
Onun da ürəyini 
Bələyirdin sən oda. 
Gecən də, gündüzün də 
Bağlanmışdı sənətə, 
Tarın simləri üstə 
Çatırdın səadətə. 
Sənin ilk məhəbbətin, 
İlk sevgin də tar idi, 
Hələ çox cavanıydın, 
Ömrün ilk bahar idi. 
Sən köksünü gərirdin 
Nəğmələrin selinə, 
Vurğunuydun Gəncənin 
Çiçəyinə, gülünə. 
Sanki sənin tarında  
Gəncəm nəfəs alırdı, 
Şıx düzündə tarınla 
Yuxulara dalırdın. 
Amma bu xoşbəxtlik də 
Elə uzun sürmədi, 
Sənin yaşamağına  
                                                                       GƏNCƏNİN DASTANI 
 
 141  
 
 
 
Əcəl macal vermədi. 
Macal vermədi əcəl  
Bir gün işıq saçmağa, 
Cavan ömrün çevrildi 
Bircə ovuc torpağa. 
Əcəl qılınc sıyırıb 
Gəncəmizi yandırdı, 
Sən uçmaq istəyərkən 
Qanadını sındırdı. 
Getdin əbədiyyətə  
İyirmi üç yaşında, 
Ağısı eşidildi 
Torpağın da, daşın da. 
Kim tar çala bilərdi 
Bu mahalda sənin tək?! 
Yaddaşlarda yaşadın 
Sən mahir bir tarzən tək... 
Harda mən tar görürəm 
Xatırlayıram səni, 
Qovuram yaddaşımdan  
Mən dumanı, mən çəni. 
Mən harda tar görürəm 
Hissim axın-axındır, 
Mən harda tar görürəm 
Düşünürəm ruhundur! 
 
 
 
 
  MİKAYIL YANAR 
 142  
 
 
 
 
               AZƏRBAYCAN   BÜLBÜLÜ 
 
Böyük xanəndə olub, 
Bizim şuşalı Bülbül, 
O, zəngulə çəkəndə 
Açıb çiçək, açıb gül... 
Səslər dünyasında o,  
Böyük hökmdar imiş, 
Sinəsində səslərin 
Möcüzəsi var imiş. 
Hələ gənclik çağından 
Mahallar dolanırmış. 
Sonsuz sənət eşqiylə, 
Alışırmış, yanırmış. 
Taleh onu quş kimi 
Qanadına götürüb, 
İlk gənclik çağlarında 
Gəncəmizə gətirib. 
Qaynar hərarət tapıb 
Bizim Gəncədə Bülbül, 
Rəngarəng ətir saçıb 
Burda çiçək, burda gül. 
Harda şənlik olubsa, 
Bülbül bir dilək olub, 
Səslər aləmində o, 
Çırpınan ürək olub. 
“Çal oyna”, “Xumar oldum” 
                                                                       GƏNCƏNİN DASTANI 
 
 143  
 
 
 
Burada qanad açmış, 
Çox sevdiyi “Kəklik” də 
Burda havaya uçmuş. 
Bülbül  “Süsən sünbül”ü, 
Oyatmış “Gülə-gülə”, 
Deyib: “Ay qadan alım”, 
“Gülüm”, “Yaxan düymələ”... 
Məhəbbətlə dolanmış, 
Obaları, elləri, 
Burda könül oxşamış, 
Onun “Qara tellər”i. 
Bülbülsüz qalmamışdı 
Üzeyirin “Sənsiz”i. 
Düşmüşdü yaddaşlara 
“Sevgili canan” izi. 
Burda qəlblər oxşayıb, 
Ürəyə yatmışdı o. 
Neçə-neçə arzuya, 
Diləyə çatmışdı o. 
Gəncəmiz ona həm ruh, 
Həm də qanad vermişdi, 
Səslə nəfəs almağa 
Böyük həyat vermişdi. 
Bakı - o gözəl şəhər 
Bülbülü dəvət etmiş, 
Burda böyük müğənni, 
Yüksək zirvəyə çatmış. 
Nəhəng səs orbitinə 
Bülbül qədəm qoymuşdu, 
  MİKAYIL YANAR 
 144  
 
 
“Cahargah”ı, “Mahur”u, 
Bülbülün şöhrətini, 
Hər tərəfə yaymışdı. 
“Qarabağ şikəstəsi”, 
Yayılmışdı hər yana, 
Moskva, İtaliya 
Meydan vermişdi ona. 
Əsrin Koroğlusunun 
Səsindən ilham aldıq, 
Kərəm çöllərə düşdü 
Durub xəyala daldıq. 
Məlahətli səsiylə 
Ürəkləri almışdı, 
Şaqraq zənguləsiylə 
Qızıl fondda qalmışdı. 
Səslərin işığında 
Qol-qanad açdı Bülbül, 
Döndü nəhəng mayaka 
Gur işıq saçdı Bülbül. 
Gəncliyindən sevərdi  
Hər çiçəyi, hər gülü, 
Hamı deyərdi ona:  
Azərbaycan Bülbülü! 
Azərbaycan Bülbülü!.. 
 
 
 
 
 
                                                                       GƏNCƏNİN DASTANI 
 
 145  
 
 
 
 
 
      YARIMÇIQ  ÖMRÜN  NƏĞMƏLƏRİ 
 
Bağmanda boy atmışdı, 
Böyümüşdü Nəzakət, 
Ürəyində varıydı 
Nəğmələrə məhəbbət. 
Harda nəğmə eşitsə  
Qız cəld ora qaçardı, 
Ürəyi xoş səslərdən 
Sanki işıq saçardı. 
Onun böyük bacısı 
Məlahət də şən idi, 
Nəzakətə evdə o, 
Nəğmə öyrədən idi. 
Öyrədirdi bacısı 
Həmişə Nəzakəti, 
Nəzakətin də səsə 
Artırdı məhəbbəti. 
Səsinə artdı inam, 
Bülbül tək ötdü bu qız, 
Öz arzusu dalınca 
Bakıya getdi bu qız. 
Burda bələd oldular 
Onun coşqun təbinə, 
Qəbul olundu axır 
O, Zeynallı adına 
Musiqi məktəbinə. 
  MİKAYIL YANAR 
 146  
 
 
Xanəndə Hacıbaba  
Burda ona dedi dərs, 
Qızı ruhlandırırdı 
Köksündə sonsuz həvəs. 
Oxuduğu muğamlar 
Ürəklər ovlayırdı, 
Məhəbbəti səslərlə 
Aləmə səs yayırdı. 
Nəzakət “Rast” oxusa 
Qəlblər tel-tel yanardı, 
Fikirlər bir quş kimi 
Göydə qanadlanardı. 
Səslərə güc verərdi 
Onun köksünün qoru, 
Tanınardı sənətdə 
“Mahur-hindi” si, “Şuru”. 
Nəzakət ucalırdı 
Sənətdə yüksək ada, 
Leyliyə çevrilirdi 
Gur səslə operada. 
Həqiqət Rzayeva 
Opera sahəsində 
Onun ustadı idi, 
Səhnədə hünər üçün 
Ona yol göstərərdi. 
Get-gedə çox gurlaşdı 
Onun coşqun nəfəsi, 
Sərhədləri adladı 
Qızın qəlb açan səsi. 
                                                                       GƏNCƏNİN DASTANI 
 
 147  
 
 
 
Yananlar az olmadı 
Sirli səsin oduna, 
Hər yerdən təbrik gəldi 
Nəzakətin adına! 
Eh!!! Sən saydığını say, 
Gör bir fələk nə sayır, 
Qara yellər əsəndə 
Hər yana hicran yayır. 
Vaxtsız gələn bir ölüm 
Nəzakəti haqladı, 
Bundan yas tutdu Kəpəz 
Göy-Göl qara bağladı! 
“Yox - yox ölmədi, bilin”, 
Onun ruhu dilləndi, 
Yer nəğməyə bələndi, 
Göy nəğməyə bələndi, 
Bu səs gəzdi hər yanı, 
Doğma Azərbaycanı... 
“Yox - yox ölmədi bilin”, 
Nəzakət oxuyanda 
Bağda bülbüllər susdu, 
Axar çaylar dayandı. 
Qeyri-adi bu səsə 
İnsanlar qulaq asdı, 
Bir səs gəldi qeybdən: 
- Bütün səslər içində, 
Ona əvəz səs varmı?! 
Məlahətli bir avaz, 
Söyləyin heç susarmı?! 
  MİKAYIL YANAR 
 148  
 
 
        _________________________________ 
Adlı-sanlı müğənni Nəzakət 
Məmmədova nəzərdə tutulur. 
         
  VIII. SƏHNƏDƏN GƏLƏN SƏSLƏR 
 
        
        SİDQİ    RUHULLA 
 
Gəncəmizdə ömrünü 
Teatra verib Sidqi, 
Min hədə, min təhnizə 
Köksünü gərib Sidqi. 
 
Yatmış xalqı bir zaman 
Cəhalətdən oyadıb, 
Bəzən də həftələrlə 
Nə dincəlib, nə yatıb. 
 
Olub Məhəmməd Qacar, 
Qılınc çəkib səhnədə, 
Neçə qanlar axıdıb, 
Qanlar töküb səhnədə. 
 
Sidqi “Mərdi xəsis”də 
Dönübdü Heydər bəyə, 
Arazı adlayıb o, 
Hacı Qarayla gedib 
Qacaq mal gətirməyə. 
                                                                       GƏNCƏNİN DASTANI 
 
 149  
 
 
 
 
Teatra, səhnəyə o, 
Gəncədə qanad verib, 
 
Duyğulara, hisslərə 
Bir dünya həyat verib. 
 
Həvəskar aktyorlar 
Yığışıbdı başına, 
Soğan da doğrayıblar 
Bəzən onun aşına. 
 
Küçədə hədələnib 
Sidqi gündə yüz kərə, 
Qara niyyətlərilə 
Bir söz söyləyib hərə. 
 
Sidqi yön çevirməyib, 
Dözüb hər bir təhqirə, 
İstəyib ki, xalqını 
Ağ günlərə yetirə. 
 
Çəkdiyi zəhmət üçün 
Sidqi bir haqq almayıb, 
Müftə işlədiyinə 
O, narahat olmayıb. 
 
Deyib, “Qoy xalq oyansın, 
Bu mənim maaşımdır, 
  MİKAYIL YANAR 
 150  
 
 
Qoy quru çörək yeyim,  
Düşünərəm aşımdır”. 
 
 
Beləcə Sidqi ömrü 
Daim qaynayıb, daşıb, 
Gəncənin tarixinə, 
Adı hörmətlə düşüb. 
 
Gəncə teatrını 
Bənzətsək bir ağaca, 
Bir budağı Sidqidir,  
Durub gül aça-aça. 
 
 
        İSMAYIL  TALIBLI 
  
Bakıda doğulsan da 
Gəncəyə bağlanmışdın, 
Səhnədə həftə-həftə, 
Ay-ay çıraqlanmışdın. 
Paris dağılan zaman 
Hətəmxan ağa oldun, 
“Bəxtsiz cavan” göründü, 
Sən – Hacı Səməd ağa, 
Min haray-həşir saldın, 
“Ölülər” əsərində 
Oldun Şeyx Nəsrullah. 
Açıldı səhnəmizdə 
                                                                       GƏNCƏNİN DASTANI 
 
 151  
 
 
 
Çox qəbahət, çox günah... 
Gah döndün İmamyara, 
Gah da Hacı Əhmədə, 
Yaratdın Əbu Übeyd 
Çatdın böyük şöhrətə. 
Sən sözünü səhnədən 
Deyə bildin zamana, 
Vurğunun “Vaqif”ində 
Döndün İbrahim xana. 
Səhnəmizdəki “Toy”a 
Kərəmov olub gəldin, 
Sən elə oynadın ki, 
Səhnəni həyat bildin. 
Gəncədə səhnəmizin 
Bütün ağırlığını 
Sən çiynində daşıdın, 
Otuz beş il Gəncənin 
Səhnəsində yaşadın. 
Sənin obrazlarını 
İndi bir-bir anırıq, 
Sənətkar itkisinə 
İçin-için yanırıq. 
 
 
   ADİL  İSGƏNDƏROV 
 
Adil! Ehtiramla çəkilir bu ad, 
İlahi vermişdi ona istedad, 
Bəzən şair kimi fikrə dalardı, 
  MİKAYIL YANAR 
 152  
 
 
O, öz sənətindən ilham alardı. 
Həm rejissor idi, həm də aktyor, 
Səhnədə pisliyə tor qururdu, tor, 
İlk rejissorluğu səs-səda saldı, 
Uçuşa başlayan polad qartaldı. 
“Vaqif”i səhnədə mininci kərə, 
Tanıtdı həvəslə o nəsillərə, 
Sənətdə adilik göstərdi Adil, 
Ona qələbələr gətirdi hər il. 
Səhnədə köksünü mərdanə gərdi, 
“Fərhad və Şirin”ə o, həyat verdi, 
“Aydın” qaranlıqda gəzdi işıq, nur, 
Göz önündə “Şərqin səhəri” durur. 
Ürəkdən sevirdi o, Şekspiri, 
Deyirdi sənətdə zirvədi yeri, 
Həqiqət, düzlükdü cəlb edən onu, 
Səhnəyə səslədi o, Otellonu. 
Boğulan görəndə Dezdemonanı, 
Salonda çoxunun donmuşdu qanı. 
Adil aktyor tək “Qara daşlar”da, 
Qoymadı fəhlələr qalsınlar darda. 
“Uzaq sahillərdə”n yolunu saldı, 
“Axırıncı aşırımda” zəfərlər çaldı. 
Düşdü çox sınağa, düşdü çətinə, 
Atdı addımını “Qanun naminə”. 
Səhnədə çiyninə çox yük götürdü, 
“Arxadan zərbə”yə o, tab gətirdi. 
Hər bir yamanlığa tək sinə gərdi, 
Böyüyə, kiçiyə qayğı göstərdi. 
                                                                       GƏNCƏNİN DASTANI 
 
 153  
 
 
 
Adil dahi insan, o, böyük adam, 
Hər bir işçisinə deyərdi, “qadam”, 
 
Evi olmayana ev alıb verdi, 
Xalqını canından artıq sevərdi. 
Ömrün sonunacan sönmədi odu, 
Səhnədə, kinoda parladı adı... 
 
 
 
                MƏMMƏDRZA   ŞEYXZAMANOV 
 
Səhnəmizin nəhəng bir qəhrəmanı, 
Olub Məmmədrza Şeyxzamanov. 
Qacar tək qəlbində coşubdu qanı, 
Qəzəbdən püskürüb gözündən alov, 
                       
Bəzən o Xosrova dönüb səhnədə, 
Açıb ürəyini, açıb Şirinə. 
Təmənna görməyib düzü heç vədə, 
Alqışlar çalınıb hər zəfərinə. 
 
Bizim səhnəmizdə İmamyar olub, 
Tanımışıq onu hər hiyləsindən. 
Qaçaq Nəbi kimi yüksək ad alıb, 
Çıxıb düşmənlərin çox tələsindən. 
 
Dövran “Ölülər”ə həyat veribdi, 
Hamı da tanıyıb Hacı Həsəni. 
  MİKAYIL YANAR 
 154  
 
 
Səhnədə yaşayıb çox şey görübdü, 
Əridib gözlərdən qəmi, qüssəni. 
                        
Kinoda fədakar addımlar atıb, 
Açıb “Bir qalanın sirri”ni, açıb. 
“Qızmar günəş altında” mənzilə çatıb, 
Gözündən səhnəyə gur işıq saçıb.  
                         
Könüllər ovlayıb “Tütək səsiylə”, 
Aktyor ömrünü əridib şam tək. 
Uçub “Nəsimi”nin məğrur səsinə, 
“Ənəlhəq” söyləyib haray çəkərək.   
                         
“Bizim Cəbiş müəllim” düz yolu seçib, 
Qovuşub umduğu səadətinə. 
“Qızıl uçurum” u inamla keçib, 
Məmmədrza çatıb final xəttinə. 
                         
İlahi vergiydi ondakı bu səs, 
Səhnəyə girəndə məşəl olardı. 
Diqqət kəsilərdi kinoda hər kəs, 
Bütün tamaşaçı heyran qalardı. 
                        
Məmmədrza Nizami nəslindən olub, 
Bunu ölkəmizdə çoxları bilir. 
Nizami ruhundan güc-qüdrət alıb, 
Bəlli həqiqətdir, deyildir bu sirr. 
                        
Köçdü Məmmədrza, köçdü dünyadan, 
                                                                       GƏNCƏNİN DASTANI 
 
 155  
 
 
 
Onun xatirəsi daim qalacaq. 
Böyük aktyor tək hər vaxt, hər zaman 
Ruhu səhnəmizə işıq saçacaq. 
     MEHDİ   MƏMMƏDOV 
 
O, Şuşa şəhərində 
Dünyaya göz açmışdır, 
Amma ki, sənət eşqi 
Gəncədən nur saçmışdır. 
İlk rejissorluq işi 
Açdı, günəş tək güldü, 
Səhnəmizin qoynuna 
Gəldi, ilk “Bahar” gəldi, 
Bu tamaşa səhnədə 
Qazandı böyük şöhrət. 
Professor Qoyan da 
Bunu bildi nəhayət, 
O, gəldi Gəncəmizə 
Baxsın bu tamaşaya. 
Gəncənin teatrı 
Döndü şənliyə, toya. 
Mehdi qırxıncı ildən 
Qalıb burda çalışdı, 
Sənətlə vuran qəlbi 
Günəş kimi alışdı. 
Gəncəmizə gətirdi 
Göz oxşayan “Madrid” i, 
“İntiqam” la teatrda 
Böyük hünər göstərdi. 
  MİKAYIL YANAR 
 156  
 
 
Mehdi imkan vermədi 
Səhnəmiz heç boş qalsın, 
Teatrda qanad açdı 
“O olmasın, bu olsun”. 
Mehdi burda öyrəndi 
Sənətin də dilini, 
Ürəkləri oxşadı 
Səhnədə “Od gəlini”. 
“Vaqif” göründü zalda 
Hamı ayağa qalxdı, 
Zülmət gecədən sanki, 
Günəş sıyrılıb çıxdı. 
Bir gün də dəvət etdi 
Səhnəyə “Nizami”ni, 
Mehdi dinclik bilmədi 
İşlədi həm qış, həm yay, 
Günlərin birində də 
Səhnəmizdə etdi “Toy”. 
Mehdi xalqdan götürdü 
Sənətdə ilk mayanı, 
Qonaq qəbul elədi 
“Partizan Kostya”nı. 
Beş ildə neçə əsər 
Tamaşaya qoydu o, 
Ürəkdən keçənləri 
Anladı o, duydu o. 
Rəhbərlik bir gün onu 
Bakıya dəvət etdi, 
Rejissor işləməkçün 
                                                                       GƏNCƏNİN DASTANI 
 
 157  
 
 
 
Mehdi Bakıya getdi. 
Artıq həmin sənətkar 
İndi yoxdur həyatda, 
Gəncəmdəki zəhməti 
Ancaq çıxmayır yaddan. 
 
 
                 SƏMƏD  TAĞIZADƏ 
 
Səməd Tağızadənin 
İlk ünvanı Şəkidir, 
Onun sənət yolları 
Bir gülüstan təkidir. 
O, dram dərnəyində 
Oynayırmış bir zaman, 
Onun hər addımında 
Qanad açırmış dövran. 
Səmədin istedadı 
Yayılırmış hər yana, 
Dəvətlər də gəlirmiş 
Neçə səhnədən ona. 
Səməd məhəbbət ilə 
Gəncəmizə üz tutub, 
İlk ciddi addımları 
O, bu səhnədə atıb. 
“Vaqif” dramında o, 
Oynayıb şair rolu, 
Bu rolla nurlanıbdı 
Səmədin sənət yolu. 
  MİKAYIL YANAR 
 158  
 
 
Qaldırıb əllərini 
Qacara qarşı çıxıb, 
Vaqifin gözlərində 
Sanki şimşəklər çaxıb. 
“Otello”da Otello 
Rolunu oynayıb o, 
Qısqanclıqlar içində 
İçindən qaynayıb o. 
Duyğular aləmində 
Qaynayıb onun qanı, 
Qısqanclıqdan axırda 
Boğub Dezdemonanı. 
“Solğun çiçəklər”dəsə 
Səməd dönüb Bəhrama, 
Qoymayıb ki, Sarası 
Yetişə bilsin kama. 
Səməd bir aktyor tək 
Çatıb böyük şöhrətə, 
Mükafat görülübdü 
Qəlblərdə məhəbbətə. 
Di gəl ki, qıymayıblar 
Bir fəxri ad versinlər, 
Xalq artisti adına 
Onu layiq görsünlər. 
Səmədsə ürəyində 
Çəkibdi hər ağrını, 
Gəzdiribdi köksündə, 
Haqsızlığın dağını. 
Haray-həşir salmayıb 
                                                                       GƏNCƏNİN DASTANI 
 
 159  
 
 
 
Heç vaxt şöhrətdən ötrü, 
Əlləşib, vuruşubdu 
Saf məhəbbətdən ötrü. 
Tamaşaçı alqışı 
Ona mükafat olub, 
Səmədin həyatı çox 
Təzadlı həyat olub. 
Səhnədə oynayarkən 
O, bir gün “Otello”nu. 
Çıxarıblar səhnədən 
Xərəyin üstdə onu. 
İnfarktdan qəlb dayanıb, 
Bir ömür belə bitib, 
Haqsızlıqlar qoynunda 
Çox ağrı, əzab çəkib. 
Xalq artisti olsa da, 
Səməd bu adsız köçüb. 
 
 
  GƏNCƏLİ  CAHANDAR  AĞA 
 
Altmış ilə yaxındır 
Səhnəmizi dolanır, 
Qəlbi sənət eşqiylə 
Daim alışıb-yanır. 
Yaratdığı rolların 
Ömrü əbədi olub, 
Daim yaşıl ağac tək 
Nə saralıb, nə solub. 
  MİKAYIL YANAR 
 160  
 
 
Əsrin önündə durub, 
Fikrə dalıb “Səyavuş”, 
Ömrü faciələrə 
Olub bu həyatda tuş. 
O, “Fərhad və Şirin”də 
Külüng alıb əlinə, 
Fərhad olub, istəyib 
Su gətirsin elinə. 
Şirinin baxışları 
Ona məhəbbət verib, 
Onun tutduğu bu yol 
Qoluna qüvvət verib. 
Dönüb Qaçaq Nəbiyə, 
Ağalara toy tutub, 
Həmişə kasıbların 
Nəbi dadına çatıb. 
“Aydın” dramında o, 
Baş rolda oynayıbdır, 
Damarlarında qanı 
Bulaq tək qaynayıbdır. 
“Otello”ya dönüb o, 
Gözündən şübhə yağıb, 
Dünyalarca sevdiyi 
Dezdemonanı boğub. 
“Dəli Kür” filmində o, 
Olub Cahandar ağa, 
Atını sürüb gedib 
Gah arana, gah dağa... 
Bu Gəncəli Cahandar 
                                                                       GƏNCƏNİN DASTANI 
 
 161  
 
 
 
Əyilməyib heç nəyə, 
Etiqad göstəribdir 
Kəsdiyi duz-çörəyə. 
“Torpaq, dəniz, od, səma” 
Onun könlünü alıb, 
Bu kinoda Ələddin 
Balıqçı Əli olub. 
“Köroğlu” meydanında  
Olub İran səfiri, 
Gizləyib sinəsində 
Heçə şübhəni, sirri. 
Bu sənət dünyasında 
Ad da alıb Ələddin. 
Böyük şana-şöhrətə 
Layiq olub Ələddin, 
Bu gün də aktyorluq 
Onun səadətidir, 
Ən böyük mükafatı 
Xalqın məhəbbətidir. 
 
 
 
 
 
 
 
 
 
 
  MİKAYIL YANAR 
 162  
 
 
 
 
 
IX. RƏNGLƏRDƏ...  DAŞLARDA   
YAŞAYANLAR 
 
                  BÖYÜK  XƏTTAT 
 
Mirzə Mehdi olub Gəncəmdə bir vaxt, 
Şan-şöhrət qazanıb aləmdə bir vaxt. 
Daşlara köçürüb neçə həyatı, 
Olub bir diyarın məşhur xəttatı.  
Mirzə Mehdi həm də bir həkim imiş, 
Hər bir xəstəliyə əlac bilirmiş. 
O, mənim Gəncəmin əslindən imiş, 
Şair Mirzə Şəfi nəslindən imiş. 
Açıbmış Gəncədə xəstəxana da, 
Sorağı çatıbmış hər bir yana da. 
Dərdsiz qayıdırmış dərdli gələnlər, 
Daha üzlərində qalmırmış kədər. 
O, məşhur şairmiş öz elində də, 
Qoşurmuş həm türkcə, həm fars dilində. 
Hikmətli sözlərlə, rübailərlə, 
Ən sərt daşları da alarmış ələ, 
Daşlar üzərində güllər çəkirmiş, 
Daşlar üzərində güllər əkirmiş. 
Götürüb gipsdən, əhəng daşından, 
Başdaşı yapırmış o, zaman-zaman, 
Bilirmiş daşların dilini də o, 
                                                                       GƏNCƏNİN DASTANI 
 
 163  
 
 
 
Daşlara açırmış əlini də o. 
Daşlara hopurmuş qəlbinin nuru, 
Yandırırmış onu ilhamın qoru. 
İncə naxışları Mirzə Mehdinin, 
Kövrək yaddaşlara hopurmuş çin-çin. 
Döndərib ömrünü neçə naxışa, 
Daim həkk edirmiş hər cürə daşa. 
Onun əl işini hər kəs görürmüş, 
Belə bir sənətə könül verirmiş. 
Mirzə Mehdi həyat verdiyi daşlar, 
Yaşadır o dövrü neçə illər var, 
Bu daşlar tarixin şah əsəridir, 
Ulu keçmişimin səhifələridir...  
 
 
   QORXMAZ    SÜCƏDDİNOV 
 
Otuzuncu illərdə 
Dünyaya gəlib Qorxmaz, 
Ömrü çox görüb boran, 
Ömrü çox görüb ayaz. 
Atasını günahsız 
Sürgün eyləyibdilər, 
Bu oğlanın üstünə, 
Od - köz ələyibdilər. 
Qorxmaz hara üz tutub 
Üzünə kəç baxıblar, 
O, harda əyləşibsə 
Ordan tezcə qalxıblar. 
  MİKAYIL YANAR 
 164  
 
 
O, “Vətən xaini”nin 
Övladı olub deyə, 
İmkan da verməyiblər  
İnstituta girməyə. 
Əsgərbəyli olubdur 
Familiyası Qorxmazın, 
Bu familiya qoyubdu 
Ürəyində murazın. 
Çox bəlalar gətirib 
Bu familiya başına, 
Düşüb ömrü dövranın 
Boranına, qışına. 
Familiyası özünə, 
Yerişinə, izinə 
Maneələr törədib. 
Haqsızlıqlar Qorxmazın 
Qəlbini daim didib, 
Götürüb dayısının 
Familiyasını Qorxmaz. 
Ömür yoluna sonra, 
Qonaq gəlib güllü yaz. 
Qorxmaz gedib Lvovda, 
Giribdir instituta. 
Ehtiyacla yaşayıb, 
Kədər, qəm uda-uda. 
İnstitutu bitirib 
Qayıdıb doğma elə, 
Tanınıb bu torpaqda 
Heykəltəraşlıq ilə. 
                                                                       GƏNCƏNİN DASTANI 
 
 165  
 
 
 
“Bəhramgur” adlı əsər 
İlk diplom işi olub, 
Qorxmazın “Fərhad”ı da 
 Gəncəmizdə ad alıb. 
Qənbər Hüseynliyə 
Abidə qoyub Qorxmaz, 
Əkbər Babayevinsə 
Barelyefinə tay olmaz. 
Nigar Rəfibəyliyə, 
Rəsula heykəl qoyub, 
“Vaqif” i, “Vidadi”si, 
Dövrün dərdini duyub. 
Nizami məqbərəsində 
Yaratdığı əsərlər 
Çox nadir bir incidir. 
Təkcə o, Gəncənin yox,  
Millətin sevincidir. 
Hər əsəri həyatda 
Zamanın naxışıdır, 
Qorxmaz bu gün Gəncənin, 
Bir səməndər quşudur. 
 
 
QRANİT   DAŞLARA   HOPAN  ÖMÜR 
 
Gəncəmizin qoynunda 
Vardır bir heykəltəraş, 
Onun istedadından 
Dinir, hər qaya, hər daş. 
  MİKAYIL YANAR 
 166  
 
 
O, daşlarla dil tapır 
Danışır min həvəslə, 
Daşlarla söhbət edir 
Hər gün isti nəfəslə. 
Daşlarla ünsiyyətdir 
Onun işi, peşəsi, 
Daşların açarıdır 
Əlindəki tişəsi. 
Bu açarla açır o, 
Daşların çox sirrini, 
Özünə yoldaş edir 
Daşların hər birini. 
Yoldaş olub daşlarla 
Onları qoyur yola, 
Canlandırır daşları 
O, könül ala-ala. 
Gəncə çay sahilində 
“Xəmsə bulağı”axır, 
Onu yaradan Şərif 
Durub ilhamla baxır. 
Xatirə parkındakı 
“Abidə kompleksi” ndə 
Yurd salıb çox igidlər, 
Dədə-Qorqud, Bəhaəddin, 
Bir də ki, usta Bəndər. 
Şərif qayaya, daşa 
Əbədiyyət bəxş edib, 
Sənət axtarışında 
Dərin qatlara gedib. 
                                                                       GƏNCƏNİN DASTANI 
 
 167  
 
 
 
Şərifin istedadı 
Yerdən bulaq tək çıxıb, 
“Nəriman Nərimanov” 
Ölməzlik tapıb, qalxıb. 
Qalxıb ulu Gəncədə 
Ətrafa göz yetirir, 
Qayğıkeş baxışları 
Gəncəyə yaz gətirir. 
“İsrafil Məmmədov”a, 
Daş ömrü verib Şərif, 
Ölümsüzlük hökmünü 
Daşda göstərib Şərif. 
Şərifin ilhamından 
Daş dil açıb, danışıb, 
Şərifin ilhamından 
Daş da daşla barışıb. 
Daş ömrünü uzadıb 
Şərifin tişəsində, 
Daş söhbətə başlayıb 
Mənim qədim Gəncəmin 
Nə qədər guşəsində. 
Şərifin istedadı 
Daşlarda üzə gülür, 
“Cavad Xan atın üstdə” 
Gəlir, görüşə gəlir... 
           ________________________________ 
                 Adlı-sanlı heykəltəraş Şərif Şərifov  
                                nəzərdə   tutulur. 
 
  MİKAYIL YANAR 
 168  
 
 
 
 
 
RƏNGLƏRƏ   QOVUŞMUŞ 
 DUYĞULAR,  HİSSLƏR 
 
Yetmişinci illərin 
 Rəssamlıq məktəbində, 
Çoxları duyuq düşdü 
Bir oğlanın təbindən. 
Ağacı da çəkirdi, 
Daşı da çəkirdi o,  
Baharı da çəkirdi, 
Qışı da çəkirdi o. 
Çəkirdi qucağında 
Gəzdiyimiz torpağı, 
Çəkirdi budağından 
Bir-bir düşən yarpağı. 
Ömrü rəng-rəng əridən 
Bu rəssam Telman idi, 
Var-dövləti bir fırça, 
Bir də ki, kətan idi. 
Yaşayırdı beləcə 
Rənglər səltənətində, 
Kətan da gül açırdı 
Onun məhəbbətindən. 
Harda mükafat olsa 
Fikri heç qonmayırdı, 
Yaşayırdı sakitcə 
                                                                       GƏNCƏNİN DASTANI 
 
 169  
 
 
 
Şan-şöhrət ummayırdı. 
Çəkdiyi “Qoca” rəsmi 
Hissləri coşdururdu, 
Sənətdə təzada bax,  
Ona baxan kəsləri 
Rəng cavanlaşdırırdı. 
Telman daim həyata 
Ümidlərlə baxırdı, 
Bir qarışqanı da o, 
Tapdamaqdan qorxurdu. 
Dövrümüzün rənglərdə 
Döyünən bir səsiydi, 
Gəncədə rəssamlığın 
Cəsur sərkərdəsiydi. 
Harda haqsızlıq görsə 
Durub dərd-qəm yeyərdi. 
Düzlük timsalı idi, 
Sözü üzə deyərdi. 
Açmışdı Gəncədə o, 
Rəsm qalereyası. 
Yüz-yüz istedada o, 
Kömək durmuşdu azı. 
Bədxahların ürəyi 
Bunu da götürmürdü, 
Telmanın da işləri 
Düzü heç gətirmirdi. 
Hansı müəmmadansa 
İşlər tərsə dolandı, 
Onun qalereyası 
  MİKAYIL YANAR 
 170  
 
 
Bir gün alışıb yandı. 
Gözündə yaşa döndü 
Gözəlliyi dünyanın. 
Sanki qalereya yox, 
Qəlbi yandı Telmanın. 
Daha o gündən sonra 
Bir rahatlıq görmədi, 
Dünyamızın qoynunda 
Uzun ömür sürmədi. 
Telmanın ölümündən 
Çoxu xəbər tutmadı, 
Qəzetlərin küncündə 
Çəkildi onun adı. 
Nekroloqa xəsislik 
Elədi qəzetlər də, 
Bu barədə söhbətlər 
Uzandı neçə yerdə... 
Yox-yox, ölmədi Telman,  
Üz tutdu al səhərə, 
Əbədiyyət qoynunda 
O, qovuşdu rənglərə! 
          _____________________________________ 
                 Adlı-sanlı rəssam Telman Cəfərov  
                                nəzərdə tutulur. 
 
 
 
 
 
                                                                       GƏNCƏNİN DASTANI 
 
 171  
 
 
 
 
 
 
 X. SƏNƏT İNCİLƏRİ 
    
 
GƏNCƏNİN    ZƏRGƏRLƏRİ 
 
Bəlkə də ilk zərgərlik  
Gəncədə ayaq açıb, 
Burada ilk naxışlar 
Sənətə işıq saçıb. 
Qızıla, gümüşə də  
Burda nəfəs verilib, 
Lələ də, gövhərə də 
Xətlərlə səs verilib. 
Daş-qaş üstə naxışlar 
İllərin sorağıymış, 
Üzük üstdəki qaşlar 
Məhəbbət çırağıymış. 
Qanad açıb illərlə, 
Duyğularda yanırmış, 
Sənətkarın eşqindən 
Daş-qaş da nurlanırmış. 
Gəncənin zərgərləri 
İlham dolu ürəklə, 
Daşa ömür verirmiş 
Neçə bəzək-düzəklə. 
Gəncənin naxışları 
Seçilirmiş daş-qaşda, 
  MİKAYIL YANAR 
 172  
 
 
Bu daş-qaşla olurmuş 
Bahar da, qarlı qış da. 
Gəncəyə uzanarkən 
Yadellilərin başı, 
Yığılıb kəcavəyə 
Aparılıb daş-qaşı. 
Erməni zərgərləri 
Min yol çıxıb dəridən, 
Çox naxış çırpışdırıb 
Gəncə zərgərlərindən. 
Bu zərgərlik məktəbi 
Zamana ömür verib, 
Gəncənin ünvanına 
Çox şan-şöhrət gətirib. 
Burda çatıb zərgərlik 
İlkin əbədiyyətə, 
Burda adicə daş da 
Zərgərlərin əliylə 
Minib sonsuz qiymətə. 
Neçə tana, neçə hil, 
Neçə üzük muzeydə, 
İncə naxışlarında  
Güney də var, quzey də. 
Yamanca dəbdə imiş 
Gəncədə boyunbağı, 
Uzaqlardan gəlirmiş 
Onun səsi, sorağı. 
Xəzinələr qurubmuş 
Gəncənin zərgərləri, 
                                                                       GƏNCƏNİN DASTANI 
 
 173  
 
 
 
İndi daş-qaşın üstdə 
Gəlib bu günə çıxıb 
Heykəlləşmiş əlləri. 
 
    ZƏRGƏR   AĞAMİRZƏ 
 
Sənətkarlar içində 
Zərgərlik də gözəldir, 
Onlar ləldən, gövhərdən, 
Nə istəsən düzəldir. 
Bizim ulu Gəncədə 
Mahir zərgər çox olmuş, 
Qərinələr ötsə də 
Sənətkarlar ölməmiş,  
Onların adı qalmış. 
Öz sənətinə bağlı 
Dünya səsli-soraqlı 
Zərgərmiş Ağamirzə, 
Gücünü bu sənətdə 
Göstərmiş Ağamirzə. 
Onun neçə sırğası, 
Neçə də boyunbağı, 
Zərgərlik tarixinin 
Bayrağıdır, bayrağı. 
Firuzəni, zümrüdü 
Elə bəzəyirmiş ki, 
Baxanda görünürmüş 
Ən qiymətli daş təki. 
Seçilirmiş həmişə 
  MİKAYIL YANAR 
 174  
 
 
Onun bilərzikləri, 
Hər üzüyünün qaşı 
Andırırmış səhəri. 
Gendən gəl-gəl deyirmiş 
Düzəltdiyi tanalar, 
Tanaları taxırmış 
Gəncədəki sonalar. 
Məşhur edirmiş onu 
Al-əlvan medalyonu. 
İşləyirmiş həvəslə 
Bəzəkli gümüş kəmər, 
Ondan yadigar qalıb 
Bu günümə nə qədər. 
Cəsarətdə, hünərdə 
Bir ərdi Ağamirzə, 
Ən mürəkkəb üsulla 
İşlərdi Ağamirzə. 
Şəbəkəsi zamanın 
Ən nadir incisiydi. 
Qarasavad yolunun 
Mahir bilicisiydi, 
Yazıçımız Altay da 
Hələ ilk gəncliyində, 
“Bir zərgər olum”- deyə 
Gəlib şagird işləyib 
Zərgər Ağamirzəyə. 
Zərgərin əl işləri 
Bəzəkdir muzeylərə, 
Daş-qaşları üz tutub 
                                                                       GƏNCƏNİN DASTANI 
 
 175  
 
 
 
Neçə məkana, yerə. 
Ən mahir zərgəriymiş 
Gəncədə Ağamirzə, 
Ondan neçə yadigar 
Qalıbdı bu gün bizə! 
 
 
   GƏNCƏNİN    KƏHRİZLƏRİ 
 
Gəncəm olub bəlkə də 
Kəhrizin ilk məkanı, 
Gəncəm olub bəlkə də 
Kəhrizin ilk ünvanı. 
Gəncədə bünövrədən 
Köklü kişilər varmış, 
Savab qazanmaq üçün 
Onlar kəhriz vurarmış. 
Daim deyərmiş onlar 
“- Su, həyat mənbəyidir, 
Cadar-cadar torpağın 
Arzusu, diləyidir.”  
Gəlin tanış eləyim 
Kəhrizlərlə mən sizi; 
Bu, Ozan kəhrizidir, 
Bu, Zülülər kəhrizi, 
İçsəniz, sərinlədər 
Bir anda sinənizi. 
Hacı Bağır kəhrizi, 
Hacı Hilal kəhrizi. 
  MİKAYIL YANAR 
 176  
 
 
Gəncədə bir kəhrizsiz 
Məhəllə də tapılmaz. 
Hələ neçə kəhriz var,  
Deyim, dayanın bir az: 
Bu  Qədimli kəhrizi, 
Bu Şahsevən kəhrizi, 
İçməklə də doymayır 
Adamın könlü, gözü. 
Mənim Gəncəmdə bir vaxt 
Bir dəli Əli varmış, 
Adı dəli olsa da 
Ağıllı iş tutarmış. 
Bir gün kəhriz vurdurub  
Gəncənin göbəyində, 
Bu kəhriz xəbər verib 
Çoxunun ürəyindən. 
Bu kəhrizdə yaşayır 
Ötən illərin izi, 
Ad da alıb həyatda 
Dəli Əli kəhrizi. 
Gəncəmdə kəhrizləri 
Saysan lap yüzə çatar, 
Amma hər birinin də 
Öz tamı, öz dadı var! 
 
 
       DABBAQLIQ   SƏNƏTİ 
 
Dabbaqlıq sənətində 
                                                                       GƏNCƏNİN DASTANI 
 
 177  
 
 
 
Gəncə ad-san qazanıb, 
Bu sənət də əsrlərlə 
Burda gəzib dolanıb. 
Dabbaqlıq ta qədimdən 
Bu günə yadigardır, 
Dabbaqlıqda Musanın  
Böyük şöhrəti vardır.  
Olub mənim Gəncəmdə 
Dabbaqlar gör nə qədər, 
Həm Məşədi Abdulla, 
Həm də ki, Kəblə Cəfər. 
Onlar keçib həvəslə 
Bu çətin, qədim yolu, 
Dabbağlıqda çox böyük 
Ad alıb Həsənqulu. 
Gəncə dabbaqlığının 
El-el gəzib şöhrəti, 
Dabbaqların hər yanda 
Olub böyük hörməti. 
Ancaq sərt qanun çıxıb 
Otuz səkkizinci ildə, 
Dabbaqlığa qadağa 
Qoyulub obada, eldə. 
Sonuncu dabbaq olub 
Gəncəmizdə Məhəmməd, 
Bununla sona çatıb 
Dabbaqlıqda səadət. 
Məhəmməd kişini də 
Bəzi nankor izləyib, 
  MİKAYIL YANAR 
 178  
 
 
Bu ağrıya, əzaba 
O da heç vaxt dözməyib. 
Gizli-gizli işlədib 
Bu sənəti Məhəmməd, 
Gizli olsa da belə 
Yenə varıymış hörmət. 
Altmış altıncı ildə 
Bu sənətdən gen düşüb, 
Bu ağrıya, acıya 
Haray düşüb, ün düşüb. 
Yenə su olan yeri 
Seçib Məhəmməd kişi, 
Dabbaqlığın heç zaman 
Susuz keçməmiş işi. 
Dəridən çivyaq, başmaq, 
Tufli hazırlamışlar, 
Bu da xoşa gəlirmiş 
El-obada o ki, var. 
Dabbaqların məhsulu 
Tiflisə də gedirmiş, 
Bu məhsulun hər biri 
Diqqəti cəlb edirmiş. 
Dabbaqlığa ehtiyac 
Bu gün də var Gəncədə, 
Yenə dabbağlıq əsil 
Sənət olar Gəncədə. 
Gəlin, gəlin yaşadaq 
Xalqın bu adətini, 
Yayaq bütün mahala 
                                                                       GƏNCƏNİN DASTANI 
 
 179  
 
 
 
Dabbaqlıq sənətini. 
 
 
         KİM   TANIMIR   SULTANI 
 
Kim tanımır Gəncədə 
Bizim misgər Sultanı, 
Mahir sənətkar kimi 
Adı gəzir hər yanı. 
 
Atası Ələsgər də 
Burda misgər olubdur, 
Neçə-neçə muzeydə 
Əl işləri qalıbdır. 
 
Qardaşı Abbas, Səlim, 
Misgər kimi tanınıb, 
İncə əl işlərilə 
El-obada anılıb. 
 
Bu sənət onlar üçün 
Daim sudur, havadır, 
Misgərlik sənətini 
Fəhimovlar yaşadır. 
 
Misgər çəkicin səsi 
Eşidilir hər zaman, 
Mis qaba naxış vurur 
Bu gün yenə də Sultan. 
  MİKAYIL YANAR 
 180  
 
 
 
Öz gənclik çağlarını 
Bəzən yadına salır, 
Ömrün ixtiyar vaxtı 
Misgərlikdən zövq alır. 
 
Qazan, güyüm, gülabdan 
Onun əl incisidir, 
Zərif el sənətinə 
Sultanın sevgisidir. 
 
Elə vaxtlar olub ki, 
Çətinliklər görmüsən, 
Ömrün əlli ilini 
Misgərliyə vermisən. 
 
Alnından axan təri 
Ömrə zirvə sanmısan, 
Misgərlik sənətində 
Yüksək ad qazanmısan. 
 
Aldığın orden, medal 
Zəhmətinin barıdır, 
Qabarlı əllərinin 
Onlar ilk nübarıdır. 
 
Oğlun Məhəmməd indi, 
Yaşadır sənətini, 
Gələn yeni nəsillər 
                                                                       GƏNCƏNİN DASTANI 
 
 181  
 
 
 
Verəcək qiymətini 
 
. 
Mahir misgər tək yerin 
Zirvələrdə olacaq, 
Gəncənin tarixində 
Sultan, adın qalacaq! 
 
 
      GƏNCƏ   XALISI 
 
Zamanın yaddaşı xalılardadır, 
Gah qızıl günəşdə, gah da qardadır, 
Zamanı xalıda daşıyıb həyat, 
Dövrü ilmə-ilmə yaşayıb həyat. 
Xalı çiçək açıb, xalı gül açıb, 
Zaman qarşısında xalı dil açıb, 
Dil açıb millətin rəşadətindən, 
Dil açıb millətin səadətindən. 
Gəlib zaman – zaman xalı yol gəlib, 
Bu yoldan çən köçüb, duman çəkilib, 
Tarix dərsliyinə dönüb bu yurdum, 
Dil açan diliymiş, dinib bu yurdum. 
Uzaq keçmişimdən danışıb xalı, 
Danışıb od tutub, alışıb xalı, 
Açıb keçmişimin neçə sirrini, 
Töküb Nizaminin söz cövhərini. 
Gəncə xalısında Nizami ruhu, 
Duymayıb bu ruhu, duymayıb çoxu, 
  MİKAYIL YANAR 
 182  
 
 
Bu xalı zamanın məhək daşıymış, 
Qoynunda min illik tarix daşımış. 
Gəncə xalısına biz laqeydmişik, 
Demişik onsuz da olar ev - eşik. 
Yad ayaq altına atılıb xalı, 
Elə kimə gəlsə satılıb xalı. 
Gəncənin tarixi satılıb sanki, 
Yad ayaqlar altda atılıb sanki. 
Tarixi qoruqmuş Gəncə xalısı, 
Olub qurdlara tuş Gəncə xalısı. 
Alıblar, satıblar belədən-belə, 
Mənim tariximi veriblər selə, 
Mənim tariximi selmi aparıb, 
Bir qara tufanmı, yelmi aparıb?! 
Tarixim daşınıb xalılar üstə, 
Düşmən buna görə dayanıb qəsdə, 
Əlinə ən böyük sənət keçirib, 
Yazıb tariximi, bir-bir köçürüb. 
Ağ ləkələr düşüb qan yaddaşıma, 
Torpaq faciəsi gəlib başıma. 
Sora bilməmişəm haqqımı niyə, 
Ömrümə, günümə durublar yiyə, 
Zaman yazıb bahar, zaman yazıb qış, 
Gəncə xalısına çəkib min naxış. 
Zaman ha əlləşib düşsə də dildən. 
Daha dərsliyimi veribdi əldən! 
 
 
 
                                                                       GƏNCƏNİN DASTANI 
 
 183  
 
 
 
 
 
 
        GƏNCƏNİN   İPƏK  YOLU 
 
Bir zamanlar, bir vaxtlar,  
İpəkçilik Gəncənin 
Başının tacı olub. 
Bir zamanlar, bir vaxtlar,  
İpəkçilik  Gəncənin 
Çörək ağacı olub. 
İpəkçilik Gəncəyə 
Böyük qüdrət gətirib,  
İpəkçilik Gəncəyə 
Çox şan –şöhrət gətirib. 
Monqollar da ilk dəfə 
Hücum çəkib Gəncəyə, 
Burda yaxın durmayıb 
Düzü onlar heç nəyə. 
Qızıl, gümüş veriblər, 
Onlar yaxın durmayıb, 
Hər cür nemət səriblər, 
Onlar yaxın durmayıb. 
Onlar vecə almayıb 
Nə zibanı, nə zəri, 
Gəncə ipəyi alıb, 
Sonra dönüblər geri. 
İpək qoymayıb axsın 
Bir şəhərin qanını, 
  MİKAYIL YANAR 
 184  
 
 
İpək satın alıb, bax, 
Bir şəhərin canını. 
İpək xilas eləyib 
Şəhəri dağıntıdan, 
İpək pul yerinə də 
İşlənib zaman-zaman. 
Gəncənin hey başına 
Dolanıb İpək yolu, 
Həm şərqə, həm də qərbə 
Uzanıb İpək yolu. 
Bu yol qədim Gəncənin 
Vuran qan damarıymış, 
Bu yol qədim Gəncənin 
Bir tükənməz varıymış. 
Buraya axışırmış 
Tacirləri hər yerin, 
Kümcü şəkli bəzərmiş 
Gerbini bu şəhərin. 
Neçə əsrlər ötüb, 
Neçə dövran dəyişib, 
Öz iti axarından 
Zaman yaman dəyişib. 
Elə bil ki, gözlərin 
Gur işığı sozalıb, 
Bu sənətə maraq da, 
Günü-gündən azalıb. 
Gəncəlilər, göstərin, 
Yenə gücü, qüdrəti,  
Gəncə ipəyinin də 
                                                                       GƏNCƏNİN DASTANI 
 
 185  
 
 
 
Artsın şanı, şöhrəti! 
 
 
          GƏNCƏNİN GEYİMLƏRİ 
 
Dolansanız haranı, 
Gəzsəniz hansı yeri, 
Görərsiz birincidir 
Gəncənin geyimləri. 
Geyim axı abırdır, 
Geyim axı urvatdır, 
Geyim də insan üçün 
Bir mənəvi həyatdır. 
Geyim bəzəyib daim  
Gəncə gözəllərini, 
Amma onlar da bilib 
Geyiminin yerini. 
Mənim ulu Gəncəmin  
Geyimləri nə qədər, 
Büzməli, qat-qat tuman, 
Ləbbadə, başmaq, kəmər... 
Qız-gəlin geyinibdir 
Xoş arzu, xoş diləklə, 
Bəzənib-düzənibdir 
Neçə cürə ipəklə. 
Geyimlər var neçə növ, 
Bir-bir saymaqmı gərək?! 
Baş geyimləri: təsək, 
Kəlağayı, şal, örpək... 
  MİKAYIL YANAR 
 186  
 
 
Saya da gələn deyil 
Gəncənin geyimləri, 
Hələ gendən cəlb edir 
Hamını nəzərləri. 
Gəncəlilər öz geyim 
Dəbini unutmayır, 
Başqa geyim-kecimi 
Heç vaxt üstün tutmayır. 
 
 
 
          CAVAD  XAN  KÜÇƏSİ , 
              BƏNDƏR  KÜÇƏSİ 
 
Başın az müsibət çəkməyib Gəncəm, 
Yaxşı ki, bünövrən çökməyib Gəncəm! 
Dözmüsən tarixin hər sınağına, 
Dözmüsən zamanın min bir dağına. 
Başından tufanlar əskik olmayıb, 
Bəzən daş üstə də daşın qalmayıb, 
Haqqını qoruyan oğullar gedib, 
Tarixinlə bağlı nağıllar gedib. 
Neçə igidinə yaxıblar qara, 
Neçə övladını çəkiblər dara, 
Nə qədər dözümün varmış, a Gəncəm, 
Baharın da boran-qarmış, a Gəncəm! 
İgid övladların gendə qalıbmış, 
Dumanda qalıbmış, çəndə qalıbmış, 
Adı çəkilirmiş yalıncıqların, 
                                                                       GƏNCƏNİN DASTANI 
 
 187  
 
 
 
Onların yemiymiş bəhərin, barın. 
Başını tufanlar alan şəhərim, 
Çox vaxt haqsızlıqda qalan şəhərim, 
İyirmi səkkiz aprel təcavüzündən, 
Yaman müsibətə tuş olmusan sən. 
Daha yaddan çıxıb ər oğulların, 
Bəndər tək, Cavad tək nər oğulların, 
Kirovlar başını soxub qoynuna, 
Acgöz baxışlarla baxıb qoynuna. 
Səni bələyiblər alova, oda, 
Dönmüsən bir gündə Kirovabada, 
Sənin adın gözəl olsa da ancaq, 
Təzədən üstündən vurublar yamaq! 
Dəyişib adını küçələrinin, 
Başına min oyun açıblar sənin, 
Sinənə dərd dolub, kədər-qəm dolub, 
Şaumyan adına küçən də olub. 
Heç zaman qəlbinə yatmayıb sənin, 
Adı o cəlladın, o qaniçənin, 
Yapışıb yaxandan zamanın əli, 
Ucaldıb qoynunda Lenin heykəli. 
Karl Marksa da, Engelsə də, 
Küçə ayırıblar səndə bir vədə, 
Kirovun heykəli ucalıb göyə, 
İllərlə dözmüsən bu faciyəyə. 
Ay Gəncəm, qoynunda min oyun olub, 
Baqramyana belə heykəl qoyulub, 
Axır ki, dəyişib dünyanın təbi, 
Gəlib gözlədiyin gülüzlü dövran, 
  MİKAYIL YANAR 
 188  
 
 
Qurtarıb adını yamaq adlardan. 
Zaman axır yenə üzünə baxıb, 
Düşmən heykəlləri qoparıb, yıxıb, 
Yenə xatırlanıb bizim Cavad xan, 
Yenə də Bəndəri var soraqlayan. 
“Cavad xan” küçəsi,  “Bəndər” küçəsi, 
Axır ki, əsrimin olub gur səsi, 
Ay Gəncəm, çox şükür, üzün gülübdü, 
Bəndərin, Cavadın geri dönübdü!  
  
 
              NİZAMİ   MUZEYİ 
 
Tarixin harayıdır 
Bizim Gəncə muzeyi, 
Keçmişimin payıdır 
Bizim Gəncə muzeyi. 
Burda daşlar dil açır, 
Danışır hər qonaqla, 
Keçmişimdən yol gəlir 
Min səslə, min soraqla. 
Neçə saxsı, şüşə qab 
Nağıl danışır bu gün, 
Keçmişimlə dövranım 
Sanki barışır bu gün. 
Dolça, kasa, nimçə var, 
Hərəsi bir zinətdir, 
Divar qalıqları da 
Bu günümə şöhrətdir. 
                                                                       GƏNCƏNİN DASTANI 
 
 189  
 
 
 
Şamdanlar, mis sikkələr 
Gözümüzə verir nur, 
Muncuqlar, bilərziklər 
Gözəlliklər doğurur. 
Boyunbağılar var ki, 
Görənin ağlı çaşır, 
Həm mis, həm tunc piyalə,  
Muzeyimə yaraşır. 
Qaşıq, maşa, çini qab, 
Hərəsi bir mərhələ, 
Nə qədər incilər var, 
Saysan qurtarmaz belə... 
Burda qılınclar var ki, 
Qan axıdıb, qan töküb, 
Amma muzeydə bu gün,  
Uzanıb, boyun büküb. 
Azıx mağarasından 
Tapılan skelet var, 
Fikrimi  eramızdan 
Qabaqlara aparır. 
Bu muzeydə çıraq var 
Keçmişə işıq saçır, 
Burda dəbilqə var ki, 
Nə qədər sirri açır... 
Bu muzeyi bəzəyir,  
Xış, vəl, həvəng, kirkirə, 
Burda xəyal əyirir 
Keçmişdən qalan cəhrə. 
Burada neçə qalxan, 
  MİKAYIL YANAR 
 190  
 
 
Burada neçə nizə, 
Yaxınlaşıb baxsanız,  
Tarix danışar sizə. 
Bu muzey keçmişimin 
Çəkir ağır yükünü, 
Dünyamıza tanıdır 
Gəncəmin soy-kökünü. 
   
 
 
 
 
 
 
 
 
 
 
 
 
 
 
 
 
 
 
 
 
 
                                                                       GƏNCƏNİN DASTANI 
 
 191  
 
 
 
 
 
 
 
XI.  XEYİRXAHLIQ  ÜSTƏ 
KÖKLƏNİB  GƏNCƏM 
 
 
      GƏNCƏNİN   XEYRİYYƏÇİ  
                 HACI  QARASI   
   
Azərbaycan səhnəsində məşhur Hacı Qara  
rolunun ilk  ifaçısı gəncəli   Əsgərağa   Adıgözəlov   
(Gorani) olub. 
 
Söz-sənət vurğunuydu 
Gəncəli Əsgər ağa, 
Həvəsi vardı onun 
Yazmağa, yaratmağa. 
Bakıda gimnaziyada 
Oxuyurdu bu oğlan, 
Müəllimi Həsən bəy 
Çox-çox razıydı ondan. 
Həmişə dərsə hazır 
Gələrdi Əsgər ağa, 
Müəllim nə soruşsa 
Bilərdi Əsgər ağa. 
İstəyirdi alışıb, 
Yansın sənət yolunda, 
  MİKAYIL YANAR 
 192  
 
 
Səhnəyə çıxdı bir gün 
Hacı Qara rolunda. 
İlk dəfə görünürdü 
Səhnədə Hacı Qara, 
Tamahkarlıq, acgözlük 
Bərk  çəkilirdi dara. 
Hacı Qara səhnəni  
Yoxsa İran bilmişdi, 
Ağcabədidən deyil, 
O, Gəncədən gəlmişdi. 
Gəncəli Hacı Qara 
Yaşadığı həyatda 
Xəsis deyildi ancaq, 
Sonralar o, nə qədər 
Kasıba oldu dayaq. 
Gəncədə qız məktəbi 
Açdı öz hesabına, 
Müəlliflik elədi 
Məktəbdə şagirdlərin 
Neçə dərs kitabına. 
Gəncəçay sahilində 
Gözəl park da saldırdı, 
Yıxılanın əlindən 
Yapışıb o, qaldırdı. 
Gəncəli Hacı Qara 
Xəsislik eləmədi 
Heç bir zaman həyatda. 
Öz cibinin puluyla 
Bulaqlar da çəkdirdi 
                                                                       GƏNCƏNİN DASTANI 
 
 193  
 
 
 
Neçə eldə, elatda. 
Nizami məqbərəsi 
Təmir olundu bir gün 
Onun var-dövlətiylə. 
Gəncəli Hacı Qara 
Tarixdə iz buraxdı 
Təzadlı şöhrətiylə. 
 
 
             HACI   MİRQASIM   KƏHRİZİ 
 
Su üstündə Xədicə 
Bir qadınla tutaşdı, 
Bircə anın içində 
Dava həddini aşdı. 
O qadın Xədicəyə, 
Dedi: -A sonsuz ləçər!.. 
Bu sözdən Xədicəni 
Boğdu qəm, boğdu qəhər. 
Xədicə səs-səmirsiz 
Qayıdıb evə gəldi, 
Nə dinib, nə danışdı, 
Nədə ki, üzü güldü. 
Əri Mirqasım onun 
Davasından hal tutdu. 
Xədicənin başını 
Bir təhərlə ovutdu. 
Fikirləşdi dərindən, 
Çox baxdı ora-bura, 
  MİKAYIL YANAR 
 194  
 
 
Bu hadisə qəlbində 
Bağladı dərin yara. 
Dedi: - Qoymalıyam mən 
Gəncəmin qoynunda iz,. 
Övladım olmasa da 
Vurdurmalıyam kəhriz!.. 
Bu dünyada mənim də 
Kəhriz övladım olar, 
Gəncəmin qucağında 
Məndən yadigar qalar... 
Ustalar çağırdı o, 
Axır kəhriz tikdirdi, 
Şəhərin ortasına 
Səpsərin su çəkdirdi. 
Bundan sonra həyatda 
O, rahat nəfəs aldı. 
Dedi ki, ay Xədicə, 
Bizim də övlad oldu. 
Unutma ki, həyatda 
Övladımızdı kəhriz, 
Yaşayacaq Gəncəmdə 
Dünyadan köçsək də biz... 
İndi soyudur kəhriz 
Ürəklərin odunu, 
Daşıyır Gəncəmizdə 
Hacıqasım adını... 
 
 
 
                                                                       GƏNCƏNİN DASTANI 
 
 195  
 
 
 
 
 
 
            QIRIXLI    MƏSCİDİ 
 
On doqquzuncu əsrin 
Yetmişinci illəri, 
Yaşadır öz qoynunda 
 Neçə xatirələri... 
 Qırıxlı tayfasının 
 Başçısı hacı Qasım, 
 Qırıxlı tayfasının 
 Başının tacı Qasım. 
 Bir gün çıxdı meydana, 
 Səsləndi: - Ay camaat, 
 Bağışlayın, elədim, 
 Sizi bir az narahat! 
 Görülməli çox iş var, 
 Əvvəl biz zəhmət çəkək. 
 Bağmanın qoynundaca 
 Bir Allah evi tikək!.. 
 Bilirəm ki, həyatda 
 Olduqca çətinlikdir... 
 Məscidin nə xərci var, 
 Hamısı da mənlikdir. 
 Bizim inam yerimiz, 
Bilin məsciddir axı,. 
Ordan yolu başlanır 
Haqq yolu saxlamağın. 
  MİKAYIL YANAR 
 196  
 
 
Məscid həm ölü üçün, 
Həm də diri üçündür, 
Paklığın, təmizliyin, 
Doğma yeri üçündür. 
Bir daşı-daşın üstə 
Qaldırıb qoysa hərə,  
Nəhəng abidə qalar 
Gələcək nəsillərə. 
Beləcə danışırdı 
Tayfanın ağsaqqalı. 
Bu xoş xəbərdən indi 
Açılmışdır hamının 
Həm kefi, həm əhvalı. 
Bağmanda bir məscidin 
Bünövrəsi qoyuldu., 
Sanki həmin gün elə 
  Bağmanda bir toy oldu. 
Yaxşı ustalar tapıb 
Gətirdi hacı Qasım, 
Bütün xərci boynuna 
Götürdü hacı Qasım. 
Qırıxlılar özü də 
İşdə göstərdi kömək,. 
Qol çirmədi oğullar 
Səhərdən axşamadək. 
Palçıq da qarışdırdı, 
Daş da qaldırdı onlar, 
Ustalara köməklik 
Göstərdilər o ki var. 
                                                                       GƏNCƏNİN DASTANI 
 
 197  
 
 
 
Bir gün bərk xəstələnib 
Hacı düşdü yatağa, 
Tikintiyə imkanı 
Olmadı göz qoymağa. 
Hacının bədənini 
Didirdi ağrı yaman, 
Daha hər şey çıxmışdı 
Kişinin lap yadından. 
Daha məscid düşmürdü 
Onun yadına düzü, 
Ağrıya bürünmüşdü 
Hacının başı, gözü. 
Hər cür həb gətirdilər, 
Hər cür dərman verdilər, 
Onun halı, əhvalı 
Yaxşılaşdı bir qədər. 
Hacı Qasım başını 
Qaldıraraq balınçdan 
Üst tutdu dost-tanışa: 
- Mənə deyin görüm bir 
Tikilən Allah evi 
Hələ gəlməyib başa?! 
Bildirdilər Hacıya 
İşləri baş tutmayıb. 
Pul-paranın dərdindən 
Məscid başa çatmayıb! 
Bu Hacının qəlbində 
Sonsuz ağrı doğurdu, 
Başını bulayıb o, 
  MİKAYIL YANAR 
 198  
 
 
Arvadını çağırdı: 
-Bir kisə qızılım var 
Sənə bəllidir yeri, 
Cəld ol, həmin qızılı 
Tez get sən gətir bəri! 
Qırıxlılar qızılı 
Verdilər quma, daşa, 
Tezliklə Allah evi 
Tikilib çatdı başa. 
Hacı köçdü dünyadan 
Deməyin, ömrü söndü,. 
Ondan qırıxlılara 
Məscid yadigar qaldı... 
İndi həmin məscidi 
Haqqın evi sayırlar, 
Hacını qırıxlılar 
Daim xatırlayırlar... 
 
 
 
 
 
 
 
 
 
 
 
 
                                                                       GƏNCƏNİN DASTANI 
 
 199  
 
 
 
 
 
 
 
      XII.  TƏBİƏTİN  ŞAH  ƏSƏRLƏRİ 
 
 
              GÖY  GÖLÜM   MƏNİM , 
                    GÖY  GÜLÜM   MƏNİM 
 
At kimi şahə qalxdı, 
Oynadı ana torpaq, 
Nəğməsini itirdi 
Neçə çay, neçə bulaq. 
Gəldi bulud, duman, çən, 
Qəfil qaranlıq düşdü, 
Sanki gündüzlə gecə 
Öz yerini dəyişdi. 
Yer üstə bəzək Gəncəm 
Yer altda qaldı indi, 
Neçə-neçə ev-eşik 
Xaraba oldu indi. 
Az müsibət çəkmişdi 
Axı, Gəncəmin başı?! 
İndi də heç daş üstə,  
Qalmadı bircə daşı! 
Təbiət bu torpağı, 
Nə üçün hədələdi?! 
Təbiət adamları 
  MİKAYIL YANAR 
 200  
 
 
Diricə dəfn elədi! 
Küçələr, dalanlar da  
Toqquşdu  bir-biriylə, 
Gəncəm aralı düşdü 
Neçə-neçə igidlə,  
Neçə-neçə pəriylə. 
Neçə-neçə körpələr 
Dəfn olundu beşikdə, 
Dəfn olundu bir anda 
Neçə ev də, eşik də. 
Çinarların dizini 
Zəlzələ yerə vurdu, 
Gəncəmin qucağında 
Təbiət şivən qurdu. 
Qəzəbindən səmtini 
Dəyişdi Gəncə çayı, 
Ağıya döndü indi 
Onun hayı, harayı! 
Bülbüllər də qorxudan 
Qonmadı budaqlara, 
Qəmgin-qəmgin fırlandı  
Havada ora-bura. 
Parçalandı küçələr 
Səmtini də dəyişdi, 
Qonşu da qonşusundan 
İndi aralı düşdü. 
Bir sağ eyvan tapmadı 
Qaranquşlar  qonmağa, 
Bayquşlar başladılar 
                                                                       GƏNCƏNİN DASTANI 
 
 201  
 
 
 
Burada fırlanmağa. 
Gəncəm üstə göstərdi 
Təbiət sınağını, 
Tarixə həkk elədi 
Zəlzələ bu dağını. 
Sanki peşman oldu 
Təbiət əməlindən, 
İndi necə qurtarsın  
Bu qınağın əlindən!? 
Parçalayıb Kəpəzi 
Önünə atdı çayın, 
Bircə anda kəsildi 
Ağsu çayının harayı. 
Çay daha şütümədi, 
Yığıldı yumaq kimi, 
Nə səsləndi, nə dindi. 
Kəpəzin qucağında 
Mavi güzgüyə döndü... 
Bax beləcə yarandı 
Mənim gözəl Göy-gölüm!.. 
Bax beləcə yarandı 
Mənim gözəl Göy-gülüm!.. 
Yudu öz günahını 
Təbiət bu əməllə, 
İnsanların qəlbini 
Aldı gözəlliklərlə!.. 
Aldı gözəlliklərlə!.  
 
        
  MİKAYIL YANAR 
 202  
 
 
 
 
 
        GƏNCƏNİN  ÇİNARLARI 
 
Bəlkə də Bəndərin ruhudur burda, 
Cücərib torpaqdan, bitib çinarlar. 
Geniş küçələri ilkin baharda, 
Yaşıl çadır kimi tutub çinarlar. 
 
Bürkünü Gəncədən kənara qovub, 
Yelpik-yarpaqları sıxıb köksünə, 
Bəzən gövdəsini zəmanə ovub, 
Amma məğrur durub çinarlar yenə. 
 
- Hər biri  bir yaşıl nəğmə deyilmi? 
Sədası hər yanı tutub!- deyirəm. 
- Bəlkə Nizaminin yaşıl qələmi, 
Tarixə kök atıb, atıb!- deyirəm. 
 
Çinarlar şahididir hər bir anımın, 
Nağıl danışırlar ulduza, aya. 
Bəlkə qılıncıdır Cavad xanımın, 
Çinarlar sivrilib, qalxıb havaya! 
 
Mənim söhbətimdə, mənim sözümdə, 
Çinarlar qəlbimin diləyidir, bil! 
Bu yaşıl ağaclar mənim gözümdə, 
Anam Məhsətinin örpəyidir, bil! 
                                                                       GƏNCƏNİN DASTANI 
 
 203  
 
 
 
 
Gəncədə boy atan, böyüyən hər kəs, 
Vallah çinarların divanəsidir, 
Nə bənzətmə axtar, nə də təşbeh gəz, 
Hər biri bir məscid minarəsidir. 
 
Bəlkə də Ruhinin sənət barıdır, 
Boy atıb ucalıb o ildən-ilə, 
Bəlkə də Vazehin misralarıdır, 
Düzülüb Gəncədə belədən-belə. 
 
Neçə əsrlərə, neçə zamana, 
Çinarlar doğma tək açıb qolunu, 
Bir zaman Gəncədən keçən sarvana, 
Çinarlar göstərib karvan yolunu. 
 
Görüb bu dünyanın hər üzünü də, 
Yüz yol çinarlara duman sarılıb, 
Arada inamın itən günündə, 
Çinarlar Gəncənin and yeri olub. 
 
Köçəri quşları ilk bahar kimi, 
Çinarlar qoynuna səsləyib, Gəncəm! 
Çinar kölgəsində “Cücələrim”i, 
Qənbər Hüseynlin bəsləyib, Gəncəm! 
 
Bu yurdda çinarlar böyüyüb necə, 
Hər biri yamyaşıl, uca dağ olub, 
Bəzən çəkir məni, çəkir düşüncə,  
Çinarlar Gəncəmlə əkiz doğulub. 
  MİKAYIL YANAR 
 204  
 
 
 
Ulu keçmişini soraqlayıram,  
Ay Gəncəm, çinarlar məhək daşıdır, 
Tarixi səbrimlə varaqlayıram, 
Ay Gəncəm, çinarlar qan yaddaşıdır! 
 
 
          GƏNCƏ   ÇAYI 
 
Bu çay zirvələrdən süzülüb gəlir, 
Kəsmir bircə an da hayı, harayı,  
Qoynuna ləpələr düzülüb gəlir, 
Yaşıllıqdır onun dünyaya payı. 
 
Dağların qoynundan axır həvəslə, 
Düzlərdə bənövşə bitirir bu çay. 
Gəncəmin qoynunda axır gur səslə, 
Kəpəzdən salamı gətirir bu çay. 
 
Axır Gəncə çayı üzü Gəncəyə, 
Çinarların ömrü onda yaşayır, 
Baxmır nə gündüzə, nə də gecəyə, 
Quru səhralara həyat daşıyır. 
 
Bu çay xatırladır dəli kəhəri, 
Alıb sal daşları, tərkinə alıb, 
Bəlkə Cavad xanın gümüş xəncəri, 
Şəhərin qoynunda asılı qalıb. 
                                                                       GƏNCƏNİN DASTANI 
 
 205  
 
 
 
 
Ulu torpağımın öz mirasıdır, 
Onunla bağlıdır çox xatirələr... 
Nizaminin nəhəng bir misrasıdır, 
Uzanıb Kəpəzdən düz Kürə qədər... 
 
Tarixi bilinmir Gəncə çayının, 
Onu çökdürməyib zəlzələlər də, 
Keçmişdən yol gələn hay-harayının, 
Əks-sədası var onda hər vədə. 
  
Bu çayın suyundan içdiyi üçün, 
Bəndər azadlığın yoluna çıxıb, 
Bu çayın qoynundan keçdiyi üçün, 
Tale Məhsətinin üzünə baxıb. 
 
Qənbər Hüseynli “Cücələrim”ə, 
Daşıyıb su verib Gəncə çayından. 
Bu çay bir şahiddir gecələrimə, 
Onun da payı var sevgi payımdan. 
 
Ələkbər Ruhi də, Əli Nəzmi də, 
Bir zaman bu çayın suyundan dadıb, 
Atıb kədəri də, atıb qəmi də, 
Onların əlləri ilhama çatıb. 
 
 
 
 
  MİKAYIL YANAR 
 206  
 
 
 
 
 
 
          KƏPƏZİN    NƏĞMƏLƏRİ 
 
Sən Gəncəmə arxasan, 
Kəpəzim, ay Kəpəzim! 
Başın dümağdır sənin, 
Daim, qış-yay Kəpəzim. 
 
Gəncəmin başı üstə 
Gözəllik heykəlisən, 
Su sarıdan Gəncəmin 
Sən bir tutan əlisən. 
 
Gəncə çayı qoynundan 
Alır güc, alır qüdrət, 
Qoynundan əskik olmur 
Nə şan, nə də ki şöhrət. 
 
Gəncə çayı yol boyu 
Sənə nəğmə bəsləyir, 
Hər an Gəncə adını 
Qəlbində əzizləyir. 
 
Yarandığın bir gündən 
Gözəlliyə arxasan, 
                                                                       GƏNCƏNİN DASTANI 
 
 207  
 
 
 
Gözəlliyin yolundan 
Qaçmamısan heç zaman. 
 
Zəlzələ zamanı da 
Sən bu yolu tutmusan, 
Qoynunda Maral Gölü, 
Göy - Gölü yaratmısan. 
 
Ay dağların içində, 
Ən məğrur dağ, Kəpəzim, 
Ürəyi cavan qalan, 
Saçları ağ Kəpəzim! 
 
Təbiətdən söz düşsə, 
Sən din, imanımızsan, 
Bu nəhəng planetdə 
İlkin ünvanımızsan. 
 
 
    XAN    BAĞI 
 
On səkkizinci əsrdə 
Gəncədə bir bağ olub, 
Bu bağı dolanmağa 
Hamıda maraq olub. 
Ancaq varmış bu bağın 
Daim qoruq-qaytağı, 
Bütün eldə, mahalda, 
Adlanırmış Xan bağı. 
Ağac gətirilirmiş 
  MİKAYIL YANAR 
 208  
 
 
Buraya hər diyardan, 
Bu bağ uzaq olmurmuş 
Qışda da ilk bahardan. 
Bu bağ Böyük Bağmanda 
Böyük bir əraziymiş, 
Böyüklüyünə görə 
Bir meşə əvəziymiş. 
Bu bağda nazlanırmış 
Xallıca kəpənək də, 
Bu bağı bəzəyirmiş 
Rəng-rəng, növ-növ çiçək də. 
Bu bağda bəslənirmiş 
Həm cüyür, həm də maral, 
Bu bağı dolanan kəs 
Bilməzmiş dərd, qəm, məlal. 
Bu bağda min ləhcəylə 
Quşlar da oxuyurmuş, 
Bu bağ qış çağında da 
Gül, çiçək qoxuyurmuş. 
Cavad xan yorğun vaxtı 
Xan bağına gəlirmiş, 
Gəzirmiş aram-aram, 
Burada dincəlirmiş. 
Zaman sərt sifətini 
Bu bağa da göstərib, 
Bizim ulu Gəncəyə 
Bu bağı da çox görüb. 
Zaman mənim Gəncəmin  
Sinəsinə çəkib dağ, 
                                                                       GƏNCƏNİN DASTANI 
 
 209  
 
 
 
İndi nə Cavad xan var, 
Ancaq bu qəhrəmandan 
Xatirə qalıb bu bağ. 
Burda hər cür ağac var,  
Millənib qalxır göyə, 
Baxanlar məftun olur 
Burdakı gözəlliyə! 
Bu bağ darıxanları 
Öz qoynunda ovudur, 
Əsəbləşən kəslərin 
Əsəbini soyudur. 
Daim sevən kəslərin 
Görüş yeridir bu bağ, 
Dərd-qəmə batanların 
Gülüş yeridir bu bağ. 
Bu bağın yaşıllığı 
Ürəkləri oxşayır, 
Bu bağdan keçən kəslər 
Bir az da çox yaşayır! 
Dörd yanı barı imiş 
Bir vaxt bu Xan bağının, 
Keşikçisi ağacmış 
Onun hər qırağının. 
Bu bağ salınan gündən 
Quşların məskənidir, 
Yaşıl-yaşıl bulaqlar 
Bu bağın yelkənidir. 
Bir zamanlar bu bağa 
Möcüzə tək baxılıb, 
  MİKAYIL YANAR 
 210  
 
 
Bu bağa adamlar da 
Biletlə buraxılıb. 
Bu xan bağı Gəncədə 
Yaz ünvanlı diləkdir, 
Şəhərin ortasında 
Nəhəng, yaşıl çələngdir! 
 
 
      BAĞMAN  LÖVHƏLƏRİ 
 
Gəncədə bağbançılıq 
Geniş yayılıb bir vaxt, 
Bağçılıq ən gəlirli 
Sahə sayılıb bir vaxt. 
Gəncənin torpağında 
Əkilib alma, üzüm, 
Armud, gavalı, göyəm, 
Albalı düzüm-düzüm. 
Bəhrəm bəy bu şəhərdə 
Bir üzüm bağı salıb, 
Bu bağ bar gətirəndə 
Hamı da qonaq olub. 
Ayrıca bir sahədə 
Bağlar olub şəhərdə, 
Hər cür meyvə istəsən 
Tapılarmış bu yerdə. 
Tovuz mahalından da 
Bura köçüb gəliblər, 
Buranı bağçılıqçün 
                                                                       GƏNCƏNİN DASTANI 
 
 211  
 
 
 
Gözəl məkan biliblər. 
Torpağa kı, sancılıb 
Bu il kiçik bir çiling, 
Üç ilə gözlənilib 
Ya şaftalı, ya ərik. 
Bu şəhərin qoynunda 
Birgə olub Bağmanlar, 
Burada əkibdirlər, 
Hər nə cürə ağac var. 
Həsən adlı bir nəfər 
Burada zəhmət çəkib, 
Hər dərdə dərman üçün 
Hər bir növ bitki əkib. 
Hər kim xəstələnirmiş 
Üz tuturmuş Həsənə, 
-Yaman xəstələnmişəm, 
Dava-dərman ver mənə! 
Həsən də bitkilərdən 
Hər cür həb düzəldərmiş, 
Verərmiş xəstələrə, 
Onun təbibliyi də 
Yayılarmış hər yerə. 
Bağmanda onun adı 
Həbləhəsən qalıbdı, 
Ağrıyan kəs özünü 
Onun üstə salıbdı. 
Bağmanda bu kişinin 
Olub neçə övladı, 
Həbləhəsən tayfası 
  MİKAYIL YANAR 
 212  
 
 
Qalıb bu nəslin adı. 
Bağman qədimdən, qədim, 
Qoynunda çox tayfa var, 
Bu “Çarlı” bu “Talalı”, 
Bu da ki, “Qırıxlılar”. 
Bağmanın qoynu yayda 
Hər cür bardır, bəhərdir, 
Şəhərimin içində 
Bağman kiçik şəhərdir. 
 
 
 
 
 
 
 
 
 
 
 
 
 
 
 
 
 
 
 
 
                                                                       GƏNCƏNİN DASTANI 
 
 213  
 
 
 
 
 
 
 
XIII. İDMAN ALƏMİNİN  
  CƏNGAVƏRLƏRİ 
 
 
İLK   DÜNYA   ÇEMPİONU 
 
Yeniyetmə yaşından 
O, döşək üstə çıxdı, 
Gücü damarlarından 
Coşqun çay kimi axdı. 
Dayısı Əflatundan 
Öyrəndi neçə cür fənd, 
Adı gəzdi Aydının 
Həm el-el, həm də kənd-kənd. 
İyirmi altı yaşda 
İdman ustası oldu, 
Onun şanı, şöhrəti 
Aləmə səs-küy saldı. 
O, sərbəst güləş üzrə 
Axır çempion çıxdı, 
Onun hər bir fəndinə 
Dünya heyrətlə baxdı! 
Neçə-neçə ölkədən 
Gəldi səsi, sorağı, 
Güləşdə Vətənimin 
  MİKAYIL YANAR 
 214  
 
 
Yandı nurlu cırağı. 
Aydınım əlli yeddi 
Kiloqram çəki üzrə, 
Dünya yarışlarında 
Qalxdı birinci yerə! 
Bakı açdı qoynunu 
Öz oğluna ürəklə, 
Qarşıladı Aydını 
Sonsuz güllə, çiçəklə! 
Gəncə də öz oğlunun 
Tezcə yoluna çıxdı, 
Gəncəlilər Aydını 
Bir-bir köksünə çıxdı. 
Düşməzdi stadionda 
İynə atsan da yerə, 
Hamı da gəlmişdi ki, 
Aydını bir yol görə. 
Güləş tariximizdə 
Qəhrəman oldu Aydın, 
Dünyanın çempionu 
Adını aldı Aydın! 
Dillərdə əzbər gəzdi 
Onun şanı, şöhrəti, 
Onu ucaltdı göyə 
Güləşə məhəbbəti. 
Beynəlxalq dərəcəli 
Bir hakim oldu Aydın, 
Döşək üstə çıxanda 
Haqdan güc aldı Aydın. 
                                                                       GƏNCƏNİN DASTANI 
 
 215  
 
 
 
İdman tarixinə o, 
Yazdı Gəncə adını, 
Daim güləşə verdi 
Ürəyinin odunu. 
Aydınımın şöhrəti 
Artdı, get-gedə artdı, 
Hansı ölkəyə getdi 
Qələbəylə qayıtdı! 
İndi Gəncəmin qoynu, 
Güləşlə də bahardır. 
Axı onun Aydın tək 
Güləşçi oğlu vardır!!! 
_______________________________ 
        Sərbəst güləş üzrə Azərbaycanın ilk dünya 
çempionu Aydın İbrahimov nəzərdə tutulur. 
 
 
QEYRİ - ADİ  DÜNYA ÇEMPİONU 
 
Uzun bir yol gəlibdir 
Karateyə Füzuli, 
Sınaqlarla doludur 
Onun hər ayı, ili... 
Karatenin sirrini 
Öyrənib o, həvəslə, 
Bu idmana bağlanıb 
Sonsuz qaynar nəfəslə. 
Qədim Yuqoslaviya 
Sarayevo şəhəri, 
  MİKAYIL YANAR 
 216  
 
 
Füzuli ömrünün ilk 
Unudulmaz səhəri. 
Yaddaşlardan silinməz 
Uğurlu anlar olub,  
Avropa çempionu 
Adını orda alıb. 
Hələ deyildir bunlar 
Qələbələrin sonu... 
Füzuli Mexikodan 
Qayıdıb üzügülər, 
Onu alqışlayıbdır 
Vətəndə qızıl güllər. 
Füzulinin zəfəri 
Yayılıbdır hər yerə, 
O dünya çempionu 
Olub karate üzrə! 
Tokiodan da gəlib 
Füzulinin gur səsi. 
Sevindirib Gəncədə, 
Sevindirib Bakıda, 
Bütün Azərbaycanda 
Sevindirib hər kəsi 
Onun hər qələbəsi. 
Füzuliyə güc verən  
Ayağıdır, əlidir, 
Onun məşqçisi məşhur, 
Bakılı Mirəlidir. 
Karateni unutmur 
Üz tutsa da hər yana, 
                                                                       GƏNCƏNİN DASTANI 
 
 217  
 
 
 
Vurulubdur Füzuli 
Gəncliyindən idmana. 
Nəfəs almır bircə an 
Füzuli karatesiz, 
Onun zəfərləriylə 
Daim öyünürük biz. 
Qələbə xəbərləri 
Gəlir bizə hər gündə, 
İşləyir Bakımızda 
O polis sistemində... 
____________________ 
         Karate üzrə dünya çempionu  
       Füzuli Musayev nəzərdə tutulur. 
 
 
               İSAX CƏFƏROV 
 
İsağı çağırdı atası Əli, 
Ona buğda dolu çuval göstərdi; 
- Ehtiyac bürüyüb obanı, eli, 
Buğdanı bazarda apar sat indi. 
Çuvalı bazara apardı İsax, 
Ancaq arabadan düşürəmmədi. 
Ətrafa gözünü gəzdirdi qoçaq, 
Kim kömək eləsin oğlana indi?! 
Ona yaxınlaşdı bir cavan kişi, 
O, dərhal göstərdi İsağa kömək. 
Çuvalı çiyninə götürdü İsax, 
Kişi düşündü ki, güclüdür demək, 
  MİKAYIL YANAR 
 218  
 
 
Kişi çox heyrətə gəldi bu zaman, 
Əlini çiyninə qoydu uşağın: 
- Ay oğul, tələsmə, bir anlıq dayan, 
Kimin uşağısan, söylə, sən axı? 
Xoşuma gəlibdi boyun, buxunun, 
İdmana meylini gördüm çoxunun. 
De, söylə, güləşə marağın varmı? 
Bizim cəmiyyətə gəlmək istəsən, 
Atan, anan səni de buraxarmı? 
İsax cavab verdi: - Sevinirəm mən, 
Bu günkü görüşə düzü ürəkdən, 
Bu yaxşı təklifə heç sözüm yoxdu, 
İdmana, güləşə marağım çoxdu. 
Əminəm atam da razı olacaq, 
Həvəslə güləşə yola salacaq. 
Beləcə başladı ilk tanışlıq da, 
Bu kişi güləşçi Vilayəddindi. 
İtməz bu həyatda bir yaxşılıq da, 
İsağın ürəyi quş tək döyündü, 
Vilayəddin məşqçi - müəllim idi, 
İsax bu görüşdən çox məmnun oldu. 
- Güləşçi olacam, - deyərək dindi, 
Pəhləvan olmağı qərara aldı, 
O gündən güləşə üz tutdu İsax, 
Bütün məşqlərdə o, oldu qoçaq, 
Bir çox yarışlarda qələbə çaldı, 
Gəncədə, Bakıda çempion oldu... 
Onun çox görüşü qalmışdı yadda, 
İgidlik göstərdi Leninqradda... 
                                                                       GƏNCƏNİN DASTANI 
 
 219  
 
 
 
   ____________________________ 
               Vilayəddin Hacıyevin işlədiyi              
           “Spartak” cəmiyyəti  nəzərdə tutulur.  
 
  Yüksək ad qazandı bir güləşçitək, 
            Düşdü səs-sorağı onun hər yana, 
Taleyi həmişə açdı gül-çiçək, 
Qələbə gətirdi Azərbaycana! 
Sonra o, məşqçi - müəllim oldu, 
Zülmət keçələrə gur işıq saldı. 
Ürəkdən edirdi o xidmətini. 
Burda da göstərdi şücaətini. 
O, daim zövq aldı öz zəhmətindən, 
Söz açdılar onun məharətindən. 
Nümunə göstərdi istedadıyla, 
Dünya çempionu, ilk güləşçi də,  
Gəncəm də bağlıdır onun adıyla. 
Gərgin zəhmətiylə məşqçi İsax, 
Etmişdir Aydını əlçatmaz bir dağ. 
Ata-ana qəlbi döndükçə dağa, 
Təltiflər edildi bizim İsağa, 
Əməkdar məşqçi adını aldı, 
İsax yaddaşlarda əbədi qaldı! 
Azərbaycanın sərbəst güləş üzrə ilk dünya             
çempionu Aydın İbrahimov nəzərdə tutulur. 
 
 
 
 
  MİKAYIL YANAR 
 220  
 
 
 
 
 
 
    FUTBOL  DÜNYASININ  ULDUZU 
 
Qədim Tovuz elində 
Müzəffər boy atmışdı, 
İlk gənclik günlərindən 
İdmana üz tutmuşdu. 
Uşaqlıqdan futbolu 
Çox sevirdi Müzəffər, 
Stadionda olardı 
O hər axşam, hər səhər. 
Böyük qardaşı Nəsib 
Yaxşı futbolçu idi, 
“Məhsul” komandasına 
Tez-tez məşqə gedirdi. 
Balaca Müzəffəri 
Aparırdı özüylə, 
Ruhlandırırdı onu 
Söhbətiylə, sözüylə. 
Beləcə yavaş-yavaş 
Müzəffər ad-san aldı, 
Futbol aləmində o, 
Mahir futbolçu oldu. 
Şan-şöhrət qazandı o, 
Neçə-neçə ad aldı. 
Kubok yarışlarında 
                                                                       GƏNCƏNİN DASTANI 
 
 221  
 
 
 
Göstərdi böyük hünər, 
Altmışıncı illərdə 
Onu da Gəncəmizə 
Götürüb gəldi zəfər. 
Müzəffər Gəncəmizdə 
“Dinamo”nun gözüydü, 
Bütün azarkeşlərin 
Söhbətiydi, sözüydü. 
Neçə həlledici top 
Keçirdi o qapıdan, 
Alqışlara büründü 
Bu futbolçu hər zaman. 
Müzəffərin sədası 
Dildə, ağızda gəzdi, 
O, futbol tarixinə 
Şanlı səhifələr yazdı. 
Müzəffərin hər “qol”u 
Yaddaşımızda qalır, 
Onun hünərlərini 
Həmişə yada salır. 
İdmanla nəfəs alır 
Müzəffər indi hər an, 
Nə gecə, nə də gündüz 
Ayrılmayır idmandan. 
Bu gün də çevrilir o, 
Min arzu, min diləyə, 
Gəncənin idmanını 
Bürüyür gül-çiçəyə... 
________________________________ 
  MİKAYIL YANAR 
 222  
 
 
Məşhur futbolçu Müzəffər Qasımov  
nəzərdə tutulur. 
 
 
      ŞAHMAT  İLAHƏSİ 
 
Boy atıb xana-xana, 
Ayaq açıb İlahə, 
Şahmatda göyərçin tək 
Uçub, uçub İlahə. 
Şahmat xanalarında 
Döyünüb qəlbi onun, 
Şahmat taxtası üstə  
Çağlayıb təbi onun. 
Fiqur-fiqur boy atıb, 
Göstərib hünərini, 
Xana-xana qazanıb 
Oyunda zəfərini. 
Hər oyunda bu qızın 
Yollarında doğub dan, 
Şahı yaşatmaq üçün 
Yapışıb piyadadan. 
Yeniyetmə yaşında 
Dünya tanıyıb onu, 
Gözəl oyunla olub 
Avropa çempionu! 
Qanad açıb şöhrəti, 
Onu tarix yetirib, 
Şahmatda da Gəncənin 
                                                                       GƏNCƏNİN DASTANI 
 
 223  
 
 
 
                            Bəxti yenə gətirib. 
Yadda qalan o tarix, 
O doxsan ikinci il, 
Heç vaxt Gəncəlilərin 
Yadından çıxan deyil! 
Həmin il bir pillə də 
Qalxdı bizim İlahə, 
Şahmat aləmində o, 
Dönüb oldu İlahə! 
Bu qızın arzuları 
Açıb gül, açıb çiçək, 
Tariximizə düşüb 
Dünya çempionu tək!.. 
   _____________________________ 
             Şahmat üzrə dünya çempionu  
             İlahə Qədimova nəzərdə tutulur.  
 
 
   
               ŞAHMATÇI   QƏDİR 
 
Həyata göz açandan 
Şahmatı sevdi Qədir, 
Körpəykən fiqurları 
Tanıyıb seçdi bir-bir. 
Şahmatda möcüzəydi 
Qədirin istedadı, 
Hələ səkkiz yaşından 
Dillərə düşdü adı. 
  MİKAYIL YANAR 
 224  
 
 
Onun məşqçisi Şahin 
Ciddi məşğul olurdu, 
Məşğələdə Qədiri, 
Çətinliyə salırdı. 
Çıxırdı min sınaqdan, 
Yorulmayırdı Qədir, 
Məşq edirdi həvəslə, 
Bilmirdi dinclik nədir. 
Duyğuları, hissləri, 
Xanalara hopurdu, 
Onun hər gedişindən 
Sanki tufan qopurdu. 
Rəqibini həmişə 
Bu oğlan mat edirdi, 
Sanki nəhəng ümmanda 
Çox dərinə gedirdi. 
Qələbəni ümmanın 
Lap dibindən tapırdı, 
İlhamını Qır at tək, 
Hara gəlsə çapırdı. 
Bir gün sınağa çəkdi 
Qədiri gərgin oyun, 
Rumıniya  torpağına 
Üz tutdu yolu onun. 
Bu səfərdən üzüağ 
Qayıdıb gəldi Qədir, 
Sevincdən qanad açdı, 
Daha yüksəldi Qədir. 
Gül-çiçəklə bəzəndi 
                                                                       GƏNCƏNİN DASTANI 
 
 225  
 
 
 
Mənim Gəncəmin qoynu, 
Yaşadı şəhərimdə 
Avropa çempionu. 
Qoy heç kəs unutmasın 
Daim əlindən gələn 
Xeyirxahlıq payını, 
Artıraq Qədirlərin 
Yurdumuzda sayını! 
__________________________________  
      Şahmatçı Qədir Hüseynov nəzərdə tutulur. 
 
 
OLİMPİYA   QƏHRƏMANI 
 
               Kitab çapa hazırlanarkən 2012-ci il XXX London 
yay Olimpiadasında həmyerlimiz – gəncəli  Toğrul Əs-
gərovun sərbəst güləş üzrə 60 kiloqram çəki dərəcə-
sində “Qızıl medal” qazanmasından xəbər tutdum. 
Könlümdə coşan duyğular beləcə misralara çevrildi... 
 
            Həyatda idmanı edənlər peşə, 
İstədi Londonda gətirsin bəxti. 
Altmış kiloqramda sərbəst güləşə 
Gör neçə ölkədən pəhləvan çıxdı. 
 
Gəncəli Toğrul da girdi yarışa, 
Çəkirdi zirvəyə onu xəyalı. 
Dedi ki: - Düşsəm də borana, qışa, 
Mütləq almalıyam “Qızıl medal”ı! 
  MİKAYIL YANAR 
 226  
 
 
 
Mən: - “Allah, Məhəmməd, Ya Əli”- dedim: 
- Köməyim Siz olun, arzuma çatım, 
Güləşdə qoyacam yaxşı əməli, 
İlahi, kömək ol, yüksək yer tutum! 
 
Gücünü toplayıb meydana girdin, 
Boş yerə tökmədin alın tərini. 
Qolunu qaldırdın, sinəni gərdin, 
Heyrətə gətirdin rəqiblərini. 
 
Xalqımın əyilməz nər oğlu kimi, 
Gərgin döyüşlərdə tilsimi qırdın. 
Meydanda dayandın Koroğlu kimi, 
Qarşına çıxanı bir-bir aşırdın. 
 
Alqış sədaları qopdu bir anda, 
Sevincdən gözümdə yaş gilələndi. 
Üç rəngli bayrağım göyə qalxanda, 
Qəlbimdə arzular gülə bələndi. 
 
Avqustun on biri “Qızıl gecəsi”, 
Adını hər yana yaydı kanallar. 
Sevincə qərq etdi xəbər hər kəsi, 
Hər “Qızıl medal”da böyük məna var. 
 
Oldun Olimpiya qəhrəmanı sən, 
Keçən hər yarışda qələbə çaldın. 
Böyük uğurunla öyündü Vətən, 
                                                                       GƏNCƏNİN DASTANI 
 
 227  
 
 
 
Güləşdə adını tarixə saldın! 
 
  
             
 
            EPİLOQ    
 
Ömrümü əridib mən gilə-gilə, 
Yazdım dastanını, yazdım, a Gəncəm! 
Yaxşı ki, illəri vermədim yelə, 
Səni ürəyimdən asdım, a Gəncəm! 
 
Asdım ürəyimdən bir bayraq kimi, 
Misra-misra gəldim bu günə sarı, 
Ucaldın gözümdə nəhəng dağ kimi, 
Nəfəsim əritdi qoynunda qarı. 
 
Yurdumun sən tarix xəzinəsisən,  
Min-min tarix yatır bircə daşında, 
Bəlkə ilk oğuzun uca səsisən,  
Borcumuz az deyil sənin qarşında. 
 
Yarandığın gündən bu günə kimi, 
Daim ucalığı arxa sanmısan, 
O ulu, o uca Kəpəz sənəmi, 
Yoxsa sən Kəpəzə arxalanmısan!? 
 
Gəzsəm hər tərəfi, gəzsəm hər yanı,  
Bütün şəhərlərin başısan, Gəncəm, 
  MİKAYIL YANAR 
 228  
 
 
Üzüyə bənzətsəm Azərbaycanı,  
Sən onun, qiymətli qaşısan, Gəncəm! 
 
Qoynundan nə qədər övladın çıxıb,  
Hər birinin adı tarixə həkdir... 
Tanrı bəxt sarıdan üzünə baxıb,  
Qara bir daşın da arzu, diləkdir. 
 
Duyub düşündükcə nə qədər dərin, 
Sənsiz anammaram Azərbaycanı, 
Bu yer üzərində gözəlliklərin, 
Adıyla bağlıdır sənin ünvanın. 
 
Gecə də, gündüz də nəzərimdəsən, 
Mən səni köksümə basaram, Gəncəm! 
Demə ki, doymuşam qucağından mən, 
Hələ çox nəğməni yazaram, Gəncəm! 
 
Burda hər daşına halallıq çöküb,  
Elə ona görə bərəkətlisən, 
Zaman varlığına cəsarət əkib,  
Görünür, bununçün rəşadətlisən. 
 
Deyirəm, qoynunda neçə sirr yatır,  
Hər bir abidənin, hər bir qalanın, 
Qələmim həmişə sənə üz tutur,  
Nəhəng muzeyisən Azərbaycanın! 
 
                            1980-2000-жи илляр. 
                                                                       GƏNCƏNİN DASTANI 
 
 229  
 
 
 
                                   Эянжя. 
 
  MİKAYIL YANAR 
 230  
 
 
                                                                       GƏNCƏNİN DASTANI 
 
 231  
 
 
 
  MİKAYIL YANAR 
 232  
 
 
                                                                       GƏNCƏNİN DASTANI 
 
 233  
 
 
 
  MİKAYIL YANAR 
 234  
 
 
                                                                       GƏNCƏNİN DASTANI 
 
 235  
 
 
 
 
  MİKAYIL YANAR 
 236  
 
 
 
 
    MÜNDƏRİCAT 
 
Nizami Gəncəvinin 870 illik yubileyinin keçirilməsi 
haqqında Azərbaycan Respublikası Prezidentinin 
sərəncamı..........................................................................3-4 
Ön söz............................................................................5 
Müəllifdən ...................................................................10 
Proloq ..........................................................................11 
 
I. TARİXİ  QƏHRƏMANLIQ  SƏHİFƏLƏRİ 
 
Gəncə qapısı.................................................................14 
Başı qalmaqallı Gəncəm.............................................  17 
Bəndər üsyanı...............................................................20 
Gəncə qalası.................................................................25 
Şah Abbas dövranı.......................................................27 
Cavad xan cəngisi........................................................30 
 
II. AZADLIQ VƏ MÜSTƏQİLLİK     
MÜBARİZLƏRİ 
 
“Difai”nin tufanı...........................................................37 
Müsavatın beşiyi..........................................................39 
Fətəli xan Xoyski.........................................................41 
Xəlil bəy Xasməmmədov.............................................43 
Gəncə üsyanı................................................................45 
Azadlığa uçan insan.....................................................48 
                                                                       GƏNCƏNİN DASTANI 
 
 237  
 
 
 
 
 
 
III. HÜNƏR DƏRSLİYİ 
 
XX əsrin Koroğlusu.....................................................52 
General Hacıbaba.........................................................55 
Polad örpəkli qadın......................................................58 
 
IV. GƏNCƏ  SÖZ  MEYDANIDIR 
 
Tarixi qələmlə yazdı Nizami........................................62 
Xanımlar xanımı...........................................................64 
Şəfi dünyası..................................................................66 
“Divani-Hikmət”in hikmətləri.....................................69 
Qoşa məzar...................................................................71 
İki Əli...........................................................................74 
Mirzə Abbas Abbaszadə..............................................76 
Abdulla Sur..................................................................78 
Əhməd Cavad harayı....................................................80 
Vəli Xuluflu.................................................................83 
Gizli qalmış şan-şöhrət.................................................85 
Cahanbaxış qüdrəti......................................................86 
Mir Cəlal......................................................................88 
Həmid Araslı................................................................90 
Oruc Qoşqarlı...............................................................92 
Cəbhədə   sinan   ümid  .............................................  94 
Nakam   şair  .............................................................  95 
Bəy  qizi  Nigar   xanim   ..........................................  96 
Şeirin,  sözün   anasi   ...............................................  98 
Əkbər    Babayev   ...................................................  101 
Altay   Məmmədov   ................................................  103 
 
 
 
  MİKAYIL YANAR 
 238  
 
 
V. TELLI SAZIN USTADLARI 
 
Aşıq  İslam  Yusibov   ..............................................  105 
Aşıq   Hüseyn   Cavan   ............................................  107 
Kərəm yanğısı   .........................................................  108 
 
VI. QÜVVƏT ELMDƏDİR... 
 
Gəncəli   Mirzə   Cəfər   ...........................................  110 
İshaq Cəfərzadə   ......................................................  111  
Məşhur kardioloq   ...................................................  113 
Cərrahlığın    banisi   ................................................  116 
Mirəli Qaşqay   .........................................................  118 
Akademik  Əli   Quliyev   ........................................  119 
Çingiz   Çuvarlı   ......................................................  121 
Validə   Tutayuq   .....................................................  123 
İpəkçi  Alim   ............................................................  125 
Çingiz   bəy  İsrafil   .................................................  127 
Bitkilərin   loğmanı   .................................................  129 
Kimyaçı    alim   .......................................................  131 
 
VII.  MAHNI QANADLARINDA 
 
“Cücələrim”in   “Cip-cip”i   .....................................  133 
Gəncənin   Fikrəti   ...................................................  135 
Unutmaq    olarmı  de   heç   Telmanı?!  ..................  138 
Zərifin   zərif   qəlbi   ................................................  139 
Azərbaycan   Bülbülü   .............................................  142 
Yarımçıq  ömrün  nəğmələri   ...................................  145 
 
VIII. SƏHNƏDƏN GƏLƏN SƏSLƏR 
        
Sidqi    Ruhulla   .......................................................  148 
İsmayil  Talıblı   .......................................................  150 
                                                                       GƏNCƏNİN DASTANI 
 
 239  
 
 
 
Adil İsgəndərov   ......................................................  151 
Məmmədrza   Şeyxzamanov   ..................................  153 
Mehdi   Məmmədov   ...............................................  155 
Səməd  Tağızadə   ....................................................  157 
Gəncəli  Cahandar  Ağa   .........................................  159 
 
IX. RƏNGLƏRDƏ...  DAŞLARDA   
YAŞAYANLAR 
 
Böyük  xəttat   ........................................................  162 
Qorxmaz    Sücəddinov   ........................................  163 
Qranit   daşlara   hopan  ömür   ..............................  165 
Rənglərə   qovuşmuş  duyğular,  hisslər   ...............  168 
 
X. SƏNƏT İNCİLƏRİ 
    
Gəncənin    zərgərləri   .............................................  173 
Zərgər   Ağamirzə   ...................................................  175 
Dabbaqlıq   sənəti   ...................................................  176 
Kim   tanımır   Sultanı   ............................................  179 
Gəncə   xalısı   ..........................................................  181 
Gəncənin   İpək  yolu   ..............................................  183 
Gəncənin geyimləri   ................................................  185 
Cavad  Xan  küçəsi, Bəndər  küçəsi   .......................  186 
Nizami   muzeyi   .....................................................  188 
 
XI. XEYİRXAHLIQ  ÜSTƏ  
KÖKLƏNİB  GƏNCƏM 
 
 
Gəncənin   xeyriyyəçi  Hacı  Qarası   .......................  191 
Hacı   Mirqasım   Kəhrizi   .......................................  193 
Qırıxlı    məscidi   .....................................................  195 
 
  MİKAYIL YANAR 
 240  
 
 
XII.  TƏBİƏTİN  ŞAH  ƏSƏRLƏRİ 
 
Göy  Gölüm   mənim, göy  gülüm   mənim   ............  199 
Gəncənin  çinarlari   .................................................  202 
Gəncə   çayı   ............................................................  204 
Kəpəzin    nəğmələri   ...............................................  206 
Xan    bağı   ...............................................................  207 
Bağman  lövhələri   ...................................................  210 
 
XIII. İDMAN ALƏMİNİN CƏNGAVƏRLƏRİ 
 
İlk   dünya   çempionu   .................................................  213 
Qeyri-adi  dünya çempionu   .........................................  215 
İsax Cəfərov   ................................................................  217 
Futbol dünyasinin ulduzu   ............................................  220 
Şahmat  ilahəsi   ............................................................  222 
Şahmatçi   Qədir   ..........................................................  223 
Olimpiya   qəhrəmanı   ..................................................  225 
Epiloq   ..........................................................................  227 
Эянжянин тарихи мемарлыг абидяляри   …….....……..   
229 
Шящяр мянзяряляри   ………………………………….   
232 
      
 
 
 
 
 
 
 
 
 
 
                                                                       GƏNCƏNİN DASTANI 
 
 241  
 
 
 
 
 
 
 
 
 
 
