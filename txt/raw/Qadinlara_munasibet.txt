= 1 =
QADINLARA MÜNASIBƏT
Həqiqətən şükür və tərif yalnız Allaha məxsusdur! Biz
Ona həmd edir, Onu köməyə çağırır, Ondan bağışlanma
və bizi doğru yola yönəltməyi diləyirik, nəfslərimizin
şərindən və pis əməllərimizdən qorunmaq üçün yalnız
Ona pənah aparırıq. Allah kimə hidayət verərsə o, doğru
yolda olar, kimi azdırarsa onu doğru yola yönəldən tapıl-
maz. Mən şahidlik edirəm ki, Allahdan başqa ibadətə
haqqı olan məbud yoxdur, Onun şəriki yoxdur və şahidlik
edirəm ki, Muhəmməd Onun qulu və elçisidir.
«Ey iman gətirənlər! Allahdan layiqincə qorxun və
ancaq müsəlman olduğunuz halda ölün!»1
«Ey insanlar! Sizi tək bir şəxsdən xəlq edən, ondan da
zövcəsini yaradan və onlardan da bir çox kişi və qadın
törədib yer üzünə yayan Rəbbinizdən qorxun! Adı ilə bir-
birinizdən cürbəcür şeylər istədiyiniz Allahdan qorxun və
qohumluq əlaqələrini kəsməkdən çəkinin! Həqiqətən,
Allah sizə nəzarət edəndir!»2
«Ey iman gətirənlər! Allahdan qorxun və doğru söz
söyləyin! Əgər belə etsəniz Allah əməllərinizi islah edər
və günahlarınızı bağışlayar. Hər kəs Allaha və Onun
elçisinə itaət etsə, böyük bir səadətə nail olar».3
Hörmətli bacı və qardaşlarım! Bu kainatın yaradıldığı
zamandan etibarən nə qədər insana müvəqqəti yaşayış
məskəni olduğunu yalnız hər şeyə qadir Allah bilir. Nə
qədər insan burada dünyaya gəlmiş, yaşamış, çalışmış və
1 «Ali İmran» surəsi, 102.
2 «ən-Nisa» surəsi, 1.
3 «əl-Əhzab» surəsi, 70-71.
= 2 =
gözlərini bu dünyaya əbədi olaraq yumub getmişdir.
Əlbəttə, bu düzümün bu günə qədər pozulmamasında
düşünən insanlar üçün çoxlu ibrətlər vardır. Hər bir insan
bu yaradılışa öz prizmasından müxtəlif münasibətlər
bildirə bilər. Lakin ən dəqiqini isə bu heyrətamiz
möcüzələrin Yaradıcısı bilir. O biz insanları yaratdı və
nəfsimizin bizi nəyə təhrik edəcəyini də Öz əzəli elmi ilə
bilib bizi tənha buraxmadı. O, hər qövmə, millətə daim
doğru yol göstərən peyğəmbərlər göndərdi.
Peyğəmbərlərin sonuncusu olan Muhəmmədi r isə
O, bütün bəşəriyyətə rəhmət olaraq göndərdi. Bütün in-
sanlara yollarını azmamaq üçün ona itaət etməyi vacib
buyurdu. Məncə düşüncəsi olan hər bir insan Uca
Allahın bu mərhəmətindən layiqincə faydalanmalıdır. O,
insanları kişi və qadın olmaqla iki cinsə ayırdı və hər biri
üçün hüquq və vəzifələr müəyyən etdi. O, bu hüquq və
vəzifələri Qurani-Kərim və sonuncu peyğəmbəri Mu-
həmməd r vasitəsilə bizə çatdırdı. Bizim hər birimiz şa-
hidik ki, Islam dinində qadına çox səlahiyyətlər verilmiş-
dir. Təəssüf ki, qadınlarımızın böyük əksəriyyəti bu hü-
quqlardan layiqincə faydalana bilmirlər. Əslində onlarla
xoşbəxtlik arasında elə bu qaydalara riayət etmək durur.
Allah və Onun Rəsulu r kişilərə onların haqlarını tapda-
lamamağı əmr edir və bu məsələnin nə qədər ciddi oldu-
ğunu daim bizə xatırladır. Bu məsələnin nə dərəcədə
önəmli olmasını Peyğəmbərimizin r vida xütbəsində
buna xüsusi yer ayırmasında görmək olar. Hər bir kişi
övrətinin onun üzərində olan haqlarını qorumalı və
başqalarını da buna sövq etdirməlidir. Bu haqların qısa
= 3 =
xülasəsini qeyd etməklə məlumatlarınızı daha da artır-
maq istərdim.
İlk öncə qeyd etmək lazımdır ki, hər bir kişi ailə
qurduqda şəriət qaydalarını poza biləcək heç bir hərəkətə
yol verməməlidir. Çünki ailə qurduqda ortaya çıxan
problemlər, müxtəlif anlaşılmazlıqlar həmişə mövcud
olub. Əgər bu məsələdə ən yüksək uğur əldə etmək
istəyiriksə Allaha və Onun elçisinə r itaət etməliyik.
Yalnız o halda kişi qurduğu ailədə öz səadətini tapar. Və
yalnız o halda qadın da öz hüquqlarına tam təminat ala
bilər. Ailə qurmaq qızın vəlisinin (ata, baba, əmi, qardaş
və s.) icazəsi və razılığı olmadan həyata keçirilə bilməz.
Qızı qaçırtmaq isə haramdır. Çünki peyğəmbərimiz r
demişdir ki, vəlisiz nikah batildir. Həmçinin nikah
bağlanan zaman qadınların mehrlərini könül xoşluğu ilə
vermək də evlənmənin şərtlərindəndir. Bu xüsusda Uca
Allah belə buyurur: «Qadınlara öz mehrlərini könül
xoşluğu ilə verin! Əgər onlar öz xoşları ilə bundan sizə
bir pay versələr, onu nuşcanlıqla, halal olaraq yeyin!»1
Bundan başqa Allah onlara verilən mehri geri almağı
da qəti qadağan edir: «Qadınlara verdiklərinizdən bir şey
götürmək sizə halal olmaz».2
Həmçinin qadınları mirasdan məhrum etmək də
şəriətə qarşı çıxmaqdır. Bu barədə Uca Allah belə
buyurur: «Əgər sizin övladınız yoxdursa, vəsiyyətiniz
yerinə yetirildikdən və ya borcunuz ödənildikdən sonra,
qoyub getdiyiniz malın dörddə bir hissəsi zövcələrinizə
1 «ən-Nisa» surəsi, 4.
2 «əl-Bəqərə» surəsi, 229.
= 4 =
çatır. Yox əgər övladınız varsa, onda qoyub getdiyiniz
malın səkkizdə bir hissəsi onlara çatır».1
Bütün bu sadaladığımız şəriət qanunları qadınların bu
məsələdə hüquqlarının necə həssaslıqla qorunduğuna
açıq-aydın sübutdur. Bu gün heç kəsə sirr deyil ki, Islam
qadına mülkiyyətçi olmaq hüququnu vermişdir. Lakin
çox böyük təəssüf hissi ilə qeyd etməliyik ki, bütün
bunlara baxmayaraq bir çox cavanlar dinimizin və
dövlətimizin mövcud qanunlarına məhəl qoymadan öz
nəfslərinin tələblərinə uyur və bir çox ağıllı və namuslu
qızları şirin dillə yoldan çıxarır, ehtiraslarını söndür-
dükdən sonra isə onları tərk edirlər. Bunun da acı
nəticəsi olaraq cəmiyyətdə atasız uşaqların sayı artır.
Məsələnin bu yerində bir problemə də öz münasibətimi
bildirmək istərdim. Bu da əri vəfat etmiş və ya hansısa
bir səbəbdən ərindən ayrılmış qadınların növbəti dəfə ərə
getmək istəyi ortaya çıxdıqda onun müxtəlif psixoloji
təziqlərlə qarşılaşmasıdır. Yəni bizim cəmiyyətdə qeyri-
rəsmi olaraq belə bir fikir formalaşıb ki, əgər qadının əri
vəfat edibsə, o daha ərə getmək barədə düşünməməli və
ömrünü uşağını atasız böyütməyə həsr etməlidir. Təəssüf
ki, bu cür fikirlər hələ də cəmiyyətdə mövcud olduğu
üçün qadınların bir çoxu dinə zidd yollar axtarmaq
məcburiyyətində qalırlar. Lakin qeyd etməliyik ki,
dinimizdə bu məsələ ilə bağlı qadınlara heç bir
məhdudiyyət qoyulmur. Yəni, hər hansısa bir qadının əri
vəfat edibsə və ya qadın hansısa bir səbəbdən ərindən
ayrılıbsa, o növbəti dəfə yenə də qanun çərçivəsində ərə
1 «ən-Nisa» surəsi, 12.
= 5 =
gedə bilər. Lakin burada 4 ay 10 gün gözləmək mütləq
lazımdır ki, bunun da səbəbi qadının keçmiş və ya vəfat
etmiş ərindən hamilə olub olmamasının bilinməsi ilə
izah olunur. Uca Allah buyurur: «Sizlərdən ölənlərin
qoyub getdiyi zövcələr dörd ay on gün gözləməlidirlər.
Onların gözləmə müddəti bitərkən şəriətə müvafiq qayda
üzrə özləri barədə etdikləri işə görə sizə günah sayılmaz.
Allah nə etdiklərinizdən xəbərdardır».1
Yolunu azmış oğlanlara isə bunları deyərdim:
«Şübhəsiz ki, sən heç vaxt razı olmazsan ki, sənin bacını
kimsə aldadıb əylənsin və sonra ondan imtina etsin. Elə
isə sən də bu çirkin əməldən çəkin. Özünə rəva
bilmədiyini başqasına da rəva bilmə. Ürəklərin haldan-
hala düşəcəyi qiyamət günündən qorx. O gün mütləq
olacaqdır». Bu məsələni daha yaxşı başa düşmək üçün
Peyğəmbərimizin r və səhabələrin həyat tərzinə nəzər
salmaq kifayətdir.
Bu gün aktual olan digər bir problem də bəzi kişilərin
ailə qurduqdan sonra öz həyat yoldaşlarının sirrini
başqaları üçün aşkar etməsidir. Bəzi mənəviyyatsız
kişilər həyat yoldaşları barəsində cəmiyyət içində
danışmaqdan belə çəkinmirlər. Bu murdar işdən
çəkinmək vacibdir. Əbu Səid əl-Xudri (r.a) rəvayət edir
ki, Peyğəmbər r dedi: «Qiyamət günü Allahın
hüzurunda insanların ən pisi o kəsdir ki, qadını ilə etdiyi
yaxınlıq barəsində qeyrilərinə danışsın»2
1 «əl-Bəqərə» surəsi, 234.
2 Səhih Müslim, 3527.
= 6 =
İslam alimi Nəvəvi bu hədisi şərh etdikdən sonra
demişdir ki, Peyğəmbər r dedi: «Kim Allaha və Axirət
gününə inanırsa ya xeyir danışsın, ya da sussun»1
Cəmiyyətdəki digər bir arzuolunmaz hal da bəzi ki-
şilərin öz həyat yoldaşlarının bu və ya digər səbəbdən
ehtiyacı olduqda evdən bayıra çıxmasına mane olması
üzündən doğan qalmaqaldır. Sözsüz ki, bu məsələdə
qadın həyat yoldaşına tabe olmalıdır. Bu ən gözəl se-
çimdir. Çünki qadın baş verə biləcək xoşagəlməz hadi-
sələrin qarşısını kompromisə getməklə alır və həyat
yoldaşının daha çox məhəbbətini qazanır. Lakin eyni
zamanda ərlər da bilməlidir ki, ehtiyac üzündən yarana
bilən hər hansı bir zərurət halında bayıra çıxmaq
xanımların hüquqlarına daxildir. Qadın da öz növbəsin-
də unutmamalıdır ki, nəfsin təhrik etdiyi hər bir şey zə-
rurət hesab oluna bilməz. Aişə (r.a) rəvayət edir ki,
Peyğəmbər r Səudə bint Zəmaya (r.a) dedi: «Allah sizə
ehtiyacınız olduğu zaman bayıra çıxmağa izin vermiş-
dir»2
Hədisdən göründüyü kimi, Peyğəmbər r bu məsələ-
də Allahın razılığı olduğunu qeyd edir. Elə isə Allahın
razılığı olduğu bir məsələnin əleyhinə çıxmağa heç kəs
cürət etməməlidir. Qadınlarımız isə öz növbəsində
evdən bayıra çıxdıqda müəyyən şərtlərə riayət etməlidir
ki, bunlar da şəriətə müvafiq şəkildə libas geyinmək,
yad kişilərlə ünsiyyətdə olmamaq, kişiləri cəlb edəcək
şəkildə bəzənməmək və bu kimi məsələlərdir. Bundan
1 Səhih Müslim, 171.
2 Səhih Müslim, 5633.
= 7 =
başqa qadınların məscidə getməsini də məhdudlaşdır-
maq olmaz. Çünki Ibn Ömər (r.a.) rəvayət edir ki,
Peyğəmbər r demişdir: «Qadınlarınız sizdən məscidə
getmək üçün izn istədikdə onlara mane olmayın»1
Qeyd etmək lazımdır ki, ümumən qadının evdən
bayıra yalnız məhrəmilə çıxması vacibdir.
Bu gün bizdə təəccüb və təəssüf doğuran digər bir hal
da bəzi kişilərin həyat yoldaşlarını və qızlarını günah
işlər görməyə sövq etmələri və yaxud ən azı onların işlə-
diyi günahlara göz yummalarıdır. Onlar zövcələrinə, qız-
larına, bacılarına və s. namaz qılmağa, oruc tutmağa, şə-
riətə müvafiq şəkildə geyinməyə və bu kimi tərbiyəvi
əhəmiyyətə malik olan əməlləri yerinə yetirməyə mane
olur və bununla da Allaha, Onun rəsuluna r və ən nəha-
yət dövlətimizin qanunlarına müxalif hərəkət edirlər.
Bunların əksinə olaraq isə onlar xanımlarının, qızlarının,
bacılarının Islam əxlaqına, milli mentalitetimiz və key-
fiyyətlərimizə uyğun olmayan şəkildə ifrat geyinmələ-
rinə, onların qadın incəliyinə xas olmayan şəkildə rəf-
tarına çox asanlıqla göz yumurlar. Bəzi xanımlarımız isə
bu gün özlərini əxlaqsızlara oxşatmağa çalışır, onlar kimi
geyinir, əxlaqsız filmlərə və kino keyfiyyətlərindən uzaq
seriallara baxır, anlamadıqları musiqini böyük həvəslə
dinləyir və bununla da vaxtlarını səmərəsiz keçirirlər. Ən
dəhşətlisi isə bəzi xanımlar dinimizə və dilimizə etinasız
münasibət bildirir və bunu «inkişaf», «irəliləyiş» kimi
başa düşürlər. Çox şükürlər olsun ki, bu gün cəmiyyəti-
mizdə bu cür neqativ hallara qarşı çıxan sağlam fikirli
1 Səhih Müslim, 988.
= 8 =
insanlar var. Bu gün artıq öz dinimizə qayıdış, milli dili-
miz və əxlaqımıza müsbət münasibət kimi xüsusiyyətlər
çiçəklənməkdədir. Elə isə gəlin həddimizi aşmayaq və
müqəddəs kitabımız Qurani-Kərimin buyurduğu kimi,
Allahın və Onun rəsulunun r əmrinə tabe olaq: «Ey
iman gətirənlər! Allaha itaət edin, Onun göndərdiyi
Elçiyə itaət edin, bir də özünüzdən olan rəhbərlərə
şəriətə uyğun şəkildə itaət edin».1
Mühüm problemlərdən biri də bu gün keçid dövrünün
iqtisadi çətinlikləri ilə bağlıdır. Əslində hər bir mömin
insan səbrli olmalı və daima düşdüyü vəziyyətə şükr
etməlidir. Bu məsələ Quranda bir çox yerdə qeyd edilir.
Unutmaq olmaz ki, sənin düşdüyün vəziyyət nə qədər
acınacaqlıdırsa, səndən də pis vəziyyətdə olanlar var.
Odur ki, möminin sifətlərindən olan «səbr» və «şükr»
məsələlərinə diqqət yetirməliyik. Ancaq təəssüflər olsun
ki, bəzi kişilər öz səhvlərini görməyə-görməyə Allahın
onları imtahana çəkməsinə səbr edə bilmir və öz
hirslərini qadınların üstünə tökürlər. Bəzən isə bu
məsələdə qadının tamamilə günahı olmur. Uca Allah bizi
bu vəziyyətdən çəkindirərək buyurur:
«Mömin kişiləri və mömin qadınları etmədikləri bir
işdən ötrü incidənlər, sözsüz ki, öz üzərlərinə böhtan və
açıq-aydın bir günah götürmüşlər».2
Bəzi kişilər daha da kəskin hərəkət edərək bilərəkdən
qadını incidirlər. Allah onların üzdə nəyisə bəhanə
gətirərək etdikləri hərəkəti də, qəlblərində gizlətdikləri
1 «ən-Nisa» surəsi, 59.
2 «əl-Əhzab» surəsi, 58.
= 9 =
niyyəti də bilir. Çünki O, Eşidən, Görən və Biləndir. Bu
xüsusda Uca Allah belə buyurur: «Ey iman gətirənlər!
Qadınlara zorla varis çıxmaq sizə halal deyildir.
Qadınlar açıq-aşkar yaramaz bir iş görməyincə, onlara
verdiklərinizin bir hissəsini geri almaq üçün onları
sıxışdırmayın. Onlarla xoş rəftar edin. Əgər onlar xoşu-
nuza gəlmirsə, ola bilsin ki, xoşlamadığınız bir şeydə
Allah sizə çoxlu xeyir nəsib etmiş olsun».1
Qadınların hüquqlarından biri də onları gücləri çat-
mayan işə vadar etməməkdir. Bu xüsusda Uca Allah belə
buyurur: «Allah hər kəsi yalnız onun qüvvəsi çatdığı
qədər yükləyər».2
Bu gün qadınlara qarşı olan məcburiyyət formasını iki
aspektdən təhlil etmək olar: Dini və dünyəvi. Dini məsələ-
lərə biz kişilər qadınları Allahın yoluna hikmətlə dəvət
etməliyik. Çünki məcburi görülən işdə bərəkət olmaz.
Bundan başqa da Allah bunu bizə qadağan edərək
buyurur: «Dində məcburiyyət yoxdur. Artıq doğru yol
azğınlıqdan aydın fərqlənir».3
Digər bir ayədə isə Uca Allah belə buyurur: «İnsan-
ları Rəbbinin yoluna hikmətlə, gözəl öyüd-nəsihətlə
dəvət et və onlarla ən gözəl tərzdə mübahisə et».4
Demək, onları məcburi olaraq bəzi dini hökmləri
yerinə yetirməyə vadar etmək xoşagəlməz haldır. Lakin
bu o demək deyil ki, kişilər tam səhlənkar olmalı və
qadınlarının etdikləri günah işlərə göz yummalıdırlar,
1 «ən-Nisa» surəsi, 19.
2 «əl-Bəqərə» surəsi, 286.
3 «əl-Bəqərə» surəsi, 256.
4 «ən-Nəhl» surəsi, 125.
= 10 =
əksinə bu işlərə görə onları Quranda buyurulan şəkildə
əncam çəkməlidirlər.
Dünyəvi məsələlərdə məcburiyyət formasına gəlincə
isə burada çox mətləblərə toxuna bilərik. Ilk növbədə
gəlin unutmayaq ki, qadınlar təbiət etibarilə çox mürək-
kəb yaradılışdır. Onlara münasibətdə həddindən artıq
diqqətli olmalıyıq. Bu barədə peyğəmbərimizin r töv-
siyyəsi əvəzsizdir: «Qadınla diqqətli olun. Onlar qabır-
ğadan yaradılıblar. Qabırğanın əyri tərəfi yuxarı hissəsi-
dir. Düzəltmək istəsəniz sındırarsınız. Düzəltməsəniz
əyilməkdə davam edəcəkdir. Onlara qarşı diqqətli olun»1
Çox təəssüflər olsun ki, bəşəriyyətin ən xeyirlisi olan
peyğəmbərimizin bu məsləhətinə lazımınca riayət olun-
mur. Əgər olunsaydı biz bir çox qadınların sorağını uzaq
ölkələrdəki əxlaqsızlıq yuvalarından eşitməz, bir çoxla-
rının isə göz yaşları içərisində ümidsiz həyat sürdüyünün
şahidi olmazdıq. Bəzi pis niyyətli insanlar isə dünyanı
guya gözəllik vasitəsilə xilas etmək kimi boş xülyanın
ətrafında öz çirkin əməlləri ilə məşğuldurlar. Onlar qız-
larımızı müxtəlif cür dünya nemətləri ilə şirnikləndirərək
onları müxtəlif səviyyəli gözəllik müsabiqələrinə çəkir.
Əslində hamıya gün kimi aydındır ki, o qadınnların
sonrakı taleyi çox acınacaqlı olur. Dünyanı gözəllik deyil
yalnız insanların Allaha itaət etməklə əldə etdikləri sülh,
əmin-amanlıq xilas edə bilər. Bəs görəsən buna müxalif
mövqe tutanlar heç düşünürlərmi ki, hər keçən bir gün
onları qəbrə, axirətə yaxınlaşdırır və onlar Uca Allahın
qarşısında dayanacaqlar? Bəs Allahın əmrinə məhəl
1 Səhihu-l-Buxari, 3331.
= 11 =
qoymayan xanımlar heç düşünürlərmi ki, onlar bu cür
hərəkətlərilə çox böyük günah qazanırlar? Şübhəsiz ki,
Allah istədiyi insanı düz yola yönəldər. Bunun üçün hər
bir insan həmin düz yolu axtarmalıdır. Bir şey də şübhə
doğurmur ki, hər bir düz yol axtaran insan bu yolun
Quran və peyğəmbərimizin r sünnəsi üzərində quruldu-
ğuna bir daha şahid olacaqdır.
Bu gün qadınlara olan təzyiqin müxtəlif formaları
olduğunu artıq qeyd etdik. Gəlin qadınları gücləri
çatmadığı və ya öhdəsindən əziyyətlə gəldikləri işlərə
cəlb etməyək.
Həqiqətən də, bütün problemlərin kökünü elmsizlik
təşkil edir. Elə bu səbəbdən də biz qızlarımızın təhsilinə
nəinki mane olmamalı, əksinə bu işdə onları daha da ruh-
landırmalı və onlara kömək etməliyik. Çünki məhz elm
öyrənib ona riayət etməklə insan dünyada və axirətdə
səadətə qovuşa bilər. Bu barədə aləmlərin Rəbbi Uca
Allah belə buyurur: «Ey iman gətirənlər! Özünüzü və
ailənizi yanacağı insanlar və daşlar olan oddan qoru-
yun!»1
Əli ibn Əbu Talib (r.a) bu ayənin təfsirində belə de-
mişdir: «Yəni özünüzü və ailənizi xeyirli işlərə sövq edin
və onları tərbiyələndirin»2 Qadınlarımız isə öz növbə-
sində evdən bayıra çıxıb təhsil ocaqlarına getdikdə mü-
əyyən şərtlərə riayət etməlidir ki, bunlar da şəriətə
müvafiq şəkildə libas geyinmək, yad kişilərlə ünsiyyətdə
olmamaq, kişiləri cəlb edəcək şəkildə bəzənməmək və
1 «ət-Təhrim» surəsi, 6.
2 «əd-Dürru-l-mənsur», 6/244.
= 12 =
s.-dir. Bu məsələdə yəqin ki, bütün kişilər öz məsuliy-
yətlərini xüsusilə dərk edirlər. Ibn Ömər (r.a) rəvayət
edir ki, peyğəmbər r belə dedi: «Hər biriniz hima-
yəçisiniz və himayəniz altında olanlara görə məsuliyyət
daşıyırsınız»1
Bu gün ailələrdə söz-söhbətə səbəb olan bir məsələ
də qadınların öz qohum-əqrabası ilə əlaqə saxlamaq istə-
yi və bu istəyə qarşı çıxan həyat yoldaşının inadkarlığı-
dır. Islam şəriətində heç bir boşluq olmadığı kimi bu
məsələ də diqqətdən kənarda qalmayıb. Uca Allah Qu-
randa bu məsələyə toxunaraq buyurur: «Qohum-əqrəba-
ya haqqını ver».2
Qohumların üzərinizdə olan haqları içərisində ən vacibi
onları vaxtaşırı ziyarət etmək və Islama dəvət etməkdir. Bu
fikir özünü Qurani-Kərimində təsdiqləyir: «Odur ki, Allahla
yanaşı başqa bir tanrıya ibadət etmə, yoxsa əzaba düçar
edilənlərdən olarsan. Ən yaxın qohumlarını qorxut!»3
Qohumluq əlaqələrini möhkəmləndirmək məsələsinə
Peyğəmbər r də toxunub. Əbu Hüreyrədən (r.a) rəvayət
olunan hədisdə Peyğəmbər r demişdir: «Ruzisinin ço-
xalmasını, ömrünün uzanmasını istəyən şəxs qohumluq
əlaqəsini möhkəmləndirsin»4
Və ya Cübeyr bin Mutimin (r.a) rəvayət etdiyi
hədisdə Peyğəmbər r deimşdir: «Qohumluq əlaqəsini
kəsən Cənnətə daxil olmaz»5
1 Səhih Müslim, 4701.
2 «əl-İsra» surəsi, 26.
3 «əş-Şüəra» surəsi, 213-214.
4 Səhihu-l-Buxari, 585.
5 Səhihu-l-Buxari, 5984.
= 13 =
Zikr olunan bu ayə və hədislər bu məsələnin vacibli-
yinə dəlalət edir. Yaxşı olar ki, bu məsələ  müsəlmanla-
rın diqqətindən kənarda qalmasın və onlar öz xanım-
larının bu istəyini bacardıqları qədər yerinə yetirsinlər.
Qızlarımız da öz növbəsində bilməlidirlər ki, onlar öz
qohumları ilə telefonda danışarkən, onları ziyarət və ya
dəvət edərkən bu qohumların onlar üçün naməhrəm
olub-olmamasını nəzərə almalıdırlar. Çünki qadınlara
verilən bu imtiyazdan istifadə etdikləri an ona naməhrəm
olanlar istisna təşkil edir. Həmçinin, ailəyə fitnə-fəsad
salmaq istəyənlərin dediklərinə məhəl qoymamalıdırlar.
Növbəti toxunmaq istədiyim məsələ kişilərlə qadınlar
arasında sonuncunun pəncərədən ətrafı seyr etməsi, tele-
vizora baxmaq, radioya qulaq asmaq, kütləvi informa-
siya vasitələrindən və dövri mətbuatdan istifadəsinə əv-
vəlincinin münasibəti ilə yaranan anlaşılmazlıqlardır.
Ümumən bu məsələdə həm kişilər, həm də qadınlar mü-
əyyən xətalara yol verirlər. Əslində qadınların pəncə-
rədən ətrafı seyr etməsi və ya kütləvi informasiya vasitə-
lərindən istifadə etməsində heç bir qəbahət yoxdur. Təki
müşahidə olunan predmet və hadisələrdə haram buyuru-
lan şeylər olmasın. Aişə (r.a) rəvayət edir ki, «Mən həbə-
şilərin (bayram günü) məharət göstərmələrinə tamaşa
edirdim. Peyğəmbər r də əbasını qapının önündən
asmışdı ki, onlar məni görməsin»1
Ən-Nəvəvi bu hədisin şərhində demişdir: «Bu hədis
qadına kişilərə baxmağa rüxsət verir. Lakin qadının
şəhvət hissi ilə onların bədəninə baxması haramdır». Bu
1 Səhih Müslim, 2060.
= 14 =
qadağa öz əksini Uca Allahın Quranda buyurduğu
ayəsində də tapır. «Mömin qadınlara da de ki, harama
baxmayıb gözlərini aşağı diksinlər...»1
Uca Allah kişilərə hicab geyinməyi əmr etməyib.
Odur ki, qadınların kişilərə baxması caizdir, bir şərtlə ki,
bu baxışda şəhvət hissi olmasın. Xalqın mənəviyyatının
təmizlənməsinə, milli soykökünə, dininə məhəbbət aşıla-
masına xidmət etmək üçün televiziya, radio və başqa bu
kimi kütləvi informasiya vasitələrindən istifadə etmək də
məqsədəuyğun sayılır. Lakin təəssüflər olsun ki, bəzi
hallarda biz bunun tam əksini görürük. Insanlar onlara
verilən göz və qulaq kimi nemətdən səmərəli istifadə et-
məlidirlər. Uca Allah bu barədə buyurmuşdur: «Bilmədi-
yin şeyin ardınca getmə. Çünki qulaq, göz və ürək – bun-
ların hamısı sahibinin əməlləri barəsində sorğu-sual olu-
nacaqdır».2
Əxlaqsız verilişlərin tamaşaçısı olub onların əsirinə
çevrilməkdən Allaha sığınırıq!
Qadınların kişilər üzərində haqları olduğu kimi,
kişilərin də qadınlar üzərində müəyyən haqları vardır. Bu
barədə Uca Allah belə buyurur: «Kişilərin qadınlar
üzərində şəriətə müvafiq haqları olduğu kimi onların da
kişilər üzərində haqları vardır. Kişilərin onlar üzərində
olan haqları isə bir dərəcə üstündür».3
Bu ayədən görünür ki, hər bir qadın bilməlidir ki, kişi
(ər, ata və bu kimi qadına görə məsuliyyət daşıyan) onun
1 «ən-Nur» surəsi, 31.
2 «əl-İsra» surəsi, 36.
3 «əl-Bəqərə», 228.
= 15 =
üzərində ixtiyar sahibidir. Bu ayə bəzi savadsız insanların
başa düşdüyü kimi heç də qadın hüquqlarının tapdalan-
masına dəlalət etmir. Qadın, həmçinin, bilməlidir ki, o
günah sayılan işləri tərk etməzsə əri onu tənbeh edə bilər.
Lakin bu tənbeh onu kiminsə qarşısında alçaltmaq məqsə-
dilə deyil, tərbiyə məqsədilə olmalıdır. Həmçinin, nəzərə
almaq lazımdır ki, bu zaman qadına ağır bədən xəsarəti
yetirmək, sifətə vurmaq, hər hansısa bir əzanı sındırmaq
və s. bu kimi əməllər haram sayılır. Bu barədə Uca Allah
belə buyurur: «Özbaşınalıq etmələrindən qorxduğunuz
qadınlara nəsihət edin, yataqda onları tərk edin və onları
döyün! Əgər sizə itaət etsələr, onlara əziyyət vermək
üçün başqa yol axtarmayın. Həqiqətən, Allah Ucadır,
Böyükdür».1
Bundan başqa qadın ərin icazəsi olmadan evinə heç
kəsi dəvət etməməlidir. Əbu Hüreyrədən (r.a) rəvayət
olunan hədisdə Peyğəmbər r buyurub: «Qadına ərinn
izni olmadan evinə kimi isə dəvət etməsi haramdır»2
Qadın ərə getdikdən sonra valideynlərindən çox ərinə
itəat etməlidir. Aişə (r.a) rəvayət edir ki, Peyğəmbər r
dedi: «Allahdan qeyrisinə səcdə etmək caiz olsaydı,
qadına ərinə səcdə etməsini əmr edərdim»3
Qadın üzrsüz səbəbə görə əri ilə yaxınlıq etməkdən
imtina etməməlidir. Çünki bu çox pis əhval-ruhiyyə ilə
müşayiət olunur. Ər ilə arvad arasında daima qarşılıqlı
hörmət və anlaşma hökm sürməlidir. Əbu Hüreyrə (r.a)
1 «ən-Nisa» surəsi, 34.
2 Səhihu-l-Buxari, 5195.
3 İbn Macə, 2/1852.
= 16 =
rəvayət edir ki, Peyğəmbər r dedi: «Nəfsim əlində Olana
and olsun ki, kişi qadını yatağına dəvət etdikdə o, imtina
edərsə göydə Olan Allah əri ondan razı qalana qədər
həmin qadına qəzəblənər»1
Qadın həmçinin kişinin malını və namusunu qoruma-
lıdır. Əbu Umənə əl-Bahili (r.a) rəvayət edir ki, Peyğəm-
bər r dedi: «Qadın ərinin evindən onun icazəsi olmadan
heç nə verməməlidir»2
 Qadın ehtiyacından əlavə və ya kişinin gücü çatma-
dığı hər hansı bir şeyi ondan tələb etməklə ona əziyyət
verməməlidir. Müaz bin Cəbəl (r.a) rəvayət edir ki, Pey-
ğəmbər r dedi: «Bu dünyada qadın ərinə əziyyət verdiyi
zaman (qeyb aləmindəki) hurilərdən biri deyir: "Ona
əziyyət vermə…"»3
Qadın ərinin ona etdiyi yaxşılıqlara görə minnətdarlı-
ğını bildirməli və ona qarşı nankor olmamalıdır. Abdul-
lah ibn Ömər (r.a) rəvayət edir ki, Peyğəmbər r dedi:
«Uca Allah ərinə minnətdar olmayan qadına tərəf
baxmaz»4
Əbu Səid əl-Xudrinin (r.a) rəvayət etdiyi başqa bir
hədisdə Peyğəmbər r bayram (Qurban və ya Fitrə) günü
qadınların yanına gəlib dedi: «Ey qadınlar! Allah
yolunda sədəqə verin! Cəhənnəm əhlinin əksəriyyətinin
qadınlar olduğu mənə göstərildi». Onlar: «Nə üçün, ey
Allahın elçisi?»– deyə soruşduqda, o «Bu sizin çox lənət
1 Səhih Müslim, 3525.
2 Əbu Davud, 3565.
3 «Səhih hədislər silsiləsi», 173-cü hədis.
4 «Səhih hədislər silsiləsi», 289-cu hədis.
= 17 =
etdiyinizə və ərlərinizə qarşı nankor olduğunuza (ərin
əziyyətini heçə endirdiyinizə) görədir» deyə buyurdu. 1
Qadın öhdəsinə düşən məişət işlərini layiqincə yerinə
yetirməlidir. Əli ibn Əbu Talib (r.a) rəvayət edir ki, bir
gün Fatimə (r.a) məsləhət almaq üçün atasının yanına
getdi. (Fatimə (r.a) ev işlərində çox yorulduğu üçün
qulluqçu saxlamaq barəsində atasından məsləhət almaq
istəyirdi). Peyğəmbər r evdə olmadığı üçün Aişədən (r.a)
atası evə gəldikdə onun gəldiyini xəbər verməsini xahiş
etdi. Bu xəbər Peyğəmbərə r çatdıqdan sonra o bizə gəlib
dedi: «Sizə soruşduğunuzdan da xeyirlisini öyrədimmi?
Yatağınıza uzandığınız zaman 33 dəfə «sübhənallah2», 33
dəfə «əlhəmdülillah3» və 34 dəfə «Allahu əkbər4»
deməyiniz sizin üçün xidmətçidən daha xeyirlidir»5
Əbu Hüreyrə (r.a) rəvayət edir ki, Peyğəmbərdən r
ən xeyirli qadın haqqında soruşduqda o dedi: «Ən xeyirli
o qadındır ki, əri ona nəzər saldıqda o sevinsin, əmr et-
dikdə itaət etsin, ərinin xoşuna gəlməyən işləri görməklə
və onun malını lazımsız yerə xərcləməklə ona asi olma-
sın»6
Qadın daim ərinin namusunu qorumalıdır. Əbu Ərinə
əs-Sədəfi (r.a) rəvayət edir ki, Peyğəmbər r dedi: «Qa-
dınlarınızın ən xeyirlisi ərini sevən, ondan dünyaya uşaq
gətirən, ona gözəl tərzdə təsəlli verən, Allahdan qorxan
1 Səhihu-l-Buxari, 304.
2 Allah bütün nöqsanlardan uzaqdır!
3 Bütün həmdlər Allaha məxsusdur!
4 Allah böyükdür.
5 Səhih Müslim, 6853.
6 «Səhih hədislər silsiləsi», 1838.
= 18 =
qadındır. Onların ən xeyirsizi isə əxlaqsız geyinən və
xülyalara dalandır»1
Fədalə bin Übeyd rəvayət edir ki, Peyğəmbər r dedi:
«Üç şəxsin halı barədə soruşmağa dəyməz: camaatdan
ayrılıb rəhbərə asi olaraq ölən şəxs, ağasından qaçıb ölən
qul və ya kəniz, əxlaqsızlıq edən qadın»2
Qadın yalnız əri ona Allaha və Onun elçisinə r asi
olmağı əmr edərsə ona itaət etməməlidir.
Əlbəttə ki, yuxarıda zikr etdiyimiz hədis və rəvayət-
lərin çox böyük hikməti vardır. Hər bir qadın bu hədis-
lərdən mümkün qədər faydalanmalıdır ki, dünyada və
axirətdə üzü ağ olsun. Qadınlar unutmamalıdırlar ki,
onlar Allaha və Onun elçisinə itaət etdikcə daim sevilən
və arzulanan bir insan olacaqdır. Mömin qadının digər-
lərindən üstünlüyü də məhz bundadır. Ailədə Allah qor-
xusu və sevgisi olmazsa orada günah və arzuolunmaz
halların baş verməsi labüddür. Lakin burada qeyd olun-
ması vacib olan bir məsələ də, bəzi mömin qadınların ya
bilərəkdən, ya elm azlığından, ya da bilməməzlikdən bu-
raxdıqları səhvlərə görə əri tərəfindən tərbiyə olunması-
dır. Bu məsələ şəriətə görə nə cür həyata keçirilməlidir?
Lakin hər bir insan səhv edə bilər. Səhvsiz insan
yoxdur. Hər bir kişi belə hallarla rastlaşdıqda buna bu və
ya digər formada öz münasibətini bildirir. Bütün digər
məsələlərdə olduğu kimi bu məsələdə də Allahın Rəsulu
r bizə örnəkdir. Uca Allah Qurani-Kərimdə belə buyu-
rur: « Allahın Elçisi sizlərə – Allaha və Axirət gününə
1 «Səhih hədislər silsiləsi», 1849.
2 «Səhihu-l-ədəbi-l-mufrad», səh:220 – 458-ci hədis.
= 19 =
ümid bəsləyənlərə və Allahı çox zikr edənlərə gözəl nü-
munədir».1
Lakin bəzi kişilər bu işdə xətalara yol verirlər ki, bu
da son nəticədə ailənin dağılmasına gətirib çıxarır.
Tərbiyə çox mürəkkəb bir prosesdir. Bu məsələyə girişən
insan Allahın, Onun elçisinin və dövlətin qanunlarını
nəzərə almaqla elə metod seçməlidir ki, bu ixtilafa səbəb
olmasın və öz xeyirli bəhrəsini qısa zamanda versin.
Kişilər bu məsələdə zülm etməkdən çəkinməlidirlər. Bu
haqda Qurani-Kərimdə belə buyurulur: « Allahın onlar-
dan birini digərindən üstün etdiyinə və öz mallarından
xərclədiklərinə görə kişilər qadınlar üzərində hima-
yəçidirlər. Əməlisaleh qadınlar Allaha itaət edər və qo-
runması lazım gələn şeyləri Allahın himayəsi sayəsində
qoruyub saxlayarlar. Özbaşınalıq etmələrindən qorxdu-
ğunuz qadınlara nəsihət edin, yataqda onları tərk edin və
onları döyün! Əgər sizə itaət etsələr, onlara əziyyət
vermək üçün başqa yol axtarmayın. Həqiqətən, Allah
Ucadır, Böyükdür».2
Bu ayədən tərbiyənin 3 mərhələdən ibarət olduğu
qənaətinə gəlmək olar:
Birincisi: Nəsihət etmək. Bu nəsihət mülayim tərzdə
və hikmətlə olmalıdır. Çalışmaq lazımdır ki, qadının
qəlbi qırılmasın.
Ikincisi: Yataqdan ayırmaq. Bu bir neçə cür təfsir
olunur. Bəzi alimlərin rəyinə görə, kişi qadından ayrı
yatmalıdır. Bəzilərinin fikrincə isə bir yataqda yatıb onu
1 «əl-Əhzab» surəsi, 21.
2 «ən-Nisa» surəsi, 34.
= 20 =
danışdırmamalı və onunla yaxınlıq etməməlidir. Qeyd
etmək lazımdır ki, sonuncu rəy daha mötəbər sayılır.
Üçüncü: Döymək. Kişi öz zövcəsini döydükdə,
əvvəldə qeyd etdiyimiz kimi, iz qoymamalı, qadını
zədələməməli, üzə vurmamalı və sairə.
Ola bilsin ki, tərbiyənin bu növü bəzilərində dinə
qarşı mənfi rəy formalaşdırsın. Lakin bu fikri – yəni
qadınların ehtiyac duyulduğu zaman yüngülcə tənbeh
olunmasını bir çox psixoloqlar da dəstəkləyir və bu
metodun müəyyən effekti olduğunu təsdiqləyirlər.
Əslində bu məsələ Qurani-Kərimdə öz təsdiqini tapdığı
üçün müzakirə obyekti ola bilməz. Çünki beyinləri
yaradan Allah onun tələbatını da çox gözəl bildiyi üçün
tənbehin bu növünün tətbiqinə qərar vermişdir.
Bilmək lazımdır ki, bu üsullar ardıcıl olaraq yerinə
yetirilməlidir. Bu üsullar fayda vermədikdə qadını dərhal
boşamaq da şəriətə ziddir. Uca Allah buyurur: «Əgər ər-
arvad arasında ixtilaf olacağından qorxsanız, onda
kişinin ailəsindən bir hakim və qadının ailəsindən bir
hakim göndərin. Əgər bunlar islah etmək istəsələr, Allah
da onları barışdırar. Həqiqətən, Allah Biləndir, hər
şeydən Xəbərdardır».1
ISLAMDA ÇOXARVADLILIQ
Bir çoxları dinimizdəki çoxarvadlılıq məsələsinə daim
irad tutur, bunun etik normalara sığmayan, qadın hüquq-
larının tapdalanması, müasir tələblərin ziddinə olan bir
1 «ən-Nisa» surəsi, 35.
= 21 =
akt kimi qəbul edirlər. Onlar sonuncu peyğəmbəri r də
gözdən salmaq üçün Islamın dörd qadınla evlənməyə
icazə verdiyi halda onun dörddən artıq qadınla evlən-
məsini ona tənə edirlər. Çoxarvadlılığa dair olan dəlilləri
nəzərdən keçirmək və onun hikmətlərini izah etmək
yerinə düşərdi.
Birincisi. Islam şəriətinin kişiyə 4 qadınla evlənməyə
icazə verməsi məcburi xarakter daşımır. Hər bir kişi bu
işə könüllü olaraq maddi, mənəvi və fiziki qüvvəsi çatdı-
ğı zaman, həmçinin mövcud vəziyyəti nəzərə aldıqdan
sonra qərar verə bilər. Bu zaman hər bir qadına qarşı
ədalətli olmaq başlıca şərt kimi irəli sürülür. Bu barədə
Qurani-Kərimdə Uca Allah belə buyurur: «Xoşunuza
gələn halal qadınlardan ikisi, üçü və dördü ilə evlənin.
Əgər o qadınlarla ədalətlə dolanmayacağınızdan qorxsa-
nız, onda onlardan biri ilə yaxud sahib olduğunuz cariyə
ilə kifayətlənin. Bu, haqsızdıq etməməyə daha yaxın-
dır».1
Ayə artıq evlənmək istəyən kişi qarşısında bir neçə
şərt qoyur.
Birincisi: kişinin evlənəcəyi qadın ona halal olmalı-
dır. Yaxşı, bəs kişiyə hansı qadınlarla evlənməyə icazə
verilib? – Islam şəriətində heç bir boşluq olmadığı üçün
bu məsələ Quranın digər ayəsi ilə tamamlanır: «Sizə
analarınız, qızlarınız, bacılarınız, bibiləriniz, xalalarınız,
qardaş qızları, bacı qızları, sizi əmizdirən süd analarınız,
süd bacılarınız, arvadlarınızın anaları, yaxınlıq etdiyiniz
qadınlarınızın himayənizdə olan ögey qızları – yox əgər
1 «ən-Nisa» surəsi, 3.
= 22 =
o qadınlarla yaxınlıq etməmişsinizsə, onda bu (ögey qız-
larınızla evlənməyiniz) sizə günah deyildir, öz beliniz-
dən gələn oğullarınızın arvadları ilə evlənmək və iki  ba-
cını birlikdə almaq haram edildi. Olub-keçənlər isə artıq
keçmişdir. Həqiqətən, Allah Bağışlayandır, Rəhmlidir».1
Bu məsələyə Peyğəmbərimizdən r gəlib çatan hədis-
də də toxunulur. Əbu Hüreyrə (r.a) rəvayət edir ki, Pey-
ğəmbər r dedi: «Qadınlarınızla yaşaya-yaşaya onların
xalası və ya bibisi ilə evlənmək sizə haram edildi»2
Bu ayə və hədis göstərir ki, kişi istədiyi qadınla evlənə
bilər, bir şərtlə ki, o qadınlar Allahın evlənməyi haram bu-
yurduğu qadınlar olmasın.
Ayədə diqqəti çəkən ikinci məsələ ədalət prinsipidir
ki, bu da Islam əxlaqının əsasını təşkil edir. Uca Allah,
hər bir kişiyə yalnız ədalətli ola biləcəyinə əmin olacağı
təqdirdə birdən artıq arvad almağa icazə verir. Yəni ki-
minsə gözünü yumub dörd qadınla evlənməsi qəbul
olunmur. Hər bir müsəlman bilməlidir ki, bir qadınla
evlənmək elə özü böyük bir məsuliyyətdir. O ki qaldı
birdən çox, bu məsələyə kortəbii formada, səhlənkarcası-
na yanaşmaq olmaz. Çünki nəzərdən qaçırmaq olmaz ki,
ailənin rifahı uğrunda çalışan insanın yolu heç də həmişə
hamar olmur. Burada təbii olaraq müəyyən çətinliklər
yarana bilər ki, bunu da hər bir mömin Allah tərəfindən
bir imtahan olaraq qəbul etməli və səbr etməlidir.
Bu kəlamların doğurduğu məsuliyyəti dərk edən şəxs
bu məsələnin nə qədər çətin olmasını başa düşə bilər.
1 «ən-Nisa» surəsi, 23.
2 Səhihu-l-Buxari, 5109.
= 23 =
Lakin təəssüflər olsun ki, Islamdakı çoxarvadlılıq prinsi-
pi nəinki digər inanc sahiblərinin, o cümlədən bəzi coğ-
rafi müsəlmanların da tənqidinə məruz qalır. Bəzi dar
düşüncəli insanlar bunu qadın şəxsiyyətinin alçaldılması,
qadın hisslərinin nəzərə alınmaması kimi qiymətləndirir-
lər.  Təbii  ki  heç  bir  qadın  öz  həyat  yoldaşını digər  bir
qadınla bölüşməsini istəməz. Biz bu fikirdə olan qadınla-
rımızın hisslərinə böyük hörmətlə yanaşır və onu qiy-
mətləndiririk. Lakin bəzi kişilərin qeyri-rəsmi olaraq bir
neçə qadınla yaşaması da bizim bu günkü cəmiyyətin
reallığıdır. Bu halda nəinki o kişinin həyat yoldaşı, həm-
çinin Allah da bu işdən narazı qalır. Və bilirik ki, həmin
qadınların böyük əksəriyyəti həyat yoldaşlarını bu haram
işdən çəkindirə bilmir. Bunun da nəticəsində cəmiyyətdə
əxlaqsızlığın qarşısını almaq çətin məsələyə çevrilir. Bu
gün bunları oxuyan hər hansı bir qadın bizi nədə isə gü-
nahlandıra bilər. Biz bunu da normal qəbul edirik. Lakin,
gəlin unutmayaq ki, bu mənim, onun və yaxud bir baş-
qasının deyil, məhz aləmlərin Rəbbinin qoyduğu bir
hökmdür. Onun hökmləri müzakirə olunmur, Ona yalnız
itaət olunur. Din təkcə ayrı-ayrı fərdlər üçün deyil, bütün
bəşəriyyət üçün gəlib ki, hər bir fərd özü üçün lazımınca
faydalansın. Əziz xanımlar, bu gün sizin təbiətinizdəki
hisslər anlaşılandır. Bunu din də təsdiqləyir. Lakin bu
gün bizim yaşadığımız cəmiyyətdə övladı olmadığı üçün
məcburən küçəyə atılan qadının taleyini sən nəzərə alma-
san da, Allah Öz qüdrəti ilə bunu qabaqcadan bilib ona
təsəlli verəcək bir yol qoymuşdur. Bu gün hər hansısa bir
xəstəlik ucbatından öz qadınlıq borcunu yerinə yetirmə-
yə qadir olmayan qadının, Allahın imtahanı olaraq bu və
= 24 =
ya digər qəza nəticəsində bədəninin bir hissəsini itirən
qadının, qədərində dünyaya yalnız qız uşağı gətirmək ya-
zılmış və buna görə haqsız olaraq əri, qayınanası və bal-
dızları tərəfindən zorla boşanmağa məcbur edilən qadı-
nın, torpaqların azadlığı, dininin qorunması, Allah yo-
lunda şəhid olaraq o böyük zirvəni fəth etmiş kişilərin
qadınlarını, taleyinə yetim olmaq yazılan və buna görə
də bir çox çətinliklərlə rastlaşan və bu çətinliklər qarşı-
sında tab gətirə bilməyən qızların və s. xanımların taleyi
barəsində sən düşünməsən də onları Yaradan düşünüb.
Əslində sənin özün də bu halların heç birindən sığorta
edilməmisən. Elə isə sənə sual edirəm: – Bu qadınların
küçələrə atılması, pis yollara düşməsi yaxşıdır, yoxsa
ailəsini dağıtmamaqla ömürlərini firavan sürməsi? Bax,
əsl Islam aləmində əxlaqsızlıq göstəricisinin sıfr səviyyə-
sində olması bununla bağlıdır. Nəyə görə isə müsəlman-
lara çoxarvadlılığı irad tutan, bunu cəmiyyət üçün anor-
mal hal sayanlar, kişilərin və qadınların rəsmi olaraq bir,
qeyri-rəsmi olaraq isə bir neçə insanla yaşamasını normal
qəbul edirlər. Nazil etdiyi hökmlərə görə Rəbbimizə
həmd olsun!
Peyğəmbərimizin r dörddən artıq arvad almasına
gəlincə isə, əlbəttə, burada da bir çox hikmətlər vardır. Bir
çoxları bunu onun şəhvəti ilə əlaqələndirirlər. Lakin ən azı
onun həyatını bilən insan bu fikirlərin nə qədər batil
olduğuna əmin ola bilər. Peyğəmbərimiz r ilk zövcəsi
Xədicə (r.a) ilə evlənəndə onun 25, Xədicənin (r.a) isə 40
yaşı vardı. Peyğəmbərimiz r onunla düz 25 il birgə
yaşamış və Xədicənin vəfatına qədər heç bir qadınla
evlənməmişdi. Azca düşüncəsi olan insan anlaya bilər ki,
= 25 =
əgər onun qadınlarla evlənməsi doğrudan da şəhvətlə
bağlı idisə bəs o nə üçün bunu cavan yaşlarında etmirdi?
Əgər doğrudan da bu məsələ bəyənməyənlərin iddia etdiyi
kimidirsə, nə üçün o bakirə qadınlarla deyil, dul qadınlarla
evlənirdi. Yalnız Aişə (r.a) istisna olmaqla Peyğəmbərimi-
zin r evləndiyi qadınların hamısı dul idi. Bu yaşda isə
şəhvətdən söhbət gedə bilməz. Peyğəmbərimiz r o qadın-
ların hamısını əslində himayəsinə götürməklə Allahın ra-
zılığını qazanırdı. Elə məhz bu səbəbdən Allah ona bu qa-
dınları boşamağı haram etmişdi. Bu yalnız peyğəmbəri-
mizə r xas bir xüsusiyyət olub yalnız ona aid edilə bilər.
Digər insanların belə hərəkət etməsi qadağandır. Peyğəm-
bərimizin r dörddən artıq qadınla evlənməsinin digər bir
hikməti də bu idi ki, bəşəriyyət məhz bu xanımların ver-
diyi bilgilər əsasında qadın elmihalın yarada bilərdi. Məhz
bu xanımların hesabına qadınlar bu və ya digər məsələlər-
də necə hərəkət etməli olduqlarını öyrənə bilirdilər. Bu
gün biz əlimizdə olan, qadınlarla bağlı şəriət hökmlərinə
görə bu qadınlara minnətdar olmalıyıq. Elə bu səbəbdən
də Allah onların hamısını Qurani-Kərimdə möminlərin
anası adlandırır: «Peyğəmbər möminlərə onların özlərin-
dən daha yaxındır. Zövcələri isə möminlərin analarıdır».1
Bununla isə yalnız fəxr etmək olar. Bu qadınların
Peyğəmbərimizə r olan münasibətinə gəlincə isə əlbəttə
ki, onlar hamısı ondan razı idilər. Peyğəmbərimiz r kimi
həyat yoldaşına, mehriban insana, qayğıkeş ataya və
nəhayət, bəşəriyyətə müəllim sayılacaq bir varlığa malik
cəmiyyət nə xoşbəxtdir. Allah onun bütün xanımlarından
1 «əl-Əhzab» surəsi, 6.
= 26 =
razı olsun! Peyğəmbərimizə Allahın salamı və xeyir-
duası olsun!
ISLAMDA HICAB
Nədənsə dini məsələlər barəsində söhbət düşdükdə xa-
nımların böyük əksəriyyətində dinimizin onlara hicab ge-
yinməsini fərz buyurmasına çox vaxt düzgün münasibət
olmaması faktı ortaya çıxır. Elə bunu nəzərə alaraq bu
məsələnin üzərində bir qədər dayanmağı məsləhət bildik.
Ilk öncə onu qeyd etməliyik ki, hicab islamaqədərki
dinlərdə və svilizasiyalarda da mövcud olmuşdur. Tarixə
nəzər salsaq görərik ki, islamdan öncə Avropa ölkələri-
nin bir çoxunda qadının hicab geyinməsi onun yüksək
zümrəyə, zadəgan nəslinə mənsub olması və kölə qadın-
lardan seçilməsilə xarakterizə olunub. Zaman keçdikcə
tarixi hadisələrin təsiri nəticəsində hicab tədricən unu-
dulmaga başlanmışdır. Islam dini öz gəlişi ilə bu məsə-
ləyə yeni bir həyat verdi. Dinimiz qadına yüksək qiymət
verərək onu yad nəzərlərdən qorumaq, cəmiyyətdə əxlaq
balansının pozulmaması üçün hicabı bütün qadınlara
vacib  buyurdu.  Bu  barədə Uca  Allah  belə buyrur:  «  Ey
Peyğəmbər! Zövcələrinə, qızlarına və möminlərin qadın-
larına de ki, (naməhrəm yanında) çarşablarını öz üstləri-
nə örtsünlər. Bu onların tanınması və onlara əziyyət ve-
rilməməsi üçün daha münasibdir. Allah Bağışlayandır,
Rəhmlidir».1
Göründüyü kimi yenilməz güc və qüvvət sahibi olan
Allah bu ayə vasitəsilə qadına nə üçün hicab geyinməsini
1 «əl-Əzhab» surəsi, 59.
= 27 =
əmr etməsini izah edir. Bu auə özündə bir cox hikmətləri
daşıyır ki, onların da bir neçəsini nəzərdən keçirmək
yerinə düşərdi.
Elə ayənin əvəlindən açıq aydın görünür ki, hicab
geyinmək nəinki peyğəmbərimizin r zövcələri və qız-
larına o cümlədən, bütün xanımlara vacibdir. Sonra isə
Rəbbimiz bu əmrin hikmətini açıqlayaraq «onlara əziy-
yət verilməməsi ücün…» deməsi, qadının hicabdan im-
tina edəcəyi təqdirdə özünü əzaba və zülmə düçar edə-
cəyinə bir dəlildir. Və ayənin sonunda Allah Özünün
Bağışlayan və Rəhimli olmasını xatırlamaqla, tövbə
edəcək, Allahın əmrinə tabe olacağı və hicab geyinəcə-
yi təqdirdə, qadının günahını bağışlayacağına əmin edir.
Əmrlərinin kamilliyinə görə Rəbbimizə həmd olsun!
Uca Allah nə cür geyinmək, bədənin hansı nahiyəsini
örtmək barəsində belə buyurur: «Mömin qadınlara da de
ki, harama baxmayıb gözlərini aşağı diksinlər və cinsiy-
yət üzvlərini zinadan qorusunlar. Qoy onlar – görünənlər
istisna olmaqla, zinətlərini naməhrəmə göstərməsinlər;
örtüklərini yaxalarının üstünə salsınlar; zinətlərini ərlə-
rindən, yaxud atalarından, yaxud ərlərinin atalarından,
yaxud öz oğullarından, yaxud ərlərinin oğullarından,
yaxud qardaşlarından, yaxud qardaşlarının oğullarından,
yaxud bacılarının oğullarından, yaxud öz müsəlman qa-
dınlarından, yaxud sahib olduqları kölələrdən, yaxud eh-
tirasını itirən kişi xidmətçilərdən, yaxud qadınların çıl-
paqlığını hələ anlamayan uşaqlardan başqasına gös-
tərməsinlər; gizlətdikləri zinət əşyaları bilinsin deyə
= 28 =
ayaqlarını bir-birinə vurmasınlar. Ey iman gətirənlər!
Hamınız Allaha tövbə edin ki, bəlkə nicat tapasınız».1
Aişə (r.a) rəvayət edir ki, «Peyğəmbər r fəcr namazı-
nı2 qılarkən, hicablarına bürünmüş mömin qadınlar da
ona qoşulardı. (Namazlarını qıldıqdan) sonra isə evlərinə
qayıdar və qaranlıq olduğundan heç kəs onları tanımaz-
dı»3
Ummu Atiyyə (r.a) rəvayət edir ki, «Peyğəmbər r
bakirə qızların, heyzli qadınların bayram namazlarına
gəlməsini bizə əmr edərdi. Heyzli qadınlar namaz qılınan
yerdən kənarda dayanar və o günün xeyir-bərəkətinə nail
olmaq üçün camaatın arxasında (namaz qılınan yerdən
aralı) oturar, təkbir və dua edərdilər. Mən dedim: "Ey
Allahın elçisi! Bizdən birinin hicabı olmadıqda nə et-
sin?" O dedi: "Bacısı4 hicablarından birini ona versin!"»5
Ayə və hədislərdən görünür ki, əl və üz istisna ol-
maqla bədənin bütün nahiyəsi örtülməlidir. Göründüyü
kimi dinimizdə qaranlıq galan heç bir məsələ yoxdur.
Ümumiyyətlə bu məsələyə Quranda bu cür yer ayrılması
məsələnin ciddiliyindən xəbər verir. Allahın bu əmrinin
əksinə hərəkət etməklə isə həm qadınlar həm də cəmiy-
yət müxtəlif problemlərlə qarşılaşır. Məsələyə psixoloji
aspektdən yanaşdıqda görərik ki, hicab hər şeydən öncə
elə məhz qadının özü üçün faydalıdır. Hər hansısa bir
qadına məxsus görkəm, bədən quruluşu heç də hamıda
1 «ən-Nur» surəsi, 31.
2 Sübh namazı.
3 Səhihu-l-Buxari, 578; Səhih Müslim, 1456.
4 Burada istənilən müsəlman qadın qəsd olunur.
5  Səhihu-l-Buxari, 980; Səhih Müslim, 2053.
= 29 =
eyni cür təsürat oyatmır. Digər tərəfdən də əgər qadının
bədən quruluşunda hər hansı bir çatışmamazlıq varsa və
bu qüsurlar qadının heç özünün xoşuna gəlmirsə o bunu
ətrafdakılara nümayiş etdirməklə diqqəti özündə olan
gözəl keyfiyyətlərdən, onun xasiyyətindən daha çox
məhz bu qüsurların üzərinə yönəldir ki, bu da ailə qur-
maq məqsədilə qadınla ünsiyət yaratmaq istəyən kişinin
diqqətindən yayınmaz və kişi həmin qadının şəxsiyyəti-
ni, qabilliyətini bilmədən belə onunla ailə qurmaq fikrin-
dən vaz keçir. Gəlin görək ən çox ziyanı kim çəkəcək?
Əlbəttə ki, qadın. Elə bu səbəbdəndir ki, bir çox qadınlar
uzun müddət bəzən də sonunacan ailə qura bilmir, belə
olduqda da vəziyyətdən çıxmaq üçün   müxtəlif yollara
baş vurur və arzuolunmaz zərbələr alır ki, bu da cəmiy-
yətdə tarazlığı pozur, muxtəlif əxlaqımıza zidd halların
yayılması çoxalır.
Hicabsız gəzmək gözəl qadınlar üçün də, məqbul
deyil. Hər şeydən öncə həmin qadın öz keyfiyyətlərini
adiləşdirir və son nəticədə tamamilə diqqətdən kənar da
qalır. Digər bir tərəfdən də həmin qadınlar bir çoxlarının
həsədinə, paxıllığına, nəzərinə səbəb olur, nəticədə də
onlara göz dəyir və bu gözdəymə nəticəsində hər cür
bəlalara düçar olurlar. Bundan başqa onların gözəlliyinə
həsəd aparan digər paxıl qadınlar bu gözəlliyinə xələl
gətirmək üçün hər cür şər əməllərə (cadu və s.) əl atırlar.
Məhşur islam alimi İbn Teymiyyənin dediyi kimi:
"Həsədsiz insan olmur, lakin alicənab və əxlaqlı olan
onu gizlədir, alçaq və əxlaqsız isə onu büruzə verir."1
1 «Fətvalar toplusu», 10/124-125.
= 30 =
Hər bir qadın anlamalıdır ki,onun malik olduğu
keyfiyyətlər yalnız onun əri üçündür və onlar başqalarına
nümayiş etdirilməməlidirlər. Bu barədə mövzunu daha
da genişləndirmək olar lakin hesab edirik ki, düşünən
qadın üçün elə bunlar da kifayət edər.
Gəlin Allahın əmrlərinə biganə qalaraq, oyun-
oyuncaqdan başqa bir şey olmayan, bizim üçün imtahan
olaraq yaradılan bu dünyanın fitnəsinə uymayaq. Gəlin
«deyəcəklər ki, filankəsin qızı molla olub», «bircə
mollamız əskikdi», «camaat nə deyər», «sən özünə iş
tapa bilməyəcəksən», «indi biz hansı dövrdə yaşayırıq»,
«qəlbin təmiz və düz olsun», «bizim nəsildə başını
bağlayan olmayıb» və sairə bu kimi sözlər soyləməklə
hicab geyinmək istəyən qadınlara və qızlarımıza mane
olmayaq. Gəlin bacardıqca Allahın əmirlərinə tabe olub
sözün həqiqi mənasında ürəyimizi Allahla düz edək. Əsl
təmizlik və düzlük Allaha itaət və Onun əmirlərini yerinə
yetirməklə olur.
Hesab edirik ki, Allaha və Onunla qarşılaşağı günə
inananlar bu mövzudan müəyyən nəticələr çıxaracaqlar.
Allah köməyiniz olsun!
SON SÖZ
Bu kiçik risaləmiz vasitəsilə qadınlara olan münasibətə
Islam  nöqteyi-nəzərdən yanaşdıq. Hər bir düşünən qadın
bu dünyanın keçici olduğunu dərk edib üzünü Yaradana
tutmalı, Islam qanunları əsasında rəhbərlərinə itaət edərək
öz həyatını qurmalıdır. Islam qadın hüquqlarının yeganə
və əvəzsiz qoruyucusudur. Hər bir qadın istərsə elmini,
= 31 =
istərsə də ibadətini artıraraq ən yaxşı müsəlman ola bilər.
Elə buna görə də Islamiyyətdə «feminizm» yoxdur. Bu
söz mənşə etibarilə fransız sözüdür və qadın hüququnu
qoruyan cərəyanın adıdır. Islamiyyətdə qadının hüquqları
daima qorunduğu üçün belə bir cərəyana ehtiyac duyul-
mamışdır. Amma «müasirləşmə» adı altında aparılan təb-
liğatdan sonra qadınların hüquqları pozulur və onlar da
«feminizm» kimi cərəyanlara üz tuturlar.
Dinimizdə müsəlman kişi və müsəlman qadın bir-
birilərindən yalnız Islama uyğun şeylər istəyə bilərlər.
Diqqətlə baxdıqda çox asanlıqla görmək olar ki, əslində
Islamda Allaha və Onun elçisinə r asi olaraq qadının
kişiyə, kişinin də qadına itaəti yoxdur. Hər ikisi Allaha
və Onun elçisinə r və öz aralarından seçilmiş ixtiyar
sahiblərinə itaət etdikləri üçün bir-birilərinə itaət etmiş
olurlar. Qadınların pis yola düşəcəyi təqdirdə kişilərin bu
cür yola düşməyəcəyini sanmaq insanların Islamı dərk
etməməsindən irəli gəlir. Namus insanın cinsi ilə bağlı
məsələ deyil. Halbuki sözdə, əməldə, dünya malına mü-
nasibətdə, davranışda namuslu, əxlaqlı olmaq Islamın
əmridir. Müsəlman keçirdiyi hər bir dəqiqədə layiqli
hərəkət etməzsə, o imanın dadını da heç vaxt bilə
bilməz. Odur ki, gəlin dinimizdən möhkəm yapışaq. Yad
inanclarda, yad əxlaqlarda və radikal qruplaşmalarda
yalnız ziyan tapacaqsınız. Bu gün dinindən ayrı düşən
hər hansı bir coğrafi müsəlmanın etdiyi bəd əməllər Isla-
mın və ya millətin adına yazıla bilməz. Bəzi müsəlman
ailələrindəki ər-arvad, gəlin-qayınana qarşıdurması Isla-
miyyət deyildir. Çünki Mərhəmətli və Rəhmli Allah
məhz bu cür çatışmazlıqları aradan qaldırmaq üçün
= 32 =
Islamı bir nemət  olaraq bizə bəxş etmişdir. Islam bütün
nöqsanlardan uzaq bir zirvədir. Bu zirvəni isə, bir daha
qeyd edirəm ki, yalnız Allaha və Onun elçisinə r itaətlə
fəth etmək olar. Mən hamıya bu zirvəni fəth etmək
sevincini yaşamaq arzulayıram!
Hesab edirəm ki, bu risalədə xanımlar üçün faydalı
ola biləcək ayə, hədis və rəvayətlərdən cəmiyyətin bu
incə yarısı maksimum istifadə edərək faydalanacaq,
Allahın və Onun elçisinin r hökmlərini həyatlarının hər
sahəsinə tətbiq edəcək və bundan azca da olsa sıxıntı
duymayacaqlar. Bu yeganə qurtuluşdur. Unutmayaq ki,
hər ötən gün bizi axirətə yaxınlaşdırır. Biz özümüzə
dayaq hesab etdiyimiz hər bir kəsi Allahın izni ilə itirə
bilərik. Bu dünyada hər bir şey müvəqqətidir, elə bizim
özümüz də. Daimi olan isə Allahdır. Gəlin nəyi itirsək də
Ona olan inamı, sevgini və qorxunu itirməyək. Çünki,
son qayıdış yalnız Onadır. O, həqiqətən Əzəmətli və
Ucadır! O Uca və Əzəmətli Allahdan millətimizə hidayət
diləyirik!
Son olaraq sözümüzü bu dua ilə bitiririk: əlhəmdu-
lilləhi rabbi-l-aləmin – Aləmlərin Rəbbi Allaha həmd
olsun!
