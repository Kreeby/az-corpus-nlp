izvan Qorxmaz
Rizvan QORXMAZ
Bakı - 2016
Redaktor: Sevda Mikayılqızı
Rizvan  Qorxmaz. 
Qəlbin Kövrək Telləri... 
(Şeirlər)
Bakı, «Ziya» NPM, 2016. 296 s.
Hər kəs bir səbəbdən şair olur. İmzası oxuculara yaxşı tanış 
olan  Rizvan Qorxmazı şair edən səbəb məhz Vətən sevgisi, yurd 
məhəbbəti, doğma el-obaya bağlı olmasıdır. Bu onun şeirlərində 
sərgilədiyi vətəndaş mövqeyindən məlum olur.
Oxuculara təqdim edilən bu kitabın ana xəttini vətənpərvər-
lik, Qarabağ, şəhidlər mövzusu təşkil edir. Bundan əlavə müəllif 
fəlsəfi, dini eləcə də uşaq mövzusuna, sevgi, satira və digər möv-
zulara da toxunmuşdur.  
© Rizvan Qorxmaz (ARQ)
3
Tamı dildən xəbər al, çün bu dil min bir dad bilər.
Zəri zərgərdən soruş, zər qədrini zərgər bilər.
Çevrə nə sadə, çəkmək çətin, qədrin pərgar bilər.
Leylinin Məcnun, Şirinin qədrini Fərhad bilər.
Şair öz qələmini haqsızlığa fəryad bilər.
Çün bu fəryadları ol aşiqlərinə yad bilər.
Sizin tək aşiqləri, Rizvan özünə ad bilər.
Kitabın  ərsəyə gəlməsində 
maddi və mənəvi dəstək göstərən  şəxslər:
Sevda Ağa İsa qızı Axundova (anam),
Elçin Əli oğlu Əliyev, 
Mehman Cümşüd oğlu Allahverdiyev,
Nicat  Kamran oğlu Məmmədov,  
Şahin Ramız oğlu Mirməmmədli
və başqaları.
5
ÖN SÖZ
Vaqif   Yusifli, 
Azərbaycan Milli Elmlər
Akademiyasının Nizami adına
Ədəbiyyat İnstitutunun
“Ədəbi tənqid” şöbəsinin 
müdiri, filologiya elmləri 
doktoru, professor
VƏTƏN  SEVGİLƏRİ
Azərbaycan poeziyası ta əzəldən vətən sevgisi ilə yoğru lub 
və vətəni sevmək ən müqəddəs, ən ali bir hiss kimi şeirimi zin 
ana xəttini təşkil edib. Bayatılarımızdan tutmuş dastanları mıza, 
qoşma, gəraylı, təcnis, ustadnamələrdən tutmuş poemala rımıza, 
mənsur şeirlərdən, hekayələrdən, povestlərdən  tutmuş romanları-
mıza qədər bütün ədəbi nümunələrimizdə Vətən sevgisi çağlayır. 
Abbas Səhhətin “Vətəni sevməyən insan olmaz, olsa da o şəxsdə 
vicdan omaz!” kəlamı  bütün poeziyamız üçün bir çağırış nida-
sı deyilmi? İngilis şairi C.Bayron yazırdı ki: “Kim öz Vətənini 
sevmirsə, deməli, o heç nəyi və heç kəsi sevmir”. Ulu öndəri-
miz Heydər Əliyev isə görün nə deyirdi: “Kim müxalifətdə du-
rursa-dursun, ancaq Vətəninə, xalqına, mənəviyyatına, məsləkinə 
müxalifətdə durmasın”.
6
 Azərbaycan poeziyasında Vətənə şeir həsr etməyən şair 
tapa bilməzsiniz. Son yüz ildə Vətənə həsr olunan şeir nümu-
nələri  içərisində Səməd Vurğunun “Azərbaycan” şeiri bütün 
şairlərimiz üçün poetik bir məramnamə oldu. “Sevin Azər-
baycanı” - “Azərbaycan deyiləndə ayağa dur ki, Füzulinin ürə-
yinə toxuna bilər”, “Bir-birindən hər şey qopar, ayrılar - Ay-
rılmayan bəs nə var? Mən, Vətən!”-  bu misralar üç tanınmış 
şairin Vətən sevgisini ifadə edən misralardır və sonsuz sayda 
belə misallar gətirə bilərik. 
 Vətən sevdalı şairlərdən biri ilə də sizi tanış etmək istəyirəm. 
Rizvan Axundov əslən ağdamlıdir, Bakıda, müəllim ailəsində do-
ğulub. Hamı kimi o da orta məktəb bitirib, uşaqlığın fərəhli illə-
rini yaşayıb, amma gəncliyi qovğalı illərə düşüb. Qarabağ müha-
ribəsi, yaxın qohumlarının öz ata-baba yurdlarını tərk etmələri, 
Ağdama – baba yurduna həsrət qalma sı Rizvanın da ürəyində 
şırımlar açıb. Xalq Təsərrüfatı İnsti tu tu nun sonuncu kursunda 
təhsil alırdı, qarşıda onu dövlət imta han ları və diplom işi göz-
ləyirdi, sonra da aspiranturaya daxil olacaqdı. Amma bir hadisə 
onu yaman həyəcanlandırır, illərdən bəri  ürəyində baş qaldıran, 
ruhunu tərpədən intiqam hissini alov landırır.1994-cü il, fevralın 
25-dən 26-na keçən gecədə, tele viziyada Xocalı soyqırımı ilə 
bağlı veriliş nümayiş etdiri lirdi. Bu verilişdə erməni faşistlərinin 
cinayətləri ilə bağlı göstə rilən kadrlar Rizvanın qanını qaynadır, 
o, belə qərara gəlir ki, könüllü cəbhəyə getsin. Rizvan birbaşa 
Ağdama - Qərvənd ba tal yo nuna gəlir, qısa müddət ərzində bu-
rada döyüş yolu keçir. Sonralar Rizvan Axundov  “AĞDAMIM 
QANIM CAN IM, doğ ma Azərbaycanım” adı ilə batalyon xa-
tirələrini qələmə alacaq, Vətən uğrunda qəhrəmancasına həlak 
olan igidləri yad edəcəkdi.
7
Rizvan Axundov həm də həssas, lirik duyğulu bir insandır. 
Onun şeir yazmağı da elə bu duyğulardan yaranıb.
Şeir yazmaq, səni içəridən tərpədən o əsrarəngiz qüvvənin 
təsirinə qapılmaqdı. O elə bir qüvvədir ki, sənə rahatlıq vermir, 
bir də görürsən ki, sözlər yan-yana düzülür, sözlər misralara 
çevrilir, qarşıda adi sözlərin yaratdığı qeyri-adi bir mənzərə 
yaranır. Və bundan sonra o hisslər, duyğular mənzərəsini seyr 
edirsən. Rizvan Axundov (Rizvan Qorxmaz) şerin ona bəxş 
etdiyi bu gözəlliyi duyur. Əlbəttə, o şeir aləmində hələ par-
lamamışdır, hələ yolun başlanğıcındadır, amma əsas odur ki, 
getdiyi yolun nə qədər çətin, necə məsuliyyətli olduğunu yaxşı 
dərk edir. Rizvan Qorxmazın “Qəlbin kövrək telləri” adlanan 
bu kita bın da şeirlər müxtəlif mövzular üzrə qruplaşdırılıb, bu 
da onu göstərir ki, Rizvanı düşündürən məsələlər həyatda çox-
dur. Amma ən başlıca mövzu Azərbaycan-Qarabağ mövzusu-
dur. Azərbaycan Qarabağ, Qarabağ da Azərbaycan deməkdir 
və bu iki müqəddəs ad  Rizvanın şeirlərində böyük VƏTƏN 
obrazını gözlərimiz qarşısında canlandırır.
Xəstəyəm mən yatağımda, Vətənə çatdırın məni,
Cıdır düzü qucağına, Vətənə çatdırın məni.
Darıxıram Ağdam üçün, o müqəddəs anam üçün,
Nə olar, Bərdədən keçin, Vətənə çatdırın məni.
Sevirəm mən Vətənimi, Şuşamı, Kəlbəcərimi,
Gözləyirəm əcəlimi, Vətənə çatdırın məni.
Bu şeirdə Vətən məhəbbəti həsrət motivi ilə reallaşır. Am-
ma bu həsrətin özündə də o Vətən sevgisinin coşqularını duyu-
ruq. Xalq şairi Bəxtiyar Vahabzadə vaxtilə bir şeirində yazmış dı 
ki: “Füzuli həsrətlə qürbətdən Vətənə baxırdı, mən isə Vətəndən 
8
Vətənə baxıram”. Yəni, Arazdan o taya. İndi isə ayrılığın sər-
həddı bu Vətənin özündədır.
Yolum keçmir Qarabağdan,
Nə Laçından, nə Şuşadan,
Gah o dağdan, gah bu dağdan,
Qalx ayağa, zəfər qazan,
Azərbaycan, Azərbaycan!
 Rizvanın Qarabağa həsr etdiyi şeirlər bir oğulun öz ana sı 
qarşısında ona olan sevgisinin, məhəbbətinin səmimi et irafları 
kimi səslənir. “Mən fəqət Azərbaycanın Qarabağ şai ri yəm” deyən 
Rizvanın ən böyük arzusu Qarabağı azad görməkdir:
 Şuşanı azad edib,
Qarabağı hürr görmək istəyərdim.
İsa  bulağına, Cıdır düzünə,
Canımı qurban vermək istəyərdim.
Şəhid qanıyla sulanmış torpağı,
Əyilib son kəs öpmək istəyərdim.
Kişi kimi yaşayıb,
Babam kimi mərd ölmək istəyərdim.
 Nə qədər ölməmişəm,
Qarabağı hürr görmək istəyərdim.
Rizvan bizim Qarabağı azad görmək istəyən bütün soydaş-
larımızın  arzularını ifadə edir. Bu ilin aprel ayında Azərbay-
can ordusunun bir qalibiyyətli qələbəsi sübut elədi ki, tezliklə 
bu həsrətə son qoyulacaq. O zaman “Şuşada ölə bilsəydim nə 
dər dim”, “Şuşada basdırın məni”, “Laçın”, “Xocalı”, “Bağışla 
9
Ağdamım, bağışla məni”, “Qanlı 20 Yanvar” şeirlərinin müəl lifi 
Rizvan Qorxmaz işğaldan tam azad olan Qarabağın azad günlə-
rini vəsf edəcək.
  Rizvanın bir neçə şeiri görkəmli şəxsiyyətlərə həsr olunub. 
Ulu öndərimiz Heydər Əliyev bu sırada birincidir. “Mənə bir rəh-
bər göstər, Öz acısın unudub, Xalqın acısın çəkər. Söylə görüm 
kim sevər, Vətənini bu qədər?”. Unudulmaz xalq şairi  Zəlimxan 
Yaquba həsr olunan şeirlər də səmimidir. Daha bir xalq şairi - 
Fikrət Qoca da Rizvanın sevdiyi şəxsiy yətlərdəndir.
Nə gözəl yaraşır təxəllüs Sizə,
Qoca dünya kimi Fikrət də qoca.
Atam, ucalığı öyrətdin bizə,
Uca dağlar qoca, Fikrət də uca.
Hiss olunur ki, Rizvan Qorxmaz şeirimizin ustadlarını çox 
sevir. Onun “Şairlər” şeiri `poeziyaya olan böyük məhəbbətinin 
ifadəsi kimi səslənir. Bu şeirdə ŞAİR obrazı gözlərimiz qarşısın-
da canlanır. ŞAİR kimdir? Alov təki yanan insan. Paxıllıq bilməz 
bu insan. “Haqqı yazar, nahaq yazmaz şairlər, Yazdığını heç vaxt 
pozmaz şairlər”. “Bayraq təkin heç vaxt enməz şairlər”. Başqa bir 
şeirdə yazır ki:
                  Hər oxuyan şair olmur,
                  Şairlər, şair doğulur.
Rizvan Qorxmaz da bütün başqa şairlərimiz kimi insanın 
ali hissi olan, bütün ömrü boyu onu tərk etməyən sevgidən ya-
zır. Onun sevgi şeirlərində ənənəvi notlar duyulsa da, bu şeir lər 
yaşanılan hisslərin ifadəsi kimi diqqəti cəlb edir. Həm də çalışır 
ki, o hissləri ifadə etmək üçün təzə, kimsənin işlətmə diyi sözlər, 
ifadələr, təşbihlər tapsın. “İlk səni gördüyüm an” şei rin də his slər 
10
təbiidir. “Olub ol cismimə məhbəs gecələr” şeir ində də sevgi yo-
lunda çəkilən əzablarin təsviri ilə qarşı laşır ıq. Rizvanın əruz vəz-
ninə bələdliyi sevgi şeirlərində üzə çıxır. 
Mənə candan yana bir can göstər,
O can ki, ölməyə bir can istər.
Mənə bir sevməyə insan göstər,
Ki, könül verməyə canan gözlər.
Bu nə duyğu, bu nə bir eşq ilə zəngin hisslər?
Bilməz heç sevgi nədir sevdaya düşmən kəslər.
 Öncə qeyd elədik ki, Rizvanın şeirləri mövzuca rənga rəngdir. 
Onun ata, ana və uşaqlara həsr etdiyi səmimi şeirləri xoş təsir bağış-
layır. “İnsan” silsiləli şeirləri göstərir ki, Rizvan müəyyən bir möv-
zuya geniş bir müstəvidən yanaşmağı bacarır.  Bu  silsılədə müəl-
lifin insan haqqında düşüncələri maraqlı təsir bağışlayır. O, Osman 
Sarıvəllinin dillər əzbəri olan misralarına öz fikirləri ilə əlavələr edir 
və yeni bir şeir yaranır:
Topuğunda daş yarası, dağ-dərəni gəzəndədir,
Günah əziləndəmidir, ya daş olan əzəndədir?
Dəli kimi bir hayqırmaq - əzilməkdən bezəndədir,
Kimsə yüz il yaşamasa, demək günah özündədir.
Biz, Rizvan Qorxmazın sevilən bir şair olacağına inanırıq. 
Qoy o, təxəllüsündəki Qorxmaz kimi şeir yolunda da heç nədən 
qorxmasın, axtarışlarını davam etdirsin.
11
VƏTƏNİM  AZƏRBAYCAN
A Z Ə R B A Y C A N
Alırıq biz, səndən ilham,
Fəda olsun sənə bu can.
Al-əlvan boyanıb hər yan,
Varmı belə gözəl məkan?
Azərbaycan-Azərbaycan!
Sən bir Vətən, mənsə bir daş,
Olmuşam sənə vətəndaş.
Bu nə tarix, bu nə bir yaş?
Qocalardan ən qocaman,
Azərbaycan-Azərbaycan!
El bilir ki, sən mənimsən,
Səməd Vurğun vətənisən,
Şairlərin məskənisən.
Ayrılarmı Vətən candan?
Azərbaycan-Azərbaycan!
Sən bir ana, mən bir uşaq,
Ayrılmayaq, gəl qovuşaq.
Gəlin Vurğundan soruşaq,
Ayrılarmı könül candan?
Azərbaycan-Azərbaycan!
12
Yolum keçmir Qarabağdan,
Nə Laçından, nə Şuşadan.
Gah o dağdan, gah bu dağdan,
Qalx ayağa, zəfər qazan!
Azərbaycan-Azərbaycan!
Tale yazıb - yoxdur pozan,
Gəlməyir Ağdamdan azan.
Yoxdur artıq Vurğun yazan
O qayğısız Azərbaycan,
Azərbaycan, Azərbaycan!
Azərbaycan, mənim Anam,
Xocalı, qanayan yaram.
Düşmənlə mən hələ varam.
Sənə mən çoxdan vurğunam,
Azərbaycan, Azərbaycan!
Könül istər şeir yaza,
Qocalıram yaza-yaza.
Ürəyimi qaza-qaza,
Səndən mənəm şeir yazan.
Azərbaycan-Azərbaycan!                
                                                         30.09. 2015                          
        
13
A Z Ə R B A Y C A N - A Z Ə R B A Y C A N
Alarsa başını duman,
Axıdarıq sel kimi qan,
Fəda edərik sənə can,
Hər yanın olsun firavan,
Azərbaycan - Azərbaycan!
Gündüzlərin al-əlvandır,
Gecələrin çıraqbandır,
İnsanların mehribandır,
Göy Xəzərin bir ümmandır,
Azərbaycan - Azərbaycan!
Dağlarının dumanı çən,
Həyatımın mənası - sən,
Gələcəyin gümanısan,
Soruşmayın: - “Haralısan?”.
Azərbaycan - Azərbaycan!
Doymaq olmur buralardan,
Yaşıl başlı sonalardan,
Eşitmişəm babalardan,
Qaya üstü yazılardan.
Azərbaycan - Azərbsycan!
Mavi rəngi - türkə nişan,                                
Azadlığa - qırmızı qan.
Yaşıl rəngdə vardır islam,
Ay-ulduz da buna nişan.
Azərbaycan - Azərbaycan!
Solu palıd budaqlardan, 
Sağı  sarı sümbüllərdən,  
Səkkiz guşəli ulduzdan,
Mərkəzində yanar oddan.
Azərbaycan - Azərbaycan!       21.10.2015               
14
C A N   A Z Ə R B A Y C A N
Sənsən mənim damarımdan axan qan,
Sənin üçün keçərəm mən canımdan.
Vaz keçərmi sevən insan yarından?
Ayrılarmı uca dağlar qarından?
Candan əziz cansan, can Azərbaycan!
Bayatı-Şirazımsan sən, sazımsan,
Gül çiçəkli baharımsan, yazımsan.
Yanar dağlı şöhrətimsən, şanımsan.
Alovlar yurdusan, qibləgahımsan,
Candan əziz cansan, can Azərbaycan.
Sarı simli kamanımsan, tarımsan,
Muğamımsan - təsnifimsən, Şurumsan.
Candan ayrılmayan doğma qanımsan,
Anamsan sən, ağ saçlı vüqarımsan.
Candan əziz cansan, can Azərbaycan.
Göyçə, Dərbənd, Təbriz qopdu bədəndən,
Qarabağı qopartdılar sinəndən.
Sinəndən yaralı səni görəndən,
Gedib artıq, qalmayıbdır məndə can,
Candan əziz cansan, can Azərbaycan.
Qoynundakı mavi gözlü Xəzərdən,
Gecələri sahilində gəz hərdən.
Varmı Bakı kimi gözəl şəhərdən?
Doymaq olmur nə Ağdam, nə Bakıdan.
Candan əziz cansan, can Azərbaycan. 
30.09.2015 
15
A Z Ə R B A Y C A N
Allah, qoru Vətənimi zalımdan!
Zəfər üçün keçərəm mən qanımdan!
Ərənlər uğrunda keçmiş canından!
Ruhum nigarandır Qarabağımdan!
Bayrağım rəng alıb şəhid qanından!
Araz ilə yaralanıb qolundan!
Yanar dağ  heç  ayrılarmı odundan?
Can tək əziz cansan sən, Azərbaycan!
Anamsan, Vətənimsən, Azərbaycan!
Namusum, qeyrətimsən Azərbaycan!
01.10.2015 
16
VARMI TORPAQ GÖRƏSƏN, PEŞKƏŞ 
AZƏRBAYCANDA?...
Gedib o an, Azərbaycan, Qarabağ əldən gedəndə,
Ruhum ölüb, qalıbdı can, Xocalı fəryad edəndə.
Olmuşuq biz bir qərib, doğma Azərbaycanda,
Ruh gedib, tək can qalıb, qalmayıb atəş qanda.
Neçə min şəhid verib, qalmayıbdı qan canda,
Qarabağ əldən gedib, yoxdur Azərbaycan da.
Nadanlar at oynadır, gecə-gündüz  meydanda,
Qarabağ atı qaçqındır can Azərbaycanda.
Yorulub, millət yatıbdır, yox ümüd heç yandan,
Düşmən murada çatıbdır  can Azərbaycandan?!
Milli qəhrəmanları, ad-ad Azərbaycanda.
Görürəm adamları, yad-yad Azərbaycanda.
Şəhidlər xiyabanı, başda Azərbaycanda.
Qarabağ davasını, başla Azərbaycanda.
Dəli şeytan buyurur, dur qaç Azərbaycandan,
Ya Azərbaycan üçün, keç cana doymuş qandan.
Getdi Dərbənd, Təbrizim, getdi Azərbaycan da,
Qarabağ getdisə,  biz bitdik Azərbaycanda.
Olmayaydı şəhid heç kəs,  kaş Azərbaycanda,
Varmı torpaq görəsən peşkəş Azərbaycanda? 
17
XƏZƏR
Necə gözəlsən, Xəzərim,
Nə əlvandır ləpələrin.
Gecə - özəlsən, Xəzərim,
Çıraqbandır sahillərin.
Ayrılmaz Bakı Xəzərdən,
Ürək candan, ayrılarmı?
Belə yazılıb əzəldən,
Çörək undan ayrılarmı?
Ayrılarmı, Xəzər məndən?
Çırpar ləpə mənə sarı.
Ayrılsa gəmi sahildən,
Yenə dönər ona sarı.
Deyin hansı bir gözələ
Bənzədim ki, mən Xəzəri,
Şöhrəti çatmaz Xəzərə,
Olasa da dünya gözəli.
Kaspi deyir sənə dünya,
Alır ilham, Xəzərimdən.
Cuşa gəlir yenə dünya,
Mənim mavi Xəzərimdən.
Ən müqəddəs hisslərimdir,
Xəzərimdir, Xəzərim.
Həm gölüm, həm dənizimdir,
Gözəlimdir, gözəlim.
18
Xəzərim böyük bir sirr,
Xəzinə var daxilində.
Olanda mən mütəəssir,
Gəzərəm sahilində.       24.10.2015    
PARÇALANAN AZƏRBAYCAN
Bir yarımız İrandadır,
Digəri İrəvandadır.
Gülüstan sülh sazişinin
Adı – sülh, dadı - qan dadır.
Böldülər Azərbaycanı,
İndi elimiz dardadır.
Tökdülər nahaqdan qanı,
Söylə, ədalət hardadır?
İrəvanda xan qalmadı,
İyirmi üç il vuruşdular.
Damarlarda qan qalmadı,
Xanlar şəhid olmuşdular.
Gəlmişdilər, dolmuşdular
Rus ordusu İrəvana.
Qana bayis olmuşdular,
Çevirdilər Yerevana,
19
Doğma İrəvanımızı,
Axıtdılar qanımızı,
Qopartdılar canımızı,
Sarsıtdılar hamımızı.
Kür boyu yaraladılar,
Azəribaycanımızı.
Məhv eləyib, qaraltdılar,
           Ağappaq Ağdamımızı…          02.02.1995
HƏR KƏS VƏTƏNİNƏ QURBAN OLMALI!
Vətən müqəddəsdir, bayraqsa şanlı, 
Hər özünə deyən Azərbaycanlı,
Ürəyi yaralı, sinəsi qanlı,
Hər kəs Vətəninə qurban olmalı!
İstər kasıb olsun, istərsə varlı,
İstər cahil olsun, istər savadlı,
Müharibə vaxtı ərli-arvadlı,
Hər kəs Vətəninə qurban olmalı!
İstər yararsız ol, istər yararlı,
İstər qərarsız ol, istər qərarlı.
Əsil bir Vətəndaş namuslu-arlı,
Mütləq Vətəninə qurban olmalı!
20
İstər bakılı ol, istər ağdamlı,
İstər naxçıvanlı, istər qafanlı,
Kür və Araz düzlü, Milli-Muğanlı,
Hər kəs Vətəninə qurban olmalı!
Heç kəs qalmamalı bundan aralı,
Müəllim, həkim, fəhlə, həm də ziyalı.
Olsan belə evli, arvad-uşaqlı,
Yenə Vətəninə qurban olmalı!
Şuşanın dağları, zirvəsi qarlı,
Kəlbəcər dağları ondan vüqarlı.
Ağdamım hər zaman qonaq-qaralı,
Hər bir qarışına qurban olmalı!
Araz boyu qəlbi çarpaz yaralı
Zəngəzur mahalı, Göyçə mahalı,
Naxçıvan qalmışdır eldən aralı,
Yaralı Vətənə qurban olmalı !
Soruşsalar kimdən elin haralı,
Deyək bir ağızdan, biz - Qarabağlı,
Vətəninə bağlı, elinə bağlı,
Hər kəs Vətəninə qurban olmalı !
Mən də Vətənimə qurban olmalı,
Sən də Vətəninə qurban olmalı.
Nəyimiz varsa da, hər şeyimizlə,
Hamımız Vətənə qurban olmalı ! 
                                               13.02.2016   
21
UCALDIQCA BAYRAĞIMIZ
Qoy var olsun torpağımız,
Türk oğlu türkdür adımız.
Tökülsə belə qanımız,
Yolunda fəda canımız!
Azəriyik biz hamımız,
İslamdır etiqadımız.
Namusumuz, vicdanımız,
Sənsən, Azərbaycanımız.
Sıxılmasın heç canımız,
Türkiyədir bir yanımız.
Onlar bizim dostlarımız.
Bir millətik biz hamımız.
Bir dilimiz, bir qanımız,
Doğmadır torpaqlarımız.
Qarabağ birgə yaramız,
Nə ağımız, nə qaramız?
Eynidir bizim ağrımız,
Düşmənə dağdır dağımız -
Qarabağımız ağrımız.
Ağrımız, Qarabağımız.
Xəzər ilə Qara dəniz
Arası Türk dövlətimiz.
Birləşsə yumruqlarımız,
Məhv olacaq düşmənimiz. 
                                                         03.03.2003   
22
AY OĞUL DOĞUL GÖRƏK !
Vətənə oğul gərək,
Süfrəyə noğul gərək.
Qarabağ əldən gedir,
Ay oğul doğul görək!
Körpəyə nağıl gərək,
Böyüyə ağıl gərək.
Nə nağıl var, nə ağıl,
A dünya, dağıl görək!
Döyüşə uğur gərək,
Arzudan doğur dilək.
Bir arzum var ay fələk,
Məhkəməni qur görək!
Xalqa ədalət gərək,
Vətənə sərvət gərək.
Sərvət çox, ədalət yox,
Adamda mərfət gərək!
Millətdə ürək gərək,
Ürəkdə dilək gərək.
Nə ürək var, nə dilək,
Yıxılıb ölək gərək!
Vətəni sevək gərək,
Qədrini bilək gərək.
Vətən güləndə gülək,
Öləndə ölək gərək!
23
Ataya oğul gərək,
Oğula noğul gərək.
Vətənə qul olmağa,
Ay oğul, doğul görək!                      03.03.2016  
VƏTƏNƏ ÇATDIRIN MƏNİ
Xəstəyəm mən yatağımda, Vətənə çatdırın məni,
Cıdır düzü qucağına, Vətənə çatdırın məni.
Yoxdur isti oçağımda, Vətənə çatdırın məni,
Oturmaram otağımda, Vətənə çatdırın məni.
Qürbət elin sokağında, olsam da cənnət bağında,
Qışın lap oğlan çağında, Vətənə çatdırın məni.
Darıxıram Ağdam üçün, o müqəddəs anam üçün,
Nə olar, Bərdədən keçin, Vətənə çatdırın məni.
Sağalmayan yaram qanar, dayanmadan anam ağlar,
Canım gedər, ruhum qalar, Vətənə çatdırın məni.
Sevirəm mən Vətənimi, Şuşamı, Kəlbəcərimi,
Gözləyirəm əcəlimi, Vətənə çatdırın məni.
Tanıyıram düşmənimi, qorumaqçün mən elimi,
Sipər edərəm sinəmi, Vətənə çatdırın məni.
Verrəm cənnət qürbətimi, qaytar cəhənnəm elimi,
Xocalı qırıb belimi, Vətənə çatdırın məni.
Ağdama çatdırın məni, anama çatdırın məni,
Balama çatdırın məni, obama çatdırın məni.
24
Keçərəm hər şeyimdən, həm yerim, həm göyümdən.
Qorxmuram  mən ölümdən, Vətənə çatdırın məni.
Vətənə çatdırın məni, kəfənə çatdırın məni.
Şəhidliyin məqamına çatana çatdırın məni.
Nə olar bircə günlüyə Vətənə çatdırın məni.
Cürət edib, Vətənə daş atana çatdırın məni.
Ağdamımın qucağında qalıbdır neçə şəhidi,
Qarabağın torpağında yatana çatdırın məni.
Qarabağıma güllələr atana çatdırın məni,
Qoyaram düşməni mələr, Vətənə çatdırın məni.
Atəş səsi susmayınca, düşmən eldən qaçmayınca,
Şəhid qanı batmayınca, Vətənə çatdırın məni.
Vətəndə basdırın məni, Vətəndə basdırın məni!
01.02.1994
VƏTƏN
Düşməndən dərs yükü alıb,
Təsirə daldığım Vətən.
Qarabağdan “2” alıb,
Sinifdə qaldığım Vətən.
Oğul-oğul çiçəkləndi,
Şəhid-şəhid ləçəkləndi.
Xocalıda çılıkləndi,
Əlimdən saldığım Vətən.
25
Gedir, yad əldə can gedir,
Can-can Azərbaycan gedir.
Gör kimlərə qurban gedir,
Bu qurban olduğum Vətən.    
(Ramiz Qusarçaylı)
VƏTƏN
 
            (Dostum, qardaşım Ramiz Qusarçaylıya  xitabən)
“Piyada”sız , “top”suz qalıb,
“Qara xana “şahsız qalıb,
Qarabağı “at”sız qalıb,
Şahı “mat” qaldığı Vətən.
Qarabağda bağlar qaldı,
Kəlbəcərdə dağlar qaldı,
Xocalıda ağlar qaldı,
Saçını yolduğu Vətən.
Dərdi-qəmi yekələndi,
Təmiz adı ləkələndi,
Arzuları çilikləndi,
Şəhidi olduğum Vətən.                        19.03.2016. 
                                                                                                                             
26
BAKIM
Doğma diyarımsan, doğma şəhərim,
Vətənim içində, kiçik Vətənim.
Torpağını yuyur mavi Xəzərim,
Gözəl neft qoxulu şəhərim Bakım.
Səninlə bağlıdır mənim hər anım,
Səninlə ucalır şöhrətim, şanım.
Paytaxtısan doğma Azərbaycanın,
Açılır Səninlə sabahım, Bakım.
Əzizsən bizə Sən ürəkdən, candan,
Şirinsən mənimçün çörəkdən, baldan.
Sənin tək şəhəri taparam hardan?
Qar kimi ağ duzum, şəkərim Bakım.
Əzəldən bağlıyıq biz sənə candan,
Yolunda hamımız keçərik qandan.
Ayrılarmı Bakım Azərbaycandan?
Olmusan yenə şah əsərim, Bakım.
Gözümün nurusan, əziz anamsan,
Bircə gün Anamdan aralı qalsam,
Yorulub xiffətdən yuxuya dalsam,
Yuxuda həsrətin çəkərəm, Bakım.
Çökməsin üstünə qara buludlar,
Vaxtıyla sənə çox yara vurublar.
Bilsəm taleyinə tələ qurublar,
Tale yükünü tək çəkərəm, Bakım.
27
Səni vəsv eyləyən şeirlərimlə,
Adını ucaldan əməllərimlə,
Sənə insanların könüllərində,
Böyük bir məhəbbət əkərəm, Bakım. 
Dərdini özüm, tək çəkərəm Bakım.           30.09.2015
EŞQƏ ŞƏHİD OLDU CANIM
(İstədim ki, eşqdən şeir yazim,
Vətən üçün gəldi yenə avazım.)
Eşqə şəhid oldu canım,
Sevgiyə qul oldu canım,
Bil - saraldı, soldu canım,
Ayrılanı, ey nigarım.
Eşqə şəhid oldu canım,
Nə şərəfli yoldu, canım?
Gör neçə il oldu canım?
Sən gedəni, ey nigarım.
Eşqə şəhid oldu canım,
Damarlarda dondu qanım,
Varmı mənim başqa yarım?
Qaçım ona ayaqyalın?!
Eşqə şəhid oldu canım,
Axdı qan çeşmi-giryanım.
Sənin eşqinlə odlanım,
Od tək yanım, ey nigarım.
28
Eşqə şəhid oldu canım,
Mənim alovdandır yarım.
Xarı bülbüllər diyarım,
Candan əziz, gözəl yarım.
Eşqə şəhid oldu canım,
Umdu Vətən -  axdı qanım.
Sənə qurban olsun canım,
Yaşa, can Azərbaycanım!
Eşqə şəhid oldu canım,
Bir anam var, bir nigarım.
Qarabağdır mənim yarım!
Anamsa  - Azərbaycanım!
Eşqə şəhid oldu canım,
Nə o yanım, nə buyanım.
Arazla yaralı canım,
Yaralı Azərbaycanım!
Eşqə şəhid oldu canım,
Dərbənd, Təbriz, Xorasanım,
Qarabağım, İrəvanım -
Bölünən Azərbaycanım!
Eşqə şəhid oldu canım,
Qurban olsun varım-malım,
Bircə dənə yoxum-varım,
Var böyük Azərbaycanım!                    14.01.2012           
  
29
              
KÖHNƏ  MƏHLƏ
Göz açdım dünyaya mən bir şəhərdə,
72-ci il, köhnə əsrdə.
Avqustun ikisi, xoş bir səhərdə,
Ağdam şəhərində, doğum evində.
Ayrılanda boğsa məni qəhər də,
Yaşadım, böyüdüm başqa şəhərdə,
Bakıda yerləşən köhnə məhlədə.
Sanki yaşayırdım yad bir ölkədə.
Atam evlənərək bura köçəndə,
70-ci ildə o vaxt məhlədə,
Yoxiydi ağdamlı heç bir nəfər də.
Sovetski deyilən köhnə məhlədə.
Yaşayırdım bu həyatda belə də,
Yay vaxtı Ağdamda, qışda məhlədə.
Nijni Naqornuda, doğma küçədə,
Sovetski deyilən, köhnə məhlədə.
Nə xoş xatirələr var ürəyimdə.
Adam heç bezərmi öz məhləsindən?
Ağdam şəhərindən və Sovetskidən,
Yox əsər-əlamət heç birisindən.
Yuxuda keçmişəm hər küçəsindən,
Tamarzı qalmışam hər ikisindən,
Doymadım nə ondan, nə o birsindən, 
Nə Ağdamdan, nə də Sovetskidən.
30
Qədrini bilmədim heç birisinin,
Sonda itirmişəm hər ikisini.
Ağır yükü, məhəllə itkisinin,
Sağda Ağdam, solda Sovetskisinin.
Qiymətini bilin məhəllənizin,
Küçələrinizin, şəhərlərinizin.
Məntək gözləməyin itirməyinizi,
Qoy qəhər boğmasın heç birinizi!
Qoruyun ! Qoruyun məhəllənizi!
                                                                                                                    
14.01 2016
31
Q A R A B A Ğ
Mən fəqət hüsnü-xuda şairiyəm,
Yerə enməm də səma şairiyəm.
                           Hüseyin Cavid
Mən fəqət bir sinifin şairiyəm,
Göyə uçmam da zəmin şairiyəm.
                               Mikayıl Müşvüq
Mən fəqət bir Ağdamın şairiyəm,
Mənə olmuş haram ağ, mən Qarabağ  şairiyəm.
                                                  Rizvan Qorxmaz
QARABAĞ ŞAİRİYƏM              
                                  
 Mən fəqət bir Ağdamın şairiyəm,
 Başıma bir ağ papaq geyməliyəm.
 Çevrilib mən Ağ-dama dönməliyəm,
 Qarabağ olmasa mən ölməliyəm.
 Ölsəm də mən Ağdamı görməliyəm.
 Mənə olmuş haram ağ, mən Qara-bağ şairiyəm.
 Çəkilib qəlbimə bir, dağ, Qarabağ şairiyəm.
 Ağdamın halına bir, bax, Qarabağ şairiyəm.
 Niyə qaldım görəsən, sağ, Qarabağ şairiyəm.
 Qalmışam mən başı, çılpaq, Qarabağ şairiyəm.
32
Mən fəqət bir Ağ-damın şairiyəm,
 Mənə olmuş haram ağ, mən Qarabağ görməliyəm.
Sanmayın ki, şairəm, sanmayın ki mən dəliyəm,
 Bu yolda mən israrlıyam, çətin ki mən əyiləm.
 Qarabağı düşmənə peşkəş eyləyən deyiləm,
 Mən ki qorxağ deyiləm, düşmən önündə əyiləm.
 Mən fəqət bir Ağ-damın şairiyəm,
 Mənə olmuş haram ağ, mən kəfənsiz ölməliyəm.
 Mən sözün mahiriyəm, amma Vətən xainiyəm,
 Müşvüqüyəm elimin, mən Hüseyin Cavidiyəm.
 Məcnunam mən, dəliyəm, mən Qarabağ aşiqiyəm,
 Qarabağ yoxluğuna mən nə qədər dözməliyəm?!
 Mən fəqət bir Ağ-damın şairiyəm,
 Mənə olmuş haram ağ, mən Qarabağ şairiyəm.
 Qaqa, Əhməd Cavadam mən, günümün Sabiriyəm,
 Yazımın Novruzuyam, mən elimin Cabiriyəm.
 Çoxunun onun sözündən incimiş Vahidiyəm.
 Mən 20 Yanvarın fidan şəhid şairiyəm.
 Mən fəqət bir Ağ-damın şairiyəm,
 Mənə olmuş haram ağ, günün qara şairiyəm.
 Mən fəqət, Azərbaycanın Qarabağ şairiyəm!
13.01.2016
33
Q A R A B A Ğ
Hamımız  bir  nəfər  üçün, candan keçməyə hazırıq!
Qarabağda  zəfər  üçün, qanlar tökməyə hazırıq!
                                                                          
Şəhər səhər şeh çəmənə düşəndə,
Bülbül güllə çəməndə görüşəndə,
Valeh edir məni xarı-bülbülüm,
Şuşamızda dan yeri söküləndə.
Çəkilsin Şuşamdan duman çən yenə,
Qovuşsun torpağım doğma elinə.
Şair yenə qələm alsın əlinə,
Qarabağda bülbüllər öpüşəndə.
Qoy var olsun canım Azərbaycanım,
Azad olsun mənim Şuşam-sultanım.
Qoy sevinsinlər Qarabağ atlarım,
Çıdır düzündə qaçıb, ötüşəndə.
Mən aşiqəm torpağıma, elimə,
Qurban olum yağışına, selinə.
Qarabağın şikəstəsini dinlə,
Aşıqlar Qarabağda deyişəndə.
Üzeyirlər, Niyazilər torpağı,
Xan Şuşinski, Bülbüllərin diyarı.
Oxuyacaq Qaryağdıoğlu sayagı,
Qarabağda bülbüllər görüşəndə.
34
Qarabağın şikəstəsin çalginan,
Qalsan, mütləq Qarabağda qalginan.
Tezlik ilə böyük zəfər çalginan,
Qarabağda düşmənlə döyüşəndə.    
                                                                04.04.2016
                    
GÜLLƏLƏYİN
Güllələyin bu milləti, lap qırılıb qurtarsın, 
Qarabağın qara dərdin, qoy qəbirə aparsın. 
Tarix bitsin, zaman dursun, şəhidləri yox olsun, 
Vətəndaşsız qalan Vətən, qoyun fəryad qopartsın.
Güllələyin arzuları, qoy ürəklərdə qalsın, 
Ürəklərin fəryadından üzlərimiz qaralsın. 
Xarı-bülbül şax durmasın, burax - solsun, saralsın, 
Qarabağın qara bəxti, qoy əbədi qaralsın.
Güllələyin şairləri, qoy hamı Müşvüq olsun! 
Ləkələyin möminləri, adları müsrük olsun! 
Cavanşir xan Molla Pənah Vaqifə bayis olsun, 
Qoy Şuşanın Cıdır Düzü bunlara şahid olsun!
Güllələyin güllərimi, mənsiz qoy bitməz olsun, 
Tariximi qanla yazın! Yazın, qoy itməz olsun. 
Elə yazın bu tarixi, izi silinməz olsun, 
Elə salın -  qan ləkəsi bayraqdan getməz olsun.
Güllələyin ürəyimi, qoy dursun, vurmaz olsun! 
Qoy mərd olsun, igid olsun, kimsədən qorxmaz olsun! 
Ya da, açsın güllərimiz, bir daha solmaz olsun, 
Belə bir naləni yazan, qoy Rizvan Qorxmaz olsun.
03.12.2015 
35
QARABAĞI HÜRR  GÖRMƏK İSTƏYİRƏM
Mən qürurla yaşayıb,
Babam kimi mərd ölmək istəyərdim.
Şuşanı azad edib,
Qarabağı hürr görmək istəyərdim.
İsa bulağına, cıdır düzünə,
Canımı qurban vermək istəyərdim.
Doğma yurdum olan gözəl Ağdamı,
Evladıma göstərmək istəyərdim.
Viran qalmış yuvamı,
Yenidən bərpa etmək istəyərdim.
Şəhid qanıyla  sulanmış torpağı,
Əyilib son kəs öpmək istəyərdim.
Yüz minlərlə şəhidlərin önündə,
Səcdə edib, diz çökmək istəyərdim.
Babamın Ağdamdakı məzarını,
Gedib ziyarət etmək istəyərdim.
Qarabağın gül tək iyli qoxusun,
Yenə sinəmə çəkmək istəyərdim.
Elimin, obamın dərin dərdini,
Heç kimsəsiz, tək çəkmək istəyərdim.
Kişi kimi yaşayıb,
Babam kimi mərd ölmək istəyərdim.
Nə qədər ölməmişəm,
Qarabağı hürr görmək istəyərdim!      24.01.2013                
36
QARABAĞ GETSƏ HƏDƏR...
Dözürük biz Qarabağ dərdinə, vallah birtəhər,
Hələ vardır Şadlinskilər Vətənimdə nə qədər.
Abasqulu ağanın, qəbrinə çökübdü kədər,
Hansı millətdə papaq var görəsən bəs bu qədər?
Qalacaqdır başı çılpaq, Qarabağ getsə hədər.
Zəngəzur, Göyçə mahalı, İrəvan, Dərbənd qədər,
Araz, Təbriz, Həmədan, İsfahana sal bir nəzər.
Torpağı qorumaq üçün gücümüz yoxdur məgər?
Hələ çox lağ edəçəklər bizə bu ermənilər,
Edəcəklər bizə barmaq, Qarabağ getsə hədər.
Torpaqların bədəlin millət şəhidiylə ödər.
A kişi, de, bu qədər dərd-bəlaya qəm bəs edər?
Adamın torpağı - söylə, nə qədər əldən gedər?
Günümüz qapqaradır, Xocalı soyqırımı qədər,
Üzümüz olmayacaq ağ, Qarabağ getsə hədər. 
QARABAĞIN TAMI  DİLİMDƏ QALDI
Hər gülün çiçəyin dodağı baldı,
Fələk Qarabağı əlimdən aldı.
Qarabağın tamı elə bir tamdı,
Dadı əbədilik dilimdə qaldı.
Düşmən torpağımda qələbə çaldı,
Göyçə mahalını yadıma saldı.
Aşıq Ələsgərin bir sözü vardı,
Sındı qol-qanadım, yanımda qaldı.
37
Bu nə vəziyyətdi, bu  necə haldı?
Xocalıda hamı zülümdə qaldı.
Çingizin  dəhşətdən üzü saraldı, 
Sinəsı daraldı, gözü qaraldı.
Bu nə bir məqamdır, bu nə bir haldır?
Xırıltılı səslə Çingiz  bağırdı:
“Aç! Qaldır! Üzünü, üzünü qaldır!”
Bu sözlər hamının dilində qaldı.
Minlərlə şəhidi torpaq apardı,
Balanı anadan qırıb qopardı.
Xocalı qırılmış qeyrətdi, ardı,
Alçaq düşmənlərin əlində qaldı.
           Qarabağın tami dilimdə qaldı.        01.03.2016 
 
ŞUŞADA BASDIRIN MƏNİ ÖLƏNDƏ...
Cabbar Qaryağdıoğlu Cıdır düzündə,
Oxur “Şur”  təsnifin o nur üzündə.
Yaşlar yumurlanıb donar üzümdə,
Aşıqlar Şuşaya qonaq gələndə.
Tarın nazik simi ağlar əlindən,
Çıxar xanəndələr dağlar elindən,
Xan Şuşinskinin özcə dilindən,
Sona bülbüllərdən, soraq gələndə.
38
Ürəyim kövrəlir mənim yenə də,
Seyid Şuşinskinin səsi qələndə.
Həmişə deyirəm mən kövrələndə,
Şuşada basdırın məni, öləndə.
                                                              01.03.2016   
QARABAĞIMIZ CANDIR!
Ağdam Azərbaycandır!
Azərbaycan Ağdamdır!
Şuşa, Laçın, Kəlbəcər,
Sayım, yoxsa ki, yetər?
Ağdərə və Xocalı,
Şəhid - cavan-qocalı.
Azərbaycanın Xan Kəndi
Düşmənlərə yenildi.
Cəbrayılla Fizuli
Ta qədimdən bizimdi.
Qubadlı və Zəngilan,
Yaramızdan axan qan,
Canımızdan qopan can!
Uğrunda axan qandır!
Qarabağımız candır,
Cümlə Azərbaycandır!
Ey alovlar diyarı,
Yandır məşəli, yandır,
Qaldır bayrağı, qaldır!
Çaldır himnini, çaldır!
Bütün Azərbaycanı,
Həmən ayağa qaldır!
Saldır düşmənə, saldır!
39
Azad et torpağını,
Yandır düşməni, yandır!
Qarabağın bədəli,
Müharibədir, qandır!
Qarabağımız candır,
Candan qopan bir candır!
Dərbənddən ta Təbrizə,
İrəvan, Göyçə bizə
Tarixi bir məkandır.   
Böyük Azərbaycandır !                                   2007
          
QARABAĞIN ŞİKƏSTƏSİ
Vağzalının səsin kəsdi,
Bütün avazlara bəsdi.
Bu nə avaz, bu nə səsdi?
Qarabağın şikəstəsi.
Taleyinə yellər əsdi,
Düşmən nəfəsini kəsdi.
Nə fəryaddı, nə nəfəsdi?
Qarabağın şikəstəsi.
Xarı bülbülün dəstəsi,
İsa bulağı xəstəsi.
Kövrəldəcəkdir hər kəsi,
Qarabağın şikəstəsi.
40
Cıdır Düzünün cüssəsi,
Yadımdadır hər həftəsi.
Köhlən atların nəfəsi,
Qarabağın şikəstəsi.
Xanəndənin gözəl səsi,
Küləklərin ahəstəsi.
Bir gözəl elin bəstəsi,
Qarabağın şikəstəsi.
Yenə də vağzalı səsi,
Ağladacaqdır hər kəsi.
İnsanların ah-naləsi,
Qarabağın şikəstəsi.
Qarabağın şikəstəsi.                               2011
QARABAĞIN SEYRİNƏ ÇAĞIRIRAM ELLƏRİ
S.Rüstəmin “Azərbaycana gəlsin” şeirinə nəzirə
Qarabağın seyrinə çağırıram elləri,
İşğal görmək istəyən, Azərbaycana gəlsin.
Dağılıb başdan-başa şəhərləri, kəndləri,
Viran görmək istəyən, Azərbaycana gəlsin !
İstədiyimiz tək şey ədalətdir, ədalət.
Torpağım işğaldadır, budur əsil həqiqət.
Bir milyonluq qaçqına malik olan bir mıllət,
Dövlət görmək istəyən Azərbaycana gəlsin!
41
İgidliklər vətənə  igidlərindən  gəlir,
Mərdliyin, cəsarətin təməllərindən gəlir.
Şəhidlərin müqəddəs əməllərindən gəlir,
Qüdrət görmək istəyən Azərbaycana gəlsin!
Saysız qəhrəmanların,
Qurban gedən canların,
Övladı yetim qalan Milli Qəhrəmanların,
Qəbrin görmək istəyən, Azərbaycana gəlsin!
Payızında, qışında, baharında-yazında,
Adları dastan olan nəğməsində, sazında,
Səngərlərdə döyüşən oğlanında, qızında,
Qeyrət görmək istəyən, Azərbaycana gəlsin !
Zavallıdır hələlik qoynundakı Qarabağ,
Naləsi Xocalının dolaşar oymaq-oymaq.
Etmək üçün milləti alnı açıq, üzü ağ
Hamı əlində silah Qarabağıma gəlsin !
Ağdam görmək istəyən, Azərbaycana gəlsin!
23.07. 2005
QAYIDACAQ XALQIN ELİ-OBASI
Pis günlərdə şairlərin qələmi,
Sanki, içızdirir  dərdi ələmi.
Qara gündə bircə şairin səsi,
Bütün xalqın inləyən ah-naləsi.
42
Qaldıracaq xalqı şair kəlməsi,
Qalx ayağa! Mənim xalqım! - deməsi.
Başlayacaq Türkün müharibəsi,
Həll olacaq Qarabağ məsələsi.
Ayıldaraq şair səsi hər kəsi,
Oyanacaq elin cənub hissəsi.
Çözüləcək Gülüstan məsələsi,
Gələcək o taydan Təbrizin səsi.
40 milyonluq Azərbaycan nəfəsi,
Qəlblərdə qaynayan Turan həvəsi,
Söküb dağıdacaq dəmir qəfəsi,
Süpürəcək önündəki hər kəsi !
Həll olacaq İrəvan məsələsi,
Çalınacaq Qarabağ şikəstəsi.
Yaxındadır ədalət təntənəsi,
Ağır olur tarixin məhkəməsi.
Alınacaq Xocalının qisası,
Məhv olacaq hər erməni dığası.
Geyinəcək Ağdaımım ağ libası,
Çalınacaq Qarabağın havası.
       Qayıdacaq xalqın eli-obası!        26.02.2016
43
24  İL  X O C A L I
24 il  -XOCALI,
Ürəyindən yaralı.
Xocalı bizdən küsüb,
Pərişandır əhvalı.
1905-də də,
Soyqırım ildırımı.
18-ci ildə,
Mart-aprel soyqırımı.
Qarabağın işğalı,
Torpaq qanlı-qadalı.
Bir milyon insan düşüb,
Öz yurdundan aralı.
Ayırıb Naxçıvanı,
Bölüb Azərbacanı.
Gözəl Göyçə mahalı,
Zəngəzurum, de hanı?
Hamı deyir itirdik
İyirmi faiz torpağı.
Bəs İrəvan xanlığı?
İranda 30 milyon,
Azərbaycan varlığı?
44
Dərbənd, Göyçə mahalı,
Kür Arazdan yaralı.
Saysan bütün bunları,
İtirmişik möhtəməl,
80 faiz torpağı!
24 il  XOCALI,
200 il  Borçalı.
188 ildir,
Arazdan can yaralı
İki əsrdən artıq,
Azərbaycan yaralı.
Qana qəltan olunmuş,
Param-parça bölünmüş.
Qaranlığa gömülmüş
AZƏRBAYCAN torpağı !         26.02.2016
                  AĞDAMIMSAN, QARABAĞIN BAŞISAN
Ürəyimin sağalmayan yarası,
Gözlərimin qurumayan yaşısan.
Qopardılar ürəyimin parasın,
Qəlbimin məzarının baş daşısan.
Ağdamımsan, Qarabağın başısan.
Gözlərimin ağarmayan qarası,
Qarabağın tarixisən, yaşısan.
Qarağacı və Şahbulaq qalası,
Azərbaycan torpağısan, daşısan.
Ağdamımsan, Qarabağın başısan.
45
Ümüdümün puç olmayan parası,
Mübarizin, Fəridin qardaşısan.
Şəhid olub torpağında qalası,
Ulu Azərbaycan, vətən daşısan.
Ağdamımsan, qarabağın başısan.
Qarabağın Ağdam təkin ağası,
Qarlı dağlı Şuşanın qardaşısan.
Sənsən gözümüzün ağı-qarası,
Xocalıya tökülən göz yaşısan.
Ağdamımsan, Qarabağın başısan.
Qəlbimin məzarının baş daşısan!          15.03.1995
AĞDAMDA GÖRDÜM
Ağacavad Əlizadənin, şair dostu Famil Mehdiyə 20 dekabr
1974-cü ildə Ağdam məhsul bayramı münasibəti ilə yazdığı 
eyni adlı  şeirinə  nəzirə
Ocağın istisin, odun tüstüsün,
Yarpızlı dovğasın, dadlı pitisin,
Qışın soyuğunu, yayın istisin,
Uşaqlığım keçən rayonda gördüm -
                         Ağdamda gördüm!
46
Mədəniyyət evin, Çörək muzeyin,
İlan Təpə denən yaşayış yerin,
Şəhər mərkəzində gözəl Çay Evin,
Dəyirmantəpəni Kurqanda gördüm -
                       Ağdamda gördüm!
Məsçidlərin qoşa minarəsini,
Minarədən gələn azan səsini,
Bütün seyidlərin məqbərəsini,
Qoca Seyidlazım ağamda gördüm -
                       Ağdamda gördüm !
Hər bağda bağçada bülbül səsini,
Abdal Gülablının Səxavətini,
Musiqiçilərin məharətini,
Öz şikəstəsini çalanda gördüm -
                         Ağdamda gördüm!
Yadımdan çıxmayan hər döngəsini,
Nənəmin sırıxlı döşəkcəsini,
Dünyanın ən şirin bir ləhcəsini,
Mənə qaqam deyən qaqamda gördüm -
                          Ağdamda gördüm!
İnsanların ülvi səadətini,
Köhnə kişilərin kəramətini,
Babanın nəvəyə məhəbbətini,
Nənəmdən də artıq, babamda gördüm -
                        Ağdamda gördüm !
47
Müdrük ataların kəlamlarını,
Dünyanın mehriban adamlarını,
Həyatın ən şirin məqamlarını,
Doğma rayonumda qalanda gördüm -
                        Ağdamda gördüm !
Ağdam eşidəndə gözün dolmağı,
Qüssədən saralıb, qəmdən solmağı,
Torpağın üzünə həsrət olmağı,
Ağdam erməniyə qalanda gördüm -
                         Ağdamda gördüm !
Tez-tez cəbhədəki yoldaşlarımı,
Orda şəhid olan qardaşlarımı,
Çoxdandır axmayan göz yaşlarımı,
Ağdamı yadıma salanda gördüm -
                            Ağdamda gördüm!
                                                                                                                                                     
AĞ QƏLƏM
Vərəqin üstündə gəzir qələmim,
Soldan sağa gəzir, sağdan da sola.
Yazılır vərəqə qəmim, ələmim,
Qələm istəyir ki, vərəqim dola.
Görən nələr yazır, nələr qələmim?
Vərəq hey qaralır, toranlıq kimi.
Yazıq ağ vərəqim, bədbəxt vərəqim,
Qərq olur zülmətə qaranlıq kimi.
48
Qələmdir qaraldan, ağ vərəqimi,
Sıx-sıx yazır orda qara bəxtimi.
Yazır hər işimi, hər əməlimi,
Qaraldır, qaraldır ağ vərəqimi.
İstəyirəm alım ələ ağ qələm,
Yazım qara bəxtin üzərində mən.
Vərəq lövhə olsun, qələm təbaşir,
Ağardım yazımla vərəqi həmən.
Ağı qaraltmağa qıymır qələmim,
Mənə bir qap-qara vərəq gətirin,
Qarabağ gətirin, Təbriz gətirin,
İrəvan gətirin, Araz gətirin!
Nə çoxdur yurdumun qara vərəqi,
Yazacam qarada, ağ qələmiylə.
Gözəl Qarabağın qara bəxtini,
Pozacaq ağ qələm öz əməliylə.              20.12.2015  
BİRİ VARDI, BİRİ YOX...
Nüsrət Kəsəmənlinin eyni adlı şeirinə nəzirə
Olan olub, keçən keçib bəlkə də,
Qarabağı unutmağın yeri yox.
Tarix boyu bu zavallı ölkədə,
Torpaqların biri vardı, biri yox.
49
Yadlardadır neçə-neçə ocaqlar,
Çox evlərdə söndürülüb çıraqlar.
Ölkəmizdə vardı nə çox uşaqlar,
Xocalıda biri vardı, biri yox.
Gözlərimə doldurmuşam yağışı,
Baxır gözlərimə yetim baxışı.
Şəhidlərin ağır olur qarğışı,
Ailələrin biri vardı, biri yox.
Üzüm güldü cəbhəyə mən gedəndə,
Fəxr edirdim hərbi forma geyəndə,
Komandirlə dil tapa bilməyəndə,
Sapoqumun biri vardı, biri yox.
Qəlbim yanır Qarabağa eşqimdən,
Dar günümdə əl ummadım heç kimdən.
Dostlarımdan can deyib, can eşidən,
Səngərlərdə biri vardı, biri yox.
Mən orduya nələr görüb getmişdim,
Anamın ürəyin qırıb getmişdim.
Əsgəri silahlı bilib getmişdim,
Silahların biri vardı, biri yox.
Əmi, dayı, bibilər incidilər,
Söz arası, mənə  -“Qayıt!”, dedilər.
Qarabağa qayıtmaq istədilər,
Qayıtmaqçün biri vardı, biri yox.
50
Vaxt qələcək o günü görəcəksən,
Qarabağın qapısın döyəcəksən.
Qarabağlıları səsləyəcəksən,
Görəcəksən biri sağdı, biri yox.         
                                                    06.01.2016
CƏHƏNNƏMDƏ DÖYÜLƏM
Bir dostum yazdı mənə: - Salam, Rizvan, necəsən?
Namaz qıldığın üçün, Cənnətə düşəcəksən.
 Mən deyirəm -  eşitmir, bəlkə, bir sən deyəsən?
Mənim tək bir arzumu, Allaha yetirəsən?
İstəmirəm cənnətdə mən rahat oturmağı,
Cənnətin əvəzinə qaytarsın Qarabağı.
Qaytarsın İrəvanı, qaytarsın Həmədanı,
Qaytarsın Dərbəndimi, Təbrizi, Xorasanı.
Dəyişərəm cənnəti, rahat bu torpaqlara,
İstəmirəm cənnəti, götürsün ondan sora.
Bu torpaqlar uğrunda, od düşsün ayaqlara,
Neçə-neçə şəhidlər vermişik biz onlara.
Qarabağın uğrunda, cəhənnəmə hazıram!
Qılınc qələmim ilə mən yaralar yazıram.
Qarabağçün qəbrimi, mən indidən qazaram!
Qarabağın adını, qanım ilə yazaram!
51
O, deyir: - “Səbirli ol!”. İyirmi il səbr etmişəm,
Doxsan dörddə könüllü, Qarabağa getmişəm.
Torpaqlarcün iyirmi il sənə dua etmişəm,
Məni eşitməmisən, Allah, səndən küsmüşəm!
Odur ki, qılmayıram, neçə vaxtdı  namazı.
Qoşa minarəsindən, gəlsə azan avazı,
Silinsə ürəyimdəm çarpaz Araz yarası,
Barışaram Səninlə, vallah qıllam namazı.
Mən küsülü qalmağı sevən adam deyiləm,
Ürəkdən istəyirəm, namazında əyiləm.
Namazımla cənnəti qazanmaq istəyirəm,
  Qarabağla dəyişib, cəhənnəmdə döyüləm. 
DƏLİ BİR AĞLAMAQ KEÇİR İÇİMDƏN
Bu dərd alıb ürəyimi içimdən, 
İnan ki, keçərəm mən hər şeyimdən, 
Çoban olsam - qoyunumdan, keçimdən, 
Tacir olsam - karvanımdan, köçümdən.
Narazıyam ey dünya bu biçimdən, 
Taleyimə yazdığın bu seçimdən. 
Yoxdur çarə nə loğman, nə həkimdən, 
Dəli bir ağlamaq keçir içimdən.
52
«Torpaq eşqi» yazıb Aşıq Alı da, 
Şəhidlərdən yazıb şair Alı da. 
Çingizin çəkdiyi o Xocalıda, 
Dəli bir ağlamaq keçir içimdən.
Aşiqəm elimin hər bir düzünə, 
Dözərəm fələyin hər bir üzünə. 
Dırmaşıb Şuşanın Cıdır Düzünə, 
Dəli bir ağlamaq keçir içimdən.
Tamarzı qalmışam axan selindən, 
Cırhacır yayında sərin yelindən. 
Doymadım Ağdamın o Çay Evindən, 
Dəli bir Ağlamaq keçir içimdən.
Şuşanın dağları başı dumanlı, 
Kəlbəcər dağları ondan vüqarlı. 
Laçın dağlarının zirvəsi qarlı, 
Dəli bir ağlamaq keçir içimdən.
Yanıram mən Qarabağsız hər günə, 
Vurulmuşam güllər içrə bir gülə. 
Şəkillərdə baxıb xarı bülbülə, 
Dəli bir ağlamaq keçir içimdən.
İsa bulağının axışı kimi, 
Gözəl Qarabağın naxışı kimi, 
Durmayan Zəngilan yağışı kimi, 
Dəli bir ağlamaq keçir içimdən.
53
Doğmalar gözümdə sanki yad kimi, 
Dərd də gülə-gülə gəldi mart kimi. 
Qarabağa yağan bir Qrad kimi, 
Dəli bir ağlamaq keçir içimdən.
Axır gözlərimin yaşı qan kimi, 
Yaralı ürəklər ağlayan kimi, 
Tanrıya, Allaha bir üsyan kimi, 
Dəli bir ağlamaq keçir içimdən.          22.02.2016 
GÜLDÜRÜN MƏNİ
İtib üzüyümün bahalı qaşı,
İtirdik torpağı, itirdik daşı.
İtirdik Şuşa tək böyük qardaşı,
Gör nələr çəkibdir vətənin başı.
                  Kor edəçək artıq, məni göz yaşı,
Güldürün, güldürün, güldürün məni.
Elimin qaçqındır qohum-qardaşı,
Köçkünlərin sayı milyondan aşı.
Döyüş meydanında olmuşuq naşı,
Düşmən torpağımın olub sirdaşı.
Kor edəcək artıq məni göz yaşı,
Güldürün, güldürün, güldürün məni.
Qoruya bilmədim torpaqlarımı,
Qəbri düşməndədir əjdadlarımın.
İtirdim nə qədər sirdaşlarımı,
Mənimlə döyüşən qardaşlarımı.
54
Saxlaya bilmirəm göz yaşlarımı,
Güldürün, güldürün, güldürün məni.
Kaş elə öləydim, kaş görməyəydim,
Elimin qaradan qara günlərin.
Kaş Qarabağımı mən verməyəydim,
Olubdur haramdan haram günlərim.
Ahu-nalə ilə keçir günlərim,
Güldürün, güldürün, güldürün məni.
İstəməm, de görüm kim istəyər ki,
Qarabağ yükünü övlada qoysun?
Özü dura-dura kim istəyər ki,
Atanın gözündə, oğul məhv olsun.
Qoymayın gözlərim yaş ilə dolsun,
Güldürün, güldürün, güldürün məni.
Ey atalar qalxın, qalxın əyağa,
Oğullar ölməmiş, biz ölməliyik !
Qoymayaq bükülsün övlad bayrağa,
Düşmənin dərsini, biz verməliyik.
Evladlardan qabaq biz ölməliyik,
Öldürün, öldürün, öldürün məni.
Hazıram hər zaman candan keçməyə,
Xocalının qanı yerdə qalmasın.
Düşmənin qanını su tək içməyə,
Vicdan ürəyimi, dərdə salmasın.
Qarabağ deyəndə, gözlər dolmasın !
Güldürün, güldürün, güldürün məni.
Ya da birdəfəlik, öldürün məni.        05.11.2015    
55
HANSI MİLLƏT BELƏ DƏRDƏ DÖZƏRDİ?
Allah, bu millətin nə çoxdu dərdi?
20 yanvar dərdi, XOCALI dərdi.
Qarabağla bitmir inan, can dərdi,
Var İrəvan dərdi, Həmədan dərdi.
Hansı millət belə dərdə dözərdi?
Xanlar bir birinə qonaq gedərdi,
Qarabağ şikəstəsi səslənərdi.
Tar-kaman, muğamat lap məst edərdi.
Dərdə düşəcəyin de, kim bilərdi?
Hansı millət belə dərdə dözərdi?
İlahi bu xalqın nə çoxdu dərdi,
Dağda xarı bülbülləri bitərdi.
Araz dərdi millətimə yetərdi,
Qarabağ inan ki, ondan betərdi.
Hansı millət belə dərdə dözərdi?
Qarabağın dağları nə gözəldi,
Bütün Azərbaycanı o bəzərdi.
Orda dahi Üzeyirim gəzərdi.
Azərbaycan torpağıdı, əzəldi.
Hansı millət belə dərdə dözərdi?
Xan Şuşinski, Niyazi də gəzərdi,
Xurşudbani Natavanım gözəldi.
Saçlarını Xarı Bülbül bəzərdi.
İndi bizə qalan, yalnız Xəzərdi.
Hansı millət belə dərdə dözərdi?
Hansı millət belə dərdə dözərdi?        19.12.2015
56
HARA TÖKÜM QANIMI...
Desələr ya canı ver, ya Azərbaycanı ver.
Düşünmədən verərəm Vətən ücün canımı!
İndi canım məndədi, vətənim düşməndədi,
Yaxşı yer axtarıram, hara töküm qanımı?
Qoy gedim Qarabağa, ora töküm qanımı,
Dərbənd, Təbriz, İrəvan qanadır vicdanımı.
İstəyirsən ağlar qoy mənim qoça anamı,
Qaytar Qarabağımı, ver Azərbaycanımı!
Bu qədər yükmü olar, almışam kürəyimə?
Kim gələcək görəsən çiynimin köməyinə?
Üz tuturam yurdumun gəlininə, bəyinə,
Vətənpərvərlik donu qoy geyinsin əyininə.
Kimisi puluiylə, kimisi malıiylə, kimisi canıiylə,
Sipər olsun düşmənə, kömək etsin Vətənə !
Hamı bir dildən desin, canım qurban Vətənə !
12.02.2016 
57
ŞƏHİD  OLUB TORPAĞINDA  İTƏRDİM
Qarabağım qayıtsaydı,
Sevincimdən Günəş kimi saçardım.
Torpağım azad olsaydı,
Ağdamadək ayaqyalın qaçardım.
Kaş ki möcüzə olsaydı,
Bir quş olub İsa bulağına sarı uçardım.
Xarı bülbülüm olsaydı,
Başqa bülbüllərə mən heç baxardım?
Kəlbəcər, Laçın olsaydı,
Gecələri dağlarında yatardım.
Xocalıma qayıtsaydım,
Qana batmış torpağını öpərdim.
Torpağıma qayıtsaydım,
Babamın ziyarətinə gedərdim.
Müharibə başlasaydı,
Şəhid olub torpağına düşərdim.
Son nəfəsimdə olsaydım,
Qana batmış torpağını öpərdim.
Xoşbəxt bir insan olsaydım,
Qarabağın torpağında ölərdim.
İyindən doymaq olsaydı,
Nə dərdim, nə dərdim -
Şəhid olub torpağında itərdim.             03.03.2013   
58
HAYIF Kİ MƏN SAZ ÇALMAĞI BİLMİRƏM
Hayıf ki mən, saz çalmağı bilmirəm,
Bilsəydim qoymazdım əldən sazımı.
Sazsız yazıb, yaratmağı bilmirəm,
Sazsız mənim yazdıqlarım  - yazımı? 
Hayıf ki mən saz çalmağı bilmirəm,
Sazsız həyat ağ-qaralı, çalarsız.
Birdən görsəz qocalmışam, ölürəm,
Başım üstə “Yanıq Kərəm” çalarsız!
Hayıf ki mən, saz çalmağı bilmirəm,
Aşıqlar,  Şuşamda saz çalarsınız!
Mən Rizvanam, Qarabağlı şairəm,
Ölsəm – qəbrim üstə  əl çalarsınız!
Hayıfki mən, saz çalmağı bilmirəm,
Gəlib bir gün Ağdamımda qalarsız.
Görsəniz ki, danışmıram, dinmirəm -
Ağdamda da “Yanıq Kərəm” çalarsız!
Hayıf ki mən, saz çalmağı bilmirəm,
Sazı mən əvəzdən, siz çalarsınız.
Göz yaşıyla ağlamağı bilmirəm,
Məni saz çalmaqla ağladarsınız!
Hayıf ki mən, saz çalmağı bilmirəm,
Saz çalmadım, gözəl saza söz dedim.
Ömür qısa, dedim birdən ölərəm,
Son mənzilə, dedim, dildə söz gedim!
59
Hayıf ki mən, saz çalmağı bilmirəm,
Dedim birdən Cıdır Düzün görmərəm.
Üzüm qara - çoxdandırki gülmürəm,
Aşıq, Qarabağı görsəm, ölmərəm.
Hayıf ki mən saz çalmağı bilmirəm,
Çal aşıq çal, “Yanıq Kərəm” çalgınan.
Göz yaşımı bilə bilə silmirəm,
Qoy tökülsün Qarabağa, çalgınan.       12.01.2016 
KİMİ YATMIŞ,  KİM OYAQ…
Hər bir ağıl üstün tutar ağılı,
Ağıllı adını kimlərə qoyaq?
Variydi bizdə  bir Cırtdan nağılı,
Div deyərdi : - Kimi  yatmış, kim oyaq?
Divə gəlmək üçün hiyləli kələk,
Cırtdan yatmaziydi, qalardı oyaq.
Olmaq üçün tədbirli, bilək gərək,
Bu həyatda kimi yatmış, kim oyaq.
Ağıllılar sevməz heç vaxt yatmağı.
Nədən də doymasaq yuxudan doyaq.
Asanlıqla tapmaq üçün axmağı,
Baxın görün  - kimi yatmış, kim oyaq?
60
İnsan hər an qalxmağa edər meyil,
İnsana həyatda dayaqdır ayaq.
İnsan da var ayaqda - oyaq deyil.
Bilirsənmi kimi yatmış, kim oyaq?
Gəl yatan insanı, insan saymayaq,
Bir nəfər də yatmış insan qoymayaq.
İnsan sayıb, yatmışları oyadaq,
Bərkdən deyək, kimi yatmış, kim oyaq?
Gəlin heç kimi yatmağa qoymayaq,
Ayıq olsun millətim, sayıq olaq.
Qarabağı qara günə qoymayaq, 
Qalx ayağa, kimi yatmış, kim oyaq!
04.01.2016 
QOY ÖZÜM YAZIM
(Mikayıl Müşviq məktəbi)
Şair, Qarabağdan gözəl şeir yaz,
Qarabağ gözəldir, sən də gözəl yaz.
Şuşaya çatanda əl saxla bir az,
İsa Bulağından qoy özüm yazım.
Yaz onun qaradan Qarabağından,
Yaz Ağdərəsindən, Murov dağından.
Yaz Cıdır düzündən, yaz bulağından,
Xarı Bülbülündən qoy özüm yazım.
Yaz sən Ağdamımın Qarqar qolundan,
Yaz bu torpağımın sağı-solundan.
Yaz dəhliz deyilən Laçın yolundan,
Yazıq Xocalıdan, qoy özüm yazım.       06.01.2016
61
QIRMIZI  «İKARUS»...  AĞDAMA  GEDƏN
Bu şeiri kövrəlmədən oxuya bilmirəm…
Bir Allah bilir ki, doymadım səndən, 
Qocalar Bağından, o Çay Evindən. 
Hətda yuxuma da girirsən hərdən, 
Qırmızı «İkarus»... Ağdama gedən.
Yuxumdan diksinib, qalxıb qəfildən, 
İstəyirəm baxım o pəncərədən. 
Daş üstə çıxaraq, boylanım hərdən, 
Üstü sıvanmamış o daş çəpərdən.
Yuxuya dalaraq gedirəm bəzən, 
Gedirəm Ağdama piyada hərdən. 
Ağamalı oğlu, doğma küçəmdən, 
Keçib boylanıram o daş çəpərdən.
Nənə görcək məni deyir qəfildən: 
- Boy, ay İsi, nəvən gəlib şəhərdən! 
Yaşıl pijamada babam gələndə, 
Zülüm-zülüm yaşlar axır gözümdən.
Babam mənə baxır, mən də babama, 
Necə yaxın olar, adam adama. 
Qaçıb sarılardım onun boynuna, 
Uşaqkən alardı məni qoynuna.
Demə gəlməmişdim mən heç babama, 
Babam gəlmiş idi mənim yuxuma. 
Yuxuda da düşdü mənim yadıma. 
Qırmızı «İkarus»... gedən Ağdama.
62
Dərk eləyirdim ki, bunlar yuxudur, 
Bilirəm ki, dönmür insan qəbirdən. 
Çoxdandır keçməyir bu küçələrdən, 
Qırmızı «İkarus»... Ağdama gedən.
\
Qırmız ı«İkarus»... Ağdama gedən, 
Gəlmədiyin üçün küsmüşəm səndən. 
Mən səndən küssəm də, incimə məndən, 
Dünyadan küsmüşəm, Ağdam gedəndən.
Elə ki, ürəyim darıxır, əsir, 
İstəyirəm çıxım, gedim şəhərdən. 
Hey gözüm axtarır, hey gözüm gəzir, 
Qırmızı «İkarus»... Ağdama gedən.
Səni axtarıram, səni - biləsən, 
Yolumu vağzala salanda hərdən. 
Nə zaman tapacam səni görəsən? 
Qırmızı«İkarus», Ağdama gedən...
Darıxmışam yaman, deyim biləsən, 
Son dəfə Ağdama gedəndən bəri. 
Düşmüsən deyəsən yaman dara sən, 
Qırmızı «İkarus», Ağdama gedən.
Qırmızı ikarus gəzir gözlərim, 
Gözümü yollara dikəndə hərdən. 
Gəl çıx, gözləyirəm səni səhərdən, 
Qırmızı «İkarus», Ağdama gedən.
63
Gördüm bir avtobus rayona gedən, 
AĞDAŞ-ı oxudum ön şüşəsindən. 
Bir hərif ayırdı könlümü səndən, 
Qırmızı «İkarus», Ağdama gedən.
Bu nə bir xiffətdir, bu nə intizar, 
Ürəyimi sıxıb, yarı can edən. 
Səninçün ürəyim edir ahu-zar, 
Qırmızı«İkarus», Ağdama gedən.
Hər dəfə minəndə mən “İkarus”a, 
Həyəcandan inan titrəyir bədən. 
Sanıram minmişəm mən avtobusa, 
Həmən «İkarus»a...  Ağdama gedən.
Qırmızı «İkarus», Ağdama gedən, 
Bağlıdır Ağdamın yolları nədən? 
Yalvarıram sənə, soruşma məndən, 
Desəm, partlayacaq ürəyin qəmdən.
Qırmızı «İkarus», Ağdama gedən, 
Bilirəm mən, nədir səni məhv edən. 
Soruşma nə olar səbəbin məndən, 
Qoy soruşum bunu özüm-özümdən.
Niyə görsənməyir, görəsən nədən, 
Qırmızı «İkarus», Ağdama gedən ? 
Nə üçün ayrılıb, görən ölkədən, 
O uzanan yollar...  Ağdama gedən?         13.12.2015      
64
                  ŞUŞADA  BASDIRIN  MƏNİ
Ölmək istəmirəm hələ,
Ümüdüm var mənin yenə,
Qarabağ qayıtsa, elə
Şuşada basdırın məni.
İstəmirəm var-dövləti,
Yığın, toplayın milləti.
Qurtarsın torpaq zilləti,
Şuşada basdırın məni.
İstəmirəm şöhrət-şanı,
Fəda edərəm mən canı.
Axıdaraq düşmən qanı,
Şuşada basdırın məni.
İstəmirəm mən gülşəni,
Yox gözün artıq rövşəni.
Çaxarsam başa gülləni,
Şuşada basdırın məni.
İstəyirəm görəm səni,
Cıdır düzündə köhləni.
İsa bulağının yanı,
Şuşada basdırın məni.
Xocalıdan ahım gəlsin,
Ağdamımdan şahım gəlsin,
Laçından baş daşım gəlsin.
Şuşada basdırın məni.
Şuşada basdırın məni.        2000
65
YETƏR ARTIQ
Nədir artıq ?
Qarabağı bağışladıq?
Torpaqlara demək sahib çıxammadıq?
Qarabağın itkisiylə barışdıq, ya barışmadıq?
Qarabağı qaytarmaqçün çalışdıq, ya çalışmadıq?
Şuşasız qalmağa görən alışdıq, ya alışmadıq?
Zənnimcə biz Qarabağa yaraşmadıq!?
Dərdimizi danışmadıq,
  Yetər artıq!    
Ş U Ş A M
Dumana bürünmüş Şuşam,
 Gör nə günə düşmüş Şuşam...
 Kaş ki, dönəydim bir quşa,
 Boylanardım buludlardan,
 İsa bulağına, Şuşam.
 Qorxuram aşa bilməyəm,
 Şuşa Qalasını, Şuşam.
 Qorxuram görə bilməyəm,
 Xarı bülbülünü, Şuşam.
 Utanıb yerə girərəm,
 Qacar sarayından Şuşam.
 Şikəstəndən doymamışam,
 Həsrətindən yorulmuşam.
 Qəlbin göynəyən yarası,
 Ağrısıdır mənim Şuşam.
 Deyil bu xənçər yarası,
 Mən Şuşamdan vurulmuşam.
66
 Yenilməz Şuşa Qalası, düşmənlərəmi qalası?
 Təbib, arama dərmanı, ürəyimdən vurulmuşam.
 Bu ağrını qəbirədək aparmaqdan yorulmuşam.
 Şuşam, Şuşam, yazıq Şuşam,
 Təcavüzə məruz Şuşam,
 Yağı düşmənlərə tuşam,
 Sənə çoxdan vurulmuşam.
 Bəsdir daha mən susmuşam,
 Sızlayaraq ağlamışam, 
 Səni düşməndə qoymuşam.
 Məgər mən dəli olmuşam?
 Yox! Ağlım yerində, Şuşam.
 Ya qapında öləcəyəm,
 Ya qələbə çalacağam.
 Mütləq səni alacağam.
Lazım gəlsə əcəlimlə,
 Lap üz-üzə qalacağam.
 Ancaq səni alacağam.
 Daha ayrılmayacağam.
 Səndən ayrılmayacağam.
 Candan ayrılmayacağam,
 Mən, Şuşamda qalacağam!     
                                               02.07.2002
                             
67
LAÇIN
(Laçının işğalından  23 il kçdi...)
Ürəyimsən ay Laçın,
Vurmur ürəyim mənim.
Bilmirəm hara qaçım,
Getmir ayağım mənim.
Köksümdə yara Laçın.
Qanar ürəyim mənim.
İyirmi üç il Laçınsız,
Qalar ürəyim mənim?.
İyirmi üç ildir susuz,
Yanar ciyərim mənim.
Laçın mənim baş tacım.
Vay, tacsız başım mənim.
Ötübdür cavan yaşım.
Mənsiz Laçınım mənim.
Tükənməyir göz yaşım,
Yaşsız taleyim mənim.
Ağarıbsa da saçım,
Ağsız günlərim mənim.
Nə vaxt sona yetəcək?
Laçınsız bəxtim mənim.
Harda qaldı ey Laçın,
Ahsız günlərim mənim?.
İstəmirəm ötüşsün,
Sənsiz illərim mənim.
Laçın mənim sirdaşım,
Sirsiz qardaşım mənim.
Laçından daş gətirin,
Olsun baş daşım mənim.
68
XOCALI
Xocalı - Ağdamın yaralı yeri, 
Yoxdur bu səfərdən artıq yol  geri. 
Qurumur gözünün yaşı Ağdamın, 
Şəhidlər məsçidə gələndən bəri.
Xocalı - hamının yaralı yeri, 
Kim unudar görən bu dərdi-səri? 
Qurumur göz yaşı Azərbaycanın, 
Çingiz Xocalını çəkəndən bəri.
Xocalı - gözümün qaralı yeri, 
Qaradır ləkəsi, qaradır yeri. 
Hər an Xocalının adı gələndə, 
Naləsi gətirir lərzəyə yeri.
Xocalı - qəlbimin qanayan yeri, 
Ağlayan tarımın qara simləri. 
Oradan başlayıb Ağdamın dərdi, 
Qaradan da qara, qara günləri.
Adını çəkəndə utanıram mən, 
Bu ağır yükündən usanıram mən. 
Namusa vurulan bir şillə kimi, 
Yerini üzümdə daşıyıram mən.
Xocalı - namusun qırılan yeri, 
Xocalı, sən ölü, mən isə diri. 
Ya alacam sənin intiqamını, 
Ya da şəhidinin olacam biri.      
                                                        14.12.2015
69
AZADLIQ
(BəxtiyarVahabzadə məktəbi)
Neyləyirəm azadlığı, 
İstəyirəm Qarabağı. 
Torpağımda gəzir yağı. 
Demək bu, azadlıq deyil, 
Müstəqillik-zadlıq deyil.
Azad ürək gərək yana, 
Azadlıqla alovlana. 
Qürur vermirsə insana, 
Demək bu, azadlıq deyil, 
Müstəqillik-zadlıq deyil.
İstəmirəm azadlığı, 
Yandırmırsa o çırağı, 
Ağartmırsa Qarabağı, 
Demək bu, azadlıq deyil, 
Müstəqillik-zadlıq deyil.
Al ey fələk azadlığı, 
Qaytar mənə Qarabağı. 
Çəkirsə ürəyə dağı, 
Demək bu, azadlıq deyil, 
Müstəqillik-zadlıq deyil.
Vətəndaşın qızmır canı, 
Sevmirsə Azərbaycanı, 
Batırsa şəhidin qanı, 
Demək bu, azadlıq deyil, 
Müstəqillik-zadlıq deyil.
70
Hardadır azadlıq, hanı? 
Yandırıb, yaxır adamı. 
Yoxdursa azad insanı, 
Demək bu, azadlıq deyil, 
Müstəqillik-zadlıq deyil.
Yazıram sözün düzünü, 
Yandırır odum közümü, 
Eşitmirlərsə sözümü, 
Demək bu, azadlıq deyil, 
Müstəqillik-zadlıq deyil.                 14.12.2015  
BAĞIŞLA  AĞDAMIM..., BAĞIŞLA MƏNİ
Neçə ildi Ağdama mən gedəni,
Ağdam getdi, tərk etdi ruh bədəni.
Bu dərd yandıracaq, yaxacaq məni,
Edər bu dərd yəqin ki, məni dəli.
Bağışla Ağdamım, bağışla məni !
Deyirsən,  bir daha görmərəm səni?
Bitməyəcəkmi qəlbin  dərdi-qəmi?
Yaza-yaza söyürəm qələmimi,
Kaş heç yazmazdı qələm bu şeiri,
Bağışla Ağdamım, bağışla məni !
71
Şakillərdə qaldı məhşur Çay Evi,
Darmadağın oldu Çörək Muzeyi.
Nə Abidə,  nə də Mədəniyyət Evi,
Yoxdur nə doğusu, nə də güneyi.
Bağışla Ağdamım, bağışla məni !
Ağdam - mənim vətənimin vətəni,
Ulu babalarımızın mədfəni. 
Ağdam Azərbaycanın şah əsəri,
İndi olub şəhidlərin kəfəni...
Bağışla Ağdamım, bağışla məni !
Ağdam - bağışla ki, itirdik səni,
Gör bir nə hallara gətirdik səni?
Bağışlayacaqmı Ağdamım məni?
Xatırlayacaqmı Ağdamım məni?
Bağışla Ağdamım, bağışla məni !
Ağ saçlı anamdır - Ağdamım mənim.
Mənsiz anam ağlar - Ağdamım mənim.
Öldüyümü sanar - Ağdamım mənim.
Sənsiz qəlbim qanar - Ağdamım mənim.
Bağışla Ağdamım, bağışla məni!
Hələ yaşayıram, hələ yazıram,
Nə yazsam da azdır, Ağdamım mənim.
Niyə yaşayıram, niyə yazıram?
Kaş ölüb, yazmazdım Ağdamım mənim.
Qan ağlayan Ağdam, bağışla məni!        07.10.2015
72
29  FEVRALIMIZ
Salam, əziz dostlarımız,
Xoşbəxt olasız hamınız.
4 ildən bir qonağımız,
29 fevralımız.
Qada görməsin canınız,
Qoy şən olsun hər anınız,
Qaralmasın heç qanınız,
Gülşən olsun hər yanınız.
Pozulmasın ovqatınız, 
Çiçəkləsin əhvalınız.
Çül açsın ömür bağınız,
Kişnəsin köhlən atınız.
Gəlsin Novruz bayramımız,
Qoy dəyişsin dövranımız.
Fərqli olsun bu yazımız,
Xoşbəxt olsun övladımız.
O qolumuz-qanadımız,
Şərəfimiz, vüqarımız.
O üç rəngli bayrağımız,
Həm atamız, həm anamız.
Azad olsun torpağımız,
Qoy ağarsın Ağdamımız,
Qayıtsın Qarabağımız,
Doğma Azərbaycanımız.!
Arzuya bax, a dostum,
Ürək də tək, bircədir.
Söylə, ürəyincədir?
Hasil olsa, necədir?                             29.02.2016 
73
ŞƏHİDLƏR... QIRMIZI QƏRƏNFİLLƏR
Hüseyn Cavid
Ölüm var ki, ömür  qədər  şərəfli,
Ömür var ki, şərəfsiz  hər tərəfli.
Olum da  anidir,  ölüm də  ani,
Qayəsiz  həyatda ömür də fani.
                                                     Rizvan Qorxmaz
74
QANLI 20 YANVAR
Elimin tarixində,
Qara lentli bir ay var.
Xəzərin sahilində,
Qanlı 20 Yanvar!
Necə də ağır gəldi,
90-cı il bizə.
Vətənə yağı gəldi,
Qan sel tək çıxdı dizə.
19-u qəfildən,
Bir səs hopdu gecəyə.
Tır-tırlarla küçədən,
Keçdi əsil faciə.
Düşmənin gəlişindən,
Xalqım xəbərdariydi.
İnsanların əlində,
Armaturlar variydi.
Kimi maşınıiylə,
Kəsdi tankın qabağın.
Sovet düşüncəsiylə,
Sandı dayanacağın.
Kimi sinə dirədi,
Tankın daş sinəsinə.
Məğrur sinə tuş gəldi,
Avtomat gülləsinə.
Kimi sərildi yerə,
Keç üstümdən deyərək.
Tank pərçimlədi yerə,
Üzərindən keçərək.
75
Molotov kokteylləri,
Nə edər ki tanklara.?
Xalqın yalın əlləri,
Yapışdı torpaqlara.
Məhəl qoyulmayırdı,
Heç arvad-uşaqlara.
Millət sarılmalıydı,
Olmayan silahlara.
İşıq saçan güllələr,
Yarırdı gecələri.
Qırılmış pəncərələr,
Sayırdı güllələri.
Pulyemyotların səsi,
Bürümüşdü gecəni.
Sarsıtmışdı hər kəsi,
Hər evi, hər küçəni.
Evində oturarkən,
Gülləyə tuş gələnlər.
Çarpayıda yatarkən,
Qəfil güllələnənlər.
Övladı qucaqlayıb,
Özü isə ölənlər.
Balasına ağlayıb,
Toyunu görməyənlər.
Dostlarının qanını,
Əllərində görənlər.
Verdi cavan canını,
Daha neçə ərənlər.
76
Dostum, o nəsildənəm,
20 yanvar görənlərdən.
Gərək ki, əslində mən,
Olaydım kaş ölənlərdən.
Olmayaydım Qarabağı verənlərdən!
Olmayaydım Xocalını görənlərdən!
Olmayaydım torpağımı bölənlərdən!
Utanıram şəhid olan ərənlərdən!
20 Yanvar şəhidinə paxıllığım tutur hərdən!
Şəhidlər Xiyabanından üzü qara keçirəm mən.
Oralardan keçən zaman boğuluram mən qəhərdən.
Kaş ki siz yaşayardınız, şəhid isə olaydım mən.
Şəhidlərin məzarında qızaran bir qərənfiləm!
Yaşamaqdan utanıram, az qalıram hər gün öləm.
Bir də çətin bu dünyada ürəkdən sevinəm, güləm!
İstəyirəm Şəhid olub, Sizin yanınıza gələm.
19.01.2016
77
İLHAM-FƏRİZƏ
Bu nə izdivacdır, bu nə məhəbbət?
Bu nə mehribanlıq, bu nə səadət?
Halal olsun Sizə -  İlham-Fərizə,
Bu nə qəhrəmanlıq, bu nə şərafət?
Bu nə bir etibar, bu nə sədaqət?
Bu nə bir igidlik, bu nə məharət?
Baş əyirəm Sizə, İlham-Fərizə,
Bu nə bir cəsurluq, bu nə cəsarət?!
Bu nə cür qorxmazlıq, bu nəcür mərdlik?
Bu nə qəhrəmanlıq, bu nə igidlik?
Min bir rəhmət Sizə, İlham-Fərizə,
Böyük bir cəsarət, böyük şəhidlik!
Bu nə müqəddəs yer, nə ziyarətgah?
Bu nə bir Məkkədir, nə bir qiblegah?
Yeni evlənənlər baş çəkir sizə,
Ey sədaqət rəmzi İlham-Fərizə.
Bu nə bir əfsanə, bu nə bir dastan?
Bu nə Leyli-Məcnun, tükənməz yazsan.
Nizami, Fizuli, yadigar bizə,
Qoyub ki,  biz yazaq İlham-Fərizə.       
                                                               21.01.2016       
78
ANA, ŞƏHİDƏ AĞLAMA!
2016-cı il aprelin ilk günlərində torpaqlarımızın azadlığı 
uğrunda şəhid olan igidlərimizin xatirəsinə
Ana, şəhidə ağlama, 
Dağlı qəlbimi dağlama! 
Sanma ki, oğlun ölmüşdür, 
Şəhidlər ölməzdir, ana !
Sən bir yana, mən bir yana, 
Vətən qalıb yana-yana. 
Saçlarını yolmağına, 
Baxa bilməyirəm, ana.
Qıydı şəhid şirin cana, 
Boyadı bayrağı qana. 
Qurbanıq Azərbaycana, 
Ağlama şəhidə, ana.
Sən bir ana, mən bir uşaq, 
Vətən üçün gəl vuruşaq, 
Gəl Şəhidliyə qovuşaq,
Ana, Şəhidə ağlama!                          07.04.2016
79
ŞƏHİDLƏRİMİZİ   SİZ  ALQIŞLAYIN!
(20 YANVAR)
Haqqı döyə-döyə nahaq etdilər,
Haqqı söyləməyi yasaq etdilər.
O qədər haqsızlıq elədilər ki,
Milləti vətəndən qaçaq etdilər.
Bizi söyə-söyə, sözsüz etdilər,
Düzü əyə-əyə “duzsuz” etdilər.
Xocalıda xalqa zülüm etdilər,
Gözü baxa-baxa gözsüz etdilər.
Dağlıq Qarabağla barış, dedilər,
Onu unutmağa çalış, dedilər.
Qarabağsızlığa alış,  dedilər !
Azərbaycanı bir qarış etdilər!
Millətin gününü ağsız etdilər,
Qarabağı verib, haqsız etdilər.
Erməniyə onu bəxşiş etdilər,
Vətənimi Qarabağsız etdilər.
Şəhidlər, deməli, əbəs getdilər,?
Canlarından görən niyə keçdilər?
Can ən şirin nemət olduğu halda,
Onlar şəhidliyi niyə seçdilər?
Çoxlu anaları ağlar etdilər,
Ata sinəsinə dağlar çəkdilər.
Neçə-neçə saxta bağlar əkdilər,
Əsil Qarabağı qurban etdilər.
80
Azərbaycanıma min göz dikdilər,
Araz üzərindən sərhəd çəkdilər.
İrəvan, Dərbəndi peşkəş etdilər,
Etiraz edənin ağzın tikdilər.
20-si Yanvardır bu gün, a dostum,
Demirəm şeirimi siz alqışlayın.
Bir az əsəbləşdim, bir az da coşdum,
Qanım çox qaradır, siz bağışlayın,
Səhidlərimizi Siz alqışlayın !
ŞƏHİDLƏRİ  ALQIŞLAYIN!
2016-cı il, aprelin əvvəllərində, Füzulidə gedən ağır döyüşlərdə 
qəhrəmancasına Şəhid  olan, baş leytenant 
 Ziya Həsənovun əbədi xatirəsinə
Qəfil qəlbim durmasaydı, 
Səni anacaqdım, ana. 
Qəlpə məni vurmasaydı, 
Məktub yazacaqdım sana.
Oğlun şəhid oldu, ana, 
Ana, Ziyana ağlama. 
Vətən üçün, torpaq üçün, 
Cana doyana ağlama.
Şəhidlər ölməzdir, ana,
Ana, Ziyana ağlama. 
Acı Vətən acısını, 
Canda duyana ağlama.
81
Bütün ağrılar bir yana,
Vətən ağrısı bir yana.
 Qalmışam mən yana-yana, 
               Anam, Ziyana ağlama.
Dəydi qəlpə şirin cana, 
Bulaşdı köynəyi qana. 
Yaraşdı Azərbaycana,
Anam, Ziyana ağlama.
Bayraq sarıyın yarama, 
Salam söyləyin balama. 
Dilimdən deyin anama, 
Ana, Ziyana ağlama!.
Canımdan əzizdir Vətən, 
Baldan da ləzizdir Vətən. 
Bayraq şəhidlərə kəfən, 
Vətən, kəfənə ağlama.
Ata, Ana, bağışlayın!
Heç dinməyin, danışmayın! 
              Hamınız ayağa qalxın - 
              Şəhidləri alqışlayın!
82
V E T E R A N
Veteran !
Nə əzəmətli kəlmə.
Veteran söyləyəndə,
Düşür yadıma babam.
Veteranlar görəndə,
Hər an qürur duyuram.
Veteran !
Orden-medallarıyla.
Döşdə qoşa qoşadır.
Onlar öz varlığıyla,
Tarixləri yaşadır.
Veteran !
O canlı bir memuar.
Onda xatirələr var.
Dağlara yağan bir qar.
Dağ başından xəbərdar.
Veteran !
Fərqi yox, qoca, cavan,
Vətənin dar günündə,
Ondan alacaq ilham.
Şanlı bayraq əlində.
Veteran !
Deyəndə - Azərbaycan !
Düşünürük - veteran.
Düşünəndə - veteran.
Deyirik - Azərbaycan !
83
Veteran !
Nə çoxdur yurdumuzun
Gözəl veteranları.
Nə çoxdur ordumuzun,
Qəhrəman insanları.
Veteran !
Müharibə yolunu,
Keçən veteranları.
Vətən sevir oğlunu,
Unutmayır onları.
Veteran !
Şəhidlik məqamını,
Görüb gələn veteran.
Dostların məzarını,
Qoyub gələn veteran.
Veteran !
Azərbaycan deyəndə,
Cuşa qələn veteran.
Vətən, torpaq deyəndə,
Çox kövrələn veteran.
Azərbaycan - Veteran !
Veteran - Azərbaycan !      
                             
                                               02.10.2015       
84
MART GƏLMƏDİ, DƏRD GƏLDİ !
1918-inci ilin mart-aprel aylarında ermənilərin 
Azərbaycanda törətdikləri soyqırımın əbədi xatirəsinə
98 il öncə yurda fəlakət gəldi, 
Daşnaklar azğınlaşıb, xalqı qırmağa gəldi. 
18-ci ildə mart gəlmədi, dərd gəldi, 
Qudurmuş ermənilər, xalqı vurmağa gəldi.
Türk qanına susamış bu erməni itləri,
İlk dəfə deyildi ki, Türkə hücum çəkirdi. 
1905-də də yenə də  məhv edərək Türkləri, 
Ecmiədzin yanında düşmənçilik əkirdi.
Tülkü kimi bic olan erməni daşnakları, 
18-inci ildə girdi başqa cilidə. 
Bolşevik bayrağından tikərək maskaları, 
Yazdı tariximizə bu matəmli ili də.
General Talışinski həbs edildiyi anda,
Bir çaxnaşma yarandı, o zamankı Bakıda. 
Fürsətdən yararlanıb, hələ yanvar ayında, 
Silahlı qarşıdurma yaratmışdılar onda.
Yanvar ayı planı nə yaxşı baş tutmadı,
Nəriman, Məmmədəmin buna mane oldular. 
Erməni öz niyyətin əsla heç unutmadı, 
Onlar bu Soy Qırıma, martda nail oldular.
Martın 30-u günü erməni kilsəsinə
Yığışan daşnaklardan ilkin atəş açıldı. 
Martın 31-ində Məmmədli məhləsinə, 
Həm də Kərpicxanaya çoxlu güllə atıldı.
85
Havadan təyyarələr, Xəzərdən də gəmilər,
Düz İçəri Şəhəri, güllə-baran etdilər. 
Ruslara ermənilər yalandan söyləmişlər, 
Güya ki bakılılar, rusları öldürmüşlər.
Bunun yalan olduğun bilən kimi matroslar,
Açılan atəşləri anında durdurmuşlar. 
O qanlı gün zamanı erməni qudurmuşlar, 
Ruslar ilə araya böyük nifaq salmışlar.
Daşnaklar deyirdilər: - Müsəlmansansa, yetər!
Heç bir sorğu-sualsız qırırdılar, müxtəsər. 
Bakının məhlələri xarabalıqdan betər, 
Bu bir Soyqırım idi 31-ində, səhər.
Martın 19-ində 3 min nəfər erməni,
Kürdəmir yolu iylə Şamaxıya getdilər. 
Bico dağlarındakı dağ Ləngəbiz kəndini, 
Güllə-baran edərək, darma-dağın etdilər.
Məhəl qoymayırdılar nə uşaq, nə böyüyə,
Gözü qızmış erməni silahlı qüvvələri.
Qırğın zamanı hətda tuş gəlirdi gülləyə, 
Hamilə qadınların qarnında körpələri.
Aprel ayı Qubada Soyqırım törətdilər,
Azərbaycanlıları qana qəltan etdilər. 
Qoy bütün dünya görsün - qudurmuş, azğın itlər, 
Bu faşist ermənilər necə bir millətdilər.
Yazmaq ilə tükənməz elimin qara dərdi, 
Xocalı faciəsi, sanki qara əsərdi. 
İnsanlığa sığmayan, heyvanlıqdan betərdi, 
Mənim məzlum millətim, o vaxtannan deyərdi:
- Mart gəldisə - dərd gəldi!                    17.02.2016           
86
MÜBARİZƏ
Xalqımızın  igid oğlu, Milli Qəhrəmanımız 
şəhid Mübariz İbrahimovun xatirəsinə
Mübariz,
Qoyub getdın böyük bir iz,
Fəxrimizsən, ay Mübariz!
Oldun Sən nümunə, bariz,
Canım qurban, ay Mübariz.
Sən dirisən, ölüysə - biz,
Qarşısında çökərəm diz,
Baş əyirəm, ay Mübariz.
Sanırsan yaşayırıq biz?
Əlbətdə ki, yaşayan Siz.
Bizi cismən yaşatdınız.
Ürəklərdə yaşadan biz,
Sizi hər an ay Mübariz.
Sənə baxıb neçə oğlan,
Olacaqdır mərd, mübariz.
Bizim fəxrimiz, Mübariz.
Kimdə var belə Mübariz?
Kitablarda və rəflərdə,
Ürəklərdə və qəlblərdə,
Tarixdə, səlnamələrdə,
Tədrisdə  və məktəblərdə,
Uşaqlarda, böyüklərdə,
Ata verən öyudlərdə,
Yaşa, yaşa ay Mübariz !
Qoyub getdi böyük bir iz !
Ağakərim oğlu  Mübariz !
87
CAN BALA
Atasız, anasız dəfn olunan 20 yaşlı şəhid İmrana
Bu nə gün, bu nə dövran?
Baş əyirəm qarşında.
Şəhid oldun, ay İmran,
Cəmi 20 yaşında,
Can bala!
Nə anan var, nə atan,
Bircə anan tək Vətən.
Yetim, zirvəyə çatan,
Geydin bayraqdan kəfən,
Can bala!
Çıxdın ana borcundan,
Çıxdın ata borcundan.
Çıxdın vətən borcundan,
Qoymadın borcun qala,
Can bala!
Bu nə qeyrət, bu nə ar?
Yetim bir oğlanda var.
Həm ana, həm ata var,
Lakin darıxır məzar,
Can bala!
Yoxdur ata qayğısı,
Gənclik keçib azarda.
Yoxdur ana laylası,
Nə beşik, nə məzərda,
Can bala!
Güllə dəydi ürəyinə,
Bayraq döndü bələyinə,
Gəldin Vətən gərəyinə,
Yazdım sənin şərəfinə,
Can bala!
                               06.02.2016
88
ŞƏHİD  ATASININ  FƏRYADI
Ay oğul!
Boyuna qurban olum, ay oğul,
Qırılıb əlim, qolum, ay oğul,
Gözlərim yaşla dolu, ay oğul,
Bir gülüm vardı, solub, ay oğul,
İstəyirəm yox olum, ay oğul.
Varmı bir başqa yolum, ay oğul?
Atanın gözü dolu, ay oğul.
Görmədim gözü dolu, ay oğul.
Saçım ağ appaq oldu, ay oğul.
Gözümün nuru soldu, ay oğul.
Arzular alt-üst oldu, ay oğul.
Gözləyirdim yolunu, ay oğul.
Niyə yoxsan, nə oldu, ay oğul?
Anan nigaran qaldı, ay oğul.
Hər gün seni gözləyib, ay oğul,
Anan saçını yoldu, ay oğul.
Anana mən nə deyim, ay oğul?
Deyim getdi her şeyim, ay oğul?
Deyim itirdik səni, ay oğul?
Qəhər atanı boğur, ay oğul,
Gəl yenə təzdən doğul, ay oğul.
Anan yaman darıxıb, ay oğul,
Boyuna qurban olum, ay oğul.
Əlini buraxanda, ay oğul,
Deyirdin getmə dayan, ay oğul.
Sən getdin, mənsə qaldım, ay oğul,
Sənə mən həsrət qaldım, ay oğul.
Boyuna qurban olum, ay oğul.
Kaş mən şəhid olaydim, ay oğul.
89
          GENERAL HƏZİ
General Həzi Aslanovun əziz xatirəsinə
Vətən çağırmışdı cəbhəyə məni,
Orduya getmişdim daha mən yeni,
Taxdılar döşümə “Bayraq” Ordeni.
Şəxsi igidliyə, qoçaqlığıma,
 Tərif eyləyirdi komandir məni.
Mundirə taxıldı “Nevski” Ordeni.
Ay ana etdilər komandir məni.
Paqonda artdıqca ulduzum mənim,
Təltif eylədilər “Ulduz” ordeni.
Zabit olduğumu biləndən bəri,
Hamı çağırırdı General məni.
Tanklar döyüşlərə səsləyir məni,
Vətənim üğrunda “Vətən” ordeni,
Lap çox bəzəyirdi mənim sinəmi.
90
Ay ana axtarsan Həzi balanı,
Döyüşən tanklardan xəbər al məni.
“General Aslanov, haydı irəli!
Mərdliklə, qürurla əz faşistləri!”
Belə əmr verdi elin rəhbəri.
Həzi dəmir atın yəhərləmişdi,
“Haydı aslanlarım! Haydı!”, demişdi.
“Haydı, irəliyə!”- əmri vermişdi.
Son döyüşü idi, bunu bilirdi,
Aldı sinəsindən “qəlpə” ordeni,
“Şəhidlik” ordeni “zirvə” ordeni.
Ay ana, bir daha axtarma məni,
Axtar ürəklərdə, qəlblərdə məni,
Axtar kitablarda, rəflərdə məni.
Mən heç ölməmişəm, sağam, ay ana.
Axtar Mübarizin qəlbində məni,
Axtar millətimin beynində məni.
Təklif edirəm: 
     
      “Həzi Aslan” adına  orden təsis olunsun, 
      bu ordenlə ən cəsur şəxslər təltif olunsun.
91
S A T İ R A
Dəyişib çərxi fələk, hamı kələkdən danışır,
Biri lap yavaşcadan, o birisi bərkdən danışır.
İstədim xalqı qaldırım Qarabağ davasına,
Dedilər ki, görəsən şair ürəkdən danışır?
Ay cammat, bu işə şair haçandan qarışır?
WHATSAPP  ÇIXARDANIN  ZATINA  LƏNƏT
Səhər oyananda, axşam yatanda,
Ürəyi şad olur WiFi tapanda.
Səhərdən axşama barmaq ekranda,
WhatsApp çıxardanın zatına lənət.
Uşağı telfondan ayırmaq olmur,
“Nauşnik” qulaqda, çağırmaq olmur.
Qonşular yatıbdır, bağırmaq olmur,
WhatsApp çıxardanın zatına lənət.
Hamı bir-biriylə səssiz danışır,
İnternetlə hamı küsüb-barışır.
Mətbəxdə süd daşır, aləm qarışır,
WhatsApp çıxardanın zatına lənət.
92
Dava düşür evdə WhatsAppın üstə.
Arvaddan çayı da WhatsAppla istə.
Şəkillər, videolar gəlir üst-üstə,
WhatsApp çıxardanın zatına lənət.
Bu gün WhatsAppı var yəqin hər kəsin,
Ürəyi istəyən dosda göndərsin.
Şeiri oxuyub, qoy hamı desin,
WhatsApp çıxardanın zatına lənət.
“FACEBOOK” ÇIXARDANIN
ÜZÜNƏ LƏNƏT
Kişi də,arvad da,hətda uşaq da,
Səhər də,axşam da, olur ‘facebook’da.
Hətda Obama da vardır dostluqda,
‘Facebook’ çıxardanın üzünə lənət
Hamı tapıb orda özünə sənət,
Layk qoyub sənə də edəcək minnət.
Bir profil açdım, elədim qələt,
‘Facebook’ çıxardanın üzünə lənət.
Hamı ‘facebook’da tapır cəsarət,
Kimdən xoşun gəlmir, ‘facebook’da mələt.
İstəsən heç qoyma sözünə sərhəd,
‘Facebook’ çıxardanın üzünə lənət.
93
Hər dəyqə ekranda yeni bir surət,
Etməyir gözünü çəkməyə cürət.
- Ayə kor olassan, gözünə rəhmət!
‘Facebook’ çıxardanın üzünə lənət.
Ay arvad çay süzən bir günün olsun,
‘Facebook’suz qalasan, Sukerberq ölsün.
Paylaş statusunda, qoy o da görsün
‘Facebook’ çıxardanın üzünə lənət.
Yazmışdın ay Rizvan ‘Whatsapp’ dan şeir.
Hamı ‘Facebook’da ‘Whatsapp’dan deyir
Müəllifin adını sonunda yeyir,
‘Facebook’ çıxardanın üzünə lənət.         30.10.2015    
FaceBook ÇIXARDANIN RUHUNA RƏHMƏT
FaceBook nə cəhənnəm, nə də ki, cənnət, 
Hətda görürəm ki, az qalıb millət, 
Uşağın FaceBook-da eləsin sünnət. 
FaceBook çıxardanın üzünə lənət.
Biri video qoyur doğum evindən, 
Biri gileylənir o birisindən, 
Biri lüt soyunur, gedir özündən. 
FaceBook çıxardanın üzünə lənət.
94
Toyuna FaceBookla eləyir dəvət, 
Nümaiş etdirir o biri sərvət. 
Nə abır saxlayır, nə də ki ismət, 
FaceBook çıxardanın üzünə lənət.
Biri deyir ki, neft qalxdı nəhayət, 
Biriysə yazır ki, bu bir rəvayət. 
Manata edilir açıq xəyanət, 
FaceBook çıxardanın üzünə lənət.
Tualetə gedir, telefon əldə, 
Vay o haldan ola, tualet çöldə. 
Yayda qəlbdə deyər, qışdasa dildə, 
FaceBook çıxardanın üzünə lənət.
Həyat FaceBook-dan deyil ibarət, 
Son zamanlar artıb həyata nifrət. 
Bu əyləncə deyil, əsil əsarət, 
FaceBook çıxardanın üzünə lənət.
Əslində FaceBook gözəl bir alət, 
İstifadəsini biləndə əlbət. 
Deyin mollalara oxusun xəlvət, 
FaceBook çıxardanın ruhuna rəhmət.     
                                                         16.02.2016    
95
İNSAN - HEYVAN
Sonra da deyirlər ki, heyvanda ağıl yoxdur,
Bir çoxundan inan ki, heyvanın ağlı çoxdur.
Bizsə onları kəsib, bişiririk, yeyirik,
Heyvanları kəsəndə ‘bissimillah’deyirik.
Onların da bizim tək yaşamağa haqqı var,
Öldürməyin məyər ki, haqqı və nahaqqı var?
Heyvanlar öz cinsindən olanı öldürməyir,
İnsanlarsa nə heyvan, nə də insan bilməyir.
İnsana ali deyib, siz məni güldürməyin,
İnsan adət edibdir, insanı öldürməyi.
İsana ali deyib, onu rüsvay etməyin,
Ya da, can ala-ala, cani olub getməyin.
Heyvanı öldürənə, qatil deməyir insan,
Bununla razıdırmı görən hər hansı heyvan?
Heyvanlar bir-biriylə, müharibə etməyir,
Silahlar fikirləşib, qatil olub getməyir.
Atom bombasıiylə kütləvi məhv etməyir,
İnsan kimi həyatda dəhşətli səhv etməyir.
İnsan - ağıllı heyvan, heyvan-ağılsız insan.
Görən hansı yaxşıdır, insan, yoxsa ki heyvan?
27.10.2015 
96
BAŞA DÜŞMƏZ
Hikmət var ikən başda əgər, daş başa düşməz,
Daşda olan hikməti də hər baş başa düşməz.
Sevda yaşayan qəlb biləsən, yaş başa düşməz,
Hər kəsdə olan baş belə qöz-qaş başa düşməz.
Manqalda kabab ətri gələr, aş başa düşməz,
Olsa da yeməklər şahı aş, kaş başa düşməz....
Məlumdu ki, hər hikməti, hər baş başa düşməz,
Qəlblərdəki hər dərdisə qardaş başa düşməz. 
AZƏRBAYCAN MÜƏLLİMİ
Maaşı çox az alır,
Kreditlə dolanır,
Hərdən bir “rüşvət” alır,
Azərbaycan müəllimi.
Bərbad həyat yaşayır,
Karyerdə daş daşıyır.
Lap fəhləyə oxşayır,
Azərbaycan müəllimi.
“Bolkart”ı çantada bol,
Yoxdur artıq başqa yol.
Deyir ac ol, kişi ol !
Azərbaycan müəllimi.
97
Məhrumdur nemətdən o,
Çıxıb boşdan-bərkdən o.
Düşübdür hörmətdən o,
Azərbaycan müəllimi.
Bizə ağıl örgədir,
Özü isə ac gəzir.
Hər gün həyatdan bezir,
Azərbaycan müəllimi.
Müəllim gözəl insan,
Ona ürək, can qurban.
Çoxdan bezib yalandan,
Azərbaycan müəllimi.
Sovetin dönəmində necə müqəddəs idi,
Ayağa durmaq üçün, bircə adı bəs idi.
Hafizələrdə qalan, ən mülayim səs idi,
Azərbaycan müəllimi.
Bir-birinə “Müəllim”, deyə çağırır hamı,
Bu “müəllim” sözündən hamı alır ilhamı.
Müəllimin əslini tapa bilmirəm, hanı,
Azərbaycan müəllimi?
Müəllim yemək yeyərdi???
Ya siqaret çəkərdi???
Necə müqəddəs idi,
Azərbaycan müəllimi?                          27.12.2015   
98
BİBİ  OĞLU 
Gör işləmirəm mən neçə vaxtdır bu cahanda,
Tapar çuxurun gərki deyirlər su axanda.
Sel tək axıram, tapmıram çuxur, bibi oğlu,
Qardaş, hələ sən şükürlüsən mənə baxanda.
Gəldin para borc almağa məndən, bibi oğlu,
Bir başla fikirləşginən hərdən, bibi oğlu.
Dövlət işinə girməyə müyəssər olanda,
Hər ay sonu kart iylə gedib maaş alanda,
Düşdümmü sənin yadına heç mən, bibi oğlu,
Maaşı becid, rüşvətisə yavaş alanda?
Gəldin para borc almağa məndən, bibi oğlu,
Bir başla fikirləşginən hərdən, bibi oğlu.
Yaxşı bilirsən ki, pulum azdır, sənə qurban,
Ayaq uzanıbdır, gödəlibdir yenə yorğan.
Al yorğanı da qoy məni çılpaq, bibi oğlu,
Evim-eşiym, hər şeyim olsun sənə qurban.
Gəldin para borc almağa məndən, bibi oğlu,
Bir başla fikirləşginən hərdən, bibi oğlu.
Bəlkə pula heç ehtiyacın yox, bibi oğlu?
Bəlkə də hesabında pulun çox, bibi oğlu?
Bəlkə, basırsan qarani, o səni basınca?
Bil ki, dayın oğlunun gözü tox, bibi oğlu.
Gəldin para borc almağa məndən, bibi oğlu,
Bir başla fikirləşginən hərdən, bibi oğlu.
16.03.2016
99
BAKIDA
Yox bu gün bakılıya hörmət Bakıda,
Qalmayıb bakılıda cürət Bakıda.
Oynadır hamı bu gün at Bakıda,
Bakılı qalıb narahat Bakıda.
Yox olub yerli camaat Bakıda,
Qalmışam camaata mat, Bakıda.
Sökülür məhlələri, Sovetski bərbad Bakıda,
Evin kvadratını min beş yüzə sat Bakıda.
Get yaşa Masazırda, yox sənə yer-zad Bakıda,
Bakılı, nə durmusan, dur eylə fəryad Bakıda.
Bakını söküb-tikib bakılıdan soruşmadılar,
Baksovet metrosunu İçəri Şəhərə tuşladılar.
Adına bənzəmədi, şüşədən onu  işlədilər,
Qorumaqçün Bakını bakılılar vuruşmadılar.
Bakının yaxşı yerində yaşayır yad Bakıda,
Bakılı nə durmusan, dur eylə fəryad Bakıda.
Tüpürüb Qarabağa çıxardıblar ad Bakıda,
Qalmayıb köhnə qoxu, köhnə şirin dad Bakıda.
Bakının mərkəzində göydələnlər ucalıbdır,
Körpülər inşa olunubdu, bağlar salınıbdır.
Ancaq çifayda ki, o, bakılılardan alınıbdır,
Bakıdan hələ çoxdan bakılı yola salınıbdır.
Yox bu gün bəxt Bakıda, bakılıya hörmət yoxdur,
Gəlmək üçün Bakıya, bakılıda cürət yoxdur.
Tolerantdır Bakımız deyirlər, millət çoxdur,
Nə yazıq ki Bakıda bakılıya sərvət yoxdur.
Deyirəm yoxdu bu gün, Bakılıya hörmət Bakıda,
Qalmayıb ay camaat, bakılıda cürət Bakıda.
100
MANAT  GETDİ  ÇALA-ÇALA
Manat getdi çala-çala,
Xalqı ələ sala-sala.
Yetişmişim qala-qala,
Kalım düşür bala-bala.
Millət qalıb yana-yana,
Çoxu artıq qıyıb cana.
Bu qədər neft ola-ola,
Nə olub Azərbaycana?
Namərdləri topa-topa
Millətindən qopa-qopa,
Yeyirlər basaraq gopa,
Milyardları lopa-lopa.
Qiymət qalxır uça-uça,
Millət çatmır qaça-qaça.
Neft-qazımız daşa-daşa,
Dövlət qalıb çaşa-çaşa.
Tarixini yaza-yaza,
Dırnağıyla qaza-qaza,
Millətim getdi güdaza,
Öz yolunu aza-aza.                         
Yorulmuşam yaza-yaza,
Həsrət qaldıq neftə-qaza.
Bu nə bəla, bu nə cəza?
Güman yoxdur çıxaq yaza.
İsraflığa dözə-dözə,
Batdı manat üzə-üzə.
Məmur deyir, gəldik gözə,
Nə deyəsən belə sözə?
101
Hələ bu da azdır bizə,
Batacayıq üzə-üzə.
Dostumuzu əzə-əzə,
Yenildik düşmənimizə.
Torpaqları verə-verə,
Vətən qaldı qara günə.
Qarabağı dərə-dərə,
Bağışladıq düşmənlərə.
Yıxdıq evi, bilə-bilə,
Yaşlar gözdə gilə-gilə.
Millət niyə qalıb yenə,
Göz yaşını silə-silə?
Torpaq getdi çala-çala!
Şəhid qanı qala-qala.
Neft-qazımız ola-ola,
Manat batdı bala-bala. 
                     Mərd qovulub, namərd olub,
Namus, qeyrət ola-ola!    
24.12.2015 
MANAT  ÖZÜNÜ  SƏNDƏMİ   VALYUTA  SANIRSAN?
Mirzə Ələkbər Sabirin “FƏHLƏ” şeirinə nəzirə
Manat, özünü səndəmi valyuta sanırsan?
Üzmək yerinə, batmağı asanmı sanırsan?
Bil, valyutanın, cahu-cəlalı gərək olsun,
Qızıl ilə möhkəmlənən dalı gərək olsun.
Kimin cibindədirsə, onun yağ-balı olsun.
Axmaq manat, sən üzməyi fasonmu sanırsan?
Üzmək yerinə, batmağı asanmı sanırsan?
102
Hər alveri-sövdada soxulma sən araya,
Lazım deyil, heç soxma özün sən bu bəlaya.
Düşmən kəsilib, gəlmirsən kasıb füqaraya.
Dövlətlilərə “paçka”nı ehsanmı sanırsan?
Üzmək yerinə, batmağı asanmı sanırsan?
Neft öldü, manatın halı oldı yenə bərbad,
Üzməyini neftsiz edəməz kimsəyə isbat.
Ay pul, dedilər üz, demədilər ki, həmən bat.
Bu “qabiliyyətini” sən imkanmı sanırsan?
Üzmək yerinə, batmağı asanmı sanırsan?
21.12.2015 
MİLLƏTİK
Görünür biz, çox imkanlı dövlətik,
Bu imkandan zərrə xeyir görmədik.
Payladıq imkanımızı yadlara,
Gör necə də biz gözü tox millətik.
Bir gözü tox, bir gözü yox millətik,
Yarısı xox, yarısı lox millətik.
İnanmayın kanallara, zadlara,
Sevinci az, qüssəsi çox millətik.
Bir-birimizi bitirən millətik,
Yaxşılıqları itirən millətik.
Görüm-baxımla minərik atlara,
Güya ki, biz çörək verən milətik.
103
Səfəvilərdən biz ahıl millətik,
Üstü qızıl, altı daxıl millətik.
Paylayarıq torpağı da yadlara,
Qoy deməsinlər ki paxıl millətik.
06 iyul 2016 
NOOLUB  ALA 
Baba Pünhanın eyni adlı şeirinə nəzirə
Salmısan milli pulu gör nə hala, noolub ala?
Bankların bağlanacaqdır az qala, noolub ala?
S-klass benzinini almağa yoxdu pul-para,
Az qalıblar ki gedib Liffan ala, noolub ala?
Dönüb müxalifətə üz tutub kasıb-füqara,
Qalmayıb etibarı iqtidara. Noolub ala?
Ala bilmirdi kasıb dükandan araq bir ara,
Gərəkiydi ki onun kartı ola. Noolub ala?
Kasıb aldı maaşın, istədi ki dollar ala,
Dedilər dollar itib, yoxdu, bala. Noolub ala?
Dolların qalxmağı yazığı salmışiydi dala,
Qorxurdu dollar iki manat ola. Noolub ala?
104
Yetimin külfəti evdə az qalır ki ac qala,
İstəyir ki maaşa dollar ala. Noolub ala?
2015-ci il az qaldı dalda qala,
Bütün pula getdi ki, ərzaq ala. Noolub ala?
Bu nə böhran ki əgər, tək kasıbı zibilə sala,
Bir çox imkanlılar da düşdü dala. Noolub ala?
Bilmirəm nə baş verdi ki, Eldarı saldı yola,
Başqa nazirlər isə, baxdı fala. Noolub ala?
Yazırdı ki, Baba Pünhan, bəlkə dövlət ayıla,
Kim istəyər ki, yatıb yuxuya qala... Noolub ala?
Yaşasaydı Baba Pünhan deyərdi, kəs a bala,
Apararlar səni evdən Bayıla: - Noolub ala?      
                                                                                 02.02.2016   
OLMADI
Atıb suya üzdürdülər manatı,
Oynatdılar Vətəndə köhlən atı.
Axtarıldı yerin yeddinci qatı,
Tapa bilmədilər, batan manatı.
Bir manat da gördüm deyən olmadı.
Ələ salıbdılar bu camaatı,
Camaatın görsənməyir nicatı.
Niyə öldürdülər görən manatı?
Exchange-də manat ilə yanaşı,
Bircə dollar belə görən olmadı.
105
Exchange-ləri tez qapatdılar,
Ortaya saxta məzənnə atdılar.
İşliləri işsizlərə qatdılar,
Qara bazarları da bağlatdılar.
Vağzalda dəllallar görən olmadı.
Bu nə oyun, dollar-manat oyunu?
Soxdular manatın yerə boyunu.
Qurban kəsib manat adlı qoyunu,
Çaldılar manatın sünnət toyunu.
Toya gəlib, manat salan olmadı.
Dedilər ki, təsiri yox millətə,
Millətimiz öyrəşib hər zillətə.
Bir çox ağızlar qalıb həsrət ətə.
Yazdım ki, məmurlar gələ qeyrətə,
Məmurlarda qeyrət görən olmadı.
28.12.2015 
ÖLMƏ,  EŞŞƏYİM, ÖLMƏ…
Ölmə eşşəyim, ölmə,
Dözginən hər zülümə.
Kor olsan da səbr elə,
İşıq gələr gözünə.
Ölmə eşşəyim, ölmə,
Şükr elə pis gününə.
Haçansa bir küp qızıl,
Çıxacaqdır önünə.
Ölmə eşşəyim, ölmə,
Düşmə gışın çölünə.
Yaz gələr, yonca bitər,
Əppək dəyər dilinə.
106
Ölmə eşşəyim, ölmə,
Heç kimlə otu bölmə.
Əldən verərsən otu,
Düşərsən it gününə.
Ölmə eşşəyim, ölmə,
Çiban çıxsın dilimə.
İpotekaya girmə,
Minəcəklər belinə.
Ölmə eşşəyim, ölmə,
Krediti ötürmə.
Vaxtında ödəməsən,
Evin olacaq türmə.
Ölmə eşşəyim, ölmə,
Yaladığın tüpürmə.
Krizisdir ey, ay eşşək,
Tüpürüb nəs gətirmə.
Ölmə eşşəyim, ölmə,
Bağla gözünü, görmə.
Görsən anqıracaqsan,
Gördünmü, yenə türmə.
Ölmə eşşəyim ölmə,
Ağacdan alma dərmə.
Dərsən də hamı kimi,
Onu heç kimə vermə.
Ölmə eşşəyim, ölmə,
Ölüb yerə sərilmə.
Bir aləm yas xərci var,
Ölsən gözə görünmə.
Ölmə eşşəyim, ölmə,
Ölsən, sonra dirilmə.
Yenə ac qalacaqsan,
Ay hərif, geri dönmə.
107
Ölmə eşşəyim, ölmə,
Qoyun kimi mələmə.
Səni çox minənlərə,
Şıllağ at və təpiklə.
Ölmə eşşəyim, ölmə,
Get yiyələn elmə.
İki atın arpasın,
Bölmə eşşəyim, bölmə.
Ölmə eşşəyim, ölmə,
Yıxılan dosta gülmə.
Dostun irəli getsə,
Qəm yeyərək üzülmə.
Bu qədər sözdən sonra,
Ölsən cəhənnəmə öl.
Adam ol, eşşəy olma,
Bezmişəm səndən, sən öl.                  
25.11.2015
QOYMA,  ÖLDÜ
Cib boşdu, amandı, qoyma öldü,
Ölməyi yamandı, qoyma öldü.
Vay-vay deyəsən manat deyil bu !
Demişdilər, ölən zad deyil bu !
Artıq qartala qanad deyil bu !
Krizisdi, amandı qoyma öldü !
Ölməyi yamandı, qoyma öldü !
Xalqın halına baxıb, utandım,
Pul ölməyəcək dediz  - inandım.
Demə boş sözüymüş - indi qandım.
Pul yoxdu, amandı, qoyma öldü,
Ölməyi yamandı, qoyma öldü.
108
Qorxdum, ay aman, yarıldı bağrım,
Bir nazik ipə sarıldı bağrım.
Bir anlığına qaraldı bağrım.
Sanki çırağın yarısı söndü,
Sönməyi yamandı, qoyma öldü.
Heç bir tükü yox keçəl başında,
Ağ tükləri bəllidir qaşında,
Otuzdurulub pulun başında,
Elmandı, yamandı qoyma gəldi,
Məzənnə salandı, qoyma gəldi.
İçə bilmirik krant suyundan,
Bezmişik smartkart oyunundan.
Vallah olmuşuq betər qoyundan.
Hələ çox cavandı, qoyma öldü!
Halımız yamandı, qoyma öldü!            26.12.2015   
QOYUN  OLMAQ  ÇƏTİN  ŞEYMİŞ
                İt olub hürmədik Aya,
                Yoxdu bizdə abır-həya.
                Qoyun olmaya-olmaya,
                Qoyun olmaq çətin şeymiş.       
Ramiz Rövşən 
Ağlayanda yas içində,
Ağla ədalət üçün də.
Yüz canavarın içində,
Qoyun olmaq çətin şeymiş.
Haq-ədalət güclü əldə,
Qəhrəmandır hamı dildə.
Qoyun olmayan bir eldə,
Qoyun olmaq çətin şeymiş.
109
Ağdam gedib, qalıb Bərdə,
Millət salıb məni dərdə.
Hər şey aydın olan yerdə,
Qoyun olmaq çətin şeymiş.
Yox arada heç bir pərdə,
Arvad olub bu gün ər də.
Çoban olmayan bir yerdə,
Qoyun olmaq çətin şeymiş.
Şəhidlik müqəddəs peşə,
Düşmən nəfəsini kəsə.
Canavar təkin bir kəsə,
Qoyun olmaq çətin şeymiş.
Qurban olsam da Vətəndə,
Duracam düşmən önündə.
Qurban bayramı günündə,
Qoyun olmaq çətin şeymiş.
Hərbi mundirini geymiş,
Bayraq önündə and vermiş.
Deməsinlər dezertirmiş,
Qoyun olma, çətin şeydi.
RƏZALƏTDİ,  RƏZALƏT!
İnsanda bir xislət var,
Hey axtarar ədalət.
O yerdə ki, rüşvət var,
Rəzalətdi, rəzalət.
İnsanlığa sözüm var,
Edəcəyəm cəsarət.
Ədalətsiz Hökümdar,
Rəzalətdi, rəzalət.
110
Dəbdəbəli villalar,
Verər gözə xəcalət.
Məmurlarda milyonlar,
Rəzalətdi, rəzalət.
Tikilib bir imarət,
İçində dolu nifrət.
İmarətləmi şöhrət?
Rəzalədi, rəzalət.
Xirtdəyə çıxan borclar,
Yox kimsədə səxavət.
İntihar, ey insanlar,
Rəzalətdi, rəzalət.
Verib polisə dövlət,
Əsayişi əmanət.
Etmir millətə hörmət,
Rəzalətdi, rəzalət.
Məmurlar alır rüşvət,
Adını qoyur “hörmət”.
Budur dövlətə xidmət?
Rəzalətdi, rəzalət.
Kitab oxumur millət,
Söyləyin, bu nə halət?
Cavanlarda cəhalət,
Rəzalətdi, rəzalət.
Çoxdan qalıb kaman, tar
Qarabağıma həsrət.
İtirməyə güman var,
Rəzalətdi, rəzalət.
Yazdım, bitdi nəhayət,
Onca bənddən ibarət.
Təəssüf ki, nəqarət,
Rəzalətdi, rəzalət
.                            05.02.2016
111
        ÜZMƏYİ KİMDƏN ÖYRƏNDİN
Sevgilimsən, dollar kimi,
Üzməyi kimdən öyrəndin?
Sol tərəfə gümüş teli,
Düzməyi kimdən öyrəndin?
Ay öyrəndin, vay öyrəndin,
Üzməyi kimdən öyrəndin.
Millətin hər şeydən əlin,
Üzməyi kimdən öyrəndin? 
Neft gücünə belə göydən,
Süzməyi kimdən öyrəndin?
Dollara, avroya dodaq,
Büzməyi kimdən öyrəndin.
Bu cür devolvasiyaya,
Dözməyi kimdən öyrəndin?
Lağ eləyirdin avroya,
Küsməyi kimdən öyrəndin?
Ay öyrəndin, vay öyrəndin,
Küsməyi kimdən öyrəndin?
Döşək altına dolları,
Düzməyi kimdən öyrəndin?
Hərdən bir öpüb onları,
Sevməyi kimdən öyrəndin?
Dolları hər şeydən artıq,
Sevməyi kimdən öyrəndin?
Dənizlərə yaxta kimi,
Girməyi kimdən öyrəndin?
Ay AZN balta kimi,
Üzməyi kimdən öyrəndin?
Ay camaat, həyatdan əl,
Üzməyi kimdən öyrəndin?
Manat, intihar etməyi,
Ölməyi kimdən öyrəndin?                      
                                                           21.12.2015
112
XİYAR
Biri vardır, biri yoxdur,
Biri yoxdur, biri var.
Vardı bosdanda xiyar.
Düz xiyar, əyri xiyar.
Varmıdır ki, bir diyar,
Ki, bitməsin orda xiyar?
Üstü yaşıl, içi ağdır,
Dadı yoxdur, bu xiyardır.
Hər yerdə,  çox populyrdır,
Xiyar necə bəxiyardır.
Yanğıya çarə xiyardır,
Salatın şahı xiyardır.
Zehni avarə - xiyardır.
Eşqə divanə - xiyardır.
Olsa da bihuşi ətri xiyarın,
Yoxdur heç bəxti, izzəti xiyarın.
Varsa da ismi cürəti xiyarın,
Dəyməz bu ismə surəti xiyarın.
Vücudi-rəngi müqəddəs xiyarın,
Adı nəyçün görəsən pis xiyarın?
Görəsən nəyçün olub heyranı hər kəs xiyarın?
Dadı yaxşı, əcəba adı niyə pis xiyarın?
Kommunistin dönəmində
Xiyarın hörməti vardı.
Yeməsən də, lap yesən də,
Deyirdilər ki, xiyardı.
113
Bu demokratiyaiylə liberallaşdı xiyar.
Buraxdı çox özünü, ağ elədi, çaşdı xiyar.
Parnikdə şişdi, böyüdü, həddini aşdı xiyar,
Dedilər: “bəbəydi, ürəydi, gözdü, qaşdı xiyar”.
Son zamanlar deyəsən adam adı olub xiyar.
Çağırırsan “Ay xiyar!” verir cavab biixtiyar
Bostanları tərk edib, gəzir xiyar diyar-diyar.
Bu xiyar, başqa xiyar, basıbdır hər yanı xiyar.
Bu xiyarmı adıdır, deyirlər insanə xiyar?
Yoxsa insan adıdır, Huh Nəbidən ismi xiyardır.
Bilirsən kimdi xiyar?
Xiyar bu gün avam adamdır, bu adam nə bəxtiyardır.
Biri yoxdur, biri vardır,
Kimi yatmış, kim oyaqdır.
Göydən düşən üç xiyardır?
Üzü yaşıl içi ağdır.                           23.10.2015  
QOY  DESİNLƏR
Arxa olma arxalıya,
Deyərlər ki, yamaqdır.
Arxa ol ki, arxasıza,
Qoy desinlər dayaqdır!
Çörəyi ver çörəkciyə,
Necə mahir cavabdır.
Sədəqə ver dilənçiyə,
Qoy desinlər savabdır !
114
Ömür boyu yaxşılıq et.
Deməsinlər nahaqdır.
Qaranı inkar, ağı seç,
Qoy desinlər ki, haqdır !
Elimli və arif ol ki,
Deməsinlər uşaqdır.
Haqqı söylə, doğru ol ki,
Haqqı inkar, yasaqdır.
Görginən ki, saleh işlər,
Deməsinlər günahdır.
Nəzmimə aşiq kişilər,
Qoy desinlər ki, ARQ1- dır!
26.12.2015 
ARQ – Axundov Rizvan Qorxmaz oğlu
115
ŞƏXSİYYƏTLƏRƏ
ƏLİRIZA OĞLU HEYDƏR
O, Vətənin oğludur?
Hər addımı doğrudur.
Davamçısı oğludur.
Siması çox nurludur.
Fərəhli, qürurludur.
Azərbaycan oğludur !
Əlirıza oğlu Heydər !
Sevimli Ulu Öndər !
Mənə bir lider göstər,
Vətənin dar günündə,
Çıxsın meydana o ər,
Vətən çağırır deyə,
Vəzifəsini atıb,
Vətənə doğru gələr.
Zirvələrdən o enər,
Vətən üçün yenilər.
Vətən üçün yüksələr.
Düşmənə sinə gələr.
Xain uzanan əllər,
Məqamında kəsilər.
Bu böyük cəsarəti,
Söylə  görüm kim edər?
Əlirıza oğlu Heydər!
Əsil böyük bir öndər!
Ey böyük Pərvərdigar,
116
Bizə bir rəhbər göndər.
Azərbaycan deyəndə,
Deyək biz Ulu Öndər.
Ali rəhbər deyəndə,
Deyək biz rəhbər Heydər!
Sinəsi göynəyəndə,
O, Azərbaycan deyər!
Polad kimi əyilməz,
Düşmənləriysə yenər.
Əzib, qırıb məhv edər.
Xalqa qıymaz qəm, kədər.
Getməz əməyi hədər.
Vətən üçün, el üçün,
Kim can qoyar bu qədər?
Əlirıza oğlu Heydər !
Möhtəşəm Ulu Öndər.
Mənə bir rəhbər göstər,
Öz acısın unudub,
Xalqın acısın çəkər. 
Müstəqil dövlət istər !
Azərbaycan deyəndə,
Ürək kövrəlmək istər.
Söylə görüm kim sevər,
Vətənini bu qədər?
Əlirıza oğlu Heydər !
Uğurlu Ulu öndər !
Mənə bir insan göstər,
Olsun ilin adamı.
Mənə Gülüstan göstər,
Onu quran de hanı?
Mənə bir Quran göstər,
117
Əlimi ona basım,
Ey Azərbaycan xalqı,
Dostu-düşməni tanı.
Fəda etdi O canı,
Əsirgəmədi qanı.
Yaşadığı hər anı,
Sevdi Azərbaycanı.
Söylə görüm kim gedər,
Şərəfli yol bu qədər?
Əlirıza oğlu Heydər.
Rəhbər və Ulu Öndər !
  
                         
АЛИРЗА ОГЛЫ ГЕЙДАР
Для нас и есть великий дар,
Алирза оглы Гейдар,
Генерал - Улу Ондер.
Он сын своего народа
Перед ним одна дорога.
Выгнать всех врагов с порога,
Служить народу, вот дорога.
Народ судьбой ему обязан,
Он же Родине обязан.
Враг был сразу же наказан.
Он чекист, великий разум .
118
Принес народу он свободу,
Прошел через огонь и воду .
Поверь лукавить я не буду,
Стал он лидером повсюду.
Покажи мне человека,
Был чтоб человеком года.
Был из знатного он рода,
Но старался для народа.
Я поражен его талантом,
Для родины он был гигантом.
Славился своим контрактом,
Контракт « Века» был гарантом.
Живя он каждую минуту,
Он только Родиной дышал.
Вложил он каждую монету,
Конфликты миром он решал.
Он вождь народа, спору нет,
Можно смело говорить.
Рисуй художник, рисуй портрет
Рисуй , народу подарить.
Для нас неповторимый дар,
Алирза оглы Гейдар.
Великий вождь - Улу Ондер.              04.10.2015
119
ALİ BAŞ KOMANDAN 
Ver döyüş əmrı̇nı̇, ver, sənə qurban, 
Alı̇ baş komandan, Əlı̇yev İlham!
Neçə ı̇ldı̇r Xocalıdan axır qan, 
Bu facı̇ə çıxmaz olub yadımdan.
Qovaq düşmənlərı̇ can Qarabağdan, 
Azad olsun əbədı̇ Azərbaycan!
Ver döyüş əmrı̇nı̇, ver, sənə qurban, 
Alı̇ baş komandan, Əlı̇yev İlham!
Hazırıq uğrunda axıtmağa qan, 
Qurban olsun sənə candan əzı̇z can! 
Ey şanlı bayraq, Şuşamda dalğalan, 
Qalx ayağa, qalx qanlı Azərbaycan!
120
Ver döyüş əmrı̇nı̇, ver, sənə qurban, 
Alı̇ baş komandan, Əlı̇yev İlham!
Zəngəzur, Göyçə mahalı alınsın, 
Naxçıvan Azərbaycana calansın! 
Xan kəndı̇ndə böyük zəfər çalınsın, 
Atəşfəşanlıqdan göylər alışsın!
Ver döyüş əmrı̇nı̇, ver, sənə qurban, 
Alı̇ baş komandan, Əlı̇yev İlham!
Qacar qalasını bərpa eyləyək, 
İrəvan xanlığın yenı̇dən tı̇kək! 
Düşmənə rəhm eyləməyək, neyləyək? 
Orda multı̇kulturalı̇zm əkək.
Ver döyüş əmrı̇nı̇, ver, sənə qurban 
Alı̇ baş komandan, Əlı̇yev İlham!
Güc də səndədı̇r, qüvvət də səndədı̇r,
Yoxdur başqa alı̇, hamı bəndədı̇r.  
Nı̇cat səndədı̇rsə cı̇had məndədı̇r. 
Nə qədər kı̇, torpaqlar düşməndədı̇r,
Ver döyüş əmrı̇nı̇, ver, sənə qurban 
Alı̇ baş komandan, Əlı̇yev İlham!
Yazılsın tarı̇xə sərkərdə İlham! 
Əsrlər boyu uğrunda verək can! 
Əsgərlər alsınlar səngərdə ı̇lham! 
Qoşa qarısın İlham-Azərbaycan!
Ver döyüş əmrı̇nı̇, ver, sənə qurban 
Alı̇ baş komandan, Əlı̇yev İlham!
05 aprel 2016
121
Ə R D O Ğ A N
Azadlıq yağmuru tək, cümlə türklərə yağan,
Cumhur başkanımız var- Rəcəp Tayyip Ərdoğan.
Deyir yenmez Türkiyə, nə qədər ki, mən sağam,
Atattürk davamçısı - Rəcəp Tayyip Ərdoğan.
Deyir Türkə qardaşam, düşmənlərə mən dağam,
Mənim əfəndim, ağam - Rəcəp Tayyip Ərdoğan.
Müasir Osmanlıya, sənsən bu gün ərməğan,
Türkmənə etdin fəqan - Rəcəp Tayyip Ərdoğan.
Sanki bir günəş kimi, qaranlıqlardan doğan,
Aydınlığa çıxaran - Rəcəp Tayyip Ərdoğan.
Hürriyyətlə isladan, Türk dünyasına yağan,
Azadlıq yağmurudur - Rəcəp Tayyip Ərdoğan.
122
Mənə bir ər gösdərin, Rusun əlindən vuran,
Cəsarət nümunəsi - Rəcəp Tayyip Ərdoğan.
Sənin ey cumhur başqanı, vuran əlinə qurban,
Söyləyir cümlə Turan - Rəcəp Tayyip Ərdoğan.
Nədən için göynəyir, yeməmisənsə soğan?
Yedirəcək düşmənə - Rəcəp Tayyip Ərdoğan.
Edibdir səni Başqan, yeri-göyü yaradan,
Seçdin ağı qaradan - Rəcəp Tayyip Ərdoğan.
Yenməz türkün bayrağı, yenmə, dalğalan hər an,
Türkün yanan ocağı - Rəcəp Tayyıp Ərdoğan.
Onunçün sorun deyil, soyuq, şaxta, qar, boran,
Bayraq tək dalğalanan - Rəcəp Tayyip Ərdoğan.
Yaşa-yaşa, çox yaşa, nə qədər var canda qan,
Yaşayacaqsan hər an - Rəcəp Tayyip Ərdoğan.
İki söz, iki kəlmə vardır dilində hər an,
Türkiyə-Azərbaycan - Rəcəp Tayyip Ərdoğan!
Fəda olsun sənə can - Rəcəp Tayyip Ərdoğan!
                                                       29.11.2015 
123
ZƏLİMXAN
Bir az dözümlü ol, ölmə, Zəlimxan,
 Ölümün üzünə gülmə, Zəlimxan,
 Al qələmi, yaz kəlməni, Zəlimxan,
 Zəlimxanı zəif bilmə, Zəlimxan.
 Səni ayaq üstə  biz dinləmişik,
 Topla gücü, qalx ayağa, Zəlimxan.
 Allahdan can sağlığı diləmişik,
 Söykən Allah tək dayağa, Zəlimxan.
 Saxlamısan ağrını qəlbdə pünhan,
 Bu cür eyləyər əslində əsil xan.
 Əmr eylə hüzuruna gəlim, xan,
 Şərik olum dərdinə, ey Zəlimxan.
124
 Tələsmə bizləri sən tərk etməyə,
 Hələ doymamışıq səndən, Zəlimxan.
 Nə var ki, dünyadan çıxıb getməyə,
 Qal bir az da, getmə məndən, Zəlimxan.
 Şeirlərin dilimizə bələnib,
 Dağının başına qarlar ələnib.
 Həkimlər deyir qanın zəhərlənib,
 Zəhərdən də bir şeir yaz, Zəlimxan.
 Bu xəbərdən ürəyim qəhərlənib,
 Qəhərdən də bir şeir yaz Zəlimxan.
 Ömrümüzün atları yəhərlənib,
 Yəhərdən də bir şeir yaz, Zəlimxan.
 Neyləyirsən eylə, ölmə Zəlimxan.
 Bilirsənmi bizə necə lazımsan?
 Ürəyimdə ən hörmətli bir insan,
 Şərəfimsən, şöhrətimsən, Zəlimxan.
09.01.2016 
Z Ə L İ M X A N A
(Zəlimxan Yaqubun şeirinə nəzirə)
Söylə...Gözlərimdən axan gözyaşı,
Niyə Zəlimxana axıb tökülür?
Yığışıb başına qohum qardaşı,
Biz qəmli, o isə bizlərə gülür.
125
Gəlmişəm əlvıda deyim mən sənə,
Son dəfə əlimi tutub sıxsana.
Gəlib, buralardan bir də keçsənə,
Zəlimxan, dünyaya bir də baxsana.
Səni aparırlar, sənsə dinmirsən,
Sanki barışmısan son mənzilinlə.
Ürəyim nə çəkir, sən heç bilmirsən,
Aparıram səni, öz əllərimlə.
Əlim sənə çatmaz, məni bağışla,
Sən çox ucalmısan bu gün, Zəlimxan.
Gedirəm, çiynimdə əziz qardaşla,
Əymisən belimi bu gün, Zəlimxan.
Gedirəm bağışla, gözümdə yaşla,
Yaman kövrəlmişəm bu gün, Zəlimxan.
Ürəyimdə yekə, ağır bir daşla,
Yanına gəlmişəm bu gün, Zəlimxan.
Gedir o, dalınca su atma ana,
Getmir onun ruhu bizdən heç yana.
Cismin aparırıq biz son ünvana,
Ruhu bizimlədir, darıxma ana.
Kaş bu yuxu ola, qalxıb yuxudan,
Görəydik ki yazır yenə Zəlimxan.
Elə ən çoxu da məni qorxudan,
Sənin yoxluğundur, bu gün,  Zəlimxan.
10.01.2016 
126
POLKOVNİK KRYUÇKOV
Günəşli yatağındakı yanğında, 
qəhrəmanlıq göstərərək həlak olan Vyaçaslav Sergeyeeviç 
Kryuçkovun xatirəsinə.
Dözmədi ürəyi bu faciəyə, 
Başqa bir millətdən olsa da belə. 
Qorxutmadı onu yanan od, alov, 
Vyaçeslav Sergeyeviç, polkovnik Kryuçkov.
“Vixr-9”-un o komandiriydi, 
İnsanlara canı yanan biriydi. 
Qəhrəman biriydi, cəsur biriydi. 
Vyaçeslav Sergeyeviç, polkovnik Kryuçkov.
127
O,  yanğın söndürən gəmisi ilə, 
Etdi mücadilə “Günəşli” ilə. 
Güləşdi alovun pəncəsi ilə, 
Vyaçtslav Sergeyeviç, polkovnik Kryuçkov.
Əraziyə gələn ilk gəmisiylə, 
Bir neçə gün ağır iş rejimiylə. 
Heyran eyləyirdi o dözümüylə, 
Vyaçeslav Sergeyeviç, polkovnik Kryuçkov.
Xidməti zamanı halı dəyişdi, 
Səhhəti Kryuçkovun qəfil pisləşdi. 
Xəstəxanada dünyasın dəyişdi, 
Vyaçeslav Sergeyeviç, polkovnik Kryuçkov.
Dözmədi ürəyi bu faciəyə, 
Başqa bir millətdən olsa da belə. 
Ürəyini verdi o neftçilərə, 
Vyaçeslav Sergeyeeviç, polkovnik Kryuçkov.
Ona bir ad verin, qəhrəman adı, 
Bax belə olmalı Vətən övladı. 
Qoy qalsın millətin yadında adı: 
Vyaçeslav Sergeyeviç, polkovnik Kryuçkov.
128
 FİKRƏT QOCAYA 
Dəyərli şairimiz Fikrət Qocanın 80 illik yubileyinə
Nə gözəl yarasır ağ saçlar Sizə,
 Elə bil qar yağıb, uca dağlara.
 Nə qədər qar yağıb, çıxsa da dizə,
 O bir yaraşıqdır qoca bağlara.
 Nə gözəl yaraşır qocalıq Sizə,
 Elə bil nur saçır göylər yerlərə.
 Qaranlıq dəryada mayaksan bizə,
 Necəki mayakdır ulduz göylərə.
 Nə gözəl yaraşır şairlik Sizə,
 Sözünüz kəsərli, qələmsə iti.
 İnan Məcnun olub düşmüşəm düzə,
 Tapa bilməyirəm, lazımi beyti.
129
 Nə gözəl yaraşır təxəllüs Sizə,
 Qoca dünya kimi, Fikrət də Qoca.
 Atam, ucalığı öyrətdin bizə,
 Uca dağlar- qoca, Fikrət də Uca.
 Nə gözəl yaraşır yubiley Sizə,
 Səksən illiyiniz mübarək olsun.
 Tanrı çox görməsin şairi bizə,
 Həmişə yaşasın, hər an var olsun.
 Qoy bu qoca dünya şairin olsun,
 Ədəbi çeşməsi həmişə dolsun.
 Həmişə şad olsun, canı sağ olsun,
 Daim bu dünyada bizə yol olsun.
 Şair, yubileyin mübarək olsun.
Ş ƏR Ə F   O R D E N İ
 
Çox əziz və dəyərli şairimiz Fikrət Qocaya 
Yaxanı bəzədi şərəf ordeni,
Şair, mükafatın mübarək olsun.
Vətən səni sevdi, sən də vətəni,
Vətən torpağında daş gərək olsun.
Vətənpərvər vətəndaş gərək olsun.
130
Rəhbər verdi Sənin mükafatını,
Bu şərəf ordeni, qoy sənin olsun.
Xalq isə ucaltdı Sənin adını,
Ölkənin başında, baş gərək olsun.
Vətənpərvər vətəndaş gərək olsun.
Səninçün sevinir bütün el-oba,
Qoy göz yaşlarımız sevincdən olsun.
İnsan Vətən üçün atılsa oda,
Sevincdən gözlərdə yaş gərək olsun.
Vətənpərvər vətəndaş gərək olsun.
Sən Vətən oğlusan, elin qardaşı,
Bu Şərəf Ordeni halalın olsun.
Olmusan bizlərə könül sirdaşı,
İnsan öz elinə kaş gərək olsun.
Vətənpərvər vətəndaş gərək olsun.
Bu mötəbər günü, xoş hadisəni,
Qeyd eləmək lazım, mübarək olsun.
Dost-tanış yığışıb şad etsin Səni,
Şair süfrəsində aş gərək olsun.
Vətənpərvər vətəndaş gərək olsun.
 Şərəf Ordeniniz, mübarək olsun ! 
131
U Ş A Q    Ş E İ R L Ə R İ 
BÜDRƏMƏYƏSƏN
(O ğ l u m a) 
Nə qədər böyük olsan da,
Haqq önündə qul ol, oğlum! 
Xəyanət sənı̇ vursa da, 
Sən ədalətlı̇ ol, oğlum!
 
Ədalətə qul olasan! 
Xəyanətə xan olasan! 
Nə qədər hı̇rslı̇  olsan da! 
Xalqa mehrı̇ban olasan!
132
Nə qədər alı̇ olsan da,
Nə qədər dahı̇ olsan da,
Nə qədər varlı olsan da,
Sadə bı̇r ı̇nsan olasan!
Xalqının qulu olasan,
Haqqın düz yolu olasan! 
Mı̇zan tərəzı̇sı̇ təkı̇n,
Ədalət qolu olasan!
 
Dağ başında qar olasan. 
Görüm sənı̇ var olasan, 
Dünyada ən ədalətlı̇, 
Dahi hökümdar olasan!
Özünlə öyünməyəsən,
Heç zaman söyülməyəsən. 
Təkəbbürlü ı̇nsan kı̇mı̇,
Gözlərə görünməyəsən.
Vətənı̇nı̇ çox sevəsən,
Bayrağınla öyünəsən? 
Qarşısında dı̇z çökərək, 
Səcdəsı̇ndə görünəsən!
 
Kədərı̇nə üzüləsən,
Sevı̇ncı̇nə sevı̇nəsən. 
Sənı̇ görüm bu yolunda,
Heç zaman büdrəməyəsən!  
                                                         18.02.2016 
133
                                        FİDAN
Yazın ilk çağında, dostun bağında,
Bir gül pöhrələdi, Fidan adında.
Bu gözəl hadisə, bu gözəl məqam,
Martın üçü kimi qalıb yadımda.
Bənövşə ətirli bir yaz ayında,
Allahın verdiyi gözəl payın da,
Nə gözəl məqamı, nə gözəl yeri,
Elə bil üzürəm Tər-tər çayında.
Pöhrəmiz, gülümüz indi körpədir,
Fidanım bir qarış deyil hələlik.
Açılmamış güldür, hələ pöhrədir.
Allah ömür versə toyun görərik.
134
İllər ötüşdükcə Fidan böyüyür,
Ancaq adı kimi körpə görünür.
Ata fərəhlənir, ana sevinir.
Baba, nənə baxıb yaman öyünür.
On bir  yaşındadır mənim Fidanım,
Dostumun ürəyi, mənimsə canım.
Dedim, olarsanmı əminin qızı?
Dedi, Rizvan əmi, əlbətdə razı.
Götürüb əlimə çalaram sazı,
Toyunda oynaram on hava azı.
İki min dördüncü ilin o yazı,
Yadıma düşmüşdü Tər-tər avazı.
Bilirsənmi qızım nə demək, fidan?
Kök üstündə bitən bir budaq - fidan.
Qoca kökün üstə, bir cavan ümman.
Məchul gələcəyə, gözəl bir güman.
Yuxudakı fidan soruşdum nədir?
Dedilər xeyirə bir vəsilədi.
O bağda ki, çoxlu fidanlar bitir,
Sən demə ruzidir, bir xəzinədir.
Bu misralar sənə bir xatirədir,
Bütün Fidanlara bir hədiyyədir.
                                   
08 iyun 2015
135
GÜLAY
Gül kimi gözəldir, ay kimi aydın,
Bir körpə qızı var dostumun mənim.
Çox dəcəl bir qızdı, adı Gülaydı,
Canı, ürəyidi dostumun mənim.
Sap sarı saçları, ala gözləri,
Elə bil mələkdir Gülayım mənim.
Tam düz danışmayır hələ sözləri,
Amma çox şirindir mələyim mənim.
Qaçsa tutamaq olmur onu heç zaman,
Sap sarı pişikdir Gülayım mənim.
Əmi qakka versin sənə, gözəlim,
Ancaq işləməyir kələyim mənim.
136
Dostumun evinin nuru Gülayım,
Mənimsə sevimli, əziz qonağım.
Söylə gözəl bala, sənə nə alım?
Nə istəyir mənim Günəşim, Ayım?
Ataya hər zaman yanan qız olar,
Atasın çox sevir mənim Gülayım.
Atanın qeydinə qalan qız olar,
Hayıf ki, qızsızdır mənim sarayım.
Böyüyüb, əminin qızı olarsan? -
Deyə, soruşuram hərdən Gülaydan.
Deyir mənə çoxlu şəkər alarsan?
Əsirgəyərəmmi, şəkər Gülaydan?
Yuxumda Ay gördüm, soruşdum nədir?
Demə aydınlığa bir vəsilədir.
Bu şeir Gülaya Rizvan əmidən,
Atanın dostundan, bir hədiyyədir.
137
JALƏ
Elçin ocağında, payız çağında,
Tər çiçək açmışdı, Jalə adında.
Lalə ləçəyiydi yayın sonunda,
Yaz  bənövşəsiydi, payız ayında.
O,  iki min üçün xoş  payızında,
Düz sentyabrın on doqquzunda.
Nə gözəl bir məqam, nə gözəl bir an,
Tanrı yanılmamışdır öz payında.
Balaca Jaləmiz hələ körpədir,
Jalə heç bir damla deyil, ay bala.
Açılmamış güldür, hələ qönçədir,
Varmı şirinlikdə sənə tay, bala?.
138
Fəsillər ötüşür, illər ötüşür,
Hər il bir azca da böyüyür qızım.
Hər sentyabrda illər görüşür,
Payız dönüb olur baharım-yazım.
On üç yaşındadır bizim Jaləmiz,
Dünya gözəlimiz, qaşı qarəmiz.
Heçnə əsirgəmir atası ondan,
Neyləyək, ay Elçin, yoxdur çarəmiz.
Bülbül sarayının şahzadəsidir,
Lalələr bağının, şeh Jaləsidir.
Susayan güllərə  səhər çağında,
Bülbül naləsinin tək çarəsidir.
Jalə - bilirsənmi verir nə məna?
Şəbnəm şehi güldə, damladı, damla.
Gülün qönçəsində Jalə parıldar,
Zəm-zəm suyu kimi pak bir məqamla.
Yuxumda şeh gördüm, soruşdum nədir?
Dedilər ay şair, bu bir jalədir. 
Açıq-aydınlığa bir işarədir,
Paklığa, düzlüyə bir vəsilədir.
Bağda Jalə gördüm, sordum bu nədir?
Dedilər ki, şehdir, bir dəfinədir.
Gül şahzadəsinin başının tacı,
Güllərə Jalələr bir xəzinədir.
Bu misralar Sənə Rizvan əmindən,
Şair qələmindən bir hədiyyədir.    
                                                             18.10.2015   
139
JALƏ QIZIM
Ay mənim Jalə qızım,
Dərdlərimə çarə qızım.
Ata olsun sənə qurban,
Qaşları qarə qızım.
Ay mənim Jalə qızım,
Saçları şəlalə qızım.
Olmuşam məm sənə heyran,
Dəli divanə qızım.
Ay mənim Jalə qızım,
Gözləri piyalə qızım.
Zülfü bir rövşəni-seyran,
Saçar hər yanə qızım.
Ay mənim Jalə qızım,
Ləbləri al lalə qızım.
Edəcək rövşənə üsyan,
Mənə pərvanə qızım.
Ay mənim Jalə qızım,
Hicranı ah nalə qızım.
Edəcəkdir mənə dərdin,
Yenə həvalə qızım.
Böyüyüb Jalə qızım,
Yetərsə vüsalə qızım.
Hicrin salar atanı,
Qap-qara bir halə, qızım?
Ay mənim Jalə qızım,
Həm şəkərim, həm də duzum.
Sən şəfəqsən, mən isə,
Şəminə pərvanə qızım.
20 iyun 2016
140
XƏDİCƏM
(Dostum, qardaşım Ziyanın qızına)
Dünyaya gəlməyə tələsən qızım,
Dostumun ceyranı, mənimsə quzum.
Ömrümün bəzəyi, şəkərim, duzum,
Hamıdan gözəldir mənim Xədicəm.
Hər şıltaqlığına sözsüz  dözərəm,
Bağda qucağımda sənlə gəzərəm.
Deyir, Rizvan əmi, mən çox gözələm,
Doğurdan gözəldir mənim Xədicəm.
Bilirsənmi, qızım, kimdir Xədicə?
Bint Hüveynliddir qızım, Xədicə.
Həsənin, Hüseynin anası Zəhra,
Zəhranın anası  - qızım, Xədicə.
141
Analar anası qızım, Xədicə.
Peyğəmbər zövcəsi qızım, Xədicə.
Hamı onu sevir, bilirsən necə?
Ümmül Möminindir qızım, Xədicə.
Görən Xədicənin mənası nədir?
Vədədən tez doğan bir gün deməkdir.
Dünyaya gəldiyi yersə Məkkədədir.
Mayi-müqəddəsdir, mənim Xədicəm.
Əminin ürəyi, gözəl Xədicəm,
Şıltaqlıq eyləyən, dəcəl Xədicəm.
Ürəyimdə yeri özəl Xədicəm,
Gələcəyi zəngin, gözəl Xədicəm.
Yuxuda Xədicə görsən, sor nədir?
Deyərlər xeyirə bir vəsilədir.
Bu misralar sənə Rizvan əmindən,
ARQ-ın qələmindən bir hədiyyədir.                    
                                                         13 iyun, 20015
X Ə D İ C Ə
Dostum və qardaşım Ziyanın qızı gözəl Xədicəmin
7 yaşına
Necə gözəl qızdı balam Xədicə,
Əmisinin gözəl, göyçək balası.
Sanki qızıl güldür, yanağı qönçə,
Gül ətri əbədi qəlbdə qalası.
Ağıllı-kamallı qızdı Xədiçə,
Hamımızın doğma ürək parası.
Elə bil lalədir, qaməti incə.
Ləçəyi qırmızı, gözü qarası.
142
Necə də mehriban qızdı Xədicə,
Ananın ürəyi, atanın gözü.
İstədir özünü hamıya necə,
Arının balıdır, şəkərin özü.
Hər dəfə Xədicə bizə gəlincə,
Sevinir ürəyim, parlayır gözüm.
Hər dəfə bu şeytan qızı görüncə,
Qucağıma onu alıram özüm.
Adət eləmişəm bunu etməyə,
Qorxuram ay bala illər ötüncə,
Qucağa almağa gücüm yetməyə,
Əmi qocaldıqca, sən böyüyüncə.
Əminin ürəyi, gözəl Xədicə,
7 yaşın olur sənin bu gecə.
Yeddicə ili də yola verincə,
Qucağıma səni alacam necə.?
Sənin 14 yaşın, mənimsə 50,
Tutalımki sənə gücüm çatsa da.
Utanıb gəlməzsən qucuma bəlli,
Ürəyində buna meylin olsa da.
Odur ki, gəl səni alım qucuma,
Nə qədər ki, hələ ala bilirm.
Balaca əlini alım ovcuma,
Səni mən özümə bala bilirəm.
Ad günün mübarək, ey gözəl qızım,
İstədim qızıma bir şeir yazım.
Böyüyüb olasan hamıya lazım,
Ey mənim baharım, ey mənim yazım.
Yayılsın hər yerə şöhrətin şanın,
Qoy xalqına yansın daima canın.
Vətən üçün axsın damarda qanın,
Qüruru olasan Azərbaycanın!
                                                                    31.01.2016
143
ELŞADIMIZA
Nə yaxşı ki, bizim Elşadımız var,  
Baldı, şəkərdi bu, bilmirəm nədir. 
Elşad tək şip-şirin övladımız var, 
Şəkər istəyəndə, Elşadı gətir.
Nə yaxşı ki, bizim Elşadımız var, 
Nəfəs alır onla baba-nənəsi. 
Nə xoş ki, ailəmiz, övladımız var, 
Ancaq başqa şeydir nəvə nəfəsi.
Nə yaxşı ki, bizim Elşadımız var, 
Allah, onu görüm alma dərəndə. 
Özümüzə görə bir adımız var, 
Adım yaddan çıxır onu görəndə.
Elşadın şad günün bizlərə göstər, 
Qoy dərdiyi alma çürük olmasın. 
Onu ailəmizdə hamı çox istər, 
Dişləməyən onu gərək qalmasın.
144
Necə də yaraşır o, adımıza, 
Salıb uşaqlığı lap yadımıza. 
İşləyib sevgisi lap qanımıza, 
Ört, soyuq dəyməsin Elşadımıza.
Nə yaxşı ki, bizim Elşadımız var, 
Allah, göz dəyməsin Elşadımıza. 
Yaxşı bəxti olsun, iqbalı olsun, 
Pislik üz verməsin Elşadımıza.                11.12.2015   
 
KƏNAN
Bacımın oğlu, Kənan,
Danışa bilmır yalan.
Söyləsə yalan kəlam,
Qızaracaq o zaman.
Şirin, bal kimi balam,
Ona bir şəkər alam,
Sevinəcəkdir yaman.
San ki mələkdir, Kənan.
Sözünə sadiq qalan,
Sarı pişikdir balam.
Birinci verər salam,
Gülər üz, körpə balam.
Qənddən şirin, bal balam,
Darıxmışam səninçün.
Harda qalmısan, balam?
Tez-tez qonaq gəl bizə.
Ağıllı Kənan balam,
145
Hər şeyi qanan balam.
Seni hamı çox istər,
Başqası yalan, balam.
İstəyirəm həmişə,
Kənan balamla qalam.
Ş Ə H L A
Dostum Elşənin qızına
                                                
Dostumun evində, şahlar bağında,
Bir körpə doğuldu, Şəhla adında. 
İki min altının iyun ayında,
İsti yay günü tək qalıb yadımda.
Nə gözəl hadisə, nə gözəl məqam,
Sevincindən uçur göylərə adam.
İstərdim Elşənə muştuluq satam,
Sən demə bilirdi xəbəri, qaqam.
Qardaşa bir bacı gəlmişdir evə,
Ataya baş tacı gəlmişdir evə.
Baba-nənə onu yamanca sevər,
Dövlətdə dəvədir, övladda nəvə.
El-obada, gözəllər  tək-tək olar,
Qızların gözəli Şəhla tək olar.
Çox kəndləri vardır gözəl Ağdamın,
Poladlı kəndi tək, məhlə tək olar.
İndi Şəhlam mənim on yaşındadır,
Ataya bənzərlik göz-qaşındadır.
Sorsan ki, Şəhlanın yeri hardadır?
Atanın qəlbinin lap başındadır.
146
Qara eynək, başında kovboy papaq,
Meksikadan gəlmiş, elə bil qoçaq.
Müasir qız olub Şəhla qızımız,
Yoxdur onunçün evdə heç bir yasaq.
Bilirsənmi Şəhla sözü nə demək?
Göm-göy dəniz, mavi bir səma demək.
Şəhla- təmiz, gözəl, sanki bir mələk.
Yoxdur bu qızda bir biclik, bir kələk.
Röyada göy dəniz görəsən nədir?
Deyirlər xeyirə bir vəsilədir.
Bu şeir Şəhlaya Rizvan əmidən,
ARQ-ın qələmindən bir hədiyyədir.
Ş Ə H L A Y A
Əzizim gözü Şəhla
Dənizin üzü Şəhla
Şəhla gəlin köçərsə
Günümüz keçər ahla.
Əzizinəm çölüm var,
Həyətim var çölüm var.
Şəhlam məndən küsərsə,
Göz yaşından gölüm var.
Əzizinəm o toyda,
Qızın yoxsa nə fayda.
Dostumun qızı olub,
Toy-düyündü o tayda.
Əzizim Şəhla kimi,
Göy üzü Şəhla kimi.
Poladlı böyük kəntdi,
Gülablı məhlə kimi.
147
Əzizinəm gülüm var,
Bülbülüm var, gülüm var.
Şəhla kimi qızları,
Yetişdirən elim var.
Daş atdım gölə düşdü,
Söz dedim yerə düşdü.
Dostumun qızı oldu,
Xəbəri dilə düşdü.
Mən aşiqəm elinə,
Kəmər bağla belinə.
Şəhlam şirin danışır,
Ellər qurban dilinə.
BİBİMƏ
Bibi, bibi, can bibi,
Can sənə qurban bibi.
Çox sevirsən bizi, sən,
Zülfünə heyran bibi.
Əzizinəm bibimə,
Apar məni bibimə.
Bibim məni görəndə,
Nə qoyacaq cibimə?
Əzizim bibimgilə
Gedərəm bibimgilə.
Bibim məni çox sevir,
Qarşılar gülə-gülə.
148
Əzizinəm bibimçün,
Darıxaram bibimçün.
Gülünə həsrət qalan,
Bülbül ağlar gülüyçün.
Əzizim, bibim mənim,
Ürəyim, gözüm mənim.
Bibimi görən zaman,
Qurtarar sözüm mənim.
Bəxt yar olsun bibimə,
Söz var olsun bibimə.
Bütün malım-dövlətim,
Qurban olsun bibimə.
CANAVARIN QİSASI
Bayırda qar yağır, çovğun, borandır,
Küləklər canavar təkin uluyur.
Artıq hava qaralmışdı, torandı.
Körpə qızım çarpayıda uyuyur.
Səhəri itlərimlə ova çıxdım,
Canavar yuvasın asanca tapdım.
Ana canavarı tez güllələdim.
İtlər iki küçüyünü gəmirdi.
Bu dəfə çox gec gəlmədim mən evə,
Evdə, ovumla xeyli lovğalandım.
Arvada canavarı göstərirdim,
Uzaqdan bir canavar səsi duydum.
149
Bu dəfəki səs, adi səs deyildi.
Bu səsə hopmuşdu qüssə, qəm, kədər.
Növbəti günümün səhəri iydi,
Səs gəldi məni oyadana qədər.
Çarpayıdan sıçrayıb çölə qaçdım,
Göz önündə vəhşi bir səhnə vardı.
Gözümü yumaraq bir daha açdım,
Qarşımdakı bir erkək canavardı.
İt zəncirdə idi, zəncir də qısa,
Uzun olsa da, nə faydası vardı?
Dayanaraq canavarın yanında,
Qızım quyruğu ilə oynayırdı.
Əlim-qolum sınıb, yanıma düşdü.
Qızım təhlükəni anlamayırdı.
Gözlərimiz bir-biriylə görüşdü,
Canavar gözünü ayırmayırdı.
Anladım, ailənin başçısı odur.
Pıçıldadım ona, qızıma dəymə.
Yaxşısı budur ki, gəl məni öldür,
O hələ körpədir, gəl onu yemə.
Qarşısında kövrələrək ağladım,
Qızım dedi: ata nə olub sənə?
Qaçıb bir əllə qızı qucaqladım,
Öz canımı canavara saxladım.
Canavarsa bizi rahat buraxdı,
Nə mənə toxundu, nə də qızıma.
Öldürdüyüm ailəsinin qisasın,
Canavar məndən, bax beləcə aldı.
Canavar qisasını qansız aldı,
Göstərdi ki, mən səndən güclüymüşəm.
Öz acısın mənim canıma saldı,
Anlatdı ki, mən körpə öldürmüşəm.
28.10.2015   16:06
150
LAKİN,  YOXİYDİ  ZAMANI...
Əsərimin qəhrəmanı,
Uşaq saymışdı zamanı.
Hələ özü çox cavandı,
Qocalığa pul yığardı.
 Pulları banka qoyardı,
Az bir qismiylə doyardı.
Qəpiyin qədrini bilsən,
Demək həyatda kişisən.
Arvada heç gül almazdı,
Uşaqlara tort qıymazdı.
Arvad çox da deyinməzdi,
Ərə söz deyə bilməzdi.
Hərdən zarafatiylə,
Deyərdi öz ərinə.
Yaşayıram, bilirsən,
Mən Hacıqaraiylə.
Ərsə deyirdi, arvad,
Olma belə narahat.
Yaşayacağıq rahat,
Qocalanda, ay arvad.
Sonra anlayacaqsan,
Mənim nə etdiyimdən.
Minnətdar olacaqsan,
Qocalanda ürəkdən.
Belə keçdi cavanlıq,
Yaman amansız zaman.
Heç durmadı bir anlıq,
Zaman vermədi aman.
151
Arvad xəstələnərək,
Cavan rəhmətə getdi.
Uşaqlar böyüyərək,
Evlənib, ərə getdi.
Həyat yel kimi əsdi,
Onun yanından keçdi.
Ürək söylədi, bəsdi,
Sənin zəhmətin heçdi.
Kişi baxdı güzgüyə,
Gördü cavanlığını.
Gördü sanki özgəyə,
Vermiş cansağlığını.
Tək qalmışdı həyatda,
Milyonlarla bərabər.
Qalmışdı cavanlıqda,
Arvadıyla sərasər.
Söylədi ki, neynirəm,
İndi bu milyonları?
Kaş ki, arvad-uşağa,
Xərcləyəydim onları.
Xərclədiyin zamanı,
Almaq olmur heç zaman.
Bilmə yaxşı yamanı,
Zaman verməyir aman.
Yaşa necə alınır,
Hər şey pula satılmır.
Xatirələr anılır,
Heç də pulla satılmır.
Əsərimin qəhrəmanı,
Uşaq saymışdı zamanı.
Variydi hər cür imkanı,
Lakin yox iydi zamanı...                      25.01.2016
152
KİÇİK BİR ƏHVALAT
Ata işdən gəlir yorulmuş halda,
Evin qapısından içəri girir.
Beş yaşlı övladı darıxmış halda,
Tez ataya tərəf qapıya gəlir.
Ata qucağına alır oğlunu,
Öpüb də oğlunu bağrına basır.
Uşaq qucaqlayıb ata boynunu,
Ataya beləcə bir söhbət açır.
Deyir, gözəl atam, sevimli atam,
Gəl səninlə birgə gəzməyə çıxaq.
İsdəyirəm sənlə şəhərə çıxam,
Bir yerdə səninlə dənizə baxaq.
Ata işdən sonra bərk yorulmuşdu,
Bilmirdi oğluna nə desin ata.
Yuxusuz gözləri lap saralmışdı,
İstəyirdi gedib, bir azca yata.
Ata çantasından kağız çıxartdı,
Dünya xəritəsi idi bu kağız.
Başladı cırmağa ata kağızı,
Cırıb, övladına sarı uzatdı.
Bir ovuc kağızı verib oğluna,
Dedi bu dünyadır, sən bilməlisən.
Ata övladını aldı qoluna,
Dedi bu dünyanı düzəltməlisən.
Cırıq kağızları bir yerə yığsan,
Dağılmış dünyanı düzəltsən əgər,
Demək qəhrəmansan, demək oğulsan.
Ata da səninlə gəzməyə gedər.
153
Uşaq sevinərək aldı dünyanı,
Aldı da apardı öz odasına.
Səsi bürümüşdü onun hər yanı,
Uşaq qovuşmuşdu öz dünyasına.
Ata fikirləşdi oğul yığınca,
Bir ovuc kağızı, düzgün bir yerə,
Dincələr bir azca, yatar bir azca,
Bununla da ona, vaxt bir az verə.
Təzə oturmuşdu ata divanda,
Bir neçə dəyqə də keçməmiş hələ,
Uşaq, otağından çıxdı o anda,
“Düzəltdim dünyanı! Düzəltdim!” - deyə.
Sevinc ilə baxdı o atasına.
Ata durub gəldi oğlun yanına,
Təəcüb ilə baxdı o balasına,
Oğul çəkdi onu öz odasına.
Yerdə xəritəni yığılmış görüb,
Təəccüblənmişdi çox yorulmuş ata.
Dünyanı tezliklə “düzəlmiş” görüb,
Mat-məəttəl qalıb soruşmuş ata.
- Nə tez düzəltmisən Dünyanı bala?
İnana bilmirəm istedadına.
Qismət olmamışdır bu tezlik ilə,
Dünyanı düzəltmək heç bir oğlana.
Övlad gülə-gülə dedi ataya:
- Dünyanın dalında bir insan vardı,
Birinci insanı düzəltdim, ata.
İnsan düzəlincə, dünya düzəldi.
Çox sadə işimiş sən demə, ata.
İnsan düzəlincə dünya düzəldi.
İndi dur gəl gedək gəzməyə, ata.
İnsan gözəldirsə, dünya gözəldir.
                                              27.09.2015   
154
NİGARANAM, GÖRƏN ANAM NECƏDİ?
Gecə yarı, saat üçü ötəni,
Telefon zəngi silkələdi gecəni.
Durub dəstəyi aldım bir təhəri,
Anamıymış sən demə zəng edəni.
Soruşdum, - Ay ana nə olub sənə?
Nəyə görə yatmayırsan sən hələ?
Yatmış idim, narahat etdin yenə...
Yenəmi zəng etmisən elə-belə?
Ana doluxsunub kövrək bir səslə:
- Sən də narahat etdin məni yaman,
Düz qırx üç il bundan qabaq, həvəslə,
Səni dünyaya gətirdiyim zaman.
Dözərək hər cür narahatlıqlara,
Gətirdim mən səni gözəl dünyaya.
Gecə yarı dəhşətli ağrılarla
Çox əziyyət verdin, oğul, anaya.
Bağışla, bilirəm artıq gecədir,
Doğum günün, oğlum, mübarək olsun.
Dedim görən körpə balam necədir?
Get yat, oğlum, gecən xeyirə qalsın.
Telefon dəstəyi əlimdə qaldı.
Doğurdan da doğulanda gecəydi?
Yaşlar yumurlanıb, gözümdə qaldı,
Nigaranam, görən anam necəydi?
Heç adam da qışqırarmı anaya,
Dünyaya gəlmişdim mən gecə yarı.
Bu gecə yenidən gəldim dünyaya,
Bir daha incitmə ananı barı.
155
İndi yəqin anam yaman kövrəlib,
Doğurdan da bu nə kövrək gecədir.
Qızlar köçüb, oğul çoxdan evlənib,
Nigaranam görən anam necədir.
Nigaranam görən anam necədir?
22.09.2015   02:56
HALAL MALA BİR DƏ HARAM 
QATMADI
(Nə tökərsən aşına, o da çıxar qarşına)
Qədim zamanlarda bir kişi varmış, 
Arvadı nehrədə yağ çalxalarmış. 
Kişisə bu yağdan kündə yaparmış, 
Qonşudakı bakkalçıya satarmış.
Bu yolla ailəsin dolandırarmış, 
Ailəsinə yemək-içmək alarmış. 
Beləliklə günü-günə calarmış, 
Arvad da kişidən razı qalarmış.
Günlərin bir gününə nur ələnmiş, 
Baqqalçı kündələrdən şübhələnmiş. 
Aldığı bu kündələr sən deməmiş, 
Kilodan yüz qram əksik qəlibmiş.
156
Kişi hər gün baqqalçıya qələrmiş, 
Hər gün baqqalçıya yağ gətirərmiş. 
O günü də baqqalçıya gələndə, 
Baqqalçı da kişiyə bərk hirslənmiş.
Üzünü kişiyə tutaraq demiş: 
Bu nədir, kündələrin əskik gəlmiş, 
Artıq məndə səbr-qərar tükənmiş, 
Etməyəcəm səninlə alış-veriş.
Götür yağlarını buradan sürüş!
Kişi başın aşağı salıb, demiş: 
Çəkmək üçün çəki daşım yoxiydi, 
Oğlum sizdən bir kilo şəkər almış, 
Həmin şəkər tərəzimə daşiydi.
Başqa mənim bir qüsurum yoxiydi.
Bakkalçı bu sözlərdən çox utandı, 
Bu cavabdan utanc dolu dərs aldı. 
Pulun verib, kişini yola saldı, 
Tərəzidə bir daha aldatmadı.
Halal mala bir də haram qatmadı.
 
22.02.2016   19:15
157
QURBAN BAYRAMI
Yetişdi qan zamanı,
Gəldi Qurban bayramı.
Qurban kəsmək məqamı,
Qoyun axtarır hamı.
Qoyun basıb hər yanı.
Qurbanda Qurban kişi,
Gözləmişdi qurbanı.
İstədi qurban kəsə,
Dəvə də kəsə bilməsə,
Bir dənə qoyun kəsə,
Ehsan edə hər kəsə.
Dəvə Şirvan elində,
Qoyun ceyran belində.
İstədi qurban kəsə,
Pul azıydı əlində.
Qurban dondu yerində.
Yoxsa qoyun bahaydı,
Onun doğma elində?
Məhlə onu gözləyir,
Evdə qız da, gəlin də.
Gəlmək istərdi evə,
Qurban, qurban əlində.
Yaxşı papağı vardı,
Sadə qurşaq belində.
Pul çatmırdı əlində.
Çıxartdı papağını,
Uzatdı alverçiyə,
Pul papağın içində.
158
Neyləsin Qurban kişi?
Qurban ceyran belində,
Ceyran Şirvan elində,
Dəvə dəlləklik edər,
Demə qurban günündə.
Verdi pulun, papağın,
Kəsdi Qurban qurbanın.
Olmuşdu bu gün üzü,
Lap ağ qara Qurbanın.
Nə olsun ki getmişdi,
Papaq qara Qurbanın.
Olsun min qara papaq,
Sizə qurban, Qurbanım.
Allah qəbul eləsin,
Qurbanını qurbanın.
Canını sağ eyləsin,
Papaq satan Qurbanın,
Qurban alan Qurbanın.
Arzum budur bu gündə,
Qurbanlığın qiyməti, 
“Ağ” olmasın bu eldə,
Qurbanın qoyun olsun, 
                         pul olsun, 
Papaq olmasın bu eldə.
2002
159
F Ə L S Ə F İ   DÜŞÜNCƏLƏR
Dünyaki  var -  səbəblər,  nəticələr dünyasıdır,
Allahın  hökmünü  əks  etdirən bir aynasıdır.
Bilmirəm,  bu dünya hər  insanın  öz  röyasıdır,
Yoxsa,   əslində   röyalar   insanın  dünyasıdır?
F I R L A N I R
Bilirsən bu dünyanın nəyindən xoşum gəlir?
Dünya bir an da olsun, dayanmadan fırlanır.
Hamı mütləq yorulur, hamı yatır, dincəlir,
Dünya heç yorulmadan, harasa dığırlanır.
Hara gedir bu dünya, hara belə fırlanır?
Bilən varmı görəsən bu güc hardan alınır?
Görən niyə yorulmur, niyə durmur, dayanmır?
Görən niyə dayanıb, o əksinə fırlanmır?
Çox qəribədir dünya, nə yatmır, nə oyanmır.
Pərvanətək dolanıb günəşin ətrafına,
Günəşin alovundan nə alışmır, nə yanmır,
Fırlanmaqla tuş gəlir, Tanrının insafına.
Bilirsən bu dünyanın nəyindən xoşum gəlir?
Necə fırlanırdısa o Günəşin başına,
Əsrlər ötüşsə də, eləcə də fırlanır.
İşinə sadiq qalır !                                     14.11.2015
160
G Ü Z G Ü
Ey dostum, hərdən bir, güzgüyə bir bax.
Bax gör ağarıbmı qara saçların?
Bax gör ötüşübmü, laçın vaxtların?
Bax niyə çatılıb, sənin qaşların?
Bəlkə bir ağrıyan yerinmi vardır?
Bəlkə ağ saşların qorxudur səni?
Uca dağların da zirvəsi qardır.
İncitmə çatılan qaşınla məni.
Güzgü göstərəcək bizi necə var,
Ağıqsa - ağ kimi, ya qara kimi.
Onun göstərmək tək bir xisləti var,
Qaranı qara tək, ağı -  ağ kimi.
Ey dostum güzgüdə, bir özünə bax,
Gör necə qocaldıb bu həyat səni?
Qoy durum yanında, bir mənə də bax,
Görürsən? Sənin tək qocaldıb məni.
Zaman amansızdır hamıya qarşı,
Güzgü həqiqəti söyləyəcəkdir.
Zamanla ötüşür, ömür yarışı,
Sanma ki, o bizi gözləyəcəkdir.
Həyat rəhimsizdir, hamıya qarşı,
Güzgü bunu bizə, göstərəcəkdir.
Göstərib üzlərdə bizə qırışı,
Sonda hamımızı kövrəldəcəkdir.
161
Neçə il səninlə dostluğumuz var?
Sən mənim güzgümsən, mən sənin güzgün.
Güzgüylə arada nə məsafə var?
Sən mənə düzgünsən, mən sənə düzgün.
25.10.2015
HAMI BU DÜNYAYA ÖLMƏYƏ GƏLİB
Hamı bu dünyaya nəyçünsə gəlib,
Hamı bu dünyaya hardansa gəlib,
İnsan bu dünyada olarsa qərib -
Bu fani dünyaya bəs hardan gəlib?
Bilirsən, insanlar haradan gəlib?
Deyirlər ilk insan cənnətdən gəlib.
Bilmirəm bu insan qürbətdən gəlib,
Yoxsa, qürbət yerə cənnətdən gəlib?
Bəlkə də, nə bilmək -  fürsətdən gəlib.
Yaradana məxsus qüdrətdən gəlib.
Bəs nə məqsəd ilə, nə üçün gəlib?
Çün yəqin etməli hər gələn qərib.
Bu dünyaya, elə-belə gəlməyib.
Kim cavabın tapsa olacaq qalib.
Olma bu dünyada dövlətə talib.
Hamı bu dünyaya ölməyə gəlib !
162
B O R C
Dünyadan həyatı borca almışam,
Vaxtında borcumu verəcəm deyə.
Hələ də dünyaya borclu qalmışam,
Borcluyam həm yerə, həm də ki, göyə.
Borcumu verməyə hazır durmuşam,
Əyilməm nə yerə, nə də göylərə.
Borcu ödəməyə boyun olmuşam,
Ruhumu göylərə, cismimi yerə !
  07.03.2016 
QORXURAM
Qorxuram dünyaya bir zaman gələ,
İnsanlar yaşaya, insanlıq ölə.                                             
                                                                                  B. Vahabzadə
Qorxuram dünyaya elə şəxs gələ,
Belə zalım dünya görməmiş hələ.
Qorxuram fəryadlar göyə səslənə,
Göylərdən də kömək gəlməyə yerə.
Qorxuram elə bir savaş düzlənə,
İki qardaş gələ üz-üzə yenə.
Ədalət-xəyanət davası düşə,
Xəyanət yaşaya, ədalət ölə.
163
RUHUN PÜNHAN QOXUSU
Son zamanlar həyatla,
Yan-yana qaçıram mən.
Həyatla cüt qanadla,
Göylərə uçuram mən.
Yaşlandıqca həyatın,
Dilini öyrənirsən.
Alı kimi Qıratın,
Sirrini bilməlisən.
Hət da evdə pişiyin,
İstədiyin bilirsən.
Onun nə istədiyin,
Anlayıb, dərk edirsən.
Hər hərəkətlərinə,
Onun fikir verirsən.
Sehirli gözlərinə,
Tez-tez diqqət edirsən.
Pişiyim yaxınlarda,
Bir sirr açmışdır mənə.
Pişik saxlayanlar da,
Bunu deyərlər sənə.
Evdə uzanan zaman,
Pişik qonur sinəmə.
Yuxuya getdiyim an,
Yaxınlaşmayır mənə.
Elə ki, ayılıram,
Yenə qonur sinəmə.
Bir hikmət anlayıram,
Ərz eyləyim mən sənə.
Mənə elə gəlir ki,
Pişik ruhu hiss edir.
O çox gözəl bilir ki,
Ruhum harasa gedir.
164
Bizi ruhla tanıyır,
Bu möcüzəvi heyvan.
Kim ki pişik saxlayır,
Hiss edir bunu hər an.
Ruhun iyimi vardır?
Bunu bilməyir insan.
Yoxsa rəngimi vardır?
Görürmü ruhu heyvan?
Sənə bir sirr açacam,
Ruhun iyi var, deyəsən.
Ruha tərif yazacam,
Cana girifdar, deyəsən.
Bədənimiz ruh ilə,
Leyli və Məcnun deyəsən.
Onların sevgisinə,
Gərək sən əhsən deyəsən.
Yuxuda ruhum olar,
Aşiqi-məst qeyrisinə.
Ayılıb sadiq qalar,
Məcnunum öz  Leylisinə.
Dolanar bədən yatınca,
Dünyanın hər yanına.
Fəqət bədən ayılınca,
Dönəcəkdir canına.
Ruhumuz Məcnun olub,
Leyli isə can deyəsən.
Ruh axıb cana dolub,
Cansız o üryan deyəsən.
Sənə bir sirr açacam,
Ruh yuxusu var deyəsən.
Belə dastan yazacam,
Ruh qoxusu var deyəsən.     
09.02.2016 
165
TƏLƏSİRİK
Tələsirik söyünməyə,
Kaş kədərlər bilinməyə.
Tələsirik cəhənnəmdə,
Günahlarla döyülməyə.
Tələsirik görünməyə,
Tələsirik sevilməyə,
Bir az Allah sevən kimi -
Başlayırıq öyünməyə.
Tələsirik böyüməyə,
Alışırıq biz sönməyə,
Faniliyi görə-görə,
Tələsirik biz ölməyə.
01.03.2016
QOCA DAĞDAĞAN AĞACIM
 Səhərdən təəccüblə sənə baxıram,
 Bu geniş dünyada mən darıxıram.
 Nə qədər həyatda səhv buraxıram,
 Varmı səhvin sənin, qoca ağacım?
 Gəzirəm ürəyim istəyən yeri,
 Gəzirəm irəli, gəzirəm geri.
 Durmusan burada yüz ildən bəri,
 Darıxmayırsanmı, qoca ağacım?
 Sanıram ki məndən xeyli güclüsən,
 Biz ikiüzlüyük, sən birüzlüsən.
 Payızdır, yarpağını büzdürmüsən,
 Qışda tökəcəksən, qoca ağacım.
166
 
Buna dözəcəksən necə, ağacım?
 Darıxmırsanmı sən gecə, ağaçım?
 Almırsan gecəni vecə, ağacım,
 Gecədən ucadır, qoca ağacım.
 Qədəmin sabitdir, mələklər kimi,
 Əsir budaqların küləklər kimi.
 Özünsə durmusan dirəklər kimi,
 Budağa gərəksən, qoca ağacım.
 Gəl səni bağrıma basım, ağacım,
 Səsinə bir qulaq asım, ağacım.
 Dərdimi qolundan asım, ağacım,
 Dərdimə gərəy ol, qoca ağacım.
 Nə qədə qocalar yola salmısan,
 Özün də qocalıb, qoca qalmısan.
 Qollara bağlanıb, qada almısan,
 Sənin qadan alım, qoca ağacım.
 Dağdağan ağacım, uca dağ təkin,
 Bir ağır söz kimi, ağırdır çəkin.
 Qoy sənin yanında bir fidan əkim,
 Kölgəndə böyüsün, qoca ağacım.
 Bəs hanı elimin qoca ağacı,
 Olsun millətimin başının tacı.
 Qorusun xalqını, doyursun acı,
 Hanı bəs, elin dağdağan ağacı ?
                                                      09.01.2016   
167
QAYTAR  MƏNİ  DÜZ  DÜNYAYA, 
AY  ALLAH!
Qəfildən biz göz açmışıq həyata,
İstəmədən gəlmişik bu dünyaya.
Qəfil də göz bağlayaraq həyata,
İstəmədən köçürük o dünyaya.
Gəlib getməyimiz icbaridirsə,
Varmı görən seçımımız, a dünya?
Getməyimiz bizim məcburidirsə,
Gəlməyimiz labüddürmü, a dünya?
Heç olmazsa göstərəydin həyatı,
Soruşaydın gəlmək istəyirsənmi?
Hə desəydim, etməziydim günahı,
Günah etməyimi gözləyirsənmi?
Soruşmadan atdın bizi odlara,
Barı bəxş edəydin xoşbəxt həyatı.
Möhtac etdin doğmaları yadlara,
Neyləyirəm belə bədbəxt həyatı?
Heç hesab aldınmı özün-özündən,
Bu həyatda nə gəzirəm görəsən?
Heç düşdümü həyat sənin gözündən?
Niyə həyatdan bezirəm görəsən?
Nə günahın sahibiyəm, ay Allah?
İstəmədən gəlmişəm bu dünyaya.
Səbr eyləyə bilməyirəm, ay Allah,
Yamanca salmısan məni bəlaya.
Ədalətsizliyə dözə bilmirəm,
Torpaqlarım gedib əldən, ay Allah.
Nə edirsən, səbr edirəm, dinmirəm,
25 il səbr olarmı, ay Allah.?
168
Günahsız insanlar məhv olub gedir,
Körpə uşaqlara mərmi tuş gəlir.
İnsanlar bir-birlərini məhv edir,
Ana fəryadları ərşə yüksəlir.
Bilmirəm bu nə zaman, nə dönəmdir,
Bir xoş sifət, bir gülər üz görmürəm.
Bəlkə mən ölmüşəm, bu çəhənnəmdir?
Bəs niyə əcdadlarımı görmürəm?
Var bu dünyada çox çənnət məkanlar,
Yaşayırlar orda avropalılar.
Deyil bəlkə düz yolda müsəlmanlar?
Niyə bəs cənnətdən qovulubdular?
Gətirmisən bizi bu dünyaya Sən,
Yola salacaqsan o dünyaya Sən.
Ey dünya müsəlmana cəhənnəmsən.
Müsəlmansansa, deməli mənnənsən.
Mən əyri dünya adamı deyiləm,
Qaytar o dünyaya məni, ay Allah.
İstəmirəm bu dünyada əyiləm,
Qaytar məni düz dünyaya, ay Allah.
25.01.2016 
BU DÜNYANIN YORĞUNLUĞU
Bu dünyanın yorğunluğu, o dünyada çıxa bilməz,
Axirətin bir başqa cür yorğunluğu vardır əlbət.
 Yetişmişin dura-dura kalın heç vaxt düşə bilməz,
 Qiyamətdə olmayacaq  kimsədəsə  axır fürsət.
 Bu dünyanın yorğunluğu, canım-gözüm, heç vaxt bitməz,
 Aparacaq sellər bizi, çəkdirəcək min bir zillət.
169
 Yaxşılıq et, at dəryaya, Xaliq bilər, balıq bilməz,
 Dünyanın hər zillətinə, Tanrıdan vardır ədalət.
 Gərki bəxtin hey ağlayar, uzun müddət gülə bilməz,
 Demək lap çox yaxındadır haqqın olan o səadət.
 Dünya ağlı-qaralıdır, qarasız ağ ola bilməz,
 Hər gecənin gündüzü var, zirvəsiz dağ ola bilməz.
GÜNAHLAR
 Elədiyin günahlar, bir vəfalı it kimi,
 Nə qədər azdırsan da, gəlib tapacaq səni.
 Sənə sahib günahlar, sanki köhlən at kimi,
 Hayqırıb kişnəsən də, minib çapacaq səni.
 Sənə doğma günahlar, sanki sənə yad kimi,
 Hər dəfə üzləşsən də, tanımayacaq səni.
 Səni satan günahlar, bir alverçi zad kimi,
 Ucuz qiymətə alıb, baha satacaq səni.
 Sənə məhrəm günahlar, kəbinli arvad kimi,
 Hər səhər durub işə yola salacaq səni.
 Bu solaxay günahlar, dağ yaran Fərhad kimi,
 Sağ kimi soldan deyil, sağdan vuracaq səni.
 Eh günahlar, günahlar, adamı belə haqlar,
 Hər görən, hər eşidən, üzə vuracaq səni.        28.01.2016   
170
QARA  ZÜLMƏT
Şama meyl eyləyən pərvanəyə bax,
Birinci zülmətdir, sonra isə  - ağ.
Bütün çalarları qarışdır bir bax,
Qara alınacaq, ağ olmayacaq.
Rəng çalarlarına bir nəzər yetir,
Ağdan heç vaxt qara çıxarmaq olmur.
Ağla qara rəngi qarışdır götür,
Qara məğlub olmur, ağ məğlub olur.
Qaradan ağ rəngi çıxarmaq olur,
Ağdan isə qara çıxarmaq olmur.
Qara gözü yormur, ağ isə yorur,
Rənglər içrə qara birinci durur.
Bütün möcüzələr qaranlıqdadır,
Zülmətdə gizləmiş sirləri Allah.
Torpaqda gizlənən toxum hardadır?
Qaranlıq görməsə, cücərməz vallah.
Hamının əvvəli qaranlıq olub,
Sonda qaranlığa qayıdacağıq.
İlk kəs ürəyimiz zülmətdə vurub,
Son kəssə vuranda oyanacağıq,
Yenə də zülmətə qayıdacağıq.
Sirlərlə dolu ərş, zülmət içində,
Yerlə Ay və Günəş, zülmət içində.
Yaranıb kainat zülmət içində,
Hətda nur və şəfəq zülmət içində.
Birinci qaradır, ikinci ağdır,
Qara əbədidir, ağ hələ sağdır.
Nə qədər ağ vardır, sirlər ayandır,
Qara həqiqətdir, ağsa yalandır.
171
Qara əbədidir, ağ isə ani,
Qara qiyamətə, vallah qalandır.
Qara daimidir, ağ isə fani,
İndi deyin görək, hansı yalandır?
Qədr gecəsində gəlibdir Quran,
Yerlərə mələklər enibdir o an.
Günəş harda idi, söylə o zaman?
Yoxsa həqiqətdən qorxmuşdu yaman ?
Qara doğulmayan - ağ doğulandır,
Qara qovulmayan - ağ qovulandır.
Qara tükənməyən - ağ tükənəndir.
Qara enilməyən - ağ eniləndir.
İndi söylə görüm, hansı yalandır?
Qaramı yalandır, ağmı yalandır?
Qaramı yamandır, ağmı yamandır?
Qaramı qalandır, ağmı qalandır?
Əvvəl düşünürdük tərsinə yəni,?
Qara məhv olacaq, ağsa qalandır?
Bu mülahizələr bəlkə yalandır,
Qiyamətə yalnız qara qalandır?.
Dünyanın axırı çatan zamandır.
Ağın axırına çıxan zamandır.
Ağmıdır dostumuz, yoxsa ki, qara?
Bu suala cavab sizə qalandır?
Ağmıdır müqəddəs, yoxsa ki, qara?
Ağmıdır boş, əbəs, yoxsa ki, qara?
Ağmı olmaq gərək, yoxsa ki, qara ?
Bu suallar məni aparır hara?
Qaralarmı salıb hamını zara?
Yoxsa ağ qaranı salıb bezara?
Deyirlər ki, Allah hər şeydən böyük,
Qaradan da böyük, ağdan da böyük.
172
Ədalət ağdırsa, qara deyilsə,
Bəs niyə yaratdı qaranı böyük?
Bəs niyə qara yox, ağ oldu dönük?
Ədalət balaca, xəyanət böyük.
Anlamıram heç nə, bağışla, Allah.
Bu nə düşüncələr, ey Pərvərdigar?
Qara qiyamətə qalacaq, Allah?
Sənə qiyamətdən şikayətim var!
ÖLÜM...
Hər şey qaydasında ikən,
Birdən, qəfil gəlir ölüm.
Həyat dərin məna ikən,
İtirir mənanı ölüm.
İçim özümü yandırır,
Özgəsin öldürür çölüm.
Şekspir yerində deyib,
Olum və yaxudda ölüm.
Ölmək üçün doğulmuşam,
Bəlkə doğulmaqçün ölüm?
Doğulub, əziyyət çəkib, 
Çabalayıb, sonda ölüm.?
Ədalətmi, bu de görüm?
Yaşayaraq ailə qurum, 
Həyat daşından ev hörüm,
Nəvə, nəticələr görüm,
Sonda ölüm.?
Seriyaldırsa həyatım, 
Bu nə hissə, bu nə bölüm?
173
Sonda ölüm.?
Nə cür şeydi bu, de görüm?
Əvvəl olum, sonra ölüm.
Ölmək üçün olmak gərək.
Olmasaydı əgər olum, 
Nəkarəydi görən ölüm.
Şekspir əla söyləyib,
Olum sonra ısə ölüm.
Olmasaq olarmı ölüm?
Varıq ki, var olub ölüm.
Yoxdan olmaz ikən ölüm,
Vardanmı gəlir bu ölüm?
Hardanmı gəlir bu ölüm?
İlahi nemətdir ölüm.
Hamıya qısmətdir ölüm.
Qardaşdılar olum və ölüm
Tanrıdan gələrmiş olum
Tanrıya aparan ölüm.
Əvvəl  olum,
Axır ölüm.
Arasında həyat görüm.
Həyat deyırəm, mən ölüm.
Pisi də əzizdir, sən öl !                              2011
174
TA  QİYAMƏTƏ  QƏDƏR
Qaranlıqdan şikayət edincə, sən,
Bəlkə qaranlıqda şam yandırasan?
Dayanıb zülmətin qabağında sən,
Bəlkə məşəlləri odlandırasan?
Sevgin ilə gözəlliklər yaradıb,
Bir aydınlıq gətirəsən zülmətə.
Ürəklərdə mərhəməti oyadıb,
Utandırıb, dağ çəkəsən zillətə.
Günəş olub, ağardasan qaranı,
Görünməyən sirləri göstərəsən.
Məlhəm olub, sağaldasan yaranı,
Şair olub, dəstələr bəstəyəsən.  
                           Güləsən.
Qaranlığa mərd-mərdanə güləsən,
Gülüşünlə qaranlığı siləsən.
Gülüşünlə könüllər güldürəsən,
            Hamını sevindirib, özün də sevinəsən.
                           Bilirsən?  
Bu elə də çətin bir iş deyildir,
Gərək kölnündən qaranı siləsən.
Zülmət çox da aciz bir şey deyil bil,
Onu asanlıqla sən, öldürəsən.
          Bilirsən? 
Zülmət ölümsüzdür, işıqsa fani,
Zülmət tükənməzdir, işıqsa ani.
Təəccübləndirməsin bu tərif səni,
Biri öldürülən, o biri cani.
175
Qiyamətə qalacaq hər ikisi,
Bir-birinə qalib gəlməyəcəklər.
Onların içindən güclü birisi,
Güclüyə qaranlıq deməyəcəklər.
İşıq yox olarsa qalibdi zülmət,
Ancaq işıq yorulmadan doğulur.
Cəhənnəmdən deyir gəlibdi zülmət,
Qiyamətədək işıqla boğulur.
                                    Bilirsən?
Bu döyüşdə qalib yoxdur, biləsən,
Zülmətdən şikayət etməyəcəksən.
Dayanıb zülmətin qabağında sən,
Qaranlığa sən işıq verəcəksən.
Söz ver ki, qaranlıq olmayacaqsan,
Qaralıb zülmətə dönməyəcəksən.
Qaranlığın önündə mərd dayanıb,
Qəh-qəh çəkib, zülmətə güləcəksən.     
                                        Öləcəksən. 
Zülmətin  gec-tez sirrin biləcəksən,
Sən ona orada da  güləcəksən.
Heç darıxma, zülmətin cavabını,
Gözəl ruhla, orda da verəcəksən.
                                                     Ta qiyamətə qədər.   
 
                                                                          21.10.2015
176
ŞAİRLƏR,  ŞEİRLƏR...
Şairə ilhamdan maya gərəkdir,
Anasız uşağa dayə gərəkdir.
Şairəm söyləyir yerindən duran,
İnsanın üzündə həya gərəkdir.
                                    Mikayıl Müşviq
Şairə həyatda səbir gərəkdir,
Ruhsuz bədənlərə qəbir gərəkdir.
Şairəm söyləyir yerindən duran,
Adamın üzündə abır gərəkdir.
   Rizvan Qorxmaz 
177
R E P R E S İ Y A
Apardılar gənc Müşviqi,
Əhməd Cavad və Cavidi.
Yaşatdılar tək Vahidi,
Qandallaya-qandallaya.
Kimi “musavat” adıyla,
Kimi paxıllıq badıyla,
Vətən xaini adıyla,
Damğalaya-damğalaya.
Dostlar xəyanət etdilər,
Düşmənlər fürsət etdilər,
İclasda töhmət etdilər,
Zəvzələyə-zəvzələyə.
Çoxları üzə durdular,
Dostlara tələ qurdular,
Sözləri üzə vurdular,
Kəkələyə-kəkələyə.
Çoxunu məcbur etdilər,
Çox gəldilər, çox getdilər,
Vətən xaini etdilər,
Hədələyə-hədələyə.
Çoxunu köçkün etdilər,
Uzaqlara köçürtdülər,
Sibirə sürgün etdilər,
Səpələyə-səpələyə.
                                                      24.01.2016
178
ŞAİRLƏR... ŞEİRLƏR...
Şairlər gör bu gün, nələrdən yazır,
 Kasıblıqdan yazır, qəhərdən yazır.
 Bir qara qızıllı şəhərdən yazır,
 Ruhumu it kimi qapır şeirlər.
 Şairlər şeirini aclıqdan yazır,
 Möhtaclıqdan yazır, yoxluqdan yazır.
 Çoxluqdan yazmayır, azlıqdan yazır,
 Axtarıb yiyəsin tapır şeirlər.
 Şairə atını çapma deyirlər.
 Şairin qəddini belə əyirlər.
 Hamının haqqını basıb yeyirlər,
 Minib haqsızlığı, çapır şeirlər.
 Devolvalvasiyadan yazır şeirlər,
 Manatın qəbrini qazır şeirlər.
 Qudurub yolunu azır şeirlər,
 İt kimi dövləti qapır şeirlər.
 Bəzən də qaynayıb daşır şeirlər,
 Qoyulmuş sərhəddi aşır şeirlər.
 Olur ki, bəzən də çaşır şeirlər,
 Tutulub türmədə yatır şeirlər.
 Qoy eşqdən, sevgidən yazsın şeirlər,
 Azmasın, yolunu tapsın şeirlər.
 Gözəl Qarabağdan yazsın şeirlər,
 İsa bulağından axsın şeirlər.
İt kimi qapmasın bizi şeirlər.
179
ŞAİRLƏR
Sözə görə cibə girməz şairlər,
Alov təkin yanar, sönməz şairlər.
Paxıllığı çəkə bilməz şairlər,
Yaşayar şəhid tək, ölməz şairlər.
Şairlikdən əsla bezməz şairlər,
Vətənindən heç vaxt keçməz şairlər.
Çirkab sular içrə üzməz şairlər,
Üzsə də heç ləkələnməz şairlər.
Ömrü boyu yalan deməz şairlər,
Bir tikə də haram yeməz şairlər.
Köməyini əsirgəməz şairlər,
Ürəyini möhürləməz şairlər.
Əsla doğru yolun azmaz şairlər,
Dosta sakın quyu qazmaz şairlər.
Haqqı yazar, nahaq yazmaz şairlər,
Yazdığını heç vaxt pozmaz şairlər.
Düşmən önündə qırılmaz şairlər,
Şeir yazmaqdan yorulmaz şairlər.
Sağiykən alqışlanılmaz şairlər,
Dahi olar unudulmaz şairlər.
Bayraq təkin heç vaxt enməz şairlər,
Öldürülsə də yenilməz şairlər.
Vüqarlıdırlar, əyilməz şairlər,
Başqalarına deyilməz şairlər.       30.01.2016            
180
ŞAİR QATİLİYİK ƏZƏLDƏN BƏRİ
Şairi zindanda olan millətin,
 Aparacaq sellər külli-külfətin.
 Qedəcək Qarabağ, gedəcək torpaq,
 Baş qalacaq çılpaq, itəcək papaq.
 Millətə bərəkət olacaq yasaq,
 Söz ustadlarını biz qorumasaq.
 Sırqa edib bunu qulaqdan asaq,
 Niyə şairləri zindana basaq?!
 Şair qatiliyik əzəldən bəri,
 Molla Pənah kimi böyük şairi,
 Məhv edib öldürdük, vurduq xənçəri.
 Cavanşir xan oldu onun qatili.
Mikayıl Müşviq və Hüseyin Cavid,
 Əhməd Cavad kimi böyük bir ədib.
 Mircəfər Bağırov göstəriş verib,
 O cür şairləri necə məhv edib?!
 Nə vaxt qırılacaq bu qara tilsim?
 Bu millət nə qədər şair itirsin?
 Saday Şəkərli və Tofiq Həsənli,
 Qoy rəhbər onlara azadlıq versin
 Qoy bu işi rəhbər burda bitirsin,
 Qoy bu gün qırılsın bu qara tilsim,
 Qoy tarix utansın, qoy yerə girsin,        
Qoy bu gün səhvini düzəldə bilsin!    
                                                          06.01.2016 
181
ŞAİR DEYİL
 Şeir -  könlü kövrəltməsə, şeir deyil!
 Şair sözün dinlətməsə - şair deyil!
 Ürəkləri inlətməsə - mahir deyil!
 Şairliyi öyrətməsə - Sabir deyil!
 Həqiqəti göstərməsə, tahir deyil!
 Haqqı batilə verməsə, cahil deyil!
 Bu dünyada heç gülməsə qafil deyil!
 Nəzmi ilə güldürməsə, nazim deyil!
 Sözləriylə öldürməsə, şair deyil!
 Ağır zərbə endirməsə, kamil deyil!
 Düşmənləri çökdürməsə, qadir deyil!
 Şair əsla xainliyə, nail deyil!...
 Şeir yazan hər bir insan, şair deyil.
 Şairliyə hər bir insan qadir deyil.
 Qafiyəyə bir çoxları edər meyil,
 Ancaq əsil şair olmaq, asand deyil!
 Çünki oldun şair gərək, qaynaya hər zaman qanın,
 Dildə ola mahir gərək, qoy axsın çeşmi giryanın.
 Fizuli tək ustad gərək, oyada xəlqi əfqanın,
 Şair deyilsən yanmasa xəlqin üçün əziz canın!
                                                                            01.10.2010
182
AĞ VƏRƏQ -  QARA QƏLƏM
Günahsızdır ağ vərəq,
Toxunmayın siz ona.
Qələm vərəqi yazır,
Qələm salır iz ona.
Pak olan ağ vərəqə,
Qara ləkə salmayın.
Ağın bakirəliyin,
Əbəs yerə almayın.
Ağ vərəqlə, hər qələm,
Dostluq eyləyə bilməz.
Ağ vərəq-qara qələm,
Leyli-Məcnuna dönməz.
Bilməsə ağ  vərəqin,
Qədrini  qara qələm.
Ey dostum, istəyirəm,
Daha mətləbə gələm.
Çox yaxın bir dostdular,
Ağ vərəq, qara qələm.
Tükənincə mürəkkəb,
Dostdular möhkəm hələm.
Mürəkkəbi bitincə,
Qələm yazmayacaqdır.
Münasibət itincə,
Dostluq qalmayacaqdır.
Bitməsin qoy qələmin 
Heç zaman mürəkkəbi.
Qırılmasın qələmin,
Vərəqə məhəbbəti.
          22.12.2015  
183
             
              BƏHRƏLƏNƏR 
              DAHİLƏRDƏN ŞAİRLƏR
Şairlər əyrini düziylə vurar,
Göydə şair quşu göziylə vurar.
Şillə çəkməz şair, söziylə vurar,
Əli yüngül, sözü ağır şairlər.
Mikayıl Müşvüq və Hüseyin Cavid,
Əhməd Cavad təkin böyük bir ədib.
Kasıbın kasıbı Əliağa Vahid,
Özləri ağ, bəxti qara şairlər.
Yada düşür Mirzə Ələkbər Sabir,
Əsrimizin şairlərindən Cabir.
Cizma-qara edir Rizvan ara bir,
Bəhrələnir dahilərdən şairlər.             
 09.02.2016
184
SAİRLƏRƏ
Əzizim hörmətim var,
Şairə hörmətim var.
Kim ki şeiri sevər,
Onlara rəğbətim var.
Şair şairdən yazar,
Görməsin qəlbin azar.
Kim şeiri sevərsə,
Olmaz həyatdan bezar.
Şairə bax şairə,
Qələm alıb əlinə.
Şair qəlbi həmişə,
Yanar doğma elinə.
Mən şairəm gül üstə,
Bülbül qonar gül üstə.
Şairdə pul olmayıb,
Sən ondan şeir isdə.
Atlılar ay atlılar,
Yazaram bayatılar.
Pul atda biz piyada,
Ona hay-hay, çatdılar.
Mən aşiqəm üzümə,
Qara şanı üzümə.
Dəyişmərəm cənnəti,
Mil və Muğan düzünə.
185
Mövcuddur qara, ağ da,
Qar yağıb Qara dağda.
Ölsəm də Mil, Muğanda,
Basdırın Qarabağda.                          03.30.2000
NİYYƏT HARA MƏNZİL ORA
Çox çətindir şair olmaq,
Hər bir şeydən ilham almaq.
Şair odur, düzgün ola,
Səyyah ola, o düz yola.
Müəllimlərdən yazmaq üçün,
Müəllim ola.
İgidlərdən yazmaq üçün,
İgid ola.
Dirilərdən yazmaq üçün,
Diri ola,
Ölülərdən yazmaq üçün,
Girə gora!
Bir məsəl var babalardan,
Niyyət hara, mənzil ora.
Şair olmaq çətin bala,
Şair odur, mətin qala.
Soruşma niyyətin hara,
Millət hara, şair ora.
Çətin ki o sözsüz qala,
Deyər sözün, verməz dala.
Şair yaddan çıxmaz, bala,
Şair odur, yadda qala.
186
Bir insan ki, şair ola,
Haqsızlıqla getməz yola.
Haqdan dönməz, çəksən dara,
Bir nur olar, şair kora.
Bir misal var babalardan,
Niyyət hara, mənzil ora.
Hər oxuyan şair olmur,
Şairlər, şair doğulur.
Şair olmaq çətin bala,
Bağlı deyil pula, mala.
Qismət olmaz hər insana,
Şair adını qazana.
Maraqlandırmaz pul-para,
Dostudur kasıb, füqara.
Vəkildir şair onlara,
Çəkilsə dilindən dara.
Vurar qələmiylə yara,
Yaralara olar çara,
Ağa ağ, qaraya qara,
Aman verməz nadanlara.
Bir misal var babalardan,
Niyyət hara, mənzil ora.                   
                                                         02.01.2016       
187
SEVGİ
Canı canan diləmiş, verəndə can əldən gedir,
Verməyəndə canı canana, canan əldən gedir.
KUZƏ
Olubdu mən təki aşiq yenə bu kuzeyi məst, 
Bənd olub bir yara ki, zülfü gözəl, qəlbi şikəst, 
Aşiqi kuzənin boynundakı o qulpu ki var, 
Yar qolu tək dolanıb boynuna, dübareyi dəst.
Rizvan Qorxmaz
*****
Görünür mən kimi olmuş bu da bir aşiqi-zar,
Bağlamışdır onu zəncirinə bir zülfi-nigar.
Gördüyün qulpu çamur parçası zənn etmə, saqın,
Bir gözəl boynuna keçmiş qola çox bənzəri var!
Hüseyn Cavid
İn Kuze ço mən aşeqe-zari bude əst,
Dər bənde-səre-zolfe-neqari bude əst.
İn dəste ke dər gərdene-u mibini,
Dəstist ke bər gərdene-yari bude əst
*******************
Bu kuzə mən kimi zar aşiq olub,
Bir nigarın saçının bəndinə düşüb.
Onun boynunda gördüyün bu dəstə,
Bir yarın boynunu qucaqlayan əl olub.
(Ömər Xəyyam- filoloji tərcümə)
188
Bu kuzə vaxtilə eşqə tutulmuş
Könlünü bir qadın saçında bulmuş.
Boynunda gördüyün hər qulp bir əl ki,
Bir zaman bir yarın boynunda olmuş.
Mikayıl Müşfiq
Bu kuzə mənim günümdə bir dilxun olub,
Bir şux gözəlin saçlarına vurğun olub,
Boynundakı qulp o aşiqin bir qoludur,
Yarın sarılıb boynuna bir məcnun olub.
Əkrəm Cəfər
Bu kuzə mənim tək aşiqi-zarmış,
Yarın tellərini öpüb oxşarmış.
Boynunda gördüyün qulpu bir əlmiş,
Cananın boynunu qucaqlayarmış.
Mir Mehdi
189
ÖMRÜMÜ  SAÇINA  BAĞLA  GÖZƏLİM
Ömrümü saçına elə düyünlə,
O qara saçında qalsın gözlərim.
Yandırıb yaxırsan qara gözünlə
İstəsə canımı alsın gözlərin.
Saçında ömrümü elə dara ki,
Həyatın telləri tək-tək görünsün.
Zülfündə tellərin elə qara ki,
Dara, qoy bir az da qara görünsün.
Saçına sığal çək, saçına əl çək
Pərişan saçını görən olmasın.
Saçını ömrümün üzərinə çək,
Telin məndən başqa hörən olmasın.
Ömrümü saçına bağla, gözəlim,
Qoy saçıntək uzun bir ömür sürüm.
Saçından qırılsam ağla gözəlim,
Gözündə ömrümün yoxluğun görüm.
ƏLDƏN GEDİR
Canı canan diləmiş, verəndə can əldən gedir,
Verməyəndə canı canana, canan əldən gedir.
Görməsə Leylini Məcnun, ağlı başından gedir,
Görəndə sevgidən füzun başı ağlından gedir.
Sənsiz keçən günlərim, sevgilim, ömürdən gedir,
Süz, saqi, badələri, ömrüm sevgilimdən gedir.
1995
190
İLK SƏNİ GÖRDÜYÜM AN
Bilməm mənə nə oldu,
 İlk səni gördüyüm an.
 Sanki dilim tutuldu,
 İlk səni gördüyüm an.
 Birdən dilim dolaşdı,
 Sevincim aşıb daşdı,
Ulduzumuz barışdı,
 İlk səni gördüyüm an.
 Bu nə göz, bu nə qaşdı?
 Əsil sevməli yaşdı.
 Dilim yenə də çaşdı,
 İlk səni gördüyüm an.
 Gözün aydan nurludu,
 Qədəmin uğurludu,
 Əlim, qolum qurudu,
 İlk səni gördüyüm an.
 Görən bu nə həyəcan,
 Bu nə ruhdu, bu nə can?
 Damarımda dondu qan,
 İlk səni gördüyüm an.
 Yaxşı deyibdi Vurğun,
 Ayrılmaz könül candan.
 Sevdim səni uzaqdan,
 İlk səni gördüyüm an.
191
NECƏ SEVMƏYİM SƏNİ
(Həyat yoldaşıma)
Gözlərimin işığısan,
Həyatımın naxışısan,
Evimin yaraşığısan.
Necə sevməyim səni ?
Ürəyimin tacısan,
Qardaşıma bacısan,
Taleyimə yazısan.
Necə sevməyim səni ?
Qolumsan qanadımsan,
Halıma yananımsan,
Oğlumun anasısan,
Necə sevməyim səni ?
Könlümün sirdaşısan,
Ömrümün yoldaşısan,
Üzüyümün qaşısan.
Necə sevməyim səni ?
Gəncliyimin çağısan,
Saçlarımın ağısan,
Əlimin çırağısn.
Necə sevməyim səni ?
Qışda isti yayımsan,
Günəşimsən, Ayımsan,
Qismətimsən, payımsan.
Necə sevməyim səni ?
Mənim körpə quzumsan,
Şəkərimsən, duzumsan,
Parlayan ulduzumsan.
Necə sevməyim səni ?
Arzumsan, xəyalımsan,
Zövceyi halalımsan,
Xoşqədəm Sayalımsan.
Necə sevməyim səni ?
22.10.2015   22.40
192
GÖZƏL YAR
 Gəl eyləmə faş sevgimi dünyaya, gözəl yar.
 Dünya geniş olsa belə, eşqimə olar dar.
 Gər fəsli bahar sevgimə əssə yenə rüzgar.
 Sabit qalar ol eşqinə, öldürsə intizar.
 Gəl etmə təlaş sevgimə tam arxayın ol yar.
 Girməz araya başqa nigar, olsada gülzar.
 Qəlbim sənə yalnız yazar əsarı, gözəl yar.
 Mən səndən uzaq olmasam ey gül olaram var.
 Gəl qılma haram qəlbimə ey göz, qırılar yar.
 Gər uysa əgər nəfsə ürək, eşqə yağar qar.
 Cün qısqanacaq sevgi şurunda kamanı tar,
 Qılma şübhələr sevgilinə əsla, gözəl yar.
 Gəl küsmə ürəkdən, bu ürək körpədir ey yar.
 Sadiqlik olar eşqidə hər sevgiyə meyyar.
 Min eşq gəmisin, səyahət et dalğaları sar.
 Qıl etibar ol sevgiyə ey sadiqi səyyar.
RÖYADAYIQ BİZ
Bəlkə də yatmışam, röyadayam mən,
Röyada da olsa sevdadayam mən.
Deyirsən bivəfa dünyadayam mən?
Onda niyəı məni oyadırsan sən?
Yumsana gözünü, gəlsənə hərdən.
Mənim bu sevdalı röyama birdən.
Yarısın unudan yarı peşiman,
Sevgisi qırılan qəlbi pərişan,
Aşuradan öncə şamu-qəriban,
Eyləyən bivəfa dünyadayıq biz.
Oyanma, qafil ol, röyadayıq biz.
193
ÖLDÜR MƏNİ
Gəlmişəm hüzuruna, 
Rəhm eyləmə, öldür məni.
Günahım çoxdur mənim, 
Əhv eyləmə, öldür məni.
Şam yanarkən əriyər,
Nalə çəkər-söndür məni.
Qoyma əriyim deyər,
Yaxar neçə gündür məni.
Pərvanə meyl eyləyər,
Şamə, sarılmış taleyi.
Ondan imdad diləyər,
Şamə deyər-öldür məni.
Gül olub bülbülə aşiq,
Söyləyər-güldür məni.
Gördükcə naləli məşuq,
Yalvarar- öldür məni.
Nə ola kaş daş olam,
Zərrələrə böldür məni.
Zülfünə göz dəyməsin,
Al başına döndür məni
Qeys görürkən Leylini,
Salar ol yarə meylini.
Çün isdəməz cənnəti,
Haqqa deyər ver Leylini.
Qoysa arzusun köksündə,
Verməz olsa Leylini.
Leylinin məzarı üstündə
Deyər öldür məni.                                 25.09.2015    
194
OLUB OL CİSMİMƏ 
MƏHBƏS GECƏLƏR
Buraxıb ruhu müqəddəs gecələr,
Edəcəkdir onu sərbəst gecələr.
Verəcək ruhuma pərvaz gecələr,
Çəkəcək dağ cana çarpaz gecələr.
Olub ol cismimə məhbəs gecələr.
Yatırıq biz niyə məhs bəs gecələr?
Qulaq hər gah eşidər səs geçələr,
Diksinər bilginən hər kəs gecələr.
Gətirər hər bir işi, tərs gecələr,
Şərləyər hərdən işi, məhs gecələr.
Olub ol cismimə məhbəs gecələr.
Yatırıq biz niyə məhz bəs gecələr?
Bərk danışma, səsini kəs gecələr,
Verməz heç kim səsinə, səs gecələr.
Yatacaqdır yenə hər kəs gecələr,
Demirsən ki, darıxar bəs gecələr?
Olub ol cismimə məhbəs gecələr.
Yatırıq biz niyə məhs bəs gecələr?
Saçıma bir meh olub, əs gecələr,
Olmasın taleyimə nəs gecələr.
Olsan ol yanımda bir kəs gecələr,
Olacaq hər günümə bəs gecələr.
Olub ol cismimə məhbəs gecələr.
Yatırıq biz niyə məhz bəs gecələr?
Olmaz ol hüsnünə qəfəs gecələr,
Versən ol cismimə nəfəs gecələr.
Bil ki ey yar, ötməz əbəs gecələr,
O zaman ki, yatmaz heç kəs gecələr.
195
Olub ol cismimə məhbəs gecələr.
Yatırıq biz niyə məhs bəs gecələr?
Gecələr, zülməti-xəlvət gecələr,
Yanına gəlməyə cürət gecələr.
Dözməz ol sübhədək əlbət gecələr,
Gəl elə ruhumu sərbəst gecələr.
Olub ol cismimə məhbəs gecələr.
Yatırıq biz niyə məhs bəs gecələr?        
05.11.2015 
SƏNİN SEVGİN O SEVGİDƏN DEYİLDİ?
Sevən var ki, sevgisini söyləməz,
 Kaş ki, onu sevdiyimi biləydi.
 Bir kərə də səni sevirəm deməz.
 Sənin sevgin o sevgidən deyildi ?
 Mənim sevgim sonunadək mənimdir,
 Mübtəladır,  mübtədadır , feyıldir.
 Kədərimdir, sevincimdir, qəmimdir
 Sənin sevgin bu sevgidən deyildir ?.
 Sevən var ki, sevgisi çox dərindir,
 Nə olsun ki, münasibət sərindir.
 Ürəyində deyər, Allah kərimdir,
 Sənin sevgin bu sevgidən deyildir?
 Sevgi var ki, utancaqdır, zərıfdır,
 Kəlmələri  tir-tir əsir, xəfifdir.
 Sevirəm deməsən, deməz  zəyifdir.
 Sənin sevgin bu sevgidən deyildir?
 Sevən var ki, bir toxunuş gözləyir.
 Ona başqa bir şey lazım deyildir.
 Qəlbindəkin gözləriylə söyləyir.
 Sənin sevgin bu sevgidən deyildir?
196
SƏNSİZ  DARIXACAM  YAMAN,  GÖZƏLİM
 Yuxuya getməyə yaman qorxuram,
 Qorxuram yuxumda itirəm səni.
 Uzanıb yanında, sənə baxıram,
 Qorxuram bir daha görməyəm səni.
 Yuxuya getməyə yaman qorxuram,
 Qorxuram yuxuda məndən küsərsən,
 Səninçün yuxuda mən darıxıram,
 Qorxuram yuxuda məndən gedərsən.
 Yuxuya getməyə yaman qorxuram,
 Qorxuram görməyəm bir anlıq səni.
 Gözlərim yumulur, inan axıram,
 Səndən aparacaq qaranlıq məni.
 Yuxuya getməyə yaman qorxuram,
 Sən çoxdan yatmısan, gözəlim mənim.
 Qorxuram yataram, sənə baxmaram,
 Üzülər əlindən, öz əlim mənim.
 Yuxuya getməyə yaman qorxuram,
 İstəməm ölümdən aman gözəlim.
 Açıq gözlər ilə yatmaq istərəm,
 Qalsın gözlərimdə zaman, gözəlim.
 Yuxuya getməyə yaman qorxuram,
 Qorxuram yumulsun baxan gözlərim.
 Gözlərim əbədi yumulan zaman,
 Sənsiz darıxacam, yaman, gözəlim.
197
MƏNDƏ  QƏZƏL  VAR
 Bilməm nə dedim ki, sözüm ol yara toxundu,
 Bilməm necə baxdım ki, gözüm yara toxundu.
 Alma nişan ol qəlbimi, rəhm eylə gözəl yar,
 Səndən savayı başqa bir eşq yolu yoxumdur.
 Harda nə gül iyləsəm, gələn sənin qoxundur.
 Çox oxlar olub, qəlbə batan sənin oxundur.
 Çəkmə əlini, rəhm elə ey zülfi gözəl yar.
 Ol əllərini zülfümə ehmalca toxundur.
 Bilməm nə edim ki, oxum ol yara vurulsun.
 Hər nə olur olsun mənə qoy şamil olunsun.
 Razı deyiləm əksik ola bircə telin, yar.
 Qoymam gülə bülbüldən iraq kimsə toxunsun.
 Yerlərdə və göylərdə nə vardırsa onundur.
 Ey aləmi Rəbbim, yarı yarında bulundur.
 Qılma əcələ, alma canı, məndə qəzəl var.
 Ol şairi aşiq, snin hər yerdə qulundur.                                                                                  
20.11.2011 
198
SEVMƏDİM, ÇÜN YANDIRAR CANIM MƏNİ
Sevmədim, çün yandırar yarım məni,
Ölmədim, ki qurtarar canım mənim.
Axtarar sevgili cananım məni,
Yandırar cananı əhvalım mənim.
Vardı məndə dəli Məcnun ürəyi,
Sevgisiz çün ürəyin yox dəyəri.
Qorxuram çöllərə saldırar məni,
Sevmə ey can ürəyin, yox gərəyi.
Sevmədim çün yandırar canım məni.
Əriyər zülfündə vüqarım mənim.
Qorxuram ki, ağladar qanım məni,
Gəlmə ey sevgili cananım mənim.
Məcnuna Leylinin olsa gərəyi,
Döyünər Məcnun ilə sidq ürəyi.
Varsa qelbdə əgər eşqin dəyəri
O zaman qəlbin olar bir diləyi.
Sevmədim çün yandırar canım məni,
Öldürər sevgili cananım məni.
Qaldırar göylərə ümmanım məni,
Ruhumu alar candan yarım mənim.
 Sevmədim, çün yandırar canım məni !
199
GÖSTƏR
Mənə candan yana bir can göstər,
O can ki, ölməyə bir can istər.
Mənə bir sevməyə insan göstər,
Ki könül verməyə canan gözlər.
Bu nə duyğu, bu nə bir eşq ilə zəngin hisslər?
Bilməz heç sevgi nədir sevdaya düşmən kəslər.
Sevgi pak qəlblərə işlər sənə düşmən kəsilər,
Sevər ol düşmənini, sevsə könüldən kişilər.
Mənə bir qəlbi pərişan sevən insan göstər,
Deyim ol insana ki, Leylini Məcnun istər.
Mənə bir qəlbi yara, sevgiyə fəryad göstər.
Deyim ki, Şirini dağlar yaran Fərhad istər.
Leylinin nəşi nəsib Məcnuni-fəryad göstər,
Məzarı üstə ölər, Leylini yerdən istər.
Şirini candan əziz Məcnuni-Fərhad göstər,
Oyatmaz yarın yuxudan, yanar o su istər.     
                                                              
Ü R Ə K
Hərdən ürəyini al əllərinə,
Bir ürəyinə bax, bir yanyörənə.
Bir bax sənin üçün, tək sənə görə,
Gör ürəyin kimi çırpınan varmı?
Ürəyin, aldığın hər bir nəfəsdə,
Çırpınır səninçün o dar qəfəsdə.
Görsən bir Leylanı Leyli həvəsdə,
Gör ürəyin kimi qəfəsi darmı?
Balaca qəfəsə sığaraq ürək,
Qamətini tez-tez sıxaraq ürək,
Ruh olub qəfəsdən çıxaraq ürək,
Dərd-qəmiylə yerə, göyə sığarmı?
200
Otağı balaca o böyük ürək,
Necə də titrəyir, necə də kövrək.
Ürək sevmək üçün döyünsün gərək,
Belə bir ürəkdən xəbərin varmı?
CƏHƏNNƏMƏ BAĞIŞLA
Bağışlamırsan məni, 
Cəhənnəmə bağışla.
Cənnətə qıymırsansa,
Cəhənnəmə bağışla.
İsdəyirsən lap mənə,
Bax sən başqa baxışla.
Cürbəcür söz at mənə,
Bəzək ilə naxışla.
Əvəz eylə yayımı,
Soyuq boranla qışla.
Hər günümü, ayımı,
Qoy keçirdim yağışla.
İslansın ümidlərim,
Sənə inamsızlıqla.
Qoy ötüşsün günlərim,
Keçsin amansızlıqla.
Bitsin artıq bu çilə,
Bitsin zamansızlıqla.
Dönsün qurumuş gülə,
Dönsün amansızlıqla.
Bağışlamırsan məni,
Özgəsinə bağışla.
Cənnətə qıymırsansa,
Cəhənnəmə bağışla.
201
GƏL EY PƏRİ
Axtarır gözlərimin nuru səni, gəl ey pəri,
Ağlamaqdan qaralıb, könül şəmi, gəl ey pəri.
Vəsf etmişəm zülfünə şeirləri, gəl ey pəri,
Daralıbdı kölnümün gen düzləri, gəl ey pəri.
Olmuşam mey dolu piyalə kimi, gəl ey pəri,
Solmuşam Leyliyə divanə kimi, gəl ey pəri.
Dağılıb qəlb evi viranə kimi, gəl ey pəri,
Qılma öz sevginə biganə kimi, gəl ey pəri.
Məcnunam düzlərə düçarə kimi, gəl ey pəri,
Vurmusan qəlbə oxu yarə kimi, gəl ey pəri.
Gəzirəm mən düzü  avarə kimi, gəl ey pəri.
Məcnuna Leyli olan çarə kimi, gəl ey pəri.
Mən dəniz, sənsə gəmi, tulla qəmi, gəl ey pəri,
Çəkərəm ah -  qınayar cümlə məni, gəl ey pəri.
Sözümü kəsmə, gözəl, dinlə məni gəl ey pəri.
Gəlməsən bil tutacaq şillə məni, gəl ey pəri.
Olaram mən sər-səri, səndən gen düşəndən bəri,
Gülməyər, ağlar gözüm, məndən sən küsəndən bəri.
Aramız çox soyuyub, küləklər əsəndən bəri.
Soyuğa qoyma dözüm, qıyma bizə, gəl ey pəri.
Bilirəm xətrinə dəymişəm, pisəm, gəl ey pəri.
Sən alovsan yanırsan, mənsə hisəm, gəl ey pəri.
Yox sənin başqa yolun, gəlməlisən, gəl ey pəri,
Səni çox sevdiyimi, bilməlisən, gəl ey pəri.
Yazdım sətirləri ki, getməyəsən, qal ey pəri,
Getməyə heç cəsarət etməyəsən, qal ey pəri.
İstərəm gözlərimdən itməyəsən, qal ey pəri,
Sevən  ol qəlbimi incitməyəsən, qal ey pəri.   
                                                                      26.09.2015    
202
GÜNƏŞ GÖRSƏNMƏYİR...
Çoxdandır havalar tutulub yenə,
Qara buludlar da getməyib hələ.
Göz yaşı qüssədən dönübdür selə,
Günəş görsənməyir, bu nə məsələ?
Ağ lopalar süzür lap ağır-ağır,
Örtülübdür bərk-bərk qapı, pəncərə.
Yağır ürəyimə, yağır, qar yağır.
Günəş görsənməyir, bu nə mənzərə?
Ağ-appaq yorğanı çəkib üstünə,
Geyinib ağ-appaq libas dağ-dərə.
Lakin bir qaranlıq çöküb içimə,
Günəş görsənməyir, bu nə mənzərə?
Bu nə bir qaranlıq, bu nə bir soyuq,
Bu nə biganəlik, yağıb hər yerə?
Bu nə bir uçurum, bu nə bir oyuq,
Günəş görsənməyir, bu nə mənzərə?
Hərdən birisiyçün çox darıxırsan,
Gəlirsən sən onun gəldiyi yerə.
Darıxdım deməyə sən utanırsan,
Darıxdığın adam soyuqdur deyə.
Sən özün-özünə sual verirsən,
Görəsən gəldim mən niyə bu yerə?
Onsuzda istini hiss etməyirsən,
Günəş görsənməyir, görəsən niyə?
203
Günəş görsənməyir, heç görsənməsin,
Hava isinməyir, heç isinməsin.
Ürəklər isinsin, qəlblər isinsin,
Saçlarda əllərin izi bilinsin.
Əllərdə əllərin istisi qalsın,
Gözlər həsrət ilə baxsın gözlərə.
Dodaqlar təəccüblə hey pıçıldasın,
Günəş görsənməyir, bu nə mənzərə?
07.11.2015 
BAHAR YAĞIŞI
 Ey mənim omrümün sevgi yağışı,
 Bir az da könlümə yağsan, nə olur.
 Bəxtimə çəkilən sədəf naxışı,
 Gedəsi olmasan, qalsan, nə olur.
 Sən bağıma yağan bahar yağışı,
 Yağsan düzlərimə səhər, nə olur.
 Baxır gözlərimə dəniz  baxışı?
 Olum sahilinə şəhər, nə olur?
 Nə xoşdur ətirli bahar yağışı,
Şehdən sırğa taxsa çiçək, nə olur.
Göylərin qoy  hər an yağsın yağışı,
Əldən üzülməsin ətək,  nə olur.
 
204
 Yayın istisində, bahar yağışım,
 Yağ, qoy qurumasın dodaqlarımız.
 Yağ gözəl yağışım, qoyma alışım,
 Heç vaxt ayrılmasın yataqlarımız.
 Olmaz nə qış qarsız, nə yaz yağışsız,
 Yağ qışıma qar tək, aləmə car çək.
 Sevgimin önündə, qal iqtidarsız.
 Utanmaz üzümə sevgidən ar çək.
 Bahar yağışı tək, yağ iqtidarsız.
 Qoyma qalsın yarın bir an da yarsız.
 Qıyma qalsın yazıq tarı kamansız.
 Ömür çox qısadır, zaman amansız.
Son vaxtlar olmusan yaman səbirsiz,
Yağ bahar yağışım, yağ hey aramsız.
Asta yağ, yağginan səssiz, səmirsiz.
Yağ bahar yağışım, salam kalamsız.        25.11.2015  
205
X A N I M L A R A
                        
A N A M A
Əlifba başlayır “A” hərifiylə,
Şair bu hərifi bir tərif eylə.
Məqamı birinci, özü bir inci,
Dayanıb yerində o, şərəfiylə.
Həyat da başlayır A hərifiylə,
Mən fəxr eyləyirəm dilimiziylə.
Vallah ən müqəddəs varlıqlar belə,
Allah tək başlayır A hərifiylə.
Bu həriflə başlar ana kəlməsi,
Bu həriflə başlar ata kəlməsi.
Daha da müqəddəs edir hərəsin,
Əvvəli, sonu da eyni gəlməsi.
İstər düz oxuyun, istər tərsinə,
Xələl gəlməyəcək heç birisinə.
Elədən belə də, belədən elə,
Necə yaraşırlar bir-birlərinə?
Düzü də atadır, tərsidə ata,
Düzüdə anadır, tərsi də ana.
Necə oxuyursan oxu ay bala,
Ata ata olur, ana da ana.
206
Bütün dilimdəki sözlər bir yana,
Allah-ata-ana başqa, ay ana.
Deyirlər ki, övlad paydır anaya,
Görən ata-ana nədir balaya?
Ata bir böyükdür, ana müqəddəs,
Hər ikisi əvəz olunmaz bir şəxs.
Ata birincidir, ana bir inci.
Qoy bu həqiqəti eşitsin hər kəs.
Gətirmisən bizi qoca dünyaya,
Bu işi tapşırıb Allah anaya.
Bənzədirəm səni günəşə, aya,
Gündüz işığıma, gecə laylaya.
Qurban o ağ saçlarına, ay ana,
Dünya dəyməz dırnağına, ay ana.
Hamı gəlib bu gün sənin yanına,
Yığışmışıq ocağına, ay ana.
Gümüş kimi ağ saçların bir qürur,
Ürəyimiz hər an səninçün vurur.
Heç nəyin fikrini çəkmə, ay ana,
Arxanda dağ təkin oğullar durur.
Büdrəyəndə sənin əsan olarıq,
Nə zaman qal desən sənlə qalarıq.
Əl-ələ verərik, biz yığışarıq,
Sənin üçün nəvə toyu çalarıq.
207
Namusumuz, qeyrətimizdir ana.
Şərəfimiz, şöhrətimizdir ata.
Ata bizim ucalan bayrağımız,
Torpağımız, vətənimizdir ana !
Ana-Vətən, necə bağlıyam sana,
Nə yaxşı ki, qarabağlıyam, ana.
Soruşsalar qıyarmısan heç cana?
Rizvan qurban, ana Azərbaycana !
                                                         18.01.2016 
                                                                         
208
A N A
Əlin qabar, saçların ağ.
 Başı qarlı uca bir dağ.
 Ətəyə bax, zirvəyə bax.
 Məqamı müqəddəs, ana.
 Laylaların qulağımda.
 Hikmət vardır hər nağılda.
 Bir sevgi var hər oğulda,
 Bu sevgi anadır, ana .
 Oğula toy edən zaman,
 Qızını köçürən zaman,
 Vağzalı çalınan zaman,
 Gizlincə ağlayan ana.
 Ağrımızı hiss eyləyən,
 Dərdimizi dərd eyləyən.
 Balası üçün əyilən,
 Namazda səcdədir ana.
 Uşaq şıltaqlıq edəndə,
 Yuxusundan dəng edəndə,
 Uzaq səfərə gedəndə,
 Arxamca su tökən ana.                   07.04.2011
209
8 M A R T
 Bu gün 8-i martdır,
 Nə gözəl bir sabahdır.
 Bu günü qeyd etməmək,
 Kişilərə günahdır.
 Həm xoş bahar anıdır,
 Həm gülün güldanıdır.
 Al gülü, qoy güldana,
 Qadınlar bayramıdır.
 8 Martdır, ay ana,
 Qurban olaram sana.
 Nə yaxşı ki, sən varsan,
 Şükürlər Yaradana.
 8 Martdır, ay bacım,
 Sənsən başımda tacım.
 Neyləyirəm baharı,
 Sənsən baharım-yazım.
 8 Martdır sevgilim,
 Gedim bənövşə dərim.
 Dərib anama verim,
 Sizə elçi göndərim.
 8 Martda gül üzlər,
 Bizdən hədiyyə gözlər.
 Sizə aid a qızlar,
 Bu gün ən gözəl sözlər.
 Ər-arvad hər ikisi,
 Eyni bir səviyyədir.
 Hər qadının kişisi,
 Onunçün hədiyyədir.                        07.03.2016   
210
TƏK HÖKÜMDARIM, XANIM
Qadınlar yığışırlar,
Bir gün düşərək dara,
Gəlirlər danışmağa,
Dərdlərin hökümdara.
Deyirlər ki bezmişik,
Kişilərin əlindən.
Sonda bura gəlmişik,  
                   Eşidək Xan dilindən.
Layiq deyilmiyik biz,
Evdə bir söz deməyə?
Layiq deyilmiyik biz,
Sevməyə, sevilməyə?
Çoxdandır ki, möhtacıq,
Təkcə bir xoş kəlməyə.
Qorxuruq söz deməyə,
Ərin xoşu gəlməyə.
Bizim də fikrimiz var,
Ağlımız, dilimiz var.
Bizim də sizin kimi,
Tanrımız, dinimiz var.
Sonda qərar vermişik,
Yanınıza gəlməyə.
Haqqımızı gəlmişik,
Sizdən rica etməyə.
211
Dinləyib qadınları,
Ədalətli Hökmdar,
Salamladı onları,
Dedi, sizə sözüm var.
Ey, hörmətli qadınlar,
Bəli, ixtiyarım var.
Amma nə olsun, Xanam,
Mənim də öz Xanım var.
Görəsən Xanımızın,
Başqa bir Xanımı var?
Əminik, hamımızın,
Tak bir olan Xanı var!
Bu anda içəriyə,
Xandostu daxil oldu.
Xan xanımını görüb,
Həmən ayağa durdu.
Budur Xanın Xanımı.
Mən sizin Xanınızam,
Bu da mənim Xanımım.
Şoka saldı hamını.
Xan bu hərəkətiylə,
Verdi öz fərmanını:
Hər bir Xan sarayının,
Olmalıdır Xanımı !
Qadınlar bir-birinə,
Baxıb Xanım dedilər.
Evdə kişilərinə,
Mənim Xanım dedilər.
212
Kişilər də onlara,
Gözəl xanım dedilər.
Onlar bir-birlərinə,
Gözüm, canım dedilər.
Xanım sözünün kökü,
Xan sözündəndir, xanım.
Gələn mənanın kökü,
Mənim xanımım, Xanım.
Tək hökümdarım, Xanım !                       08.03.2016     
NALƏSİ YOXDUR
Vidadi Ağdamlıya
Yazdın, ay Vidadi, kövrəltdin bizi,
Qazıdın ağrayan ürəyimizi.
Güclə toxdamışdıq atasızlıqdan,
Yenə kövrəlməyə öyrətdin bizi.
Gedim də anama bir zəng eyləyim,
Tək qalıbdır anam, indi neyləyim.
Sormayacam atam hardadır bizım,
Soruşacam, anam, nədir diləyin?
Heç nə isdəməyir atam gedəni,
Hey üşüyür, qızmır onun bədəni.
Soruşmur atamız hardadır bizim,
Atam əbədilik gedəndən bəri.
Anam xəsdələnib çarəsi yoxdur,
Gözləri solubdur, qarəsi yoxdur.
Gül bülbülü üçün nalə çəkəməz,
Mənim də anamın naləsi yoxdur.
213
A T A
ATAM
Mənim sevimli atam,
 İstəyirəm dərdimi çox uzaqlara atam.
 Hey qaçıram həyatda, düzlükdə sənə çatam,
 Çata bilmirəm, atam.
 Ğözümün nuru atam.
 Atasız çətin olur, ayaqda qalmaq, atam.
 Razıyam hər şeyimi, dəyər-dəyməzə satam,
 Bir daha sıxmaq üçün sənin əlini, atam.
 Hər zəhmətə qatlaşıb, bizi saxlayan atam,
 Səni bu dünyada biz, saxlayamadıq, atam .
 Yalnız xoş xatirəni saxlaya bildik, atam.
 Mənə bir oğul göstər, ondan soruşum, atam.
 Niyə belə çətindir ata olmaq, ay atam?
 Niyə düz yolu tapmaq asan deyil, ay atam?
 Bizə düz yol göstərən adammış mənim atam,
 Çətinlikdə dadıma çatanmış mənim atam.
 Cavanlıqda ölməkdən yaman qorxurdum, atam,
 Ölməyi də sonunda bizə öyrədən atam,
 Dar günümdə yanımda, önümdə gedən atam,
 Mənim həyat müəllimim, hər şey öyrədən atam,
 Mənim dirəyim, atam, arzum-diləyim atam.
 
214
Nə olar ki, bir dəfə yuxuma girsən, atam,
 Seninçün darıxmışam, doymamışam, ay atam!
Sənə söyləyəcəyim  sözlərim var, ay atam!
 Sağ ikən heç qədrini bilməmişəm, ay atam!
 Sən gedəni ürəkdən gülməmişəm, ay atam,
 Sənə olan borcumu verməmişəm, ay atam,
 Qurban olum, bağışla, bilməmişəm, ay atam,
 Son günündə yanına gəlməmişəm ay atam!
 İmkan varsa bağışla, bilməmişəm ay atam,
Anamı bizə qoyub, özüysə gedən atam,
 Dərdlərimi anama deməmişəm ay atam!
 İstəyirəm dərdimi lap uzaqlara atam,
 Gündə bir addım gedim, gəlim atama çatam!
“Əgər hər gün bir addım məqsədinə doğru irəliləsən,
 haçansa məqsədinə çatacaqsan”.
Atam,  Qorxmaz İsi oğlu Axundov 
(riyaziyyat müəllimi)
23.12.1949 - 09.10.2010
AĞDAM - BAKI
215
A T A M A
 Durmuşam qəbrinin önündə yenə,
 Durmuşam, həsrətlə, sənə baxıram.
 Sən mənə baxırsan, mən də ki, sənə,
 Heç bilirsən necə mən darıxıram ?
 Darıxıram sənin sözlərin üçün,
 Danlamağın üçün, mən darıxıram.
 Hərdən tərs-tərs baxan gözlərin üçün,
          Sərt sözlərin üçün mən darıxıram.
Nə qədər imkan var, qoy hələ baxım,
Baxım qara daşdan baxan gözlərə.
Hərdən gir yuxuma, qoyma darıxım,
Yuxuya girməyi, öyrət bizlərə. 
               10.11.2015
“...Həyat -  bir maraqlı oyundur,  ən çox yaşayan   
digərlərinə qalib gəlir”.
Atam,  Qorxmaz İsi oğlu Axundov
riyaziyyat müəllimi
23.12.1949 - 09.10.2010
Ağdam – Bakı
216
NEYLƏYİM  YAVAŞ-YAVAŞ  TƏKLİYƏ 
ALIŞIRAM
Durmuşam atamın qəbri önündə,
Ağlamamağa mən hey çalışıram.
Tək tənha qalmışam ömür çölündə.
Yavaş-yavaş təkliyə alışıram.
 Babam qoyub getdi qəflətən məni,
 Sarsıldım, gördüm ki, yaman çaşıram.
Elə bil ürəyim tərk etdi məni.
 Yavaş-yavaş, təkliyə alışıram.
 Yetim oldum atam gedəndən bəri,
 Dayaqsız dura bilmirəm, aşıram.
 Nə tez gördüm, ay ata, bu dərdi-səri,
 Kişi kimi, yavaş-yavaş təkliyə alışıram.
 Getməyiylə nənəm də, artırdı qüssə, qəmimi,
 İtkilərlə dost olaraq, qədərlə barışıram.
 Ölümə çarə yoxdur, nə etməli?
 Yavaş-yavaş təkliyə alışıram.
 Hərdən özüm-özümə atamla danışıram,
 Babamın əhvalını atamdan soruşuram.
 Şirin yuxularımda nənəmə qovuşuram,
 Neyləyim, yavaş-yavaş təkliyə alışıram.
 Təkliyə alışıram.
                                                      09.10.2013
Allah təala hər bir insana həyatda öz yerini tutmaq üçün heç 
olmazsa bircə dəfə şans verir. Ayıq ol!  Bu şansı qaçırma.
Atam Qorxmaz İsi oğlu Axundov
23.12.1949 - 09.10.2010 
217
   BABAM  BELƏ ÖYRƏDİB
Mən niyə oyağam, yata bilmirəm?
Niyə mən rahatlıq tapa bilmirəm?
Vicdanımı pula sata bilmirəm.
Satmağa heçnəyim olmasa belə.
Başımı aşağı əyə bilmirəm,
Dərdimi kimsəyə deyə bilmirəm.
Dövlətin malını yeyə bilmirəm.
Yeməyə bir şeyim olmasa belə.
Qarabağda gedib gəzə bilmirəm,
Bu dərdi mən köhnə, təzə bilmirəm,
Millətin dərdinə dözə bilmirəm,
Nə vaxtsa öz dərdim olmasa belə.
Toylarda göylərə kağız atmaram,
Xocalıdan sonra ağ üz tapmaram,
Kimsəyə ömründə ağız açmaram,
Bircə qəpiyim də olmasa belə.
Nəzəri Vətənə hər an göz olar,
Qürbətdə ölərsə, birdən söz olar.
Qəlbi Vətən üçün yanıb köz olar.
Qərib Vətənində olmasa belə.
Qərib* - Məmmədəmin Rəsulzadə
27.12.2015
“Hökumətdən mənə müftə heç zad lazım deyil”.
Babam, İsi Məşədi Hüseyn oğlu Axundov
 (riyaziyyat müəllimi, Böyük Vətən Müharibəsi 
veteranı)
AĞDAM, 1919-1987
218
SƏNİN  ATAN,  MƏNİM  ATAM...
İstəyirəm gələcəyi,
Keçmiş günlərimə satam.
Yoxdur artıq aramızda,
Sənin atan, mənim atam.
İstəyirəm aramıza,
Sevinc qatam, qatammıram.
Yoxdur artıq aramızda,
Sənin atan, mənim atam.
İstəyirəm gedib yatam,
Girə yuxumuza atam.
Niyə gəlmir yuxumuza,
Sənin atan, mənim atam.
İstəyirəm qaçam, qaçam,
Sənə çatam, mənim atam.
Əlçatmaz olubdur hər an,
Mənim atam, sənin atan.
İstəmirdim yetim kimi,
Əl uzadıb, ağız açam.
Qayıdacaq görən haçan?
Mənim atam, sənin atan.
Həyatda büdrəyən zaman,
Hər an əlimizdən tutan.
Getdi artıq bu həyatdan,
Sənin atan, mənim atam.
219
Elə ilk harayımızda,
Həmən dadımıza çatan.
Varmı insan aramızda?
Sənin atan-mənim atam.
Müəllim tək yana-yana,
Həyatı bizə anladan.
Varmı daha yaxın cana,
Mənim atam, sənin atan.
Bizim üçün ömrü boyu,
Özünü odlara atan.
Varmı ikinci bir adam?
Sənin atan, mənim atam.
Göydə Allah, yerdə ata,
Yetimik ata sarıdan.
Niyə getdilər aradan?
Mənim atam, sənin atan.
Həyatda sənə qardaşam,
Sanma ki mən sənə yadam.
Deyərdim ki eyni adam,
Sənin atan, mənim atam.                                                                      
           
27.01.2016 
220
D İ N İ
Olmasa dünyada qüssə-kədərim,
Cənnəti-məkana düşsə bədənim,
Çəhənnəm əhlinə mən çox kövrəlib,
Qayğısız dünyada qüssə edərim.
                
ALLAH
 Yerlərdə və göylərdə, ürəklərdədir, Allah.
 Hər nə edəriksə, onu görməkdədir, Allah.
 Gözlərdən uzaq gizli əməlimiz bel olsa, 
 Qəlblərdə yatan, sirrləri  bilməkdədir, Allah.
 Bir zərrə qədər xeyirli və pak əməl etsək,
 Hər niyyətin savabını verməkdədir Allah.
 Bir zərrə qədər şərli və ya pis əməl etsək.
 Hər pisliyin cəzasını verməkdədir, Allah.
 Şeytan olar ol yerdə ki, orda yalan olsa,
 Haqqın özüdür, zirvədə durmaqdadır, Allah.
Şeytan geyinib qarə, kəsir başları bir-bir,
 Bilməm niyə bəs şeytana susmaqdadır Allah???
221
                                                            
BU QABDAN, HANSI BİRİMİZ 
BİR QURTUM SU İÇMEYE LAYİQİK?
 
Bu qabdan bir qurtum su içə bilsək. 
 Əyinə bəm bəyaz libas geyərək,
 İmana, islama, Kəbəy gəlsək.
 Önündə qul kimi səcdə edərək,
 Allahdan sadəcə bir şey diləsək,
 Günahkar qulunu Sən əhv edərək,
 Kaş ki bizi buna layiq görəsən.
 Çirklənən qəlbləri təmizləyərək,
 Günahlarımızdan keçə biləsən.
 Peyğəmbər camına zəm-zəm tökərək,
 Bu qabdan bir qurtum cu içə bilsək.
      03.04.2008
222
ALLAHA ŞÜKÜR Kİ,…
 Allaha şükür ki, varam dünyada.
 Ədalətə hər an yaram dünyada.
 Sağalmayacaqdır yaram dünyada.
 Nə qədər ki vardır haram dünyada.
 İstəmirəm artıq qalam dünyada.
 Haqqdan uzaq düşən yalan dünyada.
 Yalanı pul ilə alan dünyada.
 Heç məhəl qoymayan qopan  fəryada.
 İgidi ayağa salan dünyada.
 Oğurluq dünyada, talan dünyada.
 Yaxşılığa qarşı yaman dünyada.
 Nə tez gəlib keçir zaman dünyada?.
 Qurdla qiyamətə qalan dünyada.
 İtib çoxdan haqqı-salam dünyada.
 Az qalıram Haqqı danam dünyada.
 İstəmirəm artıq qalam dünyada.
Qalsam qalmasam da varam dünyada.
Bir Allah bilir ki, toxam dünyada
Allaha şükür ki, yoxam dünyada.
10.11.2010
223
BU GECƏ
Bu gecənin zülmətindən
Qəlbimə matəm düşdü,
Bu gecənin hörmətindən,
Yadıma Hatəm düşdü.
Bu gecəyə mən vurğunam,
Qədr gecəsidir bu.
Bu gecədə mən yorğunam.
Əsr gecəsidir bu.
Bu gecə mələklərin,
Pak bir gecəsi idi.
Bu gecə diləklərin,
Tək bir gecəsi idi.
Bu gecə yüz gecədən,
Min gecədən əzizdir.
Bu gecə düz sübhəcən,
Bilsən necə təmizdir.
Bu gecə - məsum gecə,
Qoy batmasın günaha.
Bu gecə, necə gecə?
Bəllidir tək Allaha!
04.11.2015 
224
BAĞIŞLA   A L L A H
Haram dediyimi niye yeyirsen?
Geyme dediyimi niye geyirsen?
Bir günah ederken niye demirsen,
Tövbə eyləyirəm, bağışla, Allah.
Əlbətdə asandır tövbə söyləmək,
Etdiyin tövbəni pozmamaq gərək.
Hər zaman hər dəyqə biləsən gərək,
Tövbələri qəbul edəndir Allah.
Qünahın böyükdür deyə düşündün?
Bağışlanılması qeyri mümkündür?
Qədr gecələri elə bir gündür,
Rəhmin günahlardan böyükdür, Allah.
Cümleyi  insanlar zərərdədirlər,
Heç anlamayırlar hara gedirlər.
O insanlar ki, var şükür edirlər.
Onlara bərəkət verəndir Allah.
Çatmaz zirvəsinə uca zirvələr.
Doğrunu dananlar, yalandadırlar.
Allaha təvəkkül edən bəndələr,
Cəhənnəm odundan amandadırlar.
Biz sənə müqəddəs kövsəri verdik
Aləmlərə rəhmət məqamı verdik.
Düşməninin nəslin kəsilən etdik,
Dostların yolunu azandır Allah.
Hər kəsin qəlbində bir inam vardır,
Bir məhəbbət vardır, bir ümman vardır.
Bağışlanmaq üçün bir güman vardır,
Hər gizli gümanı biləndir Allah.
225
Şərabı qoymadın sən yerə hələ.
Hər gün bir az daha ömürdən gedir.
Özün heç imana gəlməsən belə,
Barı vicdanını imana gətir.
Dedin iman nədir, etiqad nədir?
Günah yağışından qoruyan çətir.
Ey hafiz,  Qurandan bir misal gətir
İnnə ənzəlnahu fi leylətül qədr.
ALLAHIN ƏDALƏTİ 
QİYAMƏTƏ QALMASIN!
                               (oğluma)
 Bil ki, qocalıb ölmək, hər kəsə qismət olmur.
 Qocalığın dadından, inan ki, doymaq olmur.
 Evladlar bizi yorur, nəvələr isə yormur.
 Qocalmaq istəmirik - ömür  bizdən soruşmur.
 Doğulub böyüyürük, qocalırıq, ölürük.
 Doyunca baxmaq lazım, nə qədər ki, görürük.
 Oğlum, nəylə biz görən fəxr edib öyünürük?
 Sözə baxmasa uşaq, onu möhkəm döyürük.
 Sonra da peşman olub, özümüzü söyürük.
 Bil ki, oğlum, qocalmaq, hər kəsə qismət olmur.
 Kimin zənbili dolur, kiminki isə dolmur.
Həyatın zənbilini, eşq zənbilin deyirəm.
Heç kimin bu zənbili, tamamiylə boş olmur.
 Dünyaya bazarlığa gələn oğlum,
Sənə bir dua etmək  istəyirəm,
 Zənbilin boş qalmasın, hey dolsun, boşalmasın.
 Tanrı verdiyi canı, səndən erkən almasın.
 Gözü dolu görəsən, gözün dalda qalmasın.
 Həyat çətinlikləri, səni ruhdan salmasın.
 Uca Tanrım, bağışla, bu cəsarət olmasın.
 Allahın ədaləti, qiyamətə qalmasın !
226
                   
AŞURADA ORUC TUTMA
Buyurmuşdu Peyğəmbərim,
Aşurada oruc tutun.
Demədi ki, Kərbəlada,
Hüseynimə divan tutun.
Aldı Hüseynin canını,
Tutdu oruc Aşurada.
İtirərək imanını,
Yezid yandı Aşurada.
Peyğəmbərin orucuna,
Haram qatdı Aşurada.
Ac qalmağa dözməyərək,
Gedib yatdı Aşurada.
Peyğəmbərin ailəsinə,
O, şər atdı Aşurada.
Oruc saxlamağı iylə,
Qəlb qaraltdı Aşurada.
Peyğəmbərin nəvəsini,
Qanına qəltan eyləyib,
Kəsdi Hüseyn nəfəsini,
Oruc tutdu Aşurada.
Buyurmuşdu Peyğəmbərim,
Oruc tutun Aşurada,
Demədi ki, ya Hüseynim,
Get şəhid ol Kərbəlada.
Kimləriydi Aşurada,
Peyğəmbər orucu tutan,
Aşureyi-Kərbəlada,
Hüseynimə oxlar atan?
227
Bəlkə Yezid oruc ilə,
İstəmiş yusun günahın?
Peyğəmbər sağ olsa idi,
Üzərdi Yezidin başın.
Peyğəmbər orucu tutan,
Tökərmi qan Aşurada?
Alarmı can oruc tutan,
Aşureyi-Kərbəlada?
Yezidin tutduğu oruc,
Kərbəlayi-Aşurada,
Eylədi əməlləri puç,
Müsibətlə qaldı yadda.
Peyğəmbərin Aşurada,
Oruc tutmaq ənənəsi,
Müsibəti-Kərbəladan,
Oldu Yezidin sünnəsi.
Bundan sonra Aşurada,
Oruc tutmaq oldu heyrət.
Aşurada oruc tutan,
Edərmiş Yezidə beyət.
Aşurada oruc tutub,
İnsanın suyun kəsənə,
Canlar alıb, qanlar töküb,
Yezidin yolun gedənə,
Lənət olsun deyirəm mən,
Yezidə min lənət olsun.
Lənət olsun deyirəm mən.
Qoy hamıya ibrət olsun.
Aşurada oruc tutma,
Oruc tutma, ey müsəlman.
Aşuranın orucunu,
Mundarlamış Yezid yaman.
24.10.2015 
228
İMAM MEHDİYƏ
Biri var, biri yox, biri olacaq,
Ya Mehdi, ya İmam Sahibəz  Zaman,
Mömin bəndəlrə zamin duracaq,
Dəyişəcək dövran, güləcək  zaman.
Duada  qonşunun halına yanan,
Yediyi  çörəyi  tən bölən insan.
Dilinə gətirməz heç zaman yalan,
Mömin birisini nə qədər vursan.
     
Hamı Həccə gedib, pak ola bilər?
Bu yola çıxmaqçün saf olmaq gərək.
Evdə də həcilik qazana bilər,
Yetimin başına sığal çəkərək.
Əl tutmaq, deyirlər Əlidən qalıb,
Gəl  minnət qoymayaq, ehsan edərək.
Ehsan eləməyi  kim dəbə salıb?
Rükuda üzüyün zəkat verərək.
Bu dəyqə çoxusu mollalıq edir,
Tapmışıq deyəsən yaxşı bır sənət.
Məsçiddən çıxaraq min günah edir,
Sonra da deyir ki, şeytana lənət.
Namaz qılırsan qıl, qılmırsan qılma,
Vicdanının üzü,  ağ olsun gerek .
Namaz qılmağınla gözləri yorma,
Qəlbində imanın sağ olsun gərək.
229
Namazlar qılınır cənnətə xatir, 
yeyib içib yatmaq, keflərə xatir,
Vaxt gələr bitməyən ziyafətlər də 
cənnət ikən dönüb cəhənnəm olar.
Bir rükət namaz qıl Allaha xatir, 
müqəddəs ilahi varlığa xatir,
Olmasa bu namaz nəfsinə xatir,  
min rükət namazdan xeyirli olar .
Allaha məlumdur sənin beyyətin 
Məsçidə girəsən, qüsullu gərək.
Hər əməl edərkən mütləq niyyətin,
Cənabət qüsullu,   pak olsun gərək.
Uzun saqqallılar, qara libasda 
“Allahu Əkbər”-lə başları kəsir.
Onların təkbiri yandırır bizi, 
Yetiş kül olmamış, ya İmam Zaman.
Yorulmuş möminlər Sənin zühuruna, 
Sənin görüşünə yaman tələısir,
Ağlayan gözlərin  kökü saraldı, 
Yetiş kor olmamış ya İmam Zaman.
Hardasan, ey Ağa, ey Əl-Müntəzir?
Görüşə gəlməyə bir əngəlmi var?
Aramızda xeyli şeytanlar gəzir,
Bundan da dəhşətli, cəhənnəmmi var?
230
ƏBƏDİ MƏŞƏL
 Bir şamı Haqq yandırsa, aləm üfləsə sönməz,
 Bəs şamı Haqq söndürsə, aləm yandırsa, yanar?
 Haqqın kimdə olduğun inan ki, nadan bilməz,
 Haqqı nahaqdan seçən, arif olar və qanar.
 Qanar ki, haqq yolunda şəhid olmağa dəyər,
 Bu yolda milyonların yanar, ürəyi qanar.
 Varmı Haqqdan savayı, başqa bir Haqqmı məyər?
 Haqqı-salamı bilin, yalnız nadanlar danar.
 Haqqı danan nadanlar, yanar, sonda odlanar,
 Haqq yandıran şam təkin, yanar, əriyər, gedər.
 Bu yanan nadanlardan, Haqq alovu qalanar,
 Cümlə aləm üfürsə, sönməz daima yanar.
               Ürəkləri isidən əbədi məşəl olar.
                                                                30.11.2015
231
MƏNİM KÖRPƏ ZƏVVARIM
 Nə günahın var canım?
Sənin qadan mən alım.
Mənim dövlətim, varım.
Sənə qurbandır canım.
Günahsız zəvvarların,
Ən günahsız zəvvarı.
Getdin Məkkəyə sarı,
Sağ-salamat gəl barı.
 Çal kamanım, çal tarım,
 Həccə getmiş zəvvarım.
 İmanlı zəvvarların,
 Ən imanlı zəvvarı!
QURAN
 Nə gözəl bir ehsan, bizlərə Quran.
 Göndərib insana, Rəhimi Rəhman.
 Möminə sirdaşdır, hər zaman, hər an.
 Peyğəmbərimizdən yadigar qalan,
 Nə gözəl bir ehsan, İslama Quran.
 Mömini yaşadan, kafiri vuran.
 Bilirsənmi nədir, kitabi Furqan?
 Müqəddəs, ilahi kəlamdı Quran.
 Möminin halinə yanandı Quran 
 Yalandan münəzzəh qalandı Quran.
232
Peyğəmbər dilindən vəhiylə çıxan,
Qiyamətə qədər qalandı Quran.
 Vahidi -xaliqdən məxluqa çatan,
Yeganə müqəddəs kəlamdı Quran,
Allahdan bizlərə salamdı Quran.
Yüz on dörd surədən ibarət olan,
İnsanın qəlbinə nur təkin dolan,
Mömin insanlara mehriban olan,
Kitabi müqəddəs, ilahi Quran,
Hafizələrdədir hər zaman, hər an.
14.07.1997
MƏNİM BU GÜN SƏNƏ ŞİKAYƏTİM VAR
 Ürək vurur, demək hərarətim var.
 Haqqı demək qədər cəsarətim var.
 Səsimə qulaq as, ey Pərvərdigar!
 Mənim bu gün Sənə şikayətim var.
 Bu ömür yolunda eniş- yoxuş var.
 Hər batıya qarşı yeni doğuş var.
 Bəs hanı ədalət, ey Pərvərdigar?
 Mənim bu gün Sənə şikayətim var.
 Ədaləti ötən bir xəyanət var,
 Xəyanətdə batan bir cəmiyyət var.
 Gen dünyada gəzmək - əziyyət və dar.
 Mənim bu gün Sənə şikayətim var.
233
 
Sadiq ürəklərə əsib ruzigar.
 Şərab badəlıri olub bizə yar.
 Utanmayır heç kim, qalmayıbdır ar,
 Mənim bu gün Sənə şikayətim var.
 İmdad eşitməyən qulaq olub kar,
 Güvəndiyim dağlar, sənə yağıb qar.
 Bundan da başqa bir qiyamətmi var?
 Mənim bu gün Sənə şikayətim var.
 Qədr gecəsidir bu geçə, ey yar,
 Nə kaman inləyir, nə də çalır tar.
 Urəyim ağlayır, çəkir göyə car,
 Mənim bu gün Sənə şikayətim var.
 Ürəyimdə kədər, gözdə intizar,
 Çətin ki bir qədər rahatlıq tapar.
 Hanı İmam Zaman, ey Pərvərdigar?
 Mənim bu gün Sənə şikayətim var.
 Gecələr uzanar, günlər qısalar,
 Gecələr genələr, günlər daralar.
 Gecələr ağlayar, günlər qaralar,
 Mənim ey Gün, sənə şikayətim var.
 Gecələrdən sənə şikayətim var,
 Küçələrdən sənə şikayətim var.
 Qocalardan qoca, ey Pərvərdigar,
 Ucalardan Sənə şikayətim var.
234
QƏDR GECƏSİNƏ DUA EDƏSƏN
 Sübhədək yatmayıb, oyaq qalanda,
 Olub keçənləri yada salanda,
 Şəhid çeşməsindən abdəst alanda,
 Qədr gecəsinə dua edəsən.
 Xəyanət yaşaya, ədalət ölə,
 Müharibə düşə, qan gölə dönə.
 Hər şeydən əllərin üzülsə belə,
 Qədr gecəsinə dua edəsən.
 Bir dərdim var mənim, min dərdə dəyər,
 Bu dərd məni üzər, belimi əyər.
 İtirmisənsə sən elini əyər,
 Qədr gecəsinə dua edəsən.
 Bir dərdim var mənim, kimsəyə deməm,
 Bir halim var mənim, qəddimi əyən.
 Bir günüm var mənim, min günə dəyən,
 Qədr gecəsinə dua edəsən.
 Kərbəlada axan qanlar bəs deyil ?
 Ey insan Allahın önündə əyil !
 Saleh əməllərə etməkçün meyil.
 Qədr gecəsinə dua edəsən.
 Oruc tutar mömin Yaradan üçün,
 İftarı gözləyər su içmək üçün,
 Kərbalada yanan Hüseyn üçün,
 Qədr gecəsinə dua edəsən.
 İstərəm Allaha şikayət edim,
 Bilmirəm bununçün haraya gedim.
 Gecədən sübhədək ibadət edib,
 Qədr gecəsinə dua edəsən.
235
 
Qədr gecəsi min gecəyə dəyər,
 Mələklər göylərdən yerlərə enər,
 Allahın rəhməti bizlərə gələr,
 Qədr gecəsinə dua edəsən.
 Qədr gecəsi heç bilirsən nədir?
 Hamı bu gecədə dualar edir.
 Ey hafiz Qurandan bir misal gətir,
 İnnə-ənzəlnahu- fi-leylətül qədr!
                                                           06 iyul 2015  
ŞAMU -  QƏRİBAN
 Tasua günü,  Aşuranın əvvəli idi.
 Aşuraya əvvəldən Hüseynim vəli idi.
 Kərbəlanın hər məqamın, Hüseynim bilirdi.
 Yorğunluq, narahatlıq üzündən bəlli idi.
 Əmr etdi:- yığılsın xeybəyə cümlə şiələr,
 Gəlsinlər ora əllərində şəmlə şiələr.
 Kərbəla susuz yanırdı Tasua axşamı,
 Dil-dodaq quru yığışdılar, qəmlə şiələr.
 Duydu bütün aylarla Məhərrəmin fərqini,
 Hər kəsin gəlib cəm olduğun gördü Hüseynim.
 Neçə gün susuz qalan dodaqların dərdini,
 Qup-quru dodaqları ilə böldü Hüseynim.
236
 Allahın adı iylə, Hüseyn, başladı nitqə:
 Zöhrdə çıxıb ab dilədim düşmənimizdən,
 Yalvarmadım, umdum kişilik düşmənimizdən.
 Minlərlə ordusuyla kəsibdir suyu bizdən,
 Əhv eylə sözü, çıxmayacaqdır dilimizdən.
 Qorxub çəkinirlər, bizi suiylə vururlar,
 Məhv etmək üçün İslamı, min hiylə quryrlar.
 Peyğəmbərin ol düz yoluna asi olurlar.
 Bundan dolayı Kərbəlanı susuz qoyublar.
 Körpə Əli Əsgər də susuz, ağlaya bilmir,
 Gözlərdə su yox, göz quruyub, ağlaya bilmir.
 İnsan susuz öz səbrinə bel bağlaya bilmir.
 Susuz bədəni ruh belə heç saxlaya bilmir.
 Yığdım ki sizi xeybəyə Tasua axşamı,
 Elan eyləyim Aşuranı  şəhid məqamı.
 Yandırmısız əllərdə ki, ol rövşəni şamı,
 Kərbəla olar hər şəhidin gövnü məkanı.
 Aşura bir  məqamdı  ki, cənnətlə müjdələr.
 Kərbəla bir məkandı ki, şəhidlər istəyər.
 Bəlkə kimisə evində övladı gözləyər?
 Məcburi deyil, Kərbəla könüllü istəyər.
 Tutmaram  kimsələri, saxlamaram  gedənləri.
 Kimsədə işıq qalmasın, söndürün tüm şəmləri.
 Şamu-qəriban bürüsün qoy bütün xeybələri.
 Qoy utandırmasın şam, çıxıb gedən  şiələri.
237
 Vermədi şiələrə susuz şəhid ol əmrini,
 Buraxdı könüllərə bu məqamın sirlərini.
 Söndürüb xeybədəki o ağ yanan şəmlərini.
 Şamu-qəriban etdi, utanmasın şiələri.
 Keçdi bir müddət, Hüseyn, yandırdı öz  ağ şamını,
 Gördü heç kim qalmayıb, bölsün onla axşamını.
 Hamı getmişdi, aparmışdı özüylə şamını,
 Söndürmək üçün hər il, Şamu-Qəriban şamını.
 Məyyus olmuşdu Hüseyn, şiələrin getməsinə.
 Yoxmudur əsil şiə mənlə çıxa Kərbəlaya?
 Qalxdı Hüseynin əli, vurdu Aşuraya sinə,
 Körpə Əli Əsgəri verdi haray, bu bəlaya.
 Ağlamağıyla verdi ruh  Əli Əsgər ataya,
 Dedi sanki burdayam, çıxmaq üçün Kərbəlaya.
 Dözərəm sənin üçün susuzluğa, hər bəlaya,
 Qoymaram tək gedəsən Aşureyi Kərbəlaya.
 Hüseyn eşidincə oğlunun ağlar səsini,
 Gəldi, götürdü həmən Əli Əsgəri qoynuna.
 Gördü qollarında oxlanmış oğlunun nəşini.
 Sığal çəkdi dodağıyla ox batacaq boynuna.
 Axırın əhv eləyin, yaza bilməyir qələmim,
 Sonunda tərk edəcək bu dünyanı hər gələnim.
 Nə fərq edər ki, bu gün ya da sabah ölməyimin?
 Anlamadı şiələr tək qoydular Hüseynimi.
238
 Şamu-qəriban, Hüseynin bizə yadigarıdır,
 Sinə vurmaq Hüseynə, müsibətin meyyarıdır.
 Azadlıq kitabında ilk ad, Hüseynin adıdır.
 Qırmızı bayraqlardakı qan, Hüseynin qanıdır.
Şiə sözünün mənası - Peyğəmbər (S.A.S) və onun ailəsinin  
tərəfdarları deməkdir.
16.10.2015     03:00
TƏƏCCÜBLƏNMƏM
Yer üzündə 
Məhərrəmlik günündə 
Şamu-qəribanı olsa, 
Təəcüblənməm ömründə.
İnsanlar yer üzündə
Utanmasınlar deyə
Qaranlığa qərq olsa,
Təəccüblənməm ömründə.
İnsanlar yer üzündə,
Kərbəlanın düzündə,
Müsibətə ağlasa,
Təəccüblənməm ömründə.
İnsanlar yer üzündə,
Dinə-imana gəlsə,
Bu müsibətdən sonra,
Təəccüblənməm ömründə.
239
Yer üzündə,
Lap insanın gözündə,
Göz yaşı yumurlansa,
Təəccüblənməm ömründə.
Təəccüblənməm ömründə,
Məna tapsam ölümdə,
Alnı açıq dayansam
Şəhidlərin önündə.
Təəccüblənməm ömründə,
Gözəl günün birində,
Qarabağım qayıtsa,
Bayram olsa elimdə.
Təəcceblənməm ömründə,
Şairin qələminə,
Qələbə marşı gəlsə,
Milli bayraq önündə.
Təəccüblənməm ömründə,
Vətənimdə, elimdə,
Hamı qəhrəman olsa,
Vətən sözü dilində.
Sözü satın alanlar,
Hər tərəfdə görürəm.
Nədənsə son zamanlar,
Yaman təəccüblənirəm.
22.10.2015   19:26
240
B A Y A T I L A R
CAVAN OLMAM BİR DƏ MƏN
Əzizinəm ölmədim,
 Sevincimi bölmədim.
 Qocalığı doyunca,
 Cavanlığı görmədim.
 
 Əzizinəm görmədim,
 Qara telin hörmədim.
 Qara tel ağarıbdır,
 Qara qədri bilmədim.
 
Əzizinəm güləydim,
 Dərd-qəmini böləydim.
 Ömür vəfasız imiş,
 Kaş qədrini biləydim.
 Əziziyəm bu da mən,
 Oxşamıram qurda mən.
 Qurdla qiyamətdəyəm,
 Cavan olmam bir də mən.
Aşiqəm gözlərinə,
O şirin sözlərinə.
Alginan ürəyimi,
Söykə öz ürəyinə.
241
Heyranam gözəlinə,
Qızların gözəlinə.
Oğlanın göyçəyini,
Göndərin öz eline.
Mən aşiqəm dilinə,
Kəmərinə, belinə.
Qoymaram zərər dəyə
Sənin bircə telinə.
Əzizinəm gülü-nə,
Çiçəyı-nə, gülü-nə.
Məcnun toy-bayram olar,
Aşiq olsam birinə.
Mən aşiqəm əlinə,
Alma səhəng əlinə.
Səhəngin ağır olar,
Qıldan incə belinə.
Mən aşiq tellərinə,
Tarımın simlərinə.
Sarı simə toxundun,
Toxunanda əlimə.
Əzizim sənə qurban,
İncitmə, sənə qurban,
Hər yerdə deyəcəyəm,
Səni verənə qurban.
242
Əzizim dolma bükür
Əti kələmə bükür.
Ləzzətlə  yeyəcəyəm,
Səni verənə şükür.
 Əzizinəm olaydı,
 Dərdimə dost olaydı.
 Kaş ki günəş işığı,
 Taleyinə dolaydı.
 Səhərin açılaydı,
 Qəlbinə şeh salaydı.
 Jalə təkin gözündə,
 Göz yaşı olmayaydı.
 Ocaq qalanmayaydı,
 Vətən talanmayaydı,
 Şair, torpaqlarında,
 Düşmən dolanmayaydı.
 Əzizim olmayaydı,
 Saralıb, solmayaydı.
 Qalmışam elə həsrət,
 Bu həsrət olmayaydı.
 
Düşmənlər qalxmayaydı,
 Ağaca çıxmayaydı.
 Bağımın meyvələrin,
 Namərdlər yığmayaydı.
243
Qanlar tökülməyəydi,
Belim bükülməyəydi.
Yetişmiş dura dura,
Kalım tökülməyəydi.
 Kaş ki çaylar axaydı,
 Yandıraydı, yaxaydı.
 Yurdun ağ damlarından,
 Yenə günəş baxaydı.
02.11.2015   07:35
244
D Ü N Y A
YALAN  DÜNYASAN
De, necə etibar eyləyim sənə?
Qara saçlara ağ salan dünyasan.
Nə qədər də gözəl görüksən yenə,
Sonda qəlblərə qəm, salan dünyasan.
Onsuzda əzəldən, yalan dünyasan.
Görən nəyçün sevir hər nəfəs səni?
Sonunda nəfəsi alan dünyasan.
Haçan buraxacaq bu qəfəs məni?
Özün də qəfəsdə qalan dünyasan.
Onsuzda əzəldən, yalan dünyasan.
Çox gözəl bir xanım səsləsə məni,
Cavab verərəm ki, sən bir xülyasan.
Yaxşı tanıyıram əzəldən səni,
Hər kəsə şirin göz vuran dünyasan.
Onsuzda əzəldən, yalan dünyasan.
Gözəlliyin ilə ofsunlayaraq,
İnsanları tora salan dünyasan.
Pis insanlara heç toxunmayaraq,
Yaxşını torpağa alan dünyasan.
Onsuzda əzəldən, yalan dünyasan.
Sultan Süleymana, İsgəndərəmi,
Söylə bir, kimlərə qalan dünyasan?
Ailədə arvada, yoxsa ərəmi,
Yoxsa uşaqlara qalan dünyasan?
Onsuzda əzəldən, yalan dünyasan.
Varmısan yoxmusan, anlamayıram,
Bilmirəm realsan, yoxsa röyasan.
Şeirimlə səni danlamayıram.
Danlaq götürməyən palan dünyasan.
Onsuzda əzəldən, yalan dünyasan
245
KAŞ BU DÜNYANIN DƏBİ...
Kaş bu dünyanın dəbi, 
Kaş insanlıq olaydı.
Əsil insanlıq təbi,
Hər insanda olaydı.
Kaş ölüm olmayaydı.
İnsanlar bu həyatda,
Əbədilik qalaydı.
Nə olardı...
Qəbristanlıq yerinə,
Bağ-bağatlar olaydı.
Mərsiyələr yerinə,
Rübai oxunaydı.
Qocalıq olmayaydı.
İnsanlar gənc qalaydı.
Qocaların yerinə,
Körpəciklər olaydı.
Xəstəlik olmayaydı,
Saralıb solmayaydı.
İnsanlar sağlam qalıb,
Hər an gümrah olaydı.
Davalar olmayaydı,
Dərmanlar olmayaydı.
Əczaçılar yerinə,
Meyxanələr olaydı.
Mehribanlıq olaydı,
Firavanlıq olaydı.
Bir haqsızlıq, bir zülüm,
Heç biri olmayaydı.
246
Paxıllıq yox olaydı,
Ac gözlər tox olaydı.
Səxavətli insan bol,
Acgözlər yox olaydı.
Dava yox, sülh olaydı.
Sağlam bir ruh olaydı.
Silah-sursat olmaya,
Hamı rahat olaydı.
Sərhədlər olmayaydı,
Hərbilər qalmayaydı.
Nə bir torpaq acısı,
Nə də bir dərd qalaydı.
Pul-para olmayaydı.
Hesablar qalmayaydı.
Nə bank nə də ki lambard,
Heç biri olmayaydı.
Oğurluq olmayaydı,
Türmələr dolmayaydı.
Zülümkar, cinayətkar,
Onlar da olmayaydı.
Kasıblar olmayaydı,
Hamı varlı olaydı.
Varlıların yanında,
Hamballar olmayaydı.
Heç bir din olmayaydı,
Tək bir Allah olaydı.
İnsanların qəlbinə,
İnsanlığı salaydı.
Kaş bu dünyanın dəbi,
İnsan olmaq olaydı.
İnsanların içində,
İnsanlıq nə kolaydı?
04.10.2015   01:40
247
DÜNYA 
Dünya, sən öz ləzzətini, dadını,
Sonunda burnumuzdan gətirirsən.
Geci, tezi bir nəfər tək hamını,
Toxum tək torpağında əkdirirsən.
Yaxşıları sən sevirsən deyəsən,
Yaxşıları yaman tez aparırsan.
Ruhlarını qaldırırsan göyə sən,
Canlarını, torpağa tapşırırsan.
Pislərə hər günahları işlədib,
Bununçünmü onları yaşadırsan.?
Pisləri günahlar ilə isladıb,
Onları cəhənnəmə yaş atırsan.
Qurunun oduna bil ki, yaş yanar,
Bəlkə yaxşılarçün yanırlar pislər?
Pis olmasa, insan yaxşı nə qanar?
Yaxşını qiyamətədək pis izlər.
Rizvanam mən cənnətin qapısında,
Gələnləri mən yaxşı tanıyıram.
Duranları cəhənnəm qapısında,
Ağlayıb, göz yaşımla qınayıram.
25.10.2015 
                               
248
  DÜNYA QAPINI AÇ,  AC ÇIXIM GEDİM
Heç nə verməmisən mənə, a dünya,
Baxmışam hər şeyə, mən yetim-yetim.
Bir şey istəmirəm səndən, a dünya,
Gəlmişəm dünyaya, mən baxım gedim.
Dünya, qapını aç, ac çıxım gedim.
Qaldım bu dünyada, mən baxa-baxa,
Demədim ki, məni yax, çıxım gedim?
Mey kimi badəyə, mən axa-axa,
Gəldim ki, rəngimə bax, çıxım gedim.
Dünya, qapını aç, ac çıxım gedim.
Gəlmişdim dünyaya şah olmaq üçün,
Qoymadın başıma, tac çıxım gedim.
Sən atda, mən piyada olmaq üçün?
Çap atını, dünya, çap çıxım gedim.
Dünya, qapını aç, ac çıxım gedim.
Dərdinin hamısın vermisən mənə,
Gəlmişəm ağardım şaç, çıxım gedim.?
İndi bəs nə üzlə durmusan belə?
Keç, dünya, önümdən, qaç çıxım gedim.
Dünya, qapını aç, ac çıxım gedim.
Gəlmişəm dəftərə qeyd olmaq üçün.?
Məni tarixinə yaz çıxım gedim.
Peydə olmuşam ki, qeyb olmaq üçün.?
O zaman qəbrimi qaz çıxım gedim.
Dünya, qapını aç, ac çıxım gedim.
Heç nəyim yoxsa da, bircə sözüm var,
Son sözümə qulaq, as çıxım gedim.
Özdə də olmasa, şözdə izim var,
Olmayan bəxtimi yaz, çıxım gedim.
Dünya, qapını aç, ac çıxım gedim.
Nə qədər şeirlər yazmışam sənə,
Son şeirimə qulaq, as çıxım gedim.
Qaytar, dünya, qaytar borcunu mənə,
Mənim də şeirimi yaz, çıxım gedim.
Dünya qapını aç, ac çıxım gedim.
249
Mən getsəm başqası gələçək yenə,
Darıxmayacaqsan, qoy çıxım gedim.
Qıymadın neməti, varı şairə,
Qıymayacaqsansa, qoy çıxım gedim.
Dünya qapını aç, ac çıxım gedim. 
12.11.2015 
YAŞAMAĞA NƏ VARIYDI
Nə ağlarsan, nə sızlarsan?
Şükürlər olsun ki, varsan.
Həyatdan 5 qiymət alsan,
Yaşamağa nə varıydı?
Bir həyat var dalda qalmış,
Ömrümün yarısın almış.
Həyat şəkərimiş, balmış,
Yaşamağa nə varıydı.
Biri varmış, biri yoxmuş,
Şəkər azmış, acı çoxmuş.
Qarın acmış, gözlər toxmuş,
Yaşamağa nə varıydı.
Arpa çayı axdı getdi,
Ömür sona çatdı getdi.
Əcəl gəldi, ömür getdi,
Yaşamağa nə varıydı?
Bu nə gündü, bu nə aydı?
Həyatdan bir gözəl paydı.
Hər gün ad günü olsaydı,
Yaşamağa nə varıydı.
250
Ömür axan gözəl çaydı,
Ömür oxdur, həyat yaydı.
Bircə ölüm olmasaydı,
Yaşamağa nə varıydı.
Rizvanın ad günü yayda,
Həyat atda biz piyada.
Yaşamaqda olsa fayda,
Yaşamağa nə varıydı.
EY  VİDADİ
Dostum, Vidadi Ağdamlıya
Həyat çəkir insanları, sınağına hər üzdə,
Hüseyni Kərbəlada, Nuhu isə dənizdə.
Çox çətindi baş çıxartmaq, bu cür çərxi fələkdən,
Ey Vidadi, gəl üz görüm, indi belə dənizdə.
Kimlər vardır bu gəmidə? Haqlısı, haqsızı da.
Haqsızların oduna, yanacaq haqlısı da.
Ey Vidadi, çıxmayacaq bu sudan heç kim quru,
Cavanı da, qocası da, oğlanı da, qızı da.
Günahsız da, günahlı da, bitəcək torpağında,
Yaxşısı da, yamanı da var dünyanın bağında.
Ey Vidadi, əmin ol ki, bil qiyamət çağında,
Hamısı cavab verəcək, Tanrının qabağında.
Dəniz coşdu, dalğa qalxdı, sahillərə çırpıldı,
İnsan gördü, məyyus oldu, öz-özünə qapıldı.
Şair aldı qələmini, yazdı, qaşlar çatıldı.
Ey Vidadi, sanma ki, dünyanın sirri tapıldı.
27.10.2015 
251
NİFRƏT ETMƏ 
Nifrət etmə bu dünyaya,
Dünya, elə həmən dünya,
Qazandığın şöhrətləri,
Ayağına sərən dünya.
Şair, küsmə bu dünyadan,
Küsmə ulduzlardan, aydan.
Buzun əritdiyi üçün,
Küsərmi heç qışı yaydan?
Gəlmişik yaşamaq üçün,
Yazıb da, yaratmaq üçün.
Küsərmi heç dağlar qardan,
Başına yağdığı üçün?
Yaşayırıq biz el üçün,
Şərəf üçün, şöhrət üçün.
Küsərmi heç çay suyundan,
Daima axdığı üçün?
Yaşayırıq görmək üçün,
Yaşamırıq ölmək üçün.
Yaşamırmı məyər insan,
Daima qocalmaq üçün?
Kimə uzun ömür verib,
Kimə qısa ömür verib
Allah bizə ömür verib,
Məyər nifrət etmək üçün?...                                   
                                                             26.10.2015  
252
 
VƏTƏNDAŞ  MÖVQEYİ
Qırılsa qanadım, qırılsa qolum,  
Varmı həqiqətdən savayı yolum? 
Bir sözüm var mənim, hamınız bilin! 
Ədalət Rəbbimdir, xəyanət qulum.
BAXA BİLMİRƏM
Gözlərim utanır, xəcalət çəkir,
Güzgüdə özümə baxa bilmirəm.
Torpağı düşmənlər becərir, əkir,
Millətin gözünə baxa bilmirəm.
Balasın itirib, saçını yolan,
Ananın üzünə, baxa bilmirəm.
Şəhid ağlamaqdan, saralıb solan,
Millətin gözünə baxa bilmirəm.
Qarnı tox olsa da, gözü ac olan,
Bu acgözlərə söz tapa bilmirəm.
Gözünü tox tutub, qarnı ac olan,
Millətin gözünə baxa bilmirəm.
253
Xalqın sərvətləri edilib talan,
Ocağı yandırıb, yaxa bilmirəm.
Ocağın yerinə kəndisi yanan,
Millətin gözünə baxa bilmirəm.
Baxanda adamı lap sərxoş edən,
Baha qiymətlərə, baxa bilmirəm.
Evinə marketdən əliboş gedən,
Millətin gözünə baxa bilmirəm.
Qoxusu insanı meyxoş eyləyən,
Qarabağa daha baxa bilmirəm.
Baxanda ürəyi bom-boş eyləyən,
Millətin gözünə baxa bilmirəm.
Anam deyir yazma, səni tutarlar,
Anamın sözünə baxa bilmirəm.
Deyir ki, a bala, səni tutsalar,
Oğlunun gözünə baxa bilmərəm.
Oğlunçün narahat olma, ay ana,
Yazmasam mən rahat yata bilmərəm.
Ədalətsizliyə sussam, ay ana,
Oğlumun gözünə baxa bilmərəm.
İş tapa bilmədim özümə hələ,
Onsuzda oğluma baxa bilmirəm.
Hər axşam əliboş gələndə evə,
Arvadın üzünə baxa bilmirəm.
Bağışla, ay ana, tutsalar məni.
Nə deyim ki sənə? Daha bilmirəm.
Gəlib oralarda, axtarma məni,
Gəlsən, gözlərinə baxa bilmərəm.    
                                                                  28.12.2015
254
ÜÇ RƏNGLİ BAYRAQDAN OLSA LİBASIM
Qələmim ox olub, girib gözlərə,
Xain gözlər tab gətirmir sözlərə.
Bir sözüm var, qələm əhli, sizlərə,
Qələm gərək yazdığını pozmasın.
Çox görmüşəm yazıb-pozanları mən,
Ayaq altda quyu qazanları mən.
Söz verirəm, yolun azanları mən,
Tutub o kor gözlərinə köz basım.
Fikirləşir cürəbəcür söz başım,
Neynək, bütün ağrılara döz, başım.
Him-cim etməkdən yorulub göz-qaşım,
Durum gərək sözlərimlə dalaşım?...
İstərəm Azərbaycana yaraşım,
Görən necə Xocalıyla barışım.
Fərid ilə, Mübarizlə yarışım,
Mərmi olum, Qarabağda alışım.
İstəyirəm qəlbimə qulaq asım,
Qedim Qarabağda yenə savaşım.
Üç rəngli bayraqdan olsa libasım,
Deyin şəhid oldu, şair qardaşım.
04 iyun 2016
255
OLMAYAN  ÜRƏYİN  NƏYİNDƏN 
YAZIM?
Dönübdür sərt qışa, baharım yazım,
Çoxdandır çalmayır, o telli sazım.
Vətən Qarabağın çəkmirsə nazın,
Mən belə dünyanın nəyindən yazım?
Yoxdursa Ağdamım, mən nəyə lazım,
Həyat bir süpürgə, mən xəkəndazım.
Qalıb toz içində xəlçəm, palazım,
Mən belə dünyanın nəyindən yazım?
Çatmır cəsarətim Xocalı yazım,
Qoşa minarədən, gəlmir avazım.
Söyləsən ey ağam, ey Seyidlazım,
Mən belə dünyanın nəyindən yazım?
İrəvandan yazım, Göyçədən yazım?
Dərbənddənmi yazım, Təbrizdən yazım?
Yaramın qanıdır axan Arazım,
Mən belə dünyanın, nəyindən yazım?
Rizvanam istərəm cənnətdən yazım,
Qara qızıl olan sərvətdən yazım.
Qızılı özgənin, qarası bizim,
Mən belə dünyanın nəyindən yazım?
Vallahi bilmirəm nəyindən yazım,
Yerindənmi yazım, göyündən yazım?
İstərəm elin ürəyindən yazım,
Olmayan ürəyin, nəyindən yazım?        26.01.2016 
256
DE, NECƏ BARIŞIM?... 
 De necə barışım mən bu zamanla?
 Qanı yumaq lazım əlbətdə qanla.
 Alver eyləyirlər bədənlə-canla,
 Sonra da gəzirlər şöhrətlə-şanla.
 İdarə olunur hər şey yalanla.
 Dağıdılır sərvət, dövlət talanla.
 Sanki alay edir məmur insanla.
 Yola getmir artıq qoca cavanla.
 Razılığa gəlmir satan alanla.
 Səmimi söhbətlər yalan-palanla,
 Əvəz olunmuşdur yalan kəlamla.
 Heç kimin işi yox haqqı salamla.
 Qarışıbdır artıq halal haramla.
 Qarabağ yox olur, itir aramla.
 Unudulur hər şey zalım zamanla.
 Ölən öldü getdi, zülüm qalanla,
 Həqiqəti hərdən yada salanla.
 Haqqın zəfərinə böyük gümanla,
 Allahın rəhminə ülvi inamla,
 Müharibə edir ağım qaramla.
 Uduzur döyüşdə yaxşı yamanla.
 De, necə barışım mən bu zamanla?
 De, necə barışım mən bu zamanla?
257
QIRILSA VƏTƏNDAŞI, VƏTƏNDƏ DAŞ 
QALARMI?..
İnsan da öz elindən, obasından doyarmı? 
Ana öz uşağını söylə heç ac qoyarmı? 
Dopdoğma balasına ana Vətən qıyarmı? 
Bala  anasın atıb, başqasına uyarmı?
Bu nə cür komediyadır, heç anlaya bilmirəm. 
Vətənim Azərbaycana, yaraşdıra bilmirəm. 
Məntiqi izzahını, quraşdıra bilmirəm. 
Kimdi dost, kimdi düşmən, araşdıra bilmirəm.
Nə üzlə yazılacaq bu tarixə, bilmirəm. 
Axır, göz yaşım axır, bilə-bilə silmirəm. 
Axan göz yaşlarıma danışmıram, dinmirəm. 
Bəlkə sildi yazını, ona görə silmirəm.
Qardaşları  bir evdə, barışdıra bilmirəm, 
Qırılmış taleyləri, yapışdıra bilmirəm. 
Tökülmüş qardaş qanın, bağışlaya bilmirəm, 
Atılan bu addımı, alqışlaya bilmirəm.
Vətəndaşı Vətənə, calaşdıra bilmirəm, 
Millətini sevməyə, alışdıra bilmirəm. 
Aləmi bir-birinə qarışdıra bilmirəm, 
Zəmanədən küsmüşəm, danışdıra bilmirəm.
Əli qardaş qanına, bulaşdıra bilmirəm. 
Buna kim bayis oldu, araşdıra bilmirəm. 
Vallah sənin üzünə, qardaş, dura bilmirəm. 
Bunu öz millətimə, yaraşdıra bilmirəm.
258
Yaraşdıra bilmirəm, qardaş qanı tökməyi, 
Yaraşdıra bilmirəm, nifaq tumu əkməyi, 
Yaraşdıra bilmirəm, torpaq dərdi çəkməyi, 
Yaraşdıra bilmirəm, dosta torba tikməyi.
Başqasının malına, varına göz dikməyi, 
Qarada oturaraq, ağı ləkələməyi, 
Doğrunu gizlədərək, yalan kəkələməyi, 
Vallh, billah elimə, yaraşdıra bilmirəm.
Yaraşdıra bilmirəm, Qarabağ itkisini, 
Yaraşdıra bilmirəm, ağlayan kişisini. 
İtirdik biz deyəsən Xarı Bülbül irsini 
Heç unuda bilmirəm, o nadir bitkisini.
Bu nə bir komediya, endirin pərdələri. 
Bu nə bir iki üzlük, çıxardın maskaları.
Qurtarın bu oyunu, çaldırın zəfərləri. 
Qoymayın at oynada, Vətəndə başqaları.
Qırılsa vətəndaşı, Vətəndə daş qalarmı ?                                
03.12.2015 
                                   
259
KAŞ
 Manat diriləydi, kaş ölməyəydi,
 Millət aclıq nədir heç bilməyəydi.
 Qarabağ yağıya verilməyəydi,
 Bəddik batman ilə kaş gəlməyəydi.
 Xalqım yaltaqlığa öyrənməyəydi,
 Barda, restoranda şellənməyəydi.
 Qaçqınlar yurdundan kaş dönməyəydi,
 Düşmən qarşısında baş əyməyəydi.
 Kaş millət çox şeyi heç bilməyəydi,
 Xocalıdan bəri, sevinməyəydi.
 Torpaqlar düşmənə verilməyəydi,
 Parçalanmayaydı, bölünməyəydi.
 Kaş millətin dərdi heç olmayaydı,
 Kaş şairlərimiz tutulmayaydı.
 Kaş ki, siyasətə qoşulmayaydı.
 Sevgidən yazaydı, eşqdən yazaydı.
 Kaş çaş-baş qalaydıq sevinc əlindən,
 Kaş dürr töküləydi şair dilindən.
 Xoş xəbər gələydi Rizvan elindən,
 Ağdam şəhərindən, gözəl elimdən !
 Kaş heç bu kaşkilər heç olmayaydı,
 Güllər açılıb da heç solmayaydı,
 Kədər olmayaydı, qəm olmayaydı,
 Gözlər qəhər ilə, kaş dolmayaydı.                                          
                                                        09.01.2016  
260
GƏLƏCƏKDİRLƏRSƏ - QOY 
GƏLMƏSİNLƏR
Gələcək nəsilə yazığım gəlir,
Gələcəkdilərsə, qoy gəlməsinlər.
Gələcək indidən dərdə bələnir,
Qoy bu dərdi-qəmi heç bilməsinlər.
Axı onlar bizim övladlarımız,
Qoy ədalətsizliklər görməsinlər.
Övladlar qanımız, həm də canımız.
Qayəsiz bir ömür heç sürməsinlər.
Gələcəkdilərsə, qoy gəlməsinlər,
Gəlib haqsızlığı, qoy görməsinlər.
Bizim dərdimizi, qoy bölməsinlər,
Nə dünyaya gəlib, nə ölməsinlər.
Necə də qəribə səslənir arzum?
Qınamayın dostlar, məcburam yazım.
İstərəm arzumu, qəlbimdən pozum,
Bağışlasın məni qoy oğlum, qızım.
Gələcəyim üçün mən narahatam,
Qaranlıqda heç nə görmürəm artıq.
Gəlməyin dünyaya, gəlməyin, atam?
Sizlərə zəmanət vermirəm artıq.
Övlad ayağına tikan batırsa,
Demək biz əkmişik bu tikanları.
Tikandan övladın qanı axırsa,
Dəyərləndirmədik biz imkanları,
Yığışdırmaq üçün bu tikanları.                  22.12.2015  
261
HARDASAN
Qara ağı sıxışdırıb,
Ağa ləkə yapışdırıb,
Zamanəni qarışdırıb,
Gəl ey ədalət, hardasan?
İgidləri qorxaq olub,
Haq sözləri nahaq olub,
Bizə nə olub, haq olub,
Gəl ey cəsarət, hardasan?
Kasıbları ximis olub,
Varlıları xəbis olub,
Hacıqara hədis olub,
Gəl ey səxavət, hardasan?
İnsanlar cılızlaşıblar,
Qudurub, quduzlaşıblar,
Dostluqda ucuzlaşıblar,
Gəl ey sədaqət, hardasan?
Kəlamlar gərəksiz qalıb,
Şairlər sənətsiz qalıb,
Fərdlər fərasətsiz qalıb,
Gəl ey kəramət, hardasan?
Leylilər Məcnunsuz qalıb,
Dəyirmanlar unsuz qalıb,
Eşqlər çılpaq, donsuz qalıb,
Gəl ey məhəbbət, hardasan?
262
Mələklər qanadsız qalıb,
İgidlərim adsız qalıb,
Yəhərləri atsız qalıb,
Gəl ey şərafət, hardasan?
Cavanlar savadsız qalıb,
Suallar cavabsız qalıb,
Yalanlar günahsız qalıb,
Gəl ey həqiqət, hardasan?
Mərdlər məharətsiz qalıb,
Məharətlər mərdsiz qalıb,
Düşmənimiz dərdsiz qalıb,
Gəl ey məharət, hardasaan?
Könüllər sirdaşsız qalıb,
Ümidlərim başsız qalıb,
Ana Vətən daşsız qalıb,
Gəl ey vətəndaş, hardasan?                     19.10.2015 
263
Dünyanın ağı da,
Qarası da insandır.
Ruhumun ağrısı da,
Yarası da insandır.
Dostların sadiqi də,
Xaini də insandır.
Xalqımın şairi də,
Naziri də insandır.
Etibarsız  Dünya deyil,
Etibarsız, insanlardı.
Dünyanı da qara günə,
Qoyan elə insanlardır.
Dost satır dostluğunu,
Yüz manata ar eləmir.
Qazanıb çoxlu para,
Yenə ona kar eləmir.
Satıb o ailəsini,
Pozğun olan birisinə.
Qoymayır hörmət özü,
Ölüsünə, dirisinə.
Eyləyir xəyanət,
Addım başı, öz ayləsinə.
Etibar etmə, kişi,
Nəbadə sən böyləsinə.
Satacaqdır səni o,
Bir şərab piyaləsinə.
Çün satır ailəsini,
Övladının dayəsinə.
Sadiqi dost olma sən,
Kölgə kimi birisinə.
Gün variykən görünər,
Gecə gedər qeyrisinə.
                             17.10.2015  
İ N S AN
İNSAN
264
İNSAN ƏLAMƏTİ
Görüm ayrılıq öldürsün,
Ölümdən qorxan adamı.
Görüm ürəkdən güldürsün,
Gülüşdən qorxan adamı.
Görüm qadasın aldırsın,
Qadalar alan adamın.
Görüm yarasın sarısın,
Yaraya məlhəm adamın.
Görüm əvəzini versin,
Yaxşılıq edən adamın.
Görüm nəvəsin versin,
Nəvəyə həsrət babanın.
Dərd verməsin, qəm verməsin,
Nə olsun ki, böyükdü dağ.
Dağa duman çən verməsin,
Etsin dağın üzünü ağ.
Yaşıl çəmənləri çılpaq,
Ağac hündür, otlar alçaq.
Ay Allah, qoy heç düşməsin,
Ağaclardan bircə yarpaq.
Meşəsində, çöl düzündə,
Güllər heç zaman solmasın.
İstəyirəm yer üzündə,
Dərdli bir adam qalmasın.
İstəyirəm göydə Allah,
Yerdə insan mərhəməti.
Arzular çin olar Vallah,
Olsa İnsan əlaməti.                           26.10.2015  
265
İ N S A N L I Ğ A
Ey hər an ölümündən, qorxub, yaşayan insan,
Sonu ölüm olduğun, bilib yaşayardınmı?
Həyatın ağır yükün alıb daşıyan insan,
Yükün daş olduğunu, bilib daşıyardınmı?
Həyata gəldiyin an, həmən ağlayan insan,
Həyat şirin olsaydı, sən heç ağlayardınmı?
Bu həyata nagüman, ümüd bağlayan insan,
Bilsəydin faniliyin, ümüd bağlayardınmı?
Dünyadan köçdüyün an, yenə ağlayan insan,
Heç özün öz xoşunla dünyadan köçərdinmi?
Ey gözləri doymayan, dünyadan köçən insan,
Gözlərin doyan zaman, dünyadan keçərdinmi?
Özün öz xoşunlamı gəldin qoca dünyaya?
Gedəndə də gedəsən özün öz xoşun ilə.
Balıq öz xoşu ilə, əsla düşməz dəryaya.
Dəryadan çıxa bilməz üzsə də qoşun ilə.
Bəzən istəyirik biz, özümüz çıxıb gedək,
Yorulub bu həyatdan, dünyamızı tərk edək.
Bunu edə bilərik biz intihar edərək,
Allahdan icazəsiz, bunu etmək nə demək?
Bu can bir əmanətdir, müftə verilib sizə,
Pulla satın alsaydız, qıymazdız özünüzə.
İntihar bir günahdır, almayın üstünüzə,
Baxın bir heyvanlara, su verin gözünüzə.
Soyuqdan əsən heyvan, acından ölən heyvan,
Biri o birisini, ovlayıb yeyən heyvan.
Qör bu qoca dünyadan, olarmı heç nagüman?
Olsa da çox pərişan, qıymaz cana heç zaman.
266
İbrət götürmək üçün çox şey var heyvanlardan,
İt etibarı ilə seçilər insanlardan,
Yırtıcılar öldürməz şikarını nahaqdan.
Heç vaxt soy qırım etməz, bir-birinə nifaqdan.
Dovşan şikayət etməz, canavara tülküdən,
İlan imdad diləməz, heç tikanlı kirpidən.
Balası yeyilən at, atmaz özün körpüdən.
Canavar görmüşəm mən ar eyləyən körpədən.
Haqq-ədaləti Allah göydə bərqərar edib,
Yerdəki ədaləti, bizə etibar edib.
Bəs heyvana dönərək, insan nə cürət edib?
Nə cür cəsarət edib, ədaləti itirib?! 
21.02.2016  21:21
İBRƏT
Nə deyərsən yerə düşən yarpağa?
Böyük bir ibrətdir hər bir insana.
Baxardı bir vaxt yuxardan torpağa.
İnsan, yarpağa aşağıdan baxsana.
Nə deyərsən göydən uçan qartala ?
Böyük bir hikmətdir o da insana.
Əvvəl-axır yenəcəkdir torpağa,
İnsan, bir az aşağıdan uçsana.
Bir bax son mənzilə gedən Sultana,
Səltənəti aparmadı heç yana.
Deyərdim var toplamağa qalxana,
Sultan Süleymana qalmadı dünya.
Səndən qabaq gələnlərə baxsana?
Nə apardılar ki, nə aparasan.
Bundan böyük ibrət varmı insana?
Məcbursan canı sonda qaytarasan.
01.01.2016   13:43
267
BİLMƏDİK
 Zaman amansızdır, illər vəfasız,
 Günlərin qədrini, bilə bilmədik.
 Gənclik bir şəfaydı, qaldıq şəfasız.
 Qara saçdan ağı, silə bilmədik.
 Doyunca danışıb, deyib-gülmədik,
 Elə bil tamarzı qaldıq illərə.
 Hayıf, cavanlığın qədrin bilmədik,
 Qaytar, qaytar bizi keçmiş günlərə.
 Nə tez dən düşərmiş qara saçlara,
 Qara saçlarımın qədrin bilmədim.
 Həsrətlə baxaraq keçmiş vaxtlara,
 Gələcəyə qiymət, verə bilmədim.
DEMƏK GÜNAH ÖZÜNDƏDİR
İnsanın daxilindəki, simasında, dilindədir,
Dənizin sahilindəki, dalğasında, dibindədir.
Bir şey demək istəyirəm, görüm buna sözün nədir?
Kimsə yüz il yaşamazsa, demək günah özündədir.
Ovsunu süsən sümbülün, məst eyləyən ətrindədir,
Dərdi-bəlası bülbülün, qəsd eyləyən gülündədir.
Cəfası sevgililərin, Leyli-Məcnun günündədir.
Kimsə yüz il yaşamazsa, demək günah özündədir.
Topuğunda daş yarası, dağ-dərəni gəzəndədir,
Günah əziləndəmidir, ya daş olan əzəndədir?
Dəli kimi bir hayqırmaq, əzilməkdən bezəndədir.
Kimsə yüz il yaşamazsa, demək günah özündədir.
268
Haqq Tanrının özündəmi, ya nahaqqın izindədir?
Səbəb göyün üzündəmi, yoxsa yerin üzündədir?
Heyif ki, bir gecə olur, hər gecəmiz olsa Qədr,
Kimsə yüz il yaşamazsa, demək günah özündədir.
Hər qaranlığın səhəri, aydınlatmaq gücündədir,
İnsanın gücü, təpəri, ayağında- dizindədir.
Yüz il yaşamağın sirri, buraxdığın izindədir.
Kimsə yüz il yaşamazsa, demək günah özündədir.
Ey dostum, ən böyük günah, nə səndədir, nə məndədir,
Sən demə ən böyük günah yaşamaqdan bezəndədir.
Küsüb, inciyib həyatdan, əllərini üzəndədir.
Kimsə yüz il yaşamazsa, demək günah özündədir.
Rizvanam, qara qələmim hər an mənim əlimdədir,
Günahsız ağ vərəqlərim, bu qələmdən zülümdədir.
Bunu yəqin bil, ay Rizvan, qələm ölsə, vərəq qalsa,
Misraların yaşamazsa, demək günah özündədir!
Demək günah özündədı̇r!                             
12.03.2016  
YOXDURSA ÇARƏ İNTİHARƏ, 
YENƏ ÇARƏ TAPIN
Vətənimdə baş alan qarə intiharə baxın,
Yaşanan hər zülümə çarə intiharə baxın!
Baxın qiyamətə işarə intiharə baxın,
Gələn cəmiyyətə dübarə intiharə baxın!
Buraxan ürəklərdə yarə intiharə baxın,
Həyatdan bezib gələn zarə, intiharə baxın!
Yoxdursa çarə ı̇ntı̇harə, yenə çarə tapin!  12.02.2016
269
HARA TƏLƏSİR...
Görəsən bu maşınlar, hara belə tələsir?
Cürbəcür rənglərdədir, həvəsdədir hərəsi.
Biri kübar, bahalı, o birinin yox halı, balacası, irisi,
Hamı bir nfər kimi, olub yollar hərisi.
Görəsən bu maşınlar, hara belə tələsir?
Son mənzili hardadır görən bu maşınların?
Sonda durmaq üçünmü bunlar belə tələsir?
Məgər şütümək deyil, həyatı maşınların?
Görəsən bu maşınlar, hara belə tələsir?
Doğurdandamı bunlar son mənzilə tələsir?
Nədir bu son mənzilə onları tələsdirən?
Şütüməkmi həvəsi, ya ürəyinin səsi?
Bəlkə bir-birləriylə ötüşməyin həvəsi?
Hərdən bir-birləriylə öpüşməyin həvəsi?
Bəlkə qarlı havada, sürüşməyin həvəsi?
Onların hər nəfəsi, son mənzilə tələsir.
Elə bil mənim kimi, qocalmağa tələsir.
Həyatdan şütüməklə öc almağa tələsir.
Sonda da sükan əsir, təkər əsir, əl əsir,
Sonda tələsdiyimizə oluruq mütəəssir.
Bir tələsən görəndə, soruş, hara tələsir?...
16.11.2015
270
MƏNƏVİYYAT
Mənəviyyat öləndə,
Ağsaqqallıq qalmayır.
Göz belə şey görəndə,
Görən heç utanmayır ?
Böyük-kiçik yerini,
Bilənlər tapılmayır.
Arvad doğma ərini,
İnan ki, tanımayır.
Doğma oğul atanı,
Ata oğlu saymayır.
Üzən insan batanı,
Dartıb da çıxarmayır.
Heç kimin belə hallar,
Bil, xoşuna gəlməyir.
Ancaq nədənsə bunlar,
Bitib də tükənməyir
Əxlaqı, mərifəti,
Olan gözə dəyməyir.
Siz deyin, cəmiyyəti,
Belə hallar əyməyir?
İctimai qınağa,
Bu gün ehtiyacım var.
Üz verərsən qonağa,
Olar evin sənə dar.
Əyyaşlığın çarəsi,
İçtimai qınaqdır.
Mənəviyyat dairəsi,
Ailədəki sınaqdır.
Hər şeyi ailəmizdən,
Başlamalıyıq üzdən.
Baltanın sapı bizdən,
Baltası özümüzdən.     26.10.2015
271
Edam olunanlardan,
Soruşurlar hər zaman.
Nədir son istək, arzun?
Nə pis sual, ay aman?
Özünü asan adam,
Soruşdumu bir adam,
Nədir sənin son arzun?
Nədir istəyin, qadam?
Yoxsa ipi götürüb,
Özün asdın özünü?
İnsanlığa tüpürüb,
Söylədin son sözünü?.
Bir xəlbət yer seçərək,
Qıydın əziz canına.
Həyatından küsərək,
Getdin son ünvanına.
Xəyal qırıqlığının,
Ən son addımıdır bu.
Həyatın boşluğunun,
Əyri qəddimidir bu?
Özünü asan adam,
Yaxşımı düşünmüsən?
İpdən asılan adam,
Artıq sən üşümürsən.?
Nədir sənin yazdığın,
O ağ, qara kağıza?
Bir baxın, bu yazığın,
Canı gəlib boğaza.
Açdım qara kağızı,
Gördüm kağız boşiymiş.
Çəkdim dara kağızı,
Heç son sözü yoxiymiş.
Sözün bitdiyi bir an,
Budur ey yazıq insan.
Adam - özünü asan.
Asdı ki, utanasan.
Səhvlərini qanasan,
Bəlkə insan olasan.
Ey təkəbbürlü insan,
Görüm səni yanasan!
Olsaydı asand asmaq,
Hamı özün asardı.
Deməyin ona axmaq!
Artıq gözüm yaşardı.
Mənlik qırılmayanda,
Həyat sınır o anda.
Mənliyini asanlar,
Özlərini asmazlar.
ÖZÜNÜ ASAN ADAM
272
Utanmayın, düz deyin!
İndi kim olur axmaq?
İndi kim olur yazıq ?
Özünü asan adam?...
Asanddır bunu tapmaq,
Lazım güzgüyə baxmaq!
Kişi kimi yaşamaq,
Ya da özünü asmaq!
Dar ağacı önündə,
Həyat və qürur durur
Hansı asılmalıdır?
Qürur yaşasa həyat,
Həyat yaşasa qürur!
İndi de, kimdir axmaq?
Qürurunu yaşadıb, özünü asan adam,
Ya özünü yaşadıb, qürurun satan adam?
Lazımdır həqiqətin gözünə dimdik baxmaq!
Deməyin ona axmaq!
Bizlərik əsil axmaq!
Heç bizlərə yaraşmaz,
Biqanəliklə baxmaq,
Özün asan adama.
Əqər bu qün özünü,
Kimsə ipdən asırsa,
Əgər kimsə gözünü,
Bu olaya yumursa,
Bax odur əsil axmaq!
İstəməyib bu yazıq,
Axmaq kimi yaşamaq!
Biz isə şöhrətbazıq!
Biz isə arvadbazıq!
Biz isə qumarbazıq!
273
YADIMDADIR
 Yadımdadır ki, əvvəllər,
 Əşyalardan yararlanıb, insaları sevərdilər.
 İndiysə həmən kişilər,
 İnsanlardan yararlanıb, əşyaları sevirlər.
 Yadımdadır ki, əvvəllər,
 İnsanlar, bir-birinin əllərini sıxardılar.
 İndiysə həmən kişilər.
 Yumuruqlarını bərk-bərk sıxırlar.
 Yadımdadır ki, əvvəllər,
 İnsanın kəlamına, ağlına qiymət verərdilər.
 İndiysə həmən kişilər,
 İnsanın malına, varına qiymət verirlər.
 Yadımdadır ki, əvvəllər,
 Salama-kəlama qiymət verərdilər.
 İndiysə həmən kişilər,
 Yalana-palana qiymət verirlər.
 Yadımdadır ki, əvvəllər,
 Duz-çörəyə, yüksək qiymət verərdilər.
 İndiysə həmən kişilər,
 Arxaya, dirəyə qiymət verirlər.
 Yadımdadır ki, əvvəllər,
 Çörəyi, kişi kimi bölərdilər.
 Kaş ki, həmin kişilər,
 İndiki “kişiləri” görəydilər.
 Onları...
 Onları - lap ölüncə döyərdilər.
11.11.2015  09:10
274
NƏ  TEZ?
İnsan, nə tez satılırsan pula sən,
Nə tez dönürsən öz amallarından?
Asanlıqla çevrilirsən qula sən,
Satqın qanı axır damarlarından.?
İnsan, nə tez yaxşını unudursan?
Pis çıxmayır heç vaxt sənin yadından.
Yaxşını yamanına qurudursan,
Umursan. Yaxşılıqları umursan.
İnsan, nə tez inciyirsən, küsürsən?
Nə tez dəyir xətrinə hər kəlmələr?
Nə tez münasibətləri kəsirsən?
Kəsirsən ki, bir daha gəlməyələr.?
İnsan, nə tez hirslənirsən, qızırsan?
Nədir səni belə möhkəm qızdıran?
Asanlıqla düz yolunu azırsan.
Kimdir səni öz yolundan azdıran?
İnsan, nə tez sarsılırsan, salırsan,
Mənliyini, ayaqlarının altına?
Nə tez bu dünyada tənha qalırsan?
Qapılırsan hisslərinin altına.
İnsan, nə tez bezirsən bu həyatdan?
Əzrail gəlməyə macal tapmayır.
Oturub baxıram sənə bəyaqdan,
Sənin mahiyyətin mənə çatmayır.
“ Pula satılmamaq üçün insanlar,
Deyirsən ki, pulu çox olsun gərək.?
Deyəsən pulu çox olan insanlar,
Daha çox satılır, biləsən gərək. “
27-28.10.2015   00:00
275
YOXDUR
Məhəbbət də yoxdur, sevgi də yoxdur
Aşıqin kölnündə eşqi də yoxdur.
Bu nə bir zamandır, bu nə bir dövran?
Məcnunun ölməyə Leylisi yoxdur.
Leylilər tənhadır, bilən də yoxdur,
Yazılan taleyi, silən də yoxdur.
Geçə çarpayıya göz yaşı yağır,
Axan göz yaşını silən də yoxdur.
Sadiq yoldaş yoxdur, sirdaş da yoxdur,
Yükə şərik olan qardaş da yoxdur.
Bu nə bir ismətdir, bu nə bir qismət?
Qarabağdan qara bir daş da yoxdur.
Cəsarət də yoxdur, cürət də yoxdur,
Şanımızda yoxdur, şöhrət də yoxdur.
Bu nə bir əziyyət, bu nə bir zillət?
Zillətlə vuruşan millət də yoxdur.
Heç İmam da yoxdur, iman da yoxdur,
Mövcud İmamlara inam da yoxdur.
Bu nə bir zamandır, ay, İmam Zaman?
Sənin gəlişinə güman da yoxdur.
Ədalət də yoxdur, hörmət də yoxdur,
Borcu olanlara möhlət də yoxdur.
Bu nə xasiyyətdir, hamı soruşur?
Ay qardaş, soruşma nə var-nə yoxdur.
17.10.2015
276
D O S T 
DOSTUM
Dostum ayaq saxla, sənə sözüm var,
O biri dünyadan olmayıb gələn.
Bir kaman səsi tək ahu zarım var,
Yoxdur ürəyimin dərdini bilən.
Dostum ayaq saxla, gör nə deyirəm,
Bu dünya belə də gəlib, gedəcək?
Balıqçı, torunu hör, nə deyirəm,
Sanma dərya sənə balıq verəcək.
Dastum, ayaq saxla, sənə sözüm var,
Ömür şahmat təkin oyun sayılır.
Şahmatda sah, vəzir, piyadalar var,
Sonda, əziz dostum, bütün fiqurlar,
İstər ağlar olsun, istər qaralar,
Hər ikisi sonda məğlub sayılır,
İstər piyadalar, istərsə şahlar,
Hamısı eyni qutuya qoyulur.
277
Dostum, bir qulaq as, bir ayaq saxla,
Hara tələsirsən, hara gedirsən?
Ömrə yaramağa bir yaraq saxla,
Yaraqsız döyüşə, hara gedirsən?
Dostum, dayan görüm, bu nə əcələ?
Günləri günlərə calama görüm.
Qocalmağa, dostum, tələsmə hələ,
İstərəm ömrünə calana ömrüm.
30.10.2015  21:31
QARDAŞIMA
Candan əziz olan, qardaşım mənim,
Hər an narahatam mən sənin üçün.
Hamıdan ən əziz sirdaşım mənim,
Ölüm boş şey olar bil, sənin üçün.
Xənçərindən düşən bir qaşın üçün,
Çalışaram hər an bir çarə tapam.
Başdan əksik olan bir saçın üçün,
İstərəm düşmənə min güllə atam.
Səni mənə qoyub əmanət atam,
Arxanda ata tək duran qardaşam.
Dara düşən zaman dadına çatan,
Köməyə hər zaman gələn qardaşam.
278
Mən sənə ömürlük yaxın sirdaşam,
Həyatda büdrəsən əsan olaram.
Düşməninə düşmən, dosta yoldaşam,
Düşmən əllərini kəsən olaram.
Sənə nədən deyim, nədən danışaq,
Qardaş sevgisini duyan az olar.
Həyatda əl-ələ verib çalışaq,
O zaman qışımız bahar-yaz olar.
Nə gözəl yaraşır qardaşa qardaş,
Bu saziş yenilməz bir qala olar.
Bu qaladan əksik olmasın bir daş,
Olarsa ürəkdə bir yara olar.
Qardaş-qardaş ilə mehriban olar
Yaxşı yoldaş olar, qəlb bir can olar.
Qardaş-qsrdaş üçün şöhrət şan olar.
Buna səbəb olan, eyni qan olar.
Qardaşın yük daşı ağır olarsa,
Qardaşının çiyni ona yar olar.
Bir qardaş həyatda fağır olarsa,
Digəri onunçün uca dağ olar.
279
Bir kələk etdim FaceBook-da, 
Dostlarımı sınamaqçün. 
Götürüb, qoydum satlığa, 
Maşınımı satmaq üçün.
Tez reaksiya verdilər, 
Sağ olsun mənim dostlarım. 
“Niyə satırsan?” dedilər, 
Dedim ki, vardır borclarım.
Dedim Məhərrəmlik çıxıb, 
Üç nəfər toya çağırıb. 
Hələ qabaqdan yeni il, 
O da bir xərc tək dayanıb.
Əlim çox bərk aşağıdır, 
Satacağam maşınımı. 
Aparacam avtobusla, 
İşə arvad-uşağımı.
“Qardaşım, xeyirli olsun”, 
Yazdılar mənim dostlarım. 
Görən nə xeyirli olsun? 
Avtomobili satmağım???...
Biri yazdı: “Salam Rizvan.” 
Maşını nisyə verərsən? 
Dedim qurbandır, ay oğlan, 
Axşam gəlib, götürərsən.
Bir imkanlı dostum yazdı, 
Krizisdi, pulum azdı. 
Altı mini indi verim, 
İki mini götürərsən.
Elə bil o iki mini, 
Aparıb banka qoymusan. 
Demədi al altı mini, 
Dostum, borclardan doymusan.
Ən çox halıma yanan, 
Bircə dostum tapıldı. 
Çağırmadım ay aman, 
Dedi: “nə yaxşı oldu.
Sözün düzü, bilməmişəm 
Oyuna bax, oyuna. 
Yaxşı ki, çağırmamışam, 
Qardaşımın  toyuna.
Problemin bitməzdi, 
Toyla lap sən batardın. 
Maşın pulu yetməzdi, 
Evini də satardın.
Evinizə dükandan, 
Stəkən alan zaman. 
Yoxlamaqçün bərkliyin, 
Qırırsızmı stəkan?
Sınamayın dostları, 
Möhkəmliyə a dostlar. 
Onlar stəkan kimidir, 
Düşən kimi qırılar.
09.12.2015
SINAMAYIN DOSTLARI
280
D O S T
Dostum Mehmanın ad gününə
Dost axtarışında, olaram mən dəli sərsər,
Bu işdə mənə, ey Ulu Tanrı yolu göstər.
Dost dostdan əgər ki, nə zaman ol canı istər,
Versin gərək heç uf deməsin dosta o kəslər.
Bir çay süzülür ki obadan çeşmeyi-kövsər,
Qan başqa, ürək bir olanı dur, mənə göstər.
Dostdur bunun ismi, biləsən ey dili-məsdər,
Vardır həm oba, həm də ki çay adları - Tərtər.
Mehman, desələr ki, hanı dostun? Məni göstər,
Dost dostun hər an dünyada bil şad günün istər.
Yolunda keçər candan inan, bil axıdar tər,
Hər damlası meydən də betər, rizvani-kövsər.
15 iyun 2016
281
DİGƏR ŞEİRLƏR
T  A  R
(Humay Qədimovaya)
Çal, çal ey Müşvüqün tarı,
Ağlat qulaq asanları.
Qoy oynasın pərdəsində,
İncə Humay barmaqları.
Çal Bayatı şirazını,
Gətir qışıma yazını.
Qoy Humay çəksin nazını,
Eşidək tar avazını.
Məst eyləyir gözəl qoxun,
Sancılıb ürəyə oxun.
Tarım mənim, varım-yoxum,
Məftun eyləmisən çoxun.
Humay gözəl - tarı gözəl.
Çiçək gözəl - arı gözəl.
Ağac gözəl - barı gözəl.
Tara girifdarı gözəl.
Sarı simin ürəklərdə,
Zəngurəsi sinələrdə.
Barmaq qəzər pərdələrdə,
Səsin çarə min bir dərdə.
Mizrab sarı simə yaxın,
Telli tara, sinə yaxın.
Gör necə ağladır tarı,
Bir bu gənc tarzənə baxın.
Necə bənzər qatara tar,
Qolu sanki dəmir yolu.
Qatar, götür məni apar,
Ürəyimdə kədər dolu.
Tar aparar qatar kimi,
Uzaqlara insanları.
Relslər kimi, sanki simi,
Vaqonlar da barmaqları.
Nə gözəldir qatar səsi,
Sanki tarın ah-naləsi.
Qarabağın şikəstəsin,
Çalar tarın hər pərdəsi.
Olmuşam mən, sənə aşiq,
On bir simə on bir aşıq,
Çanaq tutdan, qolu qozdan.
Kəllə tara bir yaraşıq.
Müşvüq canın qurban verib,
Dedi ürəkdən, “Oxu, tar!”.
Düşmənlərə sinə gərib,
Dedi, “səni kim unudar?”.
Rizvan deyir, çal ey tarım,
Ürəklərdə qal ey tarım.
Götürun məni aparın,
Müşvüqü bizə qaytarın!
282
U D
Ud, 
Ən sevimli alətlərdən birisi,
Dədə Qorqudun ulu xatirəsi.
Çox zəngindir bu udun tarixcəsi.
Nə xoş gəlir ruhuma ud ləhcəsi.
Ud,
Nə yaman məst eləyir udun səsi,
Səsi məftun eləyibdir hər kəsi.
Sanki tariximizin ah-naləsi,
Qarabağın kövrəlmiş şikəstəsi.
Ud,
Çal, Dədə Qorqud!.
Sanki ortadan bölünmüş iri armud.
Bu nə bir aləti-məbud?
Sevirəm mən səni, ey ud.
Ey Xuda,
Məftuni aşiqəm uda,
Sanki tar batmış suda.
Qulaq asmasam mən uda,
Keçəcək günüm bihuda.
Sudan, oddan,
Alıram ilhamı uddan.
Yağacaq sanki buluddan.
Məgər çıxarmı de yaddan?
Süzülən bir hava uddan.
30.01.2016 
283
İKİ NÖMRƏLİ MƏKTƏBİM MƏNİM
 İki nömürəli məktəbim mənim,
 Qürurum, qüdrətim, şöhrətim mənim.
 Harda bir gündəlik, bir parta görsəm,
 Xatırladar mənə doğma məktəbi.
 Harda bir müəllim, bir şagird görsəm,
 Yadıma düşəcək ilk müəllimim.
 Südabə, Kamilə, Arif müəllim,
 Necə də doğmadır bu adlar mənə.
 Necə də müqəddəs, gözəl xatirə.
 Oğlumu məktəbə yola salanda,
 Yadımda canlanır ilk məktəbimiz.
 İki nömürəli məktəbim mənim,
 Uşaqlığım mənim, gəncliyim mənim.
 Hər səhər yuxudan doymamış durub,
 Məktəbə yollnan bir uşağiykən,
 İndi məktəbimdən doymamış durub,
 Maşınıma sarı yollanıriykən,
 Kövrəldi yaşlanmış cavan ürəyim.
 Bir zaman məktəbə getməmək üçün,
 Min bir bəhanələr uyduran qəlbim,
 İndi evə getmək istəməyərək,
 Ağır addımlarla qapıya gəldim.
 Durdum qapısında, yaman kövrəldim.
 Müəllim gəlməyəndə dərsə, sevinən,
 İndi ayrılmaq heç istəmirdim mən.
 Uşaqlıq xatirəm, ülvü duyğular,
 Bu məkana, dostlar, bağlayır məni.
 İki nömürəli məktəbim mənim.
 Qürurum, qüdrətim, şöhrətim mənim.
284
ATIM BAXIM  GÖRÜM BATIR
İstəyirəm bir ox atım,
Oxa dərdlərimi qatım.
Düz fələyin ürəyinə,
Atım, baxım görüm batır?
Qəlbin kövrək tellərini,
Gözlərini, əllərini,
Dəryada gəmilərini,
Atım, baxım görüm batır?
İstəyirəm olum nizə,
Sancılım ürəyinizə.
Çatım qəlb tellərinizə,
Dartım, baxım görüm atır?
Könlümün sirdaşlarını,
Gözlərini, qaşlarını,
Tökülən göz yaşlarını,
Silim, baxım görüm axır?
Yanım Azərbaycan kimi,
Edim fəqan, üsyan kimi,
Olum lava vulkan kimi,
Axım, baxım görüm yaxır?
İllərimi yaş tək atım,
Günlərimi tək-tək atım,
Sözlərimi daş tək atım,
Atım, baxım görüm çatır?
285
Qoy mərmi deşsin canımı,
Axıtsın şəhid qanımı,
Bulaşdırsın bayrağımı,
Qoy sulasın torpağımı.
Axsın, baxım görüm, batır?
03 iyul 2016
23:13
QƏNDİMİZ
Nə gözəl kəndiniz var?
Çayınız, qəndiniz var.
Ürəyin darıxanda,
Getməyə yeriniz var.
Bizimsə nə yerimiz,
Nə də ki, kəndimiz var.
Nə yeməyə qəndimiz,
Nə də bir şirnimiz var.
Söyləmərəm mən yalan
Kədərdir bizə qalan.
İyirmi üç il çayımı,
Qəndsiz içirəm, inan.
Qəndinizin qədrini,
Kəndinizin ətrini,
Hər misra, hər sətrini
Duyun, bilin hər zaman.
286
CAHANGİRƏM, MƏN DƏLİ ƏHMƏDİYƏM
Cahangirəm, fəth edərəm dünyanı,
Vətən üçün əsirgəmərəm canı.
Axır damarımda Ərdəbil qanı,
Vermərəm heç kəsə Azərbaycanı!
Cahangirəm, mən yolumdan dönmərəm,
Ucalaram göylərə mən, enmərəm.
Düşmənləri əsla sevindirmərəm,
Dostu düşmən ayağına vermərəm.
Cahangirəm, fatehi əsgərəm mən,
Şəhid olub, heç zaman ölmərəm mən.
Baş kəsərəm, torpağı vermərəm mən,
Vətənin qeyrətin çəkən ərəm mən.
Cahangirəm, gecə rahat yatmaram,
Halalıma heç vaxt haram qatmaram.
Hey alaram, heç bir zaman satmaram,
Arxadan kimsəyə güllə atmaram.
Çahangirəm, mən döyüşdən haliyəm,
Soy adımı soruşsan, Əhmədiyəm.
Əhməd bəyin nəslindənəm, aliyəm,
Həzrəti Əlinin vuran əliyəm.
Qoy desinlər Cahangirəm, dəliyəm,
Düşmənimlə üz-üzə gəlməliyəm.
Bilirəm ki, haçansa ölməliyəm,
Düşmənimi öldürüb, ölməliyəm!
Cahangirəm, mən dəli Əhmədiyəm!
Dostum Cahangirə
31.01.2016 
287
ZƏHƏR
 Nəyə lazımsan görəsən,
 Can alan cəlladsan, zəhər!
 Söyləyim ki, qoy biləsən,
 Acısan, fəryadsan, zəhər!
 Sən açılmayan bir səhər,
 Səhərə düşmən kəsilən,
 Qaranlıq, zülmətsən, zəhər,
 Badəyə gizlin tökülən.
 Çarəsiz gözlər dikilən,
 Qorxulu bir zatsan, zəhər.
 Şəhid adın əsirgəyən,
 Yalançı cihadsan, zəhər.
 Əməlli günahsan, zəhər,
 Nə bir fayda, nə bir bəhər.
 Sınmış ürəklərdə qəhər,
 Acı bir məlhəmsən, zəhər.
 Neçə-neçə canlar yaxıb,
 Qatilə dönmüsən, zəhər.
 İlanın dilindən axıb,
 Dillərə düşmüsən, zəhər.
288
 Görəsən nədən yaradıb,
 Səni Tanrı, görən nədən?
 Səni ölümdən yaradıb?
 Yoxsa ki ölümü səndən?
 Allah, nəyə gərək zəhər?
 Rahat olmur ruhum mənim.
 Düşünürəm axşam, səhər,
 Varmıdır zəhərə qənim?
 Ağ-qaralı yaratmısan,
 Ağ dünyanı axşam çağı.
 Hər qaraya ağ atmısan,
 Hanı bəs zəhərin ağı?
 Zəhər elə qaradır ki,
 Məğlub edibdir ağları.
 O zəhəri yaradıb ki,
 Düşündürsün insanları.
10.01.2016
289
VALLAH, 
BU HEYVANLARDA DA AĞIL VAR
Bir pisiyim vardır, adı Simbadır,
Qapıdan girincə - qaçır qarşıma.
İnsan olmasa da, çox ağıllıdır,
Məni görcək hey dolanır başıma.
Çağıranda hay verir o həvəslə,
İnsan gördüm, çağıranda gəlməyir.
Çatdırır özünü təngənəfəslə,
İnsan gördüm görüşə tələsməyir.
Səf salmayır azadlığı qəfəslə,
İnsan var ki, özü seçir qəfəsi.
Dili olsa, düzün deyər həvəslə,
İnsan da var yalandır hər nəfəsi.
Çox təmiz saxlayır özün pişiyim,
İnsan gördüm çirkab içində batır.
Çox ayıqdır,mənim sadiq keşiyim,
İnsan gördüm bütün həyatın yatır.
Bir səs gəlsə yuxusundan ayılar,
İnsan var ki, sirkələsən ayılmaz.
Gedib o səs gələn yeri yoxlayar,
Kişi var ki, pişik qədər sayılmaz.
290
Hisslərində o heç zaman yanılmaz.
İnsan var ki, nə istəyir bilməyir.
O heyvandır bu fakt heç vaxt danılmaz.
İnsan var, insanlığı bilinməyir.
Lazımından artıq yeməz pişiyim,
İnsan gördüm gözləri heç doymayır.
Hörmətli pişikdir mənim kiçiyim,
İnsan var özünə hörmət qoymayır.
Sığallayıb onu oxşayan zaman,
Sevgisini bildirəcək o həmən.
Qəlbini verirsən insan oğluna,
Sonda kəndir salır sənin boynuna.
Mənim pişiyimin xaltası yoxdur.
Vardı, çoxdan çıxartmışam, atmışam.
Həyatda heyvantək insanlar çoxdur,
Xaltaları mən onlara taxmışam.
Vallah bu heyvanlarda da ağıl var.
Ağılsız insan görəndə çaşıram.
Heyvanlardan təmsillər var nağıl var.
İnsan təmsilin görəndə çaşıram.
Heyvanlarda insan ağlı tapıram,
Heyvan tək insan görəndə çaşıram.
İnsan təkin heyvanlara meyl edib,
Heyvan kimi insanlardan qaçıram. 
22.09.2015 
291
ÜÇ NÖMÜRƏLİ EV
 Dağılmış evləri, uçmuş damları,
 Necə də zavallı bir mənzərədir.
 Köçmüş sakinləri, yox adamları,
 Elə bil Ağdama bir pəncərədir.
 Bir vaxtlar səs-küylü, canlı məhlələr,
 Cansız xarabalıqlara çevrilib.
 İşləyir texnika, əsgər - fəhlələr,
 Müharibə təkin dövran devrilib.
 Tır-tırların səsi basıb hər yanı.
 Prefarator səsi avtomat kimi.
 Vallah elə bil ki, döyüş meydanı.
 Qalmışam önündə, tamam mat kimi.
 Nə döyüş meydanı, nə də ki Ağdam.
 Bura Sovetskidir, sovetdən qalan.
 Baxdıqca kövrəlir, kövrəlir adam,
 Bizə məhləmizdən budurmu qalan?
 Uçulub, dağılmış bu məhlələrdə,
 Neçə ailələrin xatirəsi var.
 Uşaqlığım keçən bu küçələrdə,
 Xatirələrimin abidəsi var.
 Bax burda, burdaca evimiz vardı,
 Nənəmin babası burda yaşardı.
 Atam da anam da burda qalardı,
 Tez-tez keçmişləri yada salardı.
 Çadrovı küçəsi, Bir May küçəsi,
 Bu iki küçənin düz arasında
 Onları kəsirdi Nijni Naqornı.
 Dalan 2 vardı düz ortasında.
292
 Çadrovı- Mirzağa Əliyev oldu,
 “1 May”sa Çingizə xatirə qaldı.
 Nijni Naqornunun adı dəyişdi,
 Zülfi Adıgözəlov adına oldu.
 Durmuşam sökülmüş dalan ikimdə,
 Baxıram dağılmış evimə sarı.
 Ürək ağrısıyla, kədər içində,
 Son dəfə qoy baxım evimə barı.
 Bu evdə bilirsən kimlər yaşayıb?
 Fəhlə də, müəllim də, musiqiçi də.
 Tarın pərdəsində, simlər yaşayıb,
 Biz də yaşamışıq dalan ikidə.
 Üç nömürəli ev, dalan ikidə,
 Qonşular aynadan boylanardılar.
 Hər axşam oturub bax bu səkidə,
 Qonşular nərd-taxta oynayardılar.
 Mehriban idilər bizim qonşular,
 Hər axşam qaynayıb qarışardılar.
 Oturub yenə də bax bu səkidə,
 Mehriban-mehriban danışardılar.
 İndi nə ev qlıb, nə də ki səki,
 Hanı o əvvəlki köhnə qonşular?
 Üç nömürəli ev, dalansa iki,
 Deyildir əvvəlki dalan, qonşular.
 Xatirələr burda sona erəcək.
 Xatirə nədir heç, bilirsənmiki?
 Heç vaxt hafizəmdən silinməyəcək.
 Üç nömürəli ev, dalansa iki.....
31.10.2015
293
SƏHƏRLƏR QAR YAĞAR
Səhərlər qar yağar, pəncərələrin,
Pərdə tək önünə çəkilmək üçün.
Səhərlər qar yağar, dağ-dərələrin,
Yorğan tək üstünə sərilmək üçün.
Səhərlər qar yağar, göz yaşı kimi,
Bütün ağrıları, sağaltmaq üçün.
Səhərlər qar yağar, bir naxış kimi,
Qaralmış bəxtləri, ağartmaq üçün.
Səhərlər qar yağar, yorğun gözlərə,
Qışın sevincini gətirmək üçün.
Səhərlər qar yağar, solğun üzlərə,
Al yanaq boyasın çəkdirmək üçün.
Səhərlər qar yağar, qara telinə,
Saçlarına vaxtsız, dən salmaq üçün.
Səhərlər qar yağar, qərib elinə,
Tarın tellərində qəm çalmaq üçün.
Səhərlər qar yağar, yada salmağa
Müşviq tək şairi, de kim unudar?
Al tarı sinənə, başla çalmağa,
Müşviqin tarısan, oxu-oxu tar.
Səhərlər qar yağar, səhərlər ağlar,
Qaranlıq gecəni əzizləməkçün.
Səhərlər qar yağar, ağ-appaq yağar
Qaralmış gecəni təmizləməkçün.
Səhərlər qar yağar, göydən ar yağar
Utanmaz üzləri utandırmaqçün.
Səhərlər qar yağar, əriyib axar,
‘Axmağa’ haqqını qazandırmaqçün.
19.10.2015 
294
MƏNDƏ FÜZULİDƏN FÜZUN,
ŞAİRLİK İSTEDADI VAR
(Böyük Ustad Məhəmməd Fizuliyə)
Məndə Füzulidən füzun şairlik istedadı var,
Mən kiməm, şair odur, Rizvanın ancaq adı var.
Nə  ola mahir ola nəzmdə şair qələmi,
Çün onun qəlbində, Məhəmməd kimi ustadı var.
Ey Fizuli bil sənin, var mənim tək bir aşiqin,
Leylinin Məcnunu, Şirininsə  əgər Fərhadı var.
Əhli sadiqəm ey yar qısqanma gülü bülbülə,
Gülün öz çarəsi, bülbülün min bir fəryadı var.
Elə bədhaldı kı bülbül, gülü görcək şad olur,
Hər kimin ki, öz məşuqundan böyük imdadı var.
Gəzmə ey can yarını, fani olan dünyada  gəl,
Çün bu dünyanın nə çox fani-gözəl səyyadı var.
Ey Füzuli şerimi, qılma cəsarət  qəbul et,
Nə xoş ki şairlərin çün sənin tək  əjdadı var.
                                                      
                                                    
295
Ürəyim, qiymət bilənə əmanət,
Fərhad etməz Şirininə xəyanət.
Bil ki olmaz zərrə qədər dəyanət,
Eyləyəndə əmanətə xəyanət.
MÜNDƏRİCAT
Ön söz - Vətən  sevgı̇lərı̇ (Professor Vaqif müəllim Yusifli) ............ 5
Vətənı̇m Azərbaycan ..................................................................11
Qarabağ ..................................................................................... 31
Şəhı̇dlər-qırmızı qərənfı̇llər ....................................................... 73
Satı̇ra ......................................................................................... 91
Şəxsı̇yyətlərə ............................................................................115
Uşaq şeı̇rlərı̇ ............................................................................ 131
Fəlsəfı̇ düşüncələr ................................................................... 159
Şaı̇rlər, şeı̇rlər .......................................................................... 176
Sevgı̇ ....................................................................................... 187
Xanımlara ................................................................................ 205
Ata ........................................................................................... 213
Dı̇nı̇ ......................................................................................... 220
Bayatılar .................................................................................. 240
Dünya ...................................................................................... 244
Vətəndaş mövqeyi ................................................................... 252
İnsan ........................................................................................ 263
Dost ......................................................................................... 276
Dı̇gər şeı̇rlər ............................................................................ 281
Format: 60x84 1/16, həcmi: 18,5 ç.v., tiraj: 500,
“Ziya” NPM-də   çapa hazırlanmışdır.
Direktor:   Sevda Mikayılqızı
Dizayn:     Şamil Qurbanov
ziyamika@mail.ru  Tel.: (+99450) 315 15 22
