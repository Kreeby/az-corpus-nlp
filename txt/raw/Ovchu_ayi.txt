________________________________________________Ovçu ayı 
      1  
 
      SİMAX ŞEYDA 
 
 
 
 
 
 
 
 
 
 
 
    OVÇU AYI  
 
 
 
 
 
 
 
 
 
 
 
 
 
                                    Bakı – 2018 
Simax Şeyda_____________________________________________ 
 
2 
 
      Redaktoru və naşiri: Musa Ələkbərli 
 
 
 
. 
Simax Şeyda “Ovçu ayı” 
Bakı “Şur”2018. 184 səh. 
 
 
 
 
Balalarımızın sevimli şairi Simax Şeydanın bu kitabına son 
illərdə yazdığı şeirlər və nağıllar toplanmışdır. Uzun illərdir 
Vətənindən uzaqda – Almaniyada yaşayan şairin mütəmadi 
olaraq Azərbaycana gəlməsi, yeni şeirlər kitabı nəşr etdirməsi 
bir ənənə halını almışdır. Səksən iki yaşlı qocaman şairin “Ovçu 
ayı” kitabı da bu ənənənin layiqli davamıdır. 
 
 
  
 
 
 
 
 
 
 
                                  
                                 © Simax Şeyda 2018 
83.3 AZ (2) 
032 
 
Qrifli nəşr Ş 
A 
 
18 
 
________________________________________________Ovçu ayı 
      3  
 
СИМАХ  ШЕЙДАНЫН БАЛАЪАЛАРА  
СЕВЭИ  ТЯБЯССЦМЛЯРИ 
 
Симах Шейданы – сяксян ики йашлы бу гоъаман 
йазычыны мян Азярбайъанын танынмыш бир ушаг шаири 
кими охуъулара тягдим етмяк истяйирям.. «Йахшы 
гыз», «Кимин беля гызы вар», «Тцлкц, тцлкц, тцнбяки» 
шеир китабларыны щяля ютян ясримиздя охумушдум. 
Онун шеирляриндяки садялик, ушаг аляминя, кюрпя-ро-
мантик дцнйасына, хяйаллар аляминя, щяр шейи билмяк 
истяйиня ъан атмаьы вя шеирин юзцндяки ритм, ащянэ 
мяни о вахтдан ъялб елямишди. Сонралар да онун 
шеирлярини охудум, бир даща ямин олдум ки, Симах 
Шейда бизим ушаг ядябиййатымызын фядаиляриндян бири-
дир. Мян бюйцк шаиримиз Сямяд Вурьунун «Бала-
ларымыз цчцн эюзял ясярляр йарадаг» (1944) мягаля-
сиnдяки бу фикирляри хатырлайырам: «Ушаг инсандыр! 
Онун садя эюрцнян ойнаг, даима хошбяхт вя азад 
тябиятиндя бюйцк инсанларын бцтцн хассяляри мювъуд-
дур. Дцшцнмяк, дуймаг, севмяк, кцсцб-инъимяк, 
аьламаг, эцлмяк, гязяблянмяк, хатырламаг, хяйала 
далмаг, цмид вя арзулара баьланмаг, йахшылыг, щюр-
мят – бцтцн инсан хассяляри ушаг аляминдя мювъуд-
дур. Демяк истяйирям ки, биз ушагла данышдыьымыз за-
ман инсанла данышдыьымызы, ушаг цчцн йаздыьымыз за-
ман инсан цчцн йаздыьымызы унутмамалыйıг…. Ушаг 
Simax Şeyda_____________________________________________ 
 
4 
 
цчцн йазылмыш щяр бир ясярин ясасында мяна эюзяллийи 
йашамалыдыр. Дедийимиз мяна эюзяллийи щягигятля ня-
фяс алмалыдыр. Ушаг гялбини тярбийя етдийимиз заман о 
гялбя щяйат вя тябиятин щягигятляри иля ганад вермя-
лийик. Бу щягигят о гядяр зянэин, рянэарянэ, мяналы 
вя эюзялдир ки, онун щеч бир бойаьа, рянэ вя 
уйдурмалара ещтийаъы йохдур». 
Сиmах Шейданын шеирляри дя бюйцк шаиримизин 
ушаг ядябиййатынын гаршысында гойдуьу тяляблярля 
сясляшир. Йяни ушаглара мяхсус щансы хасиййятляр, вяр-
дишляр варса, хяйаллар, арзулар йашайырса, онлары дц-
шцндцрян мясяляляр диггятдян йайынмырса, шаир дя 
онлардан йазыр. 
Симах Шейданын шеирляриндя чох мювзулар вар. 
Амма вятянпярвярлик щисси вя атайа-анайа-валидейня 
мящяббят дуйьусу юн сырададыр. Бахын: 
 
Беш йашын ичиндядир, 
Гардашым гызы Сцсян. 
Йазмаьы, охумаьы 
Юйряниб нянясиндян. 
 
Яввялъя «вятян» йазыб, 
Бюйцк щярфляр иля. 
Сонра «Ана» сюзцнц 
Эятирибдир гыз диля. 
________________________________________________Ovçu ayı 
      5  
 
 «Вятян», «Ана» сюзляри 
Мцгяддясдир, мцгяддяс. 
Бу дцнйада онлара 
Ялбяття, йохдур явяз. 
 
Инди, биздян – Азярбайъандан узагларда-
Алманийада йашаса да, Симах мцяллим цчцн Вятян 
айрылыьы йохдур. О, юзцнц даим Вятяндя щисс едир, 
онун бир зярряси олдуьуну щеч вахт унутмур. Ща-
чанса йолу Вятяня дцшцр, бурада баш верян щадися-
ляри изляйир, эюзялликлярдян зювг алыр, шаир-гялям дост-
ларыйла эюрцшцр, шеирлярини мятбуатда чап етдирир. О да 
бизим щяр биримиз кими Гарабаьы дцшцнцр, торпаг-
ларымызын ишьалдан азад олунаъаьы эцнц сябирсизликля 
эюзляйир. 
 
Бу эцн гоншумуз иля, 
Сющбят едяндя няням. 
Дейирди Гарабаьа 
Айагйалын эедярям. 
 
Азярбайъанла баьлы, онун кечмиши, гящряман-
лыг тарихи, сянят дцнйасы вя эюзял тябияти иля баьлы ня 
варса, балаъалара шеирля анладыр, изащ едир. Мясялян, 
«Азярбайъан халчалары» шеириндя йазыр: 
Simax Şeyda_____________________________________________ 
 
6 
 
Губа, Ширван, Гарабаьын 
Рущ охшайан чешидляри. 
Йер цзцня сяс салмысыз, 
Сиз йаранан эцндян бяри. 
 
Симах Шейданын шеирляриндя ушаглара ишыглы 
фикирляр, эюзял дуйьулар ашыланыр.  Атасы ишыг чякян бир 
ушаг бюйцйяндя ишыглы бир инсан олаъаьына инаныр. 
Зящмятинин бящряси иля орден алан ата оьлуна да 
буну тювсийя едир ки, инсан юз ямяйиля уъалмалыдыр. 
Саатсаз Кярим дя мящз юз ямяйийля «саатын атасы» 
кими ад чыхарыб. Мцяллиф тябиятдян щейванлардан, 
гушлардан да сющбят ачыр, балаъаларда онлара гаршы 
мящяббят ойадыр. Цмумиййятля, Симах Шейда ушаг-
ларын дилини йахшы билир – бу о демякдир ки, о, щяр шеи-
риндя онлары дцшцндцрян мясялялярдян сюз ачыр вя илк 
нювбядя, балаъаларын анлаг тярзини, няйи гаврайаъаг-
ларса, онлары нязмя чякир. 
Симах Шейда мянзум наьыллар устасыдыр.  Мян-
зум наьыл яэяр садя, анлашыглы бир дилля йазылырса, щяъ-
миндян асылы олмайараг ушаглара хош эяляъяк. Мян-
зум наьылда шеир дили йцйряк олур, мцяллиф щансы ща-
дисядян сюз ачырса, ону наьыл стилиня йерляшдирир, ушаьы 
дарыхмаьа гоймур. Наьыл щямишя (истяр нясрля, истяр-
ся дя шеир дилиля йазылсын) мцяййян бир щадися цзяриндя 
________________________________________________Ovçu ayı 
      7  
 
гурулур. Сцжет хяттиндя бу щадисяляр бир-бирини явяз 
едир, бир щадися диэярини шяртляндирир. Ушаглар щям дя 
бу щадисялярин реаллыьына инанмалыдырлар. «Тцлкцнцн 
тойу» мянзум наьылында ибрятли бир щадися нягл 
едилир. Ев гушларынын, тойуг-ъцъянин гяними олан 
тцлкц артыг гоъалыб, лакин юз йарамаз ямялляриндян 
йеня ял чякмяк истямир. Беля фикирляшир ки: «Ня 
вахтадяк хялвятъя, Апарым тойуг, ъцъя? Овчуларын 
ялиндян, Зинщара эялмишям мян». Нящайят, беля гя-
рара эялир ки, либасыны дяйишся, башга шякиля дцшся, он-
да иши дцзяляъяк, эюзцня ишыг эяляъяк. Ешидир ки, бир 
кянддя Уьур адлы киши вар, о, тцлкцнцн дярдиня ялаъ 
едяр. Бу ниййятля гоъа тцлкц Уьурэиля эялир.  Бахыб 
эюрцр ки, Уьурун щяйяти тойуг-ъцъя иля долудур. 
Севинир. Амма Уьур тойуг-ъцъя гяними олан Тцлкц-
йя дярс верир. «Нечя эцндцр ки, аъам, Бир тойуьа 
мющtаъам. Эялмишям дейим сяня, Бир ялаъ ейля 
мяня» дейян Тцлкцнцн башына иш ачыр. Она дейир ки, 
сянин эяряк дишлярини чыхарам. Тцлкц щеч ня ган-
майыб разы олур. Сонра гуйруьуну кясир, сифятиня дя 
рянэ вурур ки, башга щейван ъилдиня дцшсцн вя беля-
ликля, Тцлкц тцлкцлцйцндян чыхыр, аъизляшир. Бу наьыл 
чох ширин бир дилля нягл едилир вя ону ешидян ушаг, 
ялбяття, марагла гулаг асаъаг. 
 
Simax Şeyda_____________________________________________ 
 
8 
 
Ейни фикри биз «Алаэюз, Балаэюз, Шящлаэюз» 
мянзум наьылы щаггында да сюйляйя билярик. Бу 
наьылын персонажлары довшанлардыр. Ана довшанын цч 
баласы вар. 
 
Балалардан бириси, 
Ян бюйцйц, ириси. 
 
Алаэюз довшан иди, 
Дюшяйи йовшан иди. 
 
Йейиб эязирди щяр эцн, 
Бюйцйцрдц яркюйцн. 
 
Икинъи баласына, 
Щяр вахт, щяр заман ана, 
 
Балаэюзцм дейирди, 
Хятрини истяйирди. 
 
Ананын ян кичийи, 
Евинин сонбешийи, 
 
Шящлаэюз довшан иди, 
Ян чох ону севирди. 
 
Гашы, эюзц аь иди, 
Гуйруьу дцмаь иди. 
________________________________________________Ovçu ayı 
      9  
 
Ана довшан юз балалары цчцн щяр бир ъяфайа 
дюзцр, щятта овчу ону айаьындан йараласа да, бала-
laрына азугя эятирмякдян йорулмур. Балаъа Шящлаэюз 
анасына щяр ъцр гайьы эюстярир, щятта щяйатыны тящлц-
кядян дя чякинмир. Мцяллиф бу мянзум наьылда ана-
ушаг севэисини юн плана чякир. Бу мянзум наьылы 
динляйянляря демяк истяйир ки, сиз дя аналарынызы севин. 
«Овчу айы» мянзум наьылы ися мязмунъа бир 
гядяр башга сяпэидядир. Гоъа айынын ялиня артыг ов 
кечмир, дилиня ят дяймир. Бяс нейлясин? Еля буна эюря 
дя, овчу ъилдиня эирир. Бир кечийя раст эялир, сонра да 
ъейрана, онлара сюйляйир ки, овчуну ахтарыр, ону вур-
сун. Кечи дя, ъейран да айынын ширин дилиня алданырлар. 
Айы онлары бир мешяйя апарыр, икисинин дя белини гырыр. 
Мцяллиф яввялки мянзум наьылларындан фяргли олараг 
бурада мянфи гящряманыны ъязаландырмыр, лакин бу 
щекайяти ешидян балаъалара беля бир фикри тялгин едир 
ки, йаланчы дилляря уймасынлар, щямишя сярвахт олсун-
лар. 
Симах Шейданын «Кор кишинин оьлу», «Падшащ 
вя йалан данышан киши» мянзум наьылларынын гящря-
манлары ися реал щяйатда йашайан инсанлардыр. Ялбят-
тя, бурада реал щадисяни наьыл сцжетиня йерляшдирмяк, 
ону «наьыллашдырмаг» усталыг тяляб едир. «Кор киши-
нин оьлу» мянзум наьылында hуманизм-инсан инса-
Simax Şeyda_____________________________________________ 
 
10 
 
на дост, гардаш, хейирхащ йолдаш олмалыдыр – фикри 
тяbлиь олунур. Цмумиййятля, бу фикир Симах Шейда-
нын шеирляриндя дя нязяря чарпырды, мянзум наьылда 
ися даща да эенишлянир. 
«Падшащ вя йалан данышан киши» мянзум наьы-
лыnda ися йаланчылыг пислянир. 
Мян Симах мцяллимин щям шеирляриндя, щям дя 
мянзум наьылларында балаъалара интящасыз бир севэини 
эюрдцм. Бу еля бир севэидир ки, йаша доланда, мцдрик 
баба кими танынанда даща да эцълц олур. Йаш йетми-
ши, сяксяни адлайанда инсан санки ушаглыьыны yenidən 
йашайыр, дюнцб ушаг олур. 
 
                                        ВАГИФ  ЙУСИФЛИ 
 
________________________________________________Ovçu ayı 
      11  
 
 
 
 
                         ŞEİRLƏR 
  
 
 
Simax Şeyda_____________________________________________ 
 
12 
 
 
GÜLLƏRİM 
 
Bağçada gül əkmişəm, 
Zəhmətini çəkmişəm, 
Alın təri tökmüşəm, 
Açın, açın güllərim! 
Ətir saçın güllərim! 
 
Boy atın gündən-günə, 
Ucalın göy üzünə. 
Sevinc bəxş edin mənə, 
Açın, açın güllərim! 
Ətir saçın güllərim! 
 
Bir dəstə gül dərib mən, 
Anama verdim dünən. 
Anam öpdü üzümdən, 
Açın, açın güllərim! 
Ətir saçın güllərim! 
 
14.05.2017 
Münhen 
 
   
________________________________________________Ovçu ayı 
      13  
 
                               
                             ZƏHRA BALA 
 
Azərbaycanın sərhəd bölgələrinin birində 
ermənilər 2 yaşlı Zəhra qıza qəsd etmişlər 
 
Təzə-təzə yeriyirdin, 
Danışırdın şirin-şirin. 
Ana, nənə qucağıydı, 
Zəhra bala, sənin yerin. 
 
Yazın gözəl bir günündə 
Rast gəldin sən bir gülləyə. 
Qoymadılar çağırasan 
“Ana” deyə, “nənə” deyə. 
 
Haray ellər! Bir körpənin 
Qəlbini qan eylədilər. 
Gülüşünü, yerişini 
Gülləbaran eylədilər. 
 
Yer də, göy də bu halına 
Qan ağladı, Zəhra bala. 
Araz axdı coşa-coşa,  
Kür çağladı Zəhra bala. 
Simax Şeyda_____________________________________________ 
 
14 
 
Bil ki, yerdə qalmayacaq 
Sənin qanın heç bir zaman. 
Qisasını alacaqdır 
Bir gün anam Azərbaycan. 
 
Uyu şirin-şirin, qızım, 
Uyu torpaq beşiyində. 
Sənə layla çağırsın qoy 
Əsən sərin küləklər də. 
 
28.07.2017 
 
 
 
________________________________________________Ovçu ayı 
      15  
 
 
BELƏ EYLƏMƏ 
 
–Anacan, gözüm 
Ağrıyır yaman. 
Aça bilmirəm 
Onu bayaqdan. 
 
–Yaxın gəl görüm, 
Baxım gözünə. 
Görüm nə olub, 
Ay bala sənə. 
 
Komputerə çox 
Baxdığın üçün, 
Yəqin ki, indi 
Ağrıyır gözün. 
 
Baxmazlar ona, 
Hər gün bu qədər. 
Ağrımasın bəs 
Neyləsin gözlər? 
 
 
 
Simax Şeyda_____________________________________________ 
 
16 
 
Gəl, gəl, ay oğul 
Gedək həkimə. 
Bir də heç zaman 
Belə eyləmə. 
 
25.05.2017 
Münhen 
 
 
 
 
________________________________________________Ovçu ayı 
      17  
 
 
 
YOXDUR ƏVƏZ 
 
Beş yaşın içindədir, 
Qardaşım qızı Süsən. 
Yazmağı, oxumağı 
Öyrənib nənəsindən. 
 
Əvvəlcə “vətən” yazıb, 
Böyük hərflər ilə. 
Sonra “Ana” sözünü 
Gətiribdir qız dilə. 
 
“Vətən”, “Ana” sözləri 
Müqəddəsdir, müqəddəs. 
Bu dünyada onlara 
Əlbəttə yoxdur əvəz. 
 
19.05.2017 
Münhen 
Simax Şeyda_____________________________________________ 
 
18 
 
 
 
  DƏRZİ QIZ 
 
Nənəm dərzidir, 
Əl maşını var. 
Tikir cürbəcür 
Gözəl paltarlar. 
 
Paltar tikməyi 
Bilirəm mən də. 
Ölçüb-biçirəm 
Yeri gələndə. 
 
Bir don tikmişəm 
Kuklam Gülşənə. 
“Dərzi qız” deyir, 
Görənlər mənə. 
 
20.05.2017 
Münhen 
________________________________________________Ovçu ayı 
      19  
 
    
NƏ QORX ONDAN, NƏ ÇƏKİL 
 
–Nə üçün göz yaşını  
Axıdırsan sən yenə? 
–Bir oğlan qoymur məni 
Rahat oynayım, nənə. 
 
Hara gedirəm gedir, 
Otururam oturur. 
Mən ayağa duranda 
O da ayağa durur. 
 
Nənə getdi fikirə, 
Sonra dedi: – Balacan, 
Yoxdur bizim həyətdə 
Səndən başqa bir oğlan. 
 
Yəqin kölgəndir, oğlum, 
Başqa bir uşaq deyil. 
Get oyna şirin-şirin, 
Nə qorx ondan, nə çəkil. 
Simax Şeyda_____________________________________________ 
 
20 
 
 
GÖZƏ DƏYMƏZ 
 
-Haradasan, ay nənə, 
Tez yanıma gəlsənə? 
Noğul tökülür göydən, 
Bir ovuc yığ mənə sən. 
Bilirsən ki, noğulu 
Çox sevir nəvən Qulu. 
-Buy, buy... Sənə qurban mən, 
Bu nə sözdür deyirsən. 
Göydən tökülməz noğul, 
Bu doludur, ay oğul! 
Əl vursan ona əgər, 
Əriyib suya dönər. 
Axar çaya, dənizə, 
Bir daha gəlməz gözə. 
Noğula bənzər ancaq, 
Xırdadır onun sayaq. 
Əlinə alsan əgər, 
Əriyib suya dönər. 
 
19.05.2017 
Münhen 
________________________________________________Ovçu ayı 
      21  
 
 
İKİ GÖZÜNDƏN OLAR 
 
–Baba, baba, ay baba, 
Bir sualım var sənə. 
De, Koroğlu kim olmuş 
Deyə bilərsən mənə. 
 
–O, qəhrəman insanı 
Soruşursan, oğulcan? 
Balacan, bir yaxın gəl 
Danışım sənə ondan.  
 
Bəyləri, paşaları 
Taxtdan salmış Koroğlu. 
Zülümkar insanlardan 
Qisas almış Koroğlu. 
 
Düşmənə qan udduran 
Bir Qıratı var imiş. 
Döyüşərkən onlara 
Heç vaxt aman verməzmiş. 
 
 
Simax Şeyda_____________________________________________ 
 
22 
 
Biz qəhrəman bir xalqıq, 
Nəbimiz, Həzimiz var. 
Yurdumuza göz tikən 
İki gözündən olar. 
 
13.06.2017 
Münhen 
 
 
 
________________________________________________Ovçu ayı 
      23  
 
 
DEYİB GÜLƏCƏK 
 
Bu gün qonşumuz ilə, 
Söhbət edəndə nənəm. 
Deyirdi Qarabağa 
Ayaqyalın gedərəm. 
 
Məgər ayaqqabısı 
Yoxdur onun, ay ana? 
Gəncədən ayaqyalın 
Durub getsin Laçına? 
 
–Buy, ay bala, sus görüm, 
Bu nə sözdür deyirsən.  
Eşidənlər qınayar 
Bizi belə demə sən. 
 
Əhd eləyibdir anam, 
Qarabağ alınanda, 
Ayaqyalın gedəcək 
Burdan Laçına onda. 
 
 
Simax Şeyda_____________________________________________ 
 
24 
 
Düşmənin əlindədir 
Gözəl Qarabağımız. 
Bu gün, sabah alınar 
Onlardan torpağımız. 
 
Köçəcək gələnlərin 
Hərəsi öz yerinə. 
Şuşa, Laçın, Kəlbəcər 
Deyib-güləcək yenə. 
 
05.05.2017 
Münhen 
 
 
 
________________________________________________Ovçu ayı 
      25  
 
ONUN ANASIYAM 
 
Təzə çəkmə alıbdı, 
Anam mənimçün bu gün. 
Ayağıma geyinib 
Gəzirəm onun üçün. 
 
Bacım Qızılgül gəlib, 
Mübarəkdir söylədi. 
Götür bu kuklanı da 
Sənə almışam dedi. 
 
Balacaboy kuklamın 
Vardır uzun saçları. 
Darayıram hər səhər 
Sevinc ilə onları. 
 
“Ana”, “Anacan” deyir, 
Əlim dəyəndə ona. 
Mən onun anasıyam, 
Sən də mənim, ay ana. 
 
05.06.2017 
Münhen 
Simax Şeyda_____________________________________________ 
 
26 
 
   İŞIQLI OL 
 
Atam işıq çəkəndir 
Küçələrə, evlərə. 
Sevir öz sənətini 
Gedib-gəlir hər yerə. 
 
İstəyir ki, işıqlı, 
Nurlu olsun insanlar. 
Qaranlıqda, zülmətdə 
Qalmasın heç vaxt onlar. 
 
Bir də deyir ev-eşik 
İşıq ilə dolanda, 
Mənim qəlbim də nura 
Qərq olur həmən anda. 
 
Fəxr edirəm işıqçı 
Olmağımla, ay oğul. 
Sən də böyü, boy at gəl, 
İşıqlı bir insan ol. 
 
10.06.2017 
Münhen 
________________________________________________Ovçu ayı 
      27  
 
BAŞI UCA OLAR 
 
Orden alıb 
Atam bu gün. 
Mən də yaman 
Şadam bu gün. 
 
Təbrik edir, 
Dost, tanışlar. 
Bir-bir gəlib, 
Gedir onlar. 
 
Sevinc ilə 
Atam deyir: 
Zəhmətimin 
Bəhrəsidir. 
 
Zəhmət çəkib 
Çalışsa kim. 
Başı uca 
Olar daim. 
 
01.06.2017 
Münhen 
Simax Şeyda_____________________________________________ 
 
28 
 
   QUZUM 
 
Bir quzum var 
Tükü yumşaq. 
Ayaqları, 
Alnı dümağ. 
 
Ceyran kimi 
Gözəldir o. 
Ancaq bir az 
Dəcəldir o. 
 
Ac olanda 
Mələr quzum! 
Anasını 
Əmər quzum! 
 
Gündən-günə 
Gələr cana. 
Şən görünər 
Aləm ona. 
 
15.05.2017 
Münhen 
________________________________________________Ovçu ayı 
      29  
 
 
 
SAATLAR QORXUR 
 
Kim tanımır saatsaz 
Dayım oğlu Kərimi. 
Bilir neçin işləmir 
Saata baxan kimi. 
 
Gedib-gəlir adamlar 
Hörmət ilə yanına. 
“Saatın atası”dır 
Deyir uşaqlar ona. 
 
Deyirəm ki, ay ana, 
Sən usta Kərimə bax. 
Saatlar qorxur ondan 
İşləyirlər çağhaçağ. 
 
12.06.2017 
Almaniya, Münhen 
Simax Şeyda_____________________________________________ 
 
30 
 
 
                         NƏ ÜÇÜN BELƏ DEYİR 
 
Bir “Əlifba” kitabı 
Alginən, ana, mənə. 
Vərəqləyim birbəbir 
Baxım şəkillərinə. 
 
Bacım icazə vermir, 
Götürüb baxım ona. 
Deyir: – Birdən cırarsan 
Get o tərəfdə oyna. 
 
Bilirəm ki, kitabı 
Cırmaq olmaz, anacan. 
Nə üçün belə deyir, 
Mənə bacım Mehriban? 
 
28.05.2017 
Münhen 
________________________________________________Ovçu ayı 
      31  
 
 
SUDAN QORXAN OĞLAN 
 
Sudan qorxur, çəkinir 
Bizim balaca Ağa. 
Çimdirəndə səs salır, 
Başlayır ağlamağa. 
 
Anam deyir: – Ağlama, 
Axıtma göz yaşını. 
Su insanın dostudur,  
Bir az dik tut başını. 
 
Güzgüyə bax, gör necə 
Gözəl oğlan olmusan. 
Yaxına gəl, əzizim, 
Üzündən öpsün anan. 
 
Oğul, belə tərtəmiz 
Olsan əgər həmişə. 
Sudan qorxan çağırmaz 
Səni bacın Bənövşə. 
Simax Şeyda_____________________________________________ 
 
32 
 
SAXLASINLAR YADINDA 
 
–Hara gedirsən belə,  
Səhər-səhər, ay ana? 
–Bazara gedirəm mən, 
Qurban olum boyuna. 
 
Ad günündür, ay oğul, 
Məgər bilmirsən bu gün. 
Nə istəsən de alım, 
Gətirim sənin üçün.  
 
–Onda ana, ay ana, 
Gedirsənsə bazara. 
Bir az dən al gələndə 
Səpim gündə quşlara. 
 
Mənim doğum günümü 
Bayram etsin onlar da. 
Adımı həmişəlik 
Saxlasınlar yadında. 
 
06.06.2017 
Münhen 
________________________________________________Ovçu ayı 
      33  
 
 
    ŞƏN KEÇƏR 
 
–Fərhad, deyilmi? 
Adım, ay ana? 
–Elədir, oğlum, 
Qurban adına. 
 
Nə üçün belə, 
Soruşursan sən? 
Yoxsa xətrinə 
Varmı bir dəyən? 
 
–Görürsənmi bu 
Bacım Gülşəni. 
Ağlayan oğlan  
Çağırır məni. 
 
“Pişik göz” dedim 
Mən isə ona. 
Çəkib saçımı 
Qaçdı eyvana. 
 
 
Simax Şeyda_____________________________________________ 
 
34 
 
İndi də başım 
Ağrıyır hələ. 
–Gəl öpüm səni 
Ötər tezliklə.  
 
Vallah bilmirəm 
Nə deyim sizə. 
Hörmət eyləyin 
Bir-birinizə. 
 
Oğul, mehriban 
Olsanız əgər, 
Daim gününüz 
Şən gəlib keçər. 
 
08.05.2017 
Münhen 
________________________________________________Ovçu ayı 
      35  
 
 
BİLMİRSƏNMİ 
 
Anasından soruşdu 
Bir dəfə kiçik Bağır: 
–Niyə günəş səhərlər, 
Ay da axşamlar çıxır? 
 
Eşidib bu sualı 
Dedi balaca Qəmər: 
–Bilmirsən, yəqin onlar 
Bir-birindən küsüblər? 
 
30.04.2017 
Münhen 
 
  
Simax Şeyda_____________________________________________ 
 
36 
 
BÖYÜYƏNDƏ VERƏRSƏN 
 
Konfet alıb gəlirdi 
Ana dükandan evə. 
Yüyürdü qabağına 
Ananın oğul, nəvə. 
 
Onların hərəsinə, 
Ana bir konfet verdi. 
Götürmədi payını 
Balaca Sona dedi: 
  
–Konfetin birini yox, 
İkisini ver mənə. 
Xoşum gəlir onlardan 
Gedib alarsan yenə. 
 
Çünki evdə anacan, 
Hamıdan kiçiyəm mən. 
Böyüyəndə mənə də 
Sən bir dənə verərsən. 
 
08.03.2017 
Münhen 
________________________________________________Ovçu ayı 
      37  
 
 
   XALIQ VƏ BALIQ 
 
Bir gün balıq ovuna 
Getmişdi kiçik Xalıq. 
Düşdü toruna onun 
İri, yekə bir balıq. 
 
Sürüşkən olduğuçün, 
Balıq birdən sürüşdü. 
Oğlanın əllərindən 
Suyun içinə düşdü. 
 
Bircə anın içində 
Gözdən yox oldu balıq. 
Yenə əvvəlki kimi, 
Balıqsız qaldı Xalıq. 
 
26.05.2017 
Münhen 
Simax Şeyda_____________________________________________ 
 
38 
 
 
BURAXIRLAR EVLƏRİNƏ 
 
Evimizdə bir pişik var, 
Ağ tükləri yanır par-par. 
 
Ev-eşikdə gəzir şən-şən 
Nur tökülür üz-gözündən. 
 
Yemək verər anam ona, 
Qoymaz gəzsin ac qarına. 
 
Miyoldayır gəzə-gəzə, 
“Sağ ol” deyir sanki bizə. 
 
Deyirəm ki, ay anacan, 
Muğayat ol, gəl sən ondan. 
 
Çimdirəndə gözlə ancaq, 
Ona soyuq dəyməsin bax. 
 
Öpüb məni anam deyir: 
–Qorxma, əziz balam, deyir. 
 
________________________________________________Ovçu ayı 
      39  
 
Qoymaram ki, xəstələnsin, 
Məstanıma soyuq dəysin. 
 
Bir də canım-gözüm Qoşqar, 
Onların da həkimi var. 
 
Xəstələnsə vurub iynə, 
Buraxırlar evlərinə. 
 
18.03.2017 
Münhen 
 
 
Simax Şeyda_____________________________________________ 
 
40 
 
 
ONDA SAYARSAN 
 
Bir dəstə durna 
Uçurdu göydə. 
Onları saymaq 
İstədi Püstə. 
 
Saya bilmədi 
Uçub getdilər. 
Bir an içində 
Gözdən itdilər. 
 
Tutdu balaca 
Qızı ağlamaq. 
Bir az ağlayıb 
Dayandı uşaq. 
 
Anası qızın 
Yanına gəldi. 
Mənim gül balam 
Ağlama dedi. 
 
 
________________________________________________Ovçu ayı 
      41  
 
İndi köç edib 
Uçan durnalar. 
Qayıdar geri 
Gələndə bahar. 
 
Onda sayarsan 
Bir-bir onları. 
Bir gün geriyə 
Qayıdanları. 
 
03.05.2017 
Münhen 
 
 
Simax Şeyda_____________________________________________ 
 
42 
 
         
        GƏZƏCƏYİK ŞƏHƏRİ 
 
– Təyyarəçi olmaq üçün  
Nə lazımdır, ana mənə? 
İstəyirəm həvəs ilə 
Uçum hər gün göy üzünə. 
 
– Ah, nə yaxşı, əziz oğlum, 
Çatasan hər muradına. 
Ömrüm-günüm, əvvəl-əvvəl 
Öpüm səni gəl yaxına. 
 
Ən birinci dərslərindən  
Gərək “əla” alasan sən. 
Vətənini, öz xalqını, 
Saf ürəklə istəyəsən. 
 
–Yaxşı ana, dediyin tək  
Olacağam böyüyəndə. 
Təyyarəmə alıb səni 
Uçacağam Səmərqəndə. 
 
 
________________________________________________Ovçu ayı 
      43  
 
Sən bacını görəcəksən, 
Mənsə xalam Sənubəri. 
Şən-şən deyib-güləcəyik, 
Gəzəcəyik biz şəhəri. 
 
06.06.2017 
Münhen 
 
 
Simax Şeyda_____________________________________________ 
 
44 
 
 
BEŞ VERƏRDİ SƏNƏ 
 
İlan oynadan 
Gəlmişdi kəndə. 
Canlanma vardı 
Bazar yerində. 
 
Yaşlı bir kişi 
Əlində ilan. 
Atıb-tuturdu 
Onu bayaqdan. 
 
–Ney də çalırdı 
Qoca həvəslə.  
Rəqs eləyirdi 
O, ilan ilə. 
 
İlan ilanla 
Güləşən zaman. 
Alqış səsinə 
Qərq olur hər an. 
 
 
________________________________________________Ovçu ayı 
      45  
 
Bu an bir uşaq 
İrəli gəldi. 
İlan oynadan 
Kişiyə dedi: 
 
– Burda olsaydı  
Müəllimimiz, 
Sənə “beş” qiymət 
Verərdi şəksiz. 
 
03.06.2017 
 
 
 
Simax Şeyda_____________________________________________ 
 
46 
 
 
BALACA REYHAN 
 
Hər şeylə maraqlanan 
Balaca qızdır Reyhan. 
 
Deyir, niyə qar yağır? 
Göydə ildırım çaxır? 
 
Niyə Əminə nənə 
Eynək taxır gözünə? 
 
Neçin gələndə bahar 
Çiçək açır ağaclar? 
 
Niyə qardaşım Uğur, 
Moskvada oxuyur. 
 
Dərsə getsəydim mən də, 
Deyib-gülərdim gündə. 
 
Qızın hər sualına 
Cavab verirdi ana. 
 
 
________________________________________________Ovçu ayı 
      47  
 
Hər şeylə maraqlanan 
Balaca qızdır Reyhan. 
 
30.05.2017 
Münhen 
Simax Şeyda_____________________________________________ 
 
48 
 
 
BİGANƏ QALMAYIN 
 
Evin əziz oğludur 
Məktəb yaşlı Niyazi. 
Nə istəsə onunçün 
Alar ata-anası. 
 
Cibində telefonu, 
Saatı var qolunda. 
Canını qurban verər 
Ata, ana yolunda. 
 
Telefonla danışar 
Az qala bütün günü. 
Görməz, istəməz oğlan 
Kitab, dəftər üzünü. 
 
Ana deyir: – Ay bala, 
Otur öyrən dərsini. 
Uşaq guya eşitmir 
Anasının səsini. 
 
 
________________________________________________Ovçu ayı 
      49  
 
Xəbər alan olarsa 
Əgər biri saatı. 
Deyər nəyinə lazım 
Hələ dünənki vaxtdı. 
 
Evin bu gül balası 
Dalaşqandır bir az da. 
Həmişə səsi gələr 
Küçədə oynayanda. 
 
Beləsinin yanından 
Keçməyin saymazyana. 
Biganə qalmasın qoy 
Nə bir ata, nə ana. 
 
21.05.2017 
Münhen 
Simax Şeyda_____________________________________________ 
 
50 
 
 
AZƏRBAYCAN XALÇALARI 
 
Neçə-neçə əsrlərin 
Sınağından keçmisiniz. 
Dədə Qorqud babamızın 
Oylağından keçmisiniz. 
Ağır aylar, illər görüb 
Çatmısınız şan-şöhrətə. 
Layiqsiniz min sevgiyə, 
Min hörmətə, məhəbbətə. 
Ürəklərin iftixarı, 
Azərbaycan xalçaları. 
 
Sizdə vardır qız, gəlinin 
Əllərinin hərarəti. 
Dünyagörmüş nənələrin 
Hər birinin sədaqəti. 
Əlvan-əlvan naxışınız 
Rəngdən-rəngə çalır yenə. 
Baxanların ağılını 
Başlarından alır yenə. 
Ürəklərin iftixarı 
Azərbaycan xalçaları. 
________________________________________________Ovçu ayı 
      51  
 
Siz evlərin, muzeylərin 
Yaraşığı, bəzəyisiz. 
Sizə həyat verənlərin 
Arzususuz, istəyisiz. 
Daşındınız yad ellərə 
Aylar ilə, illər ilə. 
Bəzən silah gücü ilə, 
Bəzən şirin dillər ilə. 
Ürəklərin iftixarı 
Azərbaycan xalçaları. 
 
Quba, Şirvan, Qarabağın 
Ruh oxşayan çeşidləri. 
Yer üzünə səs salmısız, 
Siz yaranan gündən bəri. 
“Pirəbədil”, “Qollu çiçi” 
Görənləri heyran edir. 
Şan-şöhrətin diyar-diyar 
Ölkə-ölkə keçib gedir. 
Ürəklərin iftixarı 
Azərbaycan xalçaları. 
 
 
Simax Şeyda_____________________________________________ 
 
52 
 
Gəncə, Qazax, Borçalının 
Sizdə könül harayı var. 
Şuşa, Laçın, Xocalının 
Göyə çıxan ah, vayı var. 
Artır qədir-qiymətiniz, 
Gündən-günə aydan-aya. 
Yayırsınız səsinizi 
Yer üzünə, bu dünyaya. 
Ürəklərin iftixarı 
Azərbaycan xalçaları. 
 
2016 
Münhen 
 
 
________________________________________________Ovçu ayı 
      53  
 
 
 
 
 
            
                            
 
                              
                             Mənzum nağıllar 
 
  
Simax Şeyda_____________________________________________ 
 
54 
 
 TÜLKÜNÜN TOYU 
 
(mənzum nağıl) 
 
Biri varmış, biri yox, 
Bir gözü ac, biri tox. 
 
Bir qoca tülkü varmış, 
Toyuq, cücə tutarmış. 
 
Elə ki, yaşa doldu, 
Qan tökməkdən yoruldu. 
 
Bir gün fikir eylədi, 
Öz-özünə söylədi: 
 
Nə vaxtadək xəlvətcə, 
Aparım toyuq, cücə? 
 
Ovçuların əlindən, 
Zinhara gəlmişəm mən. 
 
Düzü bu yaxınlarda 
Az qaldı gedim bada. 
 
Bir ovçu tutdu məni, 
Boğaraq atdı məni. 
________________________________________________Ovçu ayı 
      55  
 
Elə bildi ölmüşəm, 
Enib-qalxmayır sinəm. 
 
Almadım nəfəsimi, 
Çıxartmadım səsimi. 
 
Dərhal durdum ayağa, 
Tez başladım qaçmağa. 
 
İndi günü o gündən, 
Fikir xəyaldayam mən. 
 
Bilmirəm nə eyləyim, 
Dərdimi kimə deyim. 
 
Birdən güldü sifəti, 
Aha, tapmışam, – dedi. 
 
Libasımı dəyişsəm, 
Başqa şəkilə düşsəm. 
 
Onda işim düzələr, 
Gözümə işıq gələr. 
 
Tülkü, tülkü, tünbəki, 
Quyruq üstə lünbəki. 
Simax Şeyda_____________________________________________ 
 
56 
 
Deyib xeyli oynadı, 
Oynamaqdan doymadı. 
 
Yorulanda oturdu, 
Sonra ayağa durdu. 
 
Bir qədər gəzə-gəzə, 
Birdən başladı sözə: 
  
– Deyirlər bir kişi var, 
Kimin əngəl işi var. 
 
Zəhmət verib canına, 
Gedir onun yanına. 
 
Dərdinə əlac istər, 
Sevinclə geri dönər. 
 
Qiyafəmi dəyişsəm, 
Bilmərəm bir qüssə, qəm. 
 
Görən tanımaz məni, 
Hesaba almaz məni. 
 
Daha azad gəzərəm, 
Ürəyi şad gəzərəm. 
________________________________________________Ovçu ayı 
      57  
 
Mən bəxti yatmış tülkü, 
Bilməz bir qorxu-hürkü. 
 
“Ya bəxtim” deyə-deyə, 
Durub çıxdı küçəyə. 
 
Az getdi, o üz getdi, 
Dərə-təpə düz getdi. 
 
Rast gəldi bir dovşana, 
Gözaltı baxdı ona. 
 
Ağzının suyu axdı, 
Ət yemirdi nə vaxtdı. 
 
Dovşan dedi: – Ay ağa, 
Canım sənə sadağa. 
 
Söylə hara gedirsən, 
Üzü gülər, qəlbi şən. 
 
Tülkü dedi: – Qardaşcan, 
Mən olum sənə qurban. 
  
Dərdim çoxdu sinəmdə, 
Gedirəm qonşu kəndə. 
Simax Şeyda_____________________________________________ 
 
58 
 
Deyirlər ki, adamlar, 
Orada bir kişi var. 
 
Dərdlərə əlac edir, 
Qəmli gələn şad gedir. 
 
Dovşan dedi: – Doğrudur, 
Orda yaşayır Uğur. 
 
İstəyirsən, ay babam, 
Yol yoldaşın olaram. 
 
Onlar birgə getdilər, 
Göz önündən itdilər. 
 
Bir də gördülər dostlar, 
Qabaqda bir dələ var. 
 
Ölçüb-biçib yolları, 
Gəlir onlara sarı. 
 
Dələ dedi: – Mərhaba, 
Salam, ay tülkü baba. 
 
Söylə hara gedirsən, 
Üzü gülər, qəlbi şən? 
________________________________________________Ovçu ayı 
      59  
 
Tülkü dedi: – Qardaşcan, 
Olum sənə mən qurban. 
 
Dərdim çoxdur sinəmdə, 
Gedirəm qonşu kəndə. 
 
Deyirlər ki, adamlar, 
Orada bir baba var. 
 
Hər dərdə əlac edir, 
Dərdli gələn şad gedir. 
 
İstəyirsən gəl sən də, 
Gedək mənlə bir yerdə. 
 
Dələ gedək söylədi, 
Sağ ol, razıyam, – dedi. 
 
Tülkü, dələ və dovşan, 
Yola düşdülər bu an. 
 
Getdilər ha getdilər, 
Günü axşam etdilər. 
 
Çatdılar qonşu kəndə, 
Uçub gəldi bir dəstə. 
Simax Şeyda_____________________________________________ 
 
60 
 
Toyuq, cücə yanına, 
Xoruz, beçə yanına. 
 
“Bir pipiyi qan xoruz, 
Gözləri mərcan xoruz.” 
 
Dedi: – Ay tülkü lələ, 
Ay quyruğu bir şələ. 
 
Danış nə üçün, niyə, 
Gəlmisən bizim köyə1. 
 
Tülkü dedi: – Xoruz can, 
Olum gözünə qurban. 
 
Böyükdür dərdim-sərim, 
Qəmim, qüssəm, kədərim. 
 
Yatammıram gecələr, 
Oyağam sübhə qədər. 
 
Deyirlər ki, adamlar, 
Bu kənddə bir baba var. 
 
1Köy – kənd 
 
________________________________________________Ovçu ayı 
      61  
 
Qəmliyə əlac edir, 
Dərdli gələn şad gedir. 
 
Xoruz dedi: - Doğrudur, 
Bu kənddə olur Uğur. 
 
Xeyirxah bir insandı, 
Dillərdə gəzir adı. 
 
Mənim ilə gəl gedək, 
Eylərəm sənə kömək. 
 
Ətrafa baxa-baxa, 
Xoruz düşdü qabağa. 
 
Bir az gedəndən sonra, 
Gözdən itəndən sonra. 
 
Xoruz dayanın, – dedi, 
Bu ev onun evidi. 
 
Çağır, ay tülkü lələ, 
Babanı çıxsın çölə. 
 
Əlac edər dərdinə, 
Kömək eyləyər sənə. 
Simax Şeyda_____________________________________________ 
 
62 
 
Qapını döyə-döyə, 
Ay baba, deyə-deyə. 
 
Tülkü girdi içəri, 
Bic, bic güldü gözləri. 
 
Gördü həyət-bacada, 
Cücə də var, toyuq da. 
 
“Pipiyi qan xoruzlar, 
Gözü məstan xoruzlar”. 
 
Bir-birini qovurlar, 
Sonra sakit olurlar. 
 
Tülkü heyrət eylədi, 
Əcəb işdir söylədi. 
 
Toyuq-cücə əlindən, 
Xoruz-beçə əlindən. 
 
Tərpənmək olmur burda, 
Dövlətə bax Uğurda. 
 
Birdən-birə sevindi, 
Bəxtim gətirib, – dedi. 
________________________________________________Ovçu ayı 
      63  
 
Gəlib bir-bir boğaram,  
Bir heybəyə yığaram. 
 
Apararam yuvama, 
O balaca komama. 
 
Onları bircə-bircə, 
Yeyərəm gündüz-gecə. 
 
İşim-gücüm düzələr, 
Gözümə işıq gələr. 
 
Elə bu vaxt, bu ara, 
Uğur çıxdı bayıra. 
 
Qoca tülkünü gördü, 
Bir-iki yol öksürdü. 
 
Sonra gəldi yaxına, 
“Xoş gəldin” dedi ona. 
 
Tülkünün güldü üzü, 
“Sağ ol” oldu ilk sözü. 
 
Sonra dedi: – dərdliyəm, 
Alışıb yanır sinəm. 
Simax Şeyda_____________________________________________ 
 
64 
 
Yatammıram gecələr, 
Oyağam sübhə qədər. 
 
Neçə gündür ki, acam, 
Bir toyuğa möhtacam. 
 
Gəlmişəm deyim sənə, 
Bir əlac eylə mənə. 
 
Qiyafəmi dəyiş gəl, 
Ay baba, əvvəl-əvvəl. 
 
Baba xəyala getdi, 
Bir qədər sonra dedi: 
 
–Tülkü canı doğrusu, 
Çox çətin bir işdi bu. 
 
Ancaq fikir eyləmə, 
Əziz dostum, qəm yemə. 
 
Sözümə baxsan əgər, 
Nə işin var düzələr. 
 
Tülkü dedi: – Ay canım, 
Ay başına dolanım. 
________________________________________________Ovçu ayı 
      65  
 
Bu nə sözdür deyirsən, 
Nə etsən razıyam mən. 
 
Təki qarnım tox olsun, 
Dərdi-sərim yox olsun. 
 
Baba dedi: – gəl onda, 
Otur mənim yanımda. 
 
Əvvəlcə dişlərini, 
Çəkim dincəldim səni. 
 
Tülkü gəldi yaxına 
Baxdı o yan, bu yana. 
 
Çəkib mizi oturdu, 
Ağzını açıb durdu. 
 
Baba çəkdi tülkünün 
Dişlərini büsbütün. 
 
Əl apardı bığına, 
Afərin dedi ona. 
 
Sabah gələrsən yenə, 
Əlac edərəm sənə. 
Simax Şeyda_____________________________________________ 
 
66 
 
İstəyirsən qal burda, 
Toyuq, xoruz yanında. 
 
Tamah ona güc gəldi, 
Yaxşı qalıram: – dedi. 
 
                2 
 
Səhərədək tülkünün  
Üzü gülmədi o gün. 
 
Ah-nalə edə-edə, 
Gəzdi həyət içində. 
 
Dan yeri ağaranda, 
Qaranlığı boğanda. 
 
Oyandılar toyuqlar, 
Səs-küy saldılar onlar. 
 
Tülkünü salıb yada, 
Gəlib çıxdı Uğur da. 
  
Dedi: – Ay dost, necəsən? 
Dincəldinmi, gecə sən? 
 
________________________________________________Ovçu ayı 
      67  
 
Maşallah çox yaxşısan, 
Şad olasan hər zaman. 
 
Beş, altı günə qədər, 
Yəqin dişlərin bitər. 
 
Toyuq, cücələrdən sən, 
Tutub bir-bir yeyərsən. 
 
Ağzın ləzzətə gələr, 
Daha canın dincələr. 
 
İndi gəl uzan burda, 
Bu kiçik çarpayıda. 
 
Dəyişim qiyafəni, 
Tanınmaz edim səni. 
 
Əvvəl-əvvəl qoy kəsim, 
Quyruğunu, əzizim. 
 
De o, nəyinə gərək, 
Qoymur qaçasan bərk-bərk. 
 
Bir şələ quyruq ilə, 
Necə gəzirsən söylə? 
Simax Şeyda_____________________________________________ 
 
68 
 
Qoy yolum bığını da, 
Lazımın deyil o da. 
 
Uğur kəsdi tülkünün 
Quyruğunu büsbütün. 
 
Sonra bığını yoldu, 
Tülkü birtəhər oldu. 
 
Dedi: - Öldüm ay aman, 
Rəhm et mənə babacan. 
 
Başqa işlərim daha 
Qalsın, baba, sabaha. 
 
Uğur dedi: – Qorxma gəl, 
Otur, bir qədər dincəl. 
 
İstəyirəm üzünə,  
Sənin bu qaş-gözünə. 
 
Bir balaca rəng çəkim, 
Sifətinə baxsa kim 
 
Tanımasın tülküsən, 
Ya başqa heyvansan sən. 
________________________________________________Ovçu ayı 
      69  
 
Uğur baba tülkünün 
Yoldu bığını bütün. 
 
Sonra baxdı üzünə, 
Əl vurdu qaş-gözünə. 
 
Yanağını rənglədi, 
Dodağını rənglədi. 
 
Durub baxdı kənardan 
Üzünə heyran-heyran. 
 
Dedi: – tülkü, a tülkü, 
Görmə bir qorxu-hürkü.  
 
Get yaşa özün üçün, 
Həmişə gülsün üzün. 
 
Bil meyvələr dəyəndə, 
Budaqları əyəndə. 
 
Dəvənin quyruğu da, 
Yer ilə gedən vaxtda. 
 
Sağalar yaraların, 
Azalar ahu-zarın. 
Simax Şeyda_____________________________________________ 
 
70 
 
İndi dur get yuvana, 
Dincəl bir az gəl cana. 
 
Bir neçə günə qədər, 
Yəqin dişlərin gələr. 
 
Toyuq-cücələrdən sən, 
Tutub bir-bir yeyərsən. 
 
Ağzın ləzzətə gələr, 
Daha işin düzələr. 
 
3 
 
Günlər bir-bir ötüşdü, 
Hər tərəfə səs düşdü. 
 
Bir heyvan olub peyda, 
Dolaşır orda-burda. 
 
Nə tülküdür, nə dovşan, 
Nə çaqqaldır, nə aslan. 
 
Meymuna da oxşamır, 
Dolaşır fağır-fağır. 
________________________________________________Ovçu ayı 
      71  
 
Yıxılır ayaq üstə, 
Qəm, qüssə var üzündə. 
 
Qızaranda üfüqlər, 
Gün doğanda bir səhər. 
 
Tülkü yuxudan durdu, 
Tənbəl-tənbəl oturdu. 
 
Getdi fikir, xəyala, 
Az qaldı dəli ola. 
 
Dedi: – mən bəxti qara, 
Düşmüşəm yaman tora. 
 
Dişlərimi əlimdən 
Gərək verməyəydim mən. 
 
Yumruqladı başını,  
Tökdü gözün yaşını. 
 
Vay quyruğum eylədi, 
Şəvə bığım eylədi. 
 
Ağılım yoxmuş mənim,  
Özüməm öz düşmənim. 
Simax Şeyda_____________________________________________ 
 
72 
 
Söyə-söyə özünü, 
Döyə-döyə gözünü. 
 
Oturduğu yerindən, 
Bayıra çıxdı həmən. 
 
Gah yeridi, gah durdu, 
Arabir də oturdu. 
 
Tapdı Uğur babanı, 
Az qaldı çıxsın canı. 
 
Dedi: – Yaman haldayam, 
Fikirdə, xəyaldayam. 
 
Nə etmişəm ki, sənə, 
Belə toy tutdun mənə? 
 
Hanı mənim dişlərim, 
Parıldayan dişlərim? 
 
Həsrətəm bir cücəyə, 
Bir toyuğa, beçəyə. 
  
________________________________________________Ovçu ayı 
      73  
 
Qaytar quyruğumu da, 
Şəvətək bığımı da. 
 
Rənglədin qaş-gözümü, 
Gözəl, qəşəng üzümü. 
 
Sözünə qatdın şəkər, 
Etdin məni eybəcər. 
 
Tanımayır kiməm mən,  
Hər yoldan gəlib keçən. 
 
Uğur baba uğundu, 
Dedi: - Bunlar doğrudu. 
 
Sənə bir toy tutmuşam, 
Nə səhər, nə də axşam. 
 
Bil ki, heç vaxt, heç zaman, 
Çıxmayacaq yadından. 
 
Kənddə cücə qoymadın, 
Toyuq, beçə qoymadın. 
 
Simax Şeyda_____________________________________________ 
 
74 
 
Apardın xoruzları,  
Ördəkləri, qazları. 
 
Yolub yedin özünçün, 
Bayram etdin özünçün. 
 
Fatma, Sonalar bilər, 
Qan tökmüsən nə qədər. 
 
Əli, Vəli, Pirvəli, 
Balacaboy Şirəli. 
 
Onlar da gəzir səni, 
Bilməyirlər yerini. 
 
Mən ovçuluq edəndə, 
Sən mənim özümü də 
 
Aldadıb əkilmisən, 
Xəlvətə çəkilmisən. 
 
Hər kənddə, hər şəhərdə 
Artıb bu gün hər yerdə. 
 
________________________________________________Ovçu ayı 
      75  
 
Sənin kimi yekəpər, 
Şələquyruq tülkülər. 
 
Ziyan vurmaqdan başqa, 
Xeyriniz yoxdur xalqa. 
 
Tülkü, tülkü tünbəki 
Ay quyruqsuz lünbəki! 
 
Sənə tutduğum toyu, 
Unutma ömrün boyu. 
 
Göydən üç alma düşdü, 
Bir-biriylə görüşdü. 
 
Biri nağıl deyənin, 
Biri də olsun sənin. 
 
Yerdə qaldı birisi, 
Ən böyüyü, irisi. 
 
O da eşidənlərin, 
Alıb nuş edənlərin. 
 
Simax Şeyda_____________________________________________ 
 
76 
 
Sən ikiəlli yaşa, 
Mən yüzü vurum başa. 
 
Hansı çoxdur götür sən, 
Ürəyin vursun şən-şən. 
 
07.09.2017 
Münhen 
 
 
 
________________________________________________Ovçu ayı 
      77  
 
  ALAGÖZ, BALAGÖZ, ŞƏHLAGÖZ 
 
(Mənzum nağıl) 
 
Nağılçılar söyləyir, 
Belə nağıl eyləyir. 
 
Ay mehriban uşaqlar, 
Bundan çox-çox qabaqlar 
 
Bir ana dovşan varmış, 
Kənd yerində yaşarmış. 
 
Sözün düzü, doğrusu, 
Üç balaca yavrusu 
 
Var imiş bu dovşanın, 
Şəlpəqulaq heyvanın. 
 
Balalardan birisi, 
Ən böyüyü, irisi 
 
Alagöz dovşan idi, 
Döşəyi yovşan idi. 
Simax Şeyda_____________________________________________ 
 
78 
 
Yeyib gəzirdi hər gün, 
Böyüyürdü ərköyün. 
 
Qorxurdu ovçulardan 
Çəkinirdi onlardan. 
 
İkinci balasına, 
Hər vaxt, hər zaman ana 
 
Balagözüm deyirdi, 
Xətrini istəyirdi. 
 
Ananın ən kiçiyi, 
Evinin son beşiyi. 
 
Şəhlagöz dovşan idi, 
Ən çox onu sevirdi. 
 
Şəhlagöz, nə Şəhlagöz, 
Gülər üzlü, şirin söz. 
 
Qaşı, gözü ağ idi, 
Quyruğu dümağ idi. 
 
________________________________________________Ovçu ayı 
      79  
 
Ağlı, kamalı vardı, 
Anasına oxşardı. 
 
Qızarmamış üfüqlər, 
Gün çıxmamış hər səhər. 
 
Ana tezdən durardı, 
Əl-üzünü yuyardı. 
 
Bağ-bağçadan keçərək, 
Bulaqlardan içərək 
 
Gedərdi yem dalınca, 
Kök və kələm dalınca. 
 
Qıymazmış ana dovşan, 
Səhər tezdən yuxudan 
 
Dursun balaları da, 
Oynasın orda-burda. 
 
Qorxurdu ovçulardan, 
Çəkinirdi onlardan. 
 
Simax Şeyda_____________________________________________ 
 
80 
 
Bir gün ələ keçərlər, 
O dünyaya köçərlər. 
 
Gəlib-gedirdi şən-şən, 
Günlər, aylar ömürdən. 
 
Artıq bala dovşanlar, 
Böyümüşdür o ki var. 
 
Qarlı bir qış günündə, 
Ana dovşan yenə də. 
 
Yem dalınca getmişdi, 
Bir bostana yetişdi. 
 
Kələm ilə kök yığdı, 
Durmayıb ordan çıxdı. 
 
Gördü bir ovçu durur, 
Tüfəngini doldurur. 
 
Ay aman! Deyib dovşan,  
Qaçıb getdi oradan. 
 
________________________________________________Ovçu ayı 
      81  
 
Bir az gedəndən sonra, 
Gözdən itəndən sonra. 
 
Gördü bir ayağından 
Qan gəlir, ana dovşan 
 
Yeriyib yavaş-yavaş, 
Yuvaya gəldi birbaş. 
 
Gördü balalar durub, 
Qəmli-qəmli oturub. 
 
Anasını görəntək, 
Onlar oldu sevincək. 
 
Atıldılar, düşdülər, 
Bir qədər gülüşdülər. 
 
Şəhlagöz dedi: – Ana,  
Nə olub ayağına? 
 
Tir-tir əsir bədənin, 
Heç halın yoxdur sənin. 
 
Simax Şeyda_____________________________________________ 
 
82 
 
Ana dovşan ah çəkdi, 
Sonra yavaşca dedi: 
 
–Heç bala, keçib gedər, 
Geri dönəndə səhər. 
 
Bir ovçunun əlindən 
Tez qaça bilmədim mən. 
 
Yaralayıb canımı 
Tökür yerə qanımı. 
 
Ağrıyıb bir ayağım, 
Quruyubdur dodağım, 
 
Bir qurtum su ver içim, 
Bəlkə qızışdı içim. 
 
Elə bu vaxt, bu zaman, 
Bir səs gəldi bayırdan: 
 
– Qonşu, gəlmək olarmı? 
Evdə xəstəniz varmı? 
 
________________________________________________Ovçu ayı 
      83  
 
Yuvanızın ağzında, 
Qan gördüm orda-burda. 
 
Qonşu xəstə dovşanın, 
O yaralı heyvanın. 
 
Yarasına baxaraq, 
Söylədi: – Keçər, ancaq, 
 
Beş, altı gün gərək sən, 
Durmayasan yerindən. 
 
Ana “sağ ol” eylədi, 
Gedərkən qonşu dedi: 
 
– Maşallah üç balan var, 
Sənə baxarlar onlar. 
 
Ye-iç vaxtlı-vaxtında, 
Sağalarsan sən onda. 
 
İndi isə yıxıl yat, 
Hiss et özünü rahat. 
 
Simax Şeyda_____________________________________________ 
 
84 
 
Unut getsin ovçunu, 
Yadına salma onu.  
 
2 
 
Xeyli keçdi aradan, 
Ayağa durdu dovşan. 
 
Ürəyində səksəkə, 
Yanını çəkə-çəkə 
 
Ovçunu salıb yada, 
Gəzirdi yuvasında. 
 
Qonşu gəlirdi hərdən, 
Onu qoymurdu gözdən. 
 
Dava-dərman edirdi, 
Sonra çıxıb gedirdi. 
 
Yara bilmirdi ancaq,  
Nədir hələ sağalmaq. 
 
Bir gün yığmışdı ana, 
Balaları başına. 
________________________________________________Ovçu ayı 
      85  
 
Deyirdi: – Əzizlərim, 
Mənim iki gözlərim. 
 
Görürsünüz xəstəyəm, 
Rahatlıq bilmir sinəm. 
 
Yemək də yoxdur evdə, 
Gedə bilmirəm mən də. 
 
Gündə gedin biriniz, 
Kələm, kök gətirin siz. 
 
Şəhlagöz ilə ancaq, 
İşiniz olmasın bax. 
 
Yanımda oturar o,  
Qulluğumda durar o. 
 
Yaxşı dedi Balagöz, 
Mənim ilə Alagöz 
 
Yem dalınca gedərik, 
Taparıq, gətirərik. 
 
Qalma nigaran, ana, 
Mən sənə qurban, ana. 
Simax Şeyda_____________________________________________ 
 
86 
 
Alagöz tez dilləndi, 
Evdə mən qalım, – dedi. 
 
Hər işini görərəm, 
Yeməyini verərəm. 
 
Alagözün sözündən 
Ana incidi həmən. 
 
Dedi: – bu gündən belə,  
Daha Balagöz ilə, 
 
Həmişəlik, hər zaman, 
Sən çölə çıxacaqsan. 
 
Böyümüsən ərköyün, 
Yeyib-içmisən hər gün. 
 
Gəzmisən lovğa-lovğa 
İndi çölə çıxmağa, 
 
Qorxursan qurddan, quşdan 
Tülkü ilə bayquşdan. 
 
İndi günortayadək, 
Yatmayasan sən gərək. 
________________________________________________Ovçu ayı 
      87  
 
Banlayanda xoruzlar, 
Səs-küy salanda onlar 
 
Yuxudan durub sən də, 
Gərək gedəsən gündə. 
 
Bilərsən zəhmət nədir, 
Əzab, əziyyət nədir. 
 
Bir söz də deyim sənə, 
Balacan, qadan mənə. 
 
Qorxaq olsan həyatda, 
Tez səni tapar xata. 
 
Həmişə gülə-gülə, 
Ürək ilə çıx çölə. 
 
Tale gülsün üzünə, 
İşıq gəlsin gözünə. 
 
Ay mənim dövlət, varım, 
Mehriban balalarım. 
 
Çıxarmayın heç zaman, 
Mənim sözümü yaddan. 
Simax Şeyda_____________________________________________ 
 
88 
 
Ana ah-uf eylədi, 
Vay ayağım söylədi. 
 
Bir az su verin mənə, 
Ürəyim yanır yenə. 
 
Dərhal durub Şəhlagöz, 
Gülər üzlü, şirin söz. 
 
Anasına su verdi, 
Hamısını iç, – dedi. 
 
Ana dedi: – Şəhlagöz, 
O gül üzlü, şirin söz. 
  
Sən qəm, qüssə eyləmə, 
Ac qalarıq söyləmə. 
 
Ay ana, sənə qurban, 
Mən gedərəm sabahdan. 
 
Qoy nə Alagöz balan, 
Nə də Balagöz balan 
 
Yem dalınca getməsin, 
Səni qəmgin etməsin. 
________________________________________________Ovçu ayı 
      89  
 
Həftədə üç-dörd dəfə, 
Gedib bazar tərəfə 
 
Camaatı yığaram, 
Bir meydana çıxaram. 
 
Oxuyaram onlarçün, 
Avaz ilə mən hər gün. 
 
Oynamaq da bilirəm, 
Təki sən eyləmə qəm. 
 
İstərsən ittək hürüm, 
Camaatı güldürüm. 
 
Ya da canavar kimi, 
Yayım kəndə səsimi. 
 
Zarıdı ana dovşan, 
Sus, bala, – dedi, bu an. 
 
Bu nə sözdür deyirsən, 
Ölməkmi istəyirsən? 
 
Əməl eylə sözümə, 
Mən gələntək özümə. 
Simax Şeyda_____________________________________________ 
 
90 
 
Durub yuxudan hər gün, 
Gedərəm kök, kələmçün. 
 
              3 
 
Gəlib keçdi nəhayət, 
Bu söhbətdən bir müddət. 
 
Qızarmamış hələ dan, 
Bir gün Şəhlagöz dovşan 
 
Yuxusundan oyandı, 
Sola, sağa boylandı.  
 
Gördü hamı yatıbdı, 
Bal yuxuya batıbdı. 
 
Baş çəkdi anasına, 
Yemək su qoydu ona. 
 
Üzündən öpdü sonra, 
Səssiz çıxdı bayıra. 
 
Gördü hava soyuqdur, 
Gəlib gedən də yoxdur. 
________________________________________________Ovçu ayı 
      91  
 
Küçədə nə tülkü var 
Nə bir qorxu-hürkü var. 
 
Ovçular da görünmür, 
Arabir itlər hürür. 
 
Az getdi, o üz getdi, 
Dərə, təpə düz getdi. 
 
O sevinə-sevinə, 
Çatdı bazar yerinə. 
 
Gördü xeyli adam var, 
Artır get-gedə onlar. 
 
Çıxış eyləmək üçün 
Bir yer açdı özüçün. 
 
Bir qədər də ötüşdü, 
Hər tərəfə gün düşdü. 
 
Dovşan çıxdı meydana, 
Səsi düşdü hər yana. 
 
Həm oxudu, həm çaldı, 
Adamlar heyran qaldı. 
Simax Şeyda_____________________________________________ 
 
92 
 
Bir balaca dovşanın, 
Gülər üzlü heyvanın 
 
Qəlb açan nəğməsinə, 
Ruh oxşayan səsinə. 
 
Sonra it kimi hürdü, 
Çaqqal kimi öskürdü. 
 
Nərildədi ayıtək, 
Hamını tutdu gülmək. 
 
“Yaşa-yaşa” səsləri, 
Bürümüşdü hər yeri. 
 
Uşaqlar birər-birər, 
Atılıb düşürdülər. 
 
Qəlyanını sümürüb, 
Bir qoca kişi gülüb. 
 
Dedi: – ay qardaşlar, siz, 
Təəccüb etməyiniz. 
 
Baxmayınız yaşına, 
Vergi verilib ona. 
________________________________________________Ovçu ayı 
      93  
 
Çox xahiş eyləyirəm, 
Budur sizə deyirəm. 
 
İncitməyin dovşanı, 
Qaraltmayın qanını. 
 
Həmişə gəlib getsin, 
Bizi feyziyab etsin. 
 
Qaçıb gəldi uşaqlar, 
Kələm gətirdi onlar. 
 
Kimsə kök də gətirdi, 
Bala dovşana verdi. 
 
Sevinirdi Şəhlagöz, 
O gül üzlü, şirin söz. 
 
Adamlar iftixarla 
Onu saldılar yola. 
 
               4 
 
Bir gün getmişdi yenə, 
Dovşan bazar yerinə. 
 
Simax Şeyda_____________________________________________ 
 
94 
 
Səsli-küylüydü bazar, 
Yığışırdı adamlar. 
 
Şəhlagözü görəntək, 
Qaçıb gəldi sevincək. 
 
Uşaqlar birər-birər, 
Qəlbi şad, üzü gülər. 
 
Şəhlagöz oxuyanda, 
İxtiyar babalar da 
 
“Ay can, ay can” deyirdi, 
Sənə heyran deyirdi. 
 
Bir qoca qarı isə, 
Səsə bax, – dedi səsə. 
 
Balaca bir dovşanda, 
Şəlpəqulaq heyvanda. 
 
Möcüzədir, nədir bu, 
Ya bir əfsanədir bu. 
 
________________________________________________Ovçu ayı 
      95  
 
Çıxış eyləyib dovşan, 
Çıxan zaman bazardan. 
 
Dünyagörmüş bir qoca, 
Ovçu düşdü dalınca. 
 
Onu tutmaq istədi, 
Gözəl heyvandır,  – dedi. 
 
Apararam qızımçün, 
Əziz Göyçəyim üçün. 
 
Həvəs ilə sevinclə, 
Oynayar onun ilə. 
 
Mahnı oxuyar həm də, 
Səsi yayılar kəndə. 
 
Bir qəfəs də alaram,  
Onu ora salaram. 
 
Baxar gəlib gedənlər, 
Mənə afərin deyər. 
 
Simax Şeyda_____________________________________________ 
 
96 
 
Çatanda yuvasına, 
Baxdı o yan, bu yana. 
 
Ovçu tez tutdu onu, 
Sığalladı boynunu. 
 
Hey sevinə-sevinə, 
Kişi gəldi evinə. 
 
Atasını görəntək, 
Qaçıb tez gəldi Göyçək. 
 
O dovşana baxanda, 
Dedi: – Ata, ay ata. 
 
Nə gözəl heyvandır bu, 
Hardan tutmusan onu? 
 
Qəfəsə salmayaq gəl, 
Tab gətirməz bu gözəl 
 
Görürsən nə qəmlidir, 
Gözləri də nəmlidir. 
 
________________________________________________Ovçu ayı 
      97  
 
Gəl buraxaq qoy getsin, 
Qəm, qüssə də az etsin. 
 
Həyat bəxş edək ona, 
Qoy getsin yuvasına. 
 
Gəl gedək elə indi, 
Tutduğun yerə, – dedi. 
 
Onu qoyaq orada, 
Çıxıb gedək sonra da. 
 
Ovçu ata Səlimxan, 
Balasına dedi “can”. 
 
Yaxşı qızım, gəl gedək, 
Dovşanı azad edək. 
 
Ata öz qızı ilə, 
Çıxdılar evdən çölə. 
 
Dovşanlardan indisə, 
Gəlin danışım sizə. 
 
Simax Şeyda_____________________________________________ 
 
98 
 
Səhər tezdən yuxudan, 
Şəhlagöz duran zaman. 
 
Gördü yatıb Alagöz, 
Şirin-şirin Balagöz. 
 
Oyaq deyil ana da, 
Nalə çəkir yataqda. 
 
Öpüb onun üzündən, 
Bayıra çıxdı həmən. 
 
Bir az keçdi aradan, 
Gün çıxdı güldü hər yan. 
 
Alagöz də oyandı, 
Balagöz də oyandı. 
 
Xəstə ana da durdu, 
Öz yerində oturdu. 
 
Axtardı Şəhlagözü, 
Görmədi onu gözü. 
 
________________________________________________Ovçu ayı 
      99  
 
Dedi: – Ay balalarım, 
Sevincim, ixtiyarım! 
 
Hanı Şəhlagöz balam? 
Dili şirin söz balam! 
 
Alagöz dedi: – Tezdən, 
Bazara gedib deyən. 
 
Bizə də deməyibdir, 
Anacan, etmə fikir.  
 
Harada olsa gələr, 
İndi açılıb səhər. 
 
Üz tutub anasına, 
Balagöz dedi: – ana, 
 
Kədərlənmə, xəstəsən, 
Fikir, xəyal etmə sən. 
 
Axıtma göz yaşını, 
Uca saxla başını. 
 
Simax Şeyda_____________________________________________ 
 
100 
 
Ana dovşan uzandı, 
Ah-uf edib dayandı. 
 
Gəlib çıxdı bu zaman, 
Yuvaya qonşu dovşan. 
 
Dedi: – Ay qonşu, niyə 
Batmısız qəm, qüssəyə? 
 
Göz yaşı töküb ana, 
Söylədi yana-yana: 
 
–Şəhlagözüm gedibdir, 
Ələ keçibdir, nədir. 
 
Gəlməyib indiyədək, 
Məni öldürsün fələk. 
 
Təki dəyməsin ona, 
Qıymasın həyatına. 
 
Vay, vay, Şəhlagözüm vay, 
Dərdə necə dözüm, vay! 
 
 
________________________________________________Ovçu ayı 
      101  
 
Qonşu dedi: – Ağlama, 
Ürəyimi dağlama. 
 
Bəlkə gəlib çıxacaq, 
Ümidsiz olma ancaq. 
 
Qonşu dovşan yenə də, 
Danışmaq istəyəndə. 
 
Şəhlagöz gəlib bu an, 
Dedi: – ana, anacan! 
 
Ölməmişəm, sağam mən, 
Qoy bir öpüm üzündən. 
 
Bacılarla görüşdü, 
Şən-şən atılıb düşdü. 
 
Alagözlə Balagöz, 
Əl-ayağa düşdü tez. 
 
Ora-bura qaçdılar, 
Gözəl süfrə açdılar. 
 
Simax Şeyda_____________________________________________ 
 
102 
 
Ana dovşan da durdu, 
Yumşaq yerdə oturdu. 
 
Çıxartdı o bu zaman, 
Yarasını yadından. 
 
Söz-söhbətə keçdilər, 
Sonra yeyib içdilər. 
 
Dekabr 2017 
Münhen 
  
________________________________________________Ovçu ayı 
      103  
 
      OVÇU AYI 
 
                                (mənzum nağıl) 
 
Çox qədim zamanlarda, 
Səfalı bir diyarda 
 
Qoca bir ayı varmış, 
Bir meşədə yaşarmış. 
 
Düşmüşdür əl-ayaqdan, 
Ora-bura qaçmaqdan. 
 
Ov keçmirdi əlinə, 
Ət dəymirdi dilinə. 
 
Gəzirdi ac-yalavac, 
Bir tikə ətə möhtac. 
 
Ancaq keçmiş zamanlar, 
Tökərmiş o, çox qanlar. 
 
Dana, keçi bilməzmiş, 
Böyük, kiçik bilməzmiş. 
Simax Şeyda_____________________________________________ 
 
104 
 
Kəsərmiş nəfəsini, 
Eşitməzmiş səsini. 
 
Bir gün ayı oturdu,  
Gah yeridi, gah durdu. 
 
Bir az getdi fikirə, 
Dilləndi birdən-birə. 
 
– İşlərim getsə belə, 
Gərək ölüm tezliklə. 
 
Yanını basa-basa, 
Gedib-gəldi harasa. 
 
Kamanla ox gətirdi, 
Çiynindən asıb dedi: 
 
– Elə günü bu gündən, 
Ovçu olacağam mən. 
 
Gülə-gülə sevincək, 
Gözünə taxdı eynək. 
 
Papaq qoydu başına, 
Baxdı o yan, bu yana. 
________________________________________________Ovçu ayı 
      105  
 
Eşdi-burdu bığını, 
Yaladı dodağını. 
 
Əl apardı qəlyana, 
Tütün doldurdu ona. 
 
Bir-iki qullab vurdu, 
Sonra bir az oturdu. 
 
Ya mənim bəxtim, – dedi, 
Durub meşədən getdi. 
 
Gördü hava çox xoşdur, 
Küçələr tamam boşdur. 
 
Ancaq bir az uzaqda, 
Bir keçi var qabaqda. 
 
Keçib tozlu yolları, 
Gəlir düz ona sarı.  
 
Keçi gəlib yetişdi, 
Ayını görüb dedi: 
 
–Əzizim, ayı lələ, 
Hara gedirsən belə? 
Simax Şeyda_____________________________________________ 
 
106 
 
Bu yaraq-yasaq nədir? 
Qoyduğun papaq nədir? 
 
Görüm sağ olsun canın, 
Mübarəkdir qəlyanın.  
 
İtirmədi özünü, 
Bərəldərək gözünü. 
 
Ayı dilləndi bu an: 
–Dilbilməzsən nə yaman. 
 
Saqqalın haqqı, qardaş, 
Xaricdən gəldim birbaş. 
 
İndi keçib gəncliyim, 
Yoxdur qulaq dincliyim. 
 
Daha ət-zad yemirəm, 
Bir heyvana dəymirəm. 
 
Bu yaxında bir ovçu, 
Vurub məni doğrusu. 
 
Bir oxla sərib yerə, 
Naləm qalxıb göylərə. 
________________________________________________Ovçu ayı 
      107  
 
Bir ay xəstə yatmışam, 
Qəm, qüssəyə batmışam. 
 
Dəyişib qiyafəmi, 
Bu gün bir ovçu kimi 
 
Gəzirəm o ovçunu, 
Görəndə vurum onu. 
 
İstəyirsən gəl sən də, 
Gedək mənlə bir yerdə. 
 
Keçi çox gözəl, – dedi, 
Durma gedək, – gəl dedi. 
 
Düş qabağa, nə durmaq, 
Gedək ovçunu tapaq. 
 
Boylanıb sola, sağa, 
Ayı düşdü qabağa. 
 
Bir xeyli yol getdilər, 
Dayandılar bir qədər. 
 
Gördülər ki, tarlada, 
Bir ceyran vardı burda. 
Simax Şeyda_____________________________________________ 
 
108 
 
Ayı onu görəntək, 
Oldu xeyli sevincək. 
 
Əl apardı başına, 
Kipriyinə, qaşına. 
 
Eynəyini düzəltdi, 
Bir az yaxına gəldi. 
 
Salam, ay ceyran, – dedi, 
Mən sənə heyran, – dedi. 
 
Ah, necə də qəşəngsən, 
Niyə burada təksən. 
 
Qurd-quş çıxar qarşına, 
Batarsan nahaq qana. 
 
Ceyran dedi: – ayıcan, 
Dilinə olum qurban. 
 
Qurd olmaz bu yerlərdə, 
Gəzməz çəmənliklərdə. 
 
Gəlirəm bura hər gün, 
Otlayıram özümçün. 
________________________________________________Ovçu ayı 
      109  
 
Yaxşı, ay ayı lələ, 
Gedirsən hara belə? 
 
Dəyişmisən şəklini, 
Tanımaq olmur səni. 
 
Bu ox, bu kaman nədir? 
Çəkdiyin qəlyan nədir? 
 
Papağın rənbərəngdir, 
Eynəyin nə qəşəngdir. 
 
Deyə bilərsən mənə, 
Bunlar hardandır sənə? 
 
Ayı getdi fikirə, 
Dilləndi birdən-birə: 
 
–Ay mənim mehribanım, 
Gözəl, əziz ceyranım! 
 
Ömrümün bu çağında, 
Bir qulam qabağında. 
 
Baş əyirəm ürəkdən, 
Sən hamıdan qəşəngsən. 
Simax Şeyda_____________________________________________ 
 
110 
 
Soruşursan qoy deyim, 
Papağımla eynəyim 
 
Gəlib uzaq ölkədən, 
Bir səfalı bölgədən. 
 
Bir yoldaşım göndərib, 
Silahdaşım göndərib. 
 
Bu kisəylə qəlyanı 
Meşələrin sultanı, 
 
Aslan göndərib mənə, 
Dönüm onun gözünə. 
 
İndi keçib gəncliyim, 
Yoxdu qulaqdincliyim. 
 
Daha ət-zad yemirəm, 
Bir heyvana dəymirəm. 
 
Bu yaxında bir ovçu, 
Vurub məni doğrusu. 
 
Bir oxla sərib yerə, 
Naləm qalxıb göylərə. 
________________________________________________Ovçu ayı 
      111  
 
Bir ay xəstə yatmışam, 
Qəm, qüssəyə batmışam. 
 
İki-üç gündür hələ, 
Çıxa bilirəm çölə. 
 
Dəyişib qiyafəmi, 
Bu gün bir ovçu kimi 
 
Gəzirəm o ovçunu, 
Görəntək vurum onu. 
 
Getmək istəyirsənsə, 
Sən də gəl qoşul bizə. 
 
Ceyran razılıq etdi, 
Gəlin gedək söylədi. 
 
Ayı, keçi və ceyran, 
Yola düşdülər bu an. 
 
Getdilər ha getdilər 
Tamam gözdən itdilər. 
 
Bir meşəyə çatanda, 
Dostlar dayandı orda. 
Simax Şeyda_____________________________________________ 
 
112 
 
Ayı gəldi yaxına, 
Baxdı, baxdı ceyrana. 
 
Sonra əl atıb birdən, 
Qırdı belini həmən. 
 
Qaçmaq istədi keçi, 
Vaya döndü sevinci. 
 
Ayı tez tutdu onu, 
Vurub qırdı boynunu. 
 
Alıb bir yana atdı, 
Arzu, murada çatdı. 
 
Atılıb-düşdü bir az, 
Dedi ovumdan olmaz. 
 
Boylandı sola, sağa, 
Başladı oxumağa: 
 
– Dəyişdim qiyafəmi, 
Unutdum dərdi, qəmi. 
 
________________________________________________Ovçu ayı 
      113  
 
Bir ovçuyam daha mən, 
Tanımaz məni görən. 
 
Ceyrana əl uzatdım, 
Qırıb boynunu atdım. 
 
Qaçmaq istədi keçi, 
Ay aman – dedi keçi. 
 
Onu da yerə sərdim, 
Daha nə qəmim, dərdim. 
 
Bir ovçuyam can, ay can! 
Tapılmaz məndən qaçan! 
 
Qəlyanını doldurdu, 
Bir-iki qullab vurdu. 
 
Götürdü gülə-gülə, 
Keçini ceyran ilə. 
 
Öz yoluna düzəldi, 
Birbaş meşəyə gəldi. 
Dekabr, 2017 
Münhen 
Simax Şeyda_____________________________________________ 
 
114 
 
   İKİ DƏLƏ 
 
 (mənzum nağıl) 
 
Qədimdə bir şəhərdə, 
Bağ-bağatlı bir yerdə, 
 
Yaşarmış iki dələ, 
Dost imiş bir-biriylə. 
 
Dələnin biri dümağ, 
Tükü pambıqtək yumşaq, 
 
Gözləri qonur imiş, 
Zəhməti çox sevirmiş. 
 
Yemək gəzirdi hər gün, 
Həvəs ilə özüyçün. 
 
İkinci dələ isə, 
Tənbəl idi nədənsə. 
 
Yatmaq ilə gəzməyi, 
Çox sevirdi ürəyi. 
 
________________________________________________Ovçu ayı 
      115  
 
Ala-bulaydı rəngi, 
Kök idi porsuq təki. 
 
Ağ dələ qış qabağı 
Gəzirdi hər gün bağı. 
 
Bir qoz ağacı gördü, 
Baxıb köksün ötürdü. 
 
Yerdə qoza bax,  – dedi, 
Sevindikcə sevindi. 
 
Baxdı sola, gah sağa, 
Başladı oynamağa. 
 
Yorulanda oturdu, 
Sonra ayağa durdu. 
 
Topladığı qozlardan, 
Qırıb yedi bu zaman. 
 
Yerdə qalanlarını, 
Külək salanlarını. 
 
Simax Şeyda_____________________________________________ 
 
116 
 
Yığıb yuvaya getdi, 
Bir azdan gözdən itdi. 
 
Yolboyu gedə-gedə, 
Götür-qoy edə-edə. 
 
Düşünürdü ağ dələ, 
Tükləri yumşaq dələ. 
 
İndiyədək bu bağa, 
Dadlı qozlar yığmağa. 
 
Nə üçün gəlməmişəm, 
Sevinib gülməmişəm. 
 
Belə cavan yaşımda, 
Ağıl yoxmuş başımda. 
 
Bundan sonra sübh tezdən, 
Buraya gələrəm mən. 
 
Toplayaram qozları, 
Apararam onları. 
 
________________________________________________Ovçu ayı 
      117  
 
Bu gün, sabah qış gəlir, 
Qar gəlir, yağış gəlir. 
 
Yeyərəm bala-bala,  
Hər gün gələrəm hala. 
 
Xatırladı dostunu, 
Yadına saldı onu. 
 
Dedi: – İndi gedərəm, 
Tənbəl dosta deyərəm.  
 
Gəlib qoz yığsın o da, 
Yatmasın yuvasında. 
 
Bir azdan sonra dələ, 
Gəlib çatdı mənzilə. 
 
Gətirdiyi qozlardan, 
Birini alıb bu an. 
 
Götürdü dostu üçün, 
Necə böyükdür görsün. 
 
Simax Şeyda_____________________________________________ 
 
118 
 
Boz dələni ağ dələ, 
Tükləri yumşaq dələ, 
 
Gəlib tapdı yataqda, 
Şirin-şirin yatmaqda. 
 
O, dostunu səslədi, 
Bu nə yatmaqdır, – dedi. 
 
Bir bağ var bu yaxında, 
Bir ağac bitib orda. 
 
Başı dəyir göylərə, 
Qozlar tökülür yerə. 
 
Sən də gəl apar hər gün, 
Azuqə yığ özünçün. 
 
Ala bu qozu götür, 
Bir bax necə böyükdür. 
 
O bağdan götürmüşəm, 
Səninçün gətirmişəm. 
 
________________________________________________Ovçu ayı 
      119  
 
Boz dələ qozu qırdı, 
Çətinliklə sındırdı. 
 
Sonra da birdən-birə, 
Dərhal tüpürdü yerə. 
 
Gördü onun ağzından, 
İki daş düşdü bu an. 
 
Daşlar yanırdı par-par, 
Cəvahir idi onlar. 
 
Boz dələ həvəs ilə 
Onları aldı ələ. 
 
Baxıb, baxıb sevindi, 
Özünə gəlib dedi: 
 
– Sağ ol bu daşlar üçün, 
Həmişə gülsün üzün. 
 
Gəzib bir ip taparam, 
Boğazımdan asaram. 
 
Simax Şeyda_____________________________________________ 
 
120 
 
Yatıb-durub sevincək, 
Yaşaram bildiyimtək. 
 
Boz dələ çıxıb getdi, 
Dostunu qəmgin etdi. 
 
Ağ dələ dümağ dələ, 
Quyruğu yumşaq dələ. 
 
Dərdli idi o gündən, 
Yaş axırdı gözündən. 
 
Deyirdi sən buna bax, 
Sinəmə çəkdirdi dağ. 
 
Onunla saf ürəkdən, 
Dostluq eləyirdim mən. 
 
Anlamadı o bunu, 
Atıb getdi dostunu. 
 
Gün gələr peşman olar, 
Məni yadına salar. 
 
________________________________________________Ovçu ayı 
      121  
 
Onda ona deyərəm: 
Səntək dostu neylərəm. 
 
2 
 
Soyumuşdu havalar, 
Üç gündü yağırdı qar. 
 
Hərdən külək əsirdi, 
Bağ-bağçanı gəzirdi. 
 
Uçmurdu sərçələr də, 
Daha ağaclar üstə. 
 
Ağ dələ, dümağ dələ, 
Quyruğu yumşaq dələ. 
 
Yuvasının yanında, 
Gəzirdi orda-burda. 
 
Gördü ki, bir boz dələ, 
Yol ilə gələ-gələ. 
 
 
Simax Şeyda_____________________________________________ 
 
122 
 
“Yıxıldı birdən-birə, 
Dəydi üz üstə yerə.” 
 
Durmaq istədi ancaq, 
O dura bilmədi bax. 
 
Dələ getdi dələnin 
Yanına yeyin-yeyin. 
 
Köhnə dostudur gördü, 
Baxdı da köks ötürdü. 
 
Ona kömək eylədi, 
Dur ayağa söylədi. 
 
Gətirdi öz yanına, 
Qulluq göstərdi ona. 
 
Dedi: – Bu soyuqda sən, 
Hara belə gedirsən? 
 
Görmürsən yağan qarı, 
Örtüb bütün yolları. 
 
________________________________________________Ovçu ayı 
      123  
 
Hanı par-par alışan, 
İşığı aşıb-daşan. 
 
Bir cüt daşların sənin, 
Nə susursan danış, din? 
 
Yerə əyib başını, 
Tökdü gözün yaşını. 
 
Boz dələ gəldi dilə: 
–Günahkaram, əhv elə. 
 
İki gündür ki, acam, 
Gücdən düşmüşəm tamam. 
 
Yuvamda yox azuqəm, 
Gəlmişəm sənə deyəm. 
 
Köhnə dostluq xətrinə, 
Kömək eylə gəl mənə. 
 
Soruşursan daşları, 
Neyləmişəm onları? 
 
Simax Şeyda_____________________________________________ 
 
124 
 
Eşit deyim yerini, 
Bir gün döyərək məni. 
 
Bir dələ alıb getdi, 
O saat gözdən itdi. 
 
Bilirəm harda olur, 
Hansı məkanda olur. 
 
Nə vaxt desən gəl gedək, 
Ondan geri götürək. 
 
Payını ver düşmənin, 
Qoy onlar olsun sənin. 
 
Asginən boğazından, 
Sevinc ilə gəz, dolan. 
 
Görənlər vurulsunlar 
Sənə heyran olsunlar. 
 
Məni bağışla ancaq, 
Gəl yenə də dost olaq. 
 
________________________________________________Ovçu ayı 
      125  
 
Ağ dələ gəldi dilə, 
Dedi dostuna belə: 
 
–Qulaq asdım sözünə,  
Bilməm nə deyim sənə. 
 
Dost dostun qardaşıdır, 
Sevimli yoldaşıdır. 
 
Bunlardan heç biri də, 
Ay dələ yoxdur səndə. 
 
Tək özünü düşünsən, 
Əliəyri olsan sən. 
 
İtirərsən dostunu, 
Bir də görməzsən onu. 
 
İndi ağır haldasan, 
Fikirdə, xəyaldasan 
 
Qorxma, atmaram səni, 
Gəl otur, al dincini. 
 
Simax Şeyda_____________________________________________ 
 
126 
 
Bu qozdan, bu fındıqdan, 
Yavaş-yavaş ye dolan. 
 
Beş-on gün qal yanımda 
Sağalanda sən onda. 
 
Çölə çıxarıq birgə, 
Oğrunu tapdıq bəlkə. 
 
Daşlarını alarıq, 
Onu yola salarıq. 
 
Boz dələ ağ dələnin, 
Tükü yumşaq dələnin. 
 
Yanında xeyli qaldı, 
Yaxşı oldu, sağaldı. 
 
Bağ-bağçada bir səhər, 
Gəzən zaman dələlər, 
 
Gördülər ki bir dələ, 
Sevinir gələ-gələ. 
 
________________________________________________Ovçu ayı 
      127  
 
Boynunda bir cüt daş var, 
Alışıb yanır par-par. 
 
Ağ dələ salam verdi, 
İrəli gəlib dedi: 
 
–Bu gözəl daşları sən, 
Kimdən əldə etmisən? 
 
Dələ dedi dələyə: 
Belə edirsən niyə? 
 
Eşit gəl deyim sənə, 
Babamdan qalıb mənə. 
 
Ona da qalıb bunlar, 
Babasından yadigar. 
 
Dələ alıb dələdən, 
Daşlara baxdı şən-şən. 
 
Sonra boynuna saldı, 
Onlara heyran qaldı. 
 
Simax Şeyda_____________________________________________ 
 
128 
 
Dedi: – dələ, ay dələ, 
Yalan olmaz bir belə. 
 
Mənimkidir bu daşlar, 
Bu parlayan daş-qaşlar. 
 
Eşit düzünü deyim, 
Bir dostuma vermişdim. 
 
Asıb gəzsin boynundan, 
Feyziyab olsun ondan. 
 
Sənsə onu döymüsən, 
Yaxşı-yaxşı söymüsən. 
 
Daşları alıb ondan, 
Qaçıb getmisən bu an. 
 
Bir sözün yoxsa mənə,  
Əlim dəyməmiş sənə. 
 
Dayanma göz önümdə, 
Səni görməyim bir də. 
 
________________________________________________Ovçu ayı 
      129  
 
Ağ dələylə boz dələ, 
Şən-şən verib əl-ələ. 
 
Durmayıb daha onlar, 
Ordan uzaqlaşdılar. 
 
14.01.2018 
Münhen 
 
 
 
 
Simax Şeyda_____________________________________________ 
 
130 
 
KOR KİŞİNİN OĞLU 
 
(mənzum nağıl) 
 
Xəzərin sahilində, 
Azərbaycan elində. 
 
Qədimdə bir kənd varmış, 
Bir kor kişi yaşarmış. 
 
Bir gün gülməmiş həyat, 
Onun üzünə heç vaxt. 
 
Doğum üstündə ölmüş 
Həyat yoldaşı Gümüş. 
 
Qəmbərə aman-zaman 
Bir oğul qalmış ondan. 
 
Əli çox qoçaq imiş, 
Ağıllı uşaq imiş. 
 
Baxırdı atasına, 
Qulluq edirdi ona. 
 
________________________________________________Ovçu ayı 
      131  
 
Əlinin bir qədər şən, 
Hərdən atılıb-düşən 
 
Bir boz keçisi varmış, 
Göy çəməndə otlarmış. 
 
Keçinin südü ilə 
Dolanarmış ailə. 
 
Ana öləndən bəri 
İllər qovdu illəri. 
 
Əli də yaşa doldu, 
İgid bir oğlan oldu. 
 
Kömürçülük edərdi, 
Səhər tezdən gedərdi. 
 
Axşamadək işlərdi, 
Həmişə tək işlərdi. 
 
Hisli idi üst-başı, 
Zəhmət idi yoldaşı. 
 
Simax Şeyda_____________________________________________ 
 
132 
 
Bir gün işdən gələndə, 
Danışanda, güləndə 
 
Söylədi atasına, 
Atacan, – dedi ona.  
 
Kömürçülük işindən  
Əl çəkmək istərəm mən. 
 
Üstüm-başım his olur, 
Əllərim də yorulur. 
 
Təsir edir gözümə, 
Gələmmirəm özümə. 
 
İcazə versən əgər, 
Daha durub hər səhər, 
 
Bu işə mən getmərəm, 
Kömürçülük etmərəm. 
 
Qəmbər dedi: – can bala, 
Mən sənə qurban bala. 
 
________________________________________________Ovçu ayı 
      133  
 
Elə günü bu gündən, 
Kömürçülük etmə sən. 
 
Keçimiz də süd verər, 
Dolanarıq birtəhər. 
 
Muğayat ol canından, 
Özünə bax hər zaman. 
 
Əli “sağ ol” söylədi, 
Yaşa atacan, – dedi. 
 
Ancaq bir fikirim var, 
Bu yaxında – bu bahar 
 
Uzaq bir yerə gedim, 
Kəndə, şəhərə gedim. 
 
Fərli bir iş tapım mən, 
Olsun o ürəyimdən. 
 
Bir-iki il çalışım, 
Hər zəhmətə alışım. 
 
Simax Şeyda_____________________________________________ 
 
134 
 
Sonra qayıdım geri, 
Unudum dərdi-səri. 
 
Qəmbər getdi xəyala, 
Sonra dedi: – Ay bala, 
 
Gedirsən get, yaxşı yol, 
Özündən muğayat ol. 
 
Əzizim, qadan alım, 
Bəs mən necə tək qalım? 
 
Yaş axıdıb gözündən, 
Əli dilləndi həmən. 
 
–Atacan, sənə qurban, 
Qoymaram tək qalasan. 
 
Yoldaşım Vəli ilə, 
Atası Mirəliylə. 
 
Söhbət etmişəm dünən, 
Hər gün gələcək tezdən 
 
________________________________________________Ovçu ayı 
      135  
 
Yemək verəcək sənə, 
Qulluq edəcək sənə. 
 
Xeyirxahdır Mirəli, 
Əyrilikdə yox əli. 
 
Gəzdirəcək küçədə, 
Çayın sahilində də. 
 
Atacan, arxayın ol, 
Hər ay gələrəm bir yol. 
 
Baş çəkərəm mən sənə, 
Sonra dönərəm yenə. 
 
Qəmbər fikir etmədən, 
Xəyallara getmədən, 
 
Razıyam oğul, – dedi, 
Sənə yaxşı yol, – dedi. 
 
Simax Şeyda_____________________________________________ 
 
136 
 
             2 
 
Gəlib günlər ötüşdü, 
Gənc Əli yola düşdü. 
 
Keçdi meşədən, dağdan, 
Çəməndən bağça, bağdan. 
 
Çöllərdə ceyran gördü, 
Baxıb köküs ötürdü. 
 
Ah, nə gözəldir, – dedi, 
Öz yoluna düzəldi. 
 
Az getdi o, üz getdi, 
Dərə, təpə düz getdi. 
 
Çatdı coşğun bir çaya, 
Baxdı o tay, bu taya. 
 
Getdi fikir-xəyala, 
Dönmək istədi dala. 
 
 
________________________________________________Ovçu ayı 
      137  
 
Elə bu vaxt, bu anda, 
Bir atlı oldu peyda. 
 
Otur, dedi, gəl sən də, 
Keçək çaydan bir yerdə. 
 
Əlinin güldü üzü, 
“Sağ ol” oldu ilk sözü. 
 
Oğlan tez ata mindi, 
Çayı keçib sevindi. 
 
Atlı dedi: – Ay oğul, 
Qarşına çıxdı uğur. 
 
Bilmək olarmı söylə, 
Hara gedirsən belə? 
 
Əli dedi: – Ay əmi, 
Mənə verdin aləmi.  
 
Böyük yaxşılıq etdin, 
Seldən, sudan keçirtdin. 
 
Simax Şeyda_____________________________________________ 
 
138 
 
Uzaq bir yurddanam mən, 
Dədə Qorquddanam mən. 
 
Bizim yerdə iş yoxdur, 
Bekar adamlar çoxdur. 
 
Sözün düzünü desəm, 
İş tapmağa gedirəm. 
 
Atlı dedi: – Ay bala, 
Getmə fikir, xəyala. 
 
Mən bu yaxın yerdənəm, 
Görünən şəhərdənəm. 
 
Xoşuma gəldin, oğlan, 
Görürəm ağıllısan. 
 
Gedək iş verim sənə, 
Xidmət edərsən mənə. 
 
Hələlik bir müddət sən, 
Dəyirmanda işlərsən. 
 
________________________________________________Ovçu ayı 
      139  
 
Əgər yaxşı çalışsan, 
Hər zəhmətə alışsan, 
 
Dəyişərəm işini, 
Bekar qoymaram səni. 
 
Razılıq etdi Əli, 
Qəlbən sevindi xeyli. 
 
             3 
 
Sizə söhbət açım mən, 
İndi atlı kişidən. 
 
Gülüstan şəhərində, 
Bağ-bağatlı bir yerdə 
 
Qəlbi şad, üzü gülər, 
Yaşayırdı İskəndər. 
 
Varlı-dövlətli idi, 
Xeyli hörmətli idi. 
 
 
Simax Şeyda_____________________________________________ 
 
140 
 
İlxısı, dəyirmanı, 
Mal-qarası bostanı, 
 
Bir də vardı bir kəndi, 
Yoxdu kədəri, dərdi. 
 
İsgəndərin boy atan, 
Həddi-buluğa çatan 
 
Gözəl bir qızı vardı, 
Aya, günə oxşardı. 
 
Elçilər birər-birər, 
Hey gəlib gedirdilər. 
 
Lakin heç kəsə Nisə, 
“Hə” demirdi nədənsə. 
 
Gülər üz, qoçaq Əli, 
Gülüstana gələli, 
 
İşlərdi dəyirmanda, 
Boş durmazdı bir an da. 
 
________________________________________________Ovçu ayı 
      141  
 
Çalışırdı həvəslə, 
Dil tapırdı hər kəslə. 
 
Dəyirmançı həmişə, 
Tezdən gələrdi işə. 
 
İşlərdi axşamadək, 
Bilməzdi o dincəlmək. 
 
Razı idi İskəndər, 
Əlidən göylər qədər. 
 
Qonşu kənddə bir nənə, 
Zəhmət verib özünə. 
 
Dəyirmana gələrdi, 
Ara həkimi idi. 
 
Otlarla, çiçəklərlə, 
Bəzi bitkilər ilə, 
 
Açmışdı çox gözləri, 
Güldürmüşdü üzləri. 
 
Simax Şeyda_____________________________________________ 
 
142 
 
Bir gün nənə Gülşəndə, 
Dəyirmana gələndə 
 
Söhbət eylədi Əli, 
Onun ilə bir xeyli. 
 
Gülşəndə dedi: – Oğul, 
Nə vaxt getsən, yaxşı yol! 
 
Gətir baxım atana, 
Əlac eylərəm ona. 
 
Oğlan yaxşı söylədi, 
Bir gün gedərəm, – dedi. 
 
Gün çıxanda bir səhər, 
Adlı-sanlı İskəndər. 
 
Yel qanadlı bir atla, 
Əlini saldı yola. 
 
Atlı getdikcə getdi, 
Bir gün, bir gecə getdi. 
 
________________________________________________Ovçu ayı 
      143  
 
Nəhayət çatdı kəndə, 
Atasını görəndə, 
 
Yüyürüb qucaqladı 
Sevincindən ağladı. 
 
Ata, oğul, can – dedi 
Harda qalmısan, – dedi.  
 
Gəl axıtma göz yaşı, 
Gəlib çıxdın nə yaxşı? 
 
Yol çəkirdi gözlərim, 
Azaldı dərdi-sərim. 
 
Əli dedi: – Bağışla, 
Bir az gec düşdüm yola. 
 
Allah oldu mənə yar, 
Xeyirxah bir ağam var. 
 
Yel qanadlı bir atla, 
Məni saldı o yola. 
 
Simax Şeyda_____________________________________________ 
 
144 
 
Kiçik bir dəyirmanda, 
İşlərəm Gülüstanda. 
 
Onu da eşit deyim, 
Xeyli yaxşıdır işim. 
 
İstəyirəm səni də, 
Aparım mən gedəndə. 
 
Bir ara həkimi var, 
Orda bir kənddə yaşar. 
 
Dedi: – gətirim səni, 
Sağaltsın gözlərini. 
 
Bir balaca uşaqtək, 
Qəmbər oldu sevincək. 
 
Gəlib çıxdı Vəli də, 
Atası Mirəli də. 
 
Görüşdülər Əliylə, 
Öpüşdülər Əliylə. 
 
________________________________________________Ovçu ayı 
      145  
 
Əziz dostlar bir qədər, 
Söhbət edib getdilər. 
 
Gələn gündən nəhayət, 
Gəlib keçdi bir müddət. 
 
Qonşularla görüşdü, 
Əligil yola düşdü. 
 
Getdilər, ha getdilər, 
Günü axşam etdilər. 
 
Bir kəndə çatdı onlar, 
Orda qonaq qaldılar. 
 
Yolçular səhər-səhər, 
Durub yola düşdülər. 
 
Gəldilər handan-hana, 
Çatdılar Gülüstana. 
 
İskəndər gələnləri, 
Dəvət etdi içəri. 
 
Simax Şeyda_____________________________________________ 
 
146 
 
Çay gəldi, çörək gəldi, 
Cürbəcür yemək gəldi. 
 
Yeyib-içib doydular, 
Söz-söhbətə uydular. 
 
Tezdən oyanıb yenə, 
Əli getdi işinə. 
 
İşə düşdü dəyirman, 
Səs-küy etdi durmadan. 
 
Günlərin bir günündə, 
Gəldi həkim nənə də. 
 
Əli dedi: – Ay nənə, 
Qurban olum mən sənə. 
 
Gətirmişəm atamı, 
O dediyim adamı. 
 
Nənə dedi: – Çox gözəl, 
Bazar günü götür gəl. 
 
________________________________________________Ovçu ayı 
      147  
 
Nənə baxdı Qəmbərə, 
Dilləndi birdən-birə: 
 
–Elə gəlir ki mənə, 
Köməyim dəyər sənə. 
 
Yaxın dur, əvvəl-əvvəl, 
Gözlərini yuyum gəl. 
 
Dərman töküm, bağlayım, 
Üç gündən bir yoxlayım. 
 
Gəlib ötüşdü günlər, 
Bir-birindən bixəbər. 
 
Bir gün də baxdı nənə,  
Xəstəsinin gözünə. 
 
Dedi: – Sevindir məni,  
Qorxma aç, gözlərini. 
 
Bax, işıqlı dünyaya, 
Yaraşıqlı dünyaya. 
 
Simax Şeyda_____________________________________________ 
 
148 
 
Qəmbər gözünü açdı, 
Sevinci aşıb-daşdı. 
 
Qucaqladı oğlunu, 
Bağrına basdı onu. 
 
Gülşəndə nənə ilə, 
Görüşdü gülə-gülə. 
 
Oturdular bir qədər, 
Sonra durub getdilər. 
 
               4 
 
Axşamadək dəyirman, 
İşləyirdi durmadan. 
 
Adamlar birər-birər, 
Hey gedib-gəlirdilər. 
 
Ata Qəmbər kişi də, 
Orada idi gündə. 
 
 
________________________________________________Ovçu ayı 
      149  
 
Gəlib kömək edirdi, 
Sonra çıxıb gedirdi. 
 
Bir dəfə evdə ikən, 
Əli deyib-gülərkən, 
 
Atası dedi ona:  
– Dönüm sənin başına, 
 
İstəyirəm ay bala, 
Gözəl, qəşəng bir qızla, 
 
Evləndirim mən səni, 
Tanıyırsan Nisəni, 
 
İskəndərin qızını, 
O gün, ay parçasını. 
 
Razıdır ana, ata, 
Qızın özü də hətta. 
 
Subay gəzdiyin yetər, 
Evlən payıza qədər. 
 
Simax Şeyda_____________________________________________ 
 
150 
 
Xətirini İskəndər, 
İstəyir dünya qədər. 
 
Deyir köçüb gələrsiz, 
Toydan sonra bizə siz. 
 
Əli durub yerindən, 
Öpdü atanı həmən. 
 
Günlər bir-bir ötüşdü, 
Payız gəlib yetişdi. 
 
İskəndər gənclər üçün, 
Toy elədi düz üç gün. 
 
Yeyib-içmək bol idi, 
Sağlıqlar deyilirdi 
 
Bütün gün dönə-dönə, 
Gənclərin şərəfinə. 
 
Deyirlər ki Gülüstan, 
Görməmiş belə toydan. 
 
________________________________________________Ovçu ayı 
      151  
 
Göydən üç alma düşdü, 
Bir-biriylə görüşdü. 
 
Almanın biri mənim, 
Biri nağıl deyənin. 
 
Yerdə qaldı birisi, 
Ən böyüyü, irisi. 
 
O da eşidənlərin, 
Alıb nuş edənlərin. 
 
Sən ikiəlli yaşa, 
Mən yüzü vurum başa. 
 
Hansı çoxdur götür sən, 
Ürəyin vursun şən-şən. 
 
Dekabr 2017 
Simax Şeyda_____________________________________________ 
 
152 
 
  ZINQIROVLU PİŞİK 
 
  (mənzum nağıl) 
 
Dədə Qorqud elində, 
Arazın sahilində. 
 
Bir kasıb nənə varmış, 
Birtəhər dolanarmış. 
 
Bir kimsəsi yox imiş, 
Dərdi-səri çox imiş. 
 
Beş-on cücəsi ilə, 
Toyuq, beçəsi ilə. 
 
Günü yola salardı, 
Bahar nənəydi adı. 
 
Bir də Bahar nənənin, 
Saçları qar nənənin. 
 
Vardı bir ağ keçisi, 
Tükü parlaq keçisi. 
________________________________________________Ovçu ayı 
      153  
 
Səhər-səhər südündən, 
İçərdi nənə hərdən. 
 
Başını sığallardı, 
Ürəyini alardı. 
 
Keçi də qaçıb şən-şən, 
Dərhal itərdi gözdən. 
 
Onu da deyim nənə 
Pis baxırdı özünə. 
 
Yeyəndə az yeyirdi, 
Qənaət eyləyirdi. 
 
Bir toyuqla bəzən də, 
Dolanırdı bir həftə. 
 
Toyuq-cücəyə nənə, 
Xoruz-beçəyə nənə. 
 
Bir dəfə dən verəndə, 
Onları az görəndə 
 
Simax Şeyda_____________________________________________ 
 
154 
 
Fikir, xəyal eylədi, 
Bu nə işdir söylədi. 
 
Kimdir sataşan mənə? 
Dəyib-dolaşan mənə? 
 
Bir neçə gün bu zaman, 
Gəlib keçdi aradan. 
 
Bir dəfə gördü Bahar, 
Həyətdə bir pişik var. 
 
Bir çolpanı tutaraq, 
Yavaş-yavaş yeyir bax. 
 
Nənə dəhşətə gəldi, 
Çər dəysin sənə, – dedi. 
 
Əlbət ələ keçərsən 
“Toy”unu edərəm mən. 
 
Yaxşı bilərsən onda, 
Düşmüsən hansı oda. 
 
________________________________________________Ovçu ayı 
      155  
 
Pişiyi tutmaq üçün 
Bir ip tapdı o bir gün. 
 
Səhər-səhər, günorta, 
Durdu arvad pusquda. 
 
Gəlib çıxmadı Məstan, 
Qaldı nənə nigaran. 
 
Bir yol da gün çıxanda, 
Qaranlığı boğanda 
 
Pişik girdi həyətə, 
Birdən gəldi dəhşətə. 
 
Gördü nə bir cücə var, 
Nə də toyuq, beçə var. 
 
Gördü durub qapıda, 
Əlində ip Bahar da. 
 
İpi saldı boynuna, 
Zınqırov taxdı ona. 
 
Simax Şeyda_____________________________________________ 
 
156 
 
Dedi: – Pişik, ay pişik, 
Ay xatakar, xoş gördük. 
 
Nəhayət ələ keçdin, 
Bəsdir qanımı içdin. 
 
Məndə cücə qoymadın, 
Toyuq, beçə qoymadın. 
 
Bir kimsəm yox, yoxsulam, 
Dərd-qəmim çox, yoxsulam. 
 
Oğruluq eyləyənin, 
Haram loxma yeyənin 
 
Bir gün gözündən gələr, 
Ahı göyə yüksələr. 
 
İndi görərsən sənə, 
Nə dağ çəkər bu nənə.  
 
Gəzib tapdı bir tablo, 
Yazmağa başladı o: 
 
________________________________________________Ovçu ayı 
      157  
 
“Oğurluq etdiyiçün, 
Pis yola getdiyiçün.” 
 
Asdı nənə onu da, 
Zınqırovun yanında. 
 
Bu xatakar pişiklə, 
Gəzməyə çıxdı çölə. 
 
Zınqırov səs salırdı, 
Adamlar çoxalırdı. 
 
Gözünü döyə-döyə, 
Biri dedi pişiyə:  
 
–Ay xatakar neçin sən, 
Belə bir iş görmüsən? 
 
Atdın abır-həyanı, 
İncitdin bir insanı. 
 
Öz cəzandır çək indi, 
Göz yaşını tök indi. 
 
Simax Şeyda_____________________________________________ 
 
158 
 
İrəli gəlib kimsə, 
Birdən başladı sözə: 
 
– Ay bacılar, qardaşlar, 
Əziz dostlar, sirdaşlar. 
 
Bir azca gəlin yaxın 
Bu pişiyə siz baxın. 
 
Oğurluq etdiyiçün, 
Pis gündədir o, bu gün. 
 
Görürəm onu şeytan, 
Çıxardıb düz yolundan. 
 
Baxammır üzünüzə, 
Dözür hər zülmünüzə. 
 
Zınqırovlu pişiklər  
Az olsalar nə qədər. 
 
Oğurluq az olardı, 
Keyfimiz saz olardı. 
 
________________________________________________Ovçu ayı 
      159  
 
Nənə qüssə, qəm ilə  
Nəhayət gəldi dilə: 
 
–Bu pişiyi tutmaqçün, 
Pusmuşam mən neçə gün. 
 
Nə yaxşı ki zəhmətim, 
O boyda əziyyətim, 
 
Hədər yerə getmədi, 
Məni qəmgin etmədi. 
 
Bilməmişəm sən demə, 
Beş toyuq, on cücəmə 
 
Göz tikibdir bu kafdar, 
Bu acgöz, bu tamahkar. 
 
Yol verin keçib gedim, 
Yoluma davam edim. 
 
Hamı görsün qoy onu, 
Zınqırovlu oğrunu. 
 
 
Simax Şeyda_____________________________________________ 
 
160 
 
Nənə yola düzəldi, 
Zınqırov dilə gəldi. 
 
Səsi düşdü hər yana, 
Uzaqlara, yaxına. 
 
Ancaq bir dəstə uşaq, 
Pişiyin dalınca bax, 
 
Yavaş-yavaş gedirdi, 
Göz önündən itirdi. 
 
24.01.2018 
Münhen 
 
  
________________________________________________Ovçu ayı 
      161  
 
 AĞILLI MEYMUN 
 
    (mənzum nağıl) 
 
Çox qədim zamanlarda, 
Gün çıxan bir diyarda, 
 
Bir qoca meymun varmış, 
Cəngəllikdə yaşarmış. 
 
Dünyaya göz açandan, 
Ağlı kəsən zamandan. 
 
Cəngəllikdən bir kərə, 
Getməmişdi heç yerə. 
 
Hey hu! Hu! Eylərək, 
Nə isə söyləyərək, 
 
Tullanırdı ağacdan – 
Ağaca o, hər zaman. 
 
Budaqların üstündə, 
Yeriyirdi hərdən o. 
 
Simax Şeyda_____________________________________________ 
 
162 
 
Atılırdı, düşürdü, 
Sevinclə sürüşürdü. 
 
Yox idi dərdi-səri, 
Xoş keçirdi günləri. 
 
Hündür bir ağac üstə, 
Meymun hər gün gəzəndə. 
 
Yıxıldı birdən-birə, 
Dəydi bel üstə yerə. 
 
Halı dəyişdi yaman, 
Ağlı çıxdı başından. 
 
Ayağa durdu getsin, 
Yenə hərəkət etsin. 
 
Ah-uf eyləyib durdu, 
Gedəmmədi oturdu. 
 
Getdi fikrə, xəyala, 
Dəli oldu az qala. 
 
________________________________________________Ovçu ayı 
      163  
 
Yerə əydi başını, 
Tökdü o, göz yaşını. 
 
Gəncliyini yad etdi, 
Bu necə işdir, – dedi. 
 
Gəlib keçdi bu zaman, 
Bir neçə gün aradan. 
 
Bir az dəyişdi halı, 
Yaxşılaşdı əhvalı. 
 
Hərdən durub gəzirdi, 
Əl-ayağı əsirdi. 
 
Güc-bəlayla özüyçün, 
Yemək tapırdı hər gün. 
 
Sınıxmışdı bir qədər, 
Yatammırdı gecələr. 
 
Bir gün meymun o başdan, 
Yuxudan duran zaman. 
 
Simax Şeyda_____________________________________________ 
 
164 
 
Bir dostuyla görüşdü, 
Qucaqlaşıb öpüşdü. 
 
Dedi: – Xoş gördük səni, 
Sevindirdin lap məni. 
 
Nə yaxşı ki, burdasan, 
Yenə doğma yurddasan. 
 
Meymun dedi meymuna, 
Neçə illik dostuna: 
 
– Eşitdim ki, xəstəsən, 
Ağırsan, can üstəsən.  
 
Gəldim ki, görüm indi, 
Vəziyyətin necədi. 
 
Etdiyin yaxşılıqlar, 
Yadımdadır qış, bahar. 
 
Görürəm ki, ay aman, 
Hələ ağır haldasan. 
 
________________________________________________Ovçu ayı 
      165  
 
Onu da deyim sənə, 
Rəngin xoş gəlmir mənə. 
 
Gəl gedək mənim ilə, 
Ömür sürək sevinclə. 
 
Gör nə gözəl yerlərdir, 
Cənnətə bərabərdir. 
 
Tezliklə sağalarsan, 
Məndən razı qalarsan. 
 
Meymun baxdı dostuna, 
Təşəkkür etdi ona. 
 
Dedi: – Dostum, qardaşım, 
Ay mehriban yoldaşım! 
 
Yanıma gəldiyinçün 
Sevinirəm mən bu gün. 
 
Ancaq bil ki səninlə, 
Gedəmmərəm yad elə. 
 
Simax Şeyda_____________________________________________ 
 
166 
 
Yurdum, yuvam, məskənim 
Bu cəngəllikdir mənim. 
 
Burada doğulmuşam, 
Burda yaşa dolmuşam. 
 
Mənim əzizlərim də, 
Doğulubdur bu yerdə. 
 
Qürbət cənnət olsa da, 
Qala bilmərəm orda. 
 
Sağ ol dəvətə görə, 
Böyük hörmətə görə. 
 
Bilirəm gələr bir gün, 
Sağalaram büsbütün. 
 
Üzüm gülər yenə də, 
Gəzərəm cəngəllikdə. 
 
Dostunun sözlərindən, 
Meymun incidi həmən. 
 
________________________________________________Ovçu ayı 
      167  
 
Dedi: – Sözümə baxsan, 
Heç vaxt görməzsən ziyan. 
 
Qalma burda gəl gedək, 
Vətən nəyinə gərək. 
  
Ah çəkdi xəstə meymun, 
Halı pozuldu onun. 
 
Dedi: – İncitmə məni, 
Cənnət gözləyir səni. 
 
Daha qalma burada, 
Get yaxşı yol, əlvida. 
 
03.02.2018 
Münhen 
Simax Şeyda_____________________________________________ 
 
168 
 
PADŞAH VƏ YALAN DANIŞAN KİŞİ 
 
                               (mənzum nağıl) 
 
Deyirlər bir ölkədə, 
Bizdən uzaq bölgədə. 
 
Bir hökmdar var imiş, 
Adı Bəxtiyar imiş. 
 
Ağıllı, ədalətli, 
Mərhəmətli, hörmətli. 
 
Padşah imiş Bəxtiyar, 
Ay sevimli uşaqlar. 
 
Sevməzmiş iki şeyi, 
Oğurluq eyləməyi. 
 
Yalan deməyi bir də, 
Xoşlamazmış ömründə. 
 
Düzgün yolundan azan, 
Qayda-qanunu pozan, 
 
________________________________________________Ovçu ayı 
      169  
 
Zindana salınarmış, 
Cəzasını alarmış. 
 
Bir gün vəzir baş əydi, 
Hökümdara söylədi: 
 
–Əziz qibleyi-aləm, 
Sizə demək istərəm. 
  
Deyirlər ki, bazarda, 
Bir kişi olub peyda. 
 
Xalqa yalan danışır, 
Yalanı aşıb-daşır. 
 
Qibleyi-aləm, gəldim, 
Sizi xəbərdar edim. 
 
Özündən çıxdı padşah, 
La ilaha illəllah. 
 
Deyib durdu ayağa, 
Başladı danışmağa. 
 
Simax Şeyda_____________________________________________ 
 
170 
 
Dedi: – Vəzir, ay vəzir, 
Nə durmusan müntəzir. 
  
Tez ol göndər Qulunu, 
Yüzbaşı Pirqulunu. 
 
O kişini gətirsin, 
Hüzuruma yetirsin. 
 
“Be çeşmi” deyib bu an, 
Vəzir çıxdı qapıdan. 
 
Ömürdən birər-birər, 
Keçirdi dəqiqələr. 
 
Yalan danışan Yəhya, 
Gətirildi saraya. 
 
Hökümdar qəzəb ilə, 
Bu zaman gəldi dilə: 
 
– Qanun-qaydalara sən, 
Neçin əməl etmirsən? 
 
________________________________________________Ovçu ayı 
      171  
 
Bilmirsənmi, ay insan, 
Torpağımda yaşayan, 
 
Gərək nə yalan desin, 
Nə də oğurluq etsin. 
 
Bunların hər ikisi, 
Məyus eyləyir bizi, 
 
Salın onu zindana, 
Ağlı gəlsin başına. 
 
Bir də heç vaxt, heç zaman, 
Danışmasın o yalan. 
 
Taksırkar dilə gəldi, 
Ah çəkərək tez dedi: 
 
–Əziz qibleyi-aləm, 
Mən taxsırkar deyiləm. 
 
Üç gün bundan irəli, 
Başıma gələnləri, 
 
Simax Şeyda_____________________________________________ 
 
172 
 
Demişəm insanlara, 
Uymayın yalanlara. 
 
Əgər hökümdarım siz, 
Mənə izin versəniz, 
 
Sizə də danışaram, 
Onları aram-aram. 
 
Padşah xub, – dedi danış, 
Eylə bizi də tanış. 
 
Yahya söylədi: – Bir gün, 
Odun gətirmək üçün. 
 
Səhər günəş çıxarkən,  
Meşəyə getmişdim mən. 
 
Bir ayı gördüm orda, 
Başı balqabaq boyda. 
 
Nərildədi ürəkdən, 
Səsə düşdü çöl, çəmən. 
 
________________________________________________Ovçu ayı 
      173  
 
Gördüm üstümə gəlir, 
Məni apardı fikir. 
 
Əsdi əlim, ayağım, 
Qurudu dil, dodağım. 
 
İstədim ki, əkilim, 
Bir xəlvətə çəkilim. 
 
Bir də gördüm ki, ayı, 
Dil açıb dedi: – Dayı, 
 
Ayağıma mıx batıb, 
Qəmim, qüssəm çoxalıb. 
 
Qoymur gəzib dolanım, 
Rahatlıq görsün canım. 
 
Gəl çıxart o mıxı sən, 
Gəzib dolanım şən-şən. 
 
Ayının ayağından, 
Mıxı çıxartdım bu an. 
 
Simax Şeyda_____________________________________________ 
 
174 
 
Heyvan özünə gəldi, 
Oxay, deyib dincəldi. 
 
Yenə də gəldi dilə  
Danışdı gülə-gülə. 
 
– Qurtardın dərddən məni, 
Gəl indi yeyim səni. 
  
Gözlərimə nur gəlsin, 
Halım tamam düzəlsin. 
 
Ayı bunu deyərkən, 
Yerimdən durdum birdən. 
 
Cumdum onun üstünə, 
Qaldırdım göy üzünə. 
 
Sonra da birdən-birə, 
Zərb ilə vurdum yerə. 
 
Tutub cırdım ağzını, 
O saat çıxdı canı. 
 
________________________________________________Ovçu ayı 
      175  
 
Meşədə qoyub onu, 
Tez götürdüm odunu. 
 
Salamat gəldim evə, 
Sevindi oğul, nəvə. 
 
Qəzəbləndi hökümdar, 
Sus, sus dedi – hökümdar. 
 
Yalandır dediklərin, 
Burda söylədiklərin. 
 
Bil ki, heç vaxt, heç zaman, 
Danışa bilməz heyvan. 
 
Yalan dediyi üçün, 
Taxsırkarı götürün. 
 
Atın onu zindana, 
Ağlı gəlsin başına. 
 
Simax Şeyda_____________________________________________ 
 
176 
 
             2 
 
Soyuq, qaranlıq zindan, 
Doludur ağzınacan. 
 
Gətirdilər Yəhyanı, 
Yaman qaraydı qanı. 
 
Gələnə yer verdilər, 
Bir küncü göstərdilər. 
  
Biri dedi: – qəm etmə, 
Çox da fikirə getmə. 
 
Sən də bizim tayımız, 
Hər gün artır sayımız. 
 
Əlbəttə, vaxt gələcək, 
Edərik zindanı tərk. 
 
Tutulmusan nə üstə? 
Gəl danış bilək biz də. 
 
 
________________________________________________Ovçu ayı 
      177  
 
Məhbus fikirə getdi, 
Sonra ah çəkib dedi: 
 
–Yalan danışdığımçün, 
Buradayam mən bu gün. 
 
Yaxşı bilir allahım, 
Yoxdur heç bir günahım. 
 
Bir sürü külfətim var, 
Ac qalacaqlar onlar. 
 
Heç bilmirəm nə edim, 
Yaralıdı ürəyim. 
 
Məhbus dedi məhbusa: 
–Gəl çox çəkmə qəm, qüssə. 
 
Əldən salar o səni, 
Parçalayar sinəni. 
 
Unut bu gündən bəri, 
Başına gələnləri. 
 
Simax Şeyda_____________________________________________ 
 
178 
 
İndi isə qulaq as, 
Keyfin açılsın bir az. 
 
Meyxana deyim sənə, 
Eşit, sağ ol de, mənə. 
 
Elə ki, sən gəlib düşdün zindana, 
Əlvida de, qəm-qüssəyə hicrana. 
 
Ürəyini qərq etmə sən al qana, 
Gəl, gül, danış qoşul bizə, ay bala! 
Uyma bir də yalan sözə, ay bala! 
 
Bir günümüz bərabərdir bir aya, 
Çatan yoxdur nə bir haya, haraya! 
 
Oğul gərək dərdə dözə, ay bala! 
Uyma bir də yalan sözə ay bala! 
 
Üç gündür ki həbsdədir Mirəli, 
Dözmür qarın ağrısına Şirəli, 
Adam döyür qoçu çıxıb Pirəli, 
Hələ yatar keçəl Həmzə, ay bala! 
Uyma bir də yalan sözə, ay bala! 
________________________________________________Ovçu ayı 
      179  
 
Dadaş sən də oğurluqdan götür əl, 
Yalan ilə oturma gəl, durma gəl, 
Hər bir qanun-qaydaya sən et əməl. 
Bundan sonra düşmə həbsə, ay bala! 
Uyma bir də yalan sözə, ay bala! 
 
Yəhya dedi: – Dadaş can, 
Açdı məni meyxana. 
 
Unutdum qəm-qüssəni, 
Görüm ki var ol səni. 
 
               3 
 
Yəhya həbs olandan, 
Üzü gülmürdü bir an. 
 
Çəkirdi külfət dərdi, 
Ev-eşik, həyət dərdi. 
 
Gəlib keçirdi günlər, 
Bir-birindən bixəbər. 
 
Ancaq altı ay idi, 
Qış getmişdi yay idi. 
Simax Şeyda_____________________________________________ 
 
180 
 
Yəhya qəmli gəzirdi, 
Gözü nəmli gəzirdi. 
 
Bir gün səhər yuxudan, 
Məhbuslar duran zaman. 
 
Eşitdilər arabir,  
Ağlamaq səsi gəlir. 
 
Molla çıxıb minbərə, 
Səsi düşür hər yerə. 
 
Dadaş dedi: – Ölən var, 
Olmasın bu hökümdar. 
 
Bir az sonra bildilər, 
Padşah ölübdür səhər. 
 
Qəmləndi məhbuslar da, 
Bütün günü zindanda. 
 
Bir neçə gündən sonra, 
Padşahın oğlu Qara, 
 
________________________________________________Ovçu ayı 
      181  
 
Keçib taxtda oturdu, 
Yeni hökümdar oldu. 
 
Buraxdı məhbusları, 
Azad etdi onları. 
 
Yəhya da sevincindən, 
Göz yaşı tökdü həmən. 
 
           05.02.2018 
 
 
 
 
 
 
 
  
Simax Şeyda_____________________________________________ 
 
182 
 
Şeirlər 
 
Simax Şeydanın balacalara sevgi təbəssümləri(V.Yusifli) . 3 
 
Şeirlər 
 
Güllərim  .............................................................. 12 
Zəhra bala   .............................................................. 13 
Belə eyləmə  .............................................................. 15 
Yoxdur əvəz  .............................................................. 17 
Dərzi qız  .............................................................. 18 
Nə qorx ondan, nə çəkil ..................................................... 19 
Gözə dəyməz  .............................................................. 20 
İki gözündən olar  .............................................................. 21 
Deyib güləcək  .............................................................. 23 
Onun anasıyam  .............................................................. 25 
İşıqlı ol  .............................................................. 26 
Başı uca olar  .............................................................. 27 
Quzum   .............................................................. 28 
Saatlar qorxur  .............................................................. 29 
Nə üçün belə deyir ............................................................ 30 
Sudan qorxan oğlan  ......................................................... 31 
Saxlasınlar yadında ........................................................... 32 
Şən keçər   .............................................................. 33 
Bilmirsənmi  .............................................................. 35 
Böyüyəndə verərsən ......................................................... 36 
Xalıq və balıq  .............................................................. 37 
Buraxırlar evlərinə ............................................................. 38 
Onda sayarsan  .............................................................. 40 
Gəzəcəyik şəhəri .............................................................. 42 
Beş verərdi sənə  .............................................................. 44 
Balaca Reyhan   .............................................................. 46 
Biganə qalmayın  .............................................................. 48 
Azərbaycan xalçaları ......................................................... 50 
________________________________________________Ovçu ayı 
      183  
 
Mənzum nağıllar 
 
Tülkünün toyu  .............................................................. 54 
Alagöz, balagöz, şəhlagöz ................................................ 77 
Ovçu ayı  .............................................................. 103 
İki dələ  .............................................................. 114 
Kor kişinin oğlu  .............................................................. 130 
Zınqırovlu pişik  .............................................................. 152 
Ağıllı meymun   .............................................................. 161 
Padşah və yalan danışan kişi ............................................ 168 
 
 
 
 
 
 
 
 
 
 
 
 
 
 
 
 
 
Simax Şeyda_____________________________________________ 
 
184 
 
Simax Şeyda  
 
 
 
 
 
 
   Ovçu ayı 
 
            (şeirlər və mənzum nağıllar) 
 
 
 
 
 
Operatoru və kompüter  
tərtibatçısı: Gültac Ələkbərli 
 
 
 
 
 
Çapa imzalanmışdır: 10.07.2018 
Formatı: 60x84 1/16 
Həcmi: 11,5 ç.v. 
Sayı: 100 
Bakı, Xaqani 19; 
 (050) 545 29 44; 
 (055) 550 87 34; 
 (012) 498 69 48; 
 
