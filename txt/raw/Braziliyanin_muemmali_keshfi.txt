                                                     
 
  
                                                                            
                                                    1
                     Ramiz Dəniz 
  
 
 
     Braziliyanın müəmmalı               
                                   kəşfi  
        
                     
 
                                                               Bakı-2014 
                                                     
 
  
                                                                            
                                                    2
Ön söz:   AMEA-nın həqiqi üzvü, akademik  Ramiz Məmmədov 
Elmi redaktor:   Tarix elmlər doktoru, professor Abbas Seyidov  
Rəyçilər:  AMEA-nın müxbir üzvü, coğrafiya elmlər doktoru,           
                                                           professor Elbrus Əlizadə           
               Coğrafiya elmlər fəlsəfə doktoru          Şamil Əzizov     
               Texnika elmlər fəlsəfə doktoru              Nuğay Əliyev 
 
       Ramiz Dəniz. “Braziliyanın müəmmalı kəşfi”.  
       Bakı, “MM-S” müəssisəsi, 2014, 183 səh.. 
 ISBN – 978-9952-8230-6-6 
“Braziliyanın müəmmalı kəşfi” elmi-tədqiqat əsəri coğrafi 
kəşflər sahəsində mahiyyətinə görə diqqəti cəlb edəndir. Rəsmi 
olaraq Braziliya aprelin 22-i 1500-cü ildə Pedru Alvareş Kabral 
tərəfindən təsadüf nəticəsində kəşf edilibdir. Uzun illər apardığım 
araşdırmalardan aydın oldu ki, həmin əraziyə Pedru Kabraldan hələ 
6 il əvvəl yəni, 1494-cü ildə Duarti Paşeku Pireyranın başçılığı ilə 
Portuqal kralı II Juanın göndərdiyi ekspedisiya yan alıbdır. Elə 
həmin ildə Roma papası VI Aleksandr Borcia verdiyi bulla ilə 
dünyanı, Portuqaliya ilə İspaniya arasında iki yerə bölür və 
Tordesilyas müqaviləsinə görə portuqallar indiki Braziliyaya 
yiyələnirlər. Həmin tarixi hadisədə təsiredici hal odur ki, 
portuqallar Roma papasının vasitəsilə ispanların nümayəndəsini 
aldatmağa müvəffəq olmuş və bu işdə Duarti Pireyranın səyahətinin 
nəticəsi mühüm rol oynamışdır. 
Bir sözlə, qeyd etmək istəyirəm ki, adı çəkilən elmi əsər əldə 
olunan faktlara və fərziyyələrə görə, coğrafi kəşflər tarixi sahəsində 
çalışan hər bir mütəxəssis üçün lazımi mənbə ola bilər.  
   D  4702060103                                           © R.Dəniz 2014 
        M 087-2014        
                                                     
 
  
                                                                            
                                                    3
                                                       
 
   Əsərin nəşr olunmasında mənə maddi  
      və mənəvi yardım göstərdiyi üçün  
    Azərbaycan Respublikası Dövlət Neft  
       Şirkətinin rəhbərliyinə təşəkkür və  
             minnətdarlığımı bildirirəm  
 
 
       Kitab Azərbaycan Respublikası    
              Dövlət Neft Şirkətinin  
             ayırdığı qrant hesabına   
    “Partnyor Elmin İnkişafina Dəstək”    
           İctimai Birliyinin sifarişi  
           əsasında çap olunmuşdur 
    
                                    
 
 
 
 
                                                     
 
  
                                                                            
                                                    4
                                        Ön söz 
 
Orta əsrlər coğrafi kəşflər tarixi sahəsində çalışan alimlər 
indiyənə qədər Amerika qitəsinin kəşfi ilə bağlı bir sıra 
mühüm işlər görür və öz aktuallığını itirməyən həmin 
məsələyə aydınlıq gətirmək üçün yeni-yeni elmi-tədqiqat 
əsərlərini yaradırlar. Bu sahənin alimləri arasında daim fikir 
ayrılığı yaranır və ərsəyə gətirilən hər bir əsər coğrafiya 
elmi sahəsində xüsusi önəm daşıyır. Maraqlıdır ki, yazıçı-
tədqiqatçı, publisist Ramiz Dəniz tədqiqatları ilə yeni 
kəşflərə əl ataraq, alimləri düşündürən suallara cavab 
verməli olubdur: 
Ədəbiyyat üzrə Prezident təqaüdçüsü olmuş, “Qızıl qə-
ləm” mükafatı laureatı, Ramiz Dəniz (Qasımov) eyni 
zamanda həm bədii ədəbiyyatın bir neçə janrında, həm də 
elmi əsərlər yazır. 
“Xristofor Kolumb, Nəsirəddin Tusi və Amerika qitəsi-
nin həqiqi kəşfi” adlı əsərdə Xristofor Kolumbun birinci 
səyahəti (1492-1493) zamanı baş verən bir çox qaranlıq 
məqamlar, o cümlədən ekspedisiya vaxtı istifadə etdiyi 
naməlum xəritənin aqibətindən çox maraqlı faktları üzə 
çıxarır. Əsas məlumatlara əks olaraq, Ramiz Dəniz bildirir 
ki, X. Kolumb elə birinci transatlantik səyahətində hara 
getdiyini əvvəlcədən bilmiş və bu faktı dünya ictimaiyyə-
tindən gizlətməyə müvəffəq olmuşdu. Bunun özü yenilik 
                                                     
 
  
                                                                            
                                                    5
olduğundan güclü iddia sayılır. Əsərdə portuqalların 
Amerikanın axtarışı üçün Atlantikanın qərb hissəsinə 
göndərdikləri üç ekspedisiyanın nəyə görə uğursuzluqla 
üzləşməsinin əsl səbəbləri açıqlanr. Müəllif İspan monarx-
larının uzaqgörənliyini, Portuqal kralının inamsızlığını 
göstərməklə sübut edir ki, həmin ərazilərin ispan taxt-tacına 
keçməsində Lissabonda fəaliyyət göstərmiş “Riyaziyyat-
çılar Xuntası”nın mühüm rolu olubdur.  
“Əsrləri qabaqlamış alim – Nəsirəddin Tusi” adlı 
əsərin-də Azərbaycanın görkəmli alimi Nəsirəddin Tusinin 
elmi fəaliyyətini tədqiq edən Ramiz Dəniz bu sahədə xeyli 
iş görmüş və alimin dünya elminə töhfə vermiş bir çox 
əsərlərinin dünyavi mahiyyətini açıqlayır. 
Müəllif bütün səy və bacarığından istifadə edib nəinki 
Azərbaycanın, hətta Şərq dünyasının şöhrətli alimi sayılan 
Nəsirəddin Tusinin elmi xidmətlərini, elmi nailiyyətlərini 
araşdırmış və nəticədə bəlli olub ki, həqiqətən də alimin bir 
neçə əsəri başqa müəlliflər tərəfindən özününküləş-
dirilibdir.  
Məlumdur ki, Nəsirəddin Tusi astronomiya, riyaziyyat, 
həndəsə, etika, ilə bağlı şah əsərlər yaradaraq, həmin 
elmlərin inkişaf etdirilməsində mühüm rol oynamış və bu 
sahələr üzrə tanınmış alimləri bir neçə yüz il qabaqlamışdır. 
Müəllif əsərdə Antik dövrün ən məşhur – yunan, Qədim 
                                                     
 
  
                                                                            
                                                    6
Roma, Bizans, Misir və erkən orta əsrlərdə tanınmış 
müsəlman alimlərinin coğrafiya, astronomiya, riyaziyyat 
sahəsi ilə bağlı birlikdə gördükləri elmi işləri yada salmış 
və Tusinin təkbaşına adı çəkilən elmlərdə böyük uğur 
qazanmasını qeyd edərək, onun dahiliyini önə çəkməyə 
çalışıbdır.   
Amerikanın kəşf edilməsində alimin yazdığı “Zic 
Elxani” astronomik cədvəlindən istifadə olunması diqqəti 
cəlb edir. Ondan həm tanınmış astronom Paolo Toskanelli, 
həm də X. Kolumb bəhrələnmişdilər. Bir çox alimlər astro-
nomik kataloqlar yaradarkən, N. Tusinin həmin əsərindən 
istifadə etmiş, rus alimi Lobaçevski və digər həndəsə-
şünaslar “Təhrir Öqlidis”dən bəhrələnmiş, “Şəklül gita”-
nın bir nüsxəsini isə alman alimi Regimontan öz adı ilə 
çıxarıbdır. İ. Nyutonun müəllimlərindən biri olan Con 
Vallis “Təhrir Öqlidis”in əsasında Oksford universitetində 
mühazirələr oxumaqla, Tusinin İngiltərədə tanınmasında 
mühüm rol oynamışdır. Elə Nikolay Kopernik də “Göy 
sferasının fırlanması” adlı əsərini işləyərkən, bizim alimin 
“Astronomiya xatirələri” əsərindəki “birinin diametri o 
birinin diametrinin yarısına bərabər iki dairə bir müstəvi 
üzərindədir” teoremindən istifadə etmişdir.   
Diqqəti cəlb edən məqam odur ki, dünyanın bir çox elm 
ocaqlarında tədqiq olunan, türk admiralı Piri Rəisin guya 
                                                     
 
  
                                                                            
                                                    7
1513-cü ildə tərtib etdiyi xəritənin əsl sahibinin kim 
olduğunun araşdırılmasıdır. ABŞ alimi Çarlz Hepqud 7 illik 
tədqiqatdan sonra xəritəni tərtib edənlərin sferik triqono-
metriyadan hali olmasını bildirmişdi. Sferik triqonometri-
yanın mükəmməl bilicisi isə N. Tusidir. 
Müəllifin gəldiyi qənaətə görə qədim manuskriptlərdən 
hazırlanan həmin xəritə N. Tusinin rəhbərliyi altında 
Marağa rəsədxanasında tərtib edilibdir. Bundan əlavə o, 
bildiribdir ki, həmin xəritənin köməyi ilə X. Kolumb Yeni 
Dünya sahillərinə üzmüş və sonradan həmin material 
səyyahın qeydləri ilə birlikdə Piri Rəisin əlinə keçibdir. Bir 
sözlə, Amerika qitəsinin kəşfi Kolumbun səyahətinə 200 il 
qalmış, nəzəri cəhətcə Azərbaycanda kəşf edilmiş və dünya 
alimlərinin bu məsələyə xüsusi diqqət yetirməsi müəllifin 
məqsədidir.  
“Braziliyanın müəmmalı kəşfi” əsəri coğrafi kəşflər 
alimlərini tərəddüd qarşısında saxlayan bir mövzunu əhatə 
edir və müəllif sübuta yetirməyə çalışır ki, hamının iddia 
etdiyi kimi Braziliya 1500-cü il aprelin 22-də Pedru Kabral 
tərəfindən təsadüf nəticəsində deyil, 1494-cü ildə Duarti 
Pireyra tərəfindən portuqal kralı ilə əldə olunan gizlin 
razılaşmaya əsasən kəşf edilmişdi, lakin müəyyən səbəblərə 
görə həmin səyahətin nəticəsi məxfi saxlanmışdır. Məhz bu 
əsərdə göstərilir ki, ispanlar ilk olaraq Cənubi Amerika 
                                                     
 
  
                                                                            
                                                    8
qitəsinə, o cümlədən Braziliya sahillərinə yan alsalar da, 
portuqallar Roma papasının vasitəsilə ispanları aldatmağa 
müvəffəq olmuş və 1494-cü ildəki Tordesilyas müqavilə-
sinə əsasən indiki Braziliyanın sahibinə çevirilmişdilər. 1493-
cü ildə portuqallar Azör adalarından 100 liq qərb tərəfdə 
yerləşən torpaqlara sahib olmağa dair razılıqlarını bildirsə-
lər də, bir ildən sonra, Duarti Paşekunun Amerika sahillə-
rinə yollanan məxfi ekspedisiyanın əldə etdiyi nəticəyə 
əsasən, İspaniya ilə Portuqaliya arasında sərhədi bildirən 
demarkasion xətti birdən-birə daha 270 liq qərbə çəkməklə, 
nəhəng ərazini mənimsəyirlər. 
Zəngin tarixi faktlarla, o cümlədən indiyənə kimi heç bir 
elmi mənbədə göstərilməyən bəzi faktlarla bol olan mate-
rial şübhəsiz ki, dünya alimlərinin marağına səbəb olacaq 
və bu kəşfə xüsusi önəm veriləcək. Çox güman ki, Portu-
qaliya, İspaniya, Amerika qitəsinə daxil olan ölkələrdə 
əsərin müzakirəsi baş tutacaq və Braziliyanın kəşfinə yeni 
prizmadan baxılacaq, obyektiv qərar nəticəsində isə dünya 
ensiklopediyasında düzəlişlər olacaq. 
Mahiyyətinə görə həmin əsərlər nəinki Azərbaycandakı, 
həmçinin xarici ölkələrdə yaşayan, şərq və qərb alimlərinin, 
o cümlədən, Nəsirəddin Tusinin elmi-bədii irsi ilə 
maraqlanan, X. Kolumb, Pedru Kabralın səyahətlərinin 
sirlərinə biganə qalmayan, Amerikanın kəşfinə dair 
illüziyalardan uzaq olmağa çalışan intellektual potensiala 
                                                     
 
  
                                                                            
                                                    9
malik olan oxucuların diqqətinə səbəb ola bilər. Sensassion 
məlumatlarla zəngin olan əsərlər, mütləq şəkildə Amerika 
və Avropa alimlərini maraqlandıracaq və coğrafi kəşflər 
sahəsində araşdırmalar aparmaq üçün yeni kurs götürə-
cəklər. Yəni, bu sahəyə yeni prizmadan nəzər salınacaq və 
R. Dənizin kitabları həmin sahədə çalışan alimlərə 
bələdçilik edəcək. Ona görə ki, həm Amerika qitəsinin, 
həm də ayrılıqda Braziliyanın kəşfi coğrafi kəşflər tarixi 
istiqamətində ən çox tədqiq olunan sahədir və bu mövzu-
nun daha dərindən tədqiq olunması üçün adı çəkilən əsərlər 
əlverişli mənbə sayılacaq. 
Ümumiyyətlə, qeyd etmək lazımdır ki, hər üç əsər Azər-
baycandan dünya coğrafiya elminə olan böyük hədiyyədir 
və möhtəşəm, adlı-sanlı coğrafi universitetlər və birliklər 
etiraf edəcəklər ki, coğrafi kəşflər tarixi qədim tarixi kökə 
və zəngin mədəniyyətə malik olan Azərbaycanda da 
araşdırılır və bu sahədə çalışan alimlərə öz köməyini 
əsirgəmir. 
Məlumat üçün bildirməliyəm ki, Azərbaycanda coğrafi-
yanın bu sahəsi ilə məşğul olan hansısa bir tədqiqatçı 
olmayıbdır və hazırda da yoxdur. R. Dəniz həmin sahənin 
pioneridir və əminəm ki, bundan sonra onun əsərləri 
beynəlxalq coğrafi institutlarda, tədqiqat mərkəzlərində Y. 
Svet, C. Beyker, C. Beykless, M. Andre, Ç. Verlinden, İ. 
                                                     
 
  
                                                                            
                                                    10
Magidoviç, V. Magidoviç, V. Qulyayev, S. Morison, S. 
Sveyqin və başqa tədqiqatçıların əsərləri ilə birlikdə tədqiq 
ediləcək. 
                                                                                                                      
                       Ramiz Məmmədov AMEA-nın həqiqi üzvü, 
                       Akademik AMEA-nın Həsən Əliyev adına  
                                        Coğrafiya İnstitutunun direktoru 
 
        
                                                     
 
  
                                                                            
                                                    11
                 Pedru Alvareş Kabral və Atlantik  
              okeanında hegemonluğunu nümayiş  
                      etdirən Portuqal krallığı 
 
Atlantik okeanındakı quru ərazilərin əksəriyyətinə sahib 
çıxmaq istəyən Portuqal krallığı mütəmadi olaraq həmin su 
hövzəsinə çoxsaylı dəniz ekspedisiyaları təşkil edirdi. 
Krallığın ərazisində fəaliyyət göstərən əcnəbi cəsusları 
azdırmaqdan ötrü, həmin ekspedisiyaların bir çoxu, məxfi 
qrif altında verilən tapşırıqları yerinə yetirirdilər. Nəticədə, 
bir neçə tarixi əhəmiyyətli kəşflərin əsl banisinin adı dünya 
ictimaiyyətindən gizlin saxlanıldı və tarixə tamamilə 
təsadüf adamların adı düşdü. Lakin elə avantüristlər də var 
idi ki, onlar fürsətdən istifadə edərək, həmin yaddaqalan 
uğurları özününküləşdirməyə nail oldular. Bəzən də elə 
olurdu ki, məcburi olaraq ölkə başçısının verdiyi xüsusi 
tapşırığa əsasən, dünya əhəmiyyətli kəşf hər hansı bir kəsin 
adına yazılır. Belə bir ədalətsiz missiyalardan biri potuqal 
dəniz səyyahı Pedru Alvareş Kabralın öhdəsinə düşmüşdü. 
XV əsrin son ili coğrafi kəşflər tarixi yeni avantüra ilə 
üzləşir. Cənub, cənub-şərq istiqaməti ilə hərəkət edən 
böyük bir donanma (zəmanəsinə görə səyahətə çıxan 13 (10 
nau, 3 karavella) gəmidən ibarət olan ekspedisiya (1500 
nəfərlik heyət) böyük donanmalardan biri sayılırdı) okean-
                                                     
 
  
                                                                            
                                                    12
da yolunu azaraq, qərb istiqamətində üzmüş və “təsadüf” 
nəticəsində Braziliya sahillərinə yan alır. Əlbəttə, bu absurd 
bir fikirdir. Qeyd etmək istəyirəm ki, ona qədər artıq 
Xristofor Kolumb Yeni Dünya sahillərini kəşf etmiş və 
hamı onun yanlış fikirdə olduğunu zənn edir. Çünki bir-
mənalı şəkildə bildirilir ki, Kolumb kəşf etdiyi torpaqların 
Şərqi Asiyanın ərazisi olduğunu bəyan etmişdi. Nəticədə 
isə dünya miqyaslı kəşfin nailiyyətini Ameriqo Vespuççi 
kimi bir avantürist özününküləşdirməyə nail olur. Bu 
barədə mən “Yeni Dünya sahilləri və Ameriqo Vespuççi-
nin hiyləsi” əsərində ətraflı məlumat vermişəm.   
Həqiqəti üzə çıxarmaq üçün XV əsrə qayıtmaq lazımdır. 
İlk növbədə ekspedisiyanın rəhbərinin kim olduğu və hansı 
nüfuza malik olduğunu aydınlaşdırmalıyıq. O, kimdir və 
necə olur ki, Atlantik okeanında ispan dənizçiləri ilə 
rəqabət aparan bir dövrdə, birdən-birə dövlət əhəmiyyətli 
bir kompaniyanın taleyi onun ixtiyarına verilir? Ən maraqlı 
isə odur ki, marşrut bir istiqamətə tuşlansa da, təyinat iki 
cür olur. İş ondadır ki, Kabral həmin işin öhdəsindən çox 
bacarıqla gəlir, o da təcrübəli heyətin sayəsində. Belə bir 
uğurla hər bir komandor öyünə bilərdi. 
Zəmanəsinə görə iri ekspedisiyanın komandoru təyin 
olunan Pedru Alvareş Kabralın (1467-1520) bir önəmli 
fiqur kimi tərcümeyi-halı çox maraqlıdır.  
                                                     
 
  
                                                                            
                                                    13
1467-ci ildə Belmonte qəsrində, çox güman ki, zadəgan 
nəslində anadan olan gələcək komandor ailə ənənəsinə görə 
kralın sarayında xidmətə daxil olur. Onun atası Beyranın 
qubernatoru Fernao Kabral, anası isə İzabell Huveya idi. 11 
yaşında Pedru Huveya (yalnız böyük qardaşının ölümündən 
sonra o, atasının soyadını götürür) Lissabona köçür və 
orada ədəbiyyatı, tarixi, kosmoqrafiyanı, hərbi intizamı 
öyrənir. I Manuel (1469-1521) Portuqaliyanın kralı (1495-
1521) olan kimi Kabralı kral şurasına üzv seçir və həmin il 
Xaç Ordeninə daxil edirlər. Həmin dövrdə elə nailiyyətlər 
hər zadəgana nəsib olmurdu. İş ondadır ki, böyük nüfuza 
malik olan Vasko da Qama I Manuelə onu enerjili, çevik və 
bacarıqlı inzibatçı kimi təqdim edir. 
Bəzi sənədlərə əsasən, Kabral zadəganların əhatəsində 
yalnız Şimali Afrikada olmuş və demək olar ki, dənizçilik 
işində heç bir təcrübəsi yox idi. Lakin buna baxmayaraq 
həmin dövrdə 13 gəmidən ibarət olan ən böyük 
ekspedisiyalardan biri məhz ona həvalə olunur. Hamının 
təəccübünə səbəb olsa da onun başçılıq etdiyi ekspedi-
siyanın tərkibinə Bartolomeu Diaş, Nikolau Koelyo kimi 
tanınmış səyyahlar daxil olur və şəxsi tabeliyində olan D. 
Manuelə himayədarlıq edir. Kabralın valideynlərinin sosial 
mənsubiyyəti və gələcək həyat yoldaşı İzabell Kaştrunun 
(onların toyu komandorun Hindistan səfərindən sonra 
                                                     
 
  
                                                                            
                                                    14
nəzərdə tutulmuşdu) atası Fernando de Noronyanın 
təqdimatlarına əsasən, ona belə bir mühüm vəzifə həvalə 
olunmuşdu.  
                                           
                  
                       Portuqal kralı I Manuel (1469-1521) 
 
Bu missiyadan böyük ümidlər gözləyən kral I Manuel 
limana gəlmiş və şəxsən özü ekspedisiyanın və Xaç 
bayraqlarını Kabrala verir. Əlbəttə ki, komandor üçün 
bundan böyük şöhrət ola bilməzdi. Kralın gəlişindən 
                                                     
 
  
                                                                            
                                                    15
xəbərdar olan şəhər sakinlərin müəyyən hissəsi limana 
toplaşmışdı. Son zamanlar Lissabondan yeni torpaqlar kəşf 
etmək üçün bir neçə ekspedisiya səyahətə yollanmışdı. 
Lakin I Manueli burada görmək mümkün olmamışdı. 
Bu dəfə portuqal monarxının bura gəlişi yola düşən 
ekspedisiyanın nə dərəcə əhəmiyyətli olmasından xəbər 
verirdi. İstər-istəməz Kabral ona yüksək səviyyədə bəslə-
nən etimadı doğrultmalıydı. 
Ekspedisiya iştirakçıları yola düşməmişdən şəhər yepis-
kopu Dioqu de Ortis dini ayin keçirərək, hamının xeyir-
duasını verir.  
Gəmilər Lissabonu tərk edəndən beş gün sonra Kanar 
adalarının yanından ötür və martın 22-də Yaşıl Burun 
adalarına çatır. Martın 22-dən 23-nə keçən gecə Vasko de 
Ataidenin gəmisi yoxa çıxır. Məhz Yaşıl Burun adalarını 
arxada qoyandan sonra Kabral Vasko da Qamanın 
instruksiyası və Bartolomeu Diaşın məsləhəti ilə birbaşa 
cənub istiqamətinə - Afrikanın Ümid burnuna kurs götürür. 
Lakin onlardan asılı olmayaraq donanma cənub-qərb 
istiqamətində hərəkət etməyə başlayır.  
Səyahət zamanı portuqallar qəribə hadisə ilə üzləşirlər. 
Onlar Ümid burnu yerləşən enliklərinə xeyli məsafə qalmış, 
aprelin 22-də Atlantik okeanının qərb sahillərində yerləşən 
                                                     
 
  
                                                                            
                                                    16
torpaq ərazisi (Baiya ştatındakı indiki Portu-Sequru şəhəri-
nin ərazisi) ilə üzləşirlər.  
   Kabralın missiyası əsasən, Hindistanda olanların müqavi-
mətini qırıb orada Portuqaliyanın təsirini möhkəmlətmək, 
mümkün olan dərəcədə ticarət əlaqələri yaratmaqdan ibarət 
idi. Çalışıb bütün bunları sülh və əminamanlıq şəraitində 
qurmaq lazım idi. Ona görə də bu səyahətə 1500-dən çox 
adam cəlb edilmişdi. Onlardan 1000 nəfərdən çoxu sırf 
döyüşçülər idi. 
Kabralın başçılıq etdiyi ekspedisiyaya diqqət yetirsək 
görərik ki, onun heyətinə əvvəlki səyahətlərdə iştirak etmiş, 
zəmanəsinə görə həddindən artıq təcrübəli və bacarıqlı 
dənizçilər daxil olmuşdu. Losmanlar Afrikanın cənubunu 
kəşf etmiş Bartolomeu Diaş və Hindistana təşkil olunan 
birinci ekspedisiyanın iştirakçısı Nikolau Koelyo, səl-
naməçisi Duarti Paşeku Pireyra idi. Hindistanla ticarət 
əlaqələrinin qurulması üçün ayrıca heyət vardı.   
Səyahətdə iştirak edənlərin heyətinə nəzər yetirəndə 
görərik ki, ekspedisiyanın missiyası tədqiqat işləri üçün 
yox, siyasi-diplomatik və kommersiya xarakterlidir. Buna 
bariz nümunə heyətə daxil olan gəmilərin növləri (onların 
əksəriyyəti ticarət gəmiləri idi), xüsusən də kralın ticarət 
nümayəndəliyinin gəmisi idi ki, onlar Hindistanla yalnız 
ticarət əlaqələri qurmalıydılar. Onlara rəhbərlik edən Ayreş 
                                                     
 
  
                                                                            
                                                    17
Korreyya kralın şəxsi nümayəndəsi sayılırdı və o, bütün səy 
və bacarığından istifadə edərək, Hindistanda Portuqaliyanın 
daimi ticarət nümayəndəliyini açmalıydı. Bunun üçün hətta 
müvafiq şəhər də seçilmişdi – avropalılar orada faktoriya 
yaratmalı və Ayreş Korreyya katib kimi fəaliyyət 
göstərməli idi.  
Gəmilərin anbarlarına mis, məxmər, yun parçalar və 
başqa mallar yüklənmişdi. İl yarımlıq ərzaq ehtiyatı tədarük 
görülmüşdü. Hind knyazlıqları ilə əlaqə yaratmaq üçün kral 
katibinə Kalikut şəhərində Peru Vaş Kaminya, Vasko da 
Qamanın heyətində xidmət göstərmiş tərcüməçi ərəb Əl 
Məsud (Monsaydi), ekspedisiyanın həkimi, alim, bakalavr 
Juaniş, Enrike de Koimbranın (o, Kalikutda vikariy kimi 
fəaliyyət göstərəcəkdi) başçılığı altında səkkiz fransiskan 
rahibi və başqa dini işçilər təhkim olunurdu. 
Ekspedisiya martın 9-u 1500-cü ildə Lissabon limanın-
dan yola düşür. Ümumiyyətlə, ekspedisiyanın tapşırığı 
nədən ibarət idi? Kabral Hindistana gedib, oradan qiymətli 
mallarla Portuqaliyaya qayıdacaq Vasko da Qamanın 
gəmilərinin təhlükəsizliyini təmin etməliydi. 
Plana əsasən, Kabral cənub kursu ilə 100 ş. en dərəcə-
sinə kimi Afrikanın qərb sahil boyunca hərəkət etməli, 
ondan sonra isə açıq okeanda cənub-qərb istiqamətində 
yolunu davam etdirməliydi.       
                                                     
 
  
                                                                            
                                                    18
Ekspedisiyanın təhlükəsizliyini təmin etməkdən ötrü 
belə qərar verilmişdi ki, həm vaxta qənaət etmək, həm də 
Afrikanın Qvineya körfəzi sahilində fəaliyyət göstərən 
xoşagəlməz cərəyanlarla üzləşməmək üçün belə bir qəribə 
naviqasiya kursu seçilmişdi. 
 
               
            Vasko da Qama (1460 və ya 1469-1524) 
 
Aprelin 22-i 1500-cü ildə katolik Pasxası günü portuqal-
lar Braziliya sahilini görürlər və bununla da Braziliyanın 
kəşfi rəsmiləşdirilir. Tarixə isə həmin kəşf “təsadüfən baş 
                                                     
 
  
                                                                            
                                                    19
verən kəşf” kimi düşür. Maraqlıdır ki, Xristofor Kolumb da 
1492-ci ildə dördüncü qitəni kəşf edən zaman, həmin 
ərazini Asiya qitəsi ilə səhv salmışdı. 
Həqiqətən də dünya əhəmiyyətli kəşfləri həyata keçirən 
zaman təsadüflər baş verirdi, ya yox? Uzun araşdırmalar-
dan sonra belə qənaətə gəldim ki, xüsusi missiya ilə yola 
düşən ekspedisiyalar kəşf zamanı təsadüflərlə üzləşirlər. 
Deməli, həmin ekspedisiyanın rəhbərləri yola düşən zaman, 
hər hansı torpağın kəşf edilməsində onlara xüsusi tapşırıq-
lar verilirdi ki, həmin ekspedisiyalar əsl missiyası məxfi 
sayılırdı. 
Peru Vaş Kaminya kral I Manuelə yazdığı məktubda 
göstərir ki, “aprelin 21-də Yaşıl Burun adalarının San-
Nikolau adasından 660-670 liq aralıda olanda, sahilin 
yaxınlığını bildirən əlamətlərlə üzləşdik – sarqass, sedum 
və quşlar, aprelin 22-də isə biz torpaq gördük. Aprelin 23-
də ekspedisiyanın bəzi iştirakçıları sahilə çıxır və həmin 
günü ilk dəfə yerli əhali ilə rastlaşırlar. Onların dərisi tünd 
rənglidir və tamamilə çılpaqdırlar: hətta eyib yerləri açıq 
qalmışdır. Əllərində oxla kaman vardı...” Kaminyanın 
verdiyi məlumatlara əsasən, onlarla yerli əhali arasında heç 
bir ciddi münaqişə baş verməmişdi. Halbuki həm Visente 
Pinson, həm də Diyeqo Lepe Braziliya sahillərinə çıxanda 
yerli əhali ilə silahlı münaqişələr yaranmışdı. Lakin Kabra-
                                                     
 
  
                                                                            
                                                    20
lın ekspedisiyası belə çətinliklə üzləşməmişdi. Alınan 
məlumatlara əsasən, yerli əhali portuqallara ağac kəsməkdə 
köməklik göstərmişdilər. Buranın flora və faunası hamını 
heyrətə gətirir.  
Maraqlı cəhət odur ki, yalnız 9 gündən sonra mayın 1-i 
cümə günü Kabral qərar verir ki, “kəşf” etdiyi torpaqda, 
üstündə Portuqal kralının şüarı və gerbi olan, taxtadan 
düzəldilmiş böyük xaç qoysunlar. Bu münasibətlə rahib 
Enrike de Koimbra yerli əhalinin iştirakı ilə dini ayin 
oxuyaraq hamıya xeyir-dua dilədi.   
Elə həmin gün Kabral “kəşf” etdiyi torpaqlar barəsində 
məlumatı krala çatdırmaq üçün, Qaspar de Lemuşu gəmisi 
ilə birlikdə Lissabona göndərir. Məlumatda göstərilirdi ki, 
komandor həmin ərazini Həqiqi Xaçın Adası (Vera Kruz) 
adlandırır. Tarixi qaynaqlarda qeyd olunur ki, həmin xəbər 
I Maneli heyrətləndirmir, halbuki həmin “ada” Hindistana 
qərb istiqaməti ilə gedən yolda dayanacaq rolunu oynaya 
bilərdi. Bir müddətdən sonra kral həmin ərazinin adını 
dəyişib “Santa-Kruz” (Müqəddəs Xaç) adlandırır və bu 
haqda Avropanın digər monarxlarına xəbər göndərir. 
Pinsonun və Lepenin ekspedisiyalarından fərqli olaraq, 
Kabral heyətinə daxil olan adamlardan bir neçəsini sahildə 
qoymağı məsləhət bilir. Onun əmrinə əsasən, iki sürgün 
                                                     
 
  
                                                                            
                                                    21
olunmuş və fərarilik edən iki yunqa həmişəlik olaraq sahilə 
çıxarılır. 
Mayın 2-si 1500-cü ildə Braziliya sahillərini 11 gəmidə 
tərk edən ekspedisiya, ilkin plana əsasən, Afrikanın 
cənubuna tərəf üz tutur və Ümid burnunu keçən zaman 
dörd gəmini itirir. Təəssüfləndirici hal o idi ki, həlak 
olanların arasında 1487-ci ildə Ümid burnunu avropalılar 
üçün kəşf etmiş Bartolomeu Diaş vardı, onun qardaşı 
Dyoqo Diaş isə Mozambik sahillərində o biri gəmilərdən 
aralı düşür. Kabral üçün itkin sayılan Dyoqu Diaş yolüstü 
Afrikanın ən böyük adası Madaqaskarı kəşf edərək, sağ-
salamat vətənə qayıdır.  
Kabralın Atlantik okeanının qərb sahilində aşkarladığı 
böyük torpaq, təsadüfi kəşf yox, Portuqal krallığının XV 
əsrdə dünya ictimaiyyətinə təqdim etdiyi ən böyük 
yalandır. Ona görə ki, ekspedisiyanın hərəkət marşrutuna 
nəzər yetirəndə aydın başa düşmək olar ki, elə bir donanma 
ilə, elə bir heyətlə, elə bir təcrübəli şturman və kapitanlarla 
okeanda azıb, kor-koranə uzun müddət üzərək minlərlərlə 
kilometr məsafəni arxada qoymaq mümkün deyildi. 
Düzdür, həmin dövrdə Atlantik okeanı akvatoriyasında 
yerləşən bütün adalar Köhnə Dünyanın sakinlərinə məlum 
olmadığından, Kabral yalnız yaxınlıqda olan naməlum 
adaları kəşf edə bilərdi. Qeyd etmək lazımdır ki, ekspedisi-
                                                     
 
  
                                                                            
                                                    22
yanın tərkibində həmin yolları kifayət qədər tanıyan 
Bartolomeu Diaş, Nikolau Koelyo və başqa peşəkar 
dənizçilər vardı. Həm də onu da bildirmək istəyirəm ki, 
Lissabondan çıxıb Hindistana gedən həmin dəniz yolunun 
marşrutunu məhz Bartolomeu Diaş və Portuqaliyada qalmış 
Vasko da Qama buyurmuşdular. Həmin marşrutdan isə hələ 
3 il bundan əvvəl, yəni, 1497-ci ildə Hindistana yollanmış 
Vasko da Qama istifadə etmişdi. Təlimata əsasən, Kabral 
xoşagəlməz cərəyanların yanından ötərək Afrikanın 
cənubunda yerləşən Fırtınalar burnuna yaxınlaşmadan Hind 
okeanına çıxmalı idi. 
  
 
 
                    Müəmmalarla dolu olan kəşf 
    
Bir çox alimlər, hətta coğrafiya, coğrafi kəşflər tarixi və 
tarix elminin ən tanınmış alimləri, xüsusi əhəmiyyət kəsb 
edən müəyyən bir coğrafi kəşflə bağlı bir çox məqamları 
axıra qədər araşdırmadan, həmin kəşfi olduğu kimi qəbul 
etmiş və o, tarixin səhifələrinə “təsadüf nəticəsində baş 
verən kəşf” kimi düşür. Buna bariz nümunə Braziliyanın 
“təsadüfi” kəşfidir.  
                                                     
 
  
                                                                            
                                                    23
Onlar bunu onunla izah edirlər ki, 100 ş. en dairəsindən 
100  c. en dairəsinə kimi qərb istiqamətində hərəkət edən iki 
güclü cərəyan və Şimal-şərq küləyi hökmranlıq edir. Belə 
olan halda həmin təbii qüvvənin təsiri ilə gəmilər qeyri-
ixtiyari olaraq gedib Braziliya sahillərinə çıxa bilərdi. 
Vaxtilə Portuqaliyadan Afrikanın cənub ucqar nöqtəsinə 
kimi gedib çıxan Bartolomeu Diaşın orada olması ilə, əsas 
yoldan yayınmaq mümkün idi, ya yox? Əlbəttə mümkün 
deyildi! Ona görə ki, Atlantik okeanının şərq sahillərinə 
kifayət qədər bələd olan Diaşın iştirakı ilə ölümə bərabər 
olan belə bir səhvə yol verilirsə, onda o, Lissabonu 10 min 
km. ayıran Ümid burnuna necə gedib çıxa bilərdi? Bu yerdə 
müəmmalı kəşflə bağlı sualların sayı xeyli sayda artır. Əsas 
suallardan biri odur ki, bəlkə Kabral portuqal kralı I 
Manuelin məxfi tapşırığı ilə həmin səhvə yol vermiş, yəni 
nəzərdə tutulan kursdan yayınmışdı? 
Düzdür, “təsadüfi kəşf”i müdafiə edənlər, Kabral cənu-
ba doğru hərəkət edən zaman Atlantik okeanının ortasında 
üç güclü cərəyanın fəaliyyətdə olduğunu göstərirlər. Guya 
o, xəbəri olmadan həmin cərəyanların təsiri altına düşmüş 
və bixəbər şəkildə gedib Braziliya sahillərinə çıxmışdır. İlk 
növbədə, həmin cərəyanların harada və hansı istiqamətdə 
hərəkət ediyini göstərmək lazımdır.  
                                                     
 
  
                                                                            
                                                    24
Şimali-Passat şərqdən-qərbə, Ekvatorial Əkscərəyan 
qərbdən-şərqə, yenə də şərqdən-qərbə Cənubi-Passat cərə-
yanları hərəkət edir. Əlbəttə ki, burada şərqdən-qərbə doğru 
əsən Passat küləkələrini də qeyd etmək lazımdır. Lakin 
bütün bunlara baxmayaraq, alimlər bu amili - qərbə doğru 
hərəkət edən cərəyanları əsas tutub bəyan edirlər ki, Kabral 
okeanda yolunu azaraq, gedib istəmədiyi bir yerə çıxmışdı. 
Bəlkə o, əvvəlcədən nəzərdə tutmuşdu ki, gedib həmin yerə 
çıxmalıdır.  
Kabral da olmasa, Duarti Paşeku Pireyra həmin işin 
öhdəsindən gəlməliydi.   
Yola düşən zaman ekspedisiyanın başında təcrübəli 
dənizçi yox, təcrübəli və bacarıqlı inzibatçı lazım idi ki, 
komanda da ciddi nizam-intizam yaratsın və tabeliyində 
olan ən avtoritetli dənizçilər onun verdiyi tapşırıqları qeyd-
şərtsiz yerinə yetirə bilsinlər. Soydaşları və həmkarları 
arasında kifayət qədər nüfuz qazanmış peşəkar dənizçilər 
isə başqa bir funksiyanın öhdəsindən gəlməliydilər. O da 
ki, kral I Manuelin verdiyi məxfi tapşırıq idi. Yəni, bu 
ekspedisiyanın heyəti nəyin bahasına olursa-olsun, Atlantik 
okeanının qərb sahillərində yerləşən portuqallara məlum 
olan, lakin dünya ictimaiyyətindən gizlin saxlanılan torpaq-
ların varlığını rəsmiləşdirmək idi. 
                                                     
 
  
                                                                            
                                                    25
Yuxarıda qeyd etdiyim kimi Vasko da Qama hələ 1497-
ci ildə Atlantik okeanında cənuba doğru üzərkən ekvator 
xəttinə çatmamış, marşrutdan yayınaraq, ekvatorial cərə-
yanının vasitəsilə təxminən 1000 km. sağ tərəfdə yerləşən 
Braziliyaya gedib çıxa bilərdi. 
 
             
                     Pedro Alvareş Kabral (1467-1520) 
                  XIX əsrin əvvəlindəki qravüradan 
 
Hər şeyi ardıcıllıqla araşdırsaq, onda görərik ki, Pedro 
Kabralın kəşfində çoxlu qaranlıq məqamlar var. Ekspedi-
siya martın 22-də bir gəmi itkisi ilə, Yaşıl Burun adalarının 
                                                     
 
  
                                                                            
                                                    26
mərkəzi adalarından biri olan San-Nikolaunu tərk edən 
kimi kursu birbaşa cənuba tutur. Ekvator xəttini keçən kimi 
onlar qərb istiqamətində hərəkəti davam etdirir və aprelin 
22-də 170 c. en dairəsində Braziliya sahillərinə yan alır. 
San-Nikolau adası təxminən 240 qərb uzunluğunda, Brazili-
yanın Korumban burnu isə 390 qərb uzunluğunda yerləşir. 
Belə başa düşmək olar ki, eskadra yolda olarkən, cənub ilə 
hərəkət etdiyi xətdən 150 qərbə doğru uzaqlaşır. Bu isə 
Korumban burnunun yerləşdiyi enlikdə 1600 km. məsafə 
edir.  
Naviqasiyanın inkişaf etdiyi bir dövrdə belə bir kobud 
səhvə yol vermək mümkün deyildi. Ən azı ona görə ki, 
portuqal dəniz səyyahları bir neçə il ərzində Afrikanın qərb 
sahillərini kəşf etmiş və bütün ərazinin xəritələrini tərtib 
edərək, Portuqaliyanın monarxına təhvil verirdilər. 
Kabralın missiyasını diqqət mərkəzində saxlayan ispan 
cəsusları və tanınmış şturman, losman, kaputan və 
naviqatorlar dəqiq bilirdilər ki, okeanda azaraq, 1600 km-
lik məsafəni kor-koranə qət etmək absurddur. Ona görə ki, 
Cənubi-Passat cərəyanının hökm sürdüyü bir yerdə gəmilər 
birbaşa qərb istiqaməti ilə hərəkət ediblər. Buna isə yolda 
azmaq deyilmir. Portuqallar məqsədli şəkildə bir kursu 
nəzərdə tutub və həmin kurs ilə də səyahətlərini davam 
etdiriblər.  
                                                     
 
  
                                                                            
                                                    27
Kabralın “kəşf” etdiyi Paskual dağı (536 m.) Korumban 
burnundan qərbdə 170 c. en dairəsində yerləşir, San-Nikolau 
adası isə 160 37/ ş. en dairəsindədir.  
İ. P. və V.İ. Magidoviçlər qeyd edirlər ki, “deməli, gəmi-
lər cənub istiqamətində hərəkət edərkən Paskual dağının 
yerləşdiyin enliyə qədər 330 30/  yol qət etməliydi, bu isə 
3700 km-dən çox məsafə edir.  
Peru Kaminyanın məlumatına əsasən, şturmanların 
verdikləri hesabatda onların 4000 km. yol qət etmələri 
göstərilir. Onda, Kabralın əvvəlcə 170 c. en dairəsinə kimi 
cənub istiqamətində üzməsi, oradan isə kursu birbaşa 
qərbə döndərərək yolunu davam etdirməsi inandırıcı 
görünmür.1  
Bundan belə nəticə çıxarmaq olar ki, okean keçidi 
zamanı ekspedisiyaya Kabral yox, bilavasitə həmin marşru-
tu yaxşı tanıyan dənizçi başçılıq etmişdi. Əks təqdirdə 
səyahət vaxtı dənizçilər tərəddüd edərək, çətinliklərlə 
üzləşə bilərdilər. Çünki adəti üzrə uzun müddət torpaq 
görünməyəndə ekspedisiya iştirakçıları qiyam qaldırıb, 
admiral və kapitandan kursu dəyişməyi tələb edirlər.  
Yaşıl Burun adalarının San-Nikolau adasından Korum-
ban burnuna qədər təxminən (okeanlardakı cərəyanları 
                                                 
        1
 И. П. Магидович, В. И. Магидович. Очерки по истории географи-
ческих открытий, II том. Москва, “Просвещение”. 1982. стр.54. 
                                                     
 
  
                                                                            
                                                    28
törətdiyi maneələrlə birlikdə) 4000 km-lik məsafə var. 
Gəmilərin hərəkət marşrutunu müəyyən etdikdə, görərik ki, 
onlar yalnız cənub kursu ilə məsafələri qət ediblər. 
Korumban burnunun yerləşdiyi enlikdə məsafə 1600 km-
dir. Əgər gəmilər həmin enliyin yerləşdiyi ərazidə yollarını 
azıb, uzun müddət qərb istiqamətində hərəkət ediblərsə, bu 
inandırıcı görünmür. Ona görə ki, adi dənizçiləri demirəm, 
ən azı şturmanlar həmin yolu azmadan xəbər tutmalıydılar. 
Onların okeanda manevr etmək və oriyentiri tutmaq üçün 
kompasları vardı. 
Kompas olduğu halda bu qədər məsafəni azmış şəkildə 
qət etmək absurd sayılır. Müəyyən mənada həmin dövrdə 
bu da mümkündür. Hava dumanlı və yaxud da küləkli 
olanda nəzərdə tutulan kursdan yayınmaq olar, o da ki, 
maksimum 300-400 km. uzun müddətli fırtınalı havada isə 
500-700 km. Səyahət zamanı aparılan gündəlikdəki 
yazılardan məlum olur ki, ekspedisiya ekvator xəttini 
keçənə qədər portuqallar yolda elə də ciddi təbii fəsadlarla 
üzləşməyiblər. Deməli, müəyyənləşdirilmiş kursla müna-
sib havada azmaq mümkün deyildi. Bundan belə nəticə 
çıxarmaq olar ki, portuqallar yolda azmamış və bilərəkdən 
əvvəlcədən müəyyən edilmiş kursla Braziliya sahillərinə 
gedərək, həmin “kəşfi” həyata keçirmişdilər. Deməli, 
                                                     
 
  
                                                                            
                                                    29
təcrübəli şturmanların və naviqatorların olduğu donanma-
nın 1600 km. okeanda azması inandırıcı görünmür.  
 
             
                   Bartolomeu Diaş (1450-1500) 
 
Yuxarıda qeyd edildiyi kimi həmin ekspedisiyada 
Bartolomeu Diaş, Dioqu Diaş, Duarti Paşeku Pireyra kimi 
təcrübəli komandor və kapitanlar iştirak edirdi və həmin 
dənizçilər şəxsi təcrübələrini genişləndirmək üçün hər gün 
qət etdikləri yolu öz gündəliklərində qeyd edir, hansı kursla 
hərəkət etdiklərini diqqətlə izləyirdilər. Heç kim də 
                                                     
 
  
                                                                            
                                                    30
bilməsə, məhz onlar ekspedisiyanın əsas kursdan yayındığı-
nı hiss etməli və bu haqda Pedro Kabrala məlumat 
verməliydilər. Ekspedisiyanın gedişatı onu göstərir ki, 
komandoru belə bir səhv qane etmiş və o, okean keçidi 
zamanı marşrut kursunu köməkçilərinə həvalə etmişdi. 
Lakin buna baxmayaraq ekspedisiya əsas kursdan yayınmış 
və uzun müddət başqa bir istiqamətdə hərəkət etmişdi. Bu 
isə inanılası deyil. 
Şübhələri aradan qaldırmaq üçün mühüm məsələyə 
toxunmaq lazımdır. İş ondadır ki, ekspedisiya Yaşıl Burun 
adalarından uzaqlaşandan bir neçə gün sonra yolda azmışdı. 
Lakin portuqallar mayın 2-də “kəşf” olunan “Vera-Kruş” 
torpağını tərk edəndən sonra, kursu birbaşa, Afrikanın 
cənubunda yerləşən Ümid burnuna tutur və çox qəribədir 
ki, 8000 km. yol qət etsələr də, onlar yolda azmadan qısa 
müddət ərzində deyilən yerə gəlib çıxırlar. Halbuki onlar 
həmin kurs ilə və həmin akvatoriyada ilk dəfə üzmüş və 
heç bir qeyri-adi hadisə ilə üzləşmədən, yolda heç bir 
dayanacaqdan istifadə etmədən 8000 km-lik yolu arxada 
qoyaraq, istənilən məkana çatırlar. Onda belə çıxır ki, açıq 
okeanda manevr etməkdə mahir usta olan portuqal 
şturmanları, Yaşıl Burun adalarından Ümid burnuna kimi 
hərəkət edən zaman heç vaxt əsas kursdan yayınaraq, 
tamamilə əks tərəfdə yerləşən Braziliya saillərinə gedib 
                                                     
 
  
                                                                            
                                                    31
çıxa bilməzdilər. Əgər, belə bir səhv baş vermişdisə, yəni 
ekspedisiya yolda azıb Braziliya sahillərində peyda 
olmuşdularsa, onda onlar Ümid burnuna yollanan zaman 
mütləq şəkildə yolda azmalı idilər. Ona görə ki, portuqal 
dəniz səyyahları bir dəfə də olsun həmin marşrutdan 
istifadə etməmişdilər.  
 
 
Pedro Kabralın ekspedisiyası Afrikanın cənubuna doğru    
                                  hərəkət edir 
 
Məlum olduğu kimi onlar Afrikanın cənubuna çatanda, 
orada güclü fırtına ilə üzləşir və ekspedisiyanın tərkibinə 
                                                     
 
  
                                                                            
                                                    32
daxil olan 4 gəmini heyəti ilə birlikdə itirmişdi. Xüsusilə 
qeyd etmək lazımdır ki, ekspedisiyanı Ümid burnunun 
cənubuna gətirib çıxaran Bartolomeu Diaş həmin fırtınanın 
qurbanı olmuşdur.  
Əlavə etmək olar ki, hava əlverişli olan zaman mütəmadi 
olaraq, səyyahların ən böyük dənizçilik silahı olan qladştok 
vasitəsi ilə üzdükləri coğrafi enliyi müəyyənləşdirmək 
mümkündür. Belə olan halda onlar yolda necə aza 
bilərdilər? 
Bunu onunla da izah etmək olar ki, onlar Braziliya 
sahillərinə yan alanda birdən–birə Atlantik okeanının o biri 
tayında olduğunu müəyyənləşdirəndən sonra, belə bir 
xətaya görə Kabral tabeliyində olan heç bir şturmanı və ya 
kapitanı cəzalandırmır. Halbuki həmin dövrdə belə bir 
kobud səhlənkarlıq heç bir dənizçiyə bağışlanmır, sanki 
belə də lazım imiş. Matroslar tərəddüd içərisində qalırlar. 
Axı, onlar kapitanların verdikləri bütün tapşırıqları peşəkar-
casına yerinə yetirmişdilər.  
Bundan əlavə onlar qarşıdakı torpağı görən kimi vaxt 
itirmədən sahil zolağının tədqiqi ilə məşğul olurlar. Ən 
maraqlı hal isə odur ki, portuqallar sahilə çıxandan sonra, 
həmin ərazinin onların krallığına məxsus olduğunu bildirən 
əlamət olan daş padran yox, taxtadan düzəldilmiş böyük 
xaç qoyurlar. Bu nədir, növbəti səhlənkarlıq, yoxsa kəşf 
                                                     
 
  
                                                                            
                                                    33
etdikləri ərazinin xüsusi önəm daşımamasıdır? Halbuki hər 
hansı bir dəniz səyyahı belə bir qeyri-adi kəşfə ciddi 
yanaşmalı idi. Ona görə ki, portuqallar on illər idi 
Atlantikanın bu hissəsində torpaq ərazisi axtarırdılar və 
qəribə olsa da bu xoşbəxtliyə nail ola bilmirdilər. Lakin 
birdən-birə Kabralın başına səadət quşu qonur o, isə belə 
bir “kəşfə” biganəlik göstərir. 
Bəs, nəyə görə Lissabondan Hindistanın Kalikut şəhəri-
nə yollanan ekspedisiyanın yolda qəribə kurs seçməsini nə 
ilə izah etmək olar? Bu marşrutun seçilməsindən Kabralın 
özü məlumatlı idi, ya yox? Çox güman ki, hali idi. Ona 
görə belə bir səhlənkarlıq mütləq onun tərəfindən 
cəzalandırılmalıydı. Bu kəşf portuqallar üçün xüsusi önəm 
daşımırdısa, onda nəyə görə Hindistana nəzərdə tutulan 
gəmilərdən birini, Kabral həmin kəşf barəsində məlumat 
verməkdən ötrü Lissabona göndərir? Məlumdur ki, Brazi-
liya kəşf edildikdən düz 10 gün sonra ekspedisiyanın rəh-
bəri Qaspar de Lemuşu gəmisi ilə birlikdə, yazdığı məktub-
la Portuqaliyaya yola salır. Bu o vaxt edilirdi ki, kəşf edilən 
coğrafi məntəqə xüsusi əhəmiyyət kəsb edirsə, onda həmin 
məlumat tələsik halda lazımi yerə çatdırılmalıydı. Deməli, 
Braziliyanın kəşfi əvvəlcədən nəzərdə tutulmuş və bu 
haqda dünya ictimaiyyəti xəbərdar olmalıydı.  
                                                     
 
  
                                                                            
                                                    34
Maraqlıdır, donanmanı Braziliya sahillərinə çatdırılmaq 
tapşırığı kimə verilmişdi, yolu yarısına kimi tanıyan 
Bartolomeu Diaşa, yoxsa həmin marşrutu yaxşı tanıyan 
başqa bir adama?  
 
 
 
  Visente Yanyes Pinson, Diyeqo Lepe 
 və ya rəsmi olaraq Braziliyanı ilk dəfə  
                kim kəşf edibdir? 
 
Atlantik okeanındakı ekspansiyalara xüsusi önəm verən 
kral I Manuel yaxşı bilirdi ki, əvvəlki ekspedisiyaların 
başında böyük naviqasiya təcrübəsi və dənizçilik bacarığı 
olan şturman və kapitanlar dururdu. Həmin dənizçilər yola 
düşəndə kral əmin idi ki, onlar verilən tapşırığın 
öhdəsindən müvəffəqiyyətlə gələcəklər. Lakin bu dəfə bu 
dəfə böyük ekspedisiyanın başında tamamilə fərqli bir 
insan dururdu.  
Belə olan halda Braziliyanın “kəşfini” o, naşı adama 
tapşıra bilməzdi. Kabralın ekspedisiyasını yola salmaqla 
kral bir güllə ilə iki dovşan vurmaq niyyətində idi: birincisi, 
Hind okeanına olan çıxışı bilən şəxsin donanmanı Hindis-
tana aparması, ikincisi isə yol üstü Cənubi Amerikanın 
                                                     
 
  
                                                                            
                                                    35
müəyyən bir sahil zolağını yaxşı tanıyan bir dənizçinin 
köməyi ilə Braziliyanın kəşfini rəsmiləşdirmək üçün həmin 
sahillərə yan almaq.  
Belə bir tələskənlik nəyə lazım idi? İş ondadır ki, 1500-
cü ilin əvvəlindən ispan dəniz səyyahları Karib dənizi 
akvatoriyasından çıxaraq, cənubda yerləşən böyük materi-
kin ərazisinin tədqiqi ilə məşğul idilər. 
N. S. Konstantinova yazır ki, “...Pinsonun həmin il yan-
varın 20-də, Lepenin isə fevralın 16-da Braziliya sahillərinə 
yan alması xəbəri gəlib Portuqaliyaya çatdığından, həmin 
ekspedisiyaya əlavə tapşırıq da verilmişdi”.1  
İstərdim ki, tam da olmasa, biz Braziliya sahillərinə 
nəzərdə tutulan ekspedisiyaların marşrutunu müəyyənləş-
dirək. Paralelər və meridianlar diqqət mərkəzindədir. Ona 
görə ki, arxada Tordesilyas müqaviləsi qalmış və sərhədlər 
müəyyənləşdirilməliydi. 
Visente Yanyes Pinson: Xristofor Kolumbun birinci 
səyahəti zamanı böyük etimad qazanan Visente Yanyes 
Pinson (1460-1523) ispan krallığından patent alan kimi 
Yeni Dünya sahillərinə yola düşür və yanvarın 20-si 1500-
cü ildə Cənubi Amerikanın Müqəddəs Avqustin burnundan 
                                                 
    
1
 Константинова Н. С. Путешествие в прошлое. Навигационная 
ошибка или секретная миссия?// Латинская Америка, № 5, Москва, 
2000, С.8.) 
                                                     
 
  
                                                                            
                                                    36
bir qədər cənubda olan, 80 c. en dairəsində yerləşən əraziyə 
yan alır. Ondan sonra o, dərhal kursu şimal-qərbə tərəf 
döndərərək, indiki Qviananın ərazisinə kimi yol qət edir. 
Məhz həmin səyahət zamanı Pinson Amazonka çayının 
mənsəbini (sahildən 200 km. aralı olan dənizçilər okeanda, 
hətta 10-12 metr dərinliyə kimi, içməyə gərəkli olan şirin 
suyun olduğunu müəyyən edir və onu “Şirinsulu dəniz” 
adlandırırlar) kəşf edir.  
 
                      
                       Visente Yanyes Pinson (1460-1523) 
                                                     
 
  
                                                                            
                                                    37
Diyeqo Lepe: Diyeqo Lepe adlı başqa bir ispan səyyahı 
fevralın 16-sı 1500-cü ildə 100 c.en dairəsində naməlum 
torpağa yaxınlaşır və qeyd edir ki, burada torpaq cənub-
qərbə tərəf uzanır. Onda belə çıxır ki, rəsmi olaraq 
Braziliya sahillərinə ilk dəfə Pedru Kabral yox, elə Visente 
Pinsonla, Diyeqo Lepe yan alır və bu kəşf onların adı ilə 
bağlanmalıdır.  
Portuqal kralının İspanıyanın limanlarında, hətta kral 
sarayında da özünün cəsusları vardı və ispanlar hər hansı 
bir coğrafi kəşfi həyata keçirəndə, həmin cəsusların 
vasitəsilə o, məlumat alırdı. Eləcə də Pinsonun səyahəti 
başa çatan kimi, çevik şəkildə bu haqda I Manuelə xəbər 
verirlər. Bu yerdə kral tələsməyi vacib bilir.  
Papa VI Aleksandrın Tordesilyasdakı bullası nəinki 
portuqalların, o cümlədən, ispanların da baş ağrısına çevril-
mişdir. İş ondadır ki, ispanlar Karib dənizində mövcud olan 
Böyük və Kiçik Antil adalarının demarkasion xətdən hara-
da yerləşməsindən hali idilər. Lakin Kabralın ekspedisiyası-
na qədər onları, həmin xəttin Karib dənizinin cənubunda 
yerləşən tam tədqiq olunmayan torpaqların hansı hissəsin-
dən keçdiyi düşündürürdü. İndi sərbəst şəkildə 28-ci paral-
leldən aşağıda tədqiqat işləri aparmağa imkan yaranırdı. 
Vasko da Qama Hindistana şərq dəniz yolunu kəşf edib 
vətənə qayıdandan sonra ispan monarxları Kolumbun Vest-
                                                     
 
  
                                                                            
                                                    38
Hind adalarına olan inhisarını ləğv edərək, imkanlı şəxslərə 
həmin ərazilərə ekspedisiya göndərməsi üçün patent verir.  
Pedro Alonso Ninyo: İlkin icazə alanlardan biri Kolum-
bun Yeni Dünya sahillərinə təşkil etdiyi səyahətlərinin 
üçündə iştirak etmiş şturman Pedro Alonso (Peralonso) 
Ninyo idi və o, tərəddüd etmədən 1499-cu ilin iyun ayının 
əvvəlində, bir gəmidə Karib dənizinə yollanır. Tordesilyas 
müqaviləsinə hörmətlə yanaşan Ninyo Cənubi Amerikanın 
şimal sahillərini demarkasion xətdən qərb tərəfdə yerləşən 
hissəsinə ekspedisiya təşkil edir. Hər şeydən əvvəl o, müəy-
yən etmək istəyirdi ki, yeni kəşf olunan böyük torpağın 
ərazisi demarkasion xətdən neçə km. qərbə doğru uzanır və 
həmin sahil zolağı harada başa çatır?  
Alonso Oxeda: Ninyodan əvvəl həmin sahilləri tədqiq 
etmək üçün Kolumbun Yeni Dünya sahillərinə olan ikinci 
səyahətinin iştirakçısı Alonso Oxeda icazə alır və üç gəmi-
də birbaşa Karib dənizinin cənubunda yerləşən materikə 
tərəf üz tutur. İki gəmini ona florentsiyalı bankirlər verdik-
ləri üçün, guya Ameriqo Vespuççi də həmin ekspedisiyada 
iştirak edir. Bundan əlavə heyətə Kolumbun ikinci 
ekspedisiyasında iştirak etmiş Xuan de La Kosa və başqa 
tanınmış adamlar da dəvət olunur. Səyahətə mükəmməl 
hazırlaşan Oxeda yola düşməmişdən əvvəl Kolumbun ispan 
monarxlarına 1498-ci ildə göndərdiyi Pariya körfəzinin və 
                                                     
 
  
                                                                            
                                                    39
Mirvari sahilinin xəritəsi ilə tanış olur. Bu ondan xəbər 
verir ki, o, Yeni Dünya sahillərinə xüsusi missiya ilə 
yollanmışdı. Buna bariz nümunə ekspedisiya 18-i may 
1499-cu ildə Kadis limanını tərk edəndən bir neçə gün 
sonra o, yolda bir karavellanı saxlayıb, gəmi heyətinin 
əksər hissəsini özü ilə səyahətə getməsini razı salır.  
Ameriqo Vespuççi: İyunun sonunda dörd gəmi 60 və ya 
50 c.en dairəsində haradasa, 510 q. uzunluğunda yerləşən 
Oyapok buxtasında sahilə yaxınlaşır və orada iki yerə 
bölünürlər. Oxeda iki gəmidə qərb-şimali-qərb istiqaməti 
ilə yolunu davam etdirir, yerdə qalan gəmilərdə isə 
Vespuççi cənub-qərb istiqamətilə hərəkət edərək, iyulun 2-
də Visente Pinsondan qabaq, Atlantik okeanına tökülən iki 
böyük çayın – qərbdən Amazonka və cənubdan Para – 
mənsəbini görür. Onlar sahildən 45 km. aralı öz çəlləklərini 
okenda şirin su ilə doldururlar. Vespuççi 20 yoldaşı ilə 
birlikdə qayıqlarda 100 km. içəri daxil olur və oranın sıx 
meşəlikdən ibarət olduğunu görüb iki gündən sonra gəmi-
lərə qayıdır. İyulun 24-də onlar şərq, cənubi-şərq istiqa-
mətində yollarını davam etdirirlər, lakin əks tərəfdən gələn 
cərəyanın ucbatından 250 km-dən çox məsafə qət edə bil-
mirlər. Beləliklə, ispanlar Cənubi-Passat cərəyanının qolu 
olan, saatda 3 km. daşan Qviana cərəyanını aşkarlayırlar. 
                                                     
 
  
                                                                            
                                                    40
Bəzi alimlər qeyd edirlər ki, o, ya 10 30/ c.en dairəsi və 
450 q.uzunluğunda yerləşən Turiasu buxtasına, ya da ki, 20 
c.en dairəsi və 440 q.uzunluğunda yerləşən San-Markus 
buxtasına kimi 1200 km. məsafə qət edir və oradan şimal-
qərb istiqamətilə geri qayıdır. Trinidad adasında bir qədər 
istirahət edəndən sonra Vespuççi Kodera burnu yaxınlığın-
da Oxeda ilə birləşir və hər ikisi 1500-cü ilin iyun ayında 
İspaniyada peyda olurlar. 
                 
                                                
                  Ameriqo Vespuççi (1454-1512) 
                                                     
 
  
                                                                            
                                                    41
Dekabrın 1-i 1499-cu ildə Kolumbun Yeni Dünya 
sahillərinə təşkil etdiyi birinci səyahətin iştirakçısı Visente 
Yanyes Pinson öz nəslinin nümayəndələrinin puluna aldığı 
dörd gəmidə Palos limanını tərk edib, birbaşa Braziliya 
sahillərinə yollanır. Yaşıl Burun adalarından o, kursu 
cənub-qərb istiqamətinə götürüb, ispanlar arasında birinci 
olaraq ekvator xəttini keçir və iki həftəlik okean keçidindən 
sonra 26-sı yanvar 1500-cü ildə gözlənilmədən Braziliyanın 
San-Roka burnu (50 30/ c.en dairəsi) ilə rastlaşır. Tordesil-
yas müqaviləsinə zidd olaraq Pinson notariusla birlikdə 
sahilə çıxıb, orada taxtadan düzəldilmiş bir neçə xaçı 
torpağa sancır. O, bütün heyət qarşısında həmin ərazini 
ispan taxt-tacının mülkiyyəti elan edir.  
Bu kəşfdən sonra Pinson şimal-qərb istiqamətində 
yolunu davam etdirir və bir neçə gündən sonra sahili 
gözdən itirir. Dənizçilər okeandan su götürəndə görürlər ki, 
su şirindir və dərhal istiqaməti sahilə tərəf üz tuturlar. 
Yalnız 200 km. yol qət edəndən sonra Pinson sahil ilə 
üzləşir və Vespuççidən sonra Para çayının mənsəbini kəşf 
edən ikinci adam olur. Ekvator yaxınlığında yenə də 
Vespuççidən sonra o, dünyənın ən böyük çayının mənsə-
bini aşkarlayır və onu (okean sularının materikə yaxın olan 
hissədə şirin suya çevirdiyindən) Mar-Dulse (“Şirinsulu 
dəniz”) adlandırır. Pinson oradan şimal-qərb istiqamətində 
                                                     
 
  
                                                                            
                                                    42
üzərək Oxedadan sonra indiki Qviana sahillərinə çatır. Bu 
əraziyə qədər o, arakəsmələrlə 3000 km. şimal sahil 
zolağını tədqiq edir, o cümlədən, yeni materikin 1200 km. 
sahilini kəşf edir. Təcrübəli dənizçi həmin an anlayır ki, bu 
qədər sahil zolağı yalnız qitəyə məxsus ola bilər. Lakin 
həmin ərazini Asiya ilə səhv salır. Beləliklə, Pinson yolda 
iki gəmi itirməklə, yerdə qalan iki gəmidə 29-u sentyabr 
1500-cü ildə Palosa gəlir. 
Bartolome Roldan: Pinsonun Yeni Dünya sahillərinə 
yola düşməsindən təxminən iki həftə sonra, 1499-cu ilin 
dekabrın ortasında Diyeqo Lepe iki gəmidə Palos limanını 
tərk edir və təcrübəli naviqator Bartolome Roldanla birlikdə 
cənub-qərb istiqamətində hərəkət edərək, fevralın 12-də 50 
30/ c.en dairəsində Braziliya sahillərinə yan alırlar. Oradan 
cənub istiqamətində yolunu davam etdirməklə, Cənubi 
Amerikanın ən ucqar şərq nöqtəsi Sant-Auqustin (Kabu-
Branku burnu, 70 c.en dairəsi) burnuna çatırlar. Onlar daha 
200 km. cənuba doğru hərəkət edəndən sonra görürlər ki, 
buradan sahil cənub-qərbə uzanır. Məhz bundan sonra 
ispanlar geriyə qayıdıb, demək olar ki, Pinsonun marşru-
tunu təkrarlayırlar. Yolda onlar Amazonka çayına daxil 
olub 400 km-ə yaxın yuxarı qalxırlar və Roldan bütün 
bunları yeni tərtib etdiyi xəritəyə daxil edir.  
                                                     
 
  
                                                                            
                                                    43
Alonso Veles de Mendosa: 1500-cü ilin iyulun sonunda 
onlar İspaniyaya qayıdırlar, lakin çox çəkməmiş Roldanı 
Cənubi Amerika sahillərinə nəzərdə tutulan növbəti 
ekspedisiyaya dəvət edirlər. Həmin ekspedisiyanın rəhbəri 
cəngavər ordeninin komandoru, müflisləşmiş zadəgan 
Alonso Veles de Mendosa təyin edilir. O, avqustun sonun-
da iki gəmidə - “San-Kristobal” və “Müqəddəs ruh” (ikinci 
gəmini Luis və Anton Gerra qardaşları təşkil etmişdilər) – 
Seviliyanı tərk edir və noyabr ayında Braziliyanın Kabu-
Branku burnundan 30-35 km. şimalda sahilə yan alır. Bu 
məsələdə Roldan özünü əsl dənizçi və peşəkar şturman 
kimi göstərir.   
Onlar vaxt itirmədən cənub istiqamatində yollarını 
davam etdirir və bir qədər gedəndən sonra görürlər ki, sahil 
zolağı cənub-qərbə tərəf uzanır. Dekabrın 25-də Roldan 
“Marallar” çayının mənsəbinə çatır, çox güman ki, bu San-
Fransisku çayıdır, istirahət etmək üçün bir neçə gün orada 
qalırlar. Gəmilər cənub-qərb istiqamətində yollarını davam 
etdirir və materikin şimal-şərq çıxacağında yerləşən yeganə 
böyük körfəzə (Todeus-us-Santus, sadəcə Baiya), 1501-ci 
ilin yanvarın əvvəlində isə Jekitinonya (160 c.en dairəsi) 
çayının çatır. Məhz bundan sonra Alonso de Mendosa geri 
qayıtmağı qərara alır. 
                                                     
 
  
                                                                            
                                                    44
İspanlar bu ərazidə qiymətli daşlar tapa bilmədilər, lakin 
1000 km-ə yaxın sahil zolağını tədqiq edib, onu tərtib 
edilən xəritəyə qeydiyyata salırlar. Hər iki gəmi 1501-ci ilin 
ya may ayının sonunda, ya da iyun ayının əvvəlində 
Seviliyaya qayıdır. 
Məlumat üçün bildirməliyəm ki, Alonso de Mendosa-nın 
ekspedisiyasının nəticələri gizlin saxlanılmalı idi, ona görə 
ki, ispanlar portuqallara məxsus olan ərazidə tədqiqat işləri 
aparırdılar. Onlar hələ də Tordesilyas müqaviləsinin bəzi 
bəndlərinin üstündən xətt çəkmək ümidini itirmirdilər. 
Yalnız beş əsrdən sonra bəlli olur ki, Bartolome Roldanın 
iştirakı ilə belə bir ekspedisiya Kabraldan əvvəl Braziliya 
sahillərinə yan almış və həmin ərazinin konturlarını çəkmə-
yə müvəffəq olmuşdu. 
Xronologiyaları ardıcıllıqla göstərməkdə məqsədim odur 
ki, ispanların Braziliya sahillərinə göndərdikləri ekspedisi-
yalar planlı şəkildə təşkil olunur və əsas tapşırıq yalnız hə-
min sahil zolağının haraya uzanıb getdiyini müəyyənləşdir-
məkdən ibarət idi. Ona görə də həmin ekspedisiyaların 
əksəriyyəti məxfi şəkildə saxlanılaraq, marşrutları 
kodlaşdırılırdı. 
Bütün bu ekspedisiyaları Braziliya sahillərinə göndər-
məklə əslində, ispanların məqsəd-məramı başqa idi. Onlar 
dəqiq bilmək istəyirdilər, portuqalların rəsmi şəkildə özləri 
                                                     
 
  
                                                                            
                                                    45
üçün müəyyənləşdirdikləri demarkasion xəttin üzərində 
torpaq ərazisi var, ya yoxdur? Kəşfiyyat ekspedisiyaları 
həmin akvatoriyaya göndəriləndən sonra orada kifayət 
qədər quru ərazinin olduğu məlum olur və ondan sonra 
ispanlar başa düşürlər ki, portuqallar onları aldadıblar. 
Lakin aldatmanın miqyası dəqiq müəyyən olmadığından 
ispanlar elə bir ciddi etiraz bildirmədilər. Bunun üçün isə 
həmin ərazinin tədqiqi ilə məşğul olmaq lazım idi və bu 
səbəbdən ora məxfi və icazəli ekspedisiyalar göndərilməyə 
başlandı. 
Hazırda onları yalnız bircə şey maraqlandırırdı, Tordesil-
yas müqaviləsinə əsasən, portuqalların əldə etdikləri ərazi 
nə boydadır və hansı enliklərdə yerləşir? Meridian 
bölgüsünə görə sərhəd bəlli idi, lakin həmin sərhədin 
haraya qədər uzandığı ispanların maraq dairəsində idi.  
Pedro Alonso Ninyo demarkasion xəttdən qərb tərəfə 
çıxıb həmin ərazilərin tədqiqi ilə məşğul olur. Visente 
Pinson 80, Diyeqo Lepe 100, 50 30/, Bartolome Roldan 50 
30/, Alonso de Mendosa isə təxminən 70 c.en dairəsində 
sahilə çıxıb, oradan tədqiqat işlərinə başlamışdılar. Visente 
Pinson, Diyeqo Lepe, Pedro Alonso Ninyo, Alonso Oxeda 
sahilə yan alan kimi şimal-qərb, Bartolome Roldan, Alonso 
de Mendosa isə cənub-qərb istiqamətində Braziliya 
sahillərini tədqiq etmişdilər.  
                                                     
 
  
                                                                            
                                                    46
Visente Pinsonun ekspedisiyasında iştirak edən Ameriqo 
Vespuççi 50-60 c.en dairəsində Braziliya sahillərinə yan alır 
və oradan cənub istiqamətində hərəkət edir. Onun missi-
yasına Braziliyanın cənub sahillərinin hara kimi uzandığını 
müəyyənləşdirmək idi. Lakin o, da həmin missiyanın 
öhdəsindən gələ bilmir. Sanki onların hər birinə ayrı-
ayrılıqda xüsusi tapşırıq verilmişdi ki, oranın hər bir qarış 
torpağı ispanların diqqətindən yayınmasın.  
İspan monarxları bilmək istəyirdilər ki, Tordesilyas 
müqaviləsindən sonra Atlantik okeanının o biri tayındakı 
torpağın hansı irilikdə olan hissəsi portuqalların mülkiyyə-
tinə keçir. Parallellər arasındakı məsafə hesablananda 
onların həddindən artıq böyük əraziyə malik olduğu üzə 
çıxır. Deməli, belə çıxır ki, portuqal dəniz səyyahları heç 
bir əziyyət çəkmədən həddindən artıq böyük əraziyə sahib 
çıxmışdılar. Olmaya, Tordesilyas müqaviləsi zamanı özləri-
ni avam aparmağa çalışmış portuqallar ispanlara hiylə 
gəlmişdilər? Axı, onlar ikinci bölgü zamanı demarkasion 
xəttin birdən-birə 270 liq artırmağa müvəffəq olmuş və 
indiki Braziliya boyda iri bir ərazini ispanların əlindən ala 
bilmişdilər.  
Tordesilyas müqaviləsinə əsasən, artıq Braziliya portu-
qallara məxsus olduğundan, sadəcə olaraq, bunu rəsmiləş-
dirmək lazım idi. Həmin kəşf rəsmiləşdiriləndən sonra 
                                                     
 
  
                                                                            
                                                    47
həmin ərazini tədqiq etmək üçün tədqiqat ekspedisiyasının 
göndərilməsi planlaşdırılırdı. Bu işi yerinə yetirmək üçün 
krala bir neçə namizəd təqdim olunmuşdu, lakin o, Qonsalu 
Kuelyunun üzərində dayandı. Çox maraqlıdır ki, həmin 
səyahət tədqiqat baxımdan mühüm əhəmiyət kəsb etsə, 
həmin ekspedisiyaya başçılıq etmiş rəisin adı bir neçə əsr 
məxfi saxlanmışdı. Öz avantürası ilə bütün həmkarlarını 
geridə qoyan Ameriqo Vespuççi həmin səyahəti öz adı ilə 
bağlamışdı. Guya o, 1501-1502-ci illərdə həmin 
ekspedisiyaya rəhbərlik etmişdi. Lakin gec olsa da həqiqət 
üzə çıxır, ədalət isə bərpa olunur.  
1501-ci ildə Portuqaliya sahillərini tərk edən Qonsalu 
Kuelyunu uzun müddət Vespuççinin köməkçisi kimi 
qələmə verirdilər. Bir çox mənbələrdə Vespuççinin guya 
Alonso Oxedanın ekspedisiyasında Cənubi Amerikanın 
şimal sahillərini tədqiq etdiyi göstərilir. Əlbəttə ki, bu 
yalandır. Çünki o, ilk dəfə bu materikin sahillərinə elə 
Kuelyunun səyahəti zamanı gəlibdir. Əslində Vespuççi 
Braziliya sahillərinə nəzərdə tutulan Kuelyunun ekspedisi-
yasına qeyri-rəsmi naviqator kimi təhkim olunmuş və 
tədqiqat zamanı orada gördüyü hər bir şeyi qələmə almalı 
idi. Həqiqətən də həmin yazılar, XVI əsrin əvvəlində 
“Santa-Krus” və ya “Tutuquşular ölkəsi” adı altında 
Braziliyanın sahil zolağı - çaylar, buxta, körfəzlər göstəri-
                                                     
 
  
                                                                            
                                                    48
lən tərtib edilmiş bir neçə xəritə ilə gəlib bizim günlərə 
çatıbdır. Maraqlıdır ki, həmin xəritələr başqa-başqa məkan-
larda tapılmışdır. Görünür, həmin materialların surətləri 
çoxaldılaraq, naməlum insanlar arasında yayılaraq, salamat 
şəkildə indiki zamanda tədqiqat obyektinə çevrilibdir. 
Beləliklə, 10-u may 1501-ci ildə kapitan-general 
Qonsalu Kuelyu üç gəmidə Lissabonu tərk edir və iyunun 
1-də Yaşıl Burun adalarında vətənə qayıdan Kabralın 
ekspedisiyası ilə rastlaşır. Onun missiyası da demək olar ki, 
yarımməxfi sayılırdı. Lakin buna baxmayaraq o, Kabralın 
Braziliya sahillərindəki səyahəti barəsində bəzi məlumatları 
əldə edir və başa düşür ki, Atlantikanın qərbində yerləşən 
əraziyə getmək nəinki Hindistana, hətta Afrikanın cənubu-
na olan marşrutdan da asandır.  
11 gün ərzində Bijaqoş arxipelaqında şirin su ehtiyatı 
əldə edən kimi, onlar beş həftəlik okean keçidindən sonra 
qayalıqlarla əhatə olunmuş Fernandu-di-Noronya adası ilə, 
avqustun 17-də isə materikin sahili ilə üzləşirlər. Elə birinci 
burunda portuqallar demək olar ki, istirahət etmədən bir 
həftə qalır və yollarını davam etdirirlər. Qəribə olsa da, 
yerli əhali ilə ticarət əlaqəsi qurmaq üçün sahilə iki dənizçi 
çıxır və geri qayıtmırlar. Buna görə Vespuççi hinduları 
cəzalandırmaq təklifi versə də, Kuelyu iğtişaş yaratmadan 
cənub istiqamətində buradan uzaqlaşır. Sahil zolağının 
                                                     
 
  
                                                                            
                                                    49
tədqiqi xüsusi əhəmiyyət kəsb etdiyindən, hər bir məntəqə 
dəqiqliklə qeydiyyata alınırdı. Bu isə hər məntəqəyə 
müqəddəslərin adı verilməklə həyata keçirilirdi. Məhz 
həmin adlardan bilmək olur ki, onlar ilk dəfə şimalda hansı 
məntəqədə olublar. 
Dənizçilər yanvarın 6-da Anqra-dus Reys buxtasına, 16 
gündən sonra San-Visenti adasına (240 c.en dairəsi), 
yanvarın sonunda isə Kananea çayının (250 c.en dairəsi və 
480 q. uzunluğu) mənsəbinə çatır. Məhz burada Kuelyu 
tədqiqat işlərini başa çatdırıb vətənə qayıtmağı qərara alır. 
Ferdinand di Noronyanın səlahiyyətli nümayədəsi olan 
gəminin biri donanmadan ayrılıb 24-ü iyun 1502-ci ildə 
Lissabona gəlir. 
Bu səyahətin xronologiyasına nəzər yetirəndə Vespuç-
çinin çoxsaylı fantaziyası ilə üzləşirsən. Onun məlumatına 
əsasən, yerdə qalan iki gəmi fevralın 13-də Braziliya 
sahillərindən aralanaraq cənub istiqamətində səyahəti 
davam etdirir və təxminən 3000 km. məsafəni arxada 
qoyaraq aprelin 3-də 520 c. en dairəsində yeni bir torpaqla 
üzləşirlər. İ. P. Magidoviç və V. İ. Magidoviçə görə çox 
güman ki, bu 200 c.en dairəsində və 300 q. uzunluğunda 
yerləşən Trindadi adasıdır. Burada dənizçilər evə qayıtmaq 
üçün kapitan-generalı razı salırlar və onlar mayın 10-da 
Syerra-Leone sahillərinə çatır. Kuelyu orada yararsız hala 
                                                     
 
  
                                                                            
                                                    50
düşmüş bir gəmini yandırıb yolunu davam etdirir və 6-sı 
sentyabr 1502-ci ildə Lissabonda lövbər atır. 1 
Ekspedisiya axtarışlar zamanı qızıl və gümüş baxımdan 
kralın ümidlərini puç etsə də, amma böyük coğrafi 
nailiyyətlərə imza atmışdır. 50 30/ c.en dairəsindən 250 c.en 
dairəsinə kimi, San-Roka burnundan Kananea çayının 
mənsəbinə kimi 3000 km-lik sahil zolağını, o cümlədən, 
Veles de Mendosadan sonra 50 30/ c.en dairəsindən 160 c.en 
dairəsinə kimi, 1000 km-lik məsafəni təkrarən tədqiq 
edərək, yeni xəritəyə daxil etmişdi. 
Təxminən 450 il həmin ekspedisiyanın nailiyyəti gizlin 
saxlanılsa da, bu işdə Vespuççinin rolu danılmazdır. Ona 
görə ki, bu səyahət barəsində o, qeydlər aparan zaman 
paxllıqdanmı deyim, yoxsa əldə olan şöhrəti öz adına 
yazdırmaqdanmı, bir dəfə də olsun Kuelyunun adını çəkmir 
və bütün missiyanın nailiyyətlərini həyasızcasına mənimsə-
yir. Yalnız XX əsrin 60-cı illərin sonunda İtaliyanın Fano 
şəhərində fəaliyyət göstərən kitabxanada, 1504-1505-ci 
illər tarixi ilə göstərilən köhnə bir xəritə tapılır. Həmin 
xəritədə Braziliya “Qonsalu Kuelyunun torpağı” adlanır. 
Məhz ondan sonra Kuelyunun Braziliyanın tədqiqində 
müstəsna rol oynaması önə çəkilir. 
                                                 
        1
 И. П. Магидович, В. И. Магидович. Очерки по истории географи-
ческих открытий, II том. Москва, “Просвещение”. 1982. стр.59 
                                                     
 
  
                                                                            
                                                    51
Portuqalların əsl məqsəd-məramını, Kabralın buraya 
təsadüf nəticəsində gəlib çıxdığını və Kabraldan əvvəl bu 
materikdə hər hansı bir səyyahın olub-olmadığını 
müəyyənləşdirmək üçün Kuelyunun sahilə yaxınlaşdığı 
coğrafi məntəqələrini nəzərdən keçirmək lazımdır. 
Ekspedisiyanın avqustun 17-də sahilə toxunduğu ən 
şimal nöqtə 50 30/c. en dairəsindəki San-Roka burnudur. 
Həmin burun bir il bundan əvvəl hələ Pinson və Lepe 
tərəfindən kəşf edilmişdi. İspanların bu ərazilərdə keçir-
dikləri tədqiqat işlərini heçə endirmək üçün portuqallar bu 
ərazidə fəaliyyət göstərməliydilər. Ona görə ki, sonradan bu 
ərazilər əldən çıxa bilərdi. Ən əsas portuqallar sənədlə 
sübut etməliydilər ki, Pinson ilə Lepenin gəmiləri 
demarkasion xətdən xeyli şərqdə Braziliya sahillərinə yan 
almış və bununla da onların fəaliyyətinin nəticələri heçə 
endirilməliydi. Yəni, portuqallar yuridik sənədə əsaslana-
raq ispanların fəaliyyətinə bu ərazilərdə son qoymalı idilər.  
Bəzi mənbələrdə göstərilir ki, Kuelyu Kabralın Braziliya 
sahillərinə hansı enlikdə yan almasından xəbərsiz idi. Lakin 
bu inandırıcı görünmür. Ona görə ki, Kabral Braziliya 
sahilləri ilə üzləşəndən sonra, “kəşflə” bağlı xəbəri krala 
çatdırmaq üçün Qaspar de Lemuşu mayın 1-də Lissabona 
göndərir. Məhz bunu əsas tutaraq, Qaspar de Lemuşun 
Lissabonda Kuelyu ilə görüşüb Braziliya barəsində məlu-
                                                     
 
  
                                                                            
                                                    52
mat toplamasını bildirmək olar. Deməli, Kuelyu Kabralın 
160 30/ (indiki Portu-Sequru) sahilə yan almasından 
məlumatlı idi.  
İspanların əziyyətini yerə vuran Kuelyu həmin nöqtədən 
cənuba doğru üzür və avqustun 28-də Sant-Auqustin 
(Kabu-Branku) burnuna çatır. Ondan bir az cənubda 
mülayim hindu tayfası ilə rastlaşır və onlardan üç qadın 
könüllü olaraq gəlmələrlə Portuqaliyaya getməyə razılıq 
bildirirlər. Burada dənizçilər bir ay qalır və Borborema 
dağlarından daşan xırda çaylar olan San-Migel (29 
sentyabr), San-Jeronimu (30 sentyabr), oktyabrın 4-də isə 
100 30/ c. en dairəsində yerləşən hamısından böyük çay olan 
San-Fransiskunun mənsəblərinin yanından ötür. Noyabrın 
1-də ekspedisiya vacib olan 130 c. en dairəsində yerləşən 
Todeus-us-Santus buxtasına yan alır. Bu ətraf ərazidə olan 
ən böyük körfəzin sahili idi, sonralar onu sadəcə Baiya 
(“Buxta”) adlandırırlar. Portu-Sequruda onlar Kabralın il 
yarım əvvəl qoyduğu iki yunqanı götürürlər. Bu bir daha 
hinduların sülhsevərliyindən xəbər verirdi. Yollarını davam 
etdirən portuqallar dekabrın 13-də Santa-Lusiya (çox 
güman ki, Dosi çayıdır) çayının mənsəbini arxada qoyur, 
dekabrın 21-də San-Tome burnunu (220 c.en dairəsi) keçib 
birbaşa qərbə tərəf üz tutur və yanvarın 1-də heyranedici 
Quanabara buxtasına çatırlar. Onlar buranı (230 c.en dairəsi) 
                                                     
 
  
                                                                            
                                                    53
çayın mənsəbi ilə səhv salaraq, həmin yeri “Yanvar çayı” 
– Rio-de-Janeyro adlandırırlar. 
Ən maraqlısı odur ki, Braziliya sahillərinə üzən 
ekspedisiya iştirakçıları rəsmi olaraq, həmin sahilləri tədqiq 
etməkdən ötrü yollansa da, el gözünə onlara daha vacib 
tapşırıq verilmişdi. Həmin tapşırığa əsasən, Kuelyu Kabra-
lın “kəşf” etdiyi ərazinin Tordesilyas müqaviləsi zamanı 
müəyyən edilmiş demarkasion xətdən neçə dərəcə qərbdə 
və ya şərqdə yerləşdiyini təyin etməliydi. Guya əvvəlki 
ekspedisiya sahilə çıxdığı ərazinin uzunluq koordinatlarını 
təyin edə bilməmişdi. Portuqallar Tordesilyasda yürütdük-
ləri yalana doğru don geydirmək üçün belə edirdilər.   
Beləliklə, Kuelyunun üç karavellası sahilə yan aldığı 
nöqtədən 500 km. aşağı düşərək, 1502-ci ilin birinci 
günündə böyük bir çayın mənsəbinə çatır (indiki Rio-de-
Janeyro şəhərinin ərazisi).  
Elə ikinci ekspedisiya vaxtı (1503-1504) Vespuççi 
Kuelyu ilə birlikdə həmin sahillərə üzmüş və bu səyahət 
zamanı bir çox hadisələri qələmə alıb, həmin qeydləri bir 
neçə dəfə Avropada çap etdirmişdi. Qeyd etmək istəyirəm 
ki, həmin səyahət az qala faciə ilə nəticələnəcəkdi.  
 
 
  
                                                     
 
  
                                                                            
                                                    54
          Martin Behaymın göstərdiyi xidmətlər və  
                    Braziliya ilə bağlı olan suallara  
                          aydınlıq gətirilməsi 
 
Portuqallar isə Braziliyanı kəşf edən ilk səyyah kimi 
həmin adların, yəni Pinsonun və Lepenin üstündən xətt 
çəkərək bildirirlər ki, portuqal dənizçisi Duarti Paşeku 
Pireyra və Portuqaliyanın xidmətində olan alman alimi 
Martin Behaym 1490-1495-ci illər arasında həmin ərazidə 
olublar, lakin başqalarını cəlb etməmək üçün, dövlət sirri 
kimi həmin kəşfi məxfi saxlayıblar. Bu barədə ortaya 
arqumentlər çox qoyulsa da, lakin bunu sübut etmək hələ 
də mümkün olmayıbdır. Daha doğrusu bu inandırıcı görün-
mür. Ona görə ki, alman coğrafiyaçünası o qədər də 
tanınmış dəniz səyyahı sayılmırdı ki, portuqallar onu belə 
bir həm məsuliyyətli, həm də dövlət əhəmiyyətli səyahətə 
yollasınlar.            
Bir çox alimlər qeyd edirlər ki, alman coğrafiyaşünası 
Martin Behaym (1459-1507) məxfi ekspedisiyaların birində 
Cənubi Amerika sahillərinə üzübdür. Bu bir qədər qeyri-
ciddi iddia sayılır, ona görə ki, Behaym öz zamanında 
fəaliyyət göstərən alim həmkarları arasında necə zəif idisə, 
eləcə də dənizçilik işlərində həddindən artıq peşəkar 
naviqator sayılmırdı.  
                                                     
 
  
                                                                            
                                                    55
           
                   Martin Behaym (1459-1507)                               
 
Həmin dövrdə Afrikanın sahillərini tədqiq edən portu-
qallar özləri güclü dənizçilik, kapitan, losman, şturman və 
naviqatorlarlar kimi şahzadə Enrikenin Saqriş şəhərində 
yaratdığı naviqasiya məktəbinin ustadları idilər. Bəzi 
mənbələrdə göstərilir ki, Behaym XV əsrin 90-cı illərinin 
ortalarında gedib Azör adalarında məskunlaşır və indiyənə 
kimi dəqiq bilinmir o, orada hansı işlərlə məşğul olubdur. 
Lakin bir neçə tarixçinin fikrincə, alman alimi orada məxfi 
sayılan portuqal ekspedisiyalarında Atlantik okeanının qərb 
sahillərinə səyahət etmiş və çox güman ki, o, həm Şimali, 
                                                     
 
  
                                                                            
                                                    56
həm də Cənubi Amerika materiklərinin sahillərinə yan 
almışdır.  
Tarixçilər bunu onunla əsaslandırırlar ki, əgər Behaym 
Qərbi Atlantikada üzübdürsə, deməli o, mütləq hər iki 
materikin sahillərinə gedib çıxa bilərdi. Belə bir inandırıcı 
olmayan əsaslara istinad edərək, onun hələ 1498-ci ilə qə-
dər Amerika sahillərini Florida yarımadasından Braziliyaya 
kimi əraziləri yaxşı tanıması fərziyyəsini irəli sürürlər. 
Portuqal gəmilərinin anonim kapitanları ilə birlikdə 
Behaym Cənubi Amerikanın kəşfini həyata keçirmiş və 
gələcəkdə Braziliyanın kəşf edilməsində Kabrala lazımi 
məlumatlar vermişdi.1 
Əgər, Martin Behaym heç olmasa bir dəfə Cənubi 
Amerika sahillərində və ya ona yaxın olan adalara gedib 
çıxsaydı, onda o, mütləq 1492-ci ildə Nürnberq şəhərində 
tərtib etdiyi, bizə gəlib çatmış ən qocaman qlobusunda 
həmin əraziləri qeyd edərdi. Bundan əlavə o, səyahətlər-dən 
əl çəkəndən sonra yəni, heç kimdən asılılığı olmadığı bir 
vaxtda, həmin torpaqlar barəsində xüsusi qeydlər verərdi. 
Qeydlərdən isə öncə bir çox dənizçiləri hava-su kimi 
maraqlandıran Yeni Dünya sahillərinin konturları çəkilmiş 
xəritələr tərtib edə bilərdi.  
                                                 
    1 Хенинг Р. Неведомые земли. Пер. с нем. М., 1963, т. IV, гл. 198. 
                                                     
 
  
                                                                            
                                                    57
       
             Martin Behaymın düzəltdiyi qlobus 
                            Nürnberq (1492)  
 
Behaym yaxşı bilirdi ki, həmin dövrdə naməlum və 
yenicə kəşf edilmiş torpaqların xəritələri ən baha qiymətə 
satılan sənəd sayılırdı.  
“Alimin qlobusunda atlantikanın o biri tayındakı Cənub 
materiki barəsində heç bir əsər əlamət yoxdur”.1 Bununla 
da deməliyik ki, tarixi sənədlər olmadığı üçün, XV əsrin 
                                                 
             1 
Дитмар А. Б. От Птолемея до Колумба. М., 1989, С. 230. 
                                                     
 
  
                                                                            
                                                    58
90-cı illərində Behaymın Amerikaya gedib çıxması sübuta 
yetirilmir.  
 
      
          Martin Behaymın düzəltdiyi qlobusun açılmış maketi 
                                                     
 
  
                                                                            
                                                    59
Bəzi alimlər iddia edirlər ki, hələ şahzadə Enrike 
(Henrix) Dəniz Səyyahının sağlığında 1440-cı illərdə tərtib 
olunan qədim dənizçi xəritələrində dolayısı yolla, portuqal 
gəmilərindən biri, Braziliyanın indiki Pernambuku ştatının 
ərazisinə yan alması göstərilirdi. Təəssüflər olsun ki, həmin 
sensassion faktı təsdiqləməkdən ötrü sənədlər qalmayıbdır. 
Səbəb isə odur ki, həmin dövrdə Lissabonda təşkil olunan 
dənizçi ekspedisiyaları barəsindəki məlumatlar məxfi şəkil-
də kodlaşdırılırdı. Çünki Avropanın güçlü dəniz dövləti 
sayılan Venetsiya, Araqon kimi krallıqlar Atlantik okeanı-
nın sahillərində yerləşən naməlum əraziləri kəşf etmək 
üçün ekspedisiyalar təşkil edirdi və bu sahədə Portuqaliya 
ilə rəqabət aparırdı. 
Portuqallar isə məxfi şəkildə həyata keçirdikləri kəşfləri 
rəsmiləşdirməkdən ötrü, Vatikanda əyləşən pontifiklərin 
bullalarını əldə edirdilər. Bir çox mütəxəssislər bildirirlər 
ki, onlar bu məsələdə rüşvətdən istifadə edərək, öz 
rəqiblərini Atlantikaya çıxmağa maneəçilik törədirdilər.  
Andrea Bianko yaxşı oxunmayan əfsanə yazılmış və iri 
torpaq ərazisi göstərilmiş bir xəritə tərtib edir. Yul Oldemin 
(1894) fikrincə, portuqallar Braziliyanı hələ 1448-ci ilə 
qədər kəşf ediblər. O, əfsanəni oxuyan zaman “hansısa bir 
adanın 1500 mil qərbdə yerləşdiyi” kimi başa düşür. 
                                                     
 
  
                                                                            
                                                    60
Oldem elə zənn edir ki, söhbət Yaşıl Burun adalarından 
1520 mil qərbdə yerləşən Braziliyadan gedir. 
Bu məsələyə dair Oldemin baxışlarını portuqal alimi 
Batalya-Reyş fəal müdafiə edir, lakin bu fikir ictimaiyyət 
arasında geniş  əks-səda doğurmadı.1  
Reallıq baxımından bu da qeyri-ciddi iddia sayılır. Ona 
görə ki, portuqal dəniz səyyahları gedib Braziliya sahillə-
rinə çıxsaydılar, elə həmin tarixdən kəşf olunan torpaq 
ərazisini özününküləşdirərdilər. Həmin faktı gizlətməyin 
heç bir əsası yox idi. Ortaya səbəb qoysalar ki, Portuqaliya 
qonşu dövlətlərdən çəkinirdi, bu real fikir sayılmır. Çünki 
həmin dövrdə Kastiliyanın başı Rekonkistaya qarışmış, 
Venetsiya Aralıq dənizində hegemonluq etmək üçün Genu-
ya və ərəb dəniz quldurları ilə münaqişə aparmış, Osmanlı 
Türkiyəsi Bizans ilə qarşıdurmada, Fransayla İngiltərə bir-
biriləri ilə 100 ildən artıq idi ki, müharibə edirdilər. Onda 
Portuqaliya kimdən ehtiyat edirdi? Heç kimdən! Sadəcə, 
Yula Oldemin fikirinə zidd olaraq portuqal dəniz səyyahları 
nə Braziliya, nə də ki, ona yaxın olan sahillərə gedib 
çıxmayıblar. Lakin bu o demək deyil ki, onlar passivlik 
edərək Atlantik okeanında ekspedisiyalar təşkil etməyiblər. 
                                                 
1
 Дж. Бейкер. История географических открытий и исследований. 
Перевод с англ. под редакцией и с предисловием Магидовича И. П.  
М., «Издательство иностранной литературы». 1950. стр. 44. 
                                                     
 
  
                                                                            
                                                    61
Dəniz ekspansiyaları ilə məşğul olan portuqallar 
təxminən 45 il ərzində Pireney yarımadasına və Afrikanın 
şimal-qərb sahillərinə yaxın olan bütün adaları kəşf edib, 
onları Portuqal krallığının ərazisinə daxil etdilər. 1419-cu 
ildə Bohador burnuna yollanan iki portuqal zadəganı Juan 
Qonsalviş Zarku və Triştan Vaş Teyşeyranın gəmiləri 
fırtına zamanı qərb istiqamətində qat-qat uzağa atılır və 
nəticədə onlar sıx meşə ilə örtülmüş ada ilə rastlaşırlar. 
Onlar Madeyra adasının kəşfinin təməlini qoyurlar. 
Qonsalu Velyu Kabralın başçılığı altında Portuqal kralı I 
Juanın oğlu şahzadə Enrike Dənizsəyyahının (1394-1460) 
tapşırığına əsasən, Portuqaliyadan qərb istiqamətinə 
göndərilən ekspedisiya ilə 1427-1432-ci illərdə Azör 
adalarını kəşf edir. 1456-cı ildə isə venetsiyalı Alvize 
(Luici) da Kadamosto və genuyalı Antonio Uzodimare 
Kobo Verde (Yaşıl Burun) adalarını aşkarlayırlar. 
Ümumiyyətlə, portuqal dəniz səyyahları – Jal İoniş 
(1435-ci il), Afonso Qonsalviş Baldaya (1436), Antan Qon-
salviş və Nunu Triştan (1441), Lansaroti Pisanya (1444-
1445), Diniş Diaş (1445), Alvaru Fernandiş (1446), Ayriş 
Tinoku (1447), Dioqu Qomiş (1456), Alvize da Kadamosto 
və Antonio Uzodimare (1456), genuyalı Antonio Noli 
(1460), Dioqu Afonso (1462), Peru di Sintra (1461-1462), 
Fernan Qomiş (1469), Sueyru da Koşta (1470), Juan di 
                                                     
 
  
                                                                            
                                                    62
Santaren və Peru di İşkular (1471), Ruy di Sikeyra (1472), 
Fernan de Po (1472), Dioqu Azanbuj (1481), Dioqu Kan 
(1482-1484 və 1485-1487), Bartolomeu Diaş (1487-1488) - 
ara vermədən Afrikanın şimaldan tutmuş cənub nöqtəsinə 
kimi bütün qərb sahilini kəşf edərək, sonrakı dəniz səyahət-
ləri üçün hazırlıq işlərini görməyə başladılar. 
Beləliklə, portuqallar 1425-ci ildən Madeyrada, 1432-ci 
ildən Azör adalarında məskunlaşır, 1460-cı ildə isə Yaşıl 
Burun adalarını ələ keçirir. Dioqu Qomeş 1456-cı ildə 180 
funtluq qızıl qumla Qambiyadan Lissabona gəlir. O, həmin 
qızılı yerli əhalidən adi şüşədən düzəldilmiş bəzəklərlə 
dəyişir. Bu xəbər tezliklə, Kastiliyaya çatır, lakin daxildə 
gedən Rekonkista, onu Atlantik okeanında sərbəst fəaliyyət 
göstərməyə imkan vermir. Bundan istifadə edən Portuqa-
liya atlantikadakı təsirini daha gücləndirir. 
Atlantikada ekspansiyanı görən başqa dövlətlərin dəniz-
çiləri öz bəxtlərini sınamaq üçün Portuqaliyaya üz tuturlar. 
Bu səbəbdən italyan, katalon və andaluz dənizçiləri portu-
qal dəniz donanmasında işlə təmin olunur və bununla da 
uzaq ölkələrə olan səyahətlərdə iştirak edirlər.  
1448-ci ilə qədər portuqal dəniz səyyahları Jal İoniş, 
Afonso Qonsalviş Baldaya, Antan Qonsalviş, Nunu Triştan, 
Lansaroti Pisanya, Diniş Diaş, Alvaru Fernandiş və Ayriş 
Tinokunun ekspedisiyaları yalnız Afrikanın şimal-qərb 
                                                     
 
  
                                                                            
                                                    63
sahillərini tədqiq etməklə məşğul olublar və onlar azacıq da 
olsun qitənin sahillərindən kənara aralanmayıblar.  
Okeana çıxıb naməlum torpaqları kəşf etmək üçün 
coğrafiyaşünasların, xəritəşünasların, riyaziyyatçıların, 
astronomların, naviqatorların, iqlimşünasların elmi nəzəriy-
yələrinə böyük ehtiyac duyulurdu. Ona görə də onların hər 
hansı bir elmi işi, həmişə səyahəti təşkil edənlərin və 
səyahətə çıxanların marağında olubdur.  
 
             
             Paolo del Pottso Toskanelli (1397-1482) 
                                                     
 
  
                                                                            
                                                    64
XV əsrdə yaşayıb fəaliyyət göstərmiş astronomiya, tibb, 
coğrafiya, riyaziyyat sahəsində məşhur olan florentsiyalı 
alim Paolo del Pottso Toskanelli (1397-1482) nəinki 
Apennin yarımadasında yerləşən krallıqlarda, hətta bütün 
Avropada alimlər arasında nüfuz sahibi sayılırdı.  
Ona şöhrət gətirən II əsrdə yaşamış yunan alimi Klavdi 
Ptolemeyin “Coğrafiya” əsərinin latın dilinə tərcümə 
edilməsidir, bütün Avropada tanıtdıran isə 1474-cü ildə ildə 
tərtib etdiyi məşhur dünya xəritəsidir. Paolo Toskanelli 
Portuqal kralı V Alfonsa Yerin kürə şəkildə olmasını və 
Hindistana qərb yolu ilə getməyin mümkünlüyünü bildirir: 
“Mən bilirəm ki, Yer kürə şəklində olan halda bu yolun 
mövcudluğu təsdiq oluna bilər. Lakin buna baxmayaraq 
işinizi yüngülləşdirməkdən ötrü mənim tərəfimdən tərtib 
olunan xəritəni sizə göndərirəm. Həmin xəritədə qərb 
istiqamətində üzməyin marşrutu, istədiyiniz adalar və 
sahillər göstərilib, hansı yerə gedəcəyiniz də qeyd edilibdir. 
Ekvatordan və qütbdən də nə qədər aralı üzəcəyiniz 
göstərilibdir. Təəccüblənməyin ki, ədviyyatların harada 
bitməsini və daş-qaşların olduğu ölkələri mən qərbdə 
göstərirəm, halbuki hamı həmin yerləri şərq deyə 
adlandırırlar. Əgər quru torpaqla getsələr, onda dediyim 
yerə şərq istiqamətində çatmaq olar...”  
                                                     
 
  
                                                                            
                                                    65
    
Paolo Toskanellinin 1474-cü ildə tərtib etdiyi dünya   
                     xəritəsi (rekonstruksiya)  
                                                     
 
  
                                                                            
                                                    66
Katolik kilsənin qəzəbindən çəkinməyən alim Yerin kürə 
şəklində olması ideyasını Ptolemeyin elmi nəzəriyyələrinə 
və xüsusən də “Almagest” əsərinə (Ptolemey “Almagest” 
əsərində Yerin sferik olmasını göstərmişdir) əsasən 
müdafiə edirdi. Bəzi alimlər isə qeyd edirdilər ki, Hindis-
tana qərb istiqamətində gedəndə yolda bir və ya bir neçə 
materiklə üzləşmək olar. 
Bu məsələyə xüsusi diqqət yetirmək lazımdır. İlk 
növbədə bilmək lazımdır ki, kral V Alfons alimin təqdim 
etdiyi ideyaya necə reaksiya verdi? Məlumdur ki, belə bir 
ciddi layihələr və ya ideyalar ortaya çıxanda, bunu riyaziy-
yatçı, kosmoqraf, coğrafiyaşünas və astronomların fəaliyyət 
göstərdikləri “Riyaziyyatçılar Xuntası”nda müzakirə 
olunaraq, həmin sənədin nə dərəcədə əhəmiyyətli olduğunu 
üzə çıxarırdılar. Necə ki, bir neçə ildən sonra X. Kolumb öz 
layihəsini portuqal kralı II Juana təqdim edəndə, həmin 
layihə “Riyaziyyatçılar Xuntası”na verilmiş və oradan, 
mənfi cavab almışdı. Məhz həmin cavabdan sonra Atlantik 
okeanın qərb hissəsinə ekspedisiya təşkil etmək üçün ona 
gəmilər verilməmişdi. 
Toskanellidən 10 il sonra, daha dəqiq 1484-cü ildə 
həqiqətən də buna azacıq oxşar layihəni Kolumb portuqal 
kralı II Juana təqdim edir. Hindistana qərb yolu ilə 
getməyin mümkün olduğunu qeyd edən genuyalının fikri 
                                                     
 
  
                                                                            
                                                    67
sadə idi. Yerin kürə şəkilində olması və bu kürənin böyük 
hissəsinin quru torpaq – Avropa, Afrika və Asiya qitələri 
ilə üstünlük təşkil edir. Bunu nəzərə alanda Avropanın qərb 
sahili ilə Asiyanın şərq sahilləri arasındakı məsafə xeyli 
qısadır; yəni, qısa müddət ərzində Atlantik okeanını qərb 
yolu ilə üzməklə gedib Hindistana, Çinə və Yaponiyaya 
çıxmaq olar. Bu cür təsəvvür Kolumbun yaşadığı dövrdəki 
coğrafiyaşünasların təsəvvürlərinə uyğun gəlirdi. 
Paolo Toskanellidən əvvəl belə bir səyahətin reallığı 
barəsindəki fikri Aristotel, Böyük Pliniy, Strabon və 
Plutarx kimi dahilər bölüşdürürdülər. Orta əsrlərdə isə 
Vahid okean nəzəriyyəsini kilsə də qəbul etmişdi. Bu cür 
nəzəriyyəni İslam dünyası, o cümlədən, onun məşhur 
coğrafiyaşünasları əl-Məsudi, əl-Biruni, İdrisi bölüşdürür-
dülər. 
Atlantik okeanında yeni əraziləri mənimsəyən Portu-
qaliya gələcəkdə güçlü olan qonşusu ilə münaqişə yaran-
masın deyə, İspan krallığı ilə müqavilə imzalamağı qərara 
alır. Roma papasının iştirakı ilə rəsmi müqavilə olmasa, 
İspaniya heç bir şeyə məhəl qoymadan Portuqaliyanın 
Atlantik okeanındakı ekspedisiyalarının sərbəst fəaliyyətinə 
maneəçilik törədər və kəşf edilmiş torpaqlara qarşı ərazi 
iddiası qaldıra bilərdi. Onlar 1479-cu ildə rəsmi Madridlə 
Alkasovasda müqavilə bağlayırlar. Həmin müqaviləyə 
                                                     
 
  
                                                                            
                                                    68
əsasən, Cənubi Atlantika portuqalların nəzarəti altına keçir, 
ispanlar isə yalnız Kanar adalarında öz hegemonluqlarını 
saxladılar. 21 iyun 1481-ci ildə Roma papasının “Aeterna 
Regis” bullasına əsasən, İspan kralları Ferdinand Araqonlu 
və İzabella Kastiliyalı Portuqaliyanın xeyrinə Kanar 
adalarından cənubda yerləşən bütün məlum olan və məlum 
olmayan torpaqlardan imtina edirdilər. Yəni, ispan gəmiləri 
kəşfiyyat işləri ilə bağlı Şimal yarımkürəsinin 28-ci 
paralelindən aşağı enməməliydilər.  
 
 
 
          Alonso Sançes de Uelva və  
              Xristofor Kolumb 
 
Nəzəri olaraq Florida yarımadasının yarısı, Antil adaları, 
Meksika, Cənubi Amerika bütünlüklə Portuqaliyanın 
tabeliyinə keçir. Məhz “Aeterna Regis” qüvvəyə minən-
dən sonra tarixçilər qeyd edirdilər ki, 1481-ci ilə qədər 
Amerika qitəsi portuqal dənizçiləri tərəfindən kəşf edilmiş 
və bu kəşfi münasib vaxta kimi gizlin saxlamağı lazım 
bilmişdilər. Bu fikri XVI əsrin bütün səlnaməçiləri – 
Bartolome de las Kasas, Fransisko Lopes de Qomara, 
Qonsalo Fernandes de Ovyedo-i-Valdes müdafiə edirdilər, 
                                                     
 
  
                                                                            
                                                    69
peruan səlnaməçisi Qorsilaso de la Veqa (Estremaduralı 
idalqonun və ink şahzadəsinin oğlu), hətta portuqal şkiperi 
Alonso Sançes de Uelvanı həmin kəşfi həyata keçirən bir 
dənizçi kimi onun adını dəqiqliklə göstərir. Bundan əlavə 
Jorj Blon, Fransisko-de-Qomara Alonso və başqaları 
Uelvanın X. Kolumbla görüşdüyünü də bildirirlər. 
Tarixi mənbələrdə X. Kolumbun 1478-ci ildə 
Portuqaliyaya növbəti gəlişi göstərilir və o, bir neçə illiyə 
Madeyra adalarında məskunlaşır. Genuyalı dənizçi orada 
gələcək həyat yoldaşı Felipa da Perestrella ilə tanış olur və 
1479-cu ildə onunla evlənir. X. Kolumb üçün həmin nigah 
göydən düşmə olur. Onun daxil olduğu evin sahibləri 
vaxtilə şahzadə Enrike Dənizsəyyahının və ondan sonra 
gələn kralların təşkil etdikləri ekspedisiyalarda yaxından 
iştirak etmişdilər. Felipanın atası əslən Lombardiyadan idi 
və iyirmi il əvvəl dünyasını dəyişmişdi. O, cavanlıqda 
Portuqaliyanın dəniz səyahətləri sayəsində göstərdiyi 
xidmətlərinə görə şahzadə Enrikenin əyanları sırasına qəbul 
edilmiş və Portu–Santu adasının qubernatoru (X. Kolumb 
evlənəndə isə Felipanın qardaşı həmin adanın qubernator 
vəzfəsinə yiyələnir) vəzifəsinə təyin edilmişdi. 
Venetsiyalı tacir və dəniz səyyahı Alvize da Kadamos-
tonun söylədiyinə görə X. Kolumbun qayınatası tanınmış 
müstəmləkəçi sahibkar olmuşdu. Portuqal dəniz səyyahları-
                                                     
 
  
                                                                            
                                                    70
nın Atlantik okeanındakı müxtəlif səyahətlərinə dair bir çox 
sənədlər Kolumbun əlinə keçir. Adı çəkilən okeanın qərb 
hissəsinin tədqiqi ilə bağlı layihənin hazırlanmasında, 
həmin sənədlər müəyyən mənada yardımçı olmuşdu.  
X. Kolumb praktiki naviqasiya üzrə ilk məktəbini elə 
Portu-Santuda keçir və oradan Azör adalarına səyahət 
edəndən sonra dənizçilik elminin kursunu, 1482 və ya 
1483-cu ildə Afrikanın Qvineya körfəzinə gedən 
ekspedisiyalarda başa çatdırır. Qaynaqlarda göstərilir ki, 
Qvineya sahillərinə üzərkən X. Kolumb, qaynının onun 
haqqında Portuqaliya kralına göndərdiyi təqdimatına 
əsasən, iki gəminin komandanı təyin edilir və o, həmin 
səyahət zamanı, Diyeqo de Azanbujun Qvineya körfəzinin 
sahillərində saldırdığı San-Jorji-da-Mina fortuna kimi gedib 
çıxır.  
Təxminən 1484-cü ildə Nyebla qraflığının Uelva 
məntəqəsindən olan Alonso Sançes Uelvalı sahibi olduğu 
böyük olmayan bir gəmisi ilə İspaniyadan Kanar adalarına 
müəyyən mallar daşıyırdı. Kanar adalarında meyvə 
doldurub Madeyraya aparır, oradan isə şəkər və mürəbbə 
yükü ilə İspaniyaya gedirdi. Belə bir üçkünc marşrutu ilə 
üzən Alonso Sançes Kanar adalarından Madeyraya 
gedəndə, yolda gözlənilmədən şiddətli qasırğa ilə üzləşir. 
O, müqavimət göstərməkdə aciz olduğu üçün həmin 
                                                     
 
  
                                                                            
                                                    71
qasırğanın əhatəsində, 28 və ya 29 gün getdiyini bilmə-
dən... okeanda naməlum bir adaya yan alır. Güman edilir 
ki, bu indiki Santo-Dominqo adlandırılan ada idi. Kanar 
adalarında başlanan qasırğa (şərq küləyinin) solanonun 
istiqamətilə hərəkət etdiyindən və Santo-Dominqo həmin 
enlikdə yerləşdiyindən belə qənaətə gəlmək olur.1  
Bir dəfə tale Portu-Santunun sahilinə qəzaya uğramış 
gəmini çıxarır. Bir neçə sağ qalmış dənizçinin arasında 
tamamilə zəifləyib əldən düşmüş şturman Kolumbun diqqə-
tini özünə cəlb edir. Matrosun biri sayaqlamış vəziyyətdə 
aramsız mahnı oxuyan rəngarəng quşların mahnılarından, 
naməlum heyvanlardan və qaradərili adamlardan danışırdı. 
Gəmi isə qərbdən gəlib sahilə çırpılmışdı. Diqqətlə qulaq 
asan Xristofor Kolumb həmin an can verən şturmanı evinə 
aparmaq üçün göstəriş verir. O, bacardıq qədər şturmanın 
qulluğunda durur və onun adının Alonso Sançes de Uelva 
olduğunu öyrənir. Özünə gələn dənizçi başına gələn 
odisseyanı Kolumba danışır. Fırtına zamanı onlar Qaranlıq 
dənizində (həmin dövrdə Atlantik okeanını belə adlandırır-
dılar – R. D.) azır və gəlib məftunedici bir adaya çıxırlar. 
Sançes öz xilaskarına xəritədə adanın harada olduğunu 
                                                 
      
1
 Горсиласо де ла Вега. Текст воспроизведен по изданию, История 
государства Инков. Л. «Наука». 1974. стр. 16-17. 
                                                     
 
  
                                                                            
                                                    72
göstərir və ora getmək üçün hesablamaları verir.1 Lakin 
həmin söhbətdən sonra Sançes dünyasını dəyişir. Sahilə 
yan alan o biri dənizçilər də qısa müddət ərzində vəfat edir, 
şturman isə Kolumbun evində ölür.2 
Alonso Sançes de Uelvanın okeandakı macərası barə-
sində Peruan səlnaməçisi Qorsilaso de la Veqa qeyd edir ki, 
tarixçı Fransisko Lopes de Qomara “Hindistanın ümumi 
tarixi” əsərində tam olmasa da, lakin yığcam məlumat 
veribdir. İnk şahzadəsinin oğlu həmin yazıya dair belə bir 
irad bildirir: “De Qomara bu haqda sahildə gəzişən, Yeni 
Dünya sahillərində olmuş cəmiyyətin sıravi təbəqəsində - 
dənizçi və mülki şəxslərdən, özü isə Uelvanın qeyri-adi 
səgüzəştləri ilə bağlı söhbətləri atasından və atasınin 
yanında olmuş yüksək vəzifəli şəxslərdən, o cümlədən, 
saraya yaxın olan adamlardan eşitmişdir”. 
Belə bir tarixçəni ilk dəfə yepiskop Cozef Akosta 
danışıbdır. O, Peruda olarkən eşidir ki, hansısa bir matros 
okeanda baş verən güclü qasırğanın təzyiqi ilə gedib Yeni 
Dünya sahillərini kəşf etmiş və oradan Madeyraya gələndə 
Kolumbun ona göstərdiyi hörmətə görə, həmin hadisəni 
genuyalıya ərz etmişdi. Kolumb isə öz növbəsində bu 
barədə bir neçə yaxın adama, o cümlədən, saraydakı 
                                                 
          1
 Жорж Блон, «Атлантический океан», стр. 15. 
          2
 Франциско-де-Гомара. «Общая история Индий», 1552 г., XIII 
глава, «Первая открытия Индии». 
                                                     
 
  
                                                                            
                                                    73
əyanlara danışmış və onlar da ekspedisiyanın təşkil 
edilməsində ona yardım göstərmişdilər.1  
 
             
                        Alonso Sançes de Uelva 
 
Yeni Dünya sahilləri kəşf ediləndə İspan monarxları 
tərəfindən Kolumba verilən vədlər həyata keçirilməliydi. 
Yola düşməzdən əvvəl, həddindən artıq böyük imtiyazlar 
istəmiş genuyalı dənizçiyə maneələr törətməyə başladılar. 
                                                 
      
1
 Горсиласо де ла Вега. Текст воспроизведен по изданию, История 
государства Инков. Л. «Наука». 1974. стр. 17-18.  
                                                     
 
  
                                                                            
                                                    74
Yəni, nəticə etibari ilə Kolumb həmin imtiyazlara qismən 
sahib olur. Saraya yaxın olan adamlar, birinci səyahətdən 
sonra admiral titulu alan genuyalını monarxların gözündən 
salmaq üçün, ona qarşı intriqalar yaratmışdılar. 
Amerikanın kəşfi ilə bağlı konkistadorlar arasında belə 
şayiə gəzirdi ki, guya oranı Alonso Sançes (Uelva – R.D.) 
adlı bir nəfər kəşf edibdir. Bu ona görə edilirdi ki, həmin 
dövrdə Kolumbun varisləri ilə Kastiliya taxt-tacı arasında 
vərəsəlik davası (1510-1550) gedirdi. Məhz bu səbəbdən 
kral məmurları okeanın o tayındakı ərazilərin kəşfini 
Kolumbun yox, tamamilə başqa bir nəfərin adı ilə 
bağlamağa çalışırdılar.1  
Xristofor Kolumba qarşı düşmənçilik mövqeyində duran 
tarixçilər iddia edirlər ki, ola bilsin, gücbəla ilə fəlakətdən 
qurtulan həmin şturman qərbdə olduğu üçün, II Juan həmin 
ərazilərin kəşf edilməsini məhz ona həvalə edəcək. Bundan 
ehtiyat edən Kolumb, bu məsələdə rəqib olmasın deyə, 
həmin adamı zərərsizləşdirir. Axı, necə olsa da Atlantikanın 
qərb hissəsində yerləşən ərazilərin tədqiq edilməsi ilə bağlı 
məhz genuyalının özü layihə hazırlamışdı.  
Bu çox qərəzli fikirdir. Ona görə ki, həmin dənizçilər 
sahilə yan alanda Kolumbdan başqa orada çox adam olub-
dur və sorğu-suallar bir neçə adamın yanında aparılmışdı. 
                                                 
 1
 Путешествие Христофора Колумба. М., 1956. Свет Я. Колумб. 1973. 
                                                     
 
  
                                                                            
                                                    75
Peruan səlnaməçisi Qorsilaso de la Veqa, Fransisko Lopes 
de Qomara, Jorj Blon Uelvanın adını çəkməklə və onun 
Kolumbla görüşdüyünü qeyd etməklə, heç də məşhur dəniz 
səyyahının şərəf və ləyaqətini alçaltmaq istəməmişdilər. 
Sadəcə olaraq dolayısı yolla vurğulamaq istəmişdilər ki, 
genuyalı dənizçi gələcəkdə transatlantik səyahətini həyata 
keçirmək üçün guya Uelvadan lazımi məlumatlar almışdı. 
Əslinə isə qalanda Kolumb kimi dənizçilik sənətinə həm 
nəzəri, həm də praktik cəhətcə yiyələnən bir naviqator heç 
vaxt belə bir qeyri-ciddi, dəqiqləşdirilməmiş məlumata 
inanmazdı. Çünki o, əmin idi ki, özünün nəzərdə tutduğu iri 
torpaq ərazisi Madeyra adalarından həddindən artıq uzaqda 
yerləşir və həmin yerin koordinatlarını təxmini olsa da 
bilməyəndə, ora gedib çıxmaq mümkün deyil. Sadəcə 
olaraq Alonso Uelva bir qədər aralıda olan hansısa ada ilə 
üzləşə bilərdi – bu çox güman ki, Yaşıl Burun adalarından 
biri olardı.  
Qəribəliklərlə dolu olan həmin iddia Kolumbun taleyinə 
qaranlıq gətirə bilməz. Ona görə ki, Qorsilaso de la 
Veqanın kitabında göstərilibdir ki, Alonso Sançes qasırğaya 
düşəndə 28-29 gün naməlum istiqamətində, elə qasırğanın 
təsiri ilə üzmüş və çox güman ki, indiki Santo-Dominqo 
adasının sahilinə çıxmışdı. Belə bir dəqiqlik onda haradan 
ola bilərdi? Onda belə çıxır ki, qərb istiqamətində qovulan 
                                                     
 
  
                                                                            
                                                    76
gəmi Qolfstrim cərəyanına düşmüş və çox asanlıqla da 
həmin cərəyanın caynağından qurtara bilmişdi? Bu nədənsə 
inandırıcı görünmür. Ona görə ki, belə olsaydı, onda 
Kolumbun birinci səyahətinə qədər portuqalların Atlantika-
nın qərb hissəsində yerləşən naməlum torpaq ərazisi çoxdan 
kəşf olunardı. Necə olsa da həmin torpağın aşkarlanması 
üçün portuqallar okeanın məhz həmin hissəsinə Voqado-
nun, Tellesin, van Olmenin və başqalarının başçılığı ilə 
ekspedisiyalar göndərilmiş və heç bir səyahət uğurla 
nəticələnməmişdi.  
Böyük və Kiçik Antil adalarının qarşısında baryer rolunu 
oynayan Qolfstrim cərəyanı Atlantikanın şərqində gələn hər 
bir nabələd gəmini caynağına alıb, dolayısı yolla həmin 
nəqliyyat vasitəsini, aparıb Avropa sahillərinə çıxara 
bilərdi. Ona görə ki, həmin dövrdə okeana çıxan hər bir 
gəmi hərəkət edərkən, istər-istəməz kurs üzrə hərəkət edən 
cərəyana daxil olub və müəyyən bir məsafəni qət etmək 
üçün məhz okean çayının köməyindən istifadə edirdi. 
Deməli, Şimal Yarımkürəsində şərqdən qərb istiqamətində 
fəaliyyət göstərən Şimali-Passat cərəyanından istifadə edən 
hansısa bir kapitan tabeliyində olan gəmini tanımadığı 
Karib dənizi akvatoriyasına aparıb çıxara bilməzdi. Çünki 
Şimali-Passat Atlantikanın həmin enliyində bir qədər 
şimala doğru qalxır və orada Qolfstrimlə birləşir. 
                                                     
 
  
                                                                            
                                                    77
Əgər, verilən məlumatlara inansaydıq, yəni, Uelvanın 
məlumatı Kolumbun layihəsinə müsbət təsir göstərsəydi, 
onda genuyalı birinci səyahəti zamanı Avropa sahillərini 
tərk edən kimi ekvatora yaxın bir yerdə, elə Cənubi-Passat 
cərəyanı ilə birbaşa Cənubi Amerika sahillərinə gedib 
Braziliyanı kəşf edərdi. Bu, qərbdə yerləşən materiki kəşf 
etmək üçün ən asan yol sayılırdı. Həm də vaxtilə Qvineya 
sahillərində üzmüş Xristofor Kolumb həmin cərəyanın 
mövcudluğundan hali idi. 
Gəmiqayırma, naviqasiya, coğrafi biliklərin inkişaf 
edilməsi Böyük coğrafi kəşflərdə yüksək nailiyyətlərin əldə 
edilməsinə gətirib çıxarıbdır. Uzun məsafəli səyahətləri 
həyata keçirmək üçün təcrübəli və bacarıqlı dənizçilər 
lazım idi. Zamanına görə həmin kriteriyalar Kolumbda 
vardı. Çox güman ki, o, (Kolumb – R. D.) sistematik təhsil 
almış, müəyyən bacarıq keyfiyyətlərinin sayəsində hər şeyə 
maraq göstərən adam kimi, dövrünün coğrafi elminə 
yiyələnmiş, xəritəşünaslıq və naviqasiyadan yaxşı başı 
çıxırdı... o, Portu-Santu adasında portuqal dənizçinin qızı 
ilə evlənmiş və qayınatasından miras qalan dəniz xəritələri 
və gündəliklərini əldə edir.1 
                                                 
1
 История средних веков. Абрамсон М. Л., Кириллова А. А., 
Колесницкий Н. Ф. и другие. Под редакцией Колесницкого Н. Ф. – 2-
е издание. исп. и доп. – М., «Просвещение». 1986. 393 стр. 
                                                     
 
  
                                                                            
                                                    78
    
 
Yəni, bildirmək istəyirəm ki, bir çox namizədlərə 
nisbətən Kolumb transatlantik səyahətinə ciddi-cəhdlə 
hazırlaşmış və bunu çox böyük uğurla həyata keçirmişdir. 
Onun Alonso Uelvanın köməyinə heç bir ehtiyacı yox idi. 
Çünki o, əvvəlcədən yəni, 1484-cü ilə qədər öz layihəsini 
                                                     
 
  
                                                                            
                                                    79
hazırlamağa başlamış və orada düzəlişlər etmək fikrində də 
deyildi. Mən, “Əsrləri qabaqlamış alim – Nəsirəddin 
Tusi” əsərində bu haqda dürüst məlumat vermişəm və axıra 
qədər də həmin ideyanın üzərində duracağam, hansında ki, 
Kolumbun məhz Nəsirəddin Tusinin Marağa rəsədxanasın-
da tərtib etdiyi “Zic Elxani” astronomik kataloqundan 
istifadə etdiyini cəsarətlə qeyd etmişəm. 
Braziliyanın həqiqi kəşfini kənara qoyanda, yəni, indiki 
yanlış saydığım rəsmi xəbərlərə istinad etsəm, onda deyə 
bilərəm ki, həmin ərazinin ilkin kəşf edilməsi yenə də 
İspaniyanın payına düşür. Lakin fransız tarixçiləri zənn 
edirlər ki, 1488-ci ildə onların həmyerlisi Jan Kuzenin 
gəmisi fırtına zamanı təsadüf nəticəsində Braziliya 
sahillərinə yan alır. Əlbəttə buna inanmaq çox çətindir, ona 
görə ki, həmin dövrdə fransızların gəmiləri portuqalların və 
ispanların qorxusundan nəinki ekvator xəttinə yaxın bir 
yerə, ümumiyyətlə Afrikanın şimal-qərb sahillərinə 
yaxınlaşmırdılar. 
Kabraldan əvvəl Braziliyanın kəşf edilməsi ideyasını 
müdafiə edən alimlər demək olar ki, iki yerə bölünübdür. 
Əksəriyyəti bildirir ki, Kolumb hələ birinci səyahətinə yola 
düşməmişdən bir neçə il əvvəl portuqalar Braziliya 
sahillərində peyda olublar, az bir qismi isə qeyd edirlər ki, 
həmin ərazi 1492-ci ildən sonra Lissabon rəsmilərinə 
                                                     
 
  
                                                                            
                                                    80
məlum idi. Bunu araşdırmaq üçün mən, ilk növbədə 
Kolumbun Lissabonda olan fəaliyyətini önə gətirdim. 
Hadisələrin gedişatı ondan xəbər verir ki, Kolumb 
birinci səyahətindən evinə dönəndən sonra portuqalları 
Braziliya sahillərinə getmək üçün silkələmişdi. Yəni, məhz 
Kolumbdan sonra kral II Juan məxfi ekspedisiyanın yola 
düşməsinə qərar verməli olmuşdu.  
 
 
 
   Ferdinand Van Olmen və Kolumbun  
                 transatlantik layihəsi  
  
Kolumb Portuqaliyada yaşayarkən, 1484-cü ilin əvvəlin-
də tərtib etdiyi transatlantik layihəsini kral II Juana təqdim 
edir. Lakin layihənin verildiyi vaxt Portuqaliyanın monarxı 
üçün münasib deyildi. Ona görə ki, kral ölkədə maqnatların 
xəyanətkarlıqla qaldırdıqları qiyamı yatızdırmaqla məşğul 
idi. Bundan əlavə onu başqa səyahətlərə nisbətən, yalnız 
Afrikanın qərb sahillərinə nəzərdə tutulan ekspedisiyalar 
maraqlandırırdı.  
Məlumdur ki, Kolumb gələcəkdə təşkil olunacaq 
ekspedisiyanın uğurla nəticələnəcəyi halda və xidmətlərinə 
görə kraldan həddindən çox imtiyazlar istəmişdi. O qədər 
                                                     
 
  
                                                                            
                                                    81
imtiyazları hər hansı bir kraldan istəmək, sadəcə olaraq 
sırtıqlıq sayılırdı. Ona qədər heç kim, hətta vətən qarşısında 
böyük xidmətləri olan tanınmış zadəganlar kraldan belə bir 
imtiyazlar istəməmişdilər. Genuyalının tələbləri nədən 
ibarət idi? O, məlum olan okeanın baş admiralı olmaq, 
zadəgan rütbəsi, kəşf edəcəyi torpaqların vitse-kralı 
vəzifəsini, həmin torpaqlardan əldə olunacaq gəlirin onda 
bir hissəsini, kəşf edəcəyi yeni ölkələrdə təşkil olunacaq 
ticarətdən gələn verginin səkkiz faizini və qızıl mahmızlar 
istəmişdi. Krallığının tanınmış zadəganlarını ciddi nəzarət 
altında saxlayan II Juan, heç vaxt belə bir imtiyazları 
kiməsə verməzdi. 
Məni həmin hadisədə bir şey maraqlandırır, II Juan bu 
qədər ciddi, tələbkar və sərt fikirli monarxdırsa, onda nəyə 
görə o, birbaşa Kolumba rədd cavabı verməmişdi? Birinci 
olaraq onun layihəsinə alimlər rəy verməliydilər. Kolum-
bun layihəsi, Seutanın arxiyepiskopu Diyeqo Ortis de 
Villeqasın rəhbərliyi altında, Portuqaliyanın ən istedadlı və 
bacarıqlı alimlərin, riyaziyyatçıların fəaliyyət göstərdikləri 
kiçik Lissabon akademiyasına – “Riyaziyyatçılar Xunta-
sı”na – verilir. Bu təşkilatın bir neçə üzvü yəhudi alimləri 
idi; o dövrün astrolyabiyasını və sektantını təkmilləşdirmiş 
usta Rodriqo və naviqasiya astronomiyasının ustası Xose 
Vitsinqo. Adı çəkilən adamlar dəqiq bilirdilər ki, layihədə 
                                                     
 
  
                                                                            
                                                    82
göstərilmiş uzunluq barəsindəki ölçülər və həmin ölçülərə 
dair verilmiş məsafələr düzgün ola bilməz. İş ondadır ki, 
onların da Yer kürəsinin uzunluğunun dəqiq ölçüsü yox idi, 
lakin buna baxmayaraq həmin alimlər əmin idilər ki, elə 
Kolumbun da ortaya qoyduğu hesablamalar düzgün 
verilməyibdir.  
 
               
                          Xristofor Kolumb (1451-1506) 
                                                     
 
  
                                                                            
                                                    83
Dəqiq bilinmir həmin şura hansı qərar verir, lakin o 
məlumdur ki, 1485-ci ildə çıxarılan qərar gözlənildiyi kimi 
Kolumbun xeyrinə olmayıbdır. Elə həmin ildə genuyalının 
həyat yoldaşı vəfat edir və o, İspaniyaya getməyi qərara 
alır.  
Genuyalı dənizçi Lissabonu tərk edən kimi kral II Juan 
onun dediklərini yoxlamaqdan ötrü, Atlantik okeanının 
qərb hissəsinə ekspedisiya təşkil etməyi qərara alır. Kral və 
onun müşavirləri bu məsələdə yekdil fikirə gəlirlər. 
  
                     
                                     Portuqal kralı II Juan 
                                                     
 
  
                                                                            
                                                    84
Həmin dövrdə nəinki Pireney yarımadasında, hətta 
Avropanın tərkibinə daxil olan bir çox ölkələrdə Atlantik 
okeanının qərb hissəsində yerləşən “Yeddi şəhər adası”n-
dan, Xaldat və Antiliya adalarından çoxlu söz-söhbətlər 
gəzirdi. Portuqal dəniz səyyahları həmin adaların axtarılıb 
tapılması üçün bir neçə ekspedisiya təşkil etmişdilər.  
Xaldat və ya Səadət adalarının harada yerləşməsi qədim 
və orta əsr alimlərini həddindən artıq çox maraqlandırırdı. 
Bəzi alimlər, xüsusən də görkəmli Azərbaycan alimi, 
Marağa rəsədxanasının banisi Mühəmməd Nəsirəddin Tusi 
(1201-1274) həmin adaların Qrinviç meridianından 350 
qərb istiqamətində yerləşdiyini bildirirdi. 
Bu məsələ ilə ciddi maraqlanan ingilis alimi Q. R. Kaye 
“Hindistan astronomiyası” əsərində göstərir ki, Səadət 
adaları Qrinviçdən 350 qərbdədir.1 
Maraqlıdır, Q. R. Kaye nəyə görə belə fikirdə olmuş-
dur? Həm qədim, həm də orta əsr alimlərinin əksəriyyəti 
üçün Səadət adaları Atlantik okeanının qərb hissəsində 
təsəvvür edilirdi.  
Xorezm dövlətində yaradılan Məmun akademiyasının 
görkəmli alimi Əbu Reyhan Biruni (973-1048) bu haqda 
yazır: “Bəzi alimlər başlanğıc uzunluğunu Səadət adaların-
                                                 
1
 Г.Р. Каyе «Индийская астрономия» 1924, стр. 52 
                                                     
 
  
                                                                            
                                                    85
dan, bəziləri isə Qərb dənizinin sahilindən hesablayırlar. 
Bunların arasında fərq 100-dir”.  
Həmin adalar barəsində İspaniyada yaşamış ərəb 
coğrafiyaşünası Əli ibn əl Məğribi əl Əndəlüzi, Suriya 
alimi Marağa rəsədxanasının əməkdaşı Qriqori əbül Fərəc, 
həmin rəsədxananın görkəmli alimi Qütbəddin Şirazi, XIII 
əsrin məşhur coğrafiyaşünası və tarixçisi Mahmud Qəzvini, 
XIV əsrin tanınmış ərəb alimi Hərrani həmin adalar 
barəsində müxtəlif elmi fikirlər söyləmişdilər. 
Hərrarinin açıqlaması daha maraqlıdır: “O ki qaldı Qərb 
torpağına, o Qərb zülmət bəhr - mühitindən başlayır. Bu elə 
dənizdir ki, onun o biri tərəfində heç kəs olmamış və bilmir 
ki, bunun ardında nə var. Burada külli miqdarda üzərində 
həyat olan adalar vardır. Bunlardan ikisinə cəzair Xaldat 
deyilir. Bunların ikisi ən böyük adadır”.  
Ərəb aliminin bu fikri, N. Tusi elmi-irsini araşdırmış 
professor Həbibulla Məmmədbəylini heyrətləndirmiş və o, 
bu məsələyə dair öz fikrini belə izah etmişdir: “Hərrarinin 
belə bir qeydi doğrudan da diqqəti cəlb edir, o həm Qərb 
torpağı, həm də Antiliya adaları haqqında danışır. Orta 
əsrlərdə Qərb dənizi, Qərb bəhr – mühiti və ya Zülmət 
dənizi dedikdə, Atlantik dənizini düşünürdülər. Hərrarinin 
dediyi adalar Atlantik dənizində yerləşmiş Kanar, Azör, 
Yaşıl Burun adaları və ya Antiliya adaları ola bilər. Kanar, 
                                                     
 
  
                                                                            
                                                    86
Azör, Yaşıl Burun adaları ona görə sıradan çıxır ki, bunlar 
külli miqdarda olan adalardan ibarət deyildir və bundan 
başqa həmin adalar öz böyüklükləri etibari ilə bir-birindən 
çox az fərqlənir. Antiliya adalarına gəldikdə isə bunların 
sayı həqiqətən də çoxdur. 
Bunlardan ikisi; yəni, Kuba və Haiti adaları o birilərinə 
nisbətən olduqca böyükdür... 
Deməli, Hərrarinin dediyinə görə ancaq Kuba və Haiti 
adaları cəzair Xaldatdır...”1 
Bir halda ki, XIV əsrin əvvəlində Hərrani Antiliya adala-
rı haqqında danışmışdır, onda sonrakı coğrafiya ədəbiyyat-
larında, xüsusilə xəritələrdə Antiliya adaları haqqında 
məlumatlar olmalıdır. 
Keçmiş alimlər Antiliya adalarının yalnız Asiya qitəsinin 
şərqində yerləşdiyini göstərmişdilər. Həqiqətən də adı 
çəkilən adaları göstərilən xəritələr Avropada geniş şəkildə 
yayımlanırdı.  
İtalyan xəritəşünası Fransisk Pitsiano 1367-ci ildə 
Antiliya adalarını göstərməklə xəritə tərtib etmişdi. Hazırda 
həmin xəritə Parmanın İtaliya kitabxanasında saxlanılır. 
Naməlum bir xəritəşünas 1424-cü ildə xəritə tərtib etmişdi 
və həmin xəritə Almaniyanın Veymar şəhərindəki kitab-
                                                 
1
 H. C.Məmmədbəyli, Mühəmməd Nəsirəddin Tusi. Bakı, “Gənclik”, 
1980. səh.160-161. 
                                                     
 
  
                                                                            
                                                    87
xanada saxlanılır. Xəritəni alman alimi Humboldt tətqiq 
etmişdi. Fransız xəritəşünası Battista Bekkariya 1435-ci 
ildə xəritə hazırlamışdı. Həmin xəritədə Antiliya adı ilə 
bərabər onun sinonimi Stanahiya sözü də qeyd olunmuşdu. 
İtalyan xəritəşünası Andrea Biankini 1436-cı ildə, Antiliya 
adaları göstərilmiş Böyük Venetsian xəritəsini yaratmışdı. 
İtalyan alimi Paolo Toskanelli 1474-cü ildə tərtib etdiyi 
xəritədə Antiliyanı Atlantik okeanının mərkəzində göstər-
mişdir.  
Əlbəttə ki, adları çəkilən xəritələrin tam əksəriyyəti 
Avropa alimləri tərəfindən müzakirə obyektinə çevrilirdi. 
Alimlər dəqiq bilirdilər ki, Köhnə Dünyadan qərb tərəfdə 
yerləşən Atlantik okeanının sahilləri sonsuz deyildi və uzaq 
qərbdə həmin okeanda böyük torpaq ərazisinin mövcudluğu 
heç kimdə şübhə doğurmurdu. Lakin maraqlandıran sual o 
idi ki, həmin ərazi Avropa sahillərindən neçə kilometr 
aralıda yerləşir? 
Bütün bunları da yoxlamaq lazım idi. Lakin həmin işi II 
Juan Kolumba yox, tamamilə başqa bir adama, Portuqali-
yada Fernan de Ulmo adı ilə tanınmış fələməngli Ferdinand 
van Olmenə tapşırır.  
Ona qədər həmyerliləri Azör adalarının birində quberna-
tor olmuşdular. Elə van Olmen də səyahətə yola düşməmiş-
dən əvvəl həmin adaların birində qubernator vəzifəsində 
                                                     
 
  
                                                                            
                                                    88
işləmişdir. Həmin dövrdə Portuqaliyanın xidmətində olan 
bir çox dənizçilər, maliyyəçilər, tacirlər öz pullarına bir çox 
ekspedisiyalar təşkil edirdilər; məsələn porrtuqaliyalı 
Kortereal qardaşlarının 1500, 1502 və 1506-cı illərdə təşkil 
etdikləri ekspedisiyalar buna bariz nümunədir. S. Morison, 
Ç. Verlinden, Vadim Magidoviç və İosif Magidoviç öz 
elmi əsərlərində qeyd edirlər ki, “Van Olmen öz ekspedisi-
yasını təşkil edəndə, Madeyra adasından Estreyto adlı bir 
müstəmləkəçi ilə birləşir. Van Olmenin sözlərinə görə o, 
istəyirdi ki, Atlantik okeanın qərb hissəsində yerləşən bir 
neçə adanı və yaxud da bütöv bir qitənin sahilini kəşf etsin. 
Həqiqətən də kəşf etmək istədiyi ölkənin adı onun üçün 
qaranlıq qaldığından o, həmin yeri ənənəvi olaraq “Yeddi 
şəhər adası” adlandırırdı”.  
Əlbəttə ki, bu çaşdırıcı fikir sayılırdı. Çünki van Olmen 
birbaşa kralın tapşırığı ilə səyahətə yollanmış və Kolumbun 
layihəsini praktiki cəhətcə yoxlamalıydı.  
Paolo Toskanellinin məşhur xəritəsi tərtib olunmamış-
dan əvvəl Portuqaliyanın hakim dairələri Atlantik okeanı-
nın naməlum qərb hissəsinə yetərincə diqqət yetirirdilər. 
Hamını bircə şey maraqlandırırdı, görəsən Atlantik 
okeanında Kanar, Madeyra, Azör və Yaşıl Burun adaların-
dan qərb istiqamətində naməlum adalar yerləşir, ya yox? 
XV əsrin ortalarında portuqallar bir neçə dəfə adı çəkilən 
                                                     
 
  
                                                                            
                                                    89
adalardan qərb tərəfə səyahətlər təşkil etmişdilər. Kral V 
Alfons 1462-ci ildə Voqado adlı bir kəsə, qərb istiqamə-
tində yerləşən təxminən iki adaya sahib olmaq üçün böyük 
imtiyazlar verir. Telles adlı digər dənizçi Antiliyanı və 
yaxud da “Yeddi şəhər adası”nı axtarırdı. Bir çoxları onla-
rın ardınca səyahətə yollanır, amma heç kim müvəffəqiyyət 
əldə edə bilmir.  
Həmin dövrdə Portuqaliyada belə bir şaiyələr gəzirdi, 
heç bir adanı yaxından kəşf etmək mümkün deyilsə, lakin 
uzaqdan həmin adaları görmək olur. Əlbəttə ki, belə bir 
qeyri-ciddi fikirə inanmaq olmaz. İşdir, həqiqətən də 
okeanda adalar qrupu görmək olsaydı, onda kral V Alfons 
həmin adaları tədqiq etməkdən ötrü heç olmasa bir dəfə 
ekspedisiya göndərərdi. Artıq heç kimdə, okeanın qərb 
hissəsində (yuxarıda adı çəkilən məlum adaların yaxınlığın-
da) adaların yerləşməsinə dair şübhələr qalmamışdı. Bu 
fikri Kolumbun özü də bölüşdürürdü. Bütün bunlara 
baxmayaraq o, inanırdı ki, okeanın demək olar ortasında 
Mifik Antiliya və ya başqa adalar var. Genuyalı dənizçi 
Toskanellinin məktubuna əsaslanaraq belə düşünürdü. 
Asiya qitəsinə qərb yolu ilə üzərkən, okean keçidi zamanı 
həmin adalardan dayanacaq kimi istifadə etmək olar.   
 
  
                                                     
 
  
                                                                            
                                                    90
   
     Paolo Toskanellinin məşhur xəritəsi və Orta  
                       Amerikanın əsl təsviri 
                                                     
 
  
                                                                            
                                                    91
Van Olmen həm Voqadonun, həm də Tellesin səyahət-
lərinin nəticələri ilə tanış idi və çox yaxşı bilirdi ki, 
Hindistana qərb yolu ilə üzərkən, yolda heç bir adalardan 
istifadə edə bilməyəcək və təşkil etdiyi ekspedisiya yolda 
böyük çətinliklərlə üzləşəcək. Məhz bu səbəbdən II Juan 
ekspedisiyanın təşkilinə icazə versə də, səyahət zamanı tam 
uğur qazanılmasına şübhə ilə yanaşırdı. Yoxsa, həmin 
ekspedisiyanı o, öz puluna təşkil edərdi.  
Ekspedisiya uğurlu keçəcəyi halda kral 1486-cı ildə van 
Olmenə bir çox imtiyazlar verir. O, həmin espedisiyanı öz 
hesabına hazırladığından belə bir addım atılmışdı.            
“Riyaziyyatçılar Xuntası”ndan krala bildirirlər ki, 
Kolumb öz layihəsini Paolo Toskanellinin Yer kürəsinin 
verdiyi hesablamalar sayəsində tərtib edibdir. Məhz buna 
görə də van Olmen Atlantik okeanında həmin hesablama-
lara uyğun olaraq axtarışlar aparmalı idi. Çox güman ki, 
genuyalının layihəsi “Riyaziyyatçılar Xuntası”nda olan-
da, orada həmin sənədin surəti köçürülmüş və sonradan van 
Olmenə ötürülür.  
1487-ci ilin yaz fəsilində van Olmen iki karavella ilə 
səyahətə başlayır. O, Atlantik okeanını 40 gün müddətinə 
qət edəcəyini nəzərdə tutur. Xatırlatmaq istəyirəm ki, 1492-
ci ildə Kanar adalarından Baham adalarına kimi olan 
məsafəni Kolumb 36 gün müddətinə qət etmişdi. Fələ-
                                                     
 
  
                                                                            
                                                    92
məngli dənizçinin bəyanatı professor Çarlz Verlindenə 
məlum olanda o, heyrətini gizlətmədən bildirmişdi ki, 
1486-cı ilə qədər portuqal dənizçiləri məxfi şəkildə Atlantik 
okeanının qərb hissəsinə ekspedisiyalar təşkil etmiş və 
təxmini də olsa, okeanın o tayında hansı adaların və ya 
naməlum qitənin harada yerləşdiyini bilirdilər.1 
Şəxsən mən Ç. Verlindenin bu fikri ilə razı deyiləm. 
Əgər, van Olmen təxmini də olsa bilsəydi ki, Köhnə 
Dünyaya məlum olmayan adalar və yaxud da ki, iri torpaq 
ərazisi Atlantik okeanın hər hansısa bir hissəsində yerləşir, 
onda çətinlik çəkmədən o, həmin coğrafi obyektləri kəşf 
edərdi. Həm də portuqal dənizçiləri Yeni Dünya sahilləri-
nin şərq sahil zolağının konturlarına malik olsaydılar, onda 
Roma papası 1493-cü ildə öz bullası ilə Yer kürəsini iki 
krallıq arasında bölərkən, portuqal nümayəndələri təxmini 
də olsa öz mənafelərinə uyğun olaraq, demarkasion xəttin 
Atlantik okeanının hansı meridian üzrə keçməsini 
göstərməliydilər. Lakin bu baş vermədi. Məlum olduğu 
kimi portuqallar yalnız 1494-cü ildə Tordesilyasda öz 
istədiklərinə nail olurlar. Əgər, hər şey yuxarıda deyildiyi 
kimi olsaydı, onda II Juanın nümayəndələri demarkasion 
xəttin Yaşıl Burun adalarından qərbə tərəf 370 liq yox, 
                                                 
1
 Чарльз Верлинден, Покорители Америки: Христофор Колумб. 
“Феникс”, Ростов-на-Дону. 1997 г., стр.23. 
                                                     
 
  
                                                                            
                                                    93
Kolumbun kəşf etdiyi Antil adalarına kimi 470 liq 
çəkilməsini tələb edərdilər. Deməli, portuqallar Atlantik 
okeanında Kanar, Madeyra, Azör və Yaşıl Burun adalardan 
qərbdə hər hansı bir adanın və ya iri torpaq ərazisinin 
mövcudluğundan xəbərsiz idilər. Van Olmenin okeanı 40 
gün müddətinə qət etməsi fikrinə gəldikdə isə bunun 
səbəbini başqa bir şeydə axtarmaq lazımdır.  
Kolumb Portuqaliyada olarkən bildirmişdi ki, Asiya 
qitəsinin şərq sahilinə çatmaq üçün Atlantik okeanını 30 
gün və ya həmin müddətdən bir qədər artıq vaxta qət 
edəcək. Van Olmen də dolayısı yolla onun layihəsilə tanış 
olandan sonra həmin fikiri II Juan ilə bölüşdürmüşdü. 
Deməli, fələməngli dənizçinin başçılıq etdiyi ekspedisiya 
Paolo Toskanellinin tərtib etdiyi xəritədən əlavə, paralel 
olaraq Kolumbun hazırladığı transatlantik layihəyə əsasən 
səyahətə yollanmışdır. 
Zəmanəsinin təcrübəli və bacarıqlı dənizçilərindən biri 
olan Xristofor Kolumb belə bir gedişatı gözləyirdi. Ona 
görə də o, yanlış rəqəmlərdən ibarət olan layihəsini təqdim 
etmişdi, həm də onun hamıdan gizlətdiyi (gələcəkdə 
“Kolumbun itmiş xəritəsi” hallanacaq) bir xəritə var idi ki, 
həmin materialı ən yaxın adamlarına göstərməyi belə lazım 
bilmirdi. Elə van Olmenin də səyahət boyu uğur qazanma-
masının səbəbi bu idi. 
                                                     
 
  
                                                                            
                                                    94
             Kolumb transatlantik layihəsini müzakirə edir     
 
Nəzərdə tutulan səyahətə ciddi hazırlaşan fələməngli 
dəniz səyyahı ekspedisiyanın Portuqaliya sahillərinə altı 
aydan sonra qayıdacağını planlaşdırırdı. Lakin nəticədə o, 
müvəffəqiyyət qazana bilmir. Van Olmenlə Estreytonun 
                                                     
 
  
                                                                            
                                                    95
uğursuzluqla üzləşməsi, onların ilin münasib olmayan 
vaxtında yola düşmələri və Kolumbdan fərqli olaraq, 
okeanda hərəkət edən passatlardan lazımi şəkildə istifadə 
etməmələri ilə izah etmək olar.                             
Genuyalı dənizçinin müasiri olan, Yeni Dünya sahilləri-
nin konkistadorlar tərəfindən işğal olunmasını ilk dəfə 
qələmə alan səlnaməçilərindən biri Bartolomeu de Las 
Kasas hekayələrinin birində Ernan de Olmosun (çox güman 
ki, o, Ferdinand van Olmeni nəzərdə tutur) səyahətindən 
xəbər verir. O, yazır ki: “həmin səyahət onu bir dəfə İrlan-
diyanın qərb sahillərinə, Kolumbun gələcəkdə qoyduğu 
marşrutdan xeyli şimala gətirib çıxarır”. 
Təəssüflər olsun ki, van Olmenə həmin səyahətdən 
qayıtmaq müəssər olmamışdı. Ç. Verlinden qeyd edir ki: 
“bütün bunlara baxmayaraq Amerikanı, Kastiliyanın 
xidmətində olan genuyalıdan qabaq, Portuqaliyanın xidmə-
tində olan fələməngli kəşf edə bilərdi. Qərbin tarixi 
tamamilə başqa cür olardı. Əgər, Olmen öz məqsədinə nail 
ola bilsəydi, onda nəinki Braziliyada, hətta 17 latın-
amerikan respublikalarında danışıq dili portuqallara məxsus 
olacaqdı. Bəzən tarixin taleyi bir adamın taleyindən asılı 
olur!”1  
                                                 
       
1
 Чарльз Верлинден, Покорители Америки: Христофор Колумб. 
“Феникс”, Ростов-на-Дону. 1997г., стр.24. 
                                                     
 
  
                                                                            
                                                    96
İş ondadır ki, II Juan Kolumbun təklifini qəbul etsəydi, 
onda hazırda Atlantik okeanının qərb hissəsində yerləşən 
keçmiş müstəmləkələrin əksəriyyətində portuqal dilində 
danışacaqdılar. 
Hər iki ekspedisiyanın gedişatını analiz edəndən sonra 
qətiyyətlə deyə bilərəm ki, fələməngli dənizçiyə nisbətən 
Kolumb öz səyahətinə daha ciddi hazırlaşmış və zəhməti 
hesabına qarşısına qoyduğu məqsədə tam nail ola bilmişdi. 
Onun təşkil etdiyi ekspedisiya Atlantik okeanında uğur 
qazanandan sonra “Riyaziyyatçılar Xuntası”nın bütün 
üzvləri, uzun müddət həmin səhvi özlərinə bağışlaya bilmə-
mişdilər. 
Nəzəri cəhətcə mükəmməl hazırlaşan və dənizçilik işlə-
rinə praktik iş qabiliyyətinə malik olan Xristofor Kolumb 
ispan monarxları Ferdinand Araqonlu və İzabella Kastili-
yalının razılığı əsasında, 3 avqust 1492-ci ildə tərkibində 90 
nəfərlik heyəti olan üç gəmidə - “Santa-Mariya”, “Pinta” 
və “Ninya” – Palos limanını tərk edib, həmin ilin oktyabrın 
12-də, cümə günü Baham adaları sisteminə daxil olan, 
indiki Uotlinq adasını kəşf edərək, oranı “San-Salvador 
adlandırır”.  
İspanlardan fərqli olaraq portuqallar, Kolumbun 
ümumiyyətlə, gedib Şərqi Asiyaya çıxmasına şübhə 
edirdilər. Bəzi alimlər admiralın getdiyi marşrutu təhlil 
                                                     
 
  
                                                                            
                                                    97
edəndə inana bilmirdilər ki, Yer kürəsinin dairə çevrəsinin 
uzunluğu bu qədər qısadır. Lakin İspaniyanın özündə də 
təklikdə fəaliyyət göstərən skeptiklər vardı. 
  
  
Xristofor Kolumbun ekspedisiyası birinci səyahətə  
                                 yola düşür  
 
Mən belə qənaətə gəlmişəm ki, X. Kolumb çətin ki, 
florentsiyalı kosmoqrafın dedikləri ilə razılaşsın. Məşhur 
dəniz səyyahı bu barədə, ilk növbədə Yer kürəsi çevrəsinin 
                                                     
 
  
                                                                            
                                                    98
uzunluğunun ölçüsü ilə razılaşa bilmirdi. Deməli, Asiya 
qitəsi bilavasitə, Paolo Toskanellinin fikirləşdiyi kimi 
Atlantik okeanında, Kanar adalarından 10000-12000 km. 
kənarda qərb istiqamətində yerləşmir. Lakin Kolumb fərdi 
şəkildə hesablamalar aparmışdı ki, Atlantik okeanının qərb 
hissəsində yerləşən quru ərazi Avropadan təxminən 4500-
5000 km. aralıdadır. Belə çıxır ki, həmin torpaq Köhnə 
Dünyaya bəlli olmayan, tamamilə başqa bir torpaqdır. 
Dəniz səyyahı belə bir qənaətə təsadüf nəticəsində gəlmə-
mişdir. Bu haqda mən, “Əsrləri qabaqlamış alim Nəsirəd-
din Tusi” əsərində geniş şəkildə göstərmişəm. 
Həmin illərdə Barselonada yaşamış, kral sarayına yaxın 
olan italyan humanisti Pyetro Martire (Əzablı Pyotr), öz 
yerliləri ilə yazışmalar aparırdı. 1493-cü il noyabrın 1-də 
yazdığı məktubda belə ifadələr var: “Kolon (Kolumb) adlı 
birisi özünün bildirdiyi kimi, Hindistan sahillərinə qədər, 
qərb antipodlarının yanına gedib çıxıbdır. O, kosmo-
qrafların fikirləşdikləri kimi... şərq okeanının o tayında 
Hindistana yaxın bir yerdə yerləşən çoxsaylı adalar kəşf 
edibdir. Mən bu haqda iddia aparmaq istəmirəm, halbuki 
Yer kürəsinin ölçüsü, məndə başqa qənaət yaradıbdır”. 
Deməli, Xristofor Kolumb səyahətə yola düşməmişdən 
əvvəl və Paolo Toskanellinin Yer kürəsinin ölçüsü 
barəsində verdiyi hesabatlarının əksi olaraq, Pyetro Martire 
                                                     
 
  
                                                                            
                                                    99
kimi başqa fikirdə idi. Söz yox ki, çoxsaylı elmi 
ədəbiyyatları nəzərdən keçirən Kolumb da Pyetro Martire 
kimi fikirləşə bilərdi.   
 
   
      Xristofor Kolumb Yeni Dünya sahillərinə ilk  
                         dəfə qədəm qoyur 
                                                     
 
  
                                                                            
                                                    100
     Duarti Paşeku Pireyra və Braziliyanın  
                    qeyri-rəsmi kəşfi 
 
Bəzi tarixçilər Alkasovasdakı bağlanan müqaviləni əsas 
tutaraq bəyan edirlər ki, guya portuqal dəniz səyyahları 
1479-cu ilə kimi 28-ci paraleldən aşağıda və Atlantik 
okeanının qərb hissəsində yerləşən torpaqları kəşf etmiş, 
sadəcə olaraq onu hüquqi cəhətcən rəsmiləşdirirlər. Deməli, 
papa IV Sikstin bullası ilə yuridik olaraq həmin ərazilər 
Portuqaliyanın tabeliyinə keçir. Əvəzinə isə Kastiliya ilə 
gedən ərazi iddiaları ilə bağlı müharibələrə son qoyulur. 
Pireney yarımadasındakı sülh hər iki krallığın dənizçilik 
sahəsində inkişaf etməsinə səbəb olur. 
Düzdür, həmin dövrdə gəmilərin takelajının təkmilləş-
dirilməsi idarəetməni xeyli asanlaşdırsa da, naviqasiya 
əsasən, həm küləyin səmti, həm də cərəyanların hərəkəti ilə 
həyata keçirilirdi. Deməli, bu şəkildə külək və cərəyanların 
köməyi ilə gedib indiki Braziliya sahillərinə çatmaq və 
çətinlik çəkmədən geri qayıtmaq olardı. Avropanın bir çox 
ölkələrində olan konstruktorlar daha mükəmməl, daha 
sürətli, daha tutumlu gəmilərin tikintisinə nail olurlar.  
Bəzi alimlər belə bir fikir yürüdürlər ki, bir çox dəniz-
çilər guya Braziliyanın axtarışı ilə məşğul olublar. 1486-cı 
ildə ingilis tacirləri İngiltərə kralı VII Henrixə ticarətlərinin 
                                                     
 
  
                                                                            
                                                    101
zəif olması ilə şikayət etmiş və daha uzaq dənizlərdə üzmək 
üçün icazə istəmişdilər. 1480-ci ildə Con Cey adlı bir nəfər 
okeanda Brazil adasını axtarıb tapmaq üçün şəxsi vəsaitinə 
ekspedisiya təşkil edir. Onun fikirincə, həmin ada 
İrlandiyadan əks tərəfdə qərbdə yerləşirdi. Ekspedisiya altı 
həftəlik səyahədən sonra müsbət nəticə əldə etmədən geri 
qayıtmışdı. 
1490-cı ildən başlayaraq Bristolun tacirləri Brazil 
adasının aşkarlanması üçün ildə iki, üç ya da dörd gəmi 
göndərirdilər, lakin istədiklərinə nail ola bilmirdilər.1  
Söhbət heç də indiki Braziliyadan gedə bilməzdi. Ona 
görə ki, ingilis dənizçiləri yalnız şimal enliklərdə üzürdülər 
və ispanlarla portuqallara “məxsus” olan əraziyə daxil 
olmaq istəmirdilər. Deməli, ingilislərin axtardıqları Brazil 
adası indiki Braziliyadan qat-qat şimalda yerləşirdi, 
hansındakı ispan və ya portuqal dəniz səyyahları tədqiqat 
işləri axtarmırdılar.  
Tarixi qaynaqlarda göstərilir ki, Kabralın ekspedi-
siyasının iştirakçısı Duarti Pireyra Atlantikanın o biri 
tayındakı torpaqlarda olubdur. Bu bir qədər inandırıcı 
görünə bilər. Ona görə ki, Kabrala Hindistana gedən zaman 
yolda “Braziliyanın kəşfinin” rəsmiləşdirilməsi tapşırığı 
                                                 
      
1
 Дж. Бейкер. История географических открытий и исследований. 
Перевод с англ. под редакцией и с предисловием Магидовича И. П.  
М., «Издательство иностранной литературы». 1950. стр. 44. 
                                                     
 
  
                                                                            
                                                    102
verildiyindən, yolda heç bir gözlənilməz hadisələrlə üzləş-
məsinlər deyə, həmin sahilləri yaxşı tanıyan adam lazım 
idi. Bu isə Pireyra sayılırdı.  
Tanınmış gəmi kapitanı, tədqiqatçı və xəritəşünas Duarti 
Paşeku Pireyra (1469-1533) XV əsrin 80-ci illərin ikinci 
yarısından sonra Afrikanın qərb sahillərindəki ekspedisiya-
larda iştirak etmiş və 1488-ci ildə Prinsip adası yaxınlığın-
da qəzaya uğramışdı və bir neçə dənizçi ilə birlikdə, Ümid 
burnundan vətənə qayıdan Bartolomeu Diaşın ekspedisiyası 
tərəfindən xilas olunmuşdu. Bundan sonra o, Afrika sahil-
lərinə marşrutu, coğrafi koordinatları və sahil konturları 
kodlaşdırılmış, missiyası məxfi saxlanılan bir neçə 
ekspedisiyalarda iştirak etmişdi. 
Pireyra ömrünün bir neçə ilini Atlantik okeanın şərq 
hissəsində, sonra isə orta hissəsində üzərək, həmin akva-
toriyada naməlum adaların axtarışı ilə məşğul olmuşdu. 
Hələlik böyük torpaq ərazisindən söhbət gedə bilməzdi. 
Ona görə ki, həmin dövrdə üç materik məlum olduğundan 
adi dənizçilər ağıllarına belə gətirə bilməzdilər ki, böyük 
okeanda dördüncü və ya beşinci materik də ola bilər. Yəni, 
XV əsrin sonunda okean sularını fəth edən dənizçilər Yer 
kürəsinin indiki şəkildə böyük olduğunu təsəvvür etmir-
dilər. Lakin Pireyra gizli tapşırıq nəticəsində gedib Brazi-
                                                     
 
  
                                                                            
                                                    103
liya sahillərinə çıxmışdır. Sadəcə dəqiqləşdirmək lazımdır 
ki, neçənci ildə?  
 
                 
                Duarti Paşeku Pireyra (1469-1533) 
 
Pireyra bu haqda təxminən 1505-1508-ci illər arasında 
yazdığı “Esmeraldo de Sita Orbis” (“Yerin vəziyyəti 
barəsindəki zümrüd”) əsərində, özünün atlantikanın o biri 
tayında yerləşən torpaqlarda olmasını göstərmişdir. Həmin 
əsər çıxarılmış surət olduğundan alimlər tərəddüd qarşısın-
da qalırlar. İş ondadır ki, beş hissədən (“kitablar”) yalnız 
                                                     
 
  
                                                                            
                                                    104
üçü və dördüncünün bir parçası portuqal kitabxanalarında 
aşkarlanır və ilk dəfə 1892-ci ildə çap edilib ictimaiyyətin 
ixtiyarına verilir. 
Həmin kitabda müəllif Atlantik okeanının o tayındakı 
torpaqların mövcudluğu barəsində məlumatlar verir və 
qeyd edir ki, o, ilk dəfə həmin torpaqlarla hələ Kabralın 
ekspedisiyasından təxminən altı il əvvəl tanış olmuşdu.1 
Bunu əsas götürərək, 1494-cü ildə, bəlkə hələ də əvvəl 
Cənubi Amerikanın kəşfini Pireyranın adına yazmaq istə-
yirlər. Pireyranın Cənubi Amerikanın kəşfi barəsində Pirey-
ra da Silvanın “Braziliyanın Portuqal müstəmləkəçiliyi-
nin tarixi” əsərinin I cildindəki böyük məqaləsində göstəri-
libdir.2 J.Roşa-Pombunun fikrinə görə “Kabraldan, hətta 
Kolumbdan da əvvəl Amerika qitəsinə gedib çıxan ilk 
portuqal dəniz səyyahının adını çəkmək lazım gəlsə, 
portuqallar kifayət qədər öz səyyahlarının namizədliyini 
irəli sürə bilərlər.” Başqa adlar yox, elə Pireyranın adının 
üstündə dayansaq bir çox mətləblərin üstünü açmaq olar. 
Orijinal sənədlər olmasa da, Pireyranın Kabraldan əvvəl 
Braziliya sahillərinə yan alması çox inandırıcı səslənir. 
Burada konkret tarix də göstərilir – 1494-cü il. Apardığım 
                                                 
        1
 И. П. Магидович, В. И. Магидович. Очерки по истории географи-
ческих открытий, II том. Москва, “Просвещение”. 1982. стр.55 
        2
 Portu, 1923 il, portuqal dilində. 
                                                     
 
  
                                                                            
                                                    105
araşdırmalar nəticəsində mən də belə qənaətə gəldim ki, 
Pireyra ilk dəfə Braziliya sahillərinə gedib çıxıbdır. Bəzən 
mürəkkəb görünən işin açılması üçün sadə üsullardan 
istifadə etməli olursan. Bu sadə üsul nədən ibarətdir?  
Bu məsələni araşdıran zaman mən, birdəfəlik Alkasovas 
müqaviləsinin qaranlıq görünən təfərrüatlarına aydınlıq 
gətirəcəm. Axı, bəzi alimlər bildirirlər ki, portuqallar 1480-
ci ilə qədər Braziliyanın varlığından hali idilər, məhz buna 
görə də onlar Roma papasından o cür əlverişli maddələr 
əldə edə bilmişdilər.   
İlk növbədə mən, Roma papalarının XV əsrdə dünyanın 
bölüşdürülməsilə bağlı bullalarını nəzərdən keçirməyi 
özüm üçün məqsəd qoydum. Məhz ondan sonra başa 
düşdüm ki, portuqallar Braziliya sahillərinə məhz 1494-cü 
ilin əvvəlində gedib çıxıblar.  
Şimal yarımkürəsində Atlantik okeanını şərqdən qərbə 
qət etmək üçün, 1000 km. enində olan Kanar cərəyanının 
akvatoriyası ən perspektivli yol sayılır. Ona görə ki, 200 
qərb uz. şimaldan cənuba doğru Afrika sahilboyu ilə 300 ş. 
en dairəsindən 100 ş. en dairəsinə kimi, saniyədə 10-30 sm. 
hərəkət edən okean çayı yavaş olsa da, ekvatora 
yaxınlaşmaq üçün gəmilərə yardım edir. Kanar cərəyanının 
orta dərinliyi 500 metrdir. Məlumdur ki, Kolumb özünün 
transatlantik səyahəti zamanı məhz Kanar cərəyanından 
                                                     
 
  
                                                                            
                                                    106
istifadə etmişdi. Onun layihəsini həyata keçirmək istəyən 
van Olmen də həmin cərəyanın köməyindən istifadə etməyə 
çalışmışdı. İş ondadır ki, onlardan biri uğur qazanır, digəri 
isə fəlakətlə üzləşir. Bu nəyə görə belə olur? Keçid zamanı 
okeanda buraxılan kiçicik bir səhv faciə ilə nəticələnir.  
Atlantik okeanın qərb sahillərindən başlanan cərəyan-
ların xüsusiyyətlərini öyrənməyə çalışan Kolumb özü üçün 
müəyyənləşdirmişdi ki, heç vaxt cərəyanlar düz xəttlə 
hərəkət edə bilməz. Gec-tez həmin okean çayı gah sola, gah 
da sağa burulur. Bunu əsas tutan genuyalı dənizçi həmin 
cərəyanın ağuşuna daxil olanda, birmənalı şəkildə qərar 
vermişdi ki, torpaqla üzləşənə kimi yalnız qərb istiqamə-
tində hərəkət edəcək. Van Olmen isə Kanar, sonradan 
Şimali-Passat cərəyanının köməyi ilə okeanın qərb hissə-
sinə üzmüş və eləcə də Qolfstrim cərəyanının vasitəsilə 
həmin sahillərdən uzaqlaşmışdı. Gəmilər şimala doğru 
hərəkət edən zaman o, həmin marşrutdan yayınmalı idi.   
Bu faciə ilə Pireyra da üzləşə bilərdi. Lakin onun bəxti 
gətirir ki, o, kralın tapşırığını yerinə yetirəndə qış fəsli olur. 
Xronologiyanı pozmamaq üçün bu məsələyə növbəti 
bölümdə tam aydınlıq gətirəcəm. 
 
 
 
  
                                                     
 
  
                                                                            
                                                    107
                    Roma papalarının bullaları və ya  
                       dünyanın bölüşdürülməsi 
 
Kastiliyanın başı ərəblərə qarşı azadlıq müharibəsinə 
qarışdığı bir zaman portuqallar Afrikanın şimal-qərb 
sahillərinin mənimsənilməsilə məşğul idi. Bunu qanuniləş-
dirmək istəyən portuqallar Vatikanda Müqəddəs Pyotrun 
taxt-tacında əyləşmiş V Nikolaydan fərman imzalamağı 
xahiş edir. Həmin vaxt yəni, 18 iyun 1452-ci ildə “Dum 
diversas” adlı bulla verilir və bu dünyanın bölüşdürülməsi 
ilə bağlı ilk tarixi sənəd sayılır. Sonradan hərc-mərclik 
olmasın deyə, portuqal kralı I Juan Roma papasından 
məsələyə aydınlıq gətirməsini xahiş edir. Məhz buna görə 
də Roma papası V Nikolay 8-i yanvar 1455-ci ildəki 
bullada (“İnter caetera”) Afrika sahilləri ilə ticarətin 
inhisarının portuqallara məxsus olduğu göstərilir. Faktiki 
olaraq Afrika materiki Portuqal kralının ixtiyarına verilir.  
Lakin buna baxmayaraq yalnız 1479-cu ili portuqallar 
üçün dönüş ili hesab etmək olar. Həmin ilin sentyabr 
ayında Alkasovasdakı bağlanan müqaviləyə əsasən, Atlan-
tik okeanı iki hissəyə bölünür. Bu məsələdə mütləq 
Kastiliyanın razılığı lazım idi. Alkasovasdakı müqaviləni 
təsdiqləmək üçün Roma papası IV Sikst 21 iyun 1481-ci 
ildə hər iki tərəfi danışıqlar masası arxasına dəvət edib, 
                                                     
 
  
                                                                            
                                                    108
“Aeterna Regis” bullası ilə onları tanış edir. Müqəddəs 
atanın İzabella Kastiliyalıya hörməti olsa da, o, Kanar 
adalarından cənubda yerləşən bütün əraziləri Portuqaliyanın 
ixtiyarına verir. Burada portuqalların roma pontifikinə 
bəxşiş verməsi bir çoxlarına məlum olur. Məhz buna görə 
də IV Sikst portuqal nümayəndələrinin bütün tələblərini 
artıqlaması ilə yerinə yetirir.  
 
                
               Roma papası IV Sikst (1471-1484) 
 
Bundan əlavə həmin dövrdə Portuqaliya krallığı 
Kastiliya krallığına ərazi iddiası ilə çıxış edərək, arada 
yaranacaq müharibədən belə çəkinmirdi. Kastiliya isə 
                                                     
 
  
                                                                            
                                                    109
ixtiyarında olan torpaqlarının bir qarışını qonşusuna 
qaytarmaq fikirində deyildi.   
Kastiliyanın ərazilərinə olan iddiadan əl çəkən kral V 
Alfons Portuqaliya üçün həddindən artıq əlverişli imtiyaz-
lar əldə edir: Kanar adaları Kastiliyanın tabeliyində qalır, 
Azör və Madeyra adaları isə Portuqaliyanın ayrılmaz 
ərazisi kimi sənədləşdirilir. İspan gəmiləri hər hansı bir 
ekspedisiyanı təşkil edəndə Şimal yarımkürəsinin 28-ci 
paralellindən aşağı enməməliydi. Nəzəri olaraq Florida 
yarımadasının yarısı, Böyük və Kiçik Antil adaları, 
Meksika, Panama, Cənubi Amerika bütünlüklə Portuqali-
yanın tabeliyinə keçir.  
Alkasovasdakı müqavilə də davamlı olmur. Kolumbun 
birinci səyahətindən sonra ispanlar sülh yolu ilə dünyanın 
yenidən bölünməsi tələbini irəli sürürlər. Artıq təxmini də 
olsa bilmək olardı ki, Kolumbun kəşf etdiyi ərazilərdən də 
cənubda iri torpaq əraziləri yerləşir. Elə olur ki, taleyin 
hökmü ilə Valensiyanın yaxınlığında yerləşən Hativa 
şəhərindən milliyyətcə ispan olan Rodriqo Borxa adlı 
araqonlu Vatikanda müqəddəs Pyotrın taxt-tacında əyləşir. 
Maraqlı budur ki, Kolumb birinci transatlantik səyahətinə 
yola düşən zaman (1492-ci il avqust ayı), araqonlu 
yepiskop Roma pontifiki vəzifəsinə seçilir. Bu ikinci 
araqonlu idi ki, belə bir yüksək vəzifəyə layiq görülürdü. 
                                                     
 
  
                                                                            
                                                    110
Birincisi Valensiyanın yepiskopu Alonso de Borxa III 
Kalikst adı ilə Roma papası olmuşdu. 
Belə bir təsadüfi heç kim gözləmirdi. Yeni Roma papası 
VI Aleksandr (Borxa və ya Borcia) 4-ü may 1493-cü ildə 
bulla “İnter caetera” verir. Bullada göstərilir ki, Atlantik 
okeanının qərb hissəsində ispanlar tərəfindən yenicə kəşf 
olunmuş torpaqlar katolik krallarının (Ferdinand Araqonlu 
və İzabella Kastiliyalı – R.D.) tabeliyinə verilir. Bir şərtlə 
ki, orada yaşayan əhali mərhələ-mərhələ xristianlaşdırıla-
caqlar. İki krallıq bir-birilərinə mane olmasınlar deyə, 
demarkasion xətt Azör adalarından 100 liq qərbdə çəkilir. 
Bu yerdə Braziliyanın qeyri-rəsmi kəşfinə qayıtmaq 
istərdim. Tarixçilərin verdiyi tarixlər ki, var, mən onları 
əsassız saymaq istərdim. Yuxarıda göstərilir ki, guya 
Braziliya 1480-ci ilə qədər və ya 1490-cı illərdəki (dəqiq 
rəqəm göstərilmədən), hətta Jan Kuzen, Alonso Uelva, 
Martin Behaym və başqalarının adı hallanmaqla, kəşflə 
bağlı öz fərziyyələrini irəli sürürlər. Ən inandırıcı tarix 
1494-cü il sayılır. O da nəyə görə? 
Xristofor Kolumb Yeni Dünya sahillərinə olan birinci 
səyahətini 15-i mart 1493-cü ildə başa çatdırır. Bu o 
deməkdir ki, ispanlar gözləmədikləri halda Atlantik 
okeanının qərb hissəsində yerləşən torpaq ərazilərinə sahib 
çıxa bilərlər. Lakin burada bir anlaşılmamazlıq ortaya çıxır; 
                                                     
 
  
                                                                            
                                                    111
axı, 1481-ci il müqaviləsinə əsasən, onlar 28-ci paraleldən 
aşağıda yerləşən ərazilərə iddia edə bilməzdilər. Ona görə 
ki, Alkasovasda bağlanan müqaviləyə görə yuridik olaraq 
280 ş.en dairəsindən aşağıda olan ərazilərin hamısı Portuqal 
taxt-tacına məxsus idi. Bu izdivaca baxmayaraq ispanlar 
28-ci paraleldən aşağı düşmüşdülər, amma bunu gizlin 
saxlamağa çalışırdılar.  
Yeni Dünaya sahillərinin kəşfindən sonra hər itirilən gün 
portuqalların ziyanına idi. Kolumb Avropa sahillərinə 
qayıdanda birinci olaraq həmin kəşfdən elə portuqalların 
özləri xəbər tutmuşdular. Ona görə ki, admiralın gəmisi 
qeyri-ixtiyari olaraq Madeyra adalarına yan almış, ondan 
sonra isə həmin gəmini Lissabona ötürürlər. Ən maraqlı 
cəhət odur ki, portuqallar üçün zidd olan kəşfi həyata 
keçirən Kolumbu, kral II Juan tamtəraqla öz sarayında 
qəbul edir. Məhz həmin görüşdən sonra kral adekvat 
addımlar atmaq qərarına gəlir. Bunun üçün II Juan Yeni 
Dünya sahillərinə missiyası məxfi saxlanılan ekspedisiya 
təşkil edir.  
Çox güman ki, yuxarıda göstərildiyi kimi Duartu Pireyra 
həmin ekspedisiyanın rəhbəri təyin edilir. Çünki sonrakı 
proseslər və Pireyranın 1505-1508-ci illər arasında yazdığı 
“Esmeraldo de Sita Orbis” (“Yerin vəziyyəti barəsində-
                                                     
 
  
                                                                            
                                                    112
ki zümrüd”) kitabında göstərilir ki, o, Braziliya sahillərin-
də Kabraldan altı il əvvəl olubdur. 
 
       
           Tordesilyas müqaviləsinə əsasən demarkasion xətt 
  
Məlum olduğu kimi ispan monarxlarının təkidi ilə, yəni, 
Yeni Dünya sahillərinin kəşfinin üstündən heç iki ay 
                                                     
 
  
                                                                            
                                                    113
keçməmiş, Roma papası VI Aleksandrın mayın 4-ü 1493-
cü ildə verdiyi “İnter caetera” bullası portuqalları şok 
vəziyyətinə salır. Sənədə əsasən, Azör adalarından 100 liq 
qərbdə yerləşən bütün ərazilər Kolumbun səyahəti 
nəticəsində yuridik olaraq ispanların tabeliyinə keçir. Belə 
bir bölgü ilə razılaşmaq portuqalların atlantikadakı 
fəaliyyətini minimuma endirirdi. Lakin ortaya bir sual çıxır, 
əgər nəzərdə tutulan demarkasion xətdən qərb tərəfdə və 
280 ş.en dairəsindən aşağıda strateji əhəmiyyət kəsb edən, 
coğrafi mövqeyinə görə hər hansı bir önəm daşıyan böyük 
torpaq ərazisi yoxdursa, onda sonsuz görünən okeanın 
suları kimə lazımdır? Çünki onda olan məlumata görə 
Azör, Madeyra və Yaşıl Burun adalarından qərb tərəfdə heç 
bir torpaq ərazisi yoxdur.  
Praktik cəhətcə həmin sularda torpaq axtaran Voqado-
nun və Van Olmenin ekspedisiyaları müsbət nəticə əldə edə 
bilməmişdilər. 
Artıq ispanlar VI Aleksandrın mayın 4-də verdiyi bulla 
ilə öz istədiklərinə nail olmuşdular. İndi söz portuqalların 
idi. Kolumb Kanar adalarını tərk edib qərbdə böyük torpaq 
ərazisi kəşf edibsə, bunu nə üçün potuqallar həyata keçirə 
bilməsinlər? Axı, dənizçilik məktəbi və naviqasiya məhz 
Potuqaliyada yüksək zirvəyə qalxmışdı. Deməli, portuqallar 
da Kolumb kimi, Pireney yarımadasına yaxın adaların 
                                                     
 
  
                                                                            
                                                    114
birini tərk edib, qərbdə naməlum torpaqların kəşfinə nail 
ola bilərdilər. Onlar üçün əlçatmaz olan Afrikanın cənub 
nöqtəsi fəth edilmiş və bununla da Hind okeanına çıxış yolu 
əldə edilmişdi. 
Amma hamını bircə sual düşündürürdü; həmin torpaqlar 
Köhnə Dünyadan neçə min km. aralıda və hansı enliklərdə 
yerləşir? Kral II Juan yaxşı bilirdi ki, Kolumbun səyahəti 
yeddi aya yaxın davam etmişdi. Dəqiq bilinmirdi o, neçə 
gün müddətinə okeanda yol qət edibdir? Buna baxmayaraq 
kral boş-boşuna vaxt itirmək fikirində deyildi. İspanların 
xəbəri olmadan məxfi ekspedisiyanın hazırlanmasına start 
verilir.  
Bu minvanla Braziliyanın əsl kəşfinin qıfılını elə bura-
daca açmaq mümkün olar. 1493-cü ili başa vurmamış 
ekspedisiya səyahətə çıxmalı idi. Çox güman ki, həmin 
hazırlıq Pireney yarımadasından kənarda, elə Madeyra 
adalarında aparılırdı. Lakin isti havalar geridə qaldığından 
və payızda bu enliklərdə fırtına və qasırğalar tüğyan 
etdiyindən bunu Afrikanın şimal-qərb sahilində həyata 
keçirmək lazım idi. Artıq risqə getməmək üçün onlar 
plasdarm kimi başqa adalardan istifadə etməliydilər. Bunun 
üçün isə ən münasib coğrafi mövqe Yaşıl Burun adaları və 
ya Afrikanın Qvineya körfəzi sahillərinə yaxın ucqar qərb 
nöqtəsi sayılırdı.  
                                                     
 
  
                                                                            
                                                    115
Əvvəlcə həmin bölgüyə münasibət bəsləmək istəməyən 
Portuqaliya bir ildən sonra öz narazılığını bildirir və təzyiq 
nəticəsində Roma papasından demarkasion xətti daha 270 
liq qərb tərəfdə göstərilməsini tələb edir. VI Aleksandrın 
iştirakı ilə hər iki krallığın nümayəndələri 1494-cü ildə 
Tordesilyas şəhərində görüşür və iyunun 7-də bağlanan 
növbəti müqaviləyə əsasən, demarkasion xətt Azör ada-
larından 370 liq (həmin adalardan 2200 km. qərbə) qərbdə 
göstərilir. Tordesilyas müqaviləsinə görə demarkasion 
xətdən şərq tərəfdəki bütün ərazilər Portuqaliyanın, qərb 
tərəfdəki ərazilər isə İspaniyanın tabeliyinə keçir. 
Bir sözlə, Roma papasının bullasına əsasən “İspaniya 
Braziliyadan başqa bütün Amerika qitəsinin, Portuqaliya 
isə Afrikanın və Hindistanın sahibi sayılırdı.”1  
Rekonkista İspaniyada başa çatan kimi (1492), bütün 
Avropada bu krallığın nüfuzu birə-beş artdı. Necə olsa da, 
VIII əsrin əvvəlindən Pireney yarımadasında kök salan 
Ərəb əmirlikləri siyasi xəritədən silinirdi. Bütün bunları 
nəzərə alan Roma papası VI Aleksandr ispan krallarına 
xüsusi hörmətlə yanaşmağa başladı. Tarixçilərin fikirincə 
bu pontifik Atlantik okeanının qərb hissəsində yerləşən 
qitənin İspaniyanın tabeliyinə keçməsində müstəsna rol 
                                                 
      
1
 История средних веков. Абрамсон М. Л., Кириллова А. А., 
Колесницкий Н. Ф. и другие. Под редакцией Колесницкого Н. Ф. – 2-
е изд. исп. и доп. – М., «Просвещение», 1986. стр.393. 
                                                     
 
  
                                                                            
                                                    116
oynamışdır. Ona görə ki, Kolumb birinci səyahətini başa 
çatdıran kimi o, tərəddüd etmədən 3-ü may 1493-cü ildəki 
“İnter caetera” bullasında İspaniyanı həmin ərazilərin 
varisi elan edir. Bundan əlavə VI Aleksandr, Pireney 
yarımadasında və yenicə kəşf edilmiş torpaqlarda Kilsənin 
işlərini idarə etmək hakimiyyətini Kastiliya ilə Araqona 
verir. 
İş ondadır ki, Kolumb birinci səyahətdən qayıdan kimi 
İspan monarxları mart ayında Romada olan səfirə 
Bernardino de Karvahala (Ernan Kortesin və Badaxosun 
yepiskopunun uzaq qohumu) oradakı fəaliyyətinin 
aktivləşdirilməsinə dair xüsusi tapşırıq verirlər. Səfir də 
bütün səy və bacarığını səfərbər edərək, iki ay ərzində 
Roma papasından məşhur “İnter caetera” bullasının 
verilməsinə nail olur. Bu fərmanın verilməsi VI Aleksandr 
üçün məsuliyyətli iş sayılırdı, ona görə ki, bir tərəfdən o, 
əvvəlki sələflərinin işinə müdaxilə etmək istəmir, digər 
tərəfdən isə Rekonkistadan ayrılmış qalib-xaçpərəstlər kimi 
katolik krallarının hüquqlarını tapdalamaq niyyətində 
deyildi. Necə olsa da, ispanlar Avropadan çox-çox uzaqda 
Atlantik okeanının o biri tayında naməlum torpaqları kəşf 
etmiş və müəmmalı sənədi xatırlayan məşhur bullaya 
əsasən, onların öhdəsinə həmin ərazilərdə yaşayan 
insanların xristianlaşdırılması missiyası düşmüşdü   
                                                     
 
  
                                                                            
                                                    117
   
       Roma papası VI Aleksandrın Tordesilyasdakı  
                           bullası (1494)  
                                                     
 
  
                                                                            
                                                    118
 
Sənəddə göstərilir ki, “qərbdə Hindistan istiqamətində, 
həddindən artıq uzaqda dəniz-okeanda, heç vaxt gəmilərin 
üzmədiyi bir yerdə yerləşən adalar və iri torpaq ərazisi” 
ispan krallarına verilir. Portuqalları qıcıqlandırmaq istəmə-
yən pontifik bullada izah edir ki, necə portuqallar “Afri-
kada, Qvineyada və Qızıl Sahildə” (Afrikanın Qvineya 
körfəzinin şimalında yerləşən sahil zolağı) verilən səlahiy-
yətlərə, eləcə də ispanlar okeanın o biri tayında yerləşən 
ərazilərə eyni səlahiyyətlərə malik olurdular.  
İlkin mərhələdə Portuqal kralı II Juan kəskin şəkildə 
narazılığını bildirmək istəmirdi, lakin bir neçə aydan sonra 
1481-ci ildəki müqaviləni əsas gətirərək, həmin torpaqlara 
olan de-fakto hüquqlarını müdafiə etməyə başladı. Məhz 
bundan sonra Roma papası verdiyi qərara təkrarən baxmağa 
məcbur olur və bir ili arxada qoyan kimi elə mayın 4-də o, 
tərəfləri masa arxasına dəvət edərək, portuqallara güzəştə 
gedir. Həmin tarixdən bir ay sonra iyunun 7-də, müəyyən 
güzəştlərlə, VI Aleksandr Tordesilyasada bir il əvvəlki 
müqaviləyə əsaslı dəyişikliklər etməklə, həmin sənədi 
“ratifikasiya” edir. Tordesilyasdakı müqaviləni ispanlardan 
çox portuqalların qələbəsi adlandırmaq olar. Ona görə ki, 
1493-cü ildə ispanların təklifi ilə demarkasion xətt Azör 
adalarından 100 liq qərbdə, portuqalların isə təkidilə Yer 
kürəsinin iki krallıq arasında bölüşdürülməsini bildirən 
                                                     
 
  
                                                                            
                                                    119
demarkasion xətt Azör adalarından 370 liq qərbdə müəyyən 
edilir. 
Tordesilyas müqaviləsinə əsasən, ispan-portuqal xüsusi 
komissiya 1495-ci ilin sonuna qədər demarkasion xəttin 
haradan keçdiyini dəqiqləşdirməliydi. Lakin ispan və 
portuqal kosmoqraflarının arasında yaranan narazılığa görə 
həmin məsələ yerinə yetirilmir (gözlənildiyi kimi artıq 
1512-ci ildə Cənubi Amerikadakı bəzi torpaqlara görə iki 
krallıq arasında münaqişə yaranır).1  
Beləliklə, 4-ü may 1493-cü ildəki müqaviləyə əsasən, 
380 qərb uzunluğundan sol tərəfdə yerləşən bütün ərazilər 
ispan monarxlarının yurikdiksiyasına verilir. Portuqallar 
bunu eşidən kimi adekvat addımlar atmaq barəsində 
düşünməyə başlayırlar.  
Portuqal diplomatları Tordesilyas müqaviləsinə qədər 
çevik addımlar atırlar. Onlar çox yaxşı başa düşürdülər ki, 
rəsmi olaraq okeanın o biri tayındakı ərazi, dəxli olmadan 
hansı paralleldə yerləşir, əllərindən çıxacaq, ispanlarla 
birbaşa danışıqlara cəhd göstərirlər. Portuqalların nümayən-
dəsi Tordesilyasa gedən yolda olarkən, Xristofor Kolumb 
25-i sentyabr 1493-cü ildə 17 gəmidə 1500 nəfərlik heyətlə, 
Yeni Dünya sahillərinə özünün ikinci səyahətinə yola 
düşür. Ona qədər isə, hələ iyul ayında VI Aleksandr Borcia 
                                                 
1
 Португальская колониальная империя, СИЭ, т. 11, с. 451-452. 
                                                     
 
  
                                                                            
                                                    120
3 may tarixi ilə imzaladığı bullanın üçüncü redaktəsini, 
“Eximiae devotionis” adı altında buraxdırır. Bu sənəd hər 
iki tərəf üçün kompramiss variant təklif edirdi. 
 
          
                    Roma papası VI Aleksandr Borcia 
 
Məlumat üçün qeyd etmək lazımdır ki, Roma papsının 
iştirakı olmadan tərəflər yaranan problemin həllinə nail 
olmasına az qalmış, 1493-cü ilin dekabr ayında VI Alek-
sandr “Dudum siquidem” adı altında, keçmiş tarixlə - 
                                                     
 
  
                                                                            
                                                    121
guya 25-i sentyabrda dördüncü bullanı buraxır. Məhz 
həmin sənəddən sonra portuqallar Roma papasına etiraz-
larını bildirirlər. İş ondadır ki, müəyyən edilmiş demar-
kasion xətdən qərb tərəfə, Hindistanın şərq hissəsinə kimi 
bütün ərazilər İspaniyanın tabeliyinə keçirdi. Halbuki 
Alkasovasa müqaviləsinə əsasən, Hindistan Portuqaliyanın 
şəxsi ərazisi sayılır və bu sənədə ispanlar öz razılıqlarını 
bildirmişdilər. Bunu əsas tutan portuqallar bildirirlər ki, 
indiki müqavilə onların maraqlarına tamamilə ziddir. Onla-
rın Hindistanla dəniz əlaqəsi qurmağa demək olar ki, heç nə 
qalmamışdı. Ona görə ki, Kolumbun səyahətinə qədər 
Bartolomeu Diaş (1488) Afrikanın ucqar cənub nöqtəsini 
kəşf etmiş və Hind okeanına çıxış yolunu tapmışdır. 
Papa VI Aleksandrın 1493-cü ilin dekabr ayında 
buraxdığı dördüncü bullası portuqal nümayəndələrini pis 
vəziyyətdə qoyur, məhz ondan sonra onlar çevik addım 
atmağı qərara alırlar. Cənubu Amerika sahillərinə ekspedi-
siya göndərilməsi gündəmə gəlir. Onsuz da onlar Kolum-
bun kəşf etdiyi əraziyə ikinci dəfə yola düşməsindən hali 
idilər.  
 
 
 
 
                                                     
 
  
                                                                            
                                                    122
          Portuqalların Braziliya sahillərinə olan  
                    ehtiyat marşrutu  
  
Əsl dənizçı, peşəkar şturman əvvəlki səyahətlərdən 
nəticə çıxarmalıdır. Əgər, Pireyra Kanar və Şimali-Passat 
cərəyanlarından istifadə etsəydi, onda o da van Olmenin 
səhvini təkrarlaya bilərdi. Onun bəxti gətirir ki, yola 
düşməmişdən əvvəl Şimal yarımkürəsində qış fəsli idi. 
Bunun üçün qasırğaların əhatəsinə düşməməkdən ötrü 
alternativ cərəyandan istifadə edilməsi məqbul sayılırdı. 
Həm də elə etmək lazım idi ki, onlar yolda ispan bayrağı 
altında üzən gəmilərlə üzləşməsinlər.    
Okeanın ortasında qərb istiqamətində hərəkət etmək 
üçün ən münasib cərəyan Cənubi Passat sayılır. Ona görə 
ki, təxminən Qvineya körfəzi sahillərində, 10 ş. en 
dairəsindən 20-20 30/c. en dairəsi akvatoriyasında başlanan 
cərəyan (həmin yerdə cərəyanın eni 300-350 km-dir) qərbə 
uzandıqca enniləşir. Getdikcə enniləşən okean çayı Palma 
burnu meridianında 20 ş. en dairəsindən, hətta bir qədər 
artıq 50 c. en dairəsini əhatə edir. 100 qərb uzunluğunda isə 
cərəyanın eni 80-90 (800-900 km.) olur. Ferro adasının 
meridianından bir qədər qərbdə cərəyandan şimal-qərb 
istiqamətində qol ayrılır və onun eni 200, bəzi yerlərdə isə 
300 ş. en dairəsinin sərhədinə kimi uzanır. Cənubi Passat 
                                                     
 
  
                                                                            
                                                    123
cərəyanının özü isə Braziliya sahillərində San-Roka burnu 
yaxınlığında iki qola – şimala doğru Karib dənizi hövzəsinə 
qədər hərəkət edən Qviana və cənuba doğru Cənub 
Küləklərinə qədər uzanan Braziliya cərəynına ayrılır.  
Maraqlıdır ki, Afrikadan Cənubi Amerika sahillərinə 
kimi üz tutan bu cərəyanın sürəti stabil deyil: başlanğıcında 
sürət bir günə 40-50 km. edir, Palma burnu meridianında 
(yayda) bəzən 80-120 km., 100 qərb uz. 60 km-ə enir, lakin 
110 km-ə qədər arta bilir. 
Çox güman ki, Pireyra Qvineya sahillərinin girişinə 
yaxın bir yerdə Cənubi-Passat cərəyanına daxil olmuş və 
Braziliya sahillərinə doğru kurs götürmüşdü. O, istədi-
istəmədi güçlü və böyük okean çayı ekspedisiyanı nəzərdə 
tutulan məntəqəyə aparıb çıxarır. Pireyra bir xəritəşünas 
kimi həmin sahil zolağının konturlarını çəkir, oranın enlik 
və uzunluq koordinatlarını müəyyənləşdirir. Artıq vaxt 
itirmədən geriyə qayıdır. Tələskənlik başlanan işin axıra 
çatdırılmasına imkan vermir.  
Mənim fikirimcə, kral II Juan məxfi saxlanılan həmin 
ekspedisiyanı okeanın qərb hissəsinə göndərəndə, əsas 
tapşırıqlardan biri o idi ki, elə ki, onlara hava-su kimi lazım 
olan torpaq aşkarlandı, dənizçilər vaxt itirmədən şad 
xəbərlə vətənə qayıtmalıydılar. Hadisələrin gedişatını 
təsəvvür edəndə, demək olar ki, elə də olur. Ekspedisiya 
                                                     
 
  
                                                                            
                                                    124
üzvləri orada su ehtiyatı əldə edən və gəmini təmir edən 
zaman bir aya yaxın vaxt itirə bilərdilər. Məhz buna görə də 
təməli qoyulan səhv altı ildən sonra Kabralın səyahəti 
zamanı bir daha təkrarlanır.  
Həmin səhv nədən ibarət idi? Kəşf olunan torpaq 
ərazisini tədqiq etmək vaxt itkisinə səbəb olacağından, bu 
kral təlimatına zidd sayılırdı. Ona görə ki, portuqal 
dənizçiləri torpağı kəşf edən kimi dərhal həmin sahillərdən 
uzaqlaşmalıydılar. Elə bu səbəbdən sahil zolağını yoxla-
mağa imkan tapmayan Pireyra elə zənn edir ki, qarşılaşdığı 
torpaq materik yox, hansısa bir adadır. Axı, Kolumb da 
birinci səyahətindən geri qayıdan kimi, okeanın qərb 
hissəsində çoxsaylı adalar qrupunun kəşf etdiyini bəyan 
etmişdi. Elə Kabral da həmin əraziyə ilk dəfə qədəm 
qoyanda, elə bilimişdi ki, həmin ərazi böyük bir adadır.  
Bütün bunlara baxmayaraq, çox güman ki, Pireyra 1494-
cü ilin birinci rübündə Lissabona qayıdır. Hazırlanan 
hesabatda hər bir detal bütün incəliklərinə kimi yoxlanılır. 
Lissabondan, Afrikanın ucqar qərb sahilindən, Madeyra və 
Yaşıl Burun adalarından Braziliya sahillərinə kimi olan 
bütün məsafələr hesabatda öz əksini tapır. Ən əsas isə 
yenicə kəşf olunan və müəyyən vaxta qədər gizlin 
saxlanılacaq həmin ərazinin uzunluq koordinatları diqqət 
mərkəzində  saxlanılırdı.  Koordinatlar  baxımdan  mən  bir  
                                                     
 
  
                                                                            
                                                    125
    
     Atlantik okeanında fəaliyyət göstərən cərəyanlar 
                                                     
 
  
                                                                            
                                                    126
neçə variantı nəzərdən keçirməli olmuşam və belə bir 
nəticəyə gəldim ki, Pireyra təxminən indiki San-Luis və 
Belen şəhərləri ərazisində 10 c. en dairəsi və 420-430 qərb 
uzunluğunda Braziliya sahillərinə çıxmışdı. Həmin ərazidə 
sahil zolağı yarıq-yarıq olduğundan, xüsusən də San-Luisin 
yerləşdiyi quru torpaq yarımadada yerləşdiyindən o, adalar 
qrupu ilə üzləşdiyini zənn edir.  
Bu yerdə sual verilə bilər ki, nəyə görə mən Pireyranın 
indiki San-Luisin yerləşdiyi əraziyə gəlib çıxdığını ortaya 
qoyuram? Mənim fərziyyəmə görə Pireyra özü üçün tanış 
olan Qvineya sahllərinə yaxın bir yerdə Cənubi-Passat 
cərəyanının vasitəsilə qərbə yola düşür və Cənubi Amerika 
materikinin astanasında, iki yerə bölünən Qviana və 
Braziliya cərəyanları ilə rastlaşır. Şimala doğru üz tutan 
Qviana cərəyanı Pireney yarımadasının yerləşdiyi enliklərə 
qalxdığından o, həmin cərəyanı seçir və təxminən 10 c. en 
dairəsinə kimi yol qət edir. Həm də vaxt itirməmək 
baxımdan oradan Avropaya qayıtmaq daha münasib idi. 
Kolumbun koordinatlar hesabatı kodlaşdırılsa da portu-
qallar təxmini bilirdilər ki, ispanlar 500 qərb uzunluğundan 
qərb istiqamətində torpaqla üzləşiblər. 1494-cü ilin əvvə-
linə kimi coğrafi enlik məsələsi Pireyranı maraqlandırmırdı. 
Bu məsələdə iki amil mühüm rol oynayırdı. Birincisi, 
Alkasovas müqaviləsinə əsasən, ispanlar Şimal yarımkürə-
                                                     
 
  
                                                                            
                                                    127
sinin 28-ci parallelindən aşağıda tədqiqat işləri apara 
bilməzdilər. Ona görə ki, qanun çərçivəsində həmin kəşf-
lərin heç bir yuridik əsası olmayacaqdı. İkincisi, Pireyra 
kralın verdiyi tapşırığı qış fəslində icra etdiyindən ekvator 
xəttindən aşağısda, qərb istiqamətində hərəkət edən 
Cənubi-Passatdan münasib yol kimi istifadə etməyi qərara 
almışdı. Məhz bunun sayəsində portuqallar istədiklərinə 
nail olurlar. Lakin onlar ağıllarına belə gətirə bilməzdilər 
ki, aşkarladıqları torpaq materikdir. 
Artıq 6 ildən sonra kral I Manuelin tapşırığı ilə təşkil 
olunan ekspedisiya, Kabralın başçılığı altında Yaşıl Burun 
adalarından üzü cənuba doğru hərəkət edəndə, çox güman 
ki, onlar Cənubi-Passat cərəyanının köməyi ilə qərbə doğru 
üz tutmuş, lakin materikə yaxınlaşanda bu dəfə, cənub 
istiqamətində hərəkət edən Braziliya cərəyanının suları ilə 
sahil zolağına yaxınlaşmışdılar. Bu işdə Pireyranın 
əməyinin əvəzsiz olduğunu zənn etsək yanılmarıq. Lakin 
təcrübəli dənizçilərin ekspedisiyanın tərkibində olması, 
həmin missiyanın məxfi saxlanmasına ziyan gətirməzdi ki? 
Necə olsa da Atlantikanın suları Bartolomeu Diaşa tanış idi 
və onun kimi peşəkar dənizçinin okeanda azmaq nağılı ilə, 
camaatın başını  qatmaq qeyri-mümkün iş sayılırdı. Lakin 
bütün bunlara baxmayaraq, Bartolomeu Diaş baş verən 
hiyləni dərk etsə də o, bu sirri özü ilə okeanın dibinə aparır. 
                                                     
 
  
                                                                            
                                                    128
Kabralın ekspedisiyasında zamanın ən təcrübəli, ən 
bacarıqlı, Pireney yarımadasının tanınmış dənizçiləri olan 
Bartolomeu Diaşla, Duarti Pireyra vardı ki, onlar gəmiləri 
fırtınalı havada idarə etməklə istədikləri kursdan yayına 
bilməzdilər. Yəni, həmin adamlar Kabraldan fərqli olaraq 
Atlantik okeanın şərq sularını yaxşı tanıyır və Portu-
qaliyanın ən nüfuzlu naviqasiya məktəbinin məzunları 
sayılırdılar. Həm də onlar bir-biriləri ilə yaxın dost idilər. 
Çünki B. Diaş Afrikanın cənubundakı Ümid burnunu kəşf 
edəndən sonra Lissabona qayıdarkən yolda qəzaya uğramış 
Pireyranı xilas etmişdi. 
Onların arasındakı fərq ondan ibarət idi ki, B. Diaş 
Afrikanın şimaldan cənubə qədər qərb sahillərini, Pireyra 
isə Atlantik okeanında yerləşən portuqal dənizçilərinə 
məlum olan ada və arxipelaqları yaxşı tanıyırdı və çətinlik 
çəkmədən həmin akvatoriyalarda sərbəst şəkildə üzə bilirdi. 
Elə okeandakı arxipelaqların və cərəyanların yerləşdiyi 
akvatoriyaları yaxşı tanıdığından Braziliyanın kəşf edil-
məsi, məhz ona tapşırılmalı idi. Ona görə tələm-tələsik 
hazırlanan ekspedisiya Voqado, Telles, Van Olmen və 
digərlərinin ekspedisiyaları kimi uğursuzluğa düçar 
olmamalıydı.  
Lakin taleyin hökmü ilə Kabralın Hindistana olan 
səyahəti avropalılar üçün Ümid burnunu kəşf edən B. Diaş 
                                                     
 
  
                                                                            
                                                    129
üçün sonuncu səyahət oldu. Tarixi qaynaqlarda göstərilir ki, 
ekspedisiya Braziliya sahillərini tərk edib Ümid burnuna 
çatanda may ayının sonunda güclü qasırğa ilə üzləşir və 
dörd gəmi heyət qarışıq okeanın dibinə qərq olur. Məhz 
həmin faciəli gündə Diaş əbədiyyata qovuşur. 
Braziliyanın müəmmalı kəşfinin sirlərinə malik olan 
adamlardan biri ekspedisiyanın səlnaməçisi Peru Vaş 
Kaminya da həmin səyahətdən sağ-salamat geri qayıtmır. 
Hindistanın Kalikut şəhərində yerli əhali portuqalların 
üzərinə hücum çəkəndə, 50 nəfər ekspedisiya iştirakçısı, o 
cümlədən, P. V. Kaminya qətlə yetirilmişdi. Əsas şahidlər 
Braziliyanın kəşfi ilə bağlı olan sirri özləri ilə axirət 
dünyasına aparırlar. Bu da Portuqal kralına sərf edirdi.  
Bir sözlə, Duarti Pireyranın sayəsində Portuqaliya 
krallığı nəhəng bir əraziyə sahib olurlar. Halbuki həmin 
ekspedisiya əvvəlki səyahətlər kimi uğursuzluqla nəticələn-
səydi, onlar Atlantik okeanında kəşf etdikləri adalarla 
kifayətlənməliydilər.  
Əllərində lazımi məlumatlar olan portuqallar, guya 
Braziliyanın varlığından bixəbər kimi ədalətli bölgü olsun 
deyə, demarkasion xəttin 500 qərb uzunluğuna qədər çəkil-
məsini tələb edirlər. Yerin kürə şəkilində olması sübuta 
yetirilmədiyindən tam əksəriyyət yer səthinin düz olmasına 
əmin idilər. Portuqallar yaxşı bilirdilər ki, Tordesilyas 
                                                     
 
  
                                                                            
                                                    130
danışıqlarını önə çəkəndə, Roma papasını aldatmaq üçün 
məhz bu amil nəzərə alınmalı idi. Yer səthi düz olduğu 
üçün demarkasion xəttdən qərbdən üzü şərqə doğru 
yerləşən bütün ərazilər portuqallara məxsus olmalıydı.   
Pireyranın ekspedisiyasının səyahət zamanı əldə etdiyi 
nəticələrdən xeyli razı qalan kral II Juan növbəti danışıqlar 
üçün öz diplomatlarını təlimatlandırır. İspan nümayəndə-
lərinin, o cümlədən, pontifikin verəcəyi suallarının cavab-
ları əvvəlcədən onlarda hazır idi.  
Roma papasının iştirakı ilə ispanlarla danışıqlar elə 
aparılmalıydı ki, portuqallar heç kimi şübhələndirmədən 
ədalətli bölgü kimi demarkasion xəttin Azör adalarından 
100 liq yox, 370 liq qərb istiqmətində keçirilməsinə nail 
olmalıydılar. Bu xətt Kolumbun kəşf etdiyi torpaqlardan 
xeyli sağ tərəfdə, üzü Avropaya yaxın bir yerdə yerləşirdi. 
İspan nümayəndələri əmin idilər ki, qərb torpaqlarından 
bixəbər olan portuqallar, okean sularında öz gəmilərinin 
təhlükəsizliyini təmin etmək üçün atlantikada bir qədər 
artıq su hövzəsinə yiyələnmək istəyirlər. Maraqlıdır ki, 
nəyə görə ispan nümayəndələri o qədər də kəskin müqavi-
mət göstərmədən rəqiblərinin tələblərilə razılaşırlar? Onlar 
artıq münaqişə yaranmasın deyə və bütün narazılıqlara son 
qoymaq üçün, heç kimə lazım olmayan ucsuz-bucaqsız 
                                                     
 
  
                                                                            
                                                    131
okean sularını portuqallara güzəştə getməyə etiraz etmə-
dilər.  
Bu məsələdə Kolumbun birinci səyahəti zamanı baş 
verən kəşfin nəticələri portuqal nümayəndələrinə xeyir 
verir. İş ondadır ki, genuyalı admiralın kəşf etdiyi adalar 
650-700 qərb uzunluğunda, Pireyranın sahilə yan aldığı ərazi 
420-430 uzunluğunda yerləşirdi. Əldə olunan kəşflərin 
arasında 250-300-lik bufer zonası əmələ gəlirdi və portu-
qallar bunu əsas tutaraq əmin idilər ki, ispanlar demar-
kasion xəttin 45-470 qərb uzunluğuna qədər çəkilməsinə 
heç bir etiraz bildirməyəcəklər.  
Xüsusilə qeyd etmək istəyirəm ki, burada da bəxt 
portuqalların üzünə gülür. İş ondadır ki, transatlantik keçidi 
zaman Baham adaları, Haiti və Kuba adaları Kolumbun 
qarşısına çıxan ilkin torpaq ərazisi sayılırdı və onlardan 
şərq tərəfdə heç bir quru ərazisi yerləşmirdi. Deməli, 
məlum olan adalardan şərq tərəfdə nə ərazi vardısa, 
portuqallar həmin ərazilərə sahib çıxa bilərdilər. Onsuz da 
admiralın hesabatında 65-ci və 70-ci meridianlardan şərq 
tərəfdə yalnız okean suları göstərilirdi. İspanların belə bir 
kobud səhvindən istifadə edən portuqallar tələsik olaraq, 
Cənubi Amerika sahillərinə məxfi ekspedisiya göndərir və 
qəribə olsa da, nəzərdə tutulan meridiandan qat-qat şərq 
tərəfdə iri br torpaq ərazisi aşkarlayır və bunu dünya 
                                                     
 
  
                                                                            
                                                    132
ictimaiyyətindən gizlin saxlamağa məcbur olurlar. Ona 
qədər isə II Juan ispanları danışıq masası arxasına dəvət 
edib, bunu yuridik şəkildə, yəni gizlincə kəşf etdiyi 
torpaqları sənədlər şəkilində əldə etməli idi.   
Hansısa bir müddətdə danışıqlar heç bir əhəmiyyət kəsb 
etməsə də, sonradan yenidən bərpa olur və 7-i iyun 1494-cü 
ildə Tordesilyas müqaviləsi bağlanır. Məlum olduğu kimi 
həm şimal və cənubu, həm də şərq və qərbi bildirən 
demarkasion xətt Azör adalarından 370 liq qərbə, 460 30/ 
çəkilir və Braziliya avtomatik olaraq Portuqal taxt-tacının 
mülkiyyətinə çevrilir. İndiki Braziliyanın ucqar qərb 
hissəsindən başqa Amerika qitəsi bütünlüklə ispan 
krallarının tabeliyinə keçir. Lakin buna baxmayaraq, bu 
ispanların tam qələbəsi sayılmırdı. Bununla da, Yeni Dünya 
sahillərinin siyasi coğrafiyası yaranır və bu da Roma 
papasının möhürü ilə möhkəmlənir. 
Beləliklə, portuqallar Roma papası VI Aleksandr 
Borcianın vasitəsilə ispanlara kələk gələrək, gələcəkdə 8,5 
mln.2 km. ərazini əhatə edən Braziliya ölkəsinin əldə 
edilməsinə nail olurlar. Belə bir ədalətsiz bölgü ispanların 
haqlı zəhmətlərinin üstündən xətt çəkirdi. Ona görə ki, 
rəsmi olaraq ilk dəfə Braziliya sahillərinə ispan dəniz 
səyyahları – Visente Pinson və Diyeqo Lepe qədəm 
qoymuşdular. Lakin bizim dövrdə Latın Amerikasının ən 
                                                     
 
  
                                                                            
                                                    133
böyük ölkəsinə sahib olmaqda portuqallar Pedro Kabraldan 
çox, taxt-taca bütün varlığı ilə sadiq olmuş Duarti Pireyraya 
minnətdar olmalıdırlar. Ona görə ki, bir çoxlarına Atlantik 
okeanının qərbində torpaq tapmaq tapşırığı verilsə də, onlar 
həmin işi yerinə yetirə bilməmişdilər. Pireyra isə həmin 
missiyanın öhdəsindən artıqlaması ilə gəldi. Çünki kral II 
Juana hava-su kimi lazım olan torpaq aşkarlanmış və 
təcrübəli kapitan, ispanlarla növbəti danışıqlara başlanma-
mışdan əvvəl özünü Avropaya çatdıra bilmişdi. Bu azmış 
kimi o, Tordesilyas danışıqlarında bilavasitə iştirak etmiş 
və Roma papasının vasitəsilə ispanların aldadılmasında 
mühüm rol oynamışdır. Bundan əlavə Pireyra Portuqal 
kralına öz sədaqətini nümayiş etdirərək, ölənə qədər həmin 
sirri daxilində saxlamağa məcbur olmuşdu. 
Bu məsələdə portuqalların mahir hipnozçu kimi 
rəqiblərinə manipulyasiya etmələrini önə çəkmək lazımdır. 
Onlar danışıqlar zamanı özlərini elə aparırdılar ki, guya 
ispanlar onların halalca torpaqlarını əllərindən alıblar. Ona 
görə də qara məni basınca, mən qaranı basım prinsipini 
əldə şüar tutaraq, həyasızcasına öz tələblərini irəli sürürlər. 
Nəticədə demarkasion xətt xeyli qərbə tərəf çəkilir.  
Elə həmin il pontifik rəsmi olaraq Ferdinand Araqonlu 
ilə İzabella Kastiliyalıya “Katolik kralları” titulunu verir. 
                                                     
 
  
                                                                            
                                                    134
Kral II Juan Kastiliya ilə olan müqavilədən razı idi. Ona 
görə ki, Portuqaliyaya Amerika qitəsində yerləışən 
Braziliya ərazisi məlum idi və onu da əldə edə bilirlər. 
Braziliyadan o tərəfdə olan ərazilər portuqallara bəlli 
deyildi, ümumiyyətlə onlar elə zənn edirdilər ki, Braziliya 
Madeyra, Azör, Yaşıl Burun adaları kimi, lakin böyük bir 
adada yerləşir.   
Bu məsələdə portuqallar Kabraldan çox Pireyraya 
minnətdar olmalıdırlar. Məhz onun səyahətindən sonra 
Braziliya sahillərinin hansı uzunluqda yerləşdiyi bəlli olur 
və Portuqal krallığı Braziliya kimi böyük bir tikəni 
ispanların əlindən almağa müvəffəq olurlar. 
Sonrakı illərdə Pireyra hərbi komandir kimi də 
məşhurlaşır. Kral I Manuelin xüsusi tapşırığı ilə o, 1503-cü 
ildə Hindistanın Koçin şəhərinə gəlir və qarnizonda olan 8 
minlik əsgərlə beş ay ərzində Kalikut şəhərinin müttəfiqinin 
60 minlik ordusuna müqavimət göstərir. Yerli hökmdar 
portuqalları birdəfəlik Hindistandan qovmaq istəyirdi, lakin 
buna nail ola bilmədi.  
Göstərdiyi çoxsaylı xidmətlərinə görə Pireyra Afrikanın 
“Qızıl sahil”ində yerləşən El-Mina fortunun komendantı 
təyin olunur. Lakin çox keçməmiş o, intriqaların qurbanına 
çevrilir və məhkəmə qarşısına çıxarılır. Məhkəmədə onu 
qondarma ittihamla - oğurluqda və korrupsiyada günahlan-
                                                     
 
  
                                                                            
                                                    135
dırır və həbsxanaya salırlar. Sonradan Pireyra bəraət 
qazanır, lakin azadlığa çıxanda o, həm vəzifəsini, var-
dövlətini, həm də nüfuzunu itirmiş olur. O, kasıbçılıq və 
səfalət içərisində ölür. 
 
   
        Duarti Pireyra Koçin şəhərinə yan alır 
                                                     
 
  
                                                                            
                                                    136
Xristofor Kolumb üçüncü səyahətinə yolda düşən 
ərəfədə İspaniyadan Yeni Dünya sahillərinə bir-birinin 
ardınca müxtəlif xarakterli ekspedisiyalar göndərilir. 
Ekspedisiyalar nəinki Karib dənizi akvatoriyasında yerləşən 
Antil adalarının, hətta akvatoriyadan şimalda və cənubda 
qütblərə doğru uzanan materiklərin ərazisini tədqiq etmək 
üçün təşkil olunurdu. Belə çıxırdı ki, 280 ş. en dairəsindən 
cənubda yerləşən torpaqlar portuqalların tabeliyindən 
ispanların tabeliyinə keçir.  
 
    
                 Xristofor Kolumb ölüm yatağında 
                                                     
 
  
                                                                            
                                                    137
Roma papalarının əvvəlki bullalarına əhəmiyyət vermək 
istəməyən ispan dəniz səyyahları, əlbəttə ki, öz monarx-
larının xeyir-duası ilə mərhələ-mərhələ 28-ci paralleldən 
aşağı enərək, yavaş-yavaş orada yerləşən əraziləri mənim-
səməyə başlayırlar.  
 
                                                           
 
Hindistana gedib çıxan Pedro Kabralın  
                        aqibəti 
  
Mayın 2-də Braziliya sahillərini tərk edən ekspedisiya 
11 gəmi ilə demək olar ki, çətinlik çəkmədən gəlib 
Afrikanın cənubuna çatır və Ümid burnundan bir qədər 
aralıda, Hind okeanının sərhəd sularında güclü fırtınanın 
caynağına düşür. Burada dörd gəmi bütün heyətlə birlikdə 
fəlakətə uğrayaraq, suya qərq olur. Kral I Manuelin ümid 
bəslədiyi Bartolomeu Diaş okean sularında yoxa çıxır. 
Maraqlıdır ki, həmin təlatümdə Bartolomeunun qardaşı 
Dioqu Diaş öz gəmisi ilə ekspedisiyadan aralı düşərək, 
xoşbəxtlikdən gedib Madaqaskar adasına çıxır və bununla 
da Afrika materikinin ən böyük adasının kəşfinin təməlini 
qoyur. Lakin Kabral elə zənn edir ki, o, da fırtına zamanı 
başqaları kimi həlak olubdur və heç bir axtarış həyata 
                                                     
 
  
                                                                            
                                                    138
keçirmədən yolunu davam etdirir. Ekspedisiya 6 gəmi ilə 
portuqalların Afrikanın cənub-şərqində yerləşən platsdarm 
rolunu oynayan Malindi limanına gəlir, oradan isə Kalikut 
(indiki Kojikod) şəhərinə yollanır.  
Nəzərdə tutulan plana əsasən, itkilərlə Hindistana çatan 
Kabral, Kalikut şəhərində faktoriya yarada bilir. Lakin 
müsəlman tacirlərinin təsiri və nüfuzu portuqalların sərbəst 
fəaliyyətinə maneəçilik törədir və onlarla müsəlmanlar 
arasında silahlı toqquşma baş verir. Həmin toqquşmada 50 
nəfərə yaxın portuqal, o cümlədən, istedadlı yazıçı Peru 
Vaş Kaminya öldürülür. Cavabında Kabralın əmri ilə şəhər 
toplardan bombardımana məruz qalır və müsəlmanların 
limanda olan bütün gəmiləri yandırılır. Sonra isə onlar 
Koçində alternativ ticarət əlaqəsi yaradırlar.1 
1501-ci ilin əvvəlində geriyə qayıdan portuqallar yolda, 
Mozambik yaxınlığında daha bir gəmi itirir və xilasetmə 
əməliyyatından sonra, onlar 4 gəmidə Yaşıl Burun adala-
rına üz tuturlar. Təsadüf nəticəsində Madaqaskar adasını 
tərk edən Dioqu Diaş eskpedisiya iştirakçıları ilə həmin 
adalarda görüşür və onlarla birlikdə vətənə yola düşür. 
Xüsusilə qeyd etmək istəyirəm ki, həmin ekspedisiyaya 
daxil olan gəmilərdən biri, Hindistan səfərindən qayıdandan 
                                                 
   
    
    1
 История средних веков. Абрамсон М. Л., Кириллова А. А., 
Колесницкий Н. Ф. и другие. Под редакцией Колесницкого Н. Ф. – 2-
е изд. исп. и доп. – М., «Просвещение», 1986. стр. 394. 
                                                     
 
  
                                                                            
                                                    139
sonra Afrikanın cənub-şərq sahillərində heyətdən kənar 
düşür və müstəqil şəkildə hamıdan birinci Lissabona çatır. 
Belə olan halda əlbəttə ki, onları kral sarayına dəvət edib 
səyahət barəsində bütün vacib məlumatları, o cümlədən, 
faciəli hadisələri əyanlara ərz edirlər. Nəyə görə mən bu 
məqama toxundum? İş ondadır ki, Kabral vətənə qayıtma-
mışdan əvvəl, artıq kralın istədiyi ümidini doğrultmadığın-
dan onun gözündən düşmüşdü. Çünki Kabralın ekspedisi-
yası həm gəmilərin, həm də insan resurslarının çoxluğuna 
görə, Vasko da Qamanın ekspedisiyasına nisbətən çox 
böyük idi, amma nəticə qənaətbəxş sayılmırdı. Təkcə, 
təsəlliverici hal o idi ki, Duarti Pireyra həmin səyahətdən 
salamat qurtulmuş və Braziliyanın “kəşfi” rəsmiləşdiril-
mişdi.  
Təxminən il yarımlıq səyahətdən sonra ekspedisiya 6 
gəmi itkisi ilə Pireney yarımadasının sahillərində görünür. 
Sentyabrın 6-sı 1501-ci ildə ekspedisiya, içərisi həddindən 
çox qiymətli mallarla dolu olan 5 gəmi ilə səyahətdən 
qayıdır. 
Gətirilən qiymətli malların dəyərinə əhəmiyyət vermə-
yən kral I Manuel ekspedisiyanın nəticəsindən narazı idi. 
Ona görə ki, qoyulan məqsədə nail olunmamışdı. Bütün 
bunlara baxmayaraq ekspedisiyaya qoyulan xərc iki 
dəfədən çox gəlir gətirmişdi. 
                                                     
 
  
                                                                            
                                                    140
XVI əsrdə Avropada tərtib olunan xəritələrdə Kabral 
tərəfindən aşkarlanan torpaq gah “Terra Brasilis”, gah da 
“Santa Kruz do Brasil” adlandırılırdı. Xalq arasında isə 
ora başqa cür də adlandırılırdı – “Tutuquşular ölkəsi” və 
ya “Braziliya torpağı”. 
Kabral saraydan kənarlaşdırılır və 1502-ci ildə təşkil 
olunan növbəti ekspedisiyanın komandoru yenidən Vasko 
da Qama təyin olunur, Kabrala ikinci kapitan vəzifəsi 
verilsə də o, həmin səyahətdə iştirak etməkdən boyun 
qaçırır.  
Tamamilə gözdən düşən keçmiş komandor 1509-cu ildə 
Beyra-Bayşa vilayətinə gedir və ömrünün sonuna kimi 
orada qalır. Lakin gec də olsa I Manuel 1515-ci ildə, “Vera 
Kruz” torpaqlarını “kəşf” etdiyi üçün Kabrala illik 
məvacib ayırır. Hamıdan təcrid olunan və sakit həyat tərzi 
sürən keçmiş komandor 1526-cı ildə vəfat edir və bir 
səyahətə dörd qitənin sahillərində - Avropa, Cənubi 
Amerika, Afrika və Asiyada olmuş onu “İgreja da Graca” 
adlı qotik kilsənin ümumi qəbristanlığında dəfn edirlər. 
Onun yaşadığı bağdan nadir ağac növü tapılır. Həmin 
ağaclar qırmızı-bənövşəyi boya əldə etmək üçün xammal 
kimi Avropaya gətirilməyə başlayır və onun adı (pau-
brasil) ilə bütün ərazi Braziliya adlandırılır.  
                                                     
 
  
                                                                            
                                                    141
XIX əsrdə tapılan sadə qəbir daşından müəyyən etmək 
olur ki, XVI əsrdə “Böyük kəşfin” sahibin şəxsiyyətinə o 
qədər də önəm vermirdilər. Əksinə həyat yoldaşını İzabell 
Kaştrunun qəbr daşının üstündəki yazıda, onun Portuqal 
kralı III Juanın qızlarının birinin kameristka olması 
bildirilir.                
           
 
   Pedru Kabralın səyahətinin marşrutu (1500-1501) 
                                                     
 
  
                                                                            
                                                    142
1848-ci ildə braziliyalı tarixçi Fransisko Adolfo 
Varnhagen uzun müddət baxımsız qalan Kabralın qəbrini 
identifikasiya edir. 1968-ci ildə Braziliya və Portuqaliya 
tamtəraqla Kabralın anadan olmasının 500 ilini qeyd edir. 
Braziliya kimi qiymətli xəzinəni Portuqal taxt-tacına bəxş 
etdiyinə görə Kabralın xatirəsini əbədiləşdirmək üçün həm 
Lissabonda, həm də Rio-de-Janeyroda ona heykəl qoyublar. 
Maraqlıdır Braziliyanı əsl aşkarlayan adamın adı bəlli 
olandan sonra ona da həmin ölkələrdə heykəl ucaldacaqlar, 
ya yox? Mənim əminəm ki, yaxın gələcəkdə həqiqət bütün 
bəşəriyyət qarşısında acıqlanacaq. 
XVI əsr başlayana qədər bir neçə dünya miqyaslı kəşflər 
vardısa, onların hər birisi ayrı-ayrılıqda dünya ictimaiyyə-
tində müəmma doğurur. Öz varisləri üçün böyük bir qitəni 
əldə etmək istəyən Xristofor Kolumb Seviliyanın Kafedral 
məbədində uyuyur, “İgreja da Graca” qəbristanlığında dəfn 
olunan sirr gizlətməkdə kral I Manuelə sadiqliyini nümayiş 
etdirən Pedro Alvareş Kabral, böyük ambisiyalarla yaşamış 
və hiyləgər fəndləri ilə dünya ictimaiyyətini aldatmış 
Ameriqo Vespuççi və böyük kəşfi daxilində dövlət maraq-
ları naminə qurban edən Duari Paşeku Pireyra Lissabonda 
şəhər qəbristanlığında adi vətəndaşlar kimi dəfn edilmiş və 
heç bir şübhə doğurmadan əsl həqiqəti gizlətməyə 
çalışıblar. Bununla onlar, daha doğrusu portuqal monarxları 
                                                     
 
  
                                                                            
                                                    143
nəyə nail olmaq istəyiblər? Arada silahlı münaqişə baş 
verməsin deyə, ispanları uşaq kimi aldatmaq? Onlar demək 
olar ki, buna nail ola bilmişdilər. Faktiki olaraq Vatikanda 
Müqəddəs Pyotrun taxt-tacında əyləşmiş müqəddəs ataların 
vasitəsilə portuqallar ispanları aldatmağa müvəffəq 
olmuşdular. Özü də bunu elə həyata keçirmişdilər ki, heç 
kimi ruhu da incimir.  
Əlbəttə, ən yaxşı üsul hər şeyi səhlənkarlığın boynuna 
yıxmaqdır. Necə ki, bunu 1500-cü ildə Pedro Kabral edir və 
istər-istəməz Braziliya kimi nəhəng ərazini Portuqal taxt-
tacının mülkünə qatır. Kolumbun birinci səyahətindən 
sonra eyforiya içərisində olan sadəlövh ispanlar, hələ XV 
əsrin sonlarında uydurulan belə bir cəfəngiyyata inanmağa 
məcbur olmuşdular. Onlar Karib dənizi akvatoriyasında 
yerləşən əraziləri Braziliyadan üstün tutdular. 
 
 
 
 
 
 
 
 
 
                                                     
 
  
                                                                            
                                                    144
                           Əldə olunan nəticələr 
 
1. Hər şeyi ardıcıllıqla araşdıranda bəlli olur ki, Pedru 
Kabralın kəşfində çoxlu qaranlıq məqmalar var. 
Ekspedisiya Yaşıl Burun adalarından sonra ekvator xəttini 
keçən kimi qərb istiqamətində hərəkəti davam etdirib, 
aprelin 22-də 170 c. en dairəsində Braziliya sahillərinə yan 
alır. San-Nikolau adası təxminən 240 qərb uzunluğunda, 
Braziliyanın Korumban burnu isə 390 qərb uzunluğunda 
yerləşir. Belə başa düşmək olar ki, eskadra yolda olarkən, 
cənub ilə hərəkət etdiyi xəttdən 150 qərbə doğru uzaqlaşır. 
Bu isə təxminən 1600 km. məsafə edir.  
Pedru Kabralın təsadüf nəticəsində “kəşf” etdiyi 
Korumban burnu qərbdə 170 c. en dairəsində yerləşir. Belə 
çıxır ki, ekspedisiya əsas marşrutdan yayınaraq 1600 km. 
yanlış istiqamətdə üzübdür, lakin belə bir səhvin baş 
verməsi təcrübəli heyətlə inandırıcı görünmür. Ona görə ki, 
kompas olduğu halda bu qədər məsafəni azmış şəkildə qət 
etmək absurd sayılır. Bundan belə nəticə çıxarmaq olar ki, 
portuqallar yolda azmamış və bilərəkdən əvvəlcədən müəy-
yən edilmiş kursla Braziliya sahillərinə gedərək, həmin 
“kəşfi” həyata keçirmişdilər. 
Yuxarıda qeyd edildiyi kimi həmin ekspedisiyada 
Bartolomeu Diaş, Dioqu Diaş, Duarti, Paşeku Pireyra kimi 
                                                     
 
  
                                                                            
                                                    145
təcrübəli komandor və kapitanlar iştirak edirdi və həmin 
dənizçilər şəxsi təcrübələrini genişləndirmək üçün hər gün 
qət etdikləri yolu öz gündəliklərində qeyd edir, hansı kursla 
hərəkət etdiklərini diqqətlə izləyirdilər. Heç kim də bilmə-
sə, məhz onlar ekspedisiyanın əsas kursdan yayındığını hiss 
etməli və bu haqda Pedru Kabrala məlumat verməliydilər. 
Ekspedisiyanın gedişatı onu göstərir ki, komandoru belə bir 
səhv qane etmiş və o, okean keçidi zamanı marşrut kursunu 
köməkçilərinə həvalə etmişdi.  
Əlavə etmək olar ki, hava əlverişli olan zaman mütəmadi 
olaraq, səyyahların ən böyük dənizçilik silahı olan qladştok 
vasitəsi ilə üzdükləri coğrafi enliyi müəyyənləşdirmək 
mümkündür. Belə olan halda onlar yolda necə aza bilərdi-
lər? deməli, onlar əvvəlcədən müəyyənləşdirilmiş kursla 
hərəkət etmiş və istədiklərinə nail olmuşdular. 
2. Maraqlı odur ki, portuqallar sahilə çıxandan sonra, 
həmin ərazinin onların krallığına məxsus olduğunu bildirən 
əlamət olan daş padran yox, taxtadan düzəldilmiş böyük 
xaç qoyurlar. Bu nədir, növbəti səhlənkarlıq, yoxsa kəşf 
etdikləri ərazinin xüsusi önəm daşımamasıdır? Halbuki hər 
hansı bir dəniz səyyahı belə bir qeyri-adi kəşfə ciddi 
yanaşmalı idi. Ona görə ki, portuqallar on illər idi Atlanti-
kanın bu hissəsində torpaq ərazisi axtarırdılar və qəribə olsa 
da bu xoşbəxtliyə nail ola bilmirdilər. Lakin birdən-birə 
                                                     
 
  
                                                                            
                                                    146
Kabralın başına səadət quşu qonur o, isə belə bir “kəşfə” 
biganəlik göstərir.  
Məlumdur ki, Braziliya kəşf edildikdən düz 10 gün 
sonra ekspedisiyanın rəhbəri Qaspar de Lemuşu gəmisi ilə 
birlikdə, yazdığı məktubla Portuqaliyaya yola salır. Bu o 
vaxt edilirdi ki, kəşf edilən coğrafi məntəqə xüsusi 
əhəmiyyət kəsb edirsə, onda həmin məlumat tələsik halda 
lazımi yerə çatdırılmalıydı. Deməli, Braziliyanın kəşfi 
əvvəlcədən nəzərdə tutulmuş və bu haqda dünya ictimaiy-
yəti xəbərdar olmalıydı.  
3. Tordesilyas müqaviləsindən sonra ispan monarxları 
mütəmadi olaraq Cənubi Amerikanın, xüsusən də Brazili-
yanın sahillərinə ekspedisiyalar göndərməyə başladılar. 
Visente Pinson 80, Diyeqo Lepe 100, 50 30/, Bartolome 
Roldan 50 30/, Alonso de Mendosa isə təxminən 70 c.en 
dairəsində sahilə çıxıb, orada tədqiqat işləri aparmışdılar. 
Visente Pinson, Diyeqo Lepe, Pedro Alonso Ninyo, Alonso 
Oxeda sahilə yan alan kimi şimal-qərb, Bartolome Roldan, 
Alonso de Mendosa isə cənub-qərb istiqamətində Braziliya 
sahillərini tədqiq etmişdilər. Hətta onlardan biri Pedro 
Alonso Ninyo demarkasion xətdən qərb tərəfə çıxıb həmin 
ərazilərin tədqiqi ilə məşğul olmuşdu. 
Visente Pinsonun ekspedisiyasında iştirak edən Ameriqo 
Vespuççi 50-60 c.en dairəsində Braziliya sahillərinə yan alır 
                                                     
 
  
                                                                            
                                                    147
və oradan cənub istiqamətində hərəkət edir. Onun missiya-
sına Braziliyanın cənub sahillərinin hara kimi uzandığını 
müəyyənləşdirmək idi. Lakin o, da həmin missiyanın 
öhdəsindən gələ bilmir. Sanki onların hər birinə ayrı-
ayrılıqda xüsusi tapşırıq verilmişdi ki, oranın hər bir qarış 
torpağı ispanların diqqətindən yayınmasın.  
İspanların əsas məqsədi ondan ibarət idi ki, portuqalla-
rın rəsmi şəkildə özləri üçün müəyyənləşdirdikləri demar-
kasion xəttin üzərində torpaq ərazisi var, ya yoxdur? 
Kəşfiyyat ekspedisiyaları həmin akvatoriyaya göndərilən-
dən sonra ispanlar başa düşürlər ki, portuqallar onları 
aldadıblar. Lakin aldatmanın miqyası dəqiq müəyyən 
olmadığından ispanlar elə bir ciddi etiraz bildirmədilər.  
Hazırda onları yalnız bircə şey maraqlandırırdı, Tordesil-
yas müqaviləsinə əsasən, portuqalların əldə etdikləri ərazi 
nə boydadır və hansı enliklərdə yerləşir? Paralellər 
arasındakı məsafə hesablananda onların həddindən artıq 
böyük əraziyə malik olduqları üzə çıxır. Deməli, belə çıxır 
ki, portuqal dəniz səyyahları heç bir əziyyət çəkmədən 
həddindən artıq böyük əraziyə sahib çıxmışdılar. Axı, onlar 
ikinci bölgü zamanı demarkasion xəttin birdən-birə 270 liq 
artırmağa müvəffəq olmuş və indiki Braziliya boyda iri bir 
ərazini ispanların əlindən ala bilmişlər. Əgər, elədirsə, onda 
                                                     
 
  
                                                                            
                                                    148
portuqallar 1494-cü il müqaviləsinə qədər Braziliyanın 
mövcudluğundan xəbərdar imişlər.   
4. Məlumdur ki, Kolumb ilk olaraq öz layihəsini Lissa-
bonun “Riyaziyyatçılar Xuntası”na təqdim edir, onlar isə 
genuyalı dəniziyə yox cavabı verirlər. Lakin Atlantik okea-
nın qərbində torpaq axtarılması gözlənilmədən fələməngli 
dənizçi Ferdinand van Olmenə tapşırılır. O, birbaşa kral II 
Juanın tapşırığı ilə səyahətə yollanmış və Kolumbun 
layihəsini praktiki cəhətcə yoxlamalıydı. 1487-ci ilin yaz 
fəsilində van Olmen iki karavella ilə səyahətə başlayır. O, 
Atlantik okeanını 40 gün müddətinə qət edəcəyini nəzərdə 
tutur. Xatırlatmaq istəyirəm ki, 1492-ci ildə Kanar 
adalarından Baham adalarına kimi olan məsafəni Kolumb 
36 gün (genuyalı dənizçi bildirmişdi ki, o, istədiyi sahilə 30 
günə çatacaq) müddətinə qət etmişdi. Bu ondan xəbər verir 
ki, portuqallar Kolumbu məlumatlandırmadan məhz onun 
layihəsi ilə səyahətə yollanaraq, istədikləri torpaqları 
aşkarlamaq fikirində olmuşdular. Lakin kifayət qədər 
hazırlıqlı olmadıqları üçün onlar həmin işin öhdəsindən 
gələ bilmədilər.  
Hələ 1462-ci ildə kral V Alfons Voqado adlı bir kəsi 
Atlantik okeanın qərb hissəsində yerləşən naməlum adaları 
kəşf etmək üçün ekspedisiya başında həmin səmtə göndər-
mişdi. Telles adlı digər dənizçi okeanın qərb hissəsində 
                                                     
 
  
                                                                            
                                                    149
Antiliyanı və yaxud da “Yeddi şəhər adası”nı axtarmışdı. 
Bir çoxları onların ardınca səyahətə yollanır, amma heç kim 
müvəffəqiyyət əldə edə bilmir.  
Bütün bunları nəzərə alaraq mən belə bir nəticəyə 
gəldim ki, 1493-cü ilə qədər portuqallar Braziliya sahilləri-
nin mövcudluğundan xəbərsiz olublar. Əgər, onlar Cənubi 
Amerikanın sahillərində olmuşdularsa, onda 1494-cü ildə 
Tordesilyasda bağlanan müqavilə zamanı II Juanın 
nümayəndələri demarkasion xəttin Yaşıl Burun adaların-
dan qərbə tərəf 370 liq yox, Kolumbun kəşf etdiyi Antil 
adalarına kimi 470 liq çəkilməsini tələb edərdilər. Deməli, 
portuqallar Atlantik okeanında Kanar, Madeyra, Azör və 
Yaşıl Burun adalardan qərbdə hər hansı bir adanın və ya iri 
torpaq ərazisinin mövcudluğundan xəbərsiz idilər.  
 5. Portuqalların uğursuzluğu ondan ibarət idi ki, onlar 
Paolo Toskanellinin hesabatlarını rəhbər tutaraq səyahətə 
yollanmışdılar. Kolumb isə alimin ortaya qoyduğu Yer 
kürəsi çevrəsinin uzunluğunun ölçüsü ilə razılaşa bilmirdi. 
Genuyalı dənizçi P. Toskanellinin fikirləşdiyi kimi Asiya 
qitəsinin Kanar adalarından 10000-12000 km. kənarda qərb 
istiqamətində yerləşdiyinə şübhə ilə yanaşmış və fərdi 
şəkildə hesablamalar aparmışdı ki, Atlantik okeanının qərb 
hissəsində yerləşən quru ərazi Avropadan təxminən 4500-
5000 km. aralıdadır. Belə çıxır ki, həmin torpaq Köhnə 
                                                     
 
  
                                                                            
                                                    150
Dünyaya bəlli olmayan, tamamilə başqa bir torpaqdır. 
Lakin Atlantikanın qərb hissəsində bir neçə ekspedisiyanın 
köməyi ilə tədqiqat işini aparan portuqallar, sonda əmin 
olmuşdular ki, okeanın həmin hissəsində heç bir torpaq 
ərazisi yoxdur. 
6. Bir çox alimlər iddia edirlər ki, X. Kolumba qədər bir 
neçə dənizçi Amerika sahillərində, o cümlədən Braziliyada 
olmuşdular. Alonso Sançes de Uelva, Jan Kuzen, Martin 
Behaym və başqaları adı çəkilən sahillərdə üzəndən sonra, 
həmin torpaqların varlığı barəsində məlumatlar yaymışdı-
lar. Deyilənə görə Uelva ilə olan görüşdən və Paolo 
Toskanellinin 1474-cü ildə tərtib etdiyi xəritədən sonra, 
Kolumb özünün məşhur transatlantik layihəsini tərtib 
etmişdir. Lakin mən başqa fikirdəyəm və uzun-müddətli 
tədqiqatlardan sonra bildirmək istəyirəm ki, o, yola 
düşməmişdən əvvəl Nəsirəddin Tusinin tərtib etdiyi “Zic 
Elxani” astronomik kataloqun köməyi ilə öz layihəsini 
hazırlamışdı. Bəs, Kolumbun Braziliya sahillərinə nə 
aidiyyatı var?  
İş ondadır ki, məhz onun birinci səyahətindən sonra 
portuqallar tələsik halda məxfi şəkildə ekspedisiya təşkil 
etmiş və qısa müddət ərzində Pedro Kabrala qədər Brazili-
yanın harada yerləşdiyini müəyyənləşdirə bilmişdilər.    
                                                     
 
  
                                                                            
                                                    151
Lakin bəzi tarixçilər Alkasovasdakı bağlanan müqavi-
ləni əsas tutaraq bəyan edirlər ki, guya portuqal dəniz 
səyyahları 1479-cu ilə kimi 28-ci paraleldən aşağıda və 
Atlantik okeanının qərb hissəsində yerləşən torpaqları kəşf 
etmiş, sadəcə olaraq onu hüquqi cəhətcən rəsmiləşdirirlər. 
Deməli, papa IV Sikstin bullası ilə yuridik olaraq həmin 
ərazilər Portuqaliyanın tabeliyinə keçir. Əgər, elə olsaydı, 
onda illər, əsrlər keçəndən sonra həmin səyyahın adı dünya 
ictimaiyyətinə bəlli olardı.  
7. Tarixi qaynaqlarda göstərilir ki, başqa səyyahlarla 
yanaşı Duarti Paşeku Pireyra Atlantikanın o biri tayındakı 
torpaqlarda olubdur. Bu bir qədər inandırıcı görünə bilər. 
Ona görə ki, Kabrala Hindistana gedən zaman yolda “Bra-
ziliyanın kəşfinin” rəsmiləşdirilməsi tapşırığı verildiyin-
dən, yolda heç bir gözlənilməz hadisələrlə üzləşməsinlər 
deyə, həmin sahilləri yaxşı tanıyan adam lazım idi. Bu isə 
Pireyra sayılırdı.  
Pireyra ömrünün bir neçə ilini Atlantik okeanın şərq 
hissəsində, sonra isə orta hissəsində üzərək, həmin akva-
toriyada naməlum adaların axtarışı ilə məşğul olmuşdu. 
Mənim fikrmcə, Pireyra gizli tapşırıq nəticəsində gedib 
Braziliya sahillərinə çıxmışdır. Sadəcə dəqiqləşdirmək 
lazımdır ki, neçənci ildə?  
 
                                                     
 
  
                                                                            
                                                    152
 
                                                     
 
  
                                                                            
                                                    153
Pireyra bu haqda təxminən 1505-1508-ci illər arasında 
yazdığı “Esmeraldo de Sita Orbis” (“Yerin vəziyyəti 
barəsindəki zümrüd”) əsərində, özünün, Kabraldan hələ 6 
il əvvəl Atlantikanın o biri tayında yerləşən torpaqlarda 
olmasını göstərmişdir. Orijinal sənədlər olmasa da, Pireyra-
nın Kabraldan əvvəl Braziliya sahillərinə yan alması çox 
inandırıcı səslənir.  
8. Roma papalarının dünyanın bölüşdürülməsilə bağlı 
bullalarını nəzərdən keçirəndə başa düşdüm ki, portuqallar 
Braziliya sahillərinə məhz 1494-cü ilin əvvəlində gedib 
çıxıblar.   
Xristofor Kolumb Yeni Dünya sahillərinə olan birinci 
səyahətini 15-i mart 1493-cü ildə başa çatdırır. Bu o 
deməkdir ki, ispanlar gözləmədikləri halda Atlantik okeanı-
nın qərb hissəsində yerləşən torpaq ərazilərinə sahib çıxa 
bilərlər. İspan monarxlarının təkidi ilə, Yeni Dünya 
sahillərinin kəşfinin üstündən heç iki ay keçməmiş, Roma 
papası VI Aleksandrın mayın 4-ü 1493-cü ildə verdiyi 
“İnter caetera” bullası portuqalları şok vəziyyətinə salır. 
Sənədə əsasən, Azör adalarından 100 liq qərbdə yerləşən 
bütün ərazilər Kolumbun səyahəti nəticəsində yuridik 
olaraq ispanların tabeliyinə keçir. Belə bir bölgü ilə 
razılaşmaq, portuqalların atlantikadakı fəaliyyətini minimu-
ma endirirdi.  
                                                     
 
  
                                                                            
                                                    154
Kral II Juan boş-boşuna vaxt itirmək fikirində deyildi. 
İspanların xəbəri olmadan məxfi ekspedisiyanın hazırlan-
masına start verilir. 1493-cü ili başa vurmamış portuqal-
ların ekspedisiyası səyahətə çıxmalı idi.  
İlkin vaxt həmin bölgüyə münasibət bəsləmək istəməyən 
Portuqaliya bir ildən sonra öz narazılığını bildirir və təzyiq 
nəticəsində Roma papasından demarkasion xətti daha 270 
liq qərb tərəfdə göstərilməsini tələb edir. VI Aleksandrın 
iştirakı ilə hər iki krallığın nümayəndələri 1494-cü ildə 
Tordesilyas şəhərində görüşür və iyunun 7-də bağlanan 
növbəti müqaviləyə əsasən, demarkasion xətt Azör adala-
rından 370 liq (həmin adalardan 2200 km. qərbə) qərbdə 
göstərilir. Tordesilyas müqaviləsinə görə demarkasion 
xəttdən şərq tərəfdəki bütün ərazilər Portuqaliyanın, qərb 
tərəfdəki ərazilər isə İspaniyanın tabeliyinə keçir.    
Tordesilyasdakı müqaviləni ispanlardan çox portuqalla-
rın qələbəsi adlandırmaq olar. Ona görə ki, 1493-cü ildə 
ispanların təklifi ilə demarkasion xətt Azör adalarından 100 
liq qərbdə, portuqalların təkidilə Yer kürəsinin iki krallıq 
arasında bölüşdürülməsini bildirən demarkasion xətt Azör 
adalarından 370 liq qərbdə müəyyən edilir.  
Papa VI Aleksandrın 1493-cü ilin dekabr ayında 
buraxdığı dördüncü bullası portuqal nümayəndələrini pis 
vəziyyətdə qoyur, məhz ondan sonra onlar çevik addım 
                                                     
 
  
                                                                            
                                                    155
atmağı qərara alırlar. Cənubu Amerika sahillərinə ekspedi-
siya göndərilməsi gündəmə gəlir. Onsuz da onlar, Kolum-
bun kəşf etdiyi əraziyə ikinci dəfə yola düşməsindən hali 
idilər.  
9. Qış fəslində Şimal yarımkürəsində səyahətlərdə iştirak 
etmək təhlükəli olduğundan çox güman ki, 1493-cü ilin 
dekabrında Pireyra ekvatordan aşağıda Braziliya sahillərinə 
doğru kurs götürmüşdü. O, istədi-istəmədi güçlü və böyük 
okean çayı ekspedisiyanı nəzərdə tutulan məntəqəyə aparıb 
çıxarır. Pireyra bir xəritəşünas kimi həmin sahil zolağının 
konturlarını çəkir, oranın enlik və uzunluq koordinatlarını 
müəyyənləşdirir. O, artıq vaxt itirmədən geriyə qayıdır.   
Elə bu səbəbdən sahil zolağını yoxlamağa imkan 
tapmayan Pireyra elə zənn edir ki, qarşılaşdığı torpaq 
ərazisi materik yox, hansısa bir adadır. Axı, Kolumb da 
birinci səyahətindən geri qayıdan kimi, okeanda çoxsaylı 
adalar qrupunun kəşf etdiyini bəyan etmişdi. 
Çox güman ki, Pireyra 1494-cü ilin birinci rübündə 
Lissabona qayıdır. Koordinatlar baxımdan mən bir neçə 
variantı nəzərdən keçirəndə belə bir nəticəyə gəldim ki, 
Pireyra təxminən indiki San-Luis və Belen şəhərləri 
ərazisində 10 c. en dairəsi və 420-430 qərb uzunluğunda 
sahilə çıxmışdı. San-Luisin yerləşdiyi quru torpaq yarmada-
da yerləşdiyindən o, adalar qrupu ilə üzləşdiyini zənn edir.  
                                                     
 
  
                                                                            
                                                    156
Mənim fərziyyəmə görə Pireyra özü üçün tanış olan 
Qvineya sahllərinə yaxın bir yerdə Cənubi-Passat 
cərəyanının vasitəsilə qərbə yola düşür və Cənubi Amerika 
materikinin astanasında, iki yerə bölünən Qviana və 
Braziliya cərəyanları ilə rastlaşır. Şimala doğru üz tutan 
Qviana cərəyanı Pireney yarımadasının yerləşdiyi enliklərə 
qalxdığından o, həmin cərəyanı seçir və təxminən 10 c. en 
dairəsinə kimi yol qət edir. Həm də vaxt itirməmk baxım-
dan oradan Avropaya qayıtmaq daha münasib idi.  
Portuqallar Braziliya sahillərini kəşf etməklə istədikləri-
nə nail olurlar. Lakin onlar ağıllarına belə gətirə bilməzdilər 
ki, aşkarladıqları torpaq materikdir.  
Artıq 6 ildən sonra Pedru Kabralın başçılığı altındakı 
ekspedisiya Yaşıl Burun adalarından üzü cənuba doğru 
hərəkət edəndə, onlar birbaşa Cənubi-Passat cərəyanının 
köməyi ilə qərbə doğru üz tutmuş, lakin materikə 
yaxınlaşanda bu dəfə şimala doğru yox, cənub istiqamə-
tində hərəkət edən Braziliya cərəyanının suları ilə sahil 
zolağına yaxınlaşmışdılar. Həmin səyahət zamanı portuqal-
ları bircə şey maraqlandırırdı, Afrika ilə əks tərəfdə 
yerləşən torpaq ərazisi nə irilikdədir? Bütün bunlara 
baxmayaraq, ispanlara nisbətən onlar hələ də dərk etmirdi-
lər ki, yan aldıqları sahil zolağı böyük materikə məxsusdur. 
Ona görə ki, onlar həmin ərazini kifayət qədər tədqiq 
                                                     
 
  
                                                                            
                                                    157
etmədiklərindən bu faktı müəyyənləşdirə bilməmişdilər. 
İspanlar isə Amazonka çayının mənsəbini kəşf edəndən 
sonra anlamışdılar ki, Tordesilyas müqaviləsinə əsasən 
təyin edilmiş demarkasion xətdən şərq tərəfdə qalan ərazi 
materikdir. Onların fikirincə, Amazonka kimi elə bir bol 
sulu çay yalnız materik boyda ərazidən keçə bilər. 
Bir sözlə, Duarti Pireyranın sayəsində Portuqaliya 
krallığı nəhəng bir əraziyə sahib olur. Halbuki həmin 
ekspedisiya əvvəlki səyahətlər kimi uğursuzluqla nəticələn-
səydi, onlar Atlantik okeanında kəşf etdikləri adalarla 
kifayətlənməliydilər.  
10. Lazımi məlumatlara malik olan portuqallar, 1494-cü 
ildə Tordesilyasda guya Braziliyanın varlığından bixəbər 
kimi ədalətli bölgü olsun deyə, demarkasion xəttin 500 qərb 
uzunluğuna qədər çəkilməsini tələb edirlər. 
Pireyranın ekspedisiyanın səyahət zamanı əldə etdiyi 
nəticələrdən xeyli razı olan kral II Juan növbəti danışıqlar 
üçün öz diplomatlarını təlimatlandırmışdı.  
Roma papasının iştirakı ilə ispanlarla danışıqlar elə 
aparılmalıydı ki, portuqallar heç kimi şübhələndirmədən 
ədalətli bölgü kimi demarkasion xəttin Azör adalarından 
100 liq yox, 370 liq qərb istiqmətində keçirilməsinə nail 
olmalıydılar. Bu xətt Kolumbun kəşf etdiyi torpaqlardan 
xeyli sağ tərəfdə, üzü Avropaya yaxın bir yerdə yerləşirdi. 
                                                     
 
  
                                                                            
                                                    158
Kolumbun birinci səyahəti zamanı baş verən kəşfin 
nəticələri portuqal nümayəndələrinə xeyir verir. İş ondadır 
ki, genuyalı admiralın kəşf etdiyi adalar 650-700 qərb 
uzunluğunda, Pireyranın sahilə yan aldığı ərazi 420-430 
uzunluğunda yerləşirdi. Əldə olunan kəşflərin arasında 250-
300-lik bufer zonası əmələ gəlirdi və portuqallar bunu əsas 
tutaraq əmin idilər ki, ispanlar demarkasion xəttin 500 qərb 
uzunluğuna qədər çəkilməsinə heç bir etiraz bildirməyə-
cəklər.  
  
                                                     
 
  
                                                                            
                                                    159
7-i iyun 1494-cü ildə Tordesilyas müqaviləsi bağlanır. 
Məlum olduğu kimi həm şimal və cənubu, həm də şərq və 
qərbi bildirən demarkasion xətt Azör adalarından 370 liq 
qərbə, 460 30/ çəkilir və Braziliya avtomatik olaraq Portu-
qal taxt-tacının mülkiyyətinə çevrilir. İndiki Braziliyanın 
ucqar qərb hissəsindən başqa Amerika qitəsi bütünlüklə 
ispan krallarının tabeliyinə keçir. Lakin buna baxmayaraq, 
bu ispanların tam qələbəsi sayılmırdı. Bununla da, Yeni 
Dünya sahillərinin siyasi coğrafiyası yaranır və bu da Roma 
papasının möhürü ilə möhkəmlənir.   
Beləliklə, portuqallar Roma papası VI Aleksandr 
Borcianın vasitəsilə ispanlara kələk gələrək, Braziliya 
ölkəsinin əldə edilməsinə nail oldular. Belə bir ədalətsiz 
bölgü ispanların haqlı zəhmətlərinin üstündən xətt çəkirdi. 
Ona görə ki, rəsmi olaraq ilk dəfə Braziliya sahillərinə 
ispan dəniz səyyahları – Visente Pinson və Diyeqo Lepe 
qədəm qoymuşdular. Lakin onlara nisbətən Pireyra bu 
məsələdə böyük dönüş yaratmışdı. Kral II Juana hava-su 
kimi lazım olan torpaq aşkarlanan kimi təcrübəli kapitan, 
ispanlarla növbəti danışıqlara başlanmamışdan əvvəl özünü 
Avropaya çatdıra bilmişdi. Bu azmış kimi o, Tordesilyas 
danışıqlarında bilavasitə iştirak etmiş və Roma papasının 
vasitəsilə ispanların aldadılmasında mühüm rol oynamışdır. 
Bundan əlavə Pireyra Portuqal kralına öz sədaqətini 
                                                     
 
  
                                                                            
                                                    160
nümayiş etdirərək, ölənə qədər həmin sirri daxilində 
saxlamağa məcbur olmuşdu.    
Bu məsələdə portuqallar Kabraldan çox Pireyraya 
minnətdar olmalıdırlar. Məhz onun səyahətindən sonra 
Braziliya sahillərinin hansı uzunluqda yerləşdiyi bəlli olur 
və Portuqal krallığı Braziliya kimi böyük bir tikəni 
ispanların əlindən almağa müvəffəq olurlar. 
                           
       
 
 
 
 
 
 
 
 
 
 
 
 
 
 
   
                                                     
 
  
                                                                            
                                                    161
                         Rəy 
 
“Braziliyanın müəmmalı kəşfi” əsəri bəşəriyyətin Böyük 
coğrafi kəşflər dövrünün (XV-XVII əsrlər) əvvəlinə - çox 
maraqlı, ziddiyyətli, qaranlıq məqamları ilə dolu olan zaman 
kəsiyinə həsr olunub. O vaxt böyük dəniz dövlətləri (İspaniya, 
Portuqaliya, Hollandiya, Fransa, İngiltərə və s.) arasında 
Atlantik və Hind okeanlarında hegemonluq uğrunda çox 
gərgin mübarizə gedirdi. Demək olar ki, Yerin bütün 
hissələrinə tez-tez ekspedisiyalar bir məqsədlə göndərilirdi: 
rəqib ölkələri qabaqlamaq və yeni torpaq və əraziləri kəşf 
etməyə çalışırdılar. 
Amerikanın və Afrikaya dəniz yolunun kəşfi, yeni tor-
paqların müstəmləkələşdirilməsi, xammal və əmtəə mübadi-
ləsinin getdikcə artması bütövlükdə ticarətin, dənizçiliyin, 
manufakturan inkişafına təkan verərək metropoliyaların 
varlanmasına şərait yaradırdı. Buna görə Hindistanın və Çinin 
zəngin sərvətləri avropalıları çox cəlb edirdi. 
Məlumdur ki, antik və orta əsr dövrlərinin elmləri arasında 
əlaqə var: orta əsr antik coğrafi biliklərə əsaslanır. Orta 
əsrlərdə dini təsəvvürlərdə də Dünya okeanı konsepsiyası 
əsasında bütün okean və dənizlərin bir-biri ilə əlaqəli olması 
fikri qəbul edilmişdir. 
Erkən və Orta əsrlər (IX-XVI ə.) əslində elmin tənəzzülü, 
dini təsəvvürlərin hakim mövqe tutması dövrüdür. Bununla 
                                                     
 
  
                                                                            
                                                    162
belə, bu mərhələdə də səyahətlər nəticəsində coğrafi kəşflər 
və biliklərin toplanması davam edirdi, səyyahların və 
alimlərin səyləri nəticəsində onlara məlum ərazilərin coğrafi 
təsvirlərini, sxem və xəritələrini yaratmaq mümkün olmuş-
dur. Yeni davamlı gəmilər hazırlanması ilə yanaşı, dəniz 
xəritələrinin tərtibi və gəmiçilik cihazlarının (səma qlobusu, 
astrolyabiya, qladştok, kompas və s.) kəşfi dənizçilərə daha 
uzaq ərazilərə səyahət təşkil etməyə imkanlar verirdi. 
Orta əsrlərdə elmin inkişafına yunan alimi Klavdi 
Ptolemey (II ə.) böyük təsir göstərmişdir. Səkkiz kitabdan 
ibarət “Coğrafiya” əsərində Ptolomey coğrafiyanın öyrəndi-
yi sahələri gösərmiş, xəritə tərtib edilməsi üsullarını, onun 
üçün kartoqrafik proyeksiyaları vermiş, coğrafiyanın 
xəritəşünaslıq və ölkəşünaslıq kimi iki sahədən ibarət olma-
sını qeyd etmişdir. Onun digər kitablarında 8 minə qədər 
məntəqə və ərazilərin koordinatları, 27 xəritə əlavə verilmiş-
dir. Onlardan biri bütün məlum ərazilərin xəritəsidir. 
Ptolemeyin xəritəsində Eratosfenin xəritəsinə nisbətən Afrika 
və Asiyada daha geniş ərazilər, onların sahilləri isə daha dəqiq 
təsvir olunur. Yerin əyriliyi nəzərə alınır, dərəcə toru çəkilir. 
Orta əsrlərdə ərəb ölkələrində coğrafiya inkişaf edirdi, 
səyahətlər nəticəsində müxtəlif ölkələr haqqında zəngin 
məlumatlar toplanırdı. Bu səyyahlardan VII əsrdə yaşamış 
Übeyd İbn Şərqiyyəni, IX-X əsrlərdə yaşamış İbn Ruslanı, 
Əl-Məsudini, XIV əsrdə ortalarında yaşamış İbn-Bəttutəni 
qeyd etmək olar. Ərəb səyyahı Əl-Məsudi X əsrdə Ön 
                                                     
 
  
                                                                            
                                                    163
Asiyanın, Mərkəzi Asiyanın, Qafqazın, Şərqi Afrikanın, 
İndoneziyanın, Çinin təbiəti, tarixi və xalqları haqqında əsər 
yazmışdır. O inanırdı ki, Hind və Atlantik okeanları arasında 
əlaqə mövcuddur. Mərakeşli İbn-Bəttutə Böyük Səhranı iki 
dəfə keçmiş, Afrikanın şərq sahillərində olmuş, Volqa çayı 
boyu Bulqar şəhərinə qədər getmişdir. Bundan sonra Bəttutə 
Ön Asiyada, Mərkəzi Asiyada, Hindistanda, Hind-Çində və 
Çində olmuşdur. 1498-ci ildə Vasko da Qama bu ərazilərə 
gələrkən ərəblər Hindistan, Hind-Çin ölkələri və Çin ilə geniş 
ticarət əlaqələrinə malik olmuşlar. 
1271-1292-ci illərdə Çin, Hindistan və Hind-Çində olan 
Marko Polo bu ərazilər haqqında Avropaya ilk dəfə 
məlumatlar gətirmişdir. Bu ölkələrdə zəngin təbii sərvətlər, 
xüsusilə ədviyyat olması barədə səyyah öz kitabında yazır. 
Venetsiyalı Konti Nikolo da bu dövrdə (1424-1444) Hindis-
tan, Hind-Çin, İndoneziya, Seylonda olmuş, bu ölkələr 
haqqında zəngin məlumatlar vermişdir.  
XV əsrin ikinci yarısında (1466-1471) Hindistana səyahət 
edən rus taciri Afanasi Nikitin bu təsəvvürləri daha da 
genişləndirdi. 
Beləliklə, tarixi mənbələrin öyrənilməsi bir nəticəyə gətirib 
çıxarır: orta əsrlər dövründə avropalılar əmin idilər ki, Avropa 
və Hindistan yaxındırlar, bu səbəbdən Atlantik okeanından 
keçməklə gəmi səfəri praktiki cəhətdən realdır. 
Yuxarıda qeyd olunan səyahətlər onu göstərir ki, artıq XV 
əsrin ikinci yarısında qərb istiqamətində dəniz yolu ilə 
                                                     
 
  
                                                                            
                                                    164
Asiyaya gəmi səfəri ideyası tam “yetişmişdir” və artıq həyata 
keçirmək mərhələsinə çatmışdı. Uzaq şərq ölkələrinin – 
Hindistan və Çinin tükənməz sərvətləri avropalıları maqnit 
kimi cəlb edirdi. 
XV əsrdə Avropada intibah dövrü başlanmışdır. Bu zaman 
yeni ərazilərin kəşf edilməsi, öyrənilməsi və zəngin sərvətlər 
toplanması zərurəti yaranmışdır. Lakin quru yollarla həmin 
ölkələrə gedib çıxmaq üçün çox vaxt lazım idi və yollar 
təhlükəli idi. Avropa ölkələri bu dövrdə sürətlə inkişaf 
edirdilər və güclü dəniz yollarının açılması qarşıda əsas 
məqsəd kimi dururdu. 
Xristofor Kolumb “Yeni Dünya”nı kəşf etmiş böyük dəniz 
səyyahıdır. 
X. Kolumb Genuyada (İtaliya) anadan olmuş, uzun müddət 
Portuqaliyada yaşamış, burada evlənmişdi, burada onun oğlu 
doğulmuşdu, Atlantik okeanda onun ilk səyahətləri məhz 
Portuqaliyadan baş vermiş, lakin  sonra İspaniyanı təmsil edən 
dənizçi Valyadolid şəhərində (İspaniya) vəfat etmişdir. 
Genuyalının Transatlantik proyektini Portuqaliya qəbul 
etməyəndən sonra, dəniz səyyahı həmin proyekti İspaniyaya 
təklif etmiş və İspaniyanın razılığını ala bilmişdir. X. Kolumb 
Hindistana dəniz yolu axtarmaq üçün daim düşünmüş, Toska-
nellinin xəritəsi və məktubuna əsasən yolun çox olmadığını 
duymuşdur. O, belə nəticəyə gəldi ki, qərbə hərəkət etməklə 
Şərqi Asiyaya çatmaq olar. 
                                                     
 
  
                                                                            
                                                    165
Xristofor Kolumb Yerin kürə formasında olması fikrinə 
əsaslanaraq 1492-ci il avqustun 3-də Palos (indiki Uelva) 
limanından Hindistana dəniz yolunu açmaq üçün qərbə doğru 
üzməyə başladı. 12 oktyabr 1492-ci ildə onun ekspedisiyası 
Baham adalarına çatdı. Həmin gün Amerikanın kəşf olunduğu 
vaxt hesab edilir. Kəşf edilən ərazilərin Hindistan olduğunu 
fərz edən Kolumb yerli əhalini hindular, əraziləri isə Vest-
Hind (Qərbi Hindistan) adlandırmışdır. Səyahət nəticəsində 
Atlantik okeanda Şimal Passat cərəyanı, Sarqass dənizi, 
Böyük Antil və Kiçik Antil adaları kəşf olundu. 
1493-cü ilin martın 16-da X. Kolumb qalb kimi İspaniyaya 
qayıdır. Bir-biriləri ilə rəqabət aparan İspaniya və Portuqaliya 
arasında yeni gərginlik yaranır: İspaniyanın bir ekspedisiyası 
portuqalların yarım əsrlik səylərinin üstündən xətt çəkirdi. 
Bütün təşəbbüslərə, şöhrət gətirmiş çoxlu kəşflərə baxmaya-
raq ən başlıca məqsəd – Hindistan – portuqalların öz təqsiri 
üzündən sıyrılıb əldən çıxırdı. Bu azmış kimi, İspaniya öz 
qələbəsini təsbit etmək, yeni torpaqları kəşf etmək üçün 
növbəti ekspedisiyanı təşkil etməyə çalışırdı. 
Xristofor Kolumbun birinci səyahəti sonrakı hadisələrin 
gedişatına mühüm təsir göstərmiş və portuqallar Braziliya 
sahillərinə getmək üçün hərəkətə gəlmişdilər. Məhz 
Kolumbdan səyahətindən sonra portuqal kralı məxfi 
ekspedisiyanın yola düşməsinə qərar verməli olmuşdu. 
                                                     
 
  
                                                                            
                                                    166
Atlantik okeanın qərbində böyük torpaq ərazisinin, 
adaların mövcudluğu Avropada şübhə doğurmurdu. Lakin 
maraqlı sual o idi ki, həmin ərazi Avropa sahillərindən neçə 
kilometr aralıda yerləşir? XV əsrin ortalarında portuqallar 
Kanar, Madeyra, Azör və Yaşıl Burun adalarından qərb tərəfə 
səyahətlər təşkil etmişdilər, amma heç kim (o cümlədən, 
1487-ci ildə fələməngli dənizçi Ferdinand van Olmen) 
müvəffəqiyyət əldə edə bilmir. 
Əsərin müəllifi van Olmenin və digər portuqal dənizçi-
lərin uğursuzluqları onların ilin münasib olmayan vaxtında 
yola düşmələri, zəif hazırlıqlı olmaları və Kolumbdan fərqli 
olaraq, okeanda passatlardan, cərəyanlardan lazımi şəkildə 
istifadə etməmələri ilə izah edir. 
Nəhayət XV əsrin sonunda portuqallar öz inadkarlıqları ilə 
fəaliyyətlərinin ikitərəfli (eyni vaxtda həm şərqə, həm qərbə) 
təşkil olunması hesabına uğursuzluq zolağından çıxırlar. 
1498-ci ildə portuqal dəniz səyyahı Vasko da Qama Afrikanın 
cənubundan keçərək Hindistana dəniz yolunu kəşf etmişdir. 
Səyahət zamanı Afrikanın böyüklüyü və forması dəqiq 
müəyyən edilir. Hind okeanının öyrənilməsi nəticəsində onun 
digər okeanlarla əlaqəsinin olması müəyyən olur. 
Yazıçı-tədqiqatçı Ramiz Dəniz hesab edir ki, XV ə. Sonun-
da coğrafi kəşflər tarixi yeni avantüra ilə üzləşir. Martın 9-u 
1500-ci ildə Pedro Alvareş Kabralın başçılıq etdiyi ekspedi-
siya Lissabon limanından Hindistana yola düşür. Kabralın 
                                                     
 
  
                                                                            
                                                    167
missiyası əsasən Hindistanda Portuqaliyanın təsirini möh-
kəmlətmək, ticarət əlaqələri yaratmaqdan ibarət idi. Aprelin 
22-i 1500-ci ildə portuqallar Braziliya sahilini görürlər və 
bununla da Braziliyanın kəşfi rəsmiləşdirilir. Tarixə isə həmin 
kəşf “təsadüfən baş verən kəşf” kimi düşür. Braziliyanın flora 
və faunası hamını heyrətə gətirir, yerli əhali isə portuqallara 
ağac kəsməkdə köməklik göstərirlər. Sonrakı illərdə portu-
qallar Braziliyadan “pau-brazil” adlanan qiymətli qırmızı ağac 
aparmağa başlayırlar (Braziliya sözü də buradandır). 
Əsərin müəllifi Ramiz Dənizin fikrincə, Kabralın Atlantik 
okeanın qərb sahilində aşkarlığı böyük torpaq, təsadüfi kəşf 
yox, Portuqal krallığının XV əsrdə dünya ictimaiyyətinə 
təqdim etdiyi ən böyük yalandır. Ona görə ki, ekspedisiyanın 
hərəkət marşurutuna nəzər yetirəndə aydın başa düşmək olar 
ki, elə bir heyrətlə, elə bir təcrübəli şturman və kapitanlarla 
okeanda azıb, kor-koranə uzun müddət üzərək minlərlə 
kilometr məsafəni arxada qoymaq mümkün deyildi. 
Yazıçı-tədqiqatçı Ramiz Dəniz qeyd edir ki, bəzən tarix 
elminin ən tanınmış alimləri, xüsusi əhəmiyyət kəsb edən 
müəyyən bir coğrafi kəşflə bağlı bir çox məqamları axıra 
qədər araşdırmadan, həmin kəşfi olduğu kimi qəbul etmiş və 
o, tarixin səhifələrinə “təsadüf nəticəsində baş verən kəşf” 
kimi düşmüşdür. Buna bariz nümunə Braziliyanın “təsadüfi” 
kəşfidir. 
Pedru Kabralın müəmmalı kəşfi ilə bağlı sualların sayı 
xeylidir. Əsas suallardan biri odur ki, bəlkə Kabral portuqal 
                                                     
 
  
                                                                            
                                                    168
kralı I Manuelin məxfi tapşırığı ilə həmin səhvə yol varmiş, 
yəni nəzərdə tutulan kursdan yayınmışdır? 
Ramiz Dəniz belə nəticəyə gəlir ki, Kabralın ekspedisiyası, 
gəmiləri idarə edən peşəkar dənizçilər kral I Manuelin verdiyi 
məxfi tapşırığı yerinə yetirmişdilər. Yəni, bi ekspedisiyanın 
heyəti nəyin bahasına olursa olsun, Atlantik okeanın qərb 
sahillərində yerləşən portuqallara məlum olan, lakin dünya 
icimaiyyətindən gizlin saxlanılan torpaqların varlığını 
rəsmiləşdirmək idi. 
Tarixi mənbələrdə göstərilir ki, Kabralın ekspedisiyanın 
iştirakçısı Duarti Pireyra Atlantikanın o biri tayındakı torpaq-
larda olubdur. Pireyra gizli tapşırıq nəticəsində 1494-cü ildə 
ilk dəfə Braziliya sahillərinə gedib çıxmışdır. Yazıçı-tədqiqat-
çının araşdırmaları da bunu təsdiqlədi. Deməli, Pireyra 
Kabraldan 6 il əvvəl Braziliya sahillərinə çatmışdır və ora 
aparan yolu da tanıyırdı. 
Braziliyanın sahillərinə çatan Duarti Pireyra həmin sahil 
zolağının konturlarını çəkib, oranın koordinatlarını təyin edir. 
Lakin kralın tapşırığını yerinə yetirməyə tələsən və bu 
səbəbdən sahil zolağını yoxlamağa imkan tapmayan Pireyra 
elə zənn edir ki, qarşılaşdığı torpaq materik yox, hansısa bir 
adadır. Bu səhvi 6 ildən sonra P. Kabral bir daha təkrarlayır. 
Portuqallar istədiklərinə nail olurlar, lakin onlar bilmirlər ki, 
aşkarladıqları torpaq materikdir. 
Lazımi məlumatları əldə edən portuqallar, guya Braziliya-
nın varlığından bixəbər kimi ədalətli olsun deyə, demarkasion 
                                                     
 
  
                                                                            
                                                    169
xəttin 50
0
 q. uz-na. qədər çəkilməsini tələb edirlər. İspan 
nümayəndələri əmin idilər ki, qərbdəki torpaqlardan xəbərsiz 
olan portuqallar Atlantikadan bir qədər artıq su hövzəsinə 
yiyələnmək istəyirlər. İspanlar artıq münaqişə yaranmasın 
deyə, heç kimə lazım olmayan okean sularını portuqallara 
güzəştə getməyə etiraz etmirlər. Burada portuqalların həm 
bəxti gətirmiş, həm də Kolumbun birinci səyahəti onlara xeyir 
vermişdi. Belə ki, onun hesabatında 65
0 
və 70
0 
q. uz-dan. şərq 
tərəfdə yalnız okean suları göstərilirdi. 
1494-cü ildə bağlanan Tordesilyas müqaviləsinə görə 
demarkasion xətti Azor adalarıdan 270 liq qərbə doğru (46
0 
30
/ 
q.u.) çəkilir və Braziliya avtomatik olaraq portuqal taxt-
tacının mülkiyyətinə çevrilir. Beləliklə, portuqallar Roma 
papası VI Aleksandrın vasitəsilə ispanlara kələk gələrək 
Braziliyanın əldə edilməsinə nail olurlar. 
Əsərin müəllifi düzgün olaraq qeyd edir ki, belə bir 
ədalətsiz bölgü ispanların haqlı zəhmətlərinin üstündən xətt 
çəkirdi. Ona görə ki, rəsmi olaraq ilk dəfə Braziliya sahilləri-
nə ispan dəniz səyyahlar – Visente Pinson və Diyeqo Lepe 
qədəm qoyduqları üçün (1500-cü ilin yanvar-fevral ayları) bu 
kəşf onların adı ilə bağlanmalıdır. 
XV əsrdə təşkil olunan dəniz səyahətlərinin aqibəti və 
müvəffəqiyyət qazanması bəzi hallarda təsadüfdən asılı 
olurdu. Məsələn, kral II Juan Kolumbun təklifini qəbul 
etsəydi, onda Amerikada yerləşmiş keçmiş müstəmləkələrin 
əksəriyyətində portuqal dilində danışacaqdılar. Yaxud, Ameri-
                                                     
 
  
                                                                            
                                                    170
kanı Portuqaliyanın xidmətində olan F. Van Olmen kəşf edə 
bilsəydi, onda qərbin tarixi tamamilə başqa cür olardı. 
Tarixdə baş vermiş maraqlı təsadüflərdən biri də dörd 
məşhur səyyahın hər birinin eyni fikir söyləməsidir: X. 
Kolumb, D. Pireyra, C. Kabot və P. Kabral Amerika sahillə-
rinə çıxanda oranın Şərqi Asiya olduğunu zənn etmişdilər. 
Səyahətini X.Kolumbdan 5 il sonra (1497-ci ildə) başlamış 
Con Kabot yeni materik torpağına ondan tez ayaq basmışdır 
çünki Kolumb Cənubi Amerikanı üçüncü səfərində, yəni, 
1498-ci ildə kəfş etmiş, lakin sahilə çatmamışdır.  
Əsərin müsbət cəhətlərindən biri də verilmiş illüstrativ 
(şəkillər, xəritə-sxemlər, xəritə üzərində demarkasion xətti, 
qədim və yeni xəritələrin, qlobusun təsvirləri və s.) . Həmin 
illüstrasiyalar oxucunun diqqətini cəlb edir və böyük maraq 
doğurur. 
Yazıçı-tədqiqatçı Ramiz Dəniz öz əsərində coğrafi kəşflər 
tarixinə, dəniz səyahətləri nəticəsində əldə olunmuş biliklərə, 
böyük səyyahların fəaliyyətinə tənqidi münasibət göstərmək-
lə, həm də elmin, o cümlədən, xəritəşünaslığın inkişafına da 
toxunur. Əsərdə müəllif Martin Behaymın düzəltdiyi qlobusda 
(1492) Amerika qitəsinin təsvir olunmadığına aydınlıq gətirir 
və həmin qlobusun açılmış vəziyyətdə maketinin təsvirini 
verir. 
Florentsiyalı alim Paolo Toskanelli 1474-cü ildə tərtib 
etdiyi məşhur dünya xəritəsinə görə Avropada böyük şöhrət 
qazandı. Toskanelli Portuqal kralı V Alfonsa Yerin kürə şəkil-
                                                     
 
  
                                                                            
                                                    171
də olması və Hindistana qərb yolu ilə getməyin mümkünlüyü-
nü bildirmişdi. Yazıçı-tədqiqatçı R. Dəniz öz tədqiqatlarına 
əsaslanaraq yeni bir fikir söyləyir ki, Kolumb özünün trans-
atlantik layihəsini P. Toskanellinin tərtib etdiyi xəritəsindən 
deyil, N. Tusinin tərtib etdiyi “Zic Elxani” astronomik 
kataloqunun köməyi ilə hazırlanmışdı. 
XV əsrdə planisfer və portolan adlanan xəritələrdən 
istifadə edilirdi, İtaliyanın Genuya şəhəri isə o vaxt tanınmış 
xəritəşünaslıq mərkəzi sayılırdı. Planisfer xəritələri meridian 
paralelsiz dairəvi şəkildə tərtib olunurdu. Dəniz ticarətinin 
inkişafı ilə əlaqədər olaraq, kompas xəritələri, yaxud portolan 
adlanan xüsusi dəniz xəritələri tərtib etməyə başladılıar. 
Onlarda meridian və paralellər əvəzinə, bir sıra nöqtələrdə 
cəhətləri göstərən 32 istiqamət (rumb) çəkilirdi. Bu xəritələr 
kompas vasitəsilə gəminin istiqamətini təyin etmək üçün 
cızılırdı. Planisfer və portolan xəritələrin bir çox müsbət 
cəhətlərinə baxmayaraq, məntəqənin, obyektin dəqiq coğrafi 
koordinatını (enliyi və uzunluğu) təyin etməyə imkan 
vermirdi. XV əsrdə tərtib olunan xəritələrin başqa qüsurları da 
olurdu: qurunun sahil xətləri, ölçüləri dəqiq göstərilmirdi, 
məsələn, H. Martelin xəritəsində (1489) Qərbi Afrika 
sahillərindən Şərqi Asiya sahilinə qədər uzunluq məsafə 130
0
 
əvəzinə 240
0
-dir. 
Keçmiş komandor P. Kabral 1526-cı ildə vəfat edir, lakin 
bir səyahətdə dörd qitənin sahillərində - Avropa, Cənubi 
Amerika, Afrika və Asiyada olmuş dəniz səyyahı kimi tarixə 
                                                     
 
  
                                                                            
                                                    172
düşür. Kabralın xəritəsini əbədiləşdirmək üçün 1968-ci ildə 
həm Lissabonda, həm də Rio-de-Janeyroda ona heykəl 
qoyurlar. 
XV əsrin ikinci yarısında İspaniya və Portuqaliya arasın-da 
dünyanın bölüşdürülməsi uğrunda gedən mübarizənin nəticəsi 
kimi həmin dövrün dəniz ekspedisiyalarının bir çoxu məxfi 
qrif altında verilən tapşırıqları gizli şəkildə yerinə yetirirdilər. 
Bu səbəbdən coğrafi kəşflər tarixində bəzi mühüm kəşflərin 
əsl müəlliflərinin adı gizli olaraq açıqlan-mırdı. Ona görə də 
“Braziliyanın müəmmalı kəşfi” əsərində uzun müddət ərzində 
aparılan tədqiqatlar nəticəsində “Braziliyanı kim kəşf edib?” 
sualının cavablandırılmasını müsbət qiymətləndirmək 
lazımdır. 
Ramiz Dəniz XV əsrin çox mürəkkəb tarixin, ziddiyyətli 
hadisələrin bəzi qaranlıq məqamlarına aydınlıq gətirməyə 
çalışır, məntiqi analiz və tənqidi yanaşma əsasında tarixi 
mənbələri və xronologiyasını öyrənərək buna nail olur. Böyük 
coğrafi kəşflər dövrünü (əsasən XV əsr) xronologiyasını, 
dəniz səyahətlərini öz baxışından keçirərək Ramiz Dəniz yeni 
fikir və nəticələr təklif edir. O, tarixin olduqca zəngin, mürək-
kəb lakin çox maraqlı zaman kəsiyinə cəsarətlə müraciət edir. 
Tarixi nöqteyi nəzərdən bu zaman kəsiyini informasiya 
zənginliyi (tarixi şəxsiyyətlər, hadisələr, məşhur alimlər, kəşf-
lər, yeni qitə və ərazilər, dünyanın bölüşdürülməsi, gəmiçili-
yin, coğrafiyanın və xəritəşünaslığın inkişafı, alimlərin təzadlı 
fərziyyələri və s.) demək olar ki, tükənməzdir. Olduqca 
                                                     
 
  
                                                                            
                                                    173
maraqlı və zəngin tarixi-coğrafi informasiyadan istifadə 
etməklə tədqiqat əsərinin yazılması bizə arzu olunan təklif 
kimi görünür. 
Bizim fikrimizcə, yazıçı-tədqiqatçı Ramiz Dənizin “Brazi-
liyanın müəmmalı kəşfi” əsəri oxucuların böyük marağına 
səbəb olacaq uğurlu əsərdir. Müəllifin özünə bundan da böyük 
uğurlar arzulayırıq! 
 
                                                     Ramiz Məmmədov 
                                                     AMEA-nın həqiqi üzvü,  
                                         texniki elmlər doktoru, akademik 
                                    AMEA-nın akademik Həsən Əliyev  
                               adına Coğrafiya İnstitutunun direktoru.  
 
                                                                       Şamil Əzizov 
                                   AMEA-nın akademik Həsən Əliyev  
                            adına Coğrafiya İnstitutunun “Xəritəçilik  
                        və coğrafiyi informasiya” şöbəsinin müdiri,      
                                        coğrafiya elmləri fəlsəfə doktoru. 
 
 
 
 
 
 
                                                     
 
  
                                                                            
                                                    174
                               Rəy                                                                        
                                           
Ramiz Dəniz (Qasımov) “Xristofor Kolumb, Nəsirəddin 
Tusi və Amerika qitəsinin həqiqi kəşfi”, “Əsrləri qabaqla-
mış alim – Nəsirəddin Tusi”, “Braziliyanın müəmmalı 
kəşfi” elmi-tədqiqat əsərlərini yazarkən, heç bir alimin 
köməyindən istifadə etməiyibdir, lakin buna baxmayaraq 
görkəmli alimlər AMEA-nın həqiqi və müxbir üzvləri 
həmin tədqiqatlara dair özlərinin rəy və fikirlərini 
bildiriblər.  
Adları çəkilən növbəti əsərlər də coğrafiya, tarix, 
astronomiya sahəsində çalışan alimlərin heyrətinə səbəb 
olubdur. Ramiz Dəniz yeni tədqiqat obyektlərini üzə 
çıxarmaqla, X. Kolumbun Amerikanı kəşf edərkən, Marağa 
rəsədxanasında Nəsirəddin Tusi tərəfindən hazırlanan “Zic 
Elxani” əsərindən istifadə etdiyini sübut etməyə çalışmış 
və Braziliyanın kəşfində isə bir çox mətləblərə toxunaraq, 
qətiyyətlə bildirir ki, Pedru Kabraldan hələ 6 il əvvəl digər 
portuqal dəniz səyyahı Duarti Pereyra, həmin kəşfi həyata 
keçirmişdir.  
Azərbayacan dünya ölkələri arasında iqtisadi, mədəni, 
siyasi əlaqələri qurmaqla, ölkəmizin dünyaya inteqrasiyası 
baş verir və həmin ölkələr bizim diyarda baş verən bütün 
hadisələrə, o cümlədən elm, təhsil, mədəniyyət, ədəbiyyata 
                                                     
 
  
                                                                            
                                                    175
olan maraqlarını gizlətmir və belə olan halda R.Dənizin 
ərsəyə gətirdiyi elmi-tədqiqat əsərləri həm alimlər, həm də 
coğrafi kəşflər tarixini izləyən sıravi oxucular arasında 
təşəkkül tapacaq. Ola bilsin ki, onun müzakirələrini dinlə-
mək üçün, bir mütəxəssis kimi xaricdə keçirilən elmi 
konfranslara dəvət edəcəklər. Çünki R. Dəniz öz tədqiqat-
ları ilə yeniliklər gətirməklə, bir çox stereotiplərin üstündən 
xətt çəkibdir. 
Ən əsası isə dünya alimlərinə əyan olacaq ki, coğrafi-
yanın və coğrafiya tarixin mürəkkəb sayılan erkən və orta 
əsrlər coğrafi kəşflər tarixi sahəsi Azərbaycanda da tədqiq 
olunur və həmin zəka sahibləri, növbəti əsərlərin ərsəyə 
gəlməsini səbirsizliklə Ramiz Dənizdən gözləyəcəklər. 
2002-cü ildə “Təhsil” Cəmiyyətində alimlər, təhsil 
işçiləri və ictimaiyyətin iştirakı ilə dahi Azərbaycan alimi 
N. Tusinin 800 illik yubileyinə həsr olunmuş “Nəsirəddin 
Tusinin elmi xidmətləri və Nəsirəddin Tusi yazıçı-tədqiqatçı 
Ramiz Qasımov yaradıcılığında” elmi-praktik konfrans 
keçirilmişdir. AMEA-nın həqiqi üzvü, akademik Maqsud 
Əliyev, AMEA-nın həqiqi üzvü, akademik Cəlal Allah-
verdiyev, AMEA-nın müxbir üzvü, professor Ramiz 
Məmmədov, AMEA-nın müxbir üzvü, professor Eybali 
Mehrəliyev, professor Əjdər Ağayev, pedaqogika elmləri 
fəlsəfə doktoru Afət Bakıxanova ilə Qənirə Əmircanova 
                                                     
 
  
                                                                            
                                                    176
tədbirdə çıxış edərək, əsərin mahiyyəti barəsində öz 
fikirlərini söyləmişdilər. 
Konfrans iştirakçılarının müraciətindəki bir abzasda 
qeyd edilir ki: Gənc yazıçı Ramiz Qasımovun axtarışları və 
tədqiqatları əsasında mühüm bir məsələ - X. Kolumbun 
Amerika qitəsini kəşfində N. Tusinin koordinatlar sistemi 
və xəritəsindən istifadə etməsi barədə dəlilləri böyük maraq 
doğurur. Atıq müəllif birdəfəlik sübut edib ki, X. Kolumb 
özünün transatlantik səyahətinə yola düşməmiş əvvəlcədən 
Tusinin sayəsində Amerika qitəsinin varlığından xəbərdar 
idi.  
“Braziliyanın müəmmalı kəşfi” əsəri isə müəllifin 
coğrafi kəşflər tarixi sahədə başladığı işin davamı hesab 
etmək olar və oradakı iddialar, dəlillər həmin sahədə çalı-
şan alimlər üçün əlverişli mənbədir. Çoxsaylı tarixi hadisə-
lərin, xüsusilə zamanın ən tanınmış dəniz səyyahlarının 
əhəmiyyətli dərəcədə mühüm sayılan dəniz ekspedisiya-
larının ardıcıllıqla göstərilməsi, bəzi dəniz səyyahlarının 
şəxsi ambisiyalarının açıqlanması, Katolik kilsənin 
prinsiplərini hər şeydən üstün tutan Roma papalarının 
dünyanın primitiv qaydalarla iki krallıq (İspaniya və 
Portuqaliya) arasında necə bölüşdürülməsi əsərə xüsusi 
kalorit verir. 
                                                     
 
  
                                                                            
                                                    177
Müəllifin tədqiqatına görə Braziliyanın əsl kəşfi hələ 
1494-cü ildə baş veribdir və əminəm ki, belə bir məlumat 
alimlərin diqqətindən yan ötməyəcək.  
Hər il bu mövzularda çıxan əsərlərin miqyasından başa 
düşmək olar ki, bu məsələ hələ də öz aktuallığını itirmir. 
İllər ötdükcə ispanlar dəqiq ayır edə bilmirlər ki, Roma 
papsının iştirakı ilə 1494-cü ildə Tordesilyasda bağlanan 
müqavilə zamanı portuqallar onları aldadıblar, yoxsa 
Braziliya kimi nəhəng ərazi təsadüf nəticəsində demar-
kasion xəttdən şərq tərəfdə qalır. Elə maraqlı budur ki, R. 
Dəniz məhz bu məsələyə aydınlıq gətirərək, bölgü zamanı 
portuqal dövlət nümayəndələri Roma papasının vasitəsilə 
ispanları aldadır və Braziliyaya məhz hiylə yolu ilə 
yiyələnməsini birdəfəlik sübut etməyə çalışıbdır. 
İlk olaraq həmin əsərlə bağlı İspaniyada, Portuqaliyada, 
Braziliyada və Atlantik okeanı sahilində yerləşən ölkələr-
dəki alimlər, dəyirmi masa arxasında müzakirələr aparmaq 
üçün Ramiz Dənizin əsərlərinə reaksiya verəcəklər.   
                                                                                                                             
                                                                      Nuğay Əliyev                
                                         texniki elmləri fəlsəfə doktoru, 
                          “Təhsil” Cəmiyyəti İdarə heyətinin sədri 
 
 
                                                     
 
  
                                                                            
                                                    178
                         Ədəbiyyatların siyahısı  
  
        1. Атлас истории географических открытий и 
исследований. М., «Главное управление геодезий и карт», 
1959.  
        2. Бейкер Дж. История географических открытий и 
исследований. пер. с англ. М., «Издательство иностран-
ной  литературы»., 1950.  
        3. Дитмар А. Б. От Птолемея до Колумба. М., 1989, 
С.230. 
        4. Константинова Н. С. Путешествие в прошлое. 
Навигационная ошибка или секретная миссия? 
«Латинская Америка», № 5, М.2000, С.8. 
        5. Ле Пти Фюте. Путеводитель «Бразилия». Москва 
1997 г. 
      6. Магидович И. П. История открытия и исследования 
Центральной и Южной Америки. М., «Мысль», 1965. 
        7. Магидович И. П., Магидович В. И. Очерки по 
истории географических открытий. I Том. Москва, 
«Просвещение», 1982. 
        8. Магидович И. П., Магидович В. И. Очерки по 
истории географических открытий. II Том. Москва, 
«Просвещение», 1982.  
        9. Морисон С. Э. Христофор Колумб мореплаватель. 
Перевод с англ. М., «Издательство иностранной литера-
туры». 1958. 
                                                     
 
  
                                                                            
                                                    179
       10. Окно в мир. Путеводитель «Южная Америка». 
Москва, 1998 г. 
       11. Письма Амриго Веспуччи. Перевод с латиньского 
и итал. «Издательство иностранной литературы». – В сб. 
Бригантина – 71. М., «Молодая гвардия», 1971. 
       12. Помбу (Роша-Помбу) Ж. Ф. История Бразилии. 
Пер. с порт. 7-е изд. М., «Издательство иностранной 
литературы». 1962.  
       13. Путешествия Христофора Колумба. Дневники, 
письма, документы, 4-е издание. М., «Географгиз», 1961. 
       14. Qasımov R. Ə. Xristofor Kolumb, Nəsirəddin Tusi və 
Amerika qitəsinin həqiqi kəşfi. Bakı, “Çaşıoğlu”, 2002.  
        15. Голант В. Я. Планету открывали сообща. М., 
«Наука», 1971.       
        16. Слёзкин Л. Ю. Земля Святого Креста. Открытие и 
завоевание Бразилии. М., «Наука». 1970.  
        17. Свет Я. М. Колумб. М., «Молодая гвардия», 1973.  
        18. Верлинден Ч. Покорители Америки. Ростов-на-
Дону, «Феникс», 1997. 
      19. Вязов Е. И. Васко да Гама. М., «Географгиз», 1956. 
      20. Харт Г. Морской путь в Индию. 2-е издательство. 
М., «Гeографгиз», 1959. 
  
 
         
 
 
                                                     
 
  
                                                                            
                                                    180
                                 Mündəricat 
 
Ön söz..................................................................... 4-10 
Pedro Alvareş Kabral və Atlantik okeanında  
hegemonluğunu nümayiş etdirən Portuqal krallığı..11-22 
Müəmmalarla dolu olan kəşf................................ 22-34 
Vinsente Yanyes Pinson, Diyeqo Lepe və ya rəsmi  
olaraq Braziliyanı ilk dəfə kim kəşf edibdir?........... 34-53 
Martin Behaymın göstərdiyi xidmətlər və Braziliya  
ilə bağlı olan suallara aydınlıq gətirilməsi................ 54-68 
Alonso Sançes de Uelva və Xristofor Kolumb.... 68-80  
Ferdinand Van Olmen və Kolumbun trans- 
atlantik layihəsi........................................................... 80-99  
Duarti Paşeku Pireyra və Braziliyanın qeyri-rəsmi  
kəşfi............................................................................. 100-106         
Roma papalarının bullaları və ya dünyanın  
bölüşdürülməsi........................................................... 107-121 
Portuqalların Braziliya sahillərinə olan ehtiyat  
marşrutu..................................................................... 122-137  
Hindistana gedib çıxan Pedro Kabralın aqibəti..137-145 
Əldə olunan nəticələr............................................ 146-162 
Kitaba verilən rəylər............................................. 163-175 
Ədəbiyyatların siyahısı......................................... 176-179 
   
 
 
                                                     
 
  
                                                                            
                                                    181
 
 
                          Ramiz Dəniz 
 
 
              Braziliyanın müəmmalı kəşfi  
                                  kəşfi 
 
 
                    Nəşriyyatın direktoru F. Q. Kərimov 
 
                    Çapa imzalanmışdır: 26.09. 2014 
                                Formatı: 60 x 84 1/16 
                                Fiziki çap vərəqi: 11,6 
                                Tiraj: 500 
                                “Nasir” nəşriyyatı 
 
 
 
                                 Tel: (050) 314 09 37 
                                         (012) 431 11 00 
 
 
 
