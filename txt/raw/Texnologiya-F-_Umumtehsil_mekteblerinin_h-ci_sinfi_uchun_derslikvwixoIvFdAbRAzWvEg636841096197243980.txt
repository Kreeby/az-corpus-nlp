


NATİQ	AXUNDOV,	HÜMEYİR	ƏHMƏDOV,	
SVETLANA	YAHYAYEVA
TEXNOLOGİYA
Ümumtəhsil	məktəblərinin	2-ci	sinfi	üçün	
«Texnologiya»	fənni	üzrə
DƏRSLİK
Azərbaycan	Respublikası	Təhsil	Nazirliyinin	
19.06.2009-cu	il	tarixli	734	№-li	əmri	ilə	təsdiq	edilmişdir.
«ASPOLİQRAF»	
BAKI	-	2016
Axundov	N.,	Əhmədov	H.,	Yahyayeva	S.
A95	Texnologiya.	Ümumtəhsil	məktəblərinin	2-ci	sinfi	üçün
«Texnologiya»	fənni	üzrə	dərslik.	Bakı,	«Aspoliqraf»,	2016,	64	səh.
Müəlliflik	hüquqları	qorunur.	Xüsusi	icazə	olmadan	bu	nəşri	və	yaxud
onun	hər	hansı	hissəsini	yenidən	çap	etdirmək,	surətini	çıxarmaq,
elektron	informasiya	vasitələri	ilə	yaymaq	qanuna	ziddir.
Dərsliklə	bağlı	rəy,	irad	və	təkliflərin	aspoligraf.ltd@gmail.com	və
derslik@edu.gov.az	elektron	ünvanlara	göndərilməsi	xahiş	olunur.
Əməkdaşlığınız	üçün	əvvəlcədən	təşəkkür	edirik!
© Azərbaycan	Respublikası	
Təhsil	Nazirliyi,	2016
Natiq	Lütviq	oğlu	Axundov	
Hümeyir	Hüseyn	oğlu	Əhmədov	
Svetlana	İslam	qızı	Yahyayeva	
TEXNOLOGİYA	
(Ümumtəhsil	məktəblərinin	2-ci	sinfi	üçün	
«Texnologiya»	fənni	üzrə	dərslik)	
Bakı,	«Aspoliqraf»,	2016.
Redaktoru	Sevinc	Nuruqızı	
Bədii	və	texniki	redaktoru	Abdulla	Ələkbərov	
Rəssamları	Nailə	Zülfüqarova,	Gündüz	Ağayev	
Kompüter	tərtibatçıları	Aqil	Əmrahov,	Təhmasib	Mehdiyev	
Korrektoru	Ülkər	Şahmuradova
Kağız	formatı	57x82	 / .	
Ofset	çapı.	Ofset	kağızı.	Məktəb	qarnituru.	Fiziki	çap	vərəqi	8,0.	
Uçot	nəşr	vərəqi	7,3.	Sifariş	4.	Tiraj	64100.	Pulsuz.
«Aspoliqraf	LTD»	MMC	
Bakı,	AZ	1052,	F.Xoyski	küç.,	121
1
8
B

ƏZİZ	MƏKTƏBLİLƏR,	MÜƏLLİMLƏR,	
VALİDEYNLƏR!
Ümumtəhsil	məktəblərinin	II	sinif	şagirdləri	üçün	ilk	dəfə	hazırlanmış
bu	dərslik	Təhsil	sektorunun	İnkişafı	Layihəsi	üzrə	«Azərbaycan
Respublikasında	ümumi	təhsilin	Konsepsiyası	(Milli	Kurikulumu)»
sənədinin	prinsiplərinə	və	«Azərbaycan	Respublikasının	ümumtəhsil
məktəbləri	üçün	texnologiya	kurikulumu	(I-IV	siniflər)»	sənədinin
məzmununa	əsaslanmışdır.
II	sinif	üçün	məzmun	standartlarının	reallaşmasına	istiqamətlənərək
hazırlanmış	materiallarda	şagirdlərin	idraki,	informativ	-
kommunikativ,	psixomotor	fəaliyyətlərinin	inkişafı	və	ən	zəruri
texnoloji	bacarıqlara	yiyələnmələri	diqqət	mərkəzində	saxlanılmışdır.
Aşağıda	göstərilən	nişanlar	tapşırıqların	yerinə	
yetirilməsində	yanaşmaları	ifadə	edir

MƏİŞƏT	MƏDƏNİYYƏTİ
Dərs	1 	
EMAL
TEXNOLOGİYALARI,	
MATERİALLARI	VƏ
VASİTƏLƏRİ
	
Material	dedikdə	nə	başa	düşürsünüz?
Emal	vasitəsi	dedikdə	nə	başa	düşürsünüz?
Emal	texnologiyası	nədir?
Tablo	1

	 ÖZÜNƏXİDMƏT
QAYDALARI
Dərs	2 	
Özünəxidmət	qaydalarını	izah	edin.
Tablo	2

SANİTARİYA-GİGİYENA	QAYDALARI
Sanitariya-gigiyena	qaydalarını	
izah	edin.
Tablo	3

	 BİTKİLƏRƏ	QULLUQ
QAYDALARI
Dərs	3 	
Bitkilərə	qulluq
edərkən	hansı
vasitələrdən	istifadə
edilir?	
Şəkildə	təsvir	olunan	vasitələrdən	hansı	məqsədlərlə	istifadə	edilir?
Tablo	4
	 	 	

Dərs	4 	
YEMƏK	MASASI
ARXASINDA	
DAVRANIŞ	QAYDALARI
	
Yemək	masası
arxasında	davranış
qaydalarına	nə
daxildir?	
Yemək	masası	arxasında	istifadə	olunan	ləvazimatları	sadalayın	və
onlardan	istifadə	qaydalarını	söyləyin.
Tablo	5
1.	Masa
arxasında
düzgün
oturmaq,
çəngəl,
bıçaq	və
qaşıqdan
lazımi	qaydada	istifadə	etmək	yemək	bacarığı	və	mədəni
davranışın	əsasıdır.
2.	Hamı	masa	arxasında	eyni	vaxtda	oturmalıdır.
3.	Söykənəcəyinə	yüngülcə	toxunmaqla	stulun	oturacağını	tam
tutmağa	çalışmaq	lazımdır.
4.	Əyləşən	zaman	stulu	səssiz	çəkmək,	oturduqdan	sonra	onu	iki
əllə	lazımi	məsafəyə	yaxınlaşdırmaq	lazımdır.
5.	Masa	arxasında	düz	oturmaq,	dirsəkləri	bədənə	sıxaraq
bükmək,	əlləri	masanın	üzərinə	qoymaq	lazımdır.
6.	Qidanı	ağzıaçıq	halda	çeynəmək,	yemək	vaxtı	danışmaq	olmaz.
7.	Yemək	zamanı	qurtum-qurtum	içərək	səs	çıxarmaq,	isti	xörəyə
üfürmək,	boşqabı	qaşıqla	taqqıldatmaq	olmaz.	Masaya	qoyulmuş
ümumi	yeməkdən	ən	yaxında	olan	parçanı	(tikəni)	götürürlər.
	 	 	
Əgər	yemək	masaya	az	miqdarda	verilibsə,	onun	masa	arxasında
oturanlara	da	çatması	üçün	bir	qədər	az	götürmək	lazımdır.
Qaşıq	yumruqda	sıxılmadan	sağ	əldə,	çəngəl	isə	dişləri	aşağı
olmaqla	sol	əldə	tutulur.	Bıçaq	sağ	əldə	tutulur.
Salfetlə	ancaq	ağız	və	əlləri	silmək	lazımdır.	Kağız	salfetlər	istifadə
edildikdən	sonra	nimçəyə	və	ya	digər	qaba,	parçadan	olan
salfetlər	isə	bükülmədən	nimçənin	sağ	tərəfinə	qoyulmalıdır.
Əlləri	batırmayan	bütün	ərzaqlar	(çörək,	peçenye,	suxarı,
meyvələr	və	s.)	süfrədən	əllə	götürülür.	Qaşığı	stəkana	və	ya
fincana	toxundurub	taqqıldatmadan	çayı	səssiz	qarışdırmaq
lazımdır.	Masa	arxasından	hamının	eyni	zamanda	qalxması	qəbul
olunmuşdur.	Əgər	başqalarından	əvvəl	qalxmaq	vacibdirsə,
böyüklərdən	icazə	alaraq	qalxmaq	olar.	Masa	arxasından	stulu
yerinə	səssiz	qoyaraq,	yeməyə	görə	təşəkkür	edərək	qalxmaq
lazımdır.
	 YEMƏK	SÜFRƏSİNİN
ATRİBUTLARI
Dərs	5 	
Yemək	süfrəsinin
atributlarını	sadalayın.
Tablo	6
Səhər	süfrəsi
	 	 	
Nahar	süfrəsi
Dərs	6 	 PLASTİLİNLƏ	YAPMA
İŞLƏRİ
	
PLASTİLİNDƏN	KASANIN	YAPILMASI
Çox	qədim	zamanlarda	insanlar	müşahidə	etmişlər	ki,	gil*	islandıqda
yumşalır	və	ondan	müxtəlif	əşyalar	yapmaq	mümkün	olur.
İnsan	gili	xəmir	kimi	yayıb	onun	kənarlarını	qatlamış,	qurudub
bərkidərək	öz	birinci	qabını	(kasanı)	hazırlamışdır.	O	zamanlar	gildən
uzun	bağ	hazırlayıb	onu	spiralvarı	yapmaqla	da	qab	hazırlayırdılar.
Dulusçu**	dəzgahı	və	gili	bişirmək	üçün	soba	kəşf	edildikdən	sonra
qablar	daha	möhkəm	oldu.	Bişirdikdən	sonra	müxtəlif	boyalarla
qabların	üzərini	də	bəzəyirdilər.
Gil	təbii	materialdır,	plastilin	isə	insanın	hazırladığı	süni	yapma
materialıdır.
Sizcə,	bu	qabları	nə	üçün	düzəldirdilər?	Gildən	daha	hansı	qabları
hazırlamaq	olar?
*Gil
—
xırdalanmış	daş	süxurudur,	su	qatıldıqda	xəmirə	oxşar	kütlə	yaranır,
dulusçuluq	məmulatlarında,	tikinti	və	heykəltəraşlıqda	tətbiq	edilir.
**Dulusçu	—	saxsı	qab	hazırlayan	usta
Plastilindən	yelkənli	qayığın	yapılması
Siz	yelkənli	qayıq	və	ya	gəmi	görmüsünüzmü?	Onları	plastilindən
yapa	bilərsinizmi?
Qayığın	gövdəsini
nədən	hazırlamaq	olar?
Qayığın	dor	ağacını*	nədən	hazırlamaq	olar?
1.	Qəhvəyi	plastilindən
kürəcik	düzəltmək.	(I	və	II)
2.	Sonra	baş	barmaqla	kürəciyin
ortasını	sıxaraq	onu	müstəvi
üzərində	dairə	şəklində	yaymaq.	(III
və	IV)	
3.	Yayılmış	dairənin	kənarlarını
qatlayaraq	kasanı	hazırlamaq.
Şəkildəki	yelkənli	qayıq	hansı
hissələrdən	ibarətdir?	
Diqqət	yetirin,	yelkəni	necə
hazırlamaq	lazımdır?
*Dor	ağacı	—	yelkənli	qayıqda	yelkəni	bərkitmək	üçün	şaquli	dirək
Quraşdırma	üsulu	ilə	aşağıdakı	məmulatları	yapa
bilərsinizmi?
Dərs	7 	 PLASTİLİNDƏN	YAPMA
BƏZƏKLƏR
	
KÜRƏCİKLƏR,	KONUŞLAR,	YARPAQLAR
Bu	fiqurları	necə	yapmaq	olar?	Bu	naxışlarla	hansı
məmulatları	bəzəmək	olar?
PLASTİLİNDƏN	BURUMLAR
Hansı	plastilin	bağdan*	burum**	yaxşı	alınar?
*Plastilin	bağ	—	silindr	formasında	uzun	və	nazik	plastilindən	işçi
materialdır.
**Burum	—	burulmuş	plastilin	bağ
PLASTİLİNDƏN	QIZILGÜLÜN	YAPILMASI
	 DARTMA	ÜSULU	İLƏ
YAPMA
Dərs	8 	
Filin	xortumu	necə	olur?	Timsahın	quyruğu	necə	olur?	Fikirləşin,
dəvəquşunun	boynu	və	ayaqları,	zürafənin	boynu	necə	olur?	Siz
piton	ilanı	barədə	eşitmisinizmi?	Piton	ilanı	necə	olur?
Bu	səhifədəki	şəkillərdə	plastilini	dartma	üsulu	ilə	hazırlanmış
fiqurları	göstərin.
Pişik	fiqurunun	hazırlanmasında	hansı	yapma
bəzəklərdən	istifadə	edilib?
Pişiklər	hansı	rəngdə	olur?	Siz	plastilindən	pişik
fiqurunu	hazırlasanız,	hansı	rənglərdən	istifadə
edərdiniz?
Pişik	fiqurunu	hazırlayarkən	onun	baş	və	bədən
hissəsini	başqa	cür	necə	bəzəyərdiniz?
Qoyun	və	kirpi	fiqurunu	yaparkən	hansı	yapma
bəzəklərdən	istifadə	etmək	olar?
Bu	fiqurların	hazırlanmasında	sizə	məlum	olan	daha	hansı	üsullardan
(müxtəlif	hissələrdən	quraşdırma,	kəsmə,	yapma	bəzəklər)	istifadə
olunub?
Dərs	9 	
PLASTİLİNDƏN
QURAŞDIRMA	
İŞLƏRİ
	
Kəsmə,	yayma,	dartma	emal	növlərindən	və	bəzəklərdən	istifadə
edərək	müxtəlif	heyvan	fiqurlarını	hazırlamaq	olar.	Aşağıdakı
şəkillərdə	göstərilən	heyvan	fiqurlarını	müxtəlif	rəngdə	plastilinlərdən
istifadə	edərək	yapmaq	mümkündür.
Əjdaha	fiquru İt	fiquru
Qurbağa	fiquru
Xoruz	fiquru
APLİKASİYA
APLİKASİYANIN	TARİXİNDƏN
Aplikasiya	bəzəyin	təmələ	yapışdırılması	və	ya	tikilməsidir.	Bu,
incəsənətin	çox	qədim	növüdür.	İnsanlar	qədim	zamanlardan
paltarların	bəzədilməsində	aplikasiyadan	istifadə	edirlər.
Aplikasiyadan	istifadə	edərək	yol	çantalarını,	pəncərə	şüşələrini
(şəbəkə)	və	digər	məmulatları	da	bəzəmək	olar.
	
KAĞIZI	CIRMA
ÜSULU	
İLƏ	APLİKASİYA
Dərs	10 	
Kağızı	kontur	boyunca	cırdıqda	cırma	aplikasiyası	əldə	edilir.
Onu	hansı	materiallardan	istifadə	edərək	yerinə	yetirmək
olar?	Parçadan?	Folqadan?	Gəlin	yoxlayaq.
Sizcə,	cırmanın	çəkilmiş	xətt	boyunca
getməsi	üçün	barmaqları	necə
saxlamaq	lazımdır?
Müxtəlif	istiqamətlərdə	kağızın	çəkilmiş	xətt	boyunca	cırılmasını
izləyin.
Budaq	necə	hazırlanır?	
Cırma	aplikasiya	necə	əldə	edilir?
Yarpaqların	və	ləçəklərin	daha	yaxşı	alınması	üçün	onların	üzərində
səliqəli	şırımlar	açmaq	olar.
DƏNİZ	APLİKASİYASI
Küləkdə,	tufanda	dəniz	necə
görünür?
Siz	hər	hansı	dəniz	görüntüsünü,	məsələn,
çimərlik,	üzən	gəmi,	qayalı	sahil	təsvir	edə
bilərsinizmi?
Kağız	qat-qat	yapışdırıldıqda	cırma	üsulu
ilə	hazırlanan	aplikasiya	hansı	təsviri
effektləri	əldə	etməyə	imkan	verir?
Bu	iki	işdə	ümumi	olan	nədir?	
Bu	aplikasiyaları	hansı	ardıcıllıqla
yapışdıracaqsınız	?
Təməl	üçün	karton	və	ya	rəngli	kağızlardan
istifadə	etmək	olar.
Kağızı	cırma	üsulundan	istifadə	edərək	ağacqurdu	aplikasiyasını
hazırlamaq	olar.
Kalka	kağızından	və	ya	köçürmə	(cızdıqda	əksi	düşən)
kağızdan	istifadə	edərək	detalları	başqa	vərəqə	köçürün	və
cırma	üsulundan	istifadə	edərək	hindu	aplikasiyasını
hazırlayın.
MÖCÜZƏLİ
AĞAC
TOZAĞACI
Tozağacında	hansı	detalları
görürsünüz?	Ağacda	neçə	göbələk
və	yarpaq	var?
Göbələkləri	və	ağacın	üzərindəki
naxışları	hansı	üsulla	hazırlamaq
olar?
Təməl	üçün	karton	və	ya	rəngli	kağızlardan
istifadə	etmək	olar.
Şəkildəki	ağaca	diqqət	yetirin.
Möcüzəli	ağacda	olan	çiçəklər
hansı	üsullarla	hazırlanmışdır?
Ağacın	hazırlanmasında	neçə
rəngdə	kağızdan	istifadə
edilmişdir?
Dərs	11 	 KARTON	ÜZƏRİNDƏ	
PARÇADAN	APLİKASİYA
	
Sıx	toxunmamış	parça	qırıntılarını	seçin.	
Aplikasiyanın	yerinə	yetirilmə	üsuluna	diqqət	yetirin.
Rəqs	edən	siçan	balasının	geyimini	və	təməl	üçün	rəngi
özünüz	seçin.	Kəsilmiş	detalları	karton	üzərinə	düzün.	
Onları	yapıidırmaq	haqqqında	düşünün.
Yapışdırılacaq	yerləri	qələmlə	nişanlayın.	Siçan	balasının	konturunu
çəkin.
Şam	ağacının	aplikasiyasının	yerinə	yetirilməsi	hansı	cəhəti
ilə	fərqlənir?

	 HƏCMLİ	APLİKASİYA Dərs	12 	
Həcmli	aplikasiyanın	ancaq	bir	hissəsi	kartona	yapışdırılır.
BURULMUŞ	KAĞIZDAN	APLİKASİYA
Şəkildə	pişik	fiqurunun	necə	hazırlanmasına	diqqət	yetirin.
Bu	məmulatda	neçə	detal	vardır?
İşə	başlayanda	kağız	salfeti	4	yerə	bölüb	bir	hissəsini
götürün	və	borucuq	hazırlayın	(1).	Nə	üçün	bu	işdə
kağız	salfetdən	istifadə	edilib?	Onu	nə	ilə	əvəz	etmək
olar?	Barmaqlarınızı	bərk	sıxaraq	kağız	salfetdən	bağ
bükün	(2).	Sonra	bağı	buraraq	bir	tərəfinə	yapışqan
çəkib	kartona	yapışdırın.
İçərisində	gül	olan	dibçəyə	diqqətlə	baxın.	Güllər	hansı
üsulla	düzəldilib?	
Dibçəyi	necə	hazırlamaq	olar?
Yapışdırılmış	gülləri	rəngli	flomasterlərlə	rəngləmək	olar.
RƏNGLİ	KAĞIZDAN	HƏCMLİ
APLİKASİYANIN	
HAZIRLANMASI	ÜSULLARI
Əvvəl	ucunu	(gülün	orta	hissəsini),	sonra	isə	spiralı	buraraq
yapışdırın.	Qabarıq	və	əyilmiş	formalı	gülləri	belə
hazırlamaq	olar.
Kəsilmiş	detalları	əvvəlcə	əyirlər,	sonra	hissə-hissə
yapışdırırlar.	Əksinə	etmək	olarmı?
QIZIL	BALIĞIN	APLİKASİYASI
Balığın	quyruğu	və	üzgəcləri	kəsilir	və	burulur.	Onları	nəyin
köməyi	ilə	yaxşı	burmaq	olar?
MƏN	BƏRBƏRƏM
Siz,	yəqin	ki,	bərbərxanada	olmusunuz.	Bərbərin	necə
işlədiyini	yadınıza	salın.
O	hansı	alətlərdən	istifadə	edir?
Əvvəlcə	kağızdan	«saç»	düzəltmək	üçün	eyni
qalınlıqda	zolaqlar	kəsin.	Şəklə	baxaraq	detallar	(göz
və	ağız)	kəsin	və	onları	yapışdırın.	Sonra	saçları
qatlayın.
İNƏK	BAŞININ	APLİKASİYASI
Şəklə	diqqət	yetirin.	İnək	başının	aplikasiyası	necə
hazırlanıb?
İnək	başının	detallarını	kəsin.	Sonra	nə	etmək	lazımdır?
Şəkildəki	inəyin	əhvali-ruhiyyəsi	necədir?
Detalların	yerini	dəyişməklə	inəyin	əhvali-ruhiyyəsini	başqa	cür	də
təsvir	edə	bilərsiniz.	İnəyin	ən	çox	xoşunuza	gələn	təsvirini	hazırlayın.
XORUZ
Şəklə	diqqət	yetirin.	Xoruz	nə	edir?
Buğda	dənləyən	xoruzun	aplikasiyasını	hazırlamağa	çalışın.	Fikirləşin,
elə	etmək	olarmı	ki,	xoruz	ancaq	dayanmasın,	həm	də	hərəkət	etsin
—	boğazını	uzadıb	qanadlarını	çırparaq	addımlasın	və	ya	qaçsın?
QU	QUŞLARI
Qu	quşlarını	hazırlamaq	üçün	neçə	ülgüdən*	istifadə
ediləcək?
*Ülgü	—	kağızı	və	ya	parçanı	biçmək	üçün	şablon
Quş	lələklərindən	çox	maraqlı	aplikasiyalar	hazırlamaq	olar.
Hansı	heyvan	və	ya	quşun	aplikasiyasını	hazırlayacağınızı
fikirləşin.	Kitablarda	və	fotolarda	onların	xarici	görünüşünə
diqqət	yetirin.	Lazım	olan	rənglərdə	lələklər	seçin.
Əvvəlcə	quşun	konturunu	çəkin.
Lələklərin	necə	yapışdırılmasına	diqqət	yetirin.	Onlar	nə
üçün	belə	yapışdırılır?	Quşun	dimdiyini	və	ayaqlarını
flomasterlə	rəngləmək	olar.
	
Bunlar	hansı	canlıların	təsviridir?	
Şəkildə	gördüklərinizin	xüsusiyyətləri	haqqında	nə
deyə	bilərsiniz?
Gözlərinizi	yumub	lələklərə	toxunun	və	nə	hiss	etdiyinizi	söyləyin.	Bu
zaman	yadınıza	hansı	heyvanlar	düşür?	Onları	hazırlamaq	olarmı?
Nə	üçün	küçük	aplikasiyası	bu	rəngdə	karton	üzərində	hazırlanıb?
Şəkildəki	dalğaların	necə	çəkilməsinə	diqqət	yetirin.	Onların
belə	çəkilməsi	nəyi	göstərir?
İşə	başlamaq	üçün	hansı	lələkləri	hazırlamısınız?	Bu	lələklər
hansı	heyvana	uyğun	gələr?	Bəlkə,	onlardan	gül,	yaxud
mənzərə	—ağaclar,	dağlar,	və	s.	hazırlamaq	olar.	Onları
hazırlayın.
Dərs	13 	 MOZAİKA 	
CIRILMIŞ	KAĞIZ	
QIRINTILARINDAN	MOZAİKA
Mozaika	bir	və	ya	bir	neçə	material	hissələrindən	hazırlanmış	təsvir
və	ya	bəzəkdir.
Qədim	Asiyada	aparılan	qazıntılar	zamanı	balıqqulağından
hazırlanmış	hərbi	yürüşləri	təsvir	edən	mozaikalar	tapılmışdır.	Onların
4600	illik	tarixi	var.
Qədim	Romada	yaşayan	varlı	adamlar	öz	evlərinin	döşəmələrini	və
divarlarını	rəngli	daş	lövhələrlə	bəzəyirdilər.
Ecazkar	gözəlliyə	malik	mozaikalar	qədim	Bizansda	da	yaradılmışdır.
Şəkillər	müxtəlif	rəngli	şüşə	qırıntılarından	düzəldilirdi.	Müxtəlif
formalı	qırıntılar	hamar	olmayan	səthlər	yaradırdı.	Bu	səthə	işıq
şüaları	düşəndə	qırıntılar	bərq	vururdu.
İÇƏRİSİNDƏ	GÜL	OLAN	GÜLDAN
Necə	güldan	hazırlamaq	istəyirsiniz?	Bəyəndiyiniz	güldanı
seçin.
Güldanın	formasını,	onun	enini	və	hündürlüyünü	təyin	edin.
Hündürlük	güldana	qoyacağınız	gülün	yarısından	çox
olmamalıdır.
Seçdiyiniz	güldanın	konturunu	ağ	və	ya	rəngli	kağıza	köçürərək	kəsin.
Kəsdiyiniz	güldanı	qalın	kağıza	köçürün.	Bu,	sizin	güldanınızın	təməli
olacaq.	Konturu	təmələ,	güldanı	isə	kontura	yapışdırın.
İlin	müxtəlif	fəsillərində	güldana	hansı	gülləri	qoyacaqsınız?
Yuxarıdakı	şəklə	diqqət	yetirin,	bu	mozaika	nədən
hazırlanıb?
Mozaikanı	necə	hazırlamaq	yaxşıdır	—	hissələri	bir-bir	yapışdırmaqla,
yoxsa	təməlin	bütöv	hissəsinə	yapışqan	sürtərək	yapışdırmaqla?
Fikirləşin,	təqdim	olunan	materialları	nə	ilə	əvəz	etmək	olar?
	
KAĞIZ	BÜZMƏDƏN
HƏCMLİ	
MOZAİKA
Dərs	14
BUDAQDA	BAYQUŞ
Bayquş	mozaikasına	diqqətlə	baxın.	O	nədən	və	necə
hazırlanıb?
İşi	yerinə	yetirmək	üçün	hansı	rəngdə	kağız	seçəcəksiniz?
Çoxlu	sayda	eyni	lələyi	tez	necə	kəsmək	olar?

Budaq	üçün	detal	Qaşlar	və	dimdik	üçün	detal
Budağın	hissələrini	kəsmək	yox,	əllə	qoparmaq	yaxşıdır.	Nə
üçün?
Əvvəlcə	budağın	hissələrini	yapışdırın.	Sonra	bayquşun
bədənini,	aşağıdan	yuxarıya	doğru	baş	və	göz	ətrafındakı
lələkləri,	qaşları	və	dimdiyi	yapışdırın.	Sinəyə	lələkləri
qabarıq	səthi	yuxarı,	qanadlara	və	başa	isə	qabarıq	səthi
aşağı	halda	yapışdırın.
Sizcə,	detalları	nə	üçün	məhz	bu	qaydada	yapışdırmaq
lazımdır?
Diqqət	yetirin,	növbəti	sırada	yapışdırılacaq	lələklər	əvvəlki
sıradakılardan	hansı	məsafədə	yapışdırılmalıdır?
Lələklər	və	budaq	üçün	götürülmüş	detalların	forması	sizə
nəyi	xatırladır?	Bu	detallardan	hansı	fiquru	düzəltmisiniz?
KARANDAŞ	YONQARLARINDAN	MOZAİKA
Karandaş	yonmaq	üçün	karandaşyonanı	götürün.	Səthi	düz
və	tilli	karandaşları	seçin.	Bu	karandaşların	yonqarı	bir-
birindən	nə	ilə	fərqlənir?
Aşağıdakı	təsvirdə	karnaval	geyimində	hansı	rəngdə
karandaş	yonqarlarından	istifadə	edildiyini
müəyyənləşdirin.
Uzun	və	eyni	cür	yonqarlar	almağa	çalışın.
Karandaş	yonqarlarından	istifadə	edərək	mozaikasını
hazırlaya	biləcəyiniz	fiquru	seçin:	qurbağa,	fil,	küknar	ağacı,
kəpənək,	evcik	və	s.
Əvvəlki	dərslərdən	əldə	etdiyiniz	təcrübə	əsasında	karandaş
yonqarlarından	çəmənlikdə	güllər	mozaikasını	hazırlayın.
Dərs	15 	 YUMURTA	QABIĞINDAN	
HƏCMLİ	MOZAİKA
	
XORUZ
Bu	mozaikanı	düzəltmək	üçün	sizə	ağ	və	açıq-qəhvəyi	rəngli	üç-dörd
yumurtanın	qabığı,	açıq	rəngli	plastilin	lazım	olacaq.

Təməl	üçün	yoğurt	stəkanını	götürmək	olar.	Plastilini	yoğurt
stəkanına	yapın.	Yumurta	qabığını	qabarıq	tərəfi	yuxarıda	olmaqla
təmələ	yapışdırın.
Akvariumda	balıqlar
Üzərinə	plastilin	yaxılmış	müstəvi	təməldə	də	mozaika	hazırlamaq
olar.	Yumurta	qabığını	nəzərdə	tutulmuş	şəkil	boyu	kartona
yapışdıraraq	onu	quaşla	rəngləmək	olar.	Akvariumda	balıqlar
mozaikası	bu	üsulla	hazırlanır.
	
ƏZİLMİŞ	QƏZET
HİSSƏLƏRİNDƏN	
HƏCMLİ	MOZAİKA
Dərs	16
QOYUN
Şəkildəki	hansı	heyvandır?	
O	şəndir,	yoxsa	qəmgindir?	
O	nədən	və	necə	hazırlanıb?
Köhnə	qəzetdən	hissələr	kəsin.	Onların	hansı	ölçüdə
olacağını	müəyyənləşdirin.
Rəngli	büzmə	kağızdan,	parçadan,	kağız	salfetdən,	folqadan
əzilmiş	hissələr	hazırlayın.	Onlardan	hansı	məmulatların
hazırlanmasında	istifadə	etmək	olar?
POROLON 	HİSSƏLƏRİNDƏN	MOZAİKA
MORUQ
Təməl	olaraq	şokoladlı	yumurtanın	(kinderin)	plastik	qutusundan	-
futlyarından	istifadə	edin.
Qutunun	hissələrini	birləşdirin.	Üzərinə	plastilin	yaxın	və
porolon	qırıqlarını	onun	üzərinə	möhkəm	sıxın.
Bu	texnologiyadan	istifadə	edərək	başqa	oyuncaqlar,
*
məsələn,	cücə	oyuncağını	hazırlamaq	üzərində	fikirləşin.
*	Porolon	—	süni	elastik	material
KAĞIZQATLAMA,	HÖRMƏ,	TİKMƏ	VƏ	
NAXIŞTİKMƏ
KAĞIZQATLAMANIN	TARİXİNDƏN
Kağızqatlamanın	tarixi	kağızın	kəşfindən	başlayır.	Bu,	1800	il	bundan
əvvəl	Çində	baş	vermişdir.	Kağızın	qatlanmasından	pər	dələr,
yelpiklər	yaranmışdır.
Kağızı	qatlamaqla	bədii	məmulatları	ilk	dəfə
Yaponiyada	hazırlamağa	başladılar.	Kağız	fiqurlar
bu	ölkədə	indi	də	çox	yayılmışdır.	Onlardan
bayramlarda	və	gündəlik	həyatda	geniş	istifadə
edilir.
Yaponiyada	«Qızlar	günü»ndə	(Kukla	bayramı	—
3	mart)	imperatorun,	«Oğlanlar	günü»ndə	isə	(5
may)	karp	balığının	kağız	fiquru	gücün	və
qəhrəmanlığın	simvolu	kimi	nümayiş	etdirilir.
Kağızdan
imperator	
fiquru
Kağızdan	karp	
balığının	fiquru
Kağızdan	durna	
fiquru
QATLAMADA	İSTİFADƏ	OLUNAN	ŞƏRTİ
İŞARƏLƏR
«Dərə»	qatlaması
«Bükmə»	qatlaması
Daxilə	qatlama
«Dağ»	qatlaması
Digər	tərəfə	çevirmə
Xaricə	qatlama
Qatlama	üsulundan	istifadə	edərək	çoxlu
fiqurlar	hazırlamaq	olar.
Məsələn,	kvadratı	aşağıdakı	üsulla
qatlayaraq	«Su	qurbağası»	adlanan
formanı	əldə	etmək	olar.
	 KAĞIZDAN	BÜZMƏNİN
QATLANMASI
Dərs	17
KƏPƏNƏK
Şəkildəki	kəpənəklərə	diqqətlə	baxın.	Xarici	görünüşlərində
oxşar	və	fərqli	cəhətləri	müəyyənləşdirin.
Müxtəlif	həndəsi	fiqurları	qatlayaraq	büzmə	hazırlayın.
Qatlamanın	hansı	formada	yerinə	yetirilməsi	oxlarla
göstərilmişdir.
Kəpənək	fiqurlarının	hazırlanmasına	diqqət	yetirin.
Onları	hansı	kağızdan	hazırlamaq	olar?	Kvadratı	(yuxarıda)
və	dairəni	(aşağıda)	birləşdirsək,	belə	bir	kəpənək	alınar.
Kəpənəklərin	detallarının	necə	birləşdirilməsinə	diqqət
yetirin.	Sizcə,	şəkildəki	kəpənəklərdə	hansı	fiqurlar	(hissələr)
birləşdirilib?
İki	eyni	fiquru	da	birləşdirmək	olar.
Kəpənəklərdən	başqa,	bu	üsulla	daha	nə	hazırlamaq	olar?
	 KVADRAT	KAĞIZDAN
BALIQ	FİQURU
Dərs	18 	
Kvadratın	qatlanma	üsullarına	baxın.	Onu	necə
qatlamaq	olar?

Bu	forma	əvvəlkindən	fərqlidirmi?
Həmin	formadan	qurbağa	hazırlamağa	çalışın.	İş	qaydası
əvvəlki	kimidir.
Əgər	qurbağa	fiqurunu	arxası	üstə	çevirsək,	nə	fiquru
alarıq?
«Su	qurbağası»	fiqurunun	hazırlanma	qaydası	ilə	başqa
fiqurlar	düzəltməyə	çalışın.

	 KVADRAT	KAĞIZDAN
TUTUQUŞU	FİQURU
Dərs	19 	
Sizcə,	aşağıda	gördüyünüz	hansı	quşun	fiqurudur?	
Əgər	tutuquşudursa,	onda	açıq	rəngli	kağız	seçin.	
Tutuquşuların	hansı	növlərini	tanıyırsınız?

HÖRMƏ
Hörmə	insanların	ən	qədim	kəşflərindən	biridir.	Şəkillərdəki	əşyalara
diqqət	yetirin	və	onların	adını	söyləyin.
Evinizdə	hörmə	məmulatlarının	olub-olmamasına	diqqət
edin.
Onların	adını	müəyyənləşdirin.
	
ÇƏPİNƏ
DÖRDSIRALI
HÖRMƏ
Dərs	20 	
Dörd	müxtəlif	rəngli	ipi	aşağıdakı	şəkildə	bağlayın	və	onları
yapışqanlı	lentlə	(skotçla)	təmələ	bərkidin.
Şəkildə	hansı	hörüklərin	kəsişdiyini	söyləyin.	Sağ	hörüyün
həmişə	harada	yerləşməsinə	diqqət	yetirin.	Kəsişmə	zamanı
sağ	hörük	üstə	düşməlidir.
TOXUNMA	İNSAN	FİQURU
İnsan	fiquruna	diqqət	edin.	O	necə	hazırlanıb?	Hörükcükləri
hansı	ölçüdə	hörmək	lazımdır?
Necə	bilirsiniz,	insan	fiqurunu	hansı	materiallardan	hörmək
olar?	Onun	geyimini	nədən	düzəltmək	olar?

Dərs	21 	 KAĞIZ	ZOLAQLARINDAN	
DÜZÜNƏ	HÖRMƏ
	
Nişanlamanı	düzünə	və	çəpinə	aparmaq	olar.	Onun	necə
aparılmasına	və	nə	ilə	fərqləndiyinə	baxaq.
Kağız	zolaqlarının	necə	hörülməsinə	diqqət	edin.
Belə	hörmə	şahmat	hörməsi	adlanır.	Nə	üçün?	
Bu	işi	hansı	kağızla	yerinə	yetirmək	olar?
Bundan	başqa,	zolaq,	düzbucaqlı,	kvadrat	naxışlar	hörmək	olar.
Naxışın	təkrarlanan	fraqmenti	motiv	adlanır.
Bu	numünələrdə	motivləri	tapın.	Təməlin	enini	və
uzununu	nəzərə	alın.
Nişanlamanı	necə	aparmaq	haqqında	fikirləşin.
HÖRMƏ	ŞƏKİLLƏR
Dairəvi	və	oval	formalı	təməllərin	necə	nişanlanması
haqqında	düşünün.	Seçdiyiniz	şəkil	üçün	lazım	olan
qədər	zolaq	hazırlayın.	Diqqət	edin	ki,	bütün	zolaqlar
eyni	ölçüdə	olsun.	Sonra	zolaqların	arxa	tərəfini
təmələ	yapışdırın.

HASAR	FİQURUNUN	HÖRÜLMƏSİ
Həyət	evlərinin	ətrafında	hasarlar	hörülür.	Hasarı	hörərkən
əsas	material	kimi	nədən	istifadə	edilir?
Müasir	zamanda	evlərin	ətrafına	çəkilən	hasarları	daşlardan
hörürlər.	Hörmə	üsulu	ilə	hasarların	fiqurlarını	kağızdan	da
düzəltmək	mümkündür.
Aşağıdakı	şəkillərə	diqqət	yetirin,	hörmə	üçün	təməlin	necə
hazırlandığını	söyləyin.	Nə	üçün	zolaqların	yuxarı	hissəsi	bu
cür	kəsilir?
Sarı	zolaqlarda	böyük	olmayan	arakəsmələr	qoyaraq
kağızdan	hasarı	hörün.
Adətən,	hasarın	dibində	hansı	bitkilər	əkilir?
Hasarı	daşdan	başqa	daha	hansı	materialdan
hörmək	olar?	Hasarın	dibinə	hansı	bitkinin	əkilməsi
məsləhətdir?
TİKMƏ	VƏ	NAXIŞSALMA
Qədim	insanlar	soyuqdan	qorunmaq	üçün	sümük	iynələrin	köməyi
ilə	özlərinə	vəhşi	heyvan	dərilərindən	geyim	əşyaları	tikirdilər.	Sap
əvəzinə	heyvanların	damarlarından	istifadə	edirdilər.
Sonralar	geyimin	bəzədilməsi	üçün	naxışsalma	meydana	gəldi.
Şəkildəki	iynələrdən	nə	məqsədlə	istifadə
edilir?
Yunu	əyirmək	və
burmaqla	sap	əldə
edirdilər.
Saplardan	xüsusi	dəzgahlarda	parça
toxuyurdular.

TİKMƏ	VƏ	NAXIŞTİKMƏ	LƏVAZİMATI.	
PARÇALARIN	ALINMASI
Şəkildəki	hər	bir	əşya	nə	üçün	istifadə	edilir?
Heyvan	və	bitki	mənşəli	təbii	liflərdən	alınan	parçalar	üçün	saplar
istehsal	olunur.

Dərs	22 	 DÜZ	XƏTT	BOYUNCA
TİKMƏ
	
Nə	etmək	lazımdır?
1.	 Xətkeş	vasitəsilə	tikişlərin	uzunluğunu	parça	üzərində
nişanlamaq	və	iynəni	saplamaq.
2.	 İynəqabağı	tikmə	üsulu	ilə	nişanlanmış	nöqtələr	boyunca	tikmək.
3.	 Parça	arxasında	sapı	bərkitmək.
4.	 Məmulatı	saçaqlarla	bəzəmək.
Fikirləşin,	nə	üçün	bu	tikiş	belə	adlanır?

Parçada	zolaqları	almaq	üçün	iynəni	sapa	keçirin	və	sapı
dartın.
İynəqabağı	tikişdən	istifadə	edərək	parça	üzərinə	gözəl	naxış	salmaq
olar.
Şəkildə	göstərilən	tikişləri	yerinə	yetirin.
Qoşa	iynəqabağı	tikmə

Dərs	23 	 ƏYRİ	XƏTLƏR	BOYUNCA	
NAXIŞTİKMƏ
	
Yığdığınız	parça	hissələrinə	nəzər	yetirin.	Onlarda	əyrixətli
təsvirlər	varmı?	Parçaya	uyğun	hansı	saplardan	istifadə
edəcəyinizi	dəqiqləşdirin.
Aşağıdakı	təsvirlərin	konturlarını	parça	üzərinə	hansı
üsulla	köçürmək	olar?	Parçadan	necə	istifadə	etmək
lazımdır?
Naxışlar	bir	neçə	sıra	tikişlə	salınır.	
Necə	düşünürsünüz,	ikinci	və	üçüncü	sıra	tikişlər	konturun
hansı	hissəsində	—	daxili,	yoxsa	xarici	hissəsində	salınır?
Şəkli	kəsərkən	parça	nə	üçün	ikiqat	qatlanır?	Bu
üsulla	hansı	fiqurları	kəsmək	olar?
Fon	üçün	seçilmiş	parça	haqqında	nə	demək	olar?
Şəklin	kənarından	məsafə	buraxaraq	naxışsalmanı	yerinə
yetirin.	Bu	məsafə	nə	
üçün	qoyulur?
Şəkillərdəki	naxışlarla	hədiyyə	torbacıqlarını,
iynəqabını	bəzəmək	olar.	Daha	nəyi	bəzəmək	olar?

DÜYMƏ	TİKİRİK
Köynəyinin	düyməsi	qopan	adam	nə	etməlidir?
Siz	düymə	tikə	bilirsinizmi?	Bunun	üçün	nə	lazımdır?
Düyməni	tikmək	üçün	necə	sap	seçmək	lazımdır	və	nə
üçün?	Şəkildə	gördüyünüz	düymələrdən	hansılarını
tanıyırsınız?	Onlar	bir-birindən	nə	ilə	fərqlənir?
4.	Sonra	kibrit	çöpünü	çıxarrn	və	sapı	düymənin	arxasında	fırladıb
Müasir	düymələr
Bu	düymələrdən
bəylərin,	xanların
geyimlərim	bəzəmək
üçün	istifadə	olunurdu.
1.	Sapı	ikiqat
edib	ucunu
düyünləyin.
2.	Düyməni	tikməyə
başlayın.
3.	Sapdan	ayaqcıq
qoymaq	üçün
düymə	ilə	köynək
arasına	kibrit	çöpü
qoyun	və	düyməni
sonadək	tikin.
4.	Sonra	kibrit	çöpünü	çıxarrn	və	sapı	düymənin	arxasında	fırladıb
bərkidin.
Üç	dəliyi	olan	düyməni	necə	tikirsiniz?
ÇİÇƏKLİ	ÇƏMƏNLİK
Yaşıl	rəngli	parçadan	təməl	(çəmənlik)	kəsin.	Müxtəlif
rəngdə	parçalardan	gül	fiqurları	kəsərək	ortasına	düymələr
qoyub,	sapla	təmələ	bərkidin	(tikin).
Gülləriniz	çəmənlikdə	necə	görünür?
Rəngli	kağızlardan	da	istifadə	edərək	çiçəkli	çəmən	hazırlamaq	olar.
ZƏNBİL
Əvvəlki	mövzularda	öyrəndiklərinizi	yadınıza	salın.
Şəkildəki	zənbilin	dəstəyini	nədən	hazırlamaq	olar?
Onu	necə	bərkitmək	lazımdır?
Göbələk	və	güllər	parçaya	necə	bərkidilib?	
Göbələk Yağış
Hazırladığınız	işlər	üçün	çərçivə	düzəldin.
MODELLƏŞDİRMƏ
	
TEXNOLOJİ	MAŞINLAR
VƏ	
VASİTƏLƏR,	MƏİŞƏT
TEXNİKASI
Dərs	24
Texnoloji	vasitə
dedikdə	nə	başa
düşürsünüz?	
Şəkillərdə	hansı
texnoloji	maşınlar	öz	əksini	tapıb?	
Məişətdə	hansı	texnika	növlərindən	istifadə	edilir?
Tablo	7
	 	 	

Dərs	25 	 BƏDİİ	OBRAZLARIN	
MODELLƏŞDİRİLMƏSİ
	
CANAVAR	FİQURU
Şəkildəki	canavar	oyuncağını	hazırlamaq	üçün	iki	ədəd
uyğun	karton	qutu	seçin.
Gördüyünüz	oyuncağı	düzəltmək	üçün	bu
qutulardan	necə	istifadə	olunması	haqqında
düşünün.	Canavar	necə	heyvandır?	Siz
canavar	haqqında	nə	bilirsiniz?
	 KAĞIZDAN	HƏCMLİ	
MODELLƏŞDİRMƏ
Dərs	26 	
DOVŞAN	FİQURU
Uzunluğu	30	sm,	eni	2	sm	olan	kağız	zolağı	kəsin.
Şəklə	diqqətlə	baxın	və	ona	uyğun	qaydada	bütün	əyrilikləri
ardıcıllıqla	qatlayaraq	sancaqlarla	birləşdirin.	Dovşanın
formasını	aldıqdan	sonra	sancaqları	bir-bir	çıxarın	və
birləşmə	yerlərini	yapışqanla	yapışdırın.	Dovşanın	sifətini
flomasterlə	çəkin,	qulaqlarında	və	ayaqlarında	qayçı	ilə
yarıqlar	kəsin.
Pişik	və	ya	tülkünü	də	həmin	üsulla
hazırlaya	bilərsinizmi?	Onlar	nə	ilə
fərqlənəcək?
Zolağı	əymədən	onu	qatlamaqla	da
fiqurlar	hazırlamaq	olar.	
Uzunluğu	30	sm,	eni	3	sm	olan	kağız
zolağı	hazırlayın.	Zolağı	üç	hissəyə
bərabər	bölməklə	hər	hissəni	yarıdan
qatlayın.	Zolaq	8	hissəyə	bölünəcək.
Fiqurun	qatlanmasına	diqqət	yetirin.
Siz	hansı	fiquru	hazırladınız?
Bu	üsullarla	başqa	hansı	fiquru	hazırlaya	bilərsiniz?
Siz	şəkildəki	personajları	tanıyırsınızmı?	
Onları	harada	görmüsünüz?
Gördüyünüz	məmulatları	hazırlamaq	üçün	hansı
qutulardan	istifadə	etmək	olar?
Bu	personajlara	nağıllarda	və	ya	cizgi	filmlərində	rast
gəlmisinizmi?	
Onların	adını	söyləyin.
	
MİNİK
AVTOMOBİLİNİN	
MAKETİ
Dərs	27 	
5.	Maket	və	model	hansı	cəhətlərinə	görə	bir-birindən
fərqlənir?
1.	Təyinatına	görə
avtomobillər	neçə	cür	olur?
2.	Hansı	markalı	minik
avtomobillərini	tanıyırsınız?
3.	Şəklə	diqqət	yetirin,
avtomobil	hansı	əsas
hissələrdən	ibarətdir?
4.	Minik	avtomobilinin
ülgüsünü	kəsərək	onu
hazırlayın.
Hazırladığınız	maketdir,	yoxsa	model?	Nəyə	görə?

