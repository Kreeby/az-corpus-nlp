C.Cabbarlı adına Respublika Gənclər Kitabxanasının direktoru  
Sadıqov Tahir : 
 İKT sahəsində maraqlı layihələr işlənməkdədir 
Ölkə Prezidenti İlham Əliyevin imzaladığı Azərbaycan Respublikasında kitabxana–informasiya sahəsinin 
2008–2013–cü illərdə inkişafı üzrə Dövlət Proqramının icrası istiqamətində həyata keçirilən tədbirlərlə 
bağlı C.Cabbarlı adına Respublika Gənclər kitabxanasının direktoru Tahir Sadıqov fikirlərini qəzetimizin 
əməkdaşı ilə bölüşmüşdür: 
—C.Cabbarlı adına Respublika Gənclər Kitabxanası geniş istifadəçi kontingentinə xidmət edir. 
Kitabxanamızın üzərinə daha geniş perspektivli xidmət üsullarının həyata keçirilməsi kimi məsuliyyətli iş 
düşür. Son illərdə Gəncər Kitabxanası İKT sahəsində bir sıra maraqlı layihələr üzərində işləməkdədir. 
Kitabxanamız qəbul edilmiş Dövlət Proqramı və onun respublikada həyata keçirilməsi istiqamətində 
kitabxana–biblioqrafiya proseslərinin avtomatlaşdırılması, Elektron kataloqun yaradılması və 
istifadəçilərə fasiləsiz on–line xidmətləri göstərilməsi, informasiya mərkəzinin yaradılması və digər həlli 
vacib məsələləri yerinə yetirmişdir. Azərbaycanda kitabxana işinin inkişafı və dünya standartları 
səviyyəsinə çatdırılması mərhələsinin formalaşdırılmasında kitabxanamız öz layiqli töhfələrini vermişdir. 
Kitabxanada Rusiyanın EBNİT Assosiasiyasının İRBİS–64 Avtomatlaşdırılmış Kitabxana–İnformasiya 
sistemi proqram təminatı tətbiq edilərək kitabxana–biblioqrafiya proseslərinin tam avtomatlaşdırılması 
həyata keçirilmişdir. 
Kitabxana prosesləri tam avtomatlaşdırılmaqla, kitabxanada kitabların kataloq kartoçkaları, formulyarlar, 
kitabxana statistikası, oxucu qeydiyyatı, kitab verilişi, komplektləşdirmə, nüfuzlu ad faylları, sənədin 
elektron çatdırılması, tam mətnli xidmət və ümumilikdə bütün kitabxana xidmətlərinin kompleks 
avtomatlaşdırilması kimi bütün proseslər günün tələbləri səviyyəsində çatdırılmışdır. Kitab, ardı davam 
edən nəşrlər, DVD, CD və dövri mətbuat materiallarının maşınla oxuna bilən kataloqları və sistemdən 
çıxan kağız kataloqları da hazırlanmışdır. Oxucu artıq kitabxanamıza daxil olduğu andan qısa bir 
müddətdə sorğusuna konkret cavab ala bilir. 
Üzərində işlədiyimiz və artıq yaradılmış AZLIBNET Milli İnformasiya–Resurs Mərkəzi və bu mərkəzin 
həyata keçirəcəyi xidmətin respublika miqyasında kitabxana işi sahəsində həmin sərəncamla üst–üstə 
düşə biləcək ən uğurlu layihələrdən biri olacağına şübhəm yoxdur. 
Bu il biz müasir informasiya–kommunikasiya texnologiyalarının tətbiqi və intellektual səviyyəli işçi 
qrupunun (kitabxanaçı və İT mütəxəssislərinin) iştirakı ilə yaradılan AZLIBNET Milli İnformasiya–Resurs 
Mərkəzinin Toplu Kataloqunu respublika kitabxanalar şəbəkəsinin və fərdi oxucuların istifadəsinə 
verməklə, respublikamızda ilk dəfə olaraq, yeni mərkəzləşmiş kataloqlaşdırma xidmətini həyata 
keçirməyi qarşımıza məqsəd kimi qoymuşuq və hazırda ilkin mərhələ olaraq, Toplu kataloqu on–line 
istifadəyə vermişik. Qeyd etmək yerinə düşərdi ki, on–line istifadəyə buraxılmış Toplu kataloq fasiləsiz 
işləyir. 24 saat ərzində oxuçuların və kitabxanaların çoxşaxəli sorğularına xidmət etməklə, artıq 
respublikanın kitabxanalarında biblioqrafik yazıların Toplu kataloqdan birbasa Elektron kataloqa 
yüklənməsi həyata keçirilir (ünvan: www.azlibet.az). 
AZLİBNET Milli İnformasiya–Resurs Mərkəzinin serverində respublikanın şəhər və rayon kitabxanalarının 
web şlyuzlarının birləşdirdiyi vahid web Mərkəzi yaradılmışdır. Bu web Mərkəzi də öz növbəsində Bakı, 
Sumqayıt şəhərləri və region MKS–nin elektron kataloqlarının fasiləsiz işləməsini təmin edir. Belə ki, hər 
hansı ən ucqar bir rayonun mərkəzi kitabxanasının İnterneti var və ya yoxdur, elektrik enerji təchizatı 
var, ya yoxdur – kimi faktorlardan asılı olmayaraq fasiləsiz olaraq oxucuların istifadəsinə verilmişdir və bu 
da Azərbaycan Respublikasının kitabxanaçılıq təcrübəsində ilk və təkraredilməz bir nailiyyətdir ki, bunu 
bizim kitabxana həyata keçirmişdir. 
C.Cabbarlı adına Respublika Gənclər Kitabxanasının nəzdində Milli İnfromasiya–Resurs Mərkəzinin 
yaradılması Azərbaycanda kitabxana–biblioqrafiya proseslərinin avtomatlaşdırılması sahəsində ilkin 
təcrübə olmaqla həm də kitabxanalarda biblioqrafik yazıların bir Mərkəzdən idarə edilməsi və 
təkrarçılığın aradan qaldırılmasını təmin edəcəkdir. 
Toplu kataloq xidmət etibari ilə əslində kitabxanalar şəbəkəsi üçün yaradılır və Mərkəzləşmiş 
kataloqlaşdırma funksiyasını yerinə yetirir. Bununla yanaşı, həm də fərdi oxuculara da xidmət göstərir. 
Oxucu istənilən anda məkandan, məsafədən, zamandan asılı olmayaraq kompyuter, netbook, AlP–d, 
mobil telefon və digər İKT vasitələri ilə Toplu kataloqa daxil olub istədiyi sorğunu verməklə həmin 
ədəbiyyatın hansı kitabxanada yerləşməsini təyin edir və onun sifarişini verir. Bir çox hallarda isə onun 
elektron versiyasını oxuya bilir (əgər elektron versiyası kitabxana tərəfindən hazırlanıbsa). 
AZLİBNET Milli İnformasiya–Resurs Mərkəzi Toplu Kataloqunun biblioqrafik yazıları respublikanın 4 iri 
kitabxanasının kataloqunu əks etdirir – Prezident Kitabxanası, C.Cabbarlı adına Respublika Gənclər 
Kitabxanası, F.Köçərli adına Respublika Uşaq Kitabxanası, Sumqayıt MKS–i. 
Toplu kataloq kitabxana–biblioqrafiya 
proseslərinin dünya standartlarına uyğun səviyyədə qurulan bütün AKİS biblioqrafik yazılarını 
konvertasiya edir. 
Elektron kataloqda axtarış və kitabın (təsvirin) birbaşa hansı proqram təminatı olmasından asılı 
olmayaraq işlək sistemə, yəni lokal kataloqa yüklənməsini təmin edir. Z39.50 protokolla işləyən istər 
Azərbaycan, istərsə də xaricdə olan kitabxanaların hamısı bu Toplu kataloqdan istifadə edə bilər. 
AKİS–dən istifadə edən kitabxanalar onların kataloq yazılarına mütəxəssis rəyindən sonra bu sistemə 
qoşula bilər, yəni Toplu kataloqa yazılar ancaq ekspert rəyindən sonra daxil ola bilər. 
Burada vacib deyil ki, sadaladığım bütün rekvizitlər daxil edilsin. Məsələn, kitabın müəllifini, sərlövhəsini 
və ili daxil etməklə, Toplu kataloqda o müəllifin bütün kitabxanalarda mövcud olan kitablarının siyahısı 
kitabxanaların adı göstərilməklə sıralanır. İstifadəçi istənilən kitabxanadan çıxan təsviri yükləyə bilər 
(sadəcə müəllifin adını daxil etməklə də axtarışa qoşulmaq mümkündür). 
Burada axtarış bir neçə formada aparılır: kitabın müəllifi, sərlövhəsi, nəşr ili, redaktoru, tərtibçisi, 
buraxılışa məsul, beynəlxalq qeydiyyat nömrəsi (İSBN), KBT, nəşriyyat. 
Toplu kataloqun müsbət cəhətlərindən biri də odur ki, həm nazirliyin nəzdində olan kitabxanalar və həm 
də ən qabaqcıl texnologiyaya malik, çox zəngin biblioqrafik yazıları olan Prezident Kitabxanasının 
biblioqrafik yazıları kataloqda əksini tapmışdır. 
Toplu kataloqun üzvü olmayan və proqram təminatından asılı olmayaraq Mark (Marc) formatında 
işləyən və Z39.50 modulunda oturan sistemlərdə işləyən kitabxanalar heç bir qeydiyyatdan keçmədən 
Toplu kataloqdan istifadə edə bilərlər. 
Respublikanın kitabxana işi tarixində ilk təcürbə olan bu Toplu kataloqdan istifadə, Azərbaycan 
Respublikası Prezidentinin 2013–cü ilin Azərbaycan Respublikasında “İnformasiya–kommunikasiya 
texnologiyaları ili” elan edilməsi haqqında 2013–cü il 16 yanvar sərəncamının yerinə yetirilməsi 
sahəsində ilk yenilik kimi Azərbaycan kitabxanaşünaslıq tarixində öz sözünü deyəcəkdir. Odur ki, Toplu 
kataloq region kitabxanalarından tutmuş, kütləvi şəhər kitabxanalarına kimi bütün kitabxanaların kitab 
təsvirlərinin təsnifatın ən son əlavə və dəyişikliklərinə uyğun təsvir edilməsinə imkan verir. 
Toplu kataloqun yaradılması və ondan istifadə istər ənənəvi kitabxanaçılıqda, istərsə də müasir 
kitabxanaçılıqda kitabxanaçı əməyinin asanlaşdırılması istiqamətində böyük müsbət üstünlüklər verir. 
Toplu kataloqda axtarış nəşrin tipi, növü, geniş, sadə, lüğət, rubrikator, KBT, açar söz, müəllif, nəşr ili, 
sərlövhə irbis axtarış növlərinin daxilində isə bölünmüş axtarış ünsürləri 42 dən artıqdır ki, bunu da 
axtarışda əyani göstərmək yolu ilə daha aydın görmək olar. 
Artıq respublikanın kitabxanalarının çoxu avtomatlaşdırılmışdır. AZLİBNET Milli İnformasiya–Resurs 
Mərkəzində yaradılmış Web Mərkəzində Z39.50 modulunda birləşdirilərək bütün Elektron kataloqların 
fasiləsiz on–line rejimdə işləməsini təmin etmişdir. 
AZLIBNET Mərkəzində Azərbaycan Respublikası Mədəniyyət və Turizm Nazirliyinin kitabxanalarının 
bazasında respublikada ilk dəfə olaraq, Milli resurslar əsasında respublika kitabxanalarını tam əhatə 
edən unikal bir sistemin yaradılması və istifadəyə verilməsi respublikamızın siyasətinin elektron 
dəstəklənməsinə xidmət edir. Axtarış zamanı axtarılan kitabın mənbələrini (eyni kitabın daha hansı 
kitabxanada olduğunu) dəqiq göstərir. Komplektləşdirici isə artıq bilir ki, hansı kitabxana daha keyfiyyətli 
təsnifləşdirməyə malikdir. Bir məsələni də qeyd etmək yerinə düşərdi. Kitablara siqla verilməsi də 
Azərbaycan kitabxanaçılığında ilk təcrübədir. Bunu da Toplu kataloqun tərkibində ilk dəfə olaraq 
C.Cabbarlı adına Respublika Gənclər kitabxanası həyata keçirmişdir. 
AZLIBNET Mərkəzinin yaradılması res 
publika kitabxanalarında (istər Mədəniyyət və Turizm Nazirliyi tabeliyində olan kitabxanalarda və istərsə 
də sahəvi, təhsil sistemlərində olan bütün kitabxanalarda, hətta xarici ölkə, MDB ölkələri 
kitabxanalarında rus dilində və xarici dildə olan kitabların) kitab təsvirinin tam düz, yəni dünya 
standartlarına uyğun şəkildə əks olunmasını təmin etmişdir. 
Toplu kataloqa daxil olan biblioqrafik yazılar respublikanın iri və tanınmış kitabxanalarının mütəxəssisləri 
tərəfindən hazırlanmış və beynəlxalq təsnifləşdirmə sistemlərinin yenilənmiş qaydaları ilə hazırlanmışdır. 
Toplu kataloqa daxil olan hər bir kitabxana işçisi işlədiyi kitabxanada olan, lakin müasir standartlara 
uyğun olmayan formada təsvir olunmuş kitab üçün sorğu verəcək. Tapılan kitabın bir neçə təsvir 
formasını tapacaqdır və istədiyi biblioqrafik təsviri yükləyərək öz kataloqunda yerləşdirəcəkdir. Bununla 
da mərkəzləşmiş yoxlama funksiyasını həyata keçirmiş olacaqdır. 
Təsvirin Toplu kataloqdan alınması respublikada kitabxana kataloqlarının kataloq yazılarının müasir 
standartlara uyğun və düzgün yazılmasını təmin etməklə yanaşı, həm fərdi oxucuya, həm də kitabxananı 
təmsil edən oxucuya imkan verəcəkdir ki, sorğuladığı kitabın fiziki olaraq daha hansı kitabxanalarda 
olduğunu müəyyən etsin. 
İstər fərdi oxucu, istərsə də kitabxanalar Google axtarış saytında AZLIBNET–in Toplu kataloqunun 
xidmətlərindən istifadə edə bilər. Lakin Google axtarış saytında həm AZLIBNET Milli İnformasiya–Resurs 
Mərkəzinin (WEB Mərkəzin) fasiləsiz işləyən WEB kataloqları və həm də digər sonsuz sayda olan müxtəlif 
axtarış resursları da mövcuddur. Toplu kataloqdan yararlanmaq və bu Topludan birbaşa istifadə daha 
səmərəlidir. 
 
Söhbəti yazdı: 
Rauf İLYASOĞLU, 
“Respublika”. 
07.02.13  
 
