 1 
 
QƏRİB MƏMMƏDOV 
MAHMUD XƏLİLOV 
 
 
 
 
 
 
EKOLOQLARIN  
MƏLUMAT  KİTABI 
 
 
 
 
 
 
 
 
 
 
 
 
BAKI – ELM – 2003 
 
 
 2 
 
 
 
 
Elmi redaktor: akademik B.Ə.BUDAQOV 
 
Məmmədov Q.Ş. Xəlilov M.Y. Ekoloqların məlumat kitabı. “Elm” 
nəşriyyatı. Bakı: 2003. 516 s. 
 
 
Kitabda ekologiya və təbiəti mühafizəyə aid 4000-dən artıq termin 
və anlayışın mənası izah edilir. O, azərbaycan dilində ikinci nəşr olub 
ekoloqlar, bioloqlar, coğrafiyaşünaslar, meşəçilər, torpaqşünaslar, 
geobotaniklər, kənd təsərrüfatı mütəxəsisləri, həm də təbii sərvətlərdən 
istifadə problemləri və onların mühafizəsi məsələləri ilə məşğul olan 
mütəxəssislər üçün nəzərdə tutulmuşdur. Hazırda respublikamızın ali və 
orta məktəblərində ekologiya və təbiətin mühafizəsi fənlərinin tədris 
edilməsi ilə əlaqədar olaraq məlumat kitabı, müəllim və tələbələr üçün 
qiymətli vəsait sayılır. 
 
 
 
2003)07(655
01000009.19
−
М  
İSBN 5 – 8066 – 1512 - X 
 
 
 
 
© ELM, 2003 
 3 
 
Azərbaycanda ekologiya və təbiəti 
mühafizə elmlərinin banisi akademik 
HƏSƏN ƏLİRZA OĞLU ƏLİYEVİN xatirəsinə 
ithaf olunur. 
 
GİRİŞ 
 
İnsan özü üçün nə lazımsa təbiətdən alır: hava, su, maddi nemətlər, 
sənaye üçün xammal və s. Bu sərvətlərdən yüz illərdən bəri kortəbii isti-
fadə olunması nəticəsində ətraf mühit dünya miqyasında dəyişilməyə 
məruz qalmışdır. Bu vəziyyət müasir elmi-texniki tərəqqi dövründə 
daha da kəsginləşmişdir. 
Ekoloji tarazlığı, onun mürəkkəb və bir-birinə sıxı bağlı 
mexanizmlərini bilmədən, yəni ekoloji biliyə dərindən yiyələnmədən 
təbiətdən, onun resurslarından səmərəli istifadə etmək, təbii mühiti 
həyat üçün yararlı halda saxlamağı proqnozlaşdırmaq mümkün deyil. 
Bu baxımdan, ekologiya elminə tələbat və maraq günü-gündən artır. 
Müasir dövrdə ekologiya elmi bütün sənət adamlarının, alim və 
mütəxəssislərin, müəssisə və dövlət rəhbərlərinin diqqət mərkəzindədir.  
Ekologiya elmi nisbətən yeni elm olub onun xüsusi sahələri sürətlə 
inkişaf etməkdədir. Məsələn: bitkilərin ekologiyası, heyvan ekologiyası, 
torpağın ekologiyası, suların, dənizlərin ekologiyası, atmosferin, 
hidrosferin ekologiyası, kənd təsərrüfatının, sənayenin ekologiyası, 
nəqliyyatın, şəhərlərin ekologiyası, ekoloji biologiya, sosial ekologiya 
və onun tərkibinə daxil olan insan ekologiyası, kosmik ekologiya və s. 
Odur ki, son 30-40 il ərzində ekologiya yalnız biologiya elmləri deyil, 
həm bütün təbiət, həm də sosial və iqtisad elmləri arasında populyar, 
tətbiqi elm sahəsinə çevrilmişdir. 
Biosfer resurslarından və planetimizin bütün təbii sərvətlərindən, 
həmçinin yaxın kosmik fəzadan səmərəli istifadə olunması və 
qorunması problemləri bu gün müharibə, sülh, ərzaq, ictimai və s. 
problemlərdən az əhəmiyyət daşımır. Buna görə də ekologiya və ətraf 
mühitin mühafizəsi qanunauyğun surətdə elmin ön sırasında durur. 
Elmi-texniki tərəqqi keyfiyyətcə yeni yüksək mərhələ kimi, söz yox ki, 
cəmiyyətə böyük fayda verir: əhalinin ümumi güzarınının inkişafına şərait 
yaradır, müasir metodlarla insan, heyvan və bitki xəstəliklərinin qarşısını 
alır, insanların ömrünü uzadır, uşaq ölümünün faizi getdikcə azalır. 
Lakin cəmiyyət sivilizasiyasının inkişafı bir sıra neqativ ekoloji 
hadisələrlə də nəticələnir: təbii resurslar tükənir, ətraf mühit 
çirklənməyə məruz qalır, antropogen təzyiqin güclənməsi ilə təbii 
ekosistemlərin kasatlaşması (Yer üzərindən bir çox bitki və heyvan 
növlərinin sıradan çıxması ilə əlaqədar) və deqradiasiyası nəticəsində 
biosferin buferliyinin (tarazlığının) pozulması müşahidə olunur və s. 
Bütün bu hadisələrin təzyiqi altında bəzən qlobal ekoloji böhranın, 
ekoloji faciənin mümkünlüyü fikri meydana çıxır. 
Ekologiya və ətraf mühit haqqında olan elmlərin son tətbiqi nə-
ticələri aşağıdakılardan ibarət olmalıdır: müasir və gələcək nəsilləri sağ-
lam ətraf mühitlə təmin etmək üçün elmi əsaslar hazırlamaq; resursların 
 4 
 
mühafizəsi və tullantısız texnologiyanın ekoloji əsaslarını aşkar etmək; 
optimal və etibarlı fəaliyyət göstərən süni (antropogen) ekosistemlər 
(xüsusilə kənd təsərrüfatı yaratmaq; rəsmi və qeyri-rəsmi səviyyələrdə 
ekoloji təhsilə və əhalinin bütün təbəqələri arasında ekoloji mədəniyyətə 
yiyələnmək. Əsaslı ekoloji tədqiqatlar məhz bu vəzifələrin həyata 
keçirilməsi istiqamətinə yönəldilməlidir. 
Oxuculara təqdim etdiyimiz məlumat kitabına sırf ekoloji deyil, həm 
də ekologiya ilə bağlı olan müxtəlif təbiət elmlərinə aid termin və 
anlayışlar daxil edilmişdir. 
Məlum olduğu kimi, bütün orqanizmləri, o cümlədən, insanı əhatə 
edən mühit fiziki, kimyəvi və antropogen komponentlərin vəhdətindən 
ibarətdir. Buna görə də kitabda verilən geokimya, coğrafiya, geologiya, 
fizika, kimya, kənd təsərrüfatı, biologiya və digər elmlərə aid termin və 
anlayışlar konkret halda ekoloji kontekstdə izah olunmuşdur. 
Məluma kitabına aşağıdakı mövzular daxil edilmişdir: geosistemin 
və geosferin (atmosfer, biosfer, hidrosfer, litosfer) quruluşu; həyat 
mühiti elementləri və faktorları; orqanizmlərin ekoloji modifikasiyası; 
orqanizmlərin arealları; fərd, populyasiya və qruplaşmalarda gedən 
proseslər; həyat mühitinin genetik-evolyusiya aspektləri; insanla ətraf 
mühit və insanla bitki, heyvanat aləmi arasındakı qarşılıqlı əlaqələr; 
ekosistemlərin təbii və antropogen dinamikası; xüsusi mühafizə olunan 
təbii ərazilər və obyektlər; təbiəti mühafizə tədbirləri; pestisidlər və ətraf 
mühitin antropogen çirklənməsi ilə əlaqədar problemlər; təbii resursların 
istifadəsi və bərpa olunması üzrə əsas tədbirlər; canlı təbiətin 
mühafizəsinə yaxın olan əsas bilik sahələri. 
Ekoloqların məlumat kitabının tərtibində göstərilən mövzular üzrə 
MDB dövlətlərində və xaricdə nəşr olunmuş bir çox mövcud xüsusi 
lüğət və ensiklopediyalardan istifadə edilmişdir. 
Kitabdakı termin və ifadələrin izahı respublikamızın ərazisində baş 
verən ekoloji proseslər və təbiəti mühafizə məsələləri ilə zənginləşdiril-
mişdir. 
Hazırda respublikamızda ekoloji mühitin pozulması ilə əlaqədar 
meşələrin, çəmənlərin kənd təsərrüfatına yararlı torpaqların azalması, 
bəzi yerlərdə tamamilə sıradan çıxarılması, ətraf mühitin, Kür, Araz və 
digər çayların, torpağın, havanın çirklənməsi, bir sıra bitki və heyvan 
növlərinin məhv edilməsi ekologiya  və təbiəti mühafizə istiqamətində 
geniş izahlı məlumat kitabına ehtiyac olduğunu sübut edir. 
Məlumat kitabının bu nəşrinə 600-dən artıq termin və anlayışlar, (o 
cümlədən sosial-ekoloji) əlavə edilmiş, 1000-ə yaxın ekoloji terminin 
kökü, mənşəyi əsasən (yunan, latın, qismən ingilis, alman, fransız, 
italyan, ispan) göstərilmişdir. Məlumat kitabı illüstrasiya materialları ilə 
zənginləşdirilmişdir. Akademik Həsən Əliyevin Həyəcan təbili 
kitabındakı rəngli şəkillərdən də istifadə edilmişdir. 
Geniş oxucu kütləsinin ekoloqların məlumat kitabına verəcək məslə-
hətlər və ya iradlara görə müəlliflər əvvəlcədən öz təşəkkürünü bildirir. 
 
 5 
 
 
MÜNDƏRİCAT 
 
 
A
 
B
 
C 
 
Ç
 
D
 
E 
 
Ə
 
F 
 
G
 
H
 
 
X
 
İ 
 
K
 
Q
 
L
 
M 
 
N
 
O
 
Ö
 
P
 
 
R
 
S 
 
Ş 
 
T
 
U
 
Ü 
 
V
 
Y
 
Z
 
 
 
 6 
 
A 
 
ABADLAŞDIRMA (ərazini) – hər hansı bir sahədə əhalinin yaşayışı, 
işləməsi və istirahəti məqsədilə texniki və estetik şərait yaratmaq (məs. 
suyun, kanalizasiyanın çəkilməsi, cığır açmaq, parkda skamyalar qoymaq, 
bədii, mənzərəli guşələr düzəltmək və s). 
ABİOGENEZ – termin Yerdə həyatın mənşəyi nəzəriyyəsinə aiddir: 
ilkin oksigensiz atmosferdə qeyri-üzvi (bioloji) reaksiyalar, yəni canlı 
orqanizmlər iştirak etmədən üzvi birləşmələrin  əmələ gəlməsi prosesi. 
ABİOSFER – Litosferin canlı orqanizm və biogen maddələrin 
təsirinə məruz qalmayan qatı. 
ABİOTİK AMİLLƏR – Canlı orqanizmlərə təsir göstərən qeyri-
üzvi mühit şəraitinin məcmusu. A.a. kimyəvi (atmosferin, dəniz suları-
nın, şirin suların, torpağın və s-nin kimyəvi tərkibi), fiziki və ya iqlim 
(temperatur, atmosfer təzyiqi, hava kütləsinin qarışığı, kosmik radiasiya, 
günəş radiasiyası və s.) amillərinə bölünür. A.a.-in canlı orqanizmlərə 
təsirini ekologiya elmi öyrənir. İnsanın təsərrüfat fəaliyyəti torpağın 
strukturuna və tərkibinə, su rejiminə, biosferdə maddələr dövranına təsir 
göstərərək uzun təkamül ərzində orqanizmlərin adaptasiya olunmuş 
A.a.-ri nəzərə çarpacaq dərəcədə dəyişə bilər. 
ABİOTİK MÜHİT – bax: abiotik amillər 
ABİSESTON – suda asılı vəziyyətdə qalan abiotik hissəciklər. 
ABİSSAL SAHƏ (yun. Abussos – dibsiz) – okean dibinin 2500-m-
dən dərin olan sahəsi (6000-7000 m-ə qədər). Bu sahə qaranlıq olub, 
temperaturu daima aşağıdır, bitkisi bəzi bakteriyalardan və bir neçə növ 
saprofit yosunlardan ibarətdir, heyvanları ya gözsüzdür və ya böyük 
gözləri vardır, bir çox orqanizm isə özü işıq verir. 
ABLYASİYA (lat. ablatio – aparılma) – 1) isti qazın axını ilə bərk 
cismin səthindən maddələrin aparılması (texn); 2) buzlağın və qar 
örtüyünün əriməsi və buxarlanması nəticəsində kütləsinin azalması. 
ABORİGEN NÖVLƏR, AVTOXTONLAR (lat. aborigine - 
başlanğıcdan) – başlanğıcdan təkamül prosesində yarandığı yerdə 
hazırda da yaşayan orqanizmlər (flora və fauna)olub çox vaxt relikt növ-
lərdir. Məsələn, Avstraliyada evkalipt. Flora və faunanın analizi vaxtı 
genoelementlərin xüsusi qrupunu birləşdirir. 2) müəyyən ərazinin 
qədimdən məskunlaşan ilkin sakinləri (əhalisi). 
ABRAZİYA (lat. Abrasio – qazıma) – dalğanın və yaxud lə-
pədöyənlərin təsirilə iri su hövzələrinin (dəniz, göl, su anbarı) 
 6 
 
sahillərinin və sahilyanı dib hissəsinin dağılıb uçulması. 
ABRAZİYA SAHİLLƏRİ – abraziya prosesləri nəticəsində 
yaranan sahillər (terraslar). 
ABSORBSİYA – cismin bütün həcmi ilə maddəni udması. 
AÇIQ EKOLOJİ SİSTEM – ətraf mühitdə həm maddələrlə, həm 
də enerji ilə mübadilə aparan sistem. A.e.s.-ə bütün təbii ekosistemlər və 
aqrosenozlar aiddir. 
AÇIQ DAĞ-MƏDƏN İŞLƏRİ – faydalı qazıntılar istehsalı ilə 
əlaqədar birbaşa yer səthində görülən kompleks işlər. 
AÇMA SÜXURLAR – faydalı qazıntıların açıq üsulla çıxarılması 
zamanı onları örtən və istismar ərəfəsində kənara atılan faydasız 
süxurlardan ibarət töküntülər. Gələcəkdə aparılması nəzərdə tutulan 
rekultivasiyanın üsulları və növləri kənara atılan süxurların tərkibindən 
və onların bioloji rekultivasiyaya yararlılıq dərəcəsindən çox asılıdır. 
Ona görə də rekultivasiyaya aid layihələr tərtib edilərkən süxurların 
bioloji cəhətdən yararlılıq dərəcələri müəyyənləşdirilməlidir. 
ADA – qurunun, hər tərəfdən su ilə əhatə olunmuş, materikə nisbətən 
xeyli kiçik hissəsinə deyilir. Bütün qurunun 9,9 mln km2-ni A.-lar təşkil 
edir. 
ADA EKOSİSTEMLƏRİ – dəniz və göl adalarının ekosistemləri. 
ADA FAUNASI – təcrid olunmuş quru sahəsinin (adanın) faunası. 
A.f-nın xüsusiyyətləri adanın mənşəyi və onun materikə uzaq-yaxınlığı 
ilə əlaqədardır. Materikdən uzaqda vulkan nəticəsində yaranmış okean 
adalarının faunası çox kasıbdır; çünki belə adaların faunası hava ilə, 
yaxud üzən əşya üstündə keçən heyvanlar hesabına yaranır. Materik 
adalarında endemik növlər çox olur; Məməlilər (Filippin camışı, poni və 
s.) materiklərdən kiçik, quşlar və sürünənlər (varan, tısbağa) isə çox 
zaman iri olur. A.f. insan fəaliyyəti nəticəsində çox tez dəyişərək, əv-
vəlki şəklini və xarakterik əlamətlərini itirir. 
 
ADA FLORASI – təcrid olunmuş quru sahəsinin (adanın) florası. 
A.f. adanın təcrid dərəcəsindən, müddətindən və floranın inkişaf 
şəraitinin xüsusiyyətindən asılıdır. A.f.-nın növləri materiklərlə 
müqayisədə sayca az olur. Materikə yaxın adalarda (məs. Yapon 
adalarında) endemiklər nisbətən azdır. Materik mənşəli iri adaların 
(İndoneziya, Filippin adaları) florası, növlərinin sayına görə çox vaxt 
materik növlərindən geri qalmır, adətən, endemiklərin inkişaf 
səviyyəsinə görə onlardan üstün olur. 
ADA İQLİMİ – yay və qış temperaturları nisbətən az fərqlənən iq-
 7 
 
lim. 
ADAPTASİYA (yun. adaptation - uyğunlaşma) – orqanizmlərin 
(fərd, populyasiya, növ) quruluş və funksiyalarının, eləcə də onların 
orqanlarının mühit şəraitinə uyğunlaşması. Bioloji A. bir çox nəsillərin 
ömrü boyu dəyişilən mühit şəraitinə uyğunlaşması. (məs. soyuğun təsiri 
ilə heyvanlarda tük, yaxud yunun uzanması), fizioloji A. mühit şəra-
itinin nisbətən qısamüddətli dəyişikliklərinə orqanizmlərin sürətlə 
uyğunlaşması (məs. dəyişilən işıq şəraitində gözün əşyanı aydın 
seçməsi, orqanizmlərin ancaq atmosfer təzyiqi şəraitinə uyğunlaşması 
və s.). 
Mühitin dəyişilməsi ilə əlaqədar yeni keyfiyyət  dəyişikliyi kimi 
meydana çıxan A. bitki və heyvan orqanizmləri arasında geniş yayılmış-
dır. 
ADAPTASİYA SİNDROMU – orqanizmin xarici faktorların stres 
təsirinə reaksiyasını səciyyələndirən ümumi dəyişikliklərin məcmusu, 
bax. stres. 
ADAPTİV SİSTEM – ətraf mühitin dəyişilmiş şəraitinə 
uyğunlaşmağa qabil olan sistem. 
ADAPTOGENLƏR – sağlamlar üçün dərmanlar-adaptasiya 
xassələri daşıyan təbii dərman bitkiləri: yuxunu normaya salır, həyat 
tonusunu canlandırır, ekstremal şəraitdə iş qabiliyyətini artırır, infek-
siyaya qarşı davamlılığı yüksəldir, emosional (stres) yükün qarşısını alır. 
A.-dən aşağıdakıları göstərmək olar: uzaq şərq jenşeni, çin limonniki 
(şizandra), eleuterokokku və s. Amerikanın herbalayf (Nervalife) firma-
sının hazırladığı «Kişi faktoru”» və «şizandra»” preparatlarının 
hazırlanmasında bu bitkilərdən istifadə edilmişdir. 
ADRENALİN – böyrəküstü vəzinin hormonu, oksigendən istifadəni 
və arterial təzyiqi yüksəldir, maddələr mübadiləsini stimullaşdırır. 
ADSORBSİYA – qaz və ya məhluldan hər hansı maddənin maye və 
ya bərk cismin (adsorbentlərin) səth təbəqəsi ilə udulması prosesi. Ha-
vaya qarışmış xlor qazını aktiv kömürün udması A.-ya misal ola bilər. 
A. dərəcəsi götürülən adsorbentin xassələrindən, A. edilən maddənin 
təbiətindən və temperaturundan asılıdır. Temp-r yüksəldikcə A. 
zəifləyir. A. hava və qazların təmizlənməsində (məs. əleyhqazda), tez 
uçan məhsulların (benzin, efir, ətriyyat) udulmasında, bioloji aktiv 
maddələrin (vitamin, ferment, antibiotik və s.) alınması və təmizlənmə-
sində, poliqrafiya, radioelektronika və s-də tətbiq olunur. A. hadisəsi 
 8 
 
təbiətdə geniş yayılmışdır. 
ADVENTİVLİK (lat. adventicus - yad)  – hər hansı bir növün digər 
qruplaşmadan və ya yayıldığı yerdən gəlməsi (immiqrasiyası). 
ADVENTİKATOR – müəyyən qruplaşmaya təsadüfən daxil olan 
növ. (biol.) 
ADVENTİV ORQANİZMLƏR – insan tərəfindən təsadüfən və ya 
müəyyən məqsədlə digər iqlim zonalarından başqa şəraitə (həmin 
vilayət üçün yeni şəraitə) gətirilən bitki və heyvanlar. 
AERASİYA (yun. aerhava) – havadəyişmə, havanı oksigenlə 
zənginləşdirmə. 
1) Suyun A.-Sı – suyu oksigenlə zənginləşdirmək, suyu zərərli 
qatışıqlardan (həll olmuş qazlar, dəmir birləşmələri və s.) təmizləmək, 
həmçinin bioloji təmizləmə qurğularında çirkabdakı üzvi maddələri və 
digər çirkləri minerallaşdıran mikroorqanizmlərin həyat fəaliyyətini 
təmin etmək üçün tətbiq olunur. 
2) Torpağın A.-sı – torpaq havası ilə atmosfer havası arasında qaz 
mübadiləsi. Qaz mübadiləsi zamanı torpaqdakı hava bitki köklərinin və 
mikroorqanizmlərin tənəffüsünə lazım olan oksigenlə, yerə yaxın hava 
təbəqəsi isə bitkinin fotosintez prosesində istifadə etdiyi karbon qazı ilə 
zənginləşir. Torpaq xırda dənəvər strukturlu olduqda A-ya əlverişli 
şərait yaranır və bitki daha yaxşı inkişaf edir. 
AEROBİOLOGİYA – aqrobiontları öyrənən biologiya elmi. 
AEROBİOSFER – Atmosferin canlı orqanizmlərin daim olduğu və 
özləri üçün əlverişli substratda normal yaşayıb artdığı yerüstü qatı. (yer 
səthindən 6-7 km-ə qədər hündürlükdə). 
AEROBLAR, AEROB ORQANİZMLƏR (aero və bios – həyat) – 
Üzvi mənşəli maddələrin oksidləşməsi yolu ilə sərbəst oksigen olan 
şəraitdə inkişaf edə bilən orqanizmlər. Demək olar ki, bütün heyvanlar, 
bitkilər, insan, habelə mikroorqanizmlərin çoxu aerob orqanizmlərdir. 
AEROBİOS – sərbəst oksigenli mühitdə həyat. A. heyvanların və 
mikroorqanizmlərin böyük əksəriyyəti üçün xarakterikdir. 
AEROFİTLƏR – özlərinə lazım olan qida maddələrini yalnız 
atmosferdən alan bitkilər. Bura çiçəkli bitkilərdən səlbkimilər və brome-
liya fəsilələrinə mənsub bütün epifitlər, sporlulardan – ağac qabığı, 
gövdəsi və budaqları. eləcə də torpağın üstündə inkişaf edən bəzi ma-
mır, yosun və şibyə növləri daxildir. A. başqa bitkilərin üzərində 
olduğuna baxmayaraq, müstəqil qidalanır. Yağıntısız dövrlərdə aerofit 
şibyə və mamır tamamilə quruyur, lakin məhv olmur, əlverişli şəraitdə 
yenidən inkişafa başlayır. 
AEROFOTOŞƏKİLÇƏKMƏ – təyyarə, vertolyot və digər uçuş 
 9 
 
cihazları ilə Yer səthinin fotoşəkillərinin çəkilməsi, A. irimiqyaslı (10 
000-dən çox), ortamiqyaslı (10 000-30 000) və kiçik miqyaslı (30 000-
dən kiçik) aparılır. Ərazinin təyyarədən çəkilməsi paralel marşrutla 
aparılır. Bu marşrutların bir-birindən uzaqlığı elə müəyyən edilir ki, 
qonşu marşrutlara aid aeroşəkillər, orta hesabla, bir-birini 30% (eninə 
örtmə), bir marşruta aid qonşu şəkillər isə bir-birini 60% (uzununa 
örtmə) örtsün. 
Aerofotoşəkillərə əsasən şəkil montaj edilir və fotosxem qurulur. Fo-
tosxem şəkillərin mərkəz hissələrindən qarışdırılmış bütün ərazinin 
aeroşəklini verir. 
AEROŞƏKİLLƏRİN DEŞİFRLƏNMƏSİ – aeroşəkil əsasında 
Yer səthinin öyrənilməsi üsullarından biri. A.d-də rəngli aerofotoşəkil, 
zərrəbin, parallaktik xətkeş, stereoskop və s-dən istifadə edilir. Topoqra-
fik deşifrləşdirmə aerofotoşəkildəki sahənin təfsilatı (bitki örtüyü, hi-
droqrafiya, yaşayış məntəqələri, yollar, sərhədlər və s.) və relyefi ayırd 
edilib topoqrafik xəritədə göstərilir. Xüsusi deşifrləşdirmə isə geoloji, 
hidroloji, torpaqşünaslıq və s. məqsədlər üçün aparılır. Geoloji deşifrləş-
dirmədə aerofotoşəkildə əks olunmuş geoloji obyekt, süxur, faydalı 
qazıntı və b. geoloji xüsusiyyətlər ayırd edilir. 
AEROFOTOTOPOQRAFİYA – aerofotoşəkilçəkmə materialları 
əsasında topoqrafik xəritələrin tərtib üsullarını öyrənən elmi fənn. 
AEROLOGİYA (yun. Aer – hava, logos - elm) – atmosferin yuxarı 
qatlarında havanın vəziyyətini öyrənən elm. Atmosferin yuxarı qatları 
təyyarə, şar, zond, raket, süni peyk, kosmik hava gəmisi vasitəsilə 
qaldırılan, özüyazan və göstəricilərini radio ilə yerə verən cihazlar 
vasitəsi ilə öyrənilir. 
AEROPLANKTON – havada asılı halda olan mikroskopik 
orqanizmlər. 
AEROPONİKA – bitkinin hava mühitində torpaqsız yetişdirilməsi. 
AEROSƏPİN – təyyarə və ya vertolyotdan xüsusi cihazlar ilə toxum 
(qum vələmiri və b. ot toxumları) səpilməsi. Bəzi səhralarda qumları, 
saksaul köklərini torpağa bərkitmək üçün istifadə edilir. 
AEROSFER (aero – və yun. Spharia - kürə) – atmosfer və torpaq 
havasından ibarət olan yer qabığı. 
AEROTAKSASİYA – aerofotoşəkillərin köməyi ilə bitki 
örtüyünün, xüsusilə meşələrin kəmiyyətcə və keyfiyyətcə 
qiymətləndirilməsi. 
AEROTENTLƏR – Aerob (oksigen verməklə) mikroorqanizmlər 
yerləşdirilən iri dənəvari materiallardan ibarət süzgəcdən keçirmək yolu 
ilə çirkab suların bioloji təmizlənməsi üçün xüsusi qurğular. 
 10 
 
AEROTOP (aero – və yun. Topos - yer) – ekosistemin daxili atmos-
feri olub, Yer səthi hava qatının bir hissəsidir, onun tərkibi və rejimi 
bilavasitə ekosistemin daxili komponentləri, hər şeydən əvvəl bitki 
örtüyü və torpağın təsiri altda müəyyənləşir. Bununla yanaşı, A. bütün 
atmosferin aşağı təbəqəsi olduğu üçün atmosferin xarici təsirlərinə güclü 
məruz qalır. A-un kəmiyyət vəziyyətini və rejimini təsvir etmək məqsə-
dilə geniş kompleks göstəricilərdən istifadə olunur: günəş radiasiyasının 
intensivliyi, küləyin sürəti, havanın temperaturu və rütubətliyi, karbon 
qazının miqdarı və s. 
AEROZOL (aero ...və – alm. Solum - kolloid məhlulu) – qaz 
mühitində (adətən havada) asılı vəziyyətdə olan bərk və maye 
hissəciklərdən ibarət dispers sistem. Bitki tozcuqları ilə doymuş hava, 
tüstü, duman, tozlu hava təbii aerozollar sayılır. A.-lar təbiətdə və insan 
həyatında müsbət rol oynayır. Buludlar təbiətdə su dövranını təmin edir. 
Bitkilərin çoxu çiçək tozcuqlarının A.-u ilə tozlanır, duru yanacaqlar və 
bərk yanacaqların çoxu A. şəklində yandırılır, bitki ziyanvericilərinə 
qarşı kimyəvi A-larla mübarizə aparılır. 
Radioaktiv maddələr, silisium 4-oksid, alüminum oksid, qurğuşun, 
xrom tozu və s. ilə qarışıq texniki aerozollar çox ziyanlı olub ağır 
xəstəliklərə səbəb olur. Öskürmə və asqırma zamanı əmələ gələn 
bakteriyalı A.-lar yoluxucu xəstəliklərin, o cümlədən qripin yayılmasına 
səbəb ola bilər. 
AEROZOL ÇİRKLƏNMƏ – havanın xırda dispers maye və bərk 
maddələrlə çirklənməsi. 
AEROZOL KATASTROF (FƏLAKƏT) – təbii (məs., vulkan 
püskürməsi) və ya süni (məs. böyük nüvə konflikti) səbəblər nəticəsində 
aerozolun miqdarının kəskin yüksəlməsi. Atmosferdə geniş aerozol zo-
nasının yaranması atmosferin saflığını azaldır, bununla əlaqədar Yer sət-
hinə düşən günəş radiasiyasını zəiflədir. Bu isə, öz növbəsində iqlimin 
(havanın) soyumasına, geniş ərazilərdə bitkilərin donmasına, heyvanla-
rın, insanların soyuqdan və aclıqdan kütləvi qırğınına səbəb olur. A.k. 
şübhəsiz, keçmiş geoloji dövrlərdə baş vermişdir. O, nüvə müharibəsi 
olarsa da baş verə bilər. 
AFİLAKTİK RƏNG – heyvanlarda (quş, həşərat, balıq və s.) bəzək 
vəzifəsini görən rənglər. 
AFİLLİYA (yun. Phyllan - yarpaq) – iqlimin kserotermik şəraiti ilə 
əlaqədar bitkinin yarpaqsız olması. Fotosintez funksiyasını bu zaman 
gövdələr yerinə yetirir. 
AFOTOBİOSFER (a... və yun. phos. - işıq) – biosferin günəş şüası 
daxil ola bilmədiyi hissəsi (hidrosfer və litosfer daxilində). 
AĞ GECƏLƏR – qütb dairəsi boyunca ilin yay fəslində müşahidə 
 11 
 
edilən işıqlı gecələr. Yayda, bu zolaqda günəş az vaxt ərzində üfüq 
arxasında olduğu üçün gecəyarısı da axşam şəfəqi kimi işıq olur. A.g. 
maydan iyula qədər San-Peterburq, Oslo, Maqadan paraleli üçün adi 
haldır. 
AĞ YAĞIŞ – Qısa müddət ərzində yağan şiddətli yağış. A.y. ən çox 
yayın əvvəllərində yağır. A.y. yağan zaman qismən buludsuz 
göydənsaçan günəş şüaları onun dənələrini şəffaf göstərdiyi üçün, ona 
A.y. adı verilib. 
AĞ YEL – quru və isti külək. Yer kürəsinin quraq rayonlarında ilin 
isti dövründə müşahidə olunur. Azərbaycanda, əsasən, Kür-Araz 
ovalığında, Naxçıvan Muxtar respublikasında (hündürlüyü 1500 m-ə 
qədər olan yerlərdə), Böyük və Kiçik Qafqazın dağətəyi hissəsində şərq 
və cənub-şərq istiqamətində (sürəti bəzən 10 m/san və daha çox olur) 
əsir, çox vaxt özü ilə quru çən gətirir. A.y. zamanı havanın temperaturu 
bəzən birdən-birə 40-420C-yə qalxır, nisbi rütubətlik isə 10-30%-ə enir. 
A.y. bitkilər üçün zərərlidir; onların inkişafını zəiflədir və bəzən məhv 
edir. A.Y-ə qarşı əsas mübarizə vasitəsi tarlaqoruyucu meşələrin 
salınması və aqrotexniki tədbirlərin aparılması hesab olunur. 
AĞAC – qol-budağı və gövdəsi oduncaqlaşmış çoxillik bitki. Den-
drologiyada ağaclar boylarına görə aşağıdakı təsnifata bölünür: Hündür 
ağaclar-hündürlüyü 20 m-dən çox. Bura meşəəmələgətirən ağaclar dax-
ildir (palıd, fıstıq, vələs, cökə, ağcaqayın, qovaq, göyrüş, qoz, şabalıd), 
ortaboylu ağaclar – boyu 10-20 m. (quşarmudu, söyüd, çöl ağcaqayını), 
alçaqboylu ağaclar – boyu 7-10 m. (alma, yemişan, ardıc). Dünyada ən 
hündür ağac olan Avstraliya evkalipti və kaliforniya sekvoyası 140-150 
m-dək ucalır. Müxtəlif ağacların diametri 12 sm-dən 160 sm-ə qədər 
dəyişir. Ən yoğun gövdəli ağac Afrika baobabıdır (diametri 14 m-ə 
çatır). Yetgin meşə ağaclarının yaşı 120-160 ildir. Respublikamızda yaşı 
1000 ili ötən yoğun gövdəli çinar, palıd, azatağac və qaraçöhrə ağacları 
mövcuddur. 
AĞAC CİNSLƏRİ – ağac bitkilərinin cins və növləri. A.c. 
iynəyarpaqlı (şam, küknar, ardıc və s.) və yarpaqlı (palıd, fıstıq, vələs, 
cökə, ağcaqayın, qoz, şabalıd, qovaq, qarağac və s.) ağaclara bölünür. 
Təsərrüfat əhəmiyyətinə görə meşə, meşə – meliorativ, dekorativ və 
meyvə verən ağac cinsləri var. A.c.-nin işığa, istiliyə və su rejiminə 
tələbatı müxtəlifdir. A.c. toxumla, pöhrə verməklə və kök biclərilə ço-
xalır. Meşəçilikdə əsas A.c. (palıd, fıstıq, cökə və s.), ikinci dərəcəli A.c. 
 12 
 
(çöl ağcaqayını, toz, titrək qovaq və s.), meyvəçilikdə isə tumlu (alma, 
armud), çəyirdəkli (gavalı. albalı), qərzəkli (püstə, badam, qoz, şabalıd, 
fıstıq). A.c. ayırırlar. 
AĞAC KÖMÜRÜ –  A.k. böyük məsaməliyə, inkişaf etmiş səthə 
malikdir, ona görə də qaz və mayedə həll olan bəzi maddələri udmaq 
(adsorbsiya etmək) qabiliyyətinə malikdir. A.k.-nün sıxlığı vahiddən 
yüksək olub 1.25 q/sm3 –a yaxındır. 
AĞACDƏLƏNKİMİLƏR (Piciformes) – quşlar sinfinin bir 
dəstəsi. 6 fəsiləyə ayrılır. 400-ə qədər növü var. Həşərat, həşərat sürfəsi, 
quş yumurtası, meyvə, giləmeyvə və toxum yeyir. 
Ağacdələnlər (Picidae) fəsiləsinin Azərbaycanda 7 növü (qara A., 
yaşıl A., iri ala A., orta ala A., xırda ala A., Suriya A.-i, ilanboyun A.) 
var. 
AĞACLARIN HALQALANMASI – ağacların qabığı və 
floyemasının (alt qabıq) kəsilib çıxarılması, kambi qatının zədələnməsi. 
120-200 yaşlı şərq palıdı ağaclarının halqalanmasına Kəlbəcər, Laçın, 
Daşkəsən, Gədəbəy və digər meşə təsərrüfatlarının yuxarı dağ-meşə 
zonasında rast gəlinir. Qanunsuz olaraq bu yolla ağaclar qurudularaq 
ayrı-ayrı adamlar tərəfindən məhv edilir. 
AĞCAQAYIN FƏSİLƏSİ (Aceraceae) – Avropada, Orta Asiyada, 
Şərqi Asiyada, Mərkəzi və Şimali Amerikada 150 növü yayılıb. Ən 
geniş yayılmış cinsi ağcaqayındır. 
Ağcaqayın cinsi (Acer) – Asiya və Avropada 120 növü, Qafqazda 
13, Azərbaycanda 7 növü məlumdur. Çöl ağcaqayını (A. campestre), 
nəhəng və ya məxməri ağcaqayın (velutinum), gözəl ağcaqayın (A. Lae-
tum), Trautvetter ağcaqayını (A. Traytvettery), yalançı çinaryarpaq 
ağcaqayın (A. Pseudoplatanus), Hirkan ağcaqayını (A. Hyrcanum), 
İberiya ağcaqayını (A. ibericum), çinaryarpaq ağcaqayın (A. plata-
noides), göyrüşyarpaq ağcaqayın (A. negundo) və Tatar ağcaqayını (A. 
Tataricum). 
 
 
 
 13 
 
 
Sivriyarpaq ağcaqayın 
 
 
Trautvetter ağcaqayını 
  
AĞIR METALLAR – xüsusi çəkisi 4,5 q/sm3-dan artıq olan 
kimyəvi elementlər. 40-dan artıq –qurğuşun, kadmium, civə, sink, mo-
libden, marqans, nikel, titan, kobalt, mis, vanadium, qalay və b. 
A.m.-ın tərkibində insanın həyatı üçün vacib olan metallar (sink, 
dəmir, marqans, mis) və orqanizm üçün toksik maddələr (kadmium, 
civə, qurğuşun, nikel, xrom, arsen) var. Lakin həyat üçün vacib olan A. 
m.-ın konsentrasiyası artıq olduqda onlar insan üçün təhlükəli olur. 
İnsanın sağlamlığı üçün təhlükəliyinə görə A.m. 3 sinfə bölünür: I sinif 
– arsen, kadmium, civə, berillium, selen, qurğuşun, sink; II sinif – ko-
balt, xrom, mis, molibden, nikel, antimon; III sinif – vanadium, barium, 
volfram, marqans, stronsium. A.m. ətraf mühitə çirkab suları, sənaye 
müəssisələrinin və avtonəqliyyatın qazşəkilli tullantıları kimi daxil olur. 
AĞIR METALLARLA ÇİRKLƏNMƏ – Yer səthində qurğuşun, 
civə, kadmium və digər ağır metalların lokal, regional və qlobal toplan-
ması. 
AĞQANADLILAR (Aleyrodinea) – bərabərqanadlılar (Homoptera) 
dəstəsindən həşərat yarımdəstəsi. Azərbaycanda 8 növü məlumdur. Bir 
çox növü sitrus, tərəvəz, meşə, istixana və oranjereya bitkilərinin zərər-
vericisidir. A. yarpaqların alt tərəfində yaşayır, kölgə və nəm yerlərdə 
ona daha çox təsadüf edilir. Mübarizə tədbirləri: bitkilərə insektisidlər 
çilənir, oranjereyalar dezinfeksiya olunur. 
 14 
 
AXAR GÖL – bulaqlardan su qəbul edən və axarı olan göl. 
 
AXAR SU HÖVZƏSİ – su gəliri və çıxarı (axımı) olan su hövzəsi 
(sututarı). 
AXIM MODULU – çay hövzəsinin səthindən vahid zamandakı 
axımın orta miqdarı. L (san-km2) ilə ifadə olunur. Eroziya prosesini sə-
ciyyələndirmək üçün çay şəbəkəsində aylıq, mövsümi, yaxud illik sülb 
axımı. Bəzən eroziya modulu da adlanır. Eroziya modulu (asılı mate-
rialların axım modulu) 1 km2 sutoplayıcı sahədən axan sülb axının tonla 
miqdarıdır. 
AXIMIN NİZAMLANMASI – yamaclarda axımın maksimum zəif-
lədilməsi və torpağa hopdurulması üçün həyata keçirilən müxtəlif təd-
birlər sistemi. Axımın nizamlanması üçün yamaclarda müxtəlif aqrotex-
niki, fitomeliorativ tədbirlər həyata keçirilir, müxtəlif hidrotexniki 
qurğular tətbiq edilir.  
AXMAZ – çayın əyri-üyrü axıb öz yatağını düzəltməsi nəticəsində 
qismən və ya tamamilə ayrılmış hissəsi. A.-lar ilk dövrdə göl şəklində 
olur və çay daşqınları ilə qidalanır. A. çay daşdığı zamanı su olmadıqda 
tədricən bataqlığa çevrilir və quruyur. Mingəçevir su anbarı tikilənədək 
Kür çayının aşağı axınında A.-lar çox idi. Hazırda əksəriyyəti 
qurudulmuşdur. 
Axmaz 
 
AGELİOFİLLƏR – işıqsız şəraitdə yaşayan heyvanlar (mağarada, 
dənizin dərinliklərində). 
AKARİSİDLƏR (yun. akari - gənə) – ziyanlı gənələri məhv etmək 
məqsədilə istifadə edilən kimyəvi maddələr. 
AKKUMULYASİYA (GEOLOGİYA) (lat. Accumulatio - 
toplanma) – axar su, buzlaq, dəniz, külək və vulkanların geoloji fəa-
 15 
 
liyyəti nəticəsində çöküntü, mineral və üzvü qalıqların quruda və su 
hövzəsinin dibində yığılması. A.-nı yaradan geoloji amildən asılı olaraq 
su, külək, buzlaq və s. A-lar olur. A. nəticəsində akkumlyativ relyef 
əmələ gəlir. 
AKKUMLYATİV DÜZƏNLİKLƏR – qurunun keçmişdəki çökək 
sahələrinin çayların gətirdiyi materiallarla (çınqıl, qum, qumdaşı, gil və 
s.) buzlaq çöküntüləri ilə, vulkan püskürmələri məhsulları və eol 
çöküntüləri ilə dolması nəticəsində əmələ gələn düzənliklər. 
AKLİMAKS – biotik və abiotik mühitin dəyişkənliyi nəticəsində 
biosenozun davamsızlıq vəziyyəti. 
AKRODENDROFİL HEYVANLAR – əsasən ağacların 
çətirlərində yaşayan orqanizmlər. (müxtəlif həşəratlar, çətirlərdə yuva 
quran quşlar və s.). 
AKROFİL BİTKİLƏR – dağ-alp zonasını üstün tutan bitki 
qrupları. 
AKSELERASİYA – fərdlərin böyümə və yetişməsinin kəskin 
tezləşməsi, həmçinin onların ölçüsünün artması. İnsan cəmiyyətində 
akselerasiya onu əhatə edən ətraf mühitin kompleks faktorlarının təzyiqi 
altında gedir. 
AKTİNOMETRİYA (yun. aktis - şüa) – 1) işığın intensivliyinin öl-
çülməsi; 2) meteorologiyanın atmosfer şəraitində günəş, yer və atmosfer 
şüalanmasını öyrənən bölməsi. 
AKTİV TEMPERATUR – bu və ya digər bitki və heyvan 
növlərinin yayılmasını təyin edən temperaturlar. 
AKTİVLƏŞDİRİLMİŞ KÖMÜR – məsaməli strukturlu yüksək 
dərəcəli adsorbsiyalı kömür. Havada və suda olan zərərli maddələrin 
udulması üçün süzgəclərdə (filtrlərdə) istifadə olunur. 
AKTİVLİK SƏRHƏDİ – aktiv həyat mümkün olan hədd daxilində 
hər hansı bir faktorun optimal zonası. 
AKULTUR LANDŞAFT – insanın səmərəsiz fəaliyyəti nəticəsində, 
yaxud qonşu landşaftın əlverişsiz təsirilə əmələ gələn landşaft. 
AKUSTİK TRAVMA – eşitmə orqanlarının həddən artıq güclü 
səsin təsirindən zədələnməsi. A.t. nəticəsində daxili qulaqda baş verən 
ağrılar ağıreşitməyə, hətta karlığa səbəb ola bilər. Kəskin və xronik olur. 
Profilaktikası: istehsalatdakı səs-küyün azaldılması üçün tədbirlər. 
AKVAKULTURA (lat. agua - su) – su mühitində yetişdirilən faydalı 
orqanizmlər, o cümlədən marikultura (dəniz akvakulturası) – dəniz, liman 
və estuariyalarda faydalı yosun, malyusk, balıq və digər orqanizmlərin 
yetişdirilməsi. 
 
 16 
 
 AKVATORİYA (yun. Agua – su) – su səthinin müəyyən bir 
sahəsi. 
AQAMİYA – cinsi prosesin yox olması. 
AQLOMERASİYA – olduqca çoxlu miqdarda insanların, 
heyvanların, yaşayış məntəqələrinin və s.-nin toplanması, sıxlaşması. 
Adətən, A. – neqativ ekoloji əhəmiyyət daşıyır. 
AQREQASİYA (yun. aggrego – birləşdirirəm) müxtəlif və eyni 
canlı orqanizmlərin bir yerə toplanması (yığılması). Heyvanlar 
(həşəratlar, balıqlar, quşlar, müxtəlif məməlilər) A-dan yem əldə etmək, 
yırtıcılardan və əlverişsiz mühit şəraitindən mühafizə olunmaq üçün 
istifadə edirlər. 
AQRESSİV SU – metal, beton və s-nin dağılmasına səbəb olan 
tərkibində kimyəvi maddələr saxlayan su. Tərkibində xlorid, sulfat 
turşusu və amonyak duzları olan su xüsusilə aqressiv sayılır. 
AQRİKULTUR LANDŞAFT, K.T. LANDŞAFTI – səpin, əkin, 
bağ və meşə əkinlərindən ibarət landşaft. 
AQROBİOGEOSENOZLAR (AQROBİOSENOZLAR, 
AQROSENOZLAR) – insan tərəfindən dəyişdirilən və ya yaradılan 
törəmə biogeosenozlar (tarla, bostan, bağ, üzümlük, meşə plantasiyaları, 
qoruyucu meşə zolaqları, güllük və s.). A. qurunun 10%-ə kimi olub 
qida enerjisinin 30%-ni təşkil edir. 
AQROBİOLOGİYA – biologiya sahəsində bitkiçiliyə və 
heyvandarlığa bilavasitə aid olan biliklər məcmusu. 
AQROFİZİKA – AQRONOMİK FİZİKA – bitkilərin xarici 
mühit şəraitinin (torpaq, işıq, temperatur və s.) fiziki tədqiqat me-
todlarından və onların həyat fəaliyyətindəki fiziki proseslərdən bəhs 
edən elm. 
AQROFİTLƏR – kənardan gətirilərək (introduksiya olunan) aqro-
biosenoz kimi becərilən bitki növləri. 
AQROFİTOSENOZLAR – İnsan tərəfindən səpin və ya əkinlə 
süni yaradılan bitki qrupları. A.-nın tərkibinə mədəni və alaq bitkiləri 
daxil olur. Taxıl, tərəvəz, meyvə və texniki bitkilərin səpini və əkini A.-
ra misal ola bilər. A. mədəni fitosenozun ayrıca tipi olub aqrobioseno-
zun əsasını təşkil edir. 
AQROGEOLOJİ RAYONLAŞMA – A.r. taksonomik vahidlərin 
iyerarxiya sistemi üzrə aparılır və aqroekoloji sinif, aqroekoloji vilayət, 
aqroekoloji rayon, aqroekoloji yarımrayon, aqroekoloji qrup kimi 
bölgülərə malikdir. 
–  Aqroekoloji sinif – zonal torpaq tipinin və ya bir neçə tipin 
üstünlüyü ilə səciyyələnən üfüqi və ya şaquli istiqamətdə yayılmış ərazi 
 17 
 
respublikamızda iki sinif – dağlıq ərazilər və düzənliklər ayrılır. 
– Aqroekoloji vilayət – Aqroekoloji sinif daxilində iri oroqrafik 
elementlərin, üfüqi və şaquli horizontallığı ilə seçilən ərazi vahidi. 
Aqroekoloji rayon – kompleks aqroekoloji şəraiti (torpaq 
örtüyünün strukturu, onun relyefdən asılı olaraq paylanması, mezo və 
mikroiqlim şəraiti və s.) ilə səciyyələnən vilayət daxilində hissə. 
Aqroekoloji yarımrayon – A.r. daxilində bir hissə, ayrı-ayrı 
mədəni bitki sortlarının becərilmə şəraiti, istehsalın dar ixtisaslaşması 
ilə səciyyələnir. 
Aqroekoloji qrup – rayon və yarımrayonun bir hissəsi olub, yaxın 
bonitet bala malik torpaq taksonomik vahidləri birləşdirir. Azərbaycan 
respublikasının iyerarxiya sistemi üzrə aqroekoloji rayonlaşdırılması 
cədvəldə verilir. (Məmmədov, 1998). 
 
 
AZƏRBAYCAN RESPUBLİKASININ AQROEKOLOJİ  
RAYONLAŞMASI 
 
Aqroek
oloji 
sinif
Aqroek
oloji 
vilayət
Aqroekoloji  
Rayonlar 
Aqroekoloji 
yarımrayonlar 
Aqroekoloji 
qruplaşma 
1. 
Dağlıq 
A. 
Böyük 
Qafqaz 
4. Üzümçülük Ağ-şanı, qara-şanı və s. I. Əla torpaqlar 80 baldan 
yuxarı   5. Tərəvəzçilik Kələm, pomi-dor, xiyar və s. 
 
B. 
Kiçik 
Qafqaz 
6. Meyvəçilik Alma, armud və s. 
II. Yaxşı 
torpaqlar, 60-80 
bal 
  8. Taxılçılıq 
Bərk buğda, 
yumşaq buğda 
və s. 
 
 
V. Nax-
çıvan 
MR 
3. Tütünçülük Trobzon və s. III. Orta 40-60 bal 
 Q. Talış 7. Subtropik bitkilər 
Nar, feyxoa, ən-
cir və s. 
IV. Aşağı 20-40 
bal 
  8. Çayçılıq  
  9. Otlaq Qış və yay 
  10. Meşə Palıd, vələs, fıstıq və s. 
 17 
 
II. 
Düzən 
D. Kür, 
Araz 
ovalığı 
1. Pambıqçılıq Zərif lifli 
V. şərti 
yararsız, 20 
baldan aşağı 
 
Qeyd: Hər rayon və yarımrayon torpaq xassələrinə görə 5 qrupa bölünür. 
 
AQROEKOLOGİYA, AQROSENOLOGİYA, aqrorekologiya, 
mədəni fitosenologiya – aqrosenozlar və ya mədəni ekosistemlər 
haqqında elm. A. aqrosenozlarda birgə məskunlaşmağa uyğunlaşan 
orqanizmlər arasındakı əlaqəni, bir-birinə təsirini, mühitin onlara 
təsirini, hər hansı bir biosenoloji mühitin yaranmasında orqanizmlərin 
rolunu, həmçinin aqrosenozların strukturunu, tiplərini, məhsuldarlığını 
və rayonlaşdırılmasını tədqiq edir. A-nın ümumi məqsədi – biosenoloji 
qanunauyğunluqlardan istifadə etmək, mədəni bitkilərin məhsuldarlığını 
və keyfiyyətini yüksəltməkdir. 
AQROEKOSİSTEM – kənd təsərrüfat məhsulları əldə etmək üçün 
becərilən bitkilərin altında olan ərazi sahələrini birləşdirən ekoloji 
sistem. Aqroekosistemin tərkibinə daxildir: canlı aləmi ilə birlikdə 
(heyvanat aləmi, yosun, göbələk, bakteriyalar) torpaq; tarlalar – 
aqrosenozlar; heyvanlar; təbii və yarımtəbii ekosistemlər (meşə, təbii 
yem sahələri, su hövzəsi); insan. 
AQROEKOSİSTEMİN QİDA SAHƏSİ – Becərilən bitkinin bir 
fərdinə düşən orta sahə. 
AQROİQLİM EHTİYATI – k.t.-nın inkişafı üçün tələb olunan 
iqlim elementlərinin göstəriciləri. 
AQROİQLİMŞÜNASLIQ – iqlimi kənd təsərrüfatı (k.t.) 
istehsalatının tələblərinə uyğun öyrənən elm. Kənd təsərrüfatı 
bitkilərinin istilik və rütubətlə tə’min olunma dərəcəsinin müəyyən 
edilməsi, aqrotexniki qaydaların, meliorasiya tədbirlərinin 
əsaslandırılması, mikroiqlimin yaxşılaşdırılması, xarici mühitin məhsula 
tə’siri məsələləri ilə məşğul olur. A. eyni zamanda quraqlıq, donvurma 
və s. zərərli təbii hadisələri öyrənir və onlara qarşı mübarizə tədbirlərini 
müəyyən edir. A-ın son məqsədi k.t.-nın ayrı-ayrı sahələrinin 
planlaşdırılmasına, düzgün yerləşdirilməsinə, məhsuldarlığın 
artırılmasına kömək etməkdir. 
AQROKİMYA – Torpağın kimyəvi tərkibi ilə kənd təsərrüfatı 
bitkiləri arasındakı əlaqəni öyrənən elmi fənn. A.-nın məqsədi kənd 
təsərrüfatı bitkilərinin məhsuldarlığını artırmaq və alınan məhsulun 
keyfiyyətini yaxşılaşdırmaqdır. 
 
 19 
 
AQROKİMYƏVİ LABORATORİYA – torpaq, bitki və 
gübrələrin aqrokimyəvi analizini yerinə yetirən analitik laboratoriya. 
AQROLANDŞAFT – 1) antropogen landşaft; 2) kənd ərazisinin 
peyzajı. 
AQROMELİORASİYA – aqroekosistemlərdə bioloji 
məhsuldarlığı (kənd təsərrüfatı bitkilərinin və heyvandarlıq 
məhsullarını) yüksəltmək məqsədilə torpaq,hidroloji və iqlim şəraitini 
optimallaşdırmaq üçün təşkilatı-təsərrüfat və texniki tədbirlərin həyata 
keçirilməsi. 
AQROMETEOROLOJİ PROQNOZ – Kənd təsərrüfatı (k.t.) 
bitkilərinin böyüməsinə, inkişafına və məhsulun əmələ gəlməsinə tə’sir 
edən mühüm aqrometeoroloji şəraitin qabaqcadan xəbər verilməsi. A.p. 
əlverişli hava şəraitindən istifadə etməyə və k.t. bitkilərini əlverişsiz 
hava şəraitindən qorumağa imkan yaradır. A.p.-u mərkəzi və ya yerli 
hidrometeoroloji xidmət idarələri verir. 
AQROMETEOROLOJİ XİDMƏT – Kənd təsərrüfatı bitkiləri 
yetişdirmək üçün iqlim şəraiti vəziyyətinin təbii və antropogen 
dəyişilməsinə nəzarət xidməti, k.t. əhəmiyyətli meteoxidmət. 
AQROMETEOROLOGİYA – meteoroloji amillərin bitkiyə və 
k.t. heyvanlarına  tə’sirini, bu amillərin k.t.-na vurduğu zərərin qarşısını 
almaq metodlarını tədqiq edən elm. 
AQROMEŞƏMELİORASİYA – Kənd təsərrüfatı üçün əlverişsiz 
təbii şəraitin yaxşılaşdırılmasına yönəldilən və sahələrinin 
məhsuldarlığının yüksəlməsini tə’min edən meşəçilik tədbirləri sistemi-
dir; meliorasiyanın bir növüdür. A. qoruyucu meşələrin torpaqqoruyucu, 
sutənzimedici və digər mühit qoruyucu xassələrindən istifadə 
olunmasına əsaslanır. A.-nın obyekti k.t. sahələridir. Tarlaqoruyucu 
meşə zolaqları tarlalarda mikroiqlimi yaxşılaşdırır, küləyin sürətini 
zəiflədir, səthi axım azaldır, eroziyanın qarşısını alır və bununla da 
bitkinin inkişafı üçün şərait yaxşılaşır, onun məhsuldarlığı yüksəlir. Ot-
laqlarda meşə zolaqları üçün şəraiti  yaxşılaşdırır, qumluqları  
bərkidərək istifadə olunmayan torpaqları kənd təsərrüfatı dövriyyəsinə 
daxil etməyə imkan yaradır. 
AQRONOMİYA – kənd təsərrüfatı bitkilərinin becərilməsi 
üsullarını və qanunlarını tədqiq edən elmi fənnlərin (əkinçilik, aqro-
kimya, aqrofizika, bitkiçilik, seleksiya, toxumçuluq, fitopotologiya, 
kənd təsərrüfatı entimologiyası, bitki mühafizəsi, kənd təsərrüfatı 
meliorasiyası) məcmusu. 
AQROSENOLOGİYA – aqrosenozlar haqqında elmi fənn. 
 
 20 
 
AQROSENOTİK POPULYASİYA – aqrosenozlarda mədəni 
növlərin və sortların fərdlərinin məcmusu. 
AQROSTOLOGİYA – botanikanın otları öyrənən sahəsi; otlar 
haqqında elm. 
AQROTEXNİKA – kənd təsərrüfatı bitkilərinin becərilməsi 
qaydaları sistemi, əkinçilik texnologiyası. A.-nın vəzifəsi – məhsul 
vahidinə minimum əmək və vəsait sərf etməklə k.t. bitkilərindən yüksək 
məhsul alınmasını təmin etməkdir. A.-ya torpağın gübrələnməsi, 
becərilməsi, toxumun səpinə hazırlanması, səpin və əkin, əkinlərə qul-
luq, k.t. bitkilərinin xəstəlik və ziyanvericiləri ilə mübarizə, məhsul 
yığımı, həmçinin torpaq səthinin hamarlanması, suvarma və s. daxildir. 
ALACƏHRƏLƏR (Janiidae) –sərçəkimilər dəstəsinin quş fəsiləsi. 
67 növü məlumdur. Həşərat, xırda sürünənlər, siçanabənzər gəmiricilər, 
xırda quşlar və quş balaları ilə qidalanır. Azərbaycanda 4 növü var: adi 
A., alnıqara A., qırmızıbaş A. və boz A. Kənd təsərrüfatı və meşə 
təsərrüfatı ziyanvericilərini qırdığı üçün xeyirlidir. 
ALAQ – Becərilən bitkilər arasında özbaşına bitən bitki. 
Azərbaycanda pambıq tarlalarında 92, qarğıdalı və yonca sahələrində 
müvafiq olaraq 120 və 125, payızlıq taxıl zəmilərində 152, tərəvəz 
əkinlərində 25, üzüm bağlarında 148 növ alaq bitir. A. əkinçiliyə böyük 
zərər verir: becərilən bitkilərə lazım olan qida maddələrinin, suyun, 
işığın bir hissəsini alır; ziyanvericilərin, xəstəliklərin inkişafı üçün şərait 
yaradır; becərməni, məhsul yığımını çətinləşdirir; A-lı yerlərdə kənd 
təsərrüfatı bitkilərin məhsuldarlığı və məhsulun keyfiyyəti aşağı düşür. 
Alağa qarşı mübarizədə aqrotexniki tədbirlərlə yanaşı kimyəvi mübarizə 
əsas yer tutur. 
ALARMİZM – insanın təbiətə təsiri nəticəsində əmələ gələn 
təhlükəli vəziyyəti aradan qaldırmaq üçün “təbiət-cəmiyyət” sisteminin 
optimallaşdırılması üçün təcili olaraq həyata keçirilən həlledici 
tədbirlərin zəruriliyi. 
ALBEDO (lat. Albedo - ağlıq) – səthin işıqqaytarma qabiliyyətini 
səciyyələndirən kəmiyyət. Səthdən əks olunan işıq selinin həmin səthə 
düşən selə nisbəti ilə ölçülür. 
Astronomiyada A. beş növdür və onlara özü işıq saçmayan göy 
cisimlərinin xarakteristikası kimi baxılır: müstəvi A., sferik A., həndəsi 
A., təsviri A. və görünən A. 
Yerin, okean və dənizlərin vizual müstəvi A-su 0,03, təzə qarla 
örtülmüş səthin və buludlarınkı 0,9, yaşıl bitki örtüklərininki 01-03-dür. 
ALGİSİDLƏR – Arzu olunmayan alqofloranı məhv etmək, 
həmçinin suyun “çiçəkləməsi” ilə mübarizə məqsədilə işlədilən kimyəvi 
 21 
 
maddələr. A. kimi çox vaxt mis-sulfat, ammiakat-mis və istehsalat sidik 
cövhərindən (diuron, majuron və s.) istifadə edilir. 
ALKOQOLİZM – spirtli içkilərdən sui-istifadə etmək; insanın 
sağlamlığına və iş qabiliyyətinə mənfi təsir göstərir. 
ALKOLOFİLLƏR – qələvi mühiti üstün tutan (su. torpaq) 
orqanizmlər. 
ALQOLOGİYA – Botanikanın yosunları öyrənən  sahəsi. 
ALKOLOİDLƏR – tərkibində azot olan qələvi xassəli, adətən bitki 
mənşəli üzvi maddələr. (kofein, efedrin, atropin, kinə və s.) A. fizioloji 
aktiv birləşmələrdir. A.-in çoxu qiymətli dərman maddəsidir: bəziləri 
güclü zəhərdir. 
ALLAXORLAR (allo və yun. – choreo – hərəkət edirəm) – Külək 
(anemoxorlar), su (qidroxorlar), heyvan (zooxorlar) və insan (antropox-
orlar) vasitəsilə yayılan bitkilər. 
ALLELOPATİYA (yun. allelon - qarşılıqlı) – bitkilərin müxtəlif 
maddələr ifraz etməsi nəticəsində bir-birinə təsir göstərmələri. Dörd 
qrup belə maddə məlumdur. İki qrupunu mikroorqanizmlər əmələ 
gətirir; bunlar başqa mikroorqanizmlərin fəaliyyətini dayandıran 
antibiotiklər və ali bitkilərə təsir edən marazminlərdir (soldurucu 
maddələr). Digər iki qrupun maddələrini ali bitkilər ifraz edir, bunlar 
mikroorqanizmlərin fəaliyyətini boğan fitonsidlər və ali bitkilərin 
inkişafını ləngidən kolinlərdir. Kənd təsərrüfatı bitkilərinin 
becərilməsində (növbəli əkin, qarışıq əkinlər üçün bitki seçilməsi və s.) 
A-nı nəzərə almaq lazımdır. 
ALLERGENTLƏR – ətraf mühitdən orqanizmə daxil olub, onda 
səciyyəvi antitel əmələ gətirən maddələr. 
ALLERGİYA – orqanizmin hər hansı maddəyə qarşı həddən artıq 
həssaslığı. Son illərdə ətraf mühitin çirklənməsilə əlaqədar allergiya 
genişlənib. 
ALLOGEN SUKSESSİYA (yun. allos - başqası) – ekzogen 
dəyişilmə, ekzogenez, ekzogenetik suksessiya – fiziki-kimyəvi, 
geokimyəvi, geoloji, antropogen və s.-nin xaricdən təsiri nəticəsində 
qruplaşmanın inkişaf prosesi. Konsepsiya L.Q.Ramenski (1938), 
V.N.Sukaçev (1942, 1954), V.D.Aleksandrovanın (1964) işləri əsasında 
T.A.Rabotnov (1983) tərəfindən geniş işlənib hazırlanmışdır. 
ALLOXTONLAR – təkamül prosesində müəyyən yerdə əmələ 
gəlib sonralar başqa yerlərə yayılmış orqanizmlər. 
ALLOPATRİK İZOLYASİYA – bir-birindən sahəcə ayrılan popu-
lyasiyalar arası izolyasiya, mikrotəkamülün aparıcı mexanizmi hesab 
olunur. 
 22 
 
ALLOTROF GÖL – biogen mineral və üzvi maddələri, əsasən 
sutoplayıcı sahədən qəbul edən göl. 
ALLÜVİ (yun. alluvio - gətirmə) – daimi və müvəqqəti çayların 
çaydaşı, qum, çınqıl, gil və s.-dən ibarət topladığı çöküntülər. A-də bitki 
və heyvan qalıqları da olur. 
ALLÜVİAL OVALIQLAR (VƏ YA DÜZƏNLİKLƏR) – çay 
çöküntülərindən əmələ gəlmiş düzənliklər. Lombardiya, Qanq, Böyük 
Çin və Kür-Araz ovalıqları əsas etibarilə allüvial çöküntülərdən əmələ 
gəlmişdir. 
ALP ZONASI – Dağlıq ölkələrdə hündürlük landşaft zonası olub 
meşə və subalp zonalarından yuxarıda yerləşir. A.z.-nın bitki örtüyü 
alçaq temperatur, qısa vegetasiya dövrü şəraitində əmələ gəldiyi üçün 
gövdəsi qısa, boyu alçaq və yarpaqları xırda olur. Alp bitki örtüyü 
Azərbaycanın Böyük və Kiçik Qafqaz dağlarında yayılıb yüksək qo-
ruyucu rol oynayır. Alp çəmənliklərindən yay otlaqları kimi istifadə edi-
lir. 
ALTERASİYA – ətraf mühitdə üzvi maddələri (qida, kağız, odun-
caq, dəri və s.) parçalanmaya (çürüməyə) yönələn fiziki, kimyəvi, biolo-
ji və b. təbii proseslər. A. nəticəsində elementar kimyəvi birləşmələr 
(üzvi maddələri təşkil edən) yenidən bioloji dövrana başlayır. 
ALTERNATİV ENERGETİKA  – enerjinin ənənəvi (kömür, neft, 
qaz) olmayan günəş, külək, qabarma-çəkilmə geotermal və s. 
mənbələrdən alınması. 
ALVAR – çılpaq və ya yuxa torpaq qatı ilə örtülü əhəngdaşından 
ibarət meşəsiz sahə. 
AMENSALİZM (lat. mensa – süfrə, masa) – A.-də iki növ birlikdə 
yaşadıqda birinin təsirindən digəri zərər çəkir, növün biri isə nə ziyan, 
nə də xeyir görür. Belə qarşılıqlı əlaqə forması ən çox bitkilərdə 
müşahidə edilir. Məsələn: fıstıq meşəsi altında bitən işıqsevər ot bitkiləri 
ağacların güclü kölgəsi altında sıxıntı keçirərək məhv olmağa doğru ge-
dir, lakin bu «qonşuluğun» fıstıq ağacı üçün fərqi yoxdur. 
AMFİBİONTLAR – həm quruda, həm də suda yaşamağa 
uyğunlaşan orqanizmlər. Bitkilər arasında (bəzi yosunlar, oxyarpaq, su 
qaymaqçiçəyi), heyvanlar arasında (amfibin) A.var. 
AMFİBİYALAR – onurğalı heyvanlar sinfi. Suda-quruda 
yaşayanlar. 
AMFİFİTLƏR (yun. amphi - ətrafında) – su hövzəsinin dibinə 
yapışan, yarpaq və çiçəklərinin çoxu suyun üzərində yerləşən su 
bitkiləri. 
AMFLİKASİYA – orqanizmin ona kənardan olan təsirləri 
 23 
 
neytrallaşdırmaq qabiliyyəti. 
AMİLOFİL BİTKİLƏR – fotosintez nəticəsində əmələ gələn şəkəri 
nişastaya çevirən bitkilər. Bu nişasta bitkinin yarpaq və başqa 
hissələrində toplanır. Yaşıl bitkilərin  çoxu A. b.-dir. 
AMMONİFİKASİYA – tərkibində azot olan üzvi maddələrin (zülal, 
nuklein turşuları, sidik cövhəri və s.) mikroorqanizmlər tərəfindən 
parçalanıb sərbəst ammoniumun (amonyakın) əmələ gəlməsi prosesi; A. 
təbiətdə azotun dövranının mühüm mərhələsi olub torpağı azotun 
mənimsənilən forması ilə zənginləşdirir. Orqanizmlərin fəaliyyəti və 
məhv olması nəticəsində torpağa və su hövzələrinə çoxlu miqdarda 
tərkibində azot olan üzvi maddələr daxil olur. A. prosesi nəticəsində 
onlar minerallaşır və yenidən bitki və müxtəlif mikroorqanizmlər tə-
rəfindən mənimsənilə bilir. Yaxşı aerasiyalı neytral, kifayət qədər 
rütubətli torpaqlarda A. prosesi müvəffəqiyyətlə keçir. 
AMPEL BİTKİLƏRİ – asma vazalarda (ampellərdə), dibçəklərdə 
və s. becərilən sallaq və ya sürünən gövdəli, gözəl yarpaqlı bəzək 
bitkiləri. A.b. ilə otaqları, eyvanları, ictimai binaları, sütun, tağ və 
postamentləri bəzəyirlər. 
AMPLİTUDA (yun. amplituda - ölçü) – hava temperaturunun və 
atmosfer təzyiqinin gündəlik, aylıq və ya çoxillik ən alçaq və ən yüksək 
göstəriciləri arasındakı fərqi ifadə edən kəmiyyət. Məs., Bakıda yanvar-
da havanın orta temperaturu 3°, iyulda isə 25°-dir. Deməli A. -22-dir. 
ANA SÜXUR – bioloji və biokimyəvi proseslər, həmçinin insan 
fəaliyyəti nəticəsində torpağın əmələgəlmə prosesində iştirak edən 
süxurların üst qatı. Bərk və aşınmış narın süxurlardan ibarət olur. 
Kimyəvi xassəsi, həmçinin mineroloji və mexaniki tərkibi onun 
üzərində əmələ gələn torpağın xassəsinə və münbitliyinə təcir göstərir. 
ANABOLİZM – orqanizmdə mürəkkəb üzvi maddələrin əmələ 
gəlməsinə yönələn maddələr mübadiləsi reaksiyasının məcmusu. 
ANADROM MİQRASİYA – su heyvanlarının çoxalmaq üçün 
dənizdən çaya miqrasiyası (məs., bəzi qızıl balıqlar). 
ANAEROBİOZ – sərbəst azotun olmadığı şəraitdə həyat; 
orqanizmlər həyat fəaliyyəti üçün lazım olan enerjini A. şəraitində üzvi 
və qeyri üzvi birləşmələrin birləşmiş oksidləşmə-reduksiya reaksiyası 
hesabına alır. Anaeroblar üçün enerji mənbəyi olan üç anaerob prosesi 
tipi ayrılır: qıcqırma, anaerob tənəffüsü və bakterial fotosintez. 
ANAEROBLAR, ANAEROB ORQANİZMLƏR – sərbəst oksi-
gensiz mühitdə yaşayıb inkişaf edən orqanizmlər. İki cür A. ayırırlar: 1. 
tamamilə oksigensiz şəraitdə yaxşı inkişaf edən, oksigen olduqda isə 
məhv olanlar obliqat A. adlanır, (əsasən bakteriyalar). 2. Həm oksigenli, 
 24 
 
həm də oksigensiz mühitdə yaşamağa qadir olanlar fakultətiv A. adlanır 
(bakteriyalar, maya, göbələkləri, ibtidailər, irin törədən köklər, azqıllı 
qurdlar və s.). Bəzi A. patogen xarakterli olub heyvan və insanlarda in-
feksiya xəstəlikləri törədir. (məs. botulizm, tetanum, qanqrena). 
ANALİTİK EKOLOGİYA – ekologiyanın orqanizm və onun 
polpulyasalarının təbii mühitlə əlaqəsinin qanunauyğunluqlarını öyrənən 
bölməsi. 
ANALİTİK KİMYA – kimyanın maddənin keyfiyyətcə və kə-
miyyətcə analiz metodlarını öyrənən istiqaməti. 
ANEMOFİLİYA (yun. anemos - külək) – çiçək tozunun külək 
vasitəsilə aparılması yolu ilə bitkinin tozlanma qabiliyyəti. 
ANALİTİK YANAŞMA – yeni biliklər əldə etmək üçün tədqiqatın 
məqsədindən asılı olaraq tama, özünün ayrı-ayrı hissələrinin cəmi kimi 
baxmaqla, mürəkkəb olanı sadələşdirməklə, vacib cəhətlərini vacib 
olmayanlarından ayırmaqla tədqiq edilən obyekti fikrən hissələrə ayırma 
üsulu. 
ANEMOXORLAR, ANEMOXOR BİTKİLƏR – meyvə, toxum 
və sporları külək vasitəsilə yayılan bitkilər. Buna meyvə və toxumların 
xırda, yüngül, tüklü olması və s. kömək edir. Allaxorlar qrupuna daxil-
dir. 
ANODROM MİQRASİYA – kürüləmək üçün balıqların dənizdən 
çaya keçməsi (məs. qızıl balıq, nərə balığı). 
ANOMALİYA (yun. anomalia) – müəyyən bir məntəqədə me-
teoroloji elementlərin orta gündəlik, aylıq və ya illik kəmiyyətlərinin 
həmin məntəqənin çoxillik orta kəmiyyətlərindən meyl etməsi. Bu meyl 
mənfi və ya müsbət ola bilər. Məs., Bakının çoxillik yanvar orta tempe-
raturu 2 + 3°-dir. 1963-cü ilin orta yanvar temperaturu – 1° olmuşdur. 
Deməli, həmin il üçün temperatur (və ya termik) A.-sı 4-dür. 
ANTARKTİK ZONA – arktik temperatur zonasının cənub analoqu. 
ANTEKOLOGİYA biologiyanın bir bölməsi, bitkinin çiçəkləməsi 
və tozlanması məsələlərini, bu prosesə təsir göstərən faktorlar komplek-
sinin təsirini nəzərə alaraq öyrənir. 
ANTİBİOTİKLƏR (yun. anti - əks) – mikroorqanizmlərin sintez 
etdiyi bioloji mənşəli maddələr. Bakteriyaların və s. mikrobların, habelə 
virus və hüceyrələrin inkişafını dayandırır. A-in çoxu mikrobları məhv 
edə bilir. Hər antibiotik yalnız müəyyən mikrob növlərinə təsir edir. 
Təbabətdə insan orqanizminə zərər verməyən təqr. 40 antibiotikdən 
istifadə edilir. (pensillin, benzilpenisillin; streptomisin, pantomisin, 
veomisin və s.) 
Bitkiçilikdə müəyyən konsentrasiyada işlədilən A. toxumun cücərmə 
 25 
 
qabiliyyətini artırır, bitkinin inkişafını və kök əmələ gətirməsini 
sürətləndirir. Bundan ötrü toxum A.-lə dərmanlanır, yaxud bitkilərə an-
tibiotik məhlullar çilənir, ya da onların gövdəsinə A. yeridilir. 
ANTİDOTLAR zəhərlənmə zamanı istifadə edilən dərmanlar. 
ANTİOKSİDANTLAR – Orqanizmin qocalmasına şərait yaradan 
oksidləşmə prosesini zəiflədən və qarşısını alan kimyəvi maddələr. (toko-
ferollar, ionollar və s.). 
ANTİSEPTİKLƏR – xəstəliktörədən mikroorqanizmləri məhv 
etmək və ya onların çoxalmasının qarşısını almaq üçün kimyəvi 
maddələr. Tibbdə A. dəriyə, yaraya və s.-yə infeksiya keçməsinin 
qarşısını almaq üçün işlədilir. A-in bir qismindən (karbol turşusu, kre-
zol, lizol, formalin, xloramin, xlorlu əhəng və s.) binaları dizinfeksiya 
etmək üçün istifadə olunur. Tibbdə işlədilən A-ə pantosid, yodoform, 
hidrogen-peroksid, kalium- permanqanat, bor turşusu, natrium-hidrokar-
bonat, nişatır spirti, gümüş-nitrat, protarqol, Burov mayesi, spirt, riva-
nol, bəzi antibiotiklər (qramisidin, mikrosid), fitonsidlər və s. aiddir. 
ANTİtSİKLON – atmosfer havasının yüksək təzyiqə malik olan 
sahəsi; A-nun mərkəzindəki ən yüksək təzyiq kənarlara doğru azalır. 
Ayrı-ayrı A-nun mövcudluq dövrü bir neçə sutka və ya həftə davam edə 
bilər. Şimal yarımkürəsində A-nun sürəti 30 km/saata, cənub 
yarımkürəsində isə 40 km/saata çatır. 
ANTİSİKLON AXINI – dairəvi dəniz axını: şimal yarımkürəsində 
saat əqrəbi istiqamətində, cənub yarımkürəsində isə əksinə olur. A.a. 
dünya okeanının bioloji məhsuldarlığına müəyyən təsir göstərir (adətən 
burada o, olduqca aşağıdır). 
ANTOFİLLƏR (yun. anthos - çiçək) – Bitki çiçəkliyində 
məskunlaşaraq, onun ləçəkləri, erkəkcikləri və nektarı (nektarofaqlar) 
ilə qidalanan heyvanat aləmi, xüsusilə də həşəratlar. 
ANTOFİTLƏR – çiçək əmələ gətirən bitkilər; çiçəkli bitkilər. 
ANTOQONİSTLƏR – rəqabət şəraitində yaşayan orqanizmlərdən 
bir növün fərdləri digər növün fərdlərinin həyat fəaliyyətini sıxışdırır 
(ləngidir). 
ANTOQONİZM – orqanizmlərin bir-birilə barışmaz, kəskin 
mübarizəsi, bu zaman növün biri digərinin boy və inkişafını zəiflədir və 
ya tamamilə dayandırır. 
ANTROBİOSENOZ (yun. anthropos - insan) – insanın təsərrüfat 
fəaliyyətinin altında olan biosenoz. 
ANTROPİK (ANTROPOGEN) AMİLLƏR – təbii mühitə insan 
fəaliyyətinin təsiri amilləri. A.a. mənfi və müsbət ola bilər. 
ANTROFİLLƏR – insana yaxınlıqda (təmasda) yaşayan heyvanlar. 
 26 
 
Məs. ev sərçəsi, ev siçanı və s. 
ANTROFİTLƏR – insanın düşünülməmiş və ya şüurlu olaraq təsiri 
ilə fitosenozlarda və ya aqrosenozlarda tez-tez rast gəlinən antropofil 
bitkilər, həm də insan tərəfindən becərilən bitkilər daxildir. Antrofitlərə: 
1) bu və ya digər dərəcədə insan tərəfindən pozulmuş (otarma biçin, 
ağacların kəsilməsi nəticəsində) fitosenozlarda və aqrosenozlarda 
inkişaf edən yerli alaq otları: 2) insan tərəfindən təbii bitki örtüyünün 
məhv edildiyi yerdə, məs. herikdə və zibillikdə qısa müddətli prosenoz-
lar yaradan yerli ruderal növlər (rudefitlər). 3) yerli becərilən bitki 
növləri; 4) pozulmuş fitosenozlara insanın kənardan gətirib düşünmədən 
daxil edildiyi növlər; 5) Kənardan gətirilib aqrosenoz kimi becərilən 
(introduksiya edilən) növlər (aqrofitlər); 6) yabanılaşmış mədəni bitkilər 
(erqaziofitlər); 7) iqlimləşdirməyə uyğunlaşmayan kənar növlər (efeme-
rofitlər) aiddir. 
ANTROPOFOBLAR – hədsiz otarmaya, biçinə və s. tab 
gətirməyən bitki və heyvanlar. 
ANTROPODİNAMİK DƏYİŞİLMƏLƏR VƏ YA 
SUKSESSİYALAR – insanın düşünülməmiş (şüursuz olaraq) və ya şü-
urlu surətdə (hər hansı bir məqsədlə) təsiri ilə biosenozların dəyişilməsi. 
Bu dəyişilmə endodinamik (məs. təbii çəmənə gübrə verməklə) xarakter 
daşıya bilər. (Sukaçev). İnsan tərəfindən aqrosenozların dəyişilməsi ciddi, 
laborogen, texnogen və rekreasiya dəyişilmələri ilə nisbətən zəif nizam-
lanır. 
ANTROPOGEN ÇİRKLƏNMƏ – insanın təsərrüfat fəaliyyəti 
nəticəsində baş verir, o cümlədən təbii çirklənmənin tərkibinə və 
intensivliyinə bilavasitə və vasitəli təsir göstərir. Məs. hidrotikintilər 
aparmaq, yol örtüyü salmaq yolu ilə və s. 
ANTROPOGEN DÖVR, KAYNOZEYİN ÜÇÜNCÜ DÖVRÜ – 
neogendən sonra başlayıb hazırda da davam edir; pleystosen və holoseni 
əhatə edir. A.d. həm də dördüncü dövr adlanır. A.d.-ün uzunluğu 
müxtəlif sxemlərə görə 0,6-3,5 mln il təşkil edir. A.d. şüurlu insanın 
meydana gəlməsi dövrüdür. Dövrün adı da elə onunla bağlıdır. 
ANTROPOGEN EROZİYA – insanların düzgün olmayan 
təsərrüfat fəaliyyəti (meylli yamacların başdan-başa şumlanması, 
meşələrin məhv edilməsi, otarma və suvarma normalarının pozulması, 
müxtəlif qazıntı işləri və s.) nəticəsində baş verən eroziya prosesi. 
ANTROPOGEN LANDŞAFT – insan cəmiyyəti fəaliyyətinin 
nəticəsində kəskin dəyişilmiş və ya yeniləşdirilmiş landşaft. Təbii 
landşaftın aqrosenozlarla, yaşayış məntəqələri ilə, texniki və nəqliyyat 
qurğuları ilə əvəz olunması. 
 27 
 
ANTROPOGEN MADDƏLƏR – sferi mühitinə insan fəaliyyəti 
nəticəsində daxil edilən kimyəvi birləşmələr qrupu. 
ANTROPOGEN MÜHİT – canlı orqanizmləri əhatə edən və insan 
tərəfindən dəyişdirilən ətraf mühit. 
ANTROPOGEN POPULYASİYALAR – insan tərəfindən intro-
duksiya nəticəsində yaranan populyasiyalar, onların çoxalması, 
yayılması. 
ANTROPOGEN RELYEF – qurunun insan fəaliyyəti nəticəsində 
dəyişilmiş və ya yaradılmış relyefi. İki cür A.r. ayrılır: kortəbii A.r. 
(yarğan, uçqun, hərəkət edən qumlar və s.) və istiqamət verilmiş A.r. 
(yamaclarda düzəldilən terraslar, tökmələr, torpaq bənd və s.) 
ANTROPOGEN SEYRƏLMƏ – Ayrı-ayrı bitki və ya heyvanın 
sıxlığının insan fəaliyyəti nəticəsində seyrəlməsi. 
ANTROPOGEN SƏHRALAR – insanın təbiətə bilavasitə və 
vasitəli təsiri nəticəsində yaranan səhralar. A.s-ın sahəsi getdikcə artır 
və 10 mln. km2-ə çatmışdır. (qurunun 7%-ni təşkil edir). Dünyanın bü-
tün səhralarının antropogen mənşəli olması haqda fikir yürüdülür. 
ANTROPOGEN SİSTEMİ (DÖVR) (yun. anthropos – insan və 
genos - doğum) – stratiqrafik şkalanın son sistemi və Yerin geoloji 
tarixində indiyədək davam edən axırıncı dövr. 700 min – 1mln. – 2,5 -
3,5 mln. il bundan əvvəl başlanmışdır. A.s. alt Pleystosen, Orta Pleysto-
sen, Üst Pleystosen və Holosenə bölünür. Azərbaycan ərazisində A.s. 
çöküntüləri Samur və Astara çayları arasındakı (Abşeron y.a. daxil ol-
maqla) bütün Xəzəryanı sahədə, Qobustanda, Kür-Araz düzənliyi və 
onu əhatə edən sahələrdə, Bakı arxipelaqında geniş yer tutur. 
İnsanın əmələ gəlməsi və formalaşması A.s. ilə əlaqədardır. 
ANTROPOGEN STRES – 1) İnsan fəaliyyətinin təsiri altında (o 
cümlədən narahat etməsi) heyvanlarda baş verən distres. 2) Həyat mühi-
tinin ümumi fonunun (məs. kəndli üçün şəhər mühiti), başqa adamın 
yersiz hərəkətinin (kobudluğu, ədəbsizliyi, yemək vaxtı ağzını 
marçıldatmaq və s.), bir yerə həddindən çox adamların toplaşmasının 
təsiri altında insanda psixi gərginliyin yaranması. 
ANTROPOGEN TƏZYİQ (TƏSİR) – insanın, onu əhatə edən 
ətraf mühitə bilavasitə və vasitəli təsiri. 
ANTROPOGEN YÜK – insanın və onun təsərrüfatının təbiətə və 
onun ayrı-ayrı komponentlərinə bilavasitə və vasitəli təsir dərəcəsi. 
ANTROPOXORİYA – insanın özü bilmədən bitki (antropoxor) 
toxumunu bir yerdən başqa yerə yayması. Bəzən insanın bilərəkdən 
yaydığı mədəni bitkilər də A.-ya aid edilir. 
ANTROPOLOGİYA – insan, onun mənşəyi, təkamülü, 
 28 
 
morfologiyası, irqi, etnik tərkibi və mühit şəraitinə adaptasiyasını 
öyrənən elm. 
ANTROPOSENOLOGİYA – insan ekologiyasının bir bölməsi 
olub insan cəmiyyətinin ətraf mühit ilə qarşılıqlı əlaqəsini öyrənir. 
(adətən dar regional çərçivəsində). 
ANTROPOSFER – 1) İnsan yaşayan və ya daxil olan yer sferi; 2) 
Yer sferi və yaxınlıqdakı Kosmosun insan tərəfindən bilavasitə və ya 
vasitəli keçmişdə dəyişdirilmiş və ya yaxın gələcəkdə dəyişdirilə biləcək 
hissəsi. 3) biosferin insan tərəfindən dəyişilmiş halda istifadə olunan 
hissəsi. (coğrafi landşaft qabığı). Neosfer sinonimi kimi də işlədilir. 
ANŞLAQ (təbiəti mühafizə) – təbiətdə hər hansı bir insan 
fəaliyyətini qadağan etmək üçün şifahi və ya yazılı elan (ov, mal-qara-
otarma, hər hansı bir yerdə gəzməyi qadağan etmə və s.). 
APOBİOSFER (yun. apo – sız, siz şəkilçisi) – canlı orqanizmin 
qalxa bilmədiyi və biogen maddələrin çox cüzi olduğu atmosferin 
yüksək qatları (60-80 km-dən yüksəkdə yerləşən). 
APOFİTLƏR – şum yerində və ya insanın yaratdığı digər yerlərdə 
yayılan yerli bitki növləri. Bu növlər həmin yerlərin alağı hesab edilir. 
ARAN – Azərbaycanda tarixi-coğrafi ərazi məfhumudur; yaylanın 
və dağlıq ərazilərin əksinə olaraq, ovalıq-düzənlik sahələrə deyilir. Yayı 
isti, qışı yumşaq-mülayim iqlimə malikdir. (Azərbaycanın Kür-Araz, 
Samur-Dəvəçi, Gəncə-Qazax və Arazboyu düzənlikləri və s.). Mal-qara 
üçün təbii qış otlaqları və əsasən pambıq tarlaları A.-dadır. 
ARASI KƏSİLƏN (FASİLƏLİ) MÜVAZİNƏT KON-
SEPSİYASI – Amerika bioloqları S.Qolud və N.Eldric (1977) 
tərəfindən hazırlanmışdır. Bu konsepsiya əsasən təkamül arası kəsilməz 
(fasiləsiz) deyil, sıçrayışla gedərək uzunmüddətli müvazinət dövrləri 
biri-birini əvəz edir. 
ARAT – Səpindən qabaq su ehtiyatı yaratmaq məqsədilə torpağın 
suvarılması. A. torpağın fiziki xassəsini yaxşılaşdarır, torpaqda qışlayan 
ziyanvericiləri məhv edir, zərərli duzların yuyulmasına kömək edir, alaq 
toxumlarının səpinə qədər cücərməsinə və kultivatorla məhv edilməsinə 
şərait yaradır. 
ARBORİSİD (lat. arbor - ağac) – arzu olunmayan ağac və kol 
bitkilərini məhv etmək məqsədilə işlədilən kim. maddələr. 
AREAL (yun. Area - sahə) – hər hansı bir bitki və ya heyvan 
növünün yer səthində (akvatoriya) təbii yayıldığı sahə. Növün yarandığı 
yer onun ilkin arealı sayılır. İlkin areal növün təbii surətdə və insan 
tərəfindən yayılması ilə genişlənə və ya onun məhv edilməsi nəticəsində 
darala bilər. Bütün dünyada yayıla bilən növlər və orqanizm qrupları 
 29 
 
kosmopolit areala malikdir, hər hansı növ Yerin məhdud ərazisində rast 
gəlinirsə o, endemik areala malikdir. Qədimdə yaranıb geniş yayılan 
növlərin qalıqları relikt areal sayılır. Əgər növ ona müvafiq ərazilərin 
hamısında yayılarsa ona başdan-başa areal, əgər növ bir-birindən aralı 
sahələrdə yayılarsa ona kəsilən areal deyilir. A-ı öyrənmək üçün onun 
xəritəsini tərtib etmək lazımdır. A.-ın müqayisəli öyrənilməsi flora və 
faunanın tədqiqində böyük əhəmiyyətə malikdir. 
– Törəmə areal – digər sistematik qrupun müəyyən sahədə yaratdığı 
areal. 
– Təbii areal – insan fəaliyyətilə dəyişməyən areal. 
– Qışlama arealı – növün soyuq mövsümünü keçirdiyi region. 
– Kosmopolit areal – qurunun və ya akvatoriyanın geniş 
ərazilərində yayılan növ və ya başqa sistematik qruplar. 
– Relikt areal – hər hansı bir ərazinin müasir coğrafi şəritinə yad 
olan növün arealı. Adətən kiçik ölçülü sahələrdə olur. 
– Müasir areal – digər sistematik qrupun növü və ya tipinin hazırki 
sərhədləri. 
– Qısalan areal – hər hansı bir sistematik qrupun və ya növün təbii 
və ya antropogen səbəblər nəticəsində azalması. 
Ekoloji areal – regionun harada yerləşməsindən asılı olmayaraq hər 
hansı bir növ üçün əlverişli olan şəraitdə məskunlaşması. 
AREKOLOGİYA – ekoloji tələbləri nəzərə alan arxitekturanın 
bölməsi. 
AREALŞÜNASLIQ – 1) Biocoğrafiyanın bitki və heyvanın arealını 
öyrənən bölməsi; 2) Arealın əmələ gəlməsinin ümumi 
qanunauyğunluqlarını tədqiq edən elm sahəsi. 
ARENAL (yun. arena-qum) – vulkanın qonşuluğunda bitkidən 
məhrum olan zona. 
ARXAC – otlaq şəraitində gecələr, həmçinin hava isti olduqda 
gündüzlər qoyunların və qaramalın dincəlməsi üçün yer. Baharın 
əvvəllərində və payızda külək tutmayan, yayda isə bir qədər hündür 
yerdə düzəldilir. A.-ın yeri arabir dəyişdirilir. 
ARXEOFİTLƏR – bəşəriyyət tarixindən əvvəl mövcud olan 
bitkilər. 
ARXEOLOJİ ABİDƏLƏR (yun. archaios - qədim) – insanların 
yaratdığı qədim maddi mədəniyyət abidələri. A.a-ə, əsasən, əmək 
alətləri, silahlar, məişət şeyləri, insan məskənləri, şəhər və qala 
xarabalıqları, qaya təsvirləri, torpaq sədlər, sərdabalar, emalatxana 
qalıqları, qəbirlər, qədim yazılar (daş və s. üzərində), suvarma kanalları, 
su kəmərləri və s. daxildir. A.a. insan cəmiyyətinin tarixini öyrənir. 
 30 
 
ARXİPELAQ – bir-birindən az aralı olub vəhdət təşkil edən adalar 
qrupu. Məs., Bakı arxipelaqı, Apşeron arxipelaqı. A. materik, mərcan və 
vulkan mənşəli olur. 
ARI SÜDÜ – inkişaf edən ana arı sürfəsini yemləmək üçün işçi 
arıların baş və döş vəzilərindən ifraz olunan südəbənzər maddə. A.s-nün 
tərkibi, əsasən arının qidalandığı tozcuqlardan aslıdır. Tərkibində bəzi 
aminturşular, hormon, 40-58% zülal, 5-18% piy, 26%-ədək şəkər, bir 
sıra mineral duzlar, həmçinin vitaminlər və b. bioloji aktiv maddələr 
var. Körpə və kiçikyaşlı uşaqlarda bir sıra xəstəliklərin müalicəsində 
işlədilir. 
ARI ZƏHƏRİ, APİTOKSİN – arı sancan zaman neştərindən axan 
acı, zəhərli, şəffaf maddə. A.z-nin tərkibində bioloji aktiv melittin zülalı, 
sərbəst amin turşuları, müxtəlif fermentlər, histamin (1%-ə qədər) 
nuklein, formiat, ortofosfat və xlorid turşuları, piylər, uçucu yağlar, Mg, 
Cu, Sa və s. var. A.z güclü bakterisid təsirlidir. Qədimdən xalq 
təbabətində istifadə olunur. A.z-dən alınan dərmanlar oynaq 
xəstəliklərində elektroforez yolu ilə, mezolit, radikulit, nevralgiya, övrə, 
miqren, trofik xora, endarterioz, bronxial astma, tromboflebit və s. xəs-
təliklərin müalicəsində məhlul və məlhəm şəklində işlədilir. 
Böyrək, qaraciyər, mədəaltı vəzi, qan, diabet, ürək-damar və s. 
xəstəliklərdə istifadə etmək olmaz. 
ARIÇILIQ – bal və onun məhsullarının alınması, meyvə və texniki 
bitkilərin məhsuldarlığını artırmaq məqsədilə onları tozlandırmaq üçün 
arının artırılması. 
ARIQUŞULAR (Paridae) – sərçəkimilər fəsiləsi; 65 növü var. 
Azərbaycanda 5 növü yaşayır: iri A., abı A., Aralıq dənizi A.-ı, qara 
pəsnək quşu. Respublikamızda oturaq həyat sürən bu quşlar zərərverici 
həşəratları yediyi üçün xeyirlidir. 
ARİD BİTKİLƏR (lat. aridus - quru) – vegetasiya dövrünün çox 
hissəsi rütubəti çatışmayan quraq iqlimli şəraitdə inkişaf edən bitkilər. 
A. b-rə səhraların və kserofit seyrək meşələrin fitosenozları aiddir. 
Azərbaycanda Bozqır yaylada (saqqız, ardıc seyrəkliyi), Həkəri və Araz 
çaylarının aşağı axını yamaclarında və Naxçıvan Muxtar 
Respublikasında (arid meşələr, ardıc, dağdağan, araz palıdı, badam, 
gürcü ağcaqayını və s.) Ellər oyuğunda – eldar şamı A.b.-dir. Efemerlər 
də A.b.-rə aiddir. Arid bitki növlərində rütubətin çatışmazlığına qarşı 
müxtəlif adaptasiya üsulları yaranmışdır. Bunlara yağıntıların qısa vege-
tasiya dövrünə düşməsi, xüsusi morfoloji və anatomik uyğunlaşmaları 
(yarpaqların reduksiyası və sallaq olması, iri toxumların inkişafı), fizi-
oloji adaptasiya (hüceyrə şirəsində osmos təzyiqinin qalxması və s.) və 
s. daxildir. 
 
 
 30 
 
Bozdağın 
arid ardıc 
meşəsi 
ARİD EKOSİSTEMLƏR – çöl və səhra zonalarının ekosistemləri. 
ARİD İQLİM – səhra və yarımsəhraların quru, isti iqlimi. A.İ.-də 
düşən yağıntının miqdarı buxarlanan suyun miqdarından bir neçə dəfə 
azdır. A.i-li sahələrdə daimi axar çay olmur. Bitki örtüyü yox 
dərəcəsindədir. A.İ.-əsasən tropik və subtropik enliklər üçün 
səciyyəvidir. (Böyük Səhra, Ərəbistan yaylası və Avstraliya səhraları). 
Dəniz hövzələrindən uzaqlığı ilə əlaqədar Mərkəzi və Orta Asiya 
səhraları da A.i.-ə malikdir. 
ARİD SƏHRA – subtropik və tropik qurşaqlarda, hər iki 
yarımkürənin passat küləkləri əsasında xas olan səhra zonal tipi. Quru 
və isti kontinental iqlim ilə səciyyələnir. 
ARİD TORPAQLAR – torpaqdan buxarlanan rütubətin onun aldığı 
rütubətdən çox olduğu rayonlarda əmələ gələn torpaqlar. Su ilə 
yuyulmadığı üçün torpaq profilində, yaxud torpaqaltı qatlarda karbonat, 
xlorid və sulfatlar toplanır. Quru çöllərdə, səhralaşmış savannalarda, 
yarımsəhra və səhralarda əmələ gəlir. A.t.-a şabalıdı, boz qonur 
yarımsəhra və müxtəlif səhra torpaqları aiddir. 
ARİD ZONA – arid iqlim olan ərazi; səhra və yarımsəhra zonaları. 
Burada əkinçilik yalnız süni suvarma aparmaqla mümkündür. 
ARİDLİK – orqanizmin həyatı üçün rütubətin çatışmazlığını 
yaradan quru (arid) iqlim. 
ARİDLİK İNDEKSİ – iqlimin quraqlıq göstəricisi. Martona görə 
 32 
 
A.i: R
T
RJ ,
10+
=   – yağıntının illik miqdarı (sm-lə) T-ortaillik 
temperatur (dərəcə ilə). Çox arid iqlimdə indeks kiçik olur. Emberjeyə 
görə A.i: 
R
mMmMJ
100
)()( −⋅+
=  
R – yağıntının illik miqdarı (mm-lə), M-ən isti ayın orta maksimum 
temperaturu və m-ən soyuq ayın minimumlarının orta rəqəmi. 
ARKTİK SƏHRASI, SOYUQ SƏHRA – arktik və yüksək dağlıq 
vilayətləri – bitki örtüyünün kasıblığı (zəifliyi), havanın quraqlığı ilə 
deyil, aşağı temperatur ilə müəyyən edilir. 
ARKTİK ZONA (yun. arktos - şimal) – 1) yayda buzları tam 
əriməmiş, hərəkətdə olan şimal qütbü ətrafı akvatoriya (83-80° ş.e.d.) 2) 
Dünya okeanının 500-1000 m dərinliyə qədər yerləşən temperatur 
zonası (boreal zonadan yuxarıda yerləşir). Burada bütün il boyu 
temperatur 0°-yə yaxındır. Onun mövsüm ərzində tərəddüdü 2-3°-dən 
artıq olmur. Fotosintez edən bitkilərə rast gəlinmir, ancaq heterotrof 
bitkilər yaşayır. 
AROMATİK BİRLƏŞMƏLƏR – karbohidrogenlər (benzol, 
naftalin, antrasen və b.) və onların törəmələri (anilin, benzol turşusu, 
fenol). Molekullarında 6 karbon atomundan (benzol nüvələr) ibarət 
halqalar olur. 
ARTEZİAN SULARI – sukeçirməyən laylar arasında kollektor 
süxurlarda toplanan basqılı yeraltı sular. A.s-in kimyəvi tərkibi 
əmələgələn şəraitdən asılı olaraq kalsium-hidrokarbonatlı şirin sulardan, 
natrium-xlor tipli şor sulara qədər dəyişir. A.s.-ndan su təhcizatında, 
suvarmada, yod, brom, bor istehsalında istifadə olunur. Azərbaycanda 
Gəncə-Qazax, Qarabağ- Şirvan, Quba-Xaçmaz artezian hövzələri 
məlumdur. 
ASFİKSİYA (yun. Asphyxia) – oksigen çatışmazlığı nəticsində kök 
sisteminin boğulması. 
ASILI GƏTİRMƏLƏR – Müvəqqəti və daimi axınlar vasitəsi ilə 
torpağın yuyulması nəticəsində suda asılı halda olan hissəciklər. Bu 
hissəciklər son nəticədə çökərək allüvial çöküntülər əmələ gətirir.  
ASILI MADDƏLƏR – suyun tərkibində asılı vəziyyətdə olan üzvi 
və qeyri üzvi maddələr. 
ASILI TOZ – atmosferin çirkləndirici komponenti olan havadakı 
bərk hisəciklərdir. A.t.-un 90%-i xırda dispers fraksiyalardan ibarət olub 
toztutanlar vasitəsilə çətin tutulur. A.t. ciyərlərdə toplanaraq insanın 
 33 
 
sağlamlığı üçün təhlükəli sayılır. A.t.-da təhlükəli ağır metallar və poli-
siklik aromatik karbohidrogenlər (benzopiren daxil olmaqla) çökür. Sür-
tülmüş avtomobil təkərlərinin və azbestin hissəcikləri təhlükəli 
çirklənmə törədir. Şəhərlərdə A.t.-ların mənbəyi kimya və yanacaq 
energetika kompleksi, həmçinin avtonəqliyyat hesab edilir. 
ASİDOFİLLƏR (lat. acidus - turş) – Turş reaksiyalı su və torpaq 
məhlulu olan biosenozlarda yaşayan heyvanlar. Sirkə turşusu 
bakteriyaları və süd turşusu bakteriyaları asidofil orqanizmlərdir. Bunlar 
anaerob şəraitdə şəkərləri sirkə və süd turşusuna çevirir. Həmin 
bakteriyaların bu xüsusiyyətindən sirkə turşusu istehsalında, süd 
sənayesində, yemin siloslaşdırılmasında və s. istifadə edilir. 
ASİDOFİTLƏR – turş torpaqlara üstünlük verən oksilofil bitkilər. 
Bura asidohiqrofitlər, asidomezohiqrofitlər və asidomezofitlər daxildir. 
Ali bitkilər arasında lüpin, sfaqnum və s. A.-ə aiddir. 
ASİDOFOB ORQANİZMLƏR – çox turşuluğa davam gətirməyən 
və yalnız qələvi mühitdə inkişaf edən (bazifil) orqanizmlər. Bəzi bakte-
riyalar (məs. sidik cövhərini parçalayan bakteriyalar, həmçinin çuğun-
dur, yonca və lobya kimi ali bitkilər A.o.-dir). 
ASPEKT (yun. Aspectus - görünüş) – vegetasiya dövrü ərzində 
bitkinin inkişaf fazasının və bitmə şəraitinin dəyişilməsilə əlaqədar fito-
senozun xarici görünüşü. Bitkilərin inkişaf fazaları fəsillərə görə 
dəyişildiyindən fitosenozun xarici görünüşü də dəyişir. Bu çəmənlərdə, 
bozqırlarda və enliyarpaqlı meşələrdə daha aydın nəzərə çarpır. A. 
müxtəlif illərdə iqlim şəraitinə görə də dəyişə bilir. A. adətən, bitkilərdə 
üstünlük təşkil edən, onun həyatında böyük rolu olan rəngin adına əlavə 
edilir. Məs. cilin quru yarpaqlarının qonur A-i, xoruzgülünün qızılı-sarı 
A-i və s. 
ASPEKTLƏŞDİRMƏ – ilin mövsüm tsikllərinin (erkən yaz, yaz, 
yay, payız və qış) bitki və heyvan qruplarının xarakterinə, xarici 
görünüşünə (aspekt) və aktivliyinə təsir dərəcəsinin müşahidəsi və təsvir 
edilməsi. 
ASSENİZASİYA – kanalizasiya olmayan yerlərdə təmizləmə siste-
mi: əsasən çalalardan müxtəlif çirkab və tullantıların daşınması üçün 
görülən tədbirlər. Müasir şəhərlərdə A.-ya ehtiyac aradan qalxmışdır. 
ASSİMİLYASİYA (yun. assimslatio) – bütün canlılara xas olan 
proses, maddələr mübadiləsində tərəflərdən biri. A. daha bəsit 
maddələrdən orqanizmi təşkil edən mürəkkəb maddələrin əmələ 
gəlməsidir. A. prosesi enerji mənbəyi olan ehtiyatların toplanmasını, 
böyüməsini, inkişafını və orqanizmin təzələnməsini təmin edir. Bütün 
canlı təbiət üçün enerji mənbəyi günəş şüalarıdır. Yalnız avtotrof 
 34 
 
orqanizmlərdən olan yaşıl bitkilər fotosintez prosesində Günəş 
enerjisindən bilavasitə istifadə edir və qeyri üzvi birləşmələrdən üzvi 
birləşmələr (karbohidratlar, amin turşuları, zülallar və s.) yaradır. 
ASSOSİASİYA (yun. associatio - birləşmə) – fitosenozun, yaxud 
biosenozun əsas təsnifat vahidi. Quruluşu, növ tərkibi, maddələr 
mübadiləsi, torpaq örtüyü eyni olan, həm orqanizmlərlə, həm də orqa-
nizm ilə mühit arasında qarşılıqlı əlaqələri oxşar olan fitosenozlar bir-
liyi. A. relyef, su və torpaq şəraitinin dəyişilməsi, habelə bilavasitə (ot 
biçini, meşənin məhv edilməsi və s.) və ya dolayı təsir (mal-qara 
otarılması) nəticəsində kökündən dəyişilə bilər. İlkin və törəmə A.-lar 
ayırırlar. A.-lar adi hakim bitkilərə görə müəyyən edilir. A.-nın 
öyrənilməsi bitki örtüyü sahələrinin yararlılıq dərəcəsini, onların 
səmərəli istifadəsi və yaxşılaşdırılması yollarını müəyyən etməyə imkan 
verir. İri miqyaslı bitki örtüyü xəritələri çəkildikdə ayrı-ayrı A.-lar, mi-
qyas kiçildikdə isə A. birlikləri göstərilir. 
ASTMA – nəfəsalmanı çətinləşdirməkdə özünü göstərən 
allergiyanın variantlarından biri. 
ASTROBİOLOGİYA – Kainatda həyatın hər cür təzahür 
formalarını öyrənən elm sahəsi. A. astronomiya, biologiya və biokimya 
nailiyyətlərinə əsaslanır. Bəzi məsələləri isə insanın kosmik fəzaya fəal 
müdaxiləsi nəticəsində meydana gəlmiş kosmik biologiya və kosmik 
tibb ilə birlikdə həll edir. 
AŞI BİTKİLƏRİ – sənayedə istifadə etmək üçün tərkibində kifayət 
qədər aşı maddələri və tannidlər olan bitkilər. Tannidlər bitkilərin ən 
mühüm biokimyəvi reaksiyalarında iştirak edir, həmçinin bitkiləri 
heyvanların yeməsinə (məhv etməsinə), bitki toxumlarında parazit 
göbələklərin və bakteriyaların inkişafına mane olur. Azərbaycanda, 
əsasən, nar qabığı, dəvədabanı kökü, sumaq yarpağı və şabalıdın 
qərzəyindən istifadə edilir. A.b. həm də dərman, boyaq və yeyinti 
sənayesi üçün xammaldır. 
AŞINMA – Yer səthində və onun ən üst qatlarında süxurların fiziki, 
kimyəvi və bioloji amillərin təsirilə parçalanması və kimyəvi dəyişməsi 
prosesi. 
Fiziki A. temperaturun dəyişməsi, su, külək və bitki köklərinin təsiri 
ilə süxurların kövrəkləşməsi, mexaniki parçalanmasıdır. Kimyəvi A. 
hava, su və üzvi aləmin kimyəvi aktiv birləşmələrinin (O2, SO2 və s.) 
təsiri ilə süxurların kimyəvi dəyişməsidir. A. bitkilərin və heyvanların 
həyat fəaliyyəti nəticəsində süxurların mexaniki dağılmasına və ya 
kimyəvi dəyişilməsinə deyilir. A. relyef prosesində böyük rol oynayır. 
 
 35 
 
ATLAS (coğrafi) – müəyyən sistemlə yığılıb, ümumi proqram 
əsasında albom və ya kitab şəklində tərtib edilən coğrafiya xəritələri 
məcmuəsi. A.-dan müxtəlif sorğu və tədris məqsədi ilə istifadə olunur. 
“Dünyanın fiziki atlası” (1964), “Dünyanın kiçik atlası” (1975), 
“Azərbaycanın atlası” (1949, 1963) nəşr olunmuşdur. Azərbaycan 
respublikasının müxtəlif istiqamətli yeni atlaslarını Azərb. MEA akad. 
Həsən Əliyev adına Coğrafiya institutu nəşrə hazırlamışdır. 
ATMOBİONTLAR – meşə döşənəyinin üst qatında həyat sürən 
növlər, bitkilərin aşağı hisələrinə qalxma qabiliyyətinə malik olub iri 
ölçülü, tam inkişaf etmiş gözləri, nisbətən uzun çıxıntıları (antenna 
ayaqlar və hoppanma qarmağı) olur. 
ATMOSFER (yun. atmos – buxar və spharia - təbəqə) – yerin ha-
va-qaz təbəqəsi. A. başlıca olaraq azot (78%), oksigen (21%) və arqon-
dan (1%-ə qədər) ibarətdir. Karbon qazı – 0,03%, hidrogen, helium, 
kripton, ksenon, neon və s. qazlar 0,01% təşkil edir. A.-in alt sərhədi 
qurunun səthi (okean səviyyəsi) hesab olunur, üst sərhədinin hündürlüyü 
1300 km-ə qədərdir. Yuxarı qalxdıqca A. seyrəkləşir, təzyiqi düşür və 
tərkibi dəyişir. 
Hazırda A. beş əsas təbəqəyə bölünür: birinci təbəqə troposferdir. 
Onun hündürlüyü qütblərdə 8-km-ə, ekvatorda 18 km-ə, Azərbaycanda 
12-14 km-ə çatır. Troposferdə hava sıxdır və bütün A. kütləsinin 
təqribən 75%-i buradadır. Troposferdən yuxarıda-stratosfer yerləşir, 
onun üst hissəsi 20-40 km hündürlükdə ozonosferi təşkil edir. 
Stratosferdən üstdə – 40-80 km arasında mezosfer, mezosferdən 
yuxarıda – 80 ilə 1000 km arasında termosfer (ionosfer) yerləşir. 
Axırıncı təbəqə ekzosfer adlanır. O, 1000 km-dən yuxarıda yerləşir. 
ATMOSFER AKUSTİKASI – akustikanın bir bölməsi; atmosferdə 
səs dalğalarının yayılmasını öyrənir və atmosferi akustik üsullarla tədqiq 
edir. A.-a-nın mühüm vəzifələri atmosferin Yer səthinə yaxın və yuxarı 
təbəqələrini tədqiq etmək, səs-küyün aradan qaldırılması yollarını, səs 
dalğalarının yayılmasını və s.-ni öyrənir. 
ATMOSFER AMİLİ – atmosferin fiziki vəziyyəti və kimyəvi 
tərkibi ilə bağlı amil. (atmosferin seyrəkliyi, temperaturu, tərkibi, 
çirklənməsi və i.a.). 
ATMOSFER ÇÖKÜNTÜLƏRİ (YAĞINTILARI) – buludlardan 
damcı (yağış) və ya bərk halda (qar, dolu) yerə tökülən və havadan yer 
səthinə və ya əşya üstünə çökən (şeh, qrov) su. Yağıntının miqdarı 
düşən suyun əmələ gətirdiyi qatın qalınlığı ilə, mm-lə ölçülür. A.ç. Yer 
kürəsində qeyri-bərabər, lakin qanunauyğun paylanır. Azərbaycanda 
yağıntıların miqdarı və rejimi müxtəlifdir. Yağıntının orta illik miqdarı 
 36 
 
110 mm-dən (Puta) 1750 mm-ə (Kəkiran, Lənkəran) dəyişir. A.ç. hava 
və iqlimin mühüm elementlərindən olub kənd təsərrüfatı üçün böyük 
əhəmiyyətə malikdir. A.ç. xüsusi cihazlarla (yağışölçən, plüvioqraf və 
s.) ölçülür. 
ATMOSFER FAKTORU – atmosferin fiziki vəziyyəti və kimyəvi 
tərkibi ilə əlaqəli faktor (temperatur, seyrəklik dərəcəsi, 
çirkləndiricilərin olması). 
ATMOSFER FİZİKASI – atmosferdə baş verən fiziki proses və 
hadisələrdən bəhs edən elm; atmosferi təşkil edən qazların xassələrini, 
onların radiasiyasını udması və şüalandırmasını və buxarın 
kondensasiyasını, buludların və yağıntıların əmələ gəlməsini, 
atmosferdə baş verən hərəkətlərin müxtəlif formalarını, həmçinin bu 
hadisələr arasındakı asılılığı və s. öyrənir. 
ATMOSFER TƏZYİQİ – atmosferin Yer səthinə və cisimlərə et-
diyi təzyiq. Hər bir nöqtədə A.t. o nöqtədən atmosferin üst sərhədinə 
qədər olan hava sütununun ağırlığı ilə müəyyən olunur. Normal A.t. 760 
mm hündürlüyündə civə sütununun ağırlığına bərabərdir. A.t. -ni 
ölçmək üçün təzyiq vahidi olaraq bar qəbul edilmişdir. A.t. barometrlə 
ölçülür. 
ATMOSFERİN ÇİRKLƏNMƏSİ – havaya fiziki agentlərin, kim-
yəvi maddələrin və ya orqanizmlərin daxil edilməsi, həyat mühitinə pis 
təsir göstərir və ya maddi sərvətlərə zərər yetirir. 
ATMOSFERİN ÖZÜ-ÖZÜNÜ TƏMİZLƏMƏSİ – atmosferin 
çirkləndiricidən təbii proseslər yolu ilə çökməsi və atmosfer yağıntıları 
ilə yuyulması. 
ATMOSFERİN RADİOAKTİVLİYİ – atmosferdə təbii və süni 
mənşəli radioaktiv qarışıqların miqdarı. Təbii mənbəli radioaktivliyə yer 
qabığında yerləşən radioaktiv nuklid, uran, torium və aktiniumu 
göstərmək olar, onlar parçalanma prosesində atmosferə daxil olur. Təbii 
radioaktivliyin mənbəyinə həmçinin kosmik şüalar aiddir. Radioaktiv 
izotopların antropogen mənbələri – nüvə partlayışı, atom energetikası və 
sənaye sayılır. Atmosferdə radioaktiv maddələr əsasən aerozollarda (tüs-
tü, dumanın hissəciklərində) toplanır. A.r. üzrə müşahidələr bir çox 
ölkələrdə aparılır. 
ATMOSFERİN SİRKULYASİYASI – atmosferdə hava 
axınlarının, o cümlədən tsiklon, antitsiklon, musson və passatların 
ümumi sistemi. 
ATMOSFERİN ŞƏFFAFLIĞI – atmosferin radiasiya, o cümlədən 
görünən  işığı buraxma qabiliyyəti. Atmosferin antropogen çirklənməsi 
(toz hissəciklərilə, karbon qazı, kükürd, azot, aerozollarla) A.ş. azaldır. 
 37 
 
A.ş.-nın pozulmasının ən qlobal nəticəsi parnik effekti hesab olunur. 
ATOLL (ing. atoll) – tropik qurşaqda mərcan riflərinin əmələ 
gətirdiyi daxili laqunları qapayan qövsvari ada. 
ATOM BOMBASI – atom nüvəsinin parçalanma reaksiyası 
nəticəsində nüvədaxili enerjinin (atom enerjisinin) bir hissəsinin 
ayrılması hesabına çox qüvvətli partlayış yaradan aviasiya bombası. İlk 
A. b. İkinci dünya müharibəsinin sonunda ABŞ-da hazırlanmışdır. A.b. 
havada (istənilən hündürlükdə, yer səthində və su altında, lazımi 
dərinlikdə) partladıla bilər; 1945-ci ilin iyulunda ABŞ A. b-nı sınaqdan 
çıxardıqdan sonra Yaponiyanın Xirosima (avqustun 6-da) və Naqasaki 
(avqustun 9-da) şəhərlərinə partlayış gücü 20 min ton trotil partlayışına 
ekvivalent olan 2 bomba atmışdır. Xirosimada 200 minə yaxın adam 
ölmüş və itkin düşmüş, sonralar şüa xəstəliyindən və yaralanmadan daha 
35 min adam ölmüşdür. 
ATOM ELEKTRİK STANSİYASI (AES) – nüvə yanacağını 
«yandırmaq» hesabına enerji əldə edən elektrik stansiyası. AES – ra-
dioaktiv çirklənmə nəticəsində ətraf mühitə təsir göstərir, qəza vaxtı da-
ha təhlükəli təzadlar baş verir. AES, həm də güclü istilik çirklənmə fak-
torudur. 
ATOM ENERJİSİ ÜZRƏ BEYNƏLXALQ AGENTLİK Atom 
enerjisindən dinc sahədə beynəlxalq əməkdaşlağın inkişafı məqsədilə 
1957-ci ildə yaradılmışdır. (10-dan çox dövləti birləşdirir). 
ATTRAKTANTLAR (yun. attraho – özümə çəkirəm) – Öz iyi ilə 
zərərli həşərat, gəmirici və b. orqanizmləri özünə cəlb edən təbii və sin-
tetik (kimyəvi) maddələr. Son vaxtlar A.-dan bitkinin zərərvericilərdən 
mühafizəsində istifadə edilir. 
AUTEKOLOGİYA – ekologiyanın bir bölməsi; bitki, göbələk və 
heyvanat aləminin yaşadığı mühitlə olan qarşılıqlı əlaqəsini, onların 
ekoloji amillərlə olan davamlılığını, orqanizmin fizioloji və morfoloji 
adaptasiya prosesini tədqiq edir. A.-nın xüsusi bölməsi antekologiya 
adlanır. 
AUTVELLİNQ (ing. aut – kənar, well – sel kimi axmaq) – 
estuarilərdən dənizə biogen maddələrlə zəngin olan suyun axması. 
AZ YARARLI SÜXURLAR – bitkinin inkişafı üçün əlverişsiz fizi-
ki və kimyəvi xassələrə malik olan süxurlar. Belə süxurlarda bioloji 
rekultivasiyanın aparılmasını təmin etmək üçün kimyəvi, aqrokimyəvi 
və meliorativ araşdırmaların aparılması tələb olunur. 
AZALAN NÖV – fərdləri və populyasiya müxtəlifliyi nəzərə çar-
pacaq dərəcədə durmadan azalmağa doğru gedən növ. 
AZDUZLU (ŞORTƏHƏR) SU – Duzun qatılığı 10q/l-rə qədər 
 38 
 
olan su. 
AZOY MÜHİT – canlı orqanizmlərdən mərhum olan mühit 
(vulkanın krateri, hiperqalin su və s.). 
AZONAL BİTKİ ÖRTÜYÜ, İNTROZONAL BİTKİ ÖRTÜYÜ 
– heç bir yerdə müstəqil zona əmələ gətirməyən, lakin müxtəlif zonalar-
da rast gəlinən bitki örtüyü. A.b.ö. müxtəlif litoloji çılpaq süxurlar 
üzərində, müəyyən zona üçün xas olmayan izafi rütubətli və ya əksinə 
çox az rütubətli sahələrdə, şoran və s. yerlərdə inkişaf edir. A.b.ö.-nə 
bataqlıq, çay gətirmələri, duzlu su hövzələri bitkiləri də daxildir. 
AZOT BAKTERİYALARI – havadan azotu fiksasiya etmə 
qabiliyyəti olan aerob bakteriyalar qrupu. 
AZOT GÜBRƏLƏRİ – bitkilərin azot qidasının mənbəyi kimi 
istifadə edilən üzvi və mineral maddələr. 
Azot, mineral A. g.-nin tərkibində ammonyak (NH3), nitrat (NO3), 
ammonyak - nitrat (NH3 və NO3) və amid (NH2) şəklində olur. 
Ammonyaklı gübrələrə ammonium-sulfat, ammonium-xlorid, am-
monium-bikarbonat və maye azot gübrələri aiddir. 
Ammonyaklı-nitratlı gübrələrə ammonium şorası və ammonium 
sulfonitrat aiddir. 
Nitratlı gübrələrə natrium şorası, kalsium şorası (kalsium-nitrat), 
kalium şorası (kalium-nitrat) aiddir. 
Amidli gübrələrə karbamid (sidik cövhəri), kalsium-sianamid və 
karbalid-formaldehid aiddir. 
AZOT FİKSASİYASI – molekulyar atmosfer azotunun (N2) 
kimyəvi birləşmə şəklinə salınması və azotlu maddələrə çevrilməsi pro-
sesi. Azotfiksə edən mikroorqanizmlər, o cumlədən yumrucuq 
bakteriyaları torpaqda, şirin su hövzələrində, dəniz və okeanlarda 
yaşayan mikroorqanizmlər A.f.-na səbəb olur. A.f. azotun təbiətdə dövr 
etməsində böyük rol oynayan, torpaq və su hövzələrini azotlu 
birləşmələrlə zənginləşdirən ən mühüm bioloji prosesdir. 
AZOT FİKSƏ EDƏN MİKROORQANİZMLƏR, AZOT 
FİKSATORLARI – havanın molekulyar azotunu mənimsəyərək onu 
üzvi birləşmələrə çevirir. A.f.m.-ə paxlalı bitkilərlə (noxud, yonca və s.) 
simbioz (müştərək)) həyat tərzi keçirən Phisobium cinsindən olan və 
sərbəst yaşayan bakteriyalar aiddir. Köklərində yumrucuqlar əmələ 
gələn paxlalı bitkilər əkilmiş 1 ha torpaqda il ərzində 100-250 kq-dan 
çox molekulyar atmosfer azotlu maddələrə çevrilir. Bə’zi aktinomisetlər 
və paxlasız bitkilərin (qızılağac, akasiya, iydə və s.) köklərində yumru-
cuq əmələ gətirən mikroorqanizmlər də A.f. m.-dir. Bir çox göy-yaşıl 
yosun növləri, bə’zi qırmızı və yaşıl yosun növləri, bə’zi qırmızı və 
 39 
 
yaşıl kükürd bakteriyaları da fəal azot fiksatorlarıdır. 
AZOTOFİL ORQANİZM – yalnız azotla zəngin olan torpaqda 
yaşayan bitkilər (kəndalaş, gicitkən, sirkən və s.). 
AZOTUN DÖVRANI – bu proses yağıntı vasitəsi ilə azot 
birləşmələrinin ekosistemə daxil olması ilə başlanır, torpaq 
mikroorqanizmləri ilə azot fiksə olunur və bitki tərəfindən mənimsənilir, 
sonra ekosistemin trofik kanalları vasitəsilə hərəkət edərək redusentə 
çatdırılır. Burada nitritlər və nitratlar əmələ gəlir. Ekosistem azotunun 
əsas hissəsi torpaqda toplanır. Buradan azot yenidən bitki orqanizminə, 
sonra isə dövranın daxili kanallarına daxil olur. Azotun bir hissəsi isə 
denitrifikasiya prosesindən sonra atmosferə daxil olur. 
AZTULLANTILI İSTEHSAL – az miqdar tullantılı optimal 
sənaye istehsalı. A.İ. ətraf mühitin çirklənmədən mühafizəsinin ən ef-
fektiv və perspektiv formasıdır. 
AYSBERQ – qütb ölkələrində buzlaqdan qopub dənizlərdə üzən iri 
buz parçaları. Ən iri A. Antarktida və Qrenlandiya buzlaqlarından əmələ 
gəlir. A. gəmilər üçün böyük təhlükə yaradır. 
AVİOYEMLƏMƏ – Təyyarə və ya vertolyotdan mineral və mi-
krobioloji gübrələrin səpilməsi (verilməsi). 
AVİTAMİNOZ – uzun müddət vitaminsiz və ya az vitaminli 
yeməklə qidalanma nəticəsində baş verən xəstəlik. Qidada S, V, D və 
RR vitaminlərinin çatışmazlığı skorbut, beri-beri, raxit, pellara 
xəstəliklərinə səbəb olur. Polivitaminoz (eyni vaxtda bir neçə vitaminin 
çatışmazlığı) və hipovitaminoz (qidada vitaminin normadan az olması) 
daha çox təsadüf edilir. 
AVİFAUNA – bax Ornitofauna. 
AVTOQAMİYA – 1) – öz-özünə tozlanma – eyni bir çiçəyin toz-
cuğunun həmin çiçəyin dişiciyi ağızcığına düşməsi; 2) öz-özünə maya-
lanma – bir hüceyrə daxilində əmələ gələn ilk nüvənin birləşməsi. 
AVTOGEMOREYA – bə’zi həşəratların xüsusi qorxuducu maye 
ifraz edərək özünü düşməndən qoruması (qarışqalar, parəbüzən və s.). 
AVTOMEXANOXORİYA – toxumların yayılma üsullarından bi-
ri: meyvələrin açılması ilə əmələ gələn təzyiq nəticəsində toxumların 
meyvədən ətrafa yayılması. 
AVTORADİOQRAFİYA, AUTORADİOQRAFİYA, 
RADİOAVTOQRAFİYA – təsdiq olunan obyektin üzərinə radioaktiv 
şüalanmaya həssas fotoemulsiya qatı çəkməklə həmin obyektdə radioak-
tiv maddələrin paylanmasını öyrənən üsul. Bu zaman obyektin 
daxilindəki radioaktiv maddələr sanki özü öz şəklini çəkir. A-dan izotop 
indikatorların tətbiq olunduğu bütün sahələrdə (fizika, texnika, biolo-
 40 
 
giya, təbabət və s.) geniş istifadə olunur. A. ilə bitki və heyvan 
orqanizmlərinin toxumalarında təbii radioaktiv elementlərin paylanması 
öyrənilir və s. 
AVTOTROFLAR, AVTOTROF ORQANİZMLƏR – həyat 
fəaliyyəti üçün lazım olan üzvü birləşmələrin fotosintez və hemosintez 
nəticəsində qeyri-üzvi birləşmələrindən sintez edən orqanizmlər. A. ali 
bitkilərə (parazit və saprofitlərdən başqa, yosunlar və fototrof bakteriya-
lar) aiddir. Xlorofilli ali bitki və yosunlar üzvi maddəni günəş enerjisi 
hesabına karbon qazı və sudan, avtotrof bakteriyalar isə bə’zi kimyəvi 
reaksiyaların enerjisi hesabına mineral birləşmələrdən sintez edir. 
Təbiətdə maddələr dövranında A.-rın rolu olduqca böyükdür. 
AVTOFERTİL BİTKİLƏR – öz-özünə tozlanma nəticəsində 
normal toxum verən özümeyvəli bitkilər. Buğda, arpa, vələmir, darı, 
şaftalı, heyva, pomidor və s. bitkilər. 
AVTOXORLAR, AVTOXOR NÖVLƏR – yayılması toxum və 
meyvələrinin  hər hansı bir təbii agenti vasitəsilə deyil, öz ağırlıq 
qüvvəsilə düşərək və ya qəflətən açılan meyvənin toxumlarının 
müəyyən məsafəyə (20 m radius) sıçraması ilə (məs. paxlalılar, 
ətirşahlar, bə’zi bənövşə növləri) yayılan bitkilər. 
 41 
 
B 
 
BAĞQORUYUCU MEŞƏ ZOLAĞI – bağların, üzümlüklərin, çay 
və sitrus plantasiyalarının kənarında və daxilində torpağı və kənd 
təsərrüfatı bitkilərini zərərli təbii və antropogen amillərdən qorumaq 
məqsədilə salınmış qoruyucu meşə zolağı. Belə zolaqlar küləyin təsirini 
zəiflədir, qarın sovrulmasının qarşısını alır, bağların məhsuldarlığını 
artırır. B.m.z. bağlar salınmazdan 2-3 əvvəl yaşlı ağaclardan salınır. 
BAKİRƏ MEŞƏ – bax: ilkin bitki örtüyü. 
BAKTERİAL KAĞIZ – gümüş nitratla hopdurulmuş kağız. 
BAKTERİAL TOKSİNLƏR – bakteriyaların ətraf mühitə 
buraxdığı (eksotoksinlər) və ya mikrob hüceyrələrdə saxladığı 
(endotoksinlər) zəhərli maddələr. 
BAKTERİBENTOS – bentosun tərkibinə daxil olan mikroorqanizm 
populyasiyasının məcmusu. 
BAKTERİOFAQLAR – bakteriyaları və digər mikroorqanizmləri 
dağıdan bakterial viruslar, faqlar. Onlar bakteriya və s. hüceyrələrin 
daxilində yaşayıb hüceyrəni əridir. 
BAKTERİOLOGİYA – mikrobiologiyanın bakteriyaları tədqiq 
edən sahəsi. 
BAKTEROLOJİ SİLAH, BİOLOJİ SİLAH – bakteriyaların 
fəaliyyətinə əsaslanan kütləvi qırım silahı; insan, heyvan və bitkiləri 
kütləvi surətdə yoluxdurmaq və məhv etmək vasitələrindən biri. B.s. 
təhlükəli yoluxucu xəstəliklər (vəba, taun, qarayara və s.) törədən bakte-
riya, virus və bəzi mikrobların törətdiyi zəhərlə (toksinlərlə) təsir edir. 
BAKTERİOTROFİZM – bitki kökləri və bakteriyalar arasında 
qarşılıqlı faydalı əlaqə. Bakteriyalar bitkilər tərəfindən mənimsənilən 
müxtəlif qida maddələri, vitaminlər sintez edir (məs. kökyumrulu 
bitkilərdə, paxlalılarda). 
BAKTERİSİDLƏR – mikroorqanizmlərlə mübarizə aparmaq 
məqsədilə işlədilən kimyəvi maddələr (etil spirti, formalin, bəzi anti-
biotiklər). Bir çox xəstəliklərin müalicəsində, sterilizəsində istifadə olu-
nur. 
BAKTERİOZ – bakteriyaların törətdiyi bitki xəstəlikləri. 
BAKTERİOZLAR – Bakteriyalar vasitəsilə bitki, heyvan və in-
sanda yayılan infeksiya xəstəlikləri. (məs. vərəm xəstəliyi insan və hey-
vanda koxa basillası vasitəsilə yayılır). İndiyə qədər 300-ə qədər 
xəstəlik törədici B. təsvir olunmuşdur. Təbiətdə B. heyvan və bitki 
növlərinin populyasiyalarının sayını nizamlama rolunu oynayır. Lakin 
 39 
 
onların bəziləri ev heyvanlarına, həmçinin insanın sağlamlığına böyük 
ziyan vurur. 
BAKTERİYA KOLONİYASI – böyümə və çoxalma prosesində 
mikroorqanizmlərin qida məhsullarının torpaq səthində toplanması. 
BAKTERİYALAR (yun. Bakterion - çöp) – tərkibində çoxlu miq-
darda dezoksiribonuklein turşusu (DNT) olan birhüceyrəli 
mikroorqanizmlər qrupu (tipi) əksəriyyəti xlorofil və plastisidlərdən, 
aydın seçilən xromosomlardan və s. törəmələrdən məhrum olan primitiv 
nüvəli orqanizmlərdir. B. torpaq, hava, su hövzələri və s.-də yayılmışdır. 
Onlar aerob (oksigenli) və anaerob (oksigensiz) şəraitdə yaşayırlar. 
BAKTERİYALI GÜBRƏLƏR – tərkibində kənd təsərrüfatı 
bitkiləri üçün faydalı torpaq mikroorqanizmləri olan preparatlar. B.g. 
torpaqda biokimyəvi prosesləri gücləndirir və bitkilərin köklə 
qidalanmasını yaxşılaşdırır. B.g.-dən nitragin, azotbakterin və fosforo-
bakterin işlədilir. 
BALIQÇILIQ, BALIQYETİŞDİRMƏ – təbii su hövzələrində 
balıq ehtiyatını artıran, balıqların keyfiyyətini yaxşılaşdıran və süni 
göllərdə balıq çoxaldan təsərrüfat sahəsi. Azərbaycanda bir çox balıq-
yetişdirmə müəssisəsi (Çaykənd, Çuxurqəbələ, Əli-Bayramlı, Kürağzı 
balıqyetişdirmə zavodları və s.) var. Bu müəssisələrdə hər il çoxlu 
qızılbalıq, nərə balığı, çəki balığı, çapaq, suf, xəşəm, şamayı və s. balıq 
körpələri yetişdirilib Kür çayına buraxılır. 
BALIQYETİŞDİRMƏ PİTOMNİKİ – Balıq kürüsünü 
mayalandıran, inkubasiya edən və körpə balıq yetişdirərək, sonradan 
onu satlıq həcminə qədər yetişdirmək üçün balıqçılıq göllərinə və ya 
təbii su hövzələrinə buraxan müəssisə. məs.. Xanlar rayonunun Çaykənd 
və Qəbələ rayonunun Çuxurqəbələ zavodlarında süni surətdə çoxaldılan 
qızılbalıq körpələri Kür çayına buraxılır. 
BALL – təbii hadisələrin (zəlzələ, külək, buludluq və s.) gərginlik və 
qüvvə dərəcəsinin göstəricisi. məs., küləyin gücü 9b, zəlzələ 6b və s. 
BALNEOLOGİYA – mineral suların mənşəyini, fiziki-kimyəvi 
xassələrini, onlardan müalicə profilaktika məqsədi ilə istifadə etmək 
üsullarını, habelə onların orqanizmə təsirini öyrənən elm. 
BALVERƏN BİTKİLƏR – örtülütoxumlu bitkilərin böyük bir qru-
pu. Arıçılığın yem bazasıdır. Bu bitkilərdən bal arısı nektar (şirə) və 
tozcuq yığır. Azərbaycanda 4000-dən artıq balverən bitki növü vardır. 
Bunların ən əhəmiyyətlisi cökə, kəkotu, dalamaz, sarı yonca, üçyarpaq 
yonca, xaşa, günəbaxan, yemişan, armud, alma, alça, ərik, dağnanəsi, 
yarpız, xiyar, qarpız, pambıq və s.-dir. Arılar başdan-başa belə bitkilər 
əkilmiş sahənin hər ha-ından 100 kq-a qədər bal toplaya bilər. 
 40 
 
BARXANLAR – qum səhralarında küləyin təsiri ilə relyefin hərəkət 
edən formaları. B. küləyin rejimindən asılı olaraq tirə və təpə 
formasında olur. Qum ekosistemlərində B. şirin suların akkumlyatorları 
hesab olunur. 
BARİFOBLAR – aşağı təzyiqli yerlərdə yaşayan orqanizmlər 
(bitkilər, heyvanlar), yüksək dağlıq zonanın orqanizmləri. Dəniz 
səviyyəsindən yüksəkliyə qalxdıqca bitki və heyvan növlərinin sayı 
tədricən azalır. 
BAROXORLAR – toxumları öz ağırlıq qüvvəsilə düşərək yayılan 
bitkilər. 
BAROMETR – atmosfer təzyiqini ölçən cihaz. Mayeli, qazlı və 
metal (aneroid) B.-lər olur. Hipsotermometrlər də B.-lərə aiddir. Mayeli 
B.-lərin əksəriyyəti civəlidir. Atmosfer təzyiqi dəyişdikdə borudakı civə 
sütunu da atmosfer təzyiqinə uyğun olaraq dəyişir. 
BATAQLIQ – yer səthinin izafi rütubətlənərək çürüməmiş üzvi 
maddələrin toplandığı sahəsinə deyilir. B. müxtəlif yolla-sututarlarda 
suyun azalması və quruması, yeraltı suların səthə çıxması, çay 
daşqınlarının quru sahələri su basması və s. yolla əmələ gəlir. Belə 
yerlərdə bataqlıq tipli torpaqəmələgəlmə prosesi (anaerob) gedir. 
Azərbaycanda özünəməxsus qamış B.-larına Kürçayı boyu, Lənkəran və 
Samur-Dəvəçi düzənliklərində, magistral kanalların kənarında rast 
gəlinir. Xəzər dənizinin qalxması ilə əlaqədar suyun ətraf sahəni 
basması nəticəsində yeni B.-ların əmələ gəlməsi müşahidə olunur. 
BATAQLIQ LANDŞAFTI – izafi rütubətli landşaft, bura 
bataqlıqlar və onunla  təmasda olan bataqlaşmış ərazilər daxildir. 
Əsasən tayqa, tundra, qarışıq meşələr zonasında və ekvatorial 
qurşaqlarda (Cunqli, ekvator meşələri) yayılmışdır. 
BATAQLIQ TORPAQLAR – çoxlu miqdarda çürüməmiş və 
yarıçürümüş bitki qalığı (torf) olan, həddindən artıq rütubətli torpaqlar. 
B.t. adətən, turş, neytral, qələvi, həmçinin şoranlı, şorakətli, karbonatlı 
və qleyli torpaqlara bölünür. Qurutduqdan və müvafiq aqromeliorasiya 
tədbirləri görüldükdən sonra bu torpaqlardan bol məhsul yetişdirmək 
üçün istifadə edilir. B.t. respublikamızın ərazisinin 0,38% -ni tutur. 
Lənkəran, Astara və Masallı rayonlarının düzən hissələrində, Kürboyu 
çökəkliklərində (Qarasuda) və Dəvəçi rayonunun Ağzıbirçala gölü 
hövzəsində var. 
BATİAL ORQANİZM, DƏRİN SU ORQANİZMİ – (yun. bathus 
– dərin) göl, dəniz və okeanın daha dərinliklərində yaşayan orqanizm. 
BATİRPLANKTON – okeanın dərin sularındakı plankton, əsasən 
bakteriya populyasiyalarından, infuzorlardan, xərçəngkimilərdən, balıq 
 41 
 
sürfələrindən ibarət olub abissal və ultraabissalın asudə (dinc) yırtıcıları 
üçün yem hesab olunur. 
BATİSFER – litosferdən sonra gələn Yerin daxili qabığı. 
BATOMETR – laboratoriya tədqiqat məqsədi ilə dəniz və s. su 
hövzələrindən istənilən dərinlikdən su nümunələri götürmək üçün cihaz. 
Dəniz B.-i, üzərində xüsusi termometr bərkidilən silindr formalı bürünc 
qabdır. 
BAYQUŞLAR (Sirigiformes) – quşlar sinfinin bir dəstəsi. Əsasən 
siçan, həmçinin xırda onurğalı heyvan və həşərat yeyir. 134 növü mə-
lumdur. Azərbaycanda 6 növü var: iri yapalaq, dan (gecə) bayquşu, 
qulaqlı bayquş, bataqlıq bayquşu, dam yapalağı (kor yapalaq), meşə 
bayquşu, kənd təsərrüfatı və meşə ziyanvericilərini məhv etdiklərinə 
görə xeyir verən quşlardır; yalnız iri yapalaq ovçuluq təsərrüfatına ziyan 
vurur. 
BAZA MONİTORİNQİ – regional antropogen təsir alınmadan 
ümumi biosferin, əsasən təbii hadisələrin vəziyyətinə və mümkün dəyiş-
məsinin proqnozlaşdırılmasına nəzarət. 
BAZİFİLLƏR – qələvi reaksiyalı torpaqlara üstünlük verən heyvan-
lar məs. urobakteriyalar. 
BAZİFİTLƏR – Qələvi reaksiyaya malik olan (pH 7-dən çox olan) 
torpaqlara üstünlük verən bitkilər. Məs. ağ akasiya, sarağan və digər 
kalsefil bitkilər. 
BAZOFİL BİTKİLƏR – bitkilərin bozqır, səhra və yarımsəhralarda 
qələvi torpaqlarda bitməsi. 
BEDLEND (ingiliscə pis torpaqlar) – alçaq dağlıq ərazidə kəskin və 
mürəkkəb parçalanmış relyef. Əkinçilik üçün yararsız hesab olunur. 
Respublikamızda Bozqır yayla ərazisində daha çox rast gəlinir. 
 41 
 
III dövr yaylasında bedlend ərazi
BENTOFAQ – Su hövzələri dibində yaşayan orqanizmlərlə qidala-
nan heyvanlar, özləri yalnız qida axtarmaq üçün hövzənin dibinə enir. 
BENTOS (yun. benthos -dərinlik) – Su ekosistemlərinin dib 
biohorizonlarında yerləşən orqanizmlərin cəmi. B. avtotrof 
orqanizmlərdən (yosunlar, qismən ali bitkilər), əsasən az hərəkətli hete-
rotrof orqanizmlərdən (protoza, qurdlar, zəli, malyusk, xərçəngkimilər) 
ibarətdir. 
BERİ-BERİ – Qidada B vitaminin çatışmamasından irəli gəlir. 
Uzun müddət qidada təmizlənmiş şəkər, çox təmizlənmiş taxıl dənəsi (o 
cümlədən düyü) istifadə etdikdə B-b. xəstəliyi baş verir. 
BEYNƏLXALQ COĞRAFİYA İTTİFAQI (BCİ) – dünya 
coğrafiyaşünaslarının beynəlxalq elmi təşkilatı. 1922-ci ildə 
yaradılmışdır. BCİ coğrafiyaya aid problemlərin öyrənilməsinə yardım 
göstərir, beynəlxalq əməkdaşlıq şəraitində aparılmalı tədqiqatların 
təşkili və mərkəzləşdirilməsi ilə məşğul olur, beynəlxalq coğrafiya 
konqreslərini çağırır və s. 
BEYNƏLXALQ BİOLOJİ PROQRAM (BBP) – dünya 
miqyasında insanların iştirakı ilə yaradılmış, eləcə də təbii bitki və hey-
van qruplaşmalarının bioloji məhsuldarlığını öyrənən proqram. (1964 
ildən həyata keçirilir). BBP üzrə Azərbaycanda da geniş tədqiqatlar 
aparılmışdır. Azərb. MEA biologiya bölməsinin nəzdində BBP-nin res-
publika komitəsi yaradılmış və 1974-cü ilin sonunadək fəaliyyət 
göstərmişdir. Bu komitə Azərb-da qoruqların, dənizlərin və şirin suların 
flora və faunasının bioloji məhsuldarlığı, flora və faunanın qorunması və 
s. üzrə aparılan elmi-tədqiqat işlərini əlaqələndirirdi. Bu işlərin nəticəsi 
 43 
 
iki məcmuədə çap etdirilmişdir. (1970, 1972). 
BEYNƏLXALQ HİDROLOJİ PROQRAM (BHP) – 1975-ci ildə 
YUNESKO tərəfindən qəbul olunan beynəlxalq elmi əlaqə: məqsədi 
milli, regional və qlobal proqramlar üzrə su balansının kompleks 
tədqiqi: hidroloji proseslərin öyrənilməsi metodlarının unifikasiyası və 
su resurslarından səmərəli istifadə olunması, onların qorunması, insan 
fəaliyyətinin hidrosferə təsirinin nəticələrini aşkar etmək və s. 
BEYNƏLXALQ TƏBİƏTİN VƏ TƏBİİ RESURSLARIN 
MÜHAFİZƏSİ İTTİFAQI – JUGN; MSOP – YUNESKO-nun (UN-
ESCO) yanında təbii resurslardan səmərəli istifadə olunması üzrə 
məsləhət statusu əsasında 1948-ci ildə yaradılmış qeyri dövləti təşkilat. 
Bura 130 dövlət, həmçinin 24 Beynəlxalq təşkilatın 502 idarəsi (dövlət, 
elmi, milli və s.) daxildir. 
YUGN-un əsas fəaliyyət istiqamətləri: elmi-texniki müşavirələrin, 
xüsusi konfransların hazırlanması və çağırılması; beynəlxalq proqramın 
hazırlanması; Beynəlxalq sazişlərin və təkliflərin hazırlanması. JUGN 
digər beynəlxalq təşkilatlarla (BMT-nin ətraf mühit üzrə proqramı), 
UNESCO (insan, və biosfer proqramı), yabanı təbiətin ümumdünya 
fondu, Roma klubu və s. ilə əməkdaşlıq edir, aylıq bülletenlər çap edir, 
elmi-texniki müşavirələrin əsərlərini buraxır. 
BEYNƏLXALQ TƏBİİ RESURSLAR – universal ümumbəşər 
təbii sərvətləri; bura açıq dənizin (iqtisadi zonanın 200 millik 
məsafəsində) canlı və cansız resursları, Antarktidanın təbii sərvətləri 
daxildir. 
BƏRABƏR YAYILMA – populyasiyada fərdlərin bərabər 
paylanması, bütün fərdlər arasındakı məsafə eyni olur. B.y.-a fərdlər 
arasında kəskin rəqabət və ya antaqonizm səbəb olur. 
BƏRABƏRYARPAQLILAR  (Isopoda) – ali xərçənglər dəstəsi; 
detrit, su bitkiləri, yarpaq çürüntüləri ilə qidalanaraq su hövzələrini 
təmizləyir. 
BƏRƏ – 1) ov gözlənilən yer, pusqu, marıq; 2) çıxacaq yer, yol, 
aralıq; 3) bağ və bostanların arasındakı cığır, sərhəd, ara, mərz; 4) 
əkinləri suvarmaq üçün düzəldilən kiçik arx; 5) Sağım zamanı 
qoyunların saxlandığı çəpərlənmiş sahədəki çıxacaq. 
BƏRPA OLUNAN NÖV – yaxın keçmişdə sıradan çıxmış, nadir 
hesab olunan, hazırda isə fərdlərinin sayı, populyasiyasının müxtəlifliyi 
və arealının ölçüsü təhlükəsiz dərəcəyə (məhv olmaq nöqteyi-nəzərincə) 
çatan növ. B.o.n. xüsusi qərarla müəyyən vaxt keçdikdən sonra Qırmızı 
kitabdan çıxarılır, lakin onun üzərində mükəmməl müşahidələr davam 
etdirilir. 
 44 
 
BƏRPA OLUNMAYAN TƏBİİ RESURSLAR – istifadə olunduq-
dan sonra hazırki dövrdə insan tərəfindən bərpa oluna bilməyən təbii 
resurslar (minerallar, su, bəzi bitki və heyvan növü və s.). B.o.t.r.-
larından da istifadə edilməsinə, onların əvəzedicisinin axtarıb 
tapılmasına əsaslanmalıdır. 
BƏRPA OLUNMAZ TƏBİİ MÜHİT – 1) təbii mühit (bitki örtüyü, 
torpaq, heyvanların sayının azalması) bütövlüklə və ya onun hər hansı 
bir komponenti dəyişərkən insanın meliorativ müdaxiləsi olmadan və ya 
uzun müddət (onillər, yüzillər) təbii proseslər nəticəsində ilkin 
vəziyyətinə qayıda bilmir və ilkin bioloji vəziyyətini itirir. Bir sıra 
B.O.t.m. insanın təqsiri üzündən (mühitin çirklənməsi, başdan-başa 
meşənin yox edilməsi və s.) baş verir. 2) B.o.t.m orqanizmin normal 
strukturu və funksiyası kimyəvi maddələrin təsiri nəticəsində yaranır, 
bəziləri bərpa olunmur, bəziləri isə bu maddələrin təsiri dayandırıldıqda 
inkişaf etməyə başlayır. 
BƏZƏK BİTKİLƏRİ – bax: Dekorativ bitkilər. 
BİOAKUMLYASİYA – ətraf mühit tərəfindən və qida ilə orqaniz-
min kimyəvi maddələrlə zənginləşməsi. 
BİOAKKUMULYASİYA  – 1) torpaqda heyvan və bitki 
qalıqlarının parçalanması nəticəsində kimyəvi elementlərin, qeyri-üzvi 
və üzvi maddələrin toplanması prosesi. B. humusun artmasına, bununla 
əlaqədar torpağın zənginləşməsinə şərait yaradır. 2) Orqanizmdə (və ya 
ayrı-ayrı üzvlərdə) müəyyən kimyəvi maddələrin artması prosesi. 
BİOAKKUMULYASİYA ƏMSALI – ekotoksikologiyada istifadə 
olunan ümumiləşdirilmiş göstərici olub canlı orqanizmlərin zərərli 
maddələr toplamalı qabiliyyətinin xarakteristikasını göstərir. 
Orqanizmdə olan maddələrin konsentrasiyasının ətraf mühitdəki kon-
sentrasiyana nisbəti ilə ifadə olunur. B.ə. yerüstü bitkilərdə orta hesabla 
0,1, həşəratlarda -03, qurdlarda -70, gəmiricilərdə 100-ə qədər olduğu 
müəyyən edilmişdir. B.ə. krevetdə (xırda dəniz xərçəngi) – 1000, 
istridyedə (dəniz ilbizi) – 10000, balıqlarda 100000-ə qədər ola bilər. 
BİOAKUSTİKA (bio ... və akustikus – eşitmə) – etologiyanın hey-
vanlar arasında səs əlaqələrini təsdiq edən hissəsi. 
BİOCOĞRAFİ BARYER (MANEƏ, SƏDD) – Bitki və heyvan 
populyasiyasının növ və ya qrupunun yayılması yolunda hər hansı 
maneə (coğrafi və ya bioloji xarakterli). Məs., 10° iyul izotermi (orta 
hesabla) yüksək dağıq zonada ağac bitkisinin yayılmasını limitləşdirir. 
BİOCOĞRAFİ VİLAYƏT – quru, hidrosfer və litosferin 
məskunlaşmış hissəsi daxilində biosferin çox iri bölgüsü. 
BİOCOĞRAFİYA – Yer kürəsində müxətəlif biosenozların, 
 45 
 
həmçinin heyvan, bitki, göbələk və mikroorqanizmlərin (növ, cins və b. 
taksonomik kateqoriyaların) yayılması və paylanması 
qanunauyğunluqları haqqında elm. B. biosfer haqqında elmlərdən biri 
olub tərkibinə zoocoğrafiya və botaniki coğrafiya (fitocoğrafiya) daxil 
olur. 
B-nın müxtəlif bölmələrində orqanizm və biosenozların coğrafi 
problemləri öyrənilir. Belə ki, aeroloji B. müxtəlif növlərin yayılmasını, 
areal daxilində onların paylanmasını öyrənərək əldə olunan nəticələrə 
əsasən xəritələr tərtib edilir. Regional B. floristik və faunistik 
rayonlaşdırma ilə məşğul olur. Ekoloji B. biokütləni, bioloji 
məhsuldarlığı tədqiq edir. B. bitki örtüyü və heyvanat aləminin 
mühafizəsi və səmərəli istifadəsi, mədəni fitosenozların yaradılması, 
heyvan və bitkilərin iqlimləşdirilməsi üzrə aparılan işlərin nəzəri əsası 
hesab olunur. 
BİOEKOLOJİ SPEKTR – hər hansı bir ərazinin bitki örtüyü tipi-
nin, formasiyasının faizlə və ya mütləq rəqəmlə tərkibi. 
BİOENERGETİKA – biologiyanın bölməsi, bioloji sistemlərdə 
enerjinin çevrilməsi prosesini öyrənir. 
BİOENERJİ  – orqanizmlərin tənəffüs, qlikoliz, fotosintez və s. 
zamanı həyat fəaliyyəti nəticəsində enerjinin generasiyası. Əsas bioener-
ji prosesləri fotosintez, xemosintez, həmçinin assimlyasiya (istiliyin 
toplanması) və dissimlyasiya (istiliyin ayrılması) ilə sıx bağlıdır. B. 
canlı sistemin mühüm funksional xarakteristikası olub, enerji axınının 
ətraf mühitlə əlaqəsini əks etdirir. 
BİOFİLLƏR – ətraf mühitə nisbətən canlı orqanizmlərdə daha çox-
lu miqdarda toplana bilən kimyəvi elementlər və ya maddələr. (sink, 
oksigen, fosfor və digər elementlər, həmçinin bir çox pestisidlər). Çox 
vaxt B.-in canlı orqanizmlərdə konsentrasiyası (toplanma əmsalı) ətraf 
mühitə nisbətən yüz dəfə, min dəfə (yüz min dəfə) çox olur. B.-in 
orqanizmdə həddən artıq toplanması toksikozların əmələ gəlməsinə və 
ya hətta orqanizmin məhv olmasına səbəb olur. 
BİOFİLOTA – müəyyən arealın flora və faunası. 
BİOFİLTRATORLAR – öz spesifik üsulu ilə qidalanaraq (filtra-
siya edərək) su mühitinin təmizlənməsində özünəməxsus rol oynayan  
su orqanizmləri. Məs. mikroskopik kalapus xərçəngciyi bir sutka 
ərzində 2 l suyu təmizləyə bilir. 
BİOFİZİKA, BİOLOJİ FİZİKA – elementar bioloji sistemlərin ul-
trastrukturu və funksiyalarının fiziki analizi haqqında elm. 
BİOGEN AMİL – Canlı orqanizmin hazırda və keçmiş dövrlərdə 
bilavasitə, həmçinin vasitəli mühitə təsirilə bağlı olan amillər (faktorlar) 
 46 
 
qrupu (bioloji, biotik və biosenotik faktorların cəmi). 
BİOGEN DAĞ SÜXURLARI, BİOGENLƏR, ORQANOGEN 
DAĞ SÜXURLARI – bitki və heyvanların həyat fəaliyyətilə əmələ 
gələn məhsullardan ibarət çökmə süxurlar və ya onların parçalanmış 
qalıqları (balıqqulağı süxuru, quano, qazıntı kömürləri, yanar şistlər və 
s.). 
BİOGEN ELEMENTLƏR – orqanizmlərin tərkibində daim bioloji 
əhəmiyyəti olan kimyəvi elementlər. Başlıca B.e. bunlardır: oksigen 
(canlı orqanizm kütləsinin 70%), karbon (18%-i), hidrogen (10%-i), kal-
sium, azot, kalium, fosfor, maqnezium, kükürd, xlor, natrium, dəmir. Bu 
elementlər bütün canlı orqanizmlərdə var, onların əsas kütləsini təşkil 
edir və həyat proseslərində mühüm rol oynayır. Zəruri B.e.-dən hər 
hansı biri orqanizmdə normadan az olduqda müxtəlif xəstəliklər (məs. 
qidada və suda yod çatışmadıqda müxtəlif xəstəliklər) baş verir. 
BİOGEN MADDƏLƏRİN REGENERASİYASI – saprofitlərin 
həyat fəaliyyəti nəticəsində ölmüş orqanizmlərin toxumalarından suya 
və ya torpağa biogen maddələrin qaytarılması prosesi. 
BİOGEN RELYEF – biosenozların təsiri nəticəsində yaranan re-
lyef. Uzun dövr ərzində bitki qruplarının ölü kütləsinin akkumulyasiyası 
(fitogen relyef) nəticəsində yaranın mezorelyef (məs. torfun), uzun dövr 
ərzində duzların yuyulması nəticəsində bitkilərin yaratdığı mikrorelyef 
(səhra və yarımsəhra zonasında), qum və narın torpaq hissəciklərinin 
bitkilərin ətrafında akkumulyasiyası (məs. yulğun kollarının, cilin və s.) 
nəticəsində yaranan mikro və ya nanorelyef, dağ yamaclarında eroziya 
prosesi nəticəsində kolların ətrafında yaranan təpəciklər və ya bitkisiz 
sahələrdə əmələ gələn çala-çuxurlar, heyvanların fəaliyyətilə yaranan 
(məs. gəmiricilər), cücülərin (qarışqa koloniyası) və məməlilərin 
yaratdığı (qabanın eşdiyi sahələr) zoogen relyeflər. 
BİOGEN STİMULYATORLAR, BİOSTİMULYATORLAR, bi-
oloji mənşəli stimulyatorlar – əlverişsiz şəraitdə heyvan və bitki 
toxumalarında əmələ gələn, orqanizmin həyat proseslərini fəallaşdıran 
maddələr. 
BİOGENETİK TEMPERATUR – həyat prosesləri normal gedən 
temperatur səddləri. 
BİOGENETİKA – Yer üzərində həyatın yaranmasını öyrənən elm 
sahəsi. 
BİOGENEZ – Yer üzərində həyatın, canlı varlıqların cansız mate-
riyadan əmələ gəlməsi nəticəsində yaranmasını inkar edən nəzəriyyələr. 
BİOGEOKİMYA – geokimyanın bir hissəsi. Biosferdə 
orqanizmlərin iştirakı ilə gedən geokimyəvi prosesləri öyrənir. 
 47 
 
BİOGEOKİMYƏVİ DÖVRAN – bioloji dövranın bir hissəsi olub 
kimyəvi maddələrin mübadiləsi dövrəsini təşkil edir; canlı 
orqanizmlərin fəal iştirakı ilə təbiətdə kimyəvi elementlərin dövranı. 
BİOGEOKİMYƏVİ ƏYALƏT – biri digərindən torpaq, su, bitki 
və heyvanat aləminin miqdarı və kimyəvi elementlərin, maddələrin 
tərkibi ilə seçilən Yer səthinin ayrıca sahəsi. Termin və konsepsiyanın 
əsaslandırılması A.P. Vinoqradova (1949) aiddir. 
BİOGEOKİMYƏVİ XƏRİTƏLƏŞDİRMƏ – biogeokimyəvi 
rayonlaşdırma xəritə və xəritə-sxemlərinin tərtibi. B.x. biosferin 
quruluşunu öyrənmək və biogeokimyəvi rayonlaşdırmada mühüm me-
tod sayılır. B.x. konsepsiyası V.V.Kovalski (1957) tərəfindən dəqiq 
işlənib hazırlanmışdır. 
BİOGEOKİMYƏVİ PROSESLƏR – cansız və canlı sistemlərdə 
(biosenozlarda) və onların arasında gedən proseslər. 
BİOGEOKİMYƏVİ SİKL – kimyəvi maddələrin dövranı (qeyri-
üzvi mühitdən canlı orqanizmlər vasitəsilə yenidən qeyri-üzvi mühitə). 
B.s. günəş enerjisi, qismən kimyəvi reaksiyası enerjisindən istifadə 
etməklə başa çatır. B.s.-i konsepsiya aspektində ilk dəfə V.İ. Vernadski 
öyrənmişdir. 
BİOGEOSENOLOGİYA – ekosistem ekologiyasının bir bölməsi 
olub biogeosenozları və onların birliyinə yerin biosenotik örtüyünü 
öyrənir. B. elminin banisi V.N. Sukaçovdur. B-nın əsas vəzifəsi 
müxtəlif biosenozların quruluşunu, xassələrini, bioloji məhsuldarlığını, 
sərhədini, dinamikasını, dayanaqlığını, onların maddə və enerji 
ehtiyatını, biogeosenozların əmələ gəlməsində təbii təsirlərin və antro-
pogen amillərin rolunu tədqiq etməkdir. Meşə, kənd və su 
təsərrüfatında, həmçinin təbiətin mühafizəsi probleminin həllində B.-nın 
böyük əhəmiyyəti vardır. 
BİOGEOSENOTİK QABIQ, HƏYAT TƏBƏQƏSİ, BİOFİLM – 
Yer səthinin (qurunun) bütün biogeosenozlarının məcmusu. B.q.-ın 
qalınlığı 200-300 m təşkil edir. Bax. biosfer. 
BİOGEOSENOZ – (Sukaçev, 1942), akosenoz (Kassal, Girgis. 
1965), senoekosistem (Bıkov, 1970), geoekosistem (Soçava, 1970), 
geoekobiota (Qerasimov, 1973), bioekos (Nesterov, 1975). V.N. Su-
kaçova görə biogeosenoz Yer səthinin oxşar canlı (bitki örtüyü), heyva-
nat aləmi, mikroorqanizmlər (komponentlərinin və təbii şərait, geoloji 
quruluş və s.) onların qarşılıqlı əlaqələrinin vahid təbii kompleksidir. B.-
ların məcmusu Yerin biosenoloji örtüyünü və ya biosferi əmələ gətirir, 
ayrı-ayrı B.-lar isə biosferin elementar (sadə) vahidi sayılır. 
BİOGEOSENOZUN SƏRHƏDİ  – keçid zolağı olub, kənarlarında 
 48 
 
mühityaradan komponentlərin nisbəti və bununla əlaqədar biosenozun 
strukturu dəyişir. 
BİOGEOSENOZUN STRUKTURU  – biogeosenozun üfüqi və 
şaquli hissələrə (bölmələrə) ayrılması (yarus, konsorsi, sinuziya, parsella 
və s.) 
BİOGEOSFER  – Yer kürəsinin canlı varlıqlar toplanan qabığı. B. 
Yer qabığının üst qatının hava okeanı ilə təmasda olduğu sərhəddə və su 
örtüyünün yuxarı hissəsində yerləşir. B. Yer Kürəsində insanın daim 
yaşaya bildiyi və hərtərəfli yeganə təbəqədir. İnsanlar özlərinə lazım 
olan resursların demək olar ki, hamısını (suyu, oksigeni, yanacağı, 
ərzağı, sənaye və tikinti üçün xammalı və s.ni) B.-dən alırlar. 
BİOHİDROKİMYA – su orqanizmlərinin təsirilə su mühitində 
gedən fiziki-kimyəvi prosesləri öyrənən elm. Ekologiya, hidrokimya, 
hidrobiologiya, okeonologiya və b. elmlərlə sıx əlaqəsi var. 
BİOHORİZONTLAR – biosenoz və ya senoekosistemdə qatların 
funksional bölgüsü. Biohorizonta meşənin çətrini, torpağın genetik 
horizontlarını aid etmək olar. Entomoloqlar B.-a qeobiy (torpağın üst 
hissəsindən altda yaşayan xırda heyvanların məskəni), herpetobiy 
(torpağın səthində yaşayan və fitobiy (yaşıl bitkilər üzərində yaşayan)aid 
edirlər. 
BİOXOR (bio və yun. Choros -yer) – hakimlik edən müəyyən 
həyatilik formaların müəyyən meteoroloji faktorların birliyinə uy-
ğunlaşan coğrafi mühit;2) həyatın yayıldığı vilayət; 3) oxşar bitmə 
şəraiti qrupu; 4) floristik rayonun iqlim sərhədi; Palmana (1933) görə 
ekosistemin sinonimi. 
BİOİQLİMŞÜNASLIQ – iqlimin canlı orqanizmlərə təsirini 
öyrənən təlim. Ekologiya B.-la sıx bağlıdır. B. termini və onun əsası 20-
ci əsrin əvvəlində A.Keppen tərəfindən işlənmişdir. 
BİOİQTİSADİYYAT, EKONEKOL  – ekologiya və iqisadiyyatın 
qovuşduğu yerdə yaranan təlim sahəsi, təbii sərvətlərdən istifadə etdiyi 
prosesdə insanın təbiətlə əlaqəsini öyrənir. 
BİOİNDİQATORLAR, BİOLOJİ İNDİQATORLAR  – öz 
varlığı, miqdarı və inkişaf intensivliyi ilə yaşadığı mühit, orada yaşayan 
canlılar və gedən proseslər (bəzi maddə və elementlərin olub-
olmamasını və s.) üçün göstərici olan orqanizmlər. 
Növ və cinslərdə ətraf mühitin çirklənməsi dərəcəsinə uyğun olaraq 
əlamət dəyişgənlikləri. Bəzi bitkilərin əlamətlərinə görə mühitin xarak-
terik xüsusiyyətlərini, orada olan faydalı qazıntıların növlərini 
müəyyənləşdirmək olur. 
BİOKARROZİYA – metalların canlı orqanizmlərin həyat 
 49 
 
fəaliyyətinin təsiri nəticəsində zədələnməsi (dağılması) prosesi. B. su və 
neft borularında baş verir. 
BİOKİMYA, BİOLOJİ KİMYA  – canlı orqanizmlərin tərkibini, 
onları təşkil edən birləşmələrin quruluşu və xassələrini, əmələgəlmə 
yolları və qanunauyğunluqlarını. çevrilmə ardıcıllığı və mexanizmini, 
həmin maddələrin bioloji və fizioloji rolunu öyrənən elm. B-nın mühüm 
vəzifələrindən biri, bütün canlıların əsas xassəsi olan maddələr mü-
badiləsini öyrənməkdir. 
BİOKİMYƏVİ İNDİKATOR  – çirklənmə indiqatoru, biokimyəvi 
proseslərin dəyişilməsi əsasında əldə edilən göstərici. 
BİOKOMPLEKS – kosmik gəmidə həyat üçün əlverişli şəraiti uzun 
müddət və etibarlı təmin etmək məqsədilə süni surətdə seçilmiş ibtidai 
və ali bitkilər, heyvanlar, mikroorqanizmlər. Uçuşda iştirak edən insanın 
özü də B.-ə daxildir. 
BİOKOS MADDƏLƏR – orqanizmlər və abiogen proseslərin birgə 
fəaliyyəti nəticəsində əmələ gələn maddələr. (su, torpaq, aşınma qabığı, 
atmosfer). Termin V.İ.Vernadski (1926) tərəfindən irəli sürülmüşdür. 
BİOKÜTLƏ, BİOLOJİ KÜTLƏ – bir növə, eləcə də növlər qru-
puna daxil olan fərdlərin vahid sahədəki (və ya həcmdəki) kütləsi. Çox 
mühüm ekoloji terminlərdən biri. B. çox zaman yaş və quru maddə 
kütləsi ilə (q/m2, q/m3, kq-ha, t/ha və s.), yaxud da kütləyə müvafiq 
vahidlərlə (məs. orqanizmlərin üzvi maddələrinin karbon və ya azot 
kütləsi və s.) ifadə edilir. Bitki B.-si fitokütlə, heyvan B.-si zookütlə 
adlanır. 
BİOKÜTLƏ VƏ ÖLÜKÜTLƏNİN EHTİYATI – biosenozda, və 
ya senoekosistemdə bitkinin (fitokütlə), heyvanların (zookütlə) və 
mikroorqanizmlərin canlı maddəsinin ehtiyatı. Əsasən fotokütlənin 
ehtiyatı (t/ha), ölü kütlənin ehtiyatı (töküntü, ağac qabığının ölü hissəsi, 
meşə döşənəyi) təyin edilir. 
BİOKÜTLƏNİN EHTİYATI – müşahidə vaxtı biosenozun (bitki 
və heyvan) bioloji kütləsi. Fitokütlə və ölü kütlə ayrılır. 
BİOKÜTLƏNİN TOPLANMASI SÜRƏTİ – biokütlənin artımı; 
kütlənin illik məhsula nisbəti ilə ifadə olunur (adətən bitkilər üçün qəbul 
olunmuşdur); bir kütlə (q/sm2, kq/m2) 
BİOQAZ – Metan qıcqırma bakteriyalarının iştirakı ilə sellüloz 
anaerob orqanizmlərin təsiri nəticəsində tullantıların (peyin, saman və 
s.) və ya üzvi məişət tullantılarının anaerob parçalanma prosesi zamanı 
əmələ gələn qaz qarışığı (təxminən tərkibi: metan-55-65%, azot, hidro-
gen, oksigen və hidrogensulfid qarışığı). Enerji krizisi ilə əlaqədar 
nəzəri cəlb etmişdir. Yanacaq kimi istifadə olunur. 
 50 
 
BİOQÜTB YAYILMASI  – şimal və cənub yarımkürələrinin 
mülayim enliklərində eyni növdən (cins, ailə) ibarət orqanizmlərin aralı 
yayılması, ancaq onlarda tropik qurşaqda rast gəlinməməsi. Dəniz 
orqanizmləri üçün səciyyəvidir. 
BİOLİTLƏR, ORQANOLİTLƏR – üzvi aləmin fəaliyyəti 
nəticəsində törənən mineral və süxurlar. B.-ə qabıqlı foraminiferli, mər-
canlı əhəngdaşları, diatomit,sponqolit, qazıntı kömür, torf və s. aiddir. 
BİOLOGİYA – canlı təbiət haqqında elmlər kompleksi. B. bütün 
həyati hadisələri, canlıların quruluş və funksiyalarını, onların təbii 
qruplaşmalarını, yayılmasını, mənşəyi və inkişafını, bir-birilə, eləcə də 
cansız təbiətlə əlaqəsini öyrənir. 
BİOLOJİ AKTİV MADDƏLƏR–Orqanizmlərin fəaliyyətində, o 
cümlədən regenerasiyası və böyük artımına təkan verən və ya onu 
zəiflədən hər hansı bir maddə. B.a.m.-ə fotohormonlar, hormonlar və bir 
sıra digər maddələr: neft boy maddələri, herbisidlər və s. aiddir. 
BİOLOJİ AKTİVLİK – orqanizm həyatının aktiv (fəal) fazası. 
BİOLOJİ AMİL – Bilavasitə canlı orqanizmin və ya onun istənilən 
birliyinin törətdiyi amil. (məs. yırtıcı və onun qurbanının əlaqəsi, 
qurbanın sayının azalması faktorudur). 
BİOLOJİ AŞINMA – orqanizmlərin həyat fəaliyyəti nəticəsində 
süxurların, eləcə də mineralların mexaniki parçalanması və kimyəvi 
dəyişməsi prosesi. B.a. zamanı orqanizmlər süxurlardan mineral 
maddələri ayıraraq üst qata toplayır və torpaq əmələ gəlməsinə şərait 
yaradır. Bitki köklərinin buraxdığı karbon qazı və mikroorqanizmlərin 
xarici mühitə ifraz etdiyi müxtəlif turşular suxur və mineralların 
parçalanmasına səbəb olur. Torpaqda yaşayan heyvanların ifrazatı 
süxurları mexaniki aşındırır. 
BİOLOJİ BARYER (MANEƏ, SƏDD) – növ və ya qrupun 
yayılmasına maneçilik göstərən istənilən təbii bioloji sədd. Məs., meşə 
bozqırın yayılmasına maneçilik göstərir; tozlayıcı cücülərin olmaması 
entofil bitkilərin yayılmasına mane olur və s. 
BİOLOJİ ÇİRKLƏNMƏ – istismar edilən ekosistemlərə və ya tex-
noloji qurğulara təsadüfi və insan fəaliyyəti nəticəsində həmin 
qruplaşma və qurğu üçün yad olan, arzu olunmayan bitki və heyvanat 
növünün müdaxiləsi. 
BİOLOJİ DÖVRAN, KİÇİK MADDƏLƏR DÖVRANI  – Yer 
üzərində həyat başlanan vaxtdan orqanizmlərin həyat fəaliyyəti ilə 
yerinə yetirilən kimyəvi elementlərin və maddələrin dövranı. B.-d.-da 
əsas rolu ilkin produsentlər (yaşıl bitkilər və xemosintez edən 
mikroorqanizmlər), konsumentlər (heyvanlar) və redusentlər (saprofit 
 51 
 
orqanizmlər, ən çox bakteriyalar) oynayır. 
BİOLOJİ DÖVRANIN SÜRƏTİ – vahid zamanda yaranan və 
parçalanan canlı maddənin maksimum miqdarı. 
BİOLOJİ DÖVRANIN TUTUMU – kimyəvi elementlərin canlı 
orqanizmlərin tərkibində eyni vaxtda maksimum miqdarı. 
BİOLOJİ FAKTORLAR – canlı orqanizmlərin mühitə bilavasitə 
və vasitəli təsiri ilə əlaqəsi olan faktorlar qrupu. 
BİOLOJİ İNDİQATORLAR – öz iştirakı və ya özünün olmaması 
ilə ətraf mühitin xarici görünüşünü, kimyəvi tərkibini və davranışını 
dəyişməklə reaksiya göstərən orqanizmlər. 
BİOLOJİ KADASTR – müəyyən ərazinin (akvatoriyanın) fauna və 
florasının sistemləşdirilmiş məlumat toplusu. 
BİOLOJİ MELİORASİYA (su obyektlərinin) – bioloji tədbirlərin 
köməyi ilə su obyektlərinin vəziyyətini yaxşılaşdırmaq. 
BİOLOJİ MƏHSULDARLIQ  – ekoloji sistemə daxil olan bitki, 
heyvan və mikroorqanizm biokütləsinin artımını ifadə edən bioloji 
anlayış. B.m. ayrı-ayrılıqda bitki və heyvan növü və populyasiyalarının 
miqdarı ilə müəyyən edilib vahid zamanda sahə, yaxud həcmə düşən 
məhsulla ölçülür. Orqanizmlərin bütün populyasiyalarının vahid sahəyə 
düşən məhsuldarlığı B.m.-ğı xarakterizə edir. B.m. kəmiyyətcə onun 
nəticəsinə əsasən, quru halda üzvi maddənin illik bioloji 
məhsuldarlığına görə qiymətləndirilir. (t/ha, il, q/m2-il). İki cür B.m. 
ayırırlar: İlk və ikinci B.m. Avtotrof orqanizmlərin məhsulu ilk 
məhsuldarlıq, özü isə produsentlər (məhsul yaradanlar) adlanır. Hetero-
trof orqanizmlərin məhsulu ikinci məhsuldarlıq, özləri isə konsumentlər 
(ehtiyacı olanlar) adlanır. 
BİOLOJİ MƏSKUNLAŞMA – müəyyən sahədə məskunlaşan bir 
və ya bir neçə növ bitki və heyvan orqanizmlərinin məcmusu. 
BİOLOJİ MÜHİT – orqanizm qruplaşmaları ilə yaradılan və 
dəyişdirilən mühit. 
BİOLOJİ NƏZARƏT – insandan və ya digər bioloji obyektlərdən 
çirkləndiricilərin konsentrasiyasını, qida mübadiləsini və 
biotransformasiyasını analiz etmək məqsədilə sistematik şəkildə 
nümunələrin götürülməsi. Analiz və onun nəticələri, adətən, nümunə 
götürülən gündən başlayaraq bir həftə davam etdirilir. 
BİOLOJİ NOHUR (SÜNİ GÖL) – kiçik yaşayış məntəqələrinin, 
sənaye müəssisələrinin (əsasən yeyinti) və s.-nin çirkab sularını 
təmizləmək məqsədilə yaradılan süni nohur. 
BİOLOJİ OPTİMUM  – bax: ekoloji optimum. 
BİOLOJİ ÖZÜNÜTƏMİZLƏMƏ – biosenozun çirkləndirici 
 52 
 
maddələrin zərərli təsirini neytrallaşdırma qabiliyyəti. Biosenozun bu 
xassəsindən çirkab və içməli suların təmizlənməsində geniş istifadə olu-
nur. 
BİOLOJİ PREPARATLAR, BİOPREPARATLAR –Kənd 
təsərrüfatında istifadə olunan bioloji mənşəli vasitələr (dərmanlar). 
Heyvanlarda parazitar və infeksiya xəstəliklərinin diaqnostikası, 
profilaktikası və müalicəsi, heyvanların artımı və məhsuldarlığını 
yüksəltmək, həmçinin bitkilər ziyanverici və xəstəliklərdən mühafizə 
etmək məqsədilə işlədilir. B.p.-ra mikrobioloji maddələr (antibiotiklər, 
hormonlar və s.) daxildir. 
BİOLOJİ REKULTİVASİYA – torpaqların münbitliyinin bərpası 
üzrə tədbirləri özündə birləşdirən və texniki rekultivasiyadan sonra 
həyata keçirilən rekultivasiya mərhələsi. Bura fauna və floranın 
fəaliyyətinin dirçəldilməsinə və torpaqların təsərrüfat baxımından 
məhsuldarlığının bərpasına aid kompleks aqrotexniki və fitomeliorativ 
tədbirlər daxil edilir. Rekultivasiyanın bütün istiqamətləri bioloji 
mərhələdə başa çatdırılır. 
BİOLOJİ RESURSLAR, BİORESURSLAR – sənaye obyekti olan 
və sayıla bilən orqanizmlər. Tükənən, bərpa oluna bilən təbii resurs 
kateqoriyasına aiddir. B.r. ın mühafizə olunmasının əsas prinsipi onların 
səmərəli istifadəsi üçün təbii şəraitinin optimal saxlanması və süni 
istehsalına şərait yaratmaqdır. 
BİOLOJİ SƏDD – rəqabət, yırtıcılıq və digər bioloji faktorlarla 
əlaqədar orqanizmlərin yayılması yolunda kənar edilə bilməyən 
müqavimət. 
BİOLOJİ SİSTEMLƏR – canlı sistemlərin quruluş prinsipinə görə 
təkmilləşmə dərəcəsi: molekul, hüceyrə, toxuma, orqan, orqanizm, po-
pulyasiya, növ, biosenoz, ekosistem, biosfer. 
BİOLOJİ SPEKTR – hər hansı bir sahədə bitki biomorflarının 
tərkibi (faizlə). Keçmiş Sovetlər İttifaqında dominant və 
subdominantların B.s.-ri aşağıdakı kimidir:
   
Ağaclar Kollar Otlar 
Yarpağını 
tökən 
Həmişə 
yaşıl 
Yarpağını 
tökən 
Həmiş
ə yaşıl 
Yarım 
kollar 
Çoxillik Birillik 
11 3 14 2 7 57 6 
       
BİOLOJİ TARAZLIQ – təbii komplekslərin (biogeosenozların) di-
namiki stabilliyini saxlamaq. 
BİOLOJİ TƏKAMÜL – orqanizmin ən aşağı inkişaf pillələrdən 
 53 
 
hazırkı yüksək təşkil olunmuş formalara kimi inkişafı; növ 
populyasiyalarının növmüxtəlifliklərinin bərpa olunmaz dəyişikliyi və 
adaptasiyası; ardıcıl genetik çevrilmələrin (dəyişikliklərin) ifadəsi; canlı 
təbiətin bərpa olunmayan və müəyyən qədər istiqamət almış inkişafı; bu 
inkişaf populyasiyaların genetik tərkibinin dəyişməsi, adaptasiyanın 
formalaşması, növlərin əmələ gəlməsi və ölməsı, biogeosenozların və 
bütövlüklə biosferin yenidən dəyişməsi ilə müşayiət olunur (nəticələnir). 
B.t. paleontoloji, fizioloji, biokimyəvi və genetik məlumatlarla təsdiq 
edilir. B.t. nəzəriyyənin ilk elementlərinə Herakl, Demokritin 
əsərlərində rast gəlinir. B.t.-ün ilk daha mükəmməl nəzəriyyəsini J.B. 
Lamark (1809) hazırlamışdır. Sintetik nəzəriyyəyə əsasən B.t. mutasiya 
və təbii seçmənin nəticəsidir. B.t. nəzəriyyəsi (darvinizm) ekologiya ilə 
sıx bığlıdır. B.t. terminini biologiyada ilk dəfə olaraq Fransa təbiətşünası 
Ş.Bone (1762) işlətmişdir. 
BİOLOJİ TƏMİZLƏMƏ – su və torpaqdan kənar və ya zərərli 
agentlərin canlı orqanizmlərin köməyilə təmizlənməsi, onlar bu 
qarışıqların süzülməsinə və ya dığıdılmasına səbəb olaraq mühitin ilkin 
xassələrini bərpa edir. 
BİOLOJİ TƏNƏZZÜL – üzvi aləmin təkamülündə ikinci əsas 
istiqamət. B.t. keçirən hər hansı bir növün və ya sistematika qrupun 
(cins, fəsilə, dəstə və i.a.) fərdləri mühitə uyğunlaşa bilmədiyinə və 
yaşamaq uğrunda mübarizədə məğlub olduğuna görə, yayıldıqları sahə 
getdikcə məhdudlaşır, növün fərdləri və sistematik qrupun miqdarı 
azalır, nəhayət yoxa çıxır. 
BİOLOJİ TƏRƏQQİ – üzvi aləmin təkamülündə iki əsas 
istiqamətdən birincisi. B.t. keçirən hər hansı bir növün və ya sistematika 
qrupunun (cins, fəsilə, dəstə və s.) fərdləri getdikcə çoxalır, onların 
yayılma sahəsi genişlənir; növ daxilində müxtəliflik artır. 
BİOLOJİ TOPLANTI (YIĞINTI) ƏMSALI – orqanizmdə topla-
nan maddələrin (radionuklid, pestisid, dərman, mikroelementlər və s.) 
miqdarının ətraf mühitdəki miqdarına nisbəti. 
BİOLOKASİYA – heyvanların ətraf mühitdə öz mövqeyi, və öz 
vəziyyətinə nəzərən hər hansı bir obyektin mövqeyini (istiqamətini, 
məsafəsini və s.) müəyyənləşdirməsi. 
BİOLÜMİNESSENSİYA – canlı orqanizmlərin işıq verməsi. 
BİOM – biosferin müəyyən iqlim və digər şəraitinə uyğunlaşan 
müəyyən flora və fauna ilə səciyyələnən böyük bir ərazisi. Məs. tundra 
B.-u, arid zona B.-u, çöl B.-u və s. Dağlıq ərazidə B.lar şaquli zonallığa 
görə dəyişilir. (əvəz olunur). 
BİOMETEOROLOGİYA – Yer atmosferində meteoroloji və 
 54 
 
kimyəvi proses və hadisələrlə canlı orqanizmlər arasındakı qarşılıqlı 
əlaqədən bəhs edən elm. B.-da hava və iqlimin bioloji təsirinə xüsusi 
diqqət verilir. 
BİOMETRİYA –biologiyanın bir bölməsi. Heyvan, bitki 
populyasiyalarının, bakteriyaların, virusların və s. orqanizmlərin 
əlamətlərini, keyfiyyət və kəmiyyət dəyişkənliklərini riyazi (variasiya) 
statistika üsulları ilə təhlil edir. 
BİOMORFLAR – növlərin sistematik vəziyyəti, onların böyümə 
formaları və bioloji ritmləri ilə müəyyənləşdirilən həyatilik formaları. 
Şibyələr, mamırlar, ayıdöşəyilər, qatır quyruğulular, plaunlar B-ın xüsu-
si qrupuna aid edilir. Ali bitkilər arasında əsas biomorflara ağaclar, kol-
lar, kolcuqlar, yarımkollar, otlar və yarımotlar daxildir. 
Heyvanat aləmi üçün B-ın təsnifatı az işlənib. Məs. quşlar, balıqlar, 
otyeyənlər və s. B. 
BİOMORFOGENEZ – filogenez və ya ontogenezdə həyat şəraiti 
ilə əlaqədar orqanizmlərin bioloji və morfoloji xüsusiyyətlərinin inkişafı 
prosesi. 
BİONOMİYA – Ekologiyanın sinonimi. E.Hekkel tərəfindən «Yes-
testvennaya istoriya mirotvoreniya”» (1868) əsərində irəli sürülmüşdür. 
BİOPOLİMERLƏR – canlı orqanizmlərin əsası olan yüksək mole-
kulyar təbii birləşmələr (zülallar, nuklein turşuları və s.)  
BİOPOLYAR YAYILMA, BİOPOLYARLIQ – canlı 
orqanizmlərin coğrafi yayılması – hər iki yarım kürənin soyuq və 
mülayim enliklərində hər hansı eyni növün (cinsin) məskunlaşması, tro-
pik qurşaqda isə onun olmaması (məs., dişsiz kitlər, qulaqlı tülenlər və 
s.). 
BİOPOLYARLIQ NƏZƏRİYYƏSİ – bu nəzəriyyəyə əsasən arkti-
ka və antarktida vilayətlərinin biotaları oxşardırlar (ekvivalentdirlər), 
hər ikisi üçüncü dövr flora və faunasının derivatları sayılır. B.N. L.S. 
Berq tərəfindən geniş hazırlanmışdır. 
BİORİTMOLOGİYA, XRONOBİOLOGİYA – Biologiyanın 
orqanizmlərin ritm, bioloji proseslər, o cümlədən miqrasiya, böyümə, 
qidalanma proseslərini öyrənən bölməsi. 
BİOSENOLOGİYA – biosenozlar haqqında elm. Biosenozları, 
onların tərkibini, quruluşunu, dinamik inkişafını, yayılmasını, 
mənşəyini, xarici mühit amilləri ilə qarşılıqlı əlaqəsini və növlər 
arasındakı münasibəti öyrənir. 
BİOSENOLOJİ MÜHİT – orqanizmlərin xarici mühitə birgə 
təsirilə əsasən maddələr mübadiləsi vasitəsilə yaranan, biosenozun dax-
ili mühiti. B.m.-in əsasını xarici mühitin (hava, mineral, su) 
 55 
 
xüsusiyyətləri təşkil edir. İki hissəyə bölmək olar: humusu, ölü kütləsi 
və digər üzvi maddələri ilə birlikdə torpaq (polipedon) və günəş 
radiasiyasının tərkibi, xüsusi aerozol (tozcuq, biolin, spor), qaz tərkibi 
ilə birlikdə hava (klimatop) dəyişir. 
Dəniz biosenozlarında B.m. öz xüsusiyyətlərilə ayrılır: suda həll olan 
üzvi maddələrin və metobolizmin məhsullarının (zülallar, polisaxaridlər, 
nuklein turşuları, fermentlər) olması biolin rolunu oynayır. 
B.m. biosenozun ayrılmaz hissəsi olub onu senoekosistemə (biogeo-
senoza) çevirir. 
BİOSENOTİK (SENOTİK) AMİL – mənbəyi yalnız ayrıca orqa-
nizm, populyasiya, növ deyil, biosenoz orqanizmlərinin birgə 
fəaliyyətilə bilavasitə və vasitəli mühitə təsiridir. 
BİOSENOTİK REAKSİYA – ekosistemin suksessiyasının sonun-
cudan əvvəlki mərhələsi. 
BİOSENOTOP – 1) ekosistemin abiotik tərkibi: biosenozların bio-
topu; ekotopun sinonimi 2) B.Q.İoqanzenə (1966) görə ekosistemin si-
nonimidir. 
BİOSENOZ – Quru və su hövzəsinin müəyyən, nisbətən eyni 
(oxşar) sahəsini tutan (yaşayan), bir-birilə və abiotik amillərlə müəyyən 
əlaqəsi ilə səciyyələnən bitki, heyvan və mikroorqanizmlərin məcmusu. 
Bioloji dövranda iştirakına görə B.-da əsas üç orqanizmlər qrupu 
ayırırlar: 1. avtotrof orqanizmlər (produsentlər)-qeyri-üzvi maddədən 
üzvi maddə əmələ gətirir. 2. Heterotrof orqanizmlər (konsumentlər). 3. 
redusentlər, orqanizmin parçalanmış qalıqları ilə qidalanan saprofitlər. 
Yerüstü biosenozların biokütləsini əsasən ali bitkilər (produsentlər) 
təşkil edir. Heyvanat aləminin (konsumentlər) biokütləsi yalnız 0,010-
0,001%-dir. Mikroqanizmlər və göbələklərin (redusentlər) biokütləsi bir 
qədər çox olur. 
BİOSENOZ VƏ SENOEKOSİSTEMİN İNKİŞAFINDA 
PROQRESSİV VƏ REQRESSİV ƏLAMƏTLƏR – senoekosistemin 
inkişafını və qismən onun demutasiyasını göstərən əlamətlər proqressiv, 
onun əks mənası isə reqressiv əlamətlər sayılır. Proqressiv əlamətlər: 
– Senoekosistemin ümumi quruluşunun və biohorizontlarının 
mürəkkəbləşməsi; 
– biokütlə və ölükütlənin, həmçinin onların ehtiyat enerjisinin 
artması; 
– fitosenozun məhsulunun biosenozun tənəffüsünə nisbətinin vahidə 
yaxınlaşması; 
– sinoekosistemlərdə məhsulun onun ehtiyatına nisbətinin azalması; 
– xarici mühitin səthindən və ehtiyatlarından maksimum istifadə 
 56 
 
olunması; 
– Daxili sistem və maddələr mübadiləsinin rolunun artması; 
– Senopopulyasiyaların, biosenozların və senoekosistemlərin 
davamlılığının artması. 
BİOSENOZ VƏ SENOEKOSİSTEMLƏRİN SƏRHƏDİ – ayrı-
ayrı biosenoz qrupları arasında xətt və ya keçid zolaq. 
Kəsgin, mozaik (bir-birilə sərhədlənən qrupların fraqment 
kompleksləri ilə), haşiyəli (bir və ya bir neçə keçid zolaqlarla və diffuz 
(qarışmış) sərhədlər ayırırlar. Sərhədlərin dəyişməsi ekoton suksessiya 
yolu ilə gedir. Bu zaman sərhədin dəyişməsi diffuz (keçid zolaq toxumla 
məskən salır) və ya frontal (vegetativ yolla artan dominantın sürünərək 
yayılması yolu ilə gedir). Bir çox biosenoz qrupların sərhədi insan 
fəaliyyətinin təsirilə pozulmuşdur. (antropogen sərhədlər). 
BİOSENOZDA BİTKİNİN SIXLIĞI – Bitkinin boşluğu örtmə 
dərəcəsi. Yarus və biohorizontlarda çətirlərin və kök sisteminin həm 
üfiqi sıxlığı, həm də şaquli sıxlığı təyin olunur. Faizlə ifadə olunur. 
Meşəlikdə bu termin çətirlərin birləşmə dərəcəsi adlanır. 
BİOSENOZLARIN AKUSTİKASI – havanın hərəkəti vaxtı 
(küləkli havada) yarpaq və budaqların əsməsi və ya tez-tez bir-birinə 
toxunması nəticəsində əmələ gələn səslərin dəyişməsi. Dominantlıq 
edən növün morfologiyası ilə sıx əlaqədardır. Məs. küləyin sürəti 3 m/s 
olduqda palıd ağacının orta səs tezliyi 250-400, titrəkyarpaq qovağınki 
630-1200 qs təşkil edir. Tozağacı meşəliyində küləyin sürəti 2 m/s ol-
duqda maksimum səsin spektri 166-250 qs, küləyin sürəti 4 m/s 
qalxdıqda bu rəqəm 1000-2500 qs təşkil edir. Bura həmçinin müxtəlif 
heyvanların səsi, o cümlədən quşların oxuması daxil olur. B.a. maqnito-
fon və akustik analizatorların köməyi ilə tədqiq edilir. 
BİOSENOZLARIN DİNAMİKASI – bax: sindinamika. 
BİOSENOZLARIN QURULMASI (YARADILMASI) – yüksək 
məhsuldar biosenozların yaradılması. Onların dominantları və 
subdominantları məhsuldarlığına, bəzən dekorativliyinə və gigiyena 
nöqteyi nəzərincə daha effektli olmalıdır. Fitofaqlardan bura ən öncə 
qiymətli məhsul verənlər (məs. maral, meşə, ev heyvanları) daxil edilir. 
Bütün daxil edilən yeni növlər ekotopun şəraitinə və formalaşacaq bio-
senotik mühitə qarşı yüksək tolerantlığa (adaptasiyaya) malik olmalıdır. 
BİOSENOZUN DOLULUĞU – Senotopun dominant növlərdən 
istifadə etmə ölçüsü. Dolu ağaclıq, məsələn (meşə dominantının 
müəyyən yaş sinfində) o ağaclığa deyilir ki, o vahid sahədə ən yüksək 
oduncaq ehtiyata malik olsun. Bu rəqəm vahid (1) qəbul olunur. Ondan 
aşağı doluluqlu meşələr onda bir vahidlərlə (0,9, 08, 07, 06, 05, 04, 03) 
 57 
 
göstərilir. Meşənin doluluğu hər hansı bir sahədəki ağacların döş hün-
dürlüyündə (1,3 m) en kəsik sahələri və oduncaq ehtiyatı ilə təyin olu-
nur. 
BİOSENOZUN HOMOTONLUĞU – biosenoz daxilində 
qruplaşmaların oxşarlıq dərəcəsi. B.h. homotonluq indekslərinə görə 
təyin edilir. 
BİOSENOZUN İSTİFADƏSİNİN İSTEHSALAT 
EFFEKTİVLİYİ – İstismar olunan biosenozun istismarından alınan 
illik gəlir. Aşağıdakı düsturla hesablanır: Nr(%-lə) = 
c
cB −
.  100, B - 
əldə olunan məhsulun qiyməti, C - biosenozu (otlaq, biçənək, meşə) 
saxlamaq və onun məhsuldarlığını yüksəltməyə sərf olunan xərci nəzərə 
almaqla maya dəyəri. 
BİOSENOZUN KONEKSİ – biosenozun strukturu və ya 
proyeksiyası. Termini Q.Tişler (1955) irəli sürmüşdür. 
BİOSENOZUN MƏHSULDARLIĞI – Vahid zamanda (gün, ay, 
il) biosenozun hasil etdiyi biokütlə. Biosenozun bioloji məhsuldarlığının 
(avtotrofların ilk məhsulunu, heterotrofların ikinci məhsulunu və 
mikroorqanizmlərin biokütləsinin artımını), həcminin məhsulun dəyərli 
hissəsinin təyin olunması xüsusilə mühümdür. Məsələn, 20-30 yaşlı şam 
meşəsi bir ildə 37,8 t/ha quru maddə hasil edir. İkinci məhsul tamamilə 
ilk məhsuldan asılıdır. 
BİOSENOZUN MƏHSULU – biosenozun ishal etdiyi biokütlənin 
miqdarı. Biosenozun aşağıdakı məhsul növlərini ayırırlar: ilk ümumi 
məhsul (brutto-məhsul)-fotosintez və xemosintez yolu ilə produsentlərlə 
senoz sisteminə daxil edilən üzvi maddələrin miqdarı, təmiz ilk məhsul 
(netto məhsul)-tənəffüsə və fitotrofun istifadə etdiyi maddəni çıxdıqdan 
sonra qalan ilk məhsul; ümumi ikinci məhsul-fitotrof və zootrofların 
yeni konsumentlərin yaratdığı üzvi maddənin miqdarı; təmiz ikinci 
məhsul-tənəffüsə və konsumentlərin sərf etdiyi maddələr çıxıldıqdan 
sonra ikinci məhsul; məhsulun ehtiyatı. Təsərrüfat nöqteyi nəzərincə 
aşağıdakı B.m. ayırırlar: qiymətli bitki maddə miqdarının ümumi 
məhsulu: yararlı məhsul, yəni ümumi məhsulun səmərəli istifadə olunan 
hissəsi (məs. istifadə əmsalı çıxılmağı nəzərə alaraq yem məhsulu) və 
yararlı məhsulun ehtiyatı. 
BİOSENOZUN NİZAMLANMASI (TƏNZİMLƏNMƏSİ) – bio-
senoz qruplarına məqsədyönlü təsirin istiqamətləri: 
1) Biosenozları məhsuldar vəziyyətdə saxlamaq (qulluq, səmərəli 
istifadə); 2) məhsuldarlığını artırmaq və ya insanın məskən saldığı 
 58 
 
mühiti yaxşılaşdırmaq: a) Sindinamik dəyişilməyə təsir etmək (demuta-
siya prosesini sürətləndirmək), b) tərkibini dəyişmək (yeni növ daxil 
etmək, məs. bitki səpini və ya əkini, qiymətli heyvanların gətirilməsi, az 
məhsuldar, zərərli və ziyanlı bitkilərin və heyvanların məhv edilməsi), 
biosenotik mühiti yaxşılaşdırmaq (gübrələmə, suvarma, yandırma, 
meşədə xidməti qırma aparmaq). 
BİOSENOZUN SƏRHƏDLƏRİ – bir növün və ya bir növ qrupu-
nun dominantlığı qurtaran, digər növlərin dominantlığı başlandığı xətt 
və ya zolaq. 
BİOSENOZUN TİPİ – bax: assosiasiya. 
BİOSFER (bio və yun. Spharia -kürə) (Vernadskiy), ekosfer (bir 
sıra qərb tədqiqatçıları), biosfer (Dılis) – yer kürəsində canlı həyatın 
yayıldığı sahə. B-ə ozon səthinə kimi atmosferin bir hissəsi (20-25 km), 
litosferin üst hissəsi, əsasən aşınma gedən qabığı (orta hesabla 2-3 km) 
və bütün hidrosfer (okeanın dibindən 1-2 km aşağı) daxildir. Biosferin 
ümumi qalınlığı 40 km-ə çata bilər. B. digər geosferlərdən ən yüksək 
kimyəvi çevrilmələr getməsilə fərqlənir. B. haqda təlimin banisi 
V.İ.Vernadskinin fikrincə B.-in maddəsi müxtəlif, lakin geoloji 
cəhətdən qarşılıqlı əlaqədə olan 7 hissədən (canlı maddə, biogen maddə, 
radioaktiv maddə, kosmik mənşəli maddə, seyrək yayılmış atomlar, atil 
və biatil maddə) ibarətdir. Müasir B. planetimizdə həyat yaranandan 
sonra uzun müddətli təkamülün nəticəsidir. 
BİOSFER EKOSİSTEMİ, EKOSFER, YERİN 
METAEKOSİSTEMİ (Dedyu, 1988) – biosfer Yerin ekosistemi kimi: 
B.e.-nin xüsusiyyətlərini planetin canlı, biokimyəvi aktiv maddələri 
(biokütlə), o cümlədən insanın daim artmaqda olan populyasiya sayı 
təyin edir. B.e.-in tərkib hissələri həmçinin aşağıdakılardar: ölü biotanın 
üzvi maddələri; biokos (orqanogen) dağ süxurları (qazıntı halında 
kömür, əhəngdaşların bəzi növləri, tabaşir, diatomitlər, balıqqulağılar, 
riflər və b.); atmosfer (ozon qatına qədər); hidrosfer (maksimal dərinliyə 
qədər). B.e.-nin fəaliyyəti günəş enerjisinin avtotrof orqanizmlər tə-
rəfindən mənimsənilməsi sayəsində gedir. Müasir B.e. Yerdə həyat ya-
ranandan sonra (təxm. 4 mlrd. il əvvəl) başlayaraq uzun təkamülün 
nəticəsidir. B.e. termini B.A.Bıkova (1988) məxsusdur. 
BİOSFER QORUQLARI – dünyanın müxtəlif coğrafi 
vilayətlərində biosferin daha xarakterik, etalon qorunan sahələri. B.q. 
müəyyən biocoğrafi vilayətlərin təbii ekosistemlərini və onların geno-
fondunun təbii halında qorunub saxlanması, onların vəziyyəti və 
müxtəlif təbii proseslərin gedişi üzərində hərtərəfli müşahidələr apar-
maq məqsədilə yaradılır. B.q.-ın prinsipial sxemi belədir: nüvəsi, yaxud 
mütləq qorunan ərazisi; nüvənin ətrafında təsərrüfatda ciddi səmərəli 
 59 
 
istifadə olunan ərazi. Bütün dünyada müxtəlif xarakterik biocoğrafi pro-
vinsiyalarda 33-dən çox (1988) B.q. yaradılmışdır. Nəzəri cəhətdən B.q. 
özününizamlayan təbii sistemdir, ona görə onların sahəsi kifayət qədər 
böyük olmaqla, qonşu ekosistemlərdən ekoloji cəhətdən ayrılmış halda 
(təcrid olunmuş) olmalıdır. 
BİOSFER TƏZAHÜRÜNÜN ÖLÇÜSÜ – kəmiyyət 
göstəricilərinin dəyişkənliyinin yol verilən intervalı, bu zaman o özünün 
başlanğıc keyfiyyət müəyyənliyini saxlayır. 
BİOSFERƏ ANTROPOGEN TƏSİR – texnoloji məhsullara, ra-
dioaktiv maddəllərlə çirklənmə nəticəsində, atmosferin, çay, dəniz və 
okeanların tərkibi və rejiminin dəyişilməsi, onların bir çoxunun, o 
cümlədən ən məhsuldar tropik meşələrin tamamilə yox edilməsi. 
Təkamül məhsullarının – bir sıra heyvan və bitki növlərinin, onların 
birgə yaşayan mürəkkəb sisteminin, yəni biosenozların məhv edilməsi. 
Bir çox regionlarda, o cümlədən Azərbaycanda (Xəzər dənizi, Sumqayıt 
şəhəri, tuqay meşələri və s.) bu hadisələr təbii fəlakət xarakteri daşıyır. 
BİOSFERİN ANTROPOGEN REDUKSİYASI – insanın dağıdıcı 
fəaliyyəti (mühitin çirklənməsi, meşələrin məhv edilməsi, bozqırların 
şumlanması, sənaye heyvanlarının həddən artıq ovlanması, təşkil 
olunmamış turizm, urbanizasiya, qida və dərman bitkilərinin nəzarətsiz 
yığılması və s.) nəticəsində biosferin növmüxtəlifliyinin durmadan 
(bərpa olunmadan) azalması prosesi. B.a.r.-nın qarşısının alınması üçün 
planetin heyvanat və bitki aləminin genetik fondunun qorunması üzrə 
qlobal proqram hazırlanmalı, biosfer qoruqlarının, milli parkların, bota-
niki bağların, zooloji parkların şəbəkəsi genişləndirilməlidir. 
BİOSFERİN BƏRPA OLUNMASI QANUNU – P.Dajero (1957) 
tərəfindən irəli sürülmüş bu qanuna əsasən biosferin komponentlərinə 
antropogen təsir dayandırıldıqdan sonra o, hökmən öz “itirilmiş 
mövqeinə” qayıtmağa cəhd edir, yəni özünün ekoloji tarazlığını və 
davamlığını saxlaya (bərpa edə) bilər. Belə ki, meşəsizləşdirilmiş 
sahələrdə meşə örtüyü yenidən tədricən bərpa olunmağa başlayır. 
BİOSFERİN BUFERLİYİ – biosferin antropogen çirkləndiricilərə 
müqavimət göstərməsi (neytrallaşdırması) qabiliyyəti. 
BİOSFERİN DƏYİŞMƏ HƏDDİ – biosferin funksiyasını onu 
təşkil edən yarımsistemlərin və mühit əmələgətirən komplekslərini 
əhəmiyyətli dərəcədə, lakin dönən dəyişmələrə məruz qalan təsir 
qüvvəsi. 
BİOSFERİN TƏKAMÜLÜ – a) canlı maddələrin xarakterinin 
(növlərinin yaranması, inkişafı və məhv olması, biotik qrupların 
formalaşması və dağılması); b) bu maddələrdən yaranmış Yer qabığı 
kimi biosferin xassələrinin;         c) ekosferin xassələrinin; ç) ekosferin 
 60 
 
(planetin) fasiləsiz, eyni zamanda və qarşılıqlı dəyişilmə prosesi. 
BİOSFERİN MƏHSULDARLIĞI – Bir il ərzində onun 
biokütləsinin ümumi artımı. Son hesablamalara görə (Uitteker, 1980) 
illik (ilk) bitki məhsulu (quru kütlə) 170 ⋅ 109 t olub 300-500 ⋅ 102 C 
ener. ibarətdir. Bu miqdarın quru fitosenozlarının payına 117 ⋅ 109 t 
düşür. Onun böyük hissəsi (74⋅ 109) meşələr (xüsusilə tropik zonanın) 
verir. Heyvanların illik məhsulu(ikinci) quruda 909 ⋅ 106 t, cəmi 3934 ⋅ 
106 t təşkil edir. 
BİOSFERİN SABİTLİYİ – biosferin xarici (kosmik) və daxili 
təsirlərə, o cümlədən antropogen təzyiqinə qarşı müqavimət göstərə 
bilməsi. 
BİOSFERİN STABİLLİYİ – biosferin bufer həcmi – biosferin xa-
rici (kosmik) və daxili, o cümlədən antropogen təsirlərə qarşı davamlığı. 
Elmi-texniki inqilab dövründə B.s. güclü pozulmağa məruz qalır və eko-
loji fəlakətlə üzləşə bilər, onun qarşısı yalnız bütün bəşəriyyətin ümumi 
gücü ilə alına bilər. 
BİOSESTON – suda asılı vəziyyətdə olan canlı orqanizmlərin (bak-
teriyalar, birhüceyrəli yosunlar, ibtidailər və s.) cəmi. 
BİOSİD – 1) Bütün varlığı (canlıları) məhv edə bilən maddə; 2) 
Geniş ərazilərdə canlıları məhv etmək (məs., hərbi məqsədlə). 
BİOSİKL – 1) biosferin ən iri ekoloji hissəsi. Aşağıdakı B.-lər 
ayrılır; dəniz, estuari (liman) və daxili su hövzələri. Hər bir B. tərki-
bində çoxlu miqdarda biotoplar olan bioxorlara bölünür. Məs., qum, gil 
və daşlı səhralar biotopları səhra bioxorunda birləşir, onlar da meşə, çöl 
və s. bioxorları ilə birlikdə qurunun B.-ni təşkil edir. 2) orqanizm 
inkişafının faza və mərhələlərinin dəyişilməsi qanunauyğunluqları. 
BİOSİSTEMİN İNFORMASİYASI – bioloji sistemin 
müxtəlifliyinin göstəricisi. Məs. populyasiyaların mürəkkəb cins, yaş, 
sahə-etoloji, ölçü və s. strukturu olur; ekosistemlər çox saylı müxtəlif 
mikroorqanizm növlərinin populyasiyalarından ibarətdir. Beləliklə, bio-
sistemin informasiya mənbəyi onun mütəşəkkilliyi sayılır. 
BİOSPELEOLOGİYA, SPELEOBİOLOGİYA – mağaralarda 
həyatı öyrənən elm. B-nın əsası ruminiya bioloqu E.Rakovise (1907) 
tərəfindən qoyulmuşdur. O, mağaraların ekoloji şəraitinin 
xüsusiyyətlərini və onların canlı orqanizmlərə təsiri, yeraltı biotaların 
təkamül qanunauyğunluqlarını, mağara sakinlərinin çoxalması və 
coğrafi yayılması və s. tədqiq etmişdir. 
BİOSTANSİYA – stasionar bioloji müşahidə yeri. 
BİOSÜZGƏC – çirkabı bioloji təmizləyən qurğu. Dairəvi, yaxud 
dördbucaqlı çən şəklində olur. Dibi ikiqatdır və qatların arasında azı 0.4 
m məsafə qoyulur: içərisinə posa, qranit qırıntıları, çınqıl, keramzit və s. 
 61 
 
süzgəc materialı tökülür. Süzgəc təbəqəsinin hünd. 1,5-2 m, dənələrinin 
ölçüləri 30-40 mm, alt döşənək təbəqəsi dənələrinin ölçüləri isə 60-100 
mm-dir. Çirkab süzgəc materiallarından keçərkən onun üzərində bakte-
riya və göbələklərdən ibarət bioloji təbəqə əmələ gəlir. Həmin təbəqə 
çirkabın üzvi maddələrini oksidləşdirmək və minerallaşdırmaq yolu ilə 
təmizləyir. 
BİOTA (yun. biote -həyat) – biosenozun, assosiasiyanın, həmçinin 
daha böyük taksonların bitki və heyvanat aləminin növ məcmusu (flora 
və fauna). B.-nın orqanizmləri (biontlar) bir-birilə mürəkkəb biotik, 
mühitlə isə trasabiotik əlaqələrlə bağlıdır. B. termini ən çox 
biocoğrafiyada istifadə olunur. 
BİOTAKSİYA, SİSTEMATİKA, TAKSONOMİYA – canlı 
orqanizmlərin təsnifatı ilə məşğul olan elmi fənn. 
BİOTEXNİYA – faydalı heyvanların sayını artırmaq və 
məhsuldarlıq xassələrini yaxşılaşdırmaq məqsədi ilə tətbiq olunan 
tədbirlər kompleksi. 
BİOTEXNOLOGİYA – bioloji proseslərin, obyektlərin və 
materialların sənayedə istifadə olunması. B. – perspektiv sahə olub ətraf 
mühitə mənfi təsiri minimuma endirir. 
BİOTERMOGENEZ – Kimyəvi energiyanın istiliyə çevrilməsi bio-
fiziki prosesi. B. proses zamanı hər orqanizm üçün xarakterik olan tem-
peratur realizə olunur. 
BİOTİK AMİLLƏR – orqanizmlərə digər orqanizmlərin təsiri 
(bitki və heyvanın bir-birilə və birinin digəri ilə əlaqəsi, yırtıcıların və 
parazitlərin təsiri, yemlə təmin etmə və i.a.). 
BİOTİK DÖVRAN – bax bioloji dövran. 
BİOTİK ƏLAQƏ – biosenozda orqanizmlərin bir-birilərilə 
əlaqələrinin müxtəlif formaları. 
BİOTİK FAKTORLAR – orqanizmə təsir göstərən canlı təbii 
faktorların məcmusu (məs. qida, sıxlıq, parazitlər). 
BİOTİK MÜHİT – canlı orqanizmlərin (heyvan, bitki, 
mikroorqanizmlər) mühiti və onların təsiri (qarşılıqlı və abiotik mühitə). 
BİOTİK POTENSİAL – növ populyasiyasının nəzəri maksimal 
artması sürəti. 
BİOTOKSİN – canlı orqanizmlərin ifraz etdiyi toksin. 
BİOTOP, EKOTOP – eyni relyef, iqlim və digər abiotik amillərə 
malik olan su hövzəsində və ya quruda müəyyən biosenozun məskən 
saldığı sahə. Aşağıdakı B.-ları ayırmaq olar: polipedon, yəni torpaq su-
dibi məskəni, klimatop, yəni fitosenozun yerüstü hissəsi məskəni və hi-
drotop, su dibinin üst hissəsi məskəni. Bunlardan asılı olmayaraq müx-
 62 
 
təlif mikropopulyasiyalar məskən salan mikrotoplar da ayırırlar. B. ter-
mini adətən ekoloqlar tərəfindən işlədilir. 
BİOTROFLAR – digər orqanizmlərin bioloji kütləsi ilə qidalanan 
orqanizmlər (yırtıcılar, parazitlər, simbiontlar). 
BİRƏBÖCƏKLƏR – (Chrysomelidae) – yarpaqyeyən böcəklər 
fəsiləsi. 5000-ə yaxın növü var. Azərbaycanda zolaqlı taxıl birəsi, qara 
xaççiçək birə, cənub çuğundur birəsi, böyük taxıl birəsi və s. növləri 
var. Əksər növləri taxıla, kartofa, bostan-tərəvəz bitkilərinə və s. zərər 
verir. Mübarizə tədbirləri: alaqlar məhv edilir, kimyəvi maddələr (meta-
fos, heksaxloran, xlorofos və s.) tətbiq olunur. 
BİRƏLƏR (Aphaniptera) – parazit həşərat dəstəsi. 1000-ə yaxın 
növü məlumdur. Azərbaycanda 58 növü qeydə alınmışdır: insan birəsi, 
it birəsi, pişik birəsi, cənub siçan birəsi və s. daha çox yayılmışdır. 
İnsan, at və pişik birəsi, taun və bir çox yoluxucu xəstəliyin keçirisidir. 
Mübarizə tədbirləri: binalar təmiz saxlanmalı, döşəmə 2-5%-li sabun-
karbol məhlulu ilə yuyulmalı və s. 
BİRİLLİK BİTKİLƏR – həyatını bir vegetasiya dövründə (adətən 
2-5 aya) başa vuran bitkilər. B.b.-in toxumu yazda və ya yayda cücərir, 
bitki payızda toxum verib, məhv olur. B.b.-ə kətan, qarabaşaq, yazlıq 
buğda, yulafca, əkin qərənfili və s. daxildir. Öz inkişafını daha tez (1-2,5 
aya) başa vuran B.b. efemerlər (erkən baharotu, şərq bozağı, xırda qa-
rayonca və s.) adlanır. Əlverişsiz şəraitdə öz həyatını bir il ərzində ta-
mamlaya bilməyən bəzi B.b. çoxilliklərə çevrilir. (məs., Arktikada və 
yüksək dağ şəraitində bitən qırtıc bitkisi). 
BİRLƏPƏLİLƏR (Monocotyledones) – örtülütoxumlular şöbəsinin 
bir sinfi. Toxumunda bir ləpənin olması ilə xarakterizə edilir. 65 mindən 
artıq növü məlumdur. Keçmiş SSRİ-də 2600-dən çox növü yayılmışdır. 
Əksəriyyəti ot bitkiləridir. Subtropik və tropik ölkələrdə ağac 
formalarına da təsadüf edilir. Ərzaq (buğda, çovdar, çəltik, qırtıc və s.) 
dekorativ (zanbaq, sünbülçiçək və s.), lifli, dərman və s. bitkilərin 
əksəriyyəti birləpəlidir. 
BİSSİNOZ – pambıq tozu ilə uzun müddət nəfəs aldıqda insanın ağ 
ciyər xəstəliyinə tutulması. 
BİTKİ ANATOMİYASI – botanikanın bitki orqan və 
toxumalarının daxili quruluşunu öyrənən elm bölməsi. 
BİTKİ BAKTERİOZLARI – bakteriyaların törətdiyi bitki 
xəstəlikləri. B.b-nın törədiciləri bitkiyə zədələnmiş yerlərdən, yarpaq 
ağızcıqlarından, çiçək nektarisindən və b. məsamələrdən keçir. Onlar 
xəstə toxum və bitki qalığı, habelə həşərat, molyusk, nematod və s. ilə 
ətrafa yayılır. B.b. pambıq, pomidor, kələm, kartof, alma, armud, qoz, 
 63 
 
fındıq və s. bitkilərə böyük zərər vurur. 
BİTKİ COĞRAFİYASI (FİTOCOĞRAFİYA) – yer səthində bitki 
növləri və onların digər taksonomik kateqoriyalarının yayılması 
qanunauyğunluqlarını öyrənən elmi sahə. Floristik, ekoloji və tarixi B.c. 
sahələrinə bölünür. 
BİTKİ DOMİNANTLARI – bitki qruplaşmalarında (fitosenozlar-
da) və ya biosenozların əsas qatlarında üstünlük, yəni dominantlıq edən 
bitki növləri. Aşağı qatlarda üstünlük təşkil edən növlər subdominantlar, 
əsas qatda (üst yarusda) nisbətən üstünlük təşkil edən növlər isə kondo-
minantlar adlanır. Bir çox bitki qruplaşmalarında (o cümlədən meşədə) 
əsas yarusda mütləq üstünlük təşkil edən dominantı ayırmaq çətin olur. 
Belə fitosenozlar polidominant fitosenoz adlanır. Bir növ üstünlük təşkil 
edən isə monodominant fitosenoz adlanır. Fitosenozların təsnifatı domi-
nantlara görə verilir. 
BİTKİ FORMASİYASI – Eyni bitki növündən təşkil olunmuş ha-
kim yarusdakı assosiasiyların məcmusu. B.f.-na genetik və ekoloji 
cəhətdən müxtəlif assosiasiyalar daxil ola bilər. 
BİTKİ GENEFONDUNUN QORUNMASI – bitkinin 
növmüxtəlifliyini saxlamaq üzrə təbdirlər kompleksi. B.g.q. üçün qoruq-
lar, təbii parklar, botaniki və kompleks yasaqlıqlar, rezervatlar və digər 
qorunan obyektlər təşkil olunur; botanika bağlarında və təcrübə 
stansiyalarında yerli və introduksiya olunmuş növlərin genefondunun 
bankı yaradılır; qiymətli bitkilərin mədəni yetişdirilməsi metodları 
işlənib hazırlanır; introduksiya, reintroduksiya və repatriasiya üzrə işlər 
genişləndirilir; bitkinin bitmə mühitinə ümumi bioloji və ekoloji qiymət 
və onun gələcəkdə dəyişməsi proqnozlaşdırılır, qırmızı kitab burxılır və 
s. B.g.q. təbiəti mühafizənin tərkib hissəsidir. 
BİTKİ XƏSTƏLİKLƏRİ – xəstəlik törədiciləri və əlverişsiz mühit 
şəraiti kimi müxtəlif təsirli səbəblərin nəticəsində baş verən pataloji hal. 
B.x. bitkilərin quruluşunun, funksiyalarının (fotosintez, tənəffüs, su 
cərəyanı, qida maddələri) pozulması zamanı baş verir və orqanizmin 
vaxtından əvvəl məhvinə və ya onun ayrı-ayrı orqanlarının 
zədələnməsinə səbəb olur. 30 mindən çox müxtəlif B.x. məlumdur. B.x. 
kənd və meşə təsərrüfatına böyük zərər vurur. B.x. məhsulun 
keyfiyyətini, toxumun cücərmə qabiliyyətini aşağı salır və s. B.x-ni 
öyrənən və onlara qarşı mübarizə tədbirləri hazırlayan elm fitopatolo-
giya adlanır. 
BİTKİ QRUPLAŞMASI – bir-biri ilə, eləcə də mühitin biotik və 
abiotik komponentləri ilə mürəkkəb qarşılıqlı əlaqədə olan avtotrof və 
heterotrof bitkilərin məcmusu (müəyyən sahədə). 
 64 
 
BİTKİ MORFOLOGİYASI, FİTOMORFOLOGİYA – bitkilərin 
xarici və daxili quruluşunu, fərdi (ontogenez) və təkamül-tarixi (filoge-
nez) inkişafında forma əmələ gəlməsi qanunauyğunluqlarını öyrənən 
elm. B.m. taksonomiyanın tərkibində və seleksiyada istifadə edilir. O, 
bitkiçilik, bağçılıq, üzümçülük və s. elmi-təcrübi sahələrdə də tətbiq 
olunur. 
BİTKİ MÜHAFİZƏSİ – müxtəlif kənd təsərrüfatı və meşə 
ziyanvericilərinə qarşı yönəldilən kompleks (aqrotexniki, bioloji və 
kimyəvi xarakterli, məs. pestisidlərdən istifadə) tədbirlər kompleksi. 
BİTKİ ÖRTÜYÜ, BİTKİLİK – Yer kürəsində, yaxud onun 
müəyyən hissəsində (qitədə, ölkədə, rayonda və s.) yayılmış bitki 
qruplaşmalarının (fitosenozların) məcmusu. Bitki növlərinin yayılmasını 
tədqiq edən floradan fərqli olaraq B.ö. bitkilərin müəyyən sahədə örtük 
yaratması ilə səciyyələnir. Yer kürəsində zonallıq qanununa uyğun ola-
raq, ekvatordan qütblərə doğru iqlim, torpaq və s. amillərin 
dəyişilməsinə müvafiq olaraq B.ö. də dəyişir. (tundra, tayqa, meşə-çöl, 
səhra). Dağlıq zonada B.ö. tiplərinin yayılması şaquli zonallıq qanununa 
tabedir. Müxtəlif təsnifatlarda su, mezofit, kserofit, qalofit bitki örtüyü, 
ağac, ot, kol bitki örtüyü ayrılır. 
BİTKİ ÖRTÜYÜ TİPİ – mənşə etibarilə müxtəlif bitki örtüyü 
qruplaşmalarını yüksək ranqda birləşdirmək. (formasiya və onun 
sinifləri). 
BİTKİ ÖRTÜYÜNÜN ARİDLƏŞMƏSİ – bitki örtüyünün 
tərkibində kserofil növlərin sayının çoxalması, sıxlığının və bioloji 
məhsuldarlığının azalması. 
BİTKİ ÖRTÜYÜNÜN BƏRPASI – pozulmuş bitki örtüyünün 
həmin yer üçün ilkin bitki örtüyünün bərpası istiqamətində dəyişməsi 
(suksessiya). 
BİTKİ ÖRTÜYÜNÜN TƏSNİFATI (KLASSİFİKASİYASI) – 
mühüm əlamətlərinə görə oxşar fitosenozların daha iri qruplarda 
birləşdirilməsi olub bitki örtüyünü öyrənən metodlardan biri. Bitki 
qruplaşmaların quruluşunun əlamətləri əsasında morfoloji təsnifat, 
dominantlıq edən bitkinin ekologiyasına əsasən ekoloji təsnifat, 
dominantların biologiyası və ekologiyasına əsasən bioekoloji təsnifat, 
floranın tərkibinə əsasən floristik təsnifat, təkamülünün müddətinə görə 
aşağıdakı şöbələrə bölünür: (bakterial qayalığın nitrifikasiya 
bakteriyaları), yosun, şibyə, çılpaqtoxumlular və örtülütoxumlular. 
Axırıncı şöbə iki yarımşöbəyə – çəmən-meşə və savanna-səhra – çöl 
bitki örtüyünə bölünür. Şöbələr bitki örtüyü tiplərinə ayrılır (məs. 
yarpağı tökülən meşə, mezofil kolluqlar, çəmən, bataqlıq və su 
 65 
 
bitkiləri). 
BİTKİ VƏ HEYVANIN YAŞI – onların fərdlərinin yaşama 
müddəti. Bitkilərdə xüsusi, ümumi,orta və həd yaş ayrılır. Cücərmə 
dövründən indiyə kimi olan yaş xüsusi yaş adlanır. Vegetativ yolla artan 
bitkilərdə ümumi yaş təyin olunur. O, ana bitkinin və pöhrənin xüsusi 
yaşının cəminə bərabər olur. Ağac və kol bitkilərinin yaşı onların kötük 
kəsimlərində olan illik həlqələrinin sayı ilə hesablanır. Otların yaşı 
onların uzun müddət böyüməsini müşahidə etməklə təyin edilir. 
Qaraçöhrə, çinar ağacları 1000 ildən artıq ömür sürür. Heyvanlarda 
xüsusi, orta və həd yaş ayrılır. Növün sistematik vəziyyəti və 
morfologiyasından asılı olaraq olduqca çoxlu üsullardan istifadə olunur. 
Nərə və keçəl kərkəs balıqları 100 ildən artıq, fil tısbağası 150 ildən 
artıq, naqqa balığı isə 300 ildən artıq yaşayır. 
BİTKİ VƏ ONUN ORQANLARININ SƏTHİ – bitki 
qruplaşmalarını və populyasiyalarını səciyyələndirən mühüm göstərici. 
Birhüceyrəli orqanizmlərdə bitki ilə mühit arasında maddələr 
mübadiləsi aparan fəaliyyətdə olan səthlərin-assimilyasiya (yarpaq və 
yaşıl budaqların) və adsorbsiya (köklərin fəaliyyətdə olan hissəsi) 
səthlərin təyin edilməsi mühüm əhəmiyyət kəsb edir. Yaruslarda yar-
paqla örtülmə faizinin təyin edilməsi də müəyyən əhəmiyyətə malikdir. 
BİTKİ ZƏRƏRVERİCİLƏRİ – bitkiləri zədələyən və ya onları 
məhv edən heyvanlar. Kənd təsərrüfatı bitkilərinə ən çox ziyan vuran 
gəmiricilər və həşəratlardan kəpənəkləri (payız sovkası, kələm kəpənəyi 
və s.) və böcəkləri göstərmək olar. Bitkiyeyən gənələr, sap qurdlar, 
qarınayaqlı molyuskalar və bəzi quşlar da kənd təsərrüfatı bitkilərinə 
zərər verir. 
BİTKİLƏR – günəş enerjisindən istifadə etməklə avtotrof qidalanan 
və hüceyrələri  bir qayda olaraq sellülozdan ibarət sıx qılaflı canlı 
orqanizmlər. Yer Kürəsində 500 min növ bitki yayılmışdır ki, bunun 
200-250 min növü çiçəkli B.-dir. 
B. ibtidai və ali B.-ə bölünür. İbtidai bitkilər bədənlərində vəzifə 
bölgüsü getməmiş orqanizmlərdir. Ali bitkilərdə isə toxuma və 
hüceyrələr arasında vəzifə bölgüsü getmişdir. Ali B. kök, gövdə və yar-
paqlardan ibarətdir. İbtidai B. bakteriyalar, yosunlar, göbələklər, 
şibyələr, ali B. isə mamırkimilər, qıjıkimilər, çılpaqtoxumlular, 
örtülütoxumlular tipinə (şöbəsinə) ayrılır. 
BİTKİLƏRİN HƏRƏKƏTİ – onun hərəkət tərzi forması, boşluqda 
bitkinin və ya onun üzvlərinin vəziyyətinin dəyişməsi. Bir hüceyrəli 
yosunların və miksomisetlərin hərəkəti avtonom hərəkət olub 
amyobşəkilli və ya çox qamçıların köməyilə yerinə yetirilir. Bitkinin 
 66 
 
aktiv hərəkəti onun böyüməsilə bağlıdır. Bitkinin passiv hərəkəti bəzi 
toxumların kalloid hüceyrələrində suyun miqdarının dəyişməsi ilə 
əlaqədardır (məs. xınagülü və quduz xiyar bitkisində toxumun sıçraması). 
BİTKİLƏRİN HƏYAT FORMASI – bitkilərin ətraf mühitə 
uyğunlaşmasını əks etdirən xarici görkəmi (habitus). 
BİTKİLƏRİN QORUNMASI – bitki növlərinin populyasiya növ 
tərkibini və sayını qoruyub saxlamaq üzrə kompleks beynəlxalq, dövlət 
və regional, inzibati-təsərrüfatı və ictimai tədbirlər kompleksi. 
BİTKİNİN MÜHAFİZƏ METODLARI – xəstəliklərə və 
zərərvericilərə qarşı mübarizədə bioloji, aqrotexniki, kimyəvi və mex-
aniki üsullardan istifadə olunur. Bioloji üsulla bitki mühafizəsi zamanı 
faydalı quş, cücü, göbələk, bakteriya və s. canlıların köməyi ilə 
zərərvericilər və xəstəlik törədicilər məhv edilir. Aqrotexniki tədbirlər 
sisteminə düzgün növbəli əkin dövriyyəsi, alaq otlarının məhv edilməsi, 
mineral və üzvi gübrələrin tətbiqi, bitki qalıqlarının məhv edilməsi, 
zərərvericilər və xəstəliklərə qarşı davamlı sortlardan, sağlam əkin 
materialından istifadə zamanı müxtəlif pestisidlər vasitəsilə 
zərərvericilər və xəstəlik törədicilər məhv edilir. Mexaniki üsulla bitki 
mühafizəsi zamanı zərərvericilər tutucu tor, tutucu kəmər və müxtəlif 
mexaniki vasitələrlə məhv edilir. 
BİTKİÇİLİK – 1) Kənd təsərrüfatının əsas sahələrindən biri; 
insanları qida məhsulları, heyvanları yem, sənayenin bir çox sahələrini 
(yeyinti, qarışıq yem, toxuculuq, əczaçılıq, ətriyyat və s.) bitki mənşəli 
xammalla təmin etmək üçün mədəni bitkiləri hərtərəfli öyrənməklə məş-
ğul olur. B.-in tarlaçılıq (taxıl, texniki bitkilər, yem bitkiləri və s. bura 
aiddir), tərəvəzçilik, meyvəçilik, üzümçülük, çəmənçilik, meşəçilik, gül-
çülük və s. kimi sahələri də var. 
2) Az məsrəflə yüksək keyfiyyətli bol məhsul almaq üçün mədəni 
bitkilər və onların becərilmə üsulları haqqında elm. 
BİTKİLİK – Bax bitki örtüyü. 
BİTKİNİN “AĞLAMASI” – ekskresiya, bitkinin yaralı hissədən 
(kəsilən və ya zədələnən) köklərin təzyiqi ilə floem və ksilem şirəsinin 
axması. Floem şirəsi ksilem şirəsinə nisbətən üzvi maddələrlə (şəkər, 
amin turşuları, zülallar) daha zəngindir. Ağac bitkilərində yaz şirəaxını 
zamanı, ot bitkilərində isə bütün vegetasiya dövründə baş verir. 
Maksimum B.a. günorta çağı, minimum B.a. isə səhərlər müşahidə 
olunur. Bir neçə gündən bir neçə aya kimi davam edir. Bitkini süni yolla 
«ağladaraq»” ondan şərab (palma, aqava), şəkər (şəkər ağcaqayını) və 
içməli şirə (tozağacı) alınır. 
BİTKİNİN “APOPLEKSİYASI” – ziyanvericilər, xəstəliklər, 
 67 
 
daşqın suyunun basması nəticəsində ağacların qəflətən quruması. 
BİTKİNİN DONMASI – aşağı temperatur şəraitində hüceyrələrin 
protoplazmasında maddələr mübadiləsinin pozulması və buz 
kristallarının əmələ gəlməsi nəticəsində bitkinin məhv olması. 
BİTKİNİN HƏCMİ – bitki qruplaşmalarında üzvi kütlənin 
ehtiyatını və ya artımını öyrənərkən təyin olunur. Meşə taksasiyasında 
model ağaclarının və meşənin həcmini təyin etmək üçün bir sıra düstur-
lar mövcuddur. Ot bitkisi qruplaşmalarında bitkinin həcmi çox nadir hal-
larda öyrənilir. 
BİTKİNİN QAZA DÖZÜMLÜYÜ – zərərli qazlarla çirklənmiş 
hava mühiti şəraitində bitkinin yaşama qabiliyyətini saxlaması (onlardan 
ən təhlükəlisi ftor, xloridlər, kükürdlü anhidrid, azot iki oksiddir). 
BİTKİNİN SOLMASI – su balansının pozulması nəticəsində bitki-
nin turqoru itirməsi (yarpaqlarda suyun transpirasiyası onun hüceyrələrə 
daxil olmasını keçir). Bu zaman yarpaq və budaqlar sallaq vəziyyət alır. 
Belə hal müvəqqəti və uzunmüddətli ola bilər. Müvəqqəti solma zamanı 
torpaqdan daxil olan su bitkinin istifadəsi ilə kompensasiya olunmağa 
macal tapır, transpirasiya zəiflədikdə isə su balansı və bitkinin normal 
vəziyyəti bərpa olunur. Uzun müddətli solma bitkinin istifadəsi 
mümkün olan suyun torpaqda olduqca azalması zamanı baş verir, bu 
zaman hətta gecə vaxtı su defisiti bərpa olunmur. Uzun müddətli solma 
nəticəsində böyümə dayanır, həyat üçün mühüm proseslər sayılan foto-
sintez, tənəffüs və s. pozulur, hüceyrələr ölür və bitki məhv olmağa 
başlayır. B.s.-nın qarşısını almaq üçün suvarma aparılır, bitkinin mineral 
qidalanması yaxşılaşdırılır, quraqlığa dözümlü sortlardan istifadə olu-
nur. 
BİTKİNİN SORTU  – mədəni bitkinin bir növünün fərdlərinin 
məcmusu; konkret şəraitdə becərildikdə müəyyən davamlı morfoloji, 
fizioloji və təsərrüfat əlamətlərilə səciyyələnir. Mədəni bitkilərin aşağı 
təsnifat vahidi. 
BİTKİNİN SOYUĞA DAVAMLILIĞI – vegetasiya keçirən bitki-
nin aşağı müsbət temperaturun (1-5°C) təsirinə dözmək və əlverişli 
şəraitdə öz böyüməsini bərpa etmək qabiliyyəti. Soyuğa davamlı 
bitkilər, (arpa, vələmir, çöl noxudu, kətan, çuğundur) aşağı temperatu-
run təsiri ilə öz hüceyrələrinin quruluş və funksiyasının təşkilini 
dəyişdirmək qabiliyyətinə malik olub, bununla da böyüməni ləngidir və 
zülalın, amin turşularının, xüsusilə şəkərin miqdarının çoxalmasına im-
kan yaradır. İstisevər bitkilərdə bu xüsusiyyət olmadığından aşağı tem-
peraturda zədələnir və məhv olur. 
BİTKİNİN SÜKUTLUĞU – fizioloji vəziyyət olub bitkinin həyat 
 68 
 
fəaliyyəti (əsasən metabolizm və böyümə) aşağı düşür, bunun 
nəticəsində tumurcuqların açması, toxumun, kökümsovun cücərməsi 
gecikir. B.s. mühüm adaptasiya prosesi olub əlverişsiz şəraitdə bitkinin 
məhv olmasının qarşısını alır. 
BİÇƏNƏK – quru ot, silos, yaşıl yem, ot unu hazırlığı üçün ayrılmış 
otla örtülü sahələr. Təbii və mədəni (səpilən) B.-lər ayrılır. 
BİÇƏNƏK DÖVRİYYƏSİ – biçənəklərin səmərəli istifadə 
olunması sistemi: müəyyən plan üzrə sahələrdə ot biçini vaxtının 
dəyişdirilməsi. B.d. qiymətli yem bitkiləri olan yaxşı otlu biçənək 
sahələrində tətbiq edilir. Müxtəlif tərkibli sahələrdə bir neçə B.d.-
istifadə olunur, bu zaman oxşar tərkibli massivlər 4-5 sahəyə bölünür və 
ilbəil onların biçilmə növbələşməsi dəyişilir. Adətən 4 və ya 5 illik B.d.-
dən istifadə edilir. B.d. bitki örtüyünün botaniki tərkibini yaxşılaşdırır, 
alaq otlarının məhv olmasına şərait yaradır və yem sahələrinin uzun 
müddətli məhsuldarlığını təmin edir. 
BİÇƏNƏK TİPİ – Ot örtüyünün tərkibi və keyfiyyəti eyni olan 
biçənəklərin birliyi. 
BİTLƏR (Anoplura) – qansoran həşərat dəstəsi. İnsan və məməli 
heyvanlarda təsadüf edilir. İnsanda baş biti, paltar biti, pəncəli bit para-
zitlik edir. Təmizliyə və sanitariya qaydalarına riayət etmək ən yaxşı 
mübarizə vasitəsidir. 
BİTMƏ ŞƏRAİTİ – fərd, populyasiya və ya növün məskunlaşdığı 
yer və həyat şəraiti. Mühitin abiotik amillər kompleksindən ibarət olub 
ekotopda (fitosenozun mühit rejimi – hava, su, mineral qida, temperatur-
radiasiya), biotik amillərin kompleksində (fitosenoz üçün heyvan və 
mikroorqanizmlərin fəaliyyəti) birləşir. İlkin və törəmə bitmə şəraiti 
ayrılır. 
BİTUMLAMA – qumların bitum emulsiyası ilə bərkidilməsi. 
BİVOLTİNLİK – ayrı-ayrı heyvanların, adətən həşəratların il 
ərzində iki nəsil verməsi. 
BOĞAZ – dünya okeanında hər hansı iki quru sahəni (materikləri, 
adaları, ada ilə materiki) bir-birindən ayıran və ya iki su hövzəsini 
birləşdirən dar su zolağı. Məs. Magellan B.zı, Dardanel B.zı. 
BOFORT ŞKALASI – yer səthindəki müxtəlif cisimlərə və 
dənizdəki dalğaya təsirinə əsasən küləyin gücünü (sürətini) balla ifadə 
etmək üçün istifadə edilən şkala. B.ş.-na görə sıfır bal – küləksiz hava; 4 
bal mülayim külək; 7 bal qasırğadır. 
BOLLUQ – vahid sahədə və ya həcmdə növün və ya qruplaşmanın 
fərdlərinin miqdarı (sayı). 
 69 
 
BOLLUQ (SIXLIQ) ŞKALALARI – proyektiv örtmə dərəcəsi 
nəzərə alınmaqla hər hansı bir populyasiya fərdlərinin sayının gözəyarı 
ballarla qiymətləndirilməsi. O.Drude (1890), E.Rubel (1992), 
B.A.Keller (1936), A.K.Tapsle 1926), İ.Braun-Blanke (1951), 
H.S.Hanson (1936) şkalaları məlumdur.
     
Ballar A.K.Tansle 
(1926) 
Braun-Blanke (1951) N.S.Hanson 
(1930) 
O.Drude 
(1890) 
1 Seyrək o-olduqca, seyrək, örtmə 
dərəcəsi xeyli aşağı 
I-çoxlu, örtmə dərəcəsi 
aşağı və ya seyrək, örtmə 
dərəcəsi bir qədər yüksək 
Çox seyrək Sol 
2 Təsadüf 2-çoxlu, - sahənin örtmə 
dərəcəsi 
20
1  
Seyrək Sp 
3 Tez-tez 3-sahəni örtmə dərəcəsi 
2
1
4
1
−
 
Hərdən Cop1 
4 Bol 4-sahəni örtmə dərəcəsi 
4
3
2
1
−
 
Tez-tez Cop2 
5 Bolluqca 5-sahəni örtmə dərəcəsi 
4
3  Bol Cjp2-Soc 
     
BONİTETLƏŞDİRMƏ – ayrı-ayrı təbii sərvətlərin (su, torpaq, 
meşə, heyvanat aləmi və s.) və onların ərazicə birləşmələrinin 
(biogeosenoz, landşaft, təsərrüfat sahəsi və s.) bal hesabı ilə keyfiyyət 
qiyməti. Yüksək bal müəyyən obyektin yüksək keyfiyyətinə uyğun 
gəlir. 
BOSTAN BİTKİLƏRİ – qabaqkimilər fəsiləsindən becərilən bitki 
növləri (qovun, qarpız, qabaq və s.). 
BOTANİKA – bitkilər haqqında elm, biologiyanın əsas 
bölmələrindən biri. B. bitkilərin quruluşunu, həyat fəaliyyətini, tarixi 
inkişafını, təbiətini və insanın həyatında onların əhəmiyyətini öyrənir. 
Bitkilər haqqında məlumat artdıqca B.-dan bitki sistematikası, bitki 
morfologiyası, bitki fiziologiyası, bitki coğrafiyası, geobotanika, bitki 
ekologiyası, paleobotanika, bitki genetikası, fitosenologiya və s. kimi bir 
sıra ixtisaslaşmış sahələr ayrılmışdır. 
Respublikamızda B. sahəsində tədqiqat işləri Azərb. MEA Botanika 
institutunda genetika və seleksiya, əkinçilik və s. elmi tədqiqat 
institutlarında, ali məktəblərin botanika və fiziologiya kafedralarında 
aparılır. 
 70 
 
BOTANİKA BAĞI – yerli və başqa ölkələrin bitkilərini becərən və 
öyrənən, botaniki elmləri təbliğ edən elmi-tədqiqat və mədəni-maarif 
müəssisəsi, əsas vəzifəsi bitki ehtiyatlarını öyrənib zənginləşdirmək 
məqsədi ilə faydalı bitkiləri öyrənmək və onların təsərrüfat üçün 
qiymətli olanlarını müəyyənləşdirməkdir. Bununla əlaqədar, B.b. 
bitkilərin introduksiyası, iqlimləşdirilməsi, eləcə də bitki kolleksiyaları 
toplamaqla məşğul olur. 
Azərb. respub.-da B.b. 1934 ildə Bakının dığlıq hissəsində 
salınmışdır. Mərdəkanda filialı var. 
BOTANİKİ SİSTEMATİKA – botanikanın bir sahəsi olub bitki 
aləmində növ və digər taksonomik vahidlər arasında filogenetik əlaqəni, 
taksonomik qrupların əmələ gəlməsi yollarını tədqiq edir. 
BOTANİKİ COĞRAFİYA – bax-bitki coğrafiyası. 
BOYALAR – maye maddələr olub rəngini dəyişmək üçün əşyaların 
səthinə çəkilərək hopdurulur. Qədimdə işlədilən təbii boyalar toksik 
olmamışdır. Hazırda işlədilən sintetik boyaların tərkibində ağır metallar 
(arsen, civə, qurğuşun, kadmium, xrom, uran) olub zəhərli hesab olunur. 
Bütün sintetik boyalar və həlledicilər insanın sağlamlığı üçün təhlükəli 
sayılır, odur ki, ondan istifadə edərkən ehtiyatlı davranmaq lazımdır. 
Boya kistlərini təmizləmək üçün işlədilən vasitələri kanalizasiyaya 
tökmək məsləhət görülmür. Çünki bütün toksik boyalar və həlledicilər 
canlı orqanizmləri məhv edir, bununla da məişət axıntılarının 
təmizlənməsi çətinləşir. 
BOYAQ BİTKİLƏRİ – kök, gövdə, budaq, qabıq, yarpaq, çiçək, 
meyvə və ya toxum hissələrindən boyaq məhlulu hazırlayıb yun, ipək və 
pambıq məmulatlarını boyamaq üçün istifadə olunan bitkilər, 
M.Qasımova (1980) görə respublikamızda rast gəlinən boyaq bitkiləri 
110 fəsilə və 358 cins daxilində birləşərək ümumi floramızın 36%-in 
təşkil edir. Boyaqçılıq sənayesi üçün geniş istifadəsi mümkün olan 
bitkilərdən boyaqotu, sarağan, sumaq, dəli çətənə, sarı kol, yapon 
saforası, qoz, nar, zirinc, palıd, şabalıd, murdarça, tut, qızılağac, 
çaytikanı, zəfəran, əvəlik, dazıotu, gəndalaş, ətirşah, söyüd, andız, 
qaraqınıq, yemişan, heyva və s.-ni göstərmək olar. 
M.Qasımov (1980) qeyd edir ki, bir boyaq bitkisindən alınan boyaq 
məhluluna istənilən metalın (alüminium, mis, xrom, dəmir, kobalt, 
qalay, qurğuşun, sink, natrium, kalium və s.) müxtəlif duzlarını əlavə 
etməklə 10-dan 100-ə qədər, hətta 3000-4000-ə qədər rəng və çalar 
almaq mümkündür. 
BOZ TORPAQLAR – səhra və bozqır zonalarının açıq-boz rəngli 
torpaq tipi. Afrika, Şimali və Cənubi Amerika, Avstraliya, Orta Asiya 
 71 
 
və qismən Azərbaycanda yayılmışdır. Respublikamızın B.t.-ında 
pambıq, qismən taxıl, tərəvəz və s. əkilir. Resp-nın qışlaqları əsasən boz 
torpaqlar zonasındadır. 
BOZQIR (çöl) EKOSİSTEMLƏRİ – arid kontinental iqlim 
şəraitində əsasən kserofil taxıl bitkilərinin dominantlığı ilə formalaşan 
ekosistemlər. Azərbaycan Respublikasında bozqır ekosistemlərinə 
Böyük Qafqazda – Bozqır yaylada və Kiçik Qafqazın dağətəyi 
zonasında rast gəlinir. Burada yarımsəhra – bozqır bitkiləri (yovşan, 
ziyilotu, tonqalotu, bozqır pişikquyruğu, çobantoxmağı) yayılmışdır. 
Ağac və kol növlərindən qaratikan, ardıc, topulqa, dağdağan, iydəyarpaq 
armud, gürcü ağcaqayını və badama rast gəlinir. Qəhvəyi bozqırlaşmış, 
boz-qəhvəyi və şabalıdı torpaq tipləri yayılmışdır. Biçənək və ya otlaq 
kimi, bəzən isə kənd təsərrüfatı bitkiləri altında istifadə olunur. 
Tədqiqatçıların (Qrosheym, Qulisaşvili, Prilipko) fikrincə Cənubi 
Qafqazda, o cümlədən Azərbaycanda ilkin bozqır yoxdur və müasir 
bozqır ekosistemləri meşə örtüyünün yox edilməsilə əlaqədardır. 
BOZ-QONUR TORPAQLAR – quru kontinental iqlimi olan 
səhralarda efemerlər və şoran bitkiləri altında əmələ gələn torpaq tipi. 
Müxtəlif dərəcədə şorakətli, şoranvarı, yüksək karbonatlı və gipslidir. 
Orta Asiya səhralarında (Qaraqum, Qızılqum), qismən də Abşeronda 
yayılmışdır. Tərkibində qida maddələri azdır, əsasən otlaq kimi istifadə 
olunur. 
BÖCƏKLƏR, sərtqanadlılar-həşəratlar sinfinin ən böyük dəstəsi. 
Qidalanma xüsusiyyətlərinə görə B. bitki yeyənlər (fitofaqlar), 
çürüntüyeyənlər (saprofaqlar) və yırtıcılara bölünür. Təqr. 140 fəsiləyə 
mənsub 300 minə qədər növü var. Azərbaycanda 5 minə yaxın növü 
məlumdur. 
BÖYÜMƏ MADDƏLƏRİ – böyümə stimulyatorların orqanizmin 
böyümə və inkişafına kiçik konsentrasiyada təsir göstərən üzvi 
birləşmələr. 
BÖYÜMƏ SƏDDİ – populyasiyanın yuxarı böyümə səddi. Mühitin 
həcmi ilə təyin olunur. 
BÖYÜMƏNİN İNQİBİTORU – orqanizmin böyüməsinə mane 
olan maddə. Məs. antibiotiklər. 
BRAKONYERLİK – qadağan olunmuş ov tutmaqla, yaxud meşə 
qırmaqla məşğul olan, təbii sərvəti qanunsuz istifadə edilməsi, ovetmə, 
balıqtutma qaydalırını və heyvanlar aləminin mühafizəsi haqqında digər 
tələbləri pozmaqla vəhşi heyvanların ovlanması. Qanunvericilik B.-ə 
görə məsuliyyət (inzibati, cinayət və mülki) nəzərdə tutulur. 
BROBİONT – mamırlar arasında məskunlaşan orqanizm. 
 72 
 
BRİOLOGİYA – Botanikanın mamırları tədqiq edən sahəsi. 
BRİZ – (frans. brises) – dənizlərin, böyük göl və çayların 
sahillərində əsas yerli külək. Quru və su səthinin müxtəlif dərəcədə 
qızması nəticəsində əmələ gəlir. 
BUFER ZOLAQLARI – meylli və dik yamaclarda səthi su 
axınlarının birləşərək böyük axın əmələ gətirməsinin qarşısını almaq 
məqsədilə yamacın eni istiqamətində ot bitkiləri və ya kollardan ibarət 
zolaqlar. B.z. düzəldilərkən onların eni yamacın meylliyindən, uzunluğ-
undan və eroziya prosesinin intensivliyindən asılı olaraq təyin edilir. 
Yamac çox dik olduqda B.z.-nın eni 2,5-10 m və daha çox, zolaqlar 
arasındakı məsafə 20-100 m götürülür. Əkin istiqamətində hər 10-15 m-
dən bir daha sıx səpin aparmaqla da (3,5 m enində) B.z. yaratmaq olar. 
BUFER ZONASI (qoruyan zona) – qorunan təbii ərazilərin (qoruq, 
milli park və s.) ətrafında müəyyən sahədə (B.z) təsərrüfat fəaliyyəti 
məhdudlaşdırılır. B.z. saxlamaqda məqsəd əsas qorunan ərazinin 
mühafizəsini möhkəmləndirmək və ekoloji tarazlığının sabitliyini 
saxlamaqdır. 
BUFERLİK QABİLİYYƏTİ – mühitin öz parametrlərinin 
dəyişməsinin qarşısını almaq xüsusiyyəti. 
BUXARLANMA – maddənin maye və bərk haldan qaz halına 
keçməsi prosesi, bitkinin transpirasiyası, heyvanat aləminin tərləməsi, 
onların tənəffüsü, həmçinin torpaq səthindən buxarlanma nəticəsində 
rütubətin atmosferə keçməsi. Adətən buxarlanma dedikdə suyun buxara 
çevrilməsi başa düşülür. Temperatur yüksəldikcə buxarlanma artır. Tor-
paq səthindən suyun buxarlanması meteoroloji şəraitdən, torpağın 
nəmliyindən, mexaniki tərkibindən, bitki örtüyünün sıxlığından asılıdır. 
Buxarlanmadan aqrotexniki üsulların hazırlanmasında, suvarma vaxtı 
və normasının təyin edilməsində, kənd təsərrüfatı bitkiləri çeşidlərinin 
quraqlığa davamlığına görə rayonlaşdırılmasında istifadə olunur. 
BUXARLANMA DƏRƏCƏSİ – hər hansı bir regionda potensial 
buxarlanmanın göstəricisi, su səthindən və ya izafi rütubətlənmiş tor-
paqdan xüsusi buxarlandırıcı cihazla ölçülür. 
BULAQ – yeraltı suyun təbii surətdə yer səthinə çıxmasıdır. Tempe-
raturu 20°-yə qədər olan B. soyuq B-lar hesab olunur, 20-37° olan sub-
termal B-lar, 37-42° olan termal B.-lar, 42°-dən yuxarı olan isə isti B-lar 
adlanır. Suyunun tərkibində xeyli həll olunmuş kimyəvi elementlər və 
qazlar olan B-a mineral B.-lar deyilir. B-ın əhalinin və sənayenin su ilə 
təmin olunmasında, habelə suvarmada böyük əhəmiyyəti var. Bəzi çay-
lar B-lardan qidalanır. 
BULUD – atmosferdə üzən su buxarı kondensasiyası məhsulunun 
 73 
 
toplantısı. B. diametri bir neçə mikron olan su damcılarından, buz 
kristalcıqlarından və ya bunların qatışığından əmələ gəlir. B. başlıca 
olaraq troposferdə toplanır. B.-u təşkil edən elementlər iriləşdikcə 
ağırlaşır və yağıntı əmələ gəlir. 
BULUDLUQ – Səmanın buludlarla ötürülmə dərəcəsi, 10 ballıq 
şkala ilə müəyyən edilir. B.sıfır bal olduqda göy buludsuz, 10 bal ol-
duqda isə tam buludlu olur. B. hava və iqlimi xarakterizə edən mühüm 
amillərdən biridir. 
BURAĞAN – Burula-burula əsən şiddətli qarlı və yağışlı külək. 
BUZLAQ – Dağ yamacı və ya dərə üzrə ağırlıq qüvvəsinin təsiri 
altında yavaş-yavaş hərəkət edən buz kütləsi. B. bərk yağıntıdan (qar-
dan) o sahələrdə əmələ gəlir ki, il müddətində onun qalınlığı əriyən və 
buxarlanan sudan xeyli çox olur, daha doğrusu B. iqlim qar sərhədindən 
yuxarıda, qarın toplanması üçün relyef formalarının əlverişli olduğu 
yerdə əmələ gəlir. Adətən hər B. qar sərhədi ilə iki hissəyə bölünür: bu 
sərhəddən yuxarıda B.-ın qidalanma sahəsi yerləşir, burada qar yığılır və 
o, buza çevrilir. Qar sərhədindən aşağıda isə ablyasiya sahəsi, yəni B-ın 
əridiyi və buxarlandığı sahə yerləşir. 
BUZLAQ EROZİYASI – yüksək dağlıq zonası buz kütlələrinin 
qravitasiya qüvvəsinin təsiri altında tədricən aşağı sürüşərək yolunda 
rastlaşdığı dağ süxurlarını parçalaması, relyefdə olan kələ-kötürlükləri 
qismən hamarlaması prosesi.  
Buzlağın hərəkəti nəticəsində onun yatağı tədricən dərinləşir və troq 
(«təknə» deməkdir) dərələrinin yaranmasına səbəb olur. 
Respublikamızda B.e. Böyük və Kiçik Qafqaz dağlarında 3500-m-
dən yüksək olan ərazilərdə müşahidə olunur. 
BUZLAQ GÖLÜ – buzlağın fəaliyyəti ilə bağlı göllər (məs. 
Skandinaviyadakı göllərin çoxu). 
BUZLAQLARARASI EPOXALAR – Yerin geoloji tarixində 
antropogendə buzlaq epoxaları arasında isti iqlimlə xarakterizə edilən epox-
alar. Antropogendə 4 buzlaq epoxası (GENS, MİNDEL, RİSS və VURM) 
və üçüncü buzlaqlararası epoxa (GÜNS-Mindel, Mindel-Riss, Riss-
VURM) ayırd edilir. Güns-Mindel buzlaqlararası epoxası təqr. 75 min il 
bundan əvvəl olmuşdur. 
 
 
 74 
 
C 
 
CALAQ – hər hansı bitkinin budağının bir hissəsini (qələmini) və ya 
tumurcuğunu (gözcüyünü) başqa bitkiyə calamaq. C.-dan şaxtaya, 
xəstəlik və zərərvericilərə qarşı davamlı sortlar artırmaq, meyvəverməni 
tezləşdirmək, dekorativ bitkiləri çoxaltmaq məqsədilə də istifadə olunur. 
Meyvəçilikdə və dekorativ bağçılıqda göz və qələm C.-ından istifadə 
olunur. 
CANLI ÇƏPƏR – avtomobillər işləyən şose və küçələr boyu səs-
küyün qarşısını almaq, həmçinin bəzi zəhərli qazları, tozları və s. udmaq 
və ya neytrallaşdırmaq məqsədilə ağac və kolların sıx əkilməsi. C.p. 
həmçinin bağ və bağçaların sərhədi boyu mal-qaradan qorumaq üçün 
salınır. Cökə, ağcaqayın, palıd, qoz, lələk, maklyura ağacları və birgöz, 
dəfnə, samşit, rozmarin, böyürtkan kolları C.p. üçün çox effektli sayılır. 
CANLI QAZINTI – keçmiş geoloji dövrlərdən çox az miqdar 
nüsxələri indiyə qədər qalan, tapılana qədər məhv olmuş sayılan növ. 
CANLI MADDƏLƏR– biosferdə canlı orqanizmlərin cəmi. 
Kütləyə, elementar kimyəvi tərkibə, biokimyəvi enerjiyə malikdir. Canlı 
maddələrdə 40-a yaxın kimyəvi element aşkar edilmişdir. Onlardan ok-
sigen, hidrogen, karbon, azot, fosfor və kükürd daha böyük əhəmiyyət 
daşıyaraq zülalların, yağların və karbohidratların tərkibinə daxil olur. 
Planetimizdə canlı maddələrin ümumi kütləsi 85-1000 milyard ton quru 
halda üzvi maddədən ibarətdir. C.m. biosferdə bir sıra fundamental 
funksiya daşıyır (qaz, oksidləşmə, reduksiya və s.). C.m. terminini elmə 
V.İ.Vernadski (1940) daxil etmişdir. 
CANLI TƏBİƏT – Dünyada və ya konkret bir ərazidə olan bitki, 
heyvan, insan, göbələk, şibyə, bakteriya və virusların cəmi. 
CANLI TƏBİƏTİN QORUNUB SAXLANMASI – canlı 
orqanizmləri (ekosistemləri) deqradasiyadan və məhv olmaqdan 
qorumağın təmin olunması üçün xüsusi tədbirlərin yerinə yetirilməsi. 
C.t.q.s. bəşəriyyətin əsas qlobal problemlərindən biri hesab olunur. 
CƏMİYYƏTİN MÜHİTƏ TƏZYİQİ – təbii resursların 
istismarının intensivlik dərəcəsi; sənaye, k.t. istehsalının genişlənməsi, 
əhalinin artması və onun maddi tələbatının yüksəlməsi, təbiətin əleyhinə 
texnologiyadan istifadə edilməsi ilə əlaqədar mühitə təzyiq də artır. 
CƏNGƏLLİK – digər bitki növünün daxil olmasına əngəl yaradan 
sıx kol və ağac qruplaşmaları. Belə yerdə çox vaxt ağac yarusu olmur. 
Respublikamızda böyürtkan, vel (ayıdöşəyi növü), qaratikan, göyəm, 
topulqa və s. cəngəllik yaradır. 
 75 
 
CİNS – 1) Qohum növləri birləşdirən təsnifat kateqoriyası. 2) Ev 
heyvanlarının ayrı-ayrı növlərinə məxsus populyasiyalar, saylar. 
CİVƏ – ağır metal, birləşmələri olduqca təhlükəli maddələr olub at-
mosferi, suyu, qida məhsullarını çirkləndirir. Tərkibində civə olan üzvi 
birləşmələr, xüsusən metal-civə daha təhlükəlidir. 
COĞRAFİ BARYER (SƏDD, SƏRHƏD) – Yerüstü (materik, ada) 
heyvan və bitkilərin yayılması yolunda maneçilik göstərən təbii coğrafi 
maneə (dəniz, okean, dağ). C.b. olması endemiklərin formalaşmasında 
əsas səbəb sayılır. Məs., Avstraliya florası Asiyadan izolə olunduğu 
üçün 70%-i endem növlərdən təşkil olunmuşdur. 
COĞRAFİ DƏYİŞKƏNLİK – Populyasiya (növ) daxilində hər 
hansı əlamətin variasiyaları. 
COĞRAFİ EKOLOGİYA – Bax: geoekologiya. 
COĞRAFİ ELEMENT – bir areal tipində növlərin məcmusu. Geo-
botaniki rayonlaşdırmada, həmçinin fitosenozların təsnifatında C.e.-dən 
geniş istifadə olunur. 
COĞRAFİ İRQ – bir növün populyasiyasının ümumi arelın bir 
hissəsində məskunlaşaraq bir-birindən taksonomik cəhətdən 
fərqlənməsi. Populyasiyanın yerli coğrafi şəraitə uyğunlaşması 
nəticəsində əmələ gəlir. C.i. ekoloji irqə yaxındır. C.i. dəyişkənliyi bir 
çox bitki, heyvan və insan populyasiya sistemlərində real mövcuddur. 
COĞRAFİ İZOLYASİYA (AYRILMA) – bir növün və yaxud bi-
ri-birinə yaxın qohum olan növlərin populyasiyalarının coğrafi ayrılması 
(əlaqələrinin kəsilməsi). C.i. şəraitində allopatrik növyaranması baş ve-
rir. 
COĞRAFİ QÜTBLƏR – Yer oxunun Yer səthi ilə kəsişdiyi 
nöqtələr. Şimal və Cənub C.q.-i mövcuddur. Bütün coğrafi meridianlar 
C.q.-də birləşir. Şimal coğrafi qütbü Şimal buzlu okeanı sahəsində 
yerləşir və onu ilk dəfə 1909-cu ildə R.Piri fəth etmişdir. Cənub coğrafi 
qütbü Antarktida materikindədir və ona birinci olaraq 1911-ci ildə 
R.A.Amundsen çatmışdır. 
COĞRAFİ LANDŞAFT – Təbii-ərazi kompleksi; birtipli geoloji 
quruluş, relyef, hidroiqlim rejimi, uyğun torpaq və biosenozları, 
həmçinin morfoloji strukturu ilə seçilən və genetik cəhətdən yekcins 
olan ərazi. C.l.-ın 2-ci mənası landşaftın maddi komponentləri 
arasındakı qarşılıqlı təsir və əlaqənin xüsusiyyətləri və onun yaranma 
səbəbləri, morfoloji vahidlərinin məkanca uyğunluğu, onların dinamik-
liyi və zamanca inkişafı ilə müəyyən olunur. Süxur, su, buz, qar, torpaq, 
hava kütlələri, bitki və heyvanlar C.l.-ın komponentləridir. 
Komponentlərin landşaftdaxili əlaqəsi maddələr və enerji mübadiləsi ilə 
həyata keçirilir. Azərbaycan Respublikasında yarımsəhra, dağ-çöl, dağ-
meşə, dağ-çəmən landşaftları daha geniş yer tutur. C.l.-ların tədqiqi və 
onların xəritələşdirilməsinin təbiəti mühafizə və ondan səmərəli istifadə 
məsələlərinin öyrənilməsi və həllində mühüm elmi və təcrübəvi 
əhəmiyyəti var. 
COĞRAFİ MÜHİT – cəmiyyətin mövcudluğu üçün daimi və zəruri 
 76 
 
şərait sayılan insanı əhatə edən yerin təbiəti. Cəmiyyətin inkişafında və 
cəmiyyətlə təbiətin qarşılıqlı əlaqənin öyrənilməsində C.m.-in rolunun 
müəyyənləşdirilməsi nəzəri və praktiki əhəmiyyət kəsb edir. C.m. 
insanın əmək fəaliyyəti sahəsidir. Lakin insanın düşünülməmiş 
fəaliyyəti təbii sərvətlərin tükənməsinə, ətraf mühitin çirklənməsinə 
səbəb olur, bu isə təbiətdə özünü tənzimləmə mexanizminə böyük təsir 
göstərir. Odur ki, bəşəriyyətin qarşısında təbii resurslardan səmərəli 
istifadə etmək və ətraf mühiti qoruyub saxlamaq problemi günü-gündən 
kəskin şəkildə durur. 
COĞRAFİ ÖRTÜK (TƏBƏQƏ), landşaft örtüyü, epigeosfer – li-
tosfer, hidrosfer, atmosfer və biosferin bir-birilə qarşılıqlı təmasda olan 
Yer təbəqəsi. Mürəkkəb tərkibi və quruluşu ilə xarakterizə olunur. 
Bütünlüklə biosfer və hidrosferi, litosferin hipergenez sahəsini, atmosfe-
rin isə stratopauza təbəqəsinə qədərki hissəsini əhatə edir. Maks. 
qalınlığı təqr. 40 km-dir. C.ö. fiziki coğrafiyanın  tədqiqat obyektidir. 
“C.ö” terminini ilk dəfə 1932-ci ildə A.A.Qriqoryev işlətmişdir. 
COĞRAFİ POPULYASİYA – coğrafi cəhətdən eyni yaşama 
şəraitində yayılaraq, digər coğrafi şəraitdə məskunlaşan C.p.-dan fərqli 
morfoloji tip yaradan bir növün fərdlər qrupu. 
COĞRAFİ PROQNOZ – təbii coğrafi sistemin gələcəyi, onların il-
kin xassələri və müxtəlif dəyişilmə vəziyyətləri, o cümlədən insanın 
müəyyən məqsədli və ya qərəzsiz fəaliyyətinin nəticələri haqqında 
məlumatların elmi cəhətdən tədqiqi və təhlili. 
COĞRAFİ YARIMZONA – coğrafi zonanın tərkibinə daxil olan 
yer səthinin zonal fiziki-coğrafi bölgüsünün pillələrindən biri. Bu və ya 
digər landşaft tipinin üstünlük edən landşaftına görə ayrılır. 
COĞRAFİ ZONA, TƏBİİ ZONA – regional landşaft vahidi olub 
xüsusi iqlim tipinə, spesifik bitki örtüyü, heyvanat aləminə malik olan 
geniş ərazi. C.z. yer səthinin üfiqi-zonallıq üzrə fiziki-coğrafi 
rayonlaşdırmasının yüksək pilləsindən biri olub coğrafi qurşaq daxilində 
yerləşir. İlk dəfə C.z. V.V.Dokuçayev (1898) tərəfindən təbii-tarixi zo-
nalar kimi ayrılmışdır. C.z. təliminin inkişafında L.S.Berqin (1931) 
müstəsna yeri vardır. O, şimal yarımkürəsinin düzən hissəsində tundra, 
mülayim iqlimin meşələri, meşə-çöl, çöl, Aralıq dənizi, yarımsəhra, 
səhra, subtropik meşələr, tropik səhra, tropik çöl, tropik meşə-çöl (sa-
vanna), rütubətli tropik meşələr zonaları ayırmışdır. 
– Buzlaq zonası (coğrafi) – arktika və antarktika səhraları ərazisi, 
həmişə və ya ilin çox aylarında buzlaq altında olub ali bitkilərə təsadüf 
edilmir. 
– Tundra zonası (coğrafi) – subarktik qurşağın ərazisi olub sərt iq-
limi, daim donuşluğun olması, meşəsizliyi, mamır və şibyələrin güclü 
inkişafı, yüksək rütubətliyi, heyvanat aləminin kasatlığı ilə səciyyələnir. 
– Meşə-tundra zonası – subarktik qurşaqda tundra zonasından tayqa 
zonasına keçid ərazidə yerləşib hər iki zonanın flora və fauna 
elementlərinin birliyi müşahidə olunur. 
– Tayqa zonası – meşə zonasının şimal hissəsi – mülayim qurşağın 
 77 
 
iynəyarpaqlı meşələri, özünəməxsus torpaq örtüyü və heyvanat aləmi 
var. 
– Qarışıq meşələr zonası – mülayim qarşaqda qarışıq iynəyarpaqlı 
və enliyarpaqlı meşələrin ərazisi. 
– Meşə zonası – mülayim, subtropik, tropik, subekvator və ekvator 
qurşaqlarında müxtəlif meşə tipləri zonası. Mülayim qurşaqda tayqa, 
qarışıq və enliyarpaqlı meşələr zonası ayrıca zona kimi ayrılır. 
– Meşə-çöl zonası – mülayim və subtropik qurşağın meşə və çöl 
əraziləri bir-birini əvəz edən zona. 
– Çöl (bozqır) zonası – mülayim və subtropik qurşaqlarda meşəsiz 
kserofit xarakterli sıx ot örtüyünə malik olan ərazilər. 
– Aralıq dənizi zonası – subtropik qurşaqda yerləşib ilboyu 
rütubətliyin qeyri barəbər olmasilə (əsasən qış yağıntısı) səciyyələnir. 
Bitki örtüyü həmişəyaşıl meşələr və kserofit kolluqlardan ibarətdir. 
– Subtropik zona – Yerin subtropik qurşaqlarına daxil olan bir sıra 
zonalar (şimal və cənub yarımkürələrdə): həmişəyaşıl subtropik meşələr 
və kolluqlar, subtropik qarışıq musson meşələri, subtropik meşə-çöl, çöl, 
(bozqır) yarımsəhra və səhralar. 
– Yarımsəhra zonası – mülayim, subtropik və tropik qurşaqlarda çöl 
zonasından səhra zonasına keçid ərazilərdə yerləşib (quru-kontinental 
iqlim şəraitində) münbit olmayan, çox vaxt şorakət torpaqlarda seyrək 
kserofit bitki örtüyünə malikdir. 
– Səhra zonası – mülayim, subtropik və tropik qurşaqların çox quru 
kontinental iqlimi şəraitində, əksər halda şorlaşmış torpaqlarda seyrək 
bitki örtüyü. 
– Savanna zonası – tropik və subtropik qurşaqlarda tək-tək ağac və 
kolluqlar ot bitkiləri fonunda. 
– Tropik zona – Yerin şimal və cənub yarımkürəsinin tropik 
qurşaqlarında rütubətli sıx tropik meşələri, tropik seyrək meşələri, quru 
çöl və savannalar, tropik yarımsəhra və səhraları. 
COĞRAFİYA – Təbii və istehsal ərazi komplekslərini və onların 
komponentlərini tədqiq edən təbiət və ictimai elmlər sistemi. Təbiət və 
ictimai coğrafiya elmlərinin vahid sistem şəkilindəki birliyi. C. elmləri 
sisteminə təbiət və ya fiziki coğrafiya (ümumi fiziki coğrafiya, geomor-
fologiya, paleocoğrafiya, iqlimşünaslıq, hidrologiya, torpaq C.-sı, siyasi 
C.), həmçinin tədqiqat üsullarına görə texniki elmlərə aid edilən karto-
qrafiya da daxildir. C.-ya ölkəşünaslıq və digər elmlərin materialları ilə 
yanaşı, coğrafiya və kartoqrafik məlumatlardan istifadə edən tibbi C. və 
hərbi C. da aiddir. 
COĞRAFİYA XƏRİTƏLƏRİ – Yer səthinin kağız üzərində 
kiçildilmiş, ümumiləşdirilmiş, riyazi müəyyənləşdirilmiş təsviri; müx-
təlif təbii və ictimai hadisələrin yerləşməsini, vəziyyətini və əlaqəsini 
göstərir. Məzmununa görə C.x. ümumcoğrafi və tematik (xüsusi) 
xəritələrə bölünür. Ümumcoğrafi xəritələr relyef, hidroqrafiya, bitki ör-
tüyü, yaşayış məntəqələri, yollar şəbəkəsi və s. göstərilməklə Yerin 
səthini əks etdirir. İri miqyaslı ümumcoğrafi xəritələrə topoqrafik 
 78 
 
xəritələr deyilir. Vəzifəsinə görə xəritələr universal və xüsusi xəritələrə, 
ərazi əlamətlərinə görə isə dünya, materiklər, okeanlar, ölkələr, dənizlər 
və s. xəritələrə bölünür. C.x-dən miqyas və növündən asılı olaraq xalq 
təsərrüfatında, elmi və tədris işlərində, ölkənin müdafiəsi məqsədilə və 
s.-də geniş istifadə edilir. 
CÖKƏ FƏSİLƏSİ (Tiliaseae) – Bu fəsilə 45 cinsi, 700 növü 
özündə birləşdirir. Ən əsas geniş yayılanı və təsərrüfat əhəmiyyətlisi 
cökə cinsidir. 
Cökə cinsi (Tilia) – 45 növü məlumdur, Qafqazda 5, Azərbaycanda 
4 növü bitir. Dağ meşələrinin tərkibinə daxil olur, bəzən sırf ağaclıq 
yaradır.  
Xırdayarpaq cökə (T.cordata), iriyarpaq cökə (T.platyphyllos), 
qafqaz cökəsi (T.caucasica), Prilipka cökəsi (T.prilipkoana). 
 
 
Qafqaz cökəsi 
 
CÜCÜLƏR – Bax: həşərat. 
CÜLLÜTKİMİLƏR (Charadriiformes) – quş dəstəsi. Xırda və 
ortaboylu quşlardır. 2 fəsiləsi, 300-dən çox növü var. Azərbaycanda 63 
növü var. C. suda və quruda yaşayan onurğasızlarla qidalanırlar. 
 
 
 
 
 
 79 
 
 
Ç 
 
ÇAY – Dərə ilə təbii yataqla daimi və ya ilin çox hissəsində axan, 
hövzəsində səth axımı və yeraltı axımla qidalanan su axını. Çayın 
başlandığı yerə çayın mənbəyi, dənizə, gölə töküldüyü və ya digər Ç.-la 
birləşdiyi yerə mənsəbi deyilir. Ç.-lar iki böyük qrupa – dağ və düzənlik 
Ç.-larına bölünür. Dağ Ç.-ı böyük meylliyi, iti axını, dar dərəsi, düzənlik 
Ç.-ı isə yatağın, adətən meandrlı olması ilə fərqlənir.Ç.-ların qida 
mənbəyi, əsasən, yağış, qar və buzlaq, qismən yeraltı sulardır.Ç.-ların 
xalq təsərrüfatında böyük əhəmiyyəti vardır.Ç.-lardan gəmiçilik, 
suvarma, su anbarı yaratmaq, elektrik qüvvəsi almaq üçün istifadə edilir. 
ÇAY AXIMI – çayın canlı kəsiyindən müəyyən vaxt ərzində axıb 
keçən suyun miqdarı. Ç.a. müəyən vaxt (gün,ay, il) ərzində suyun 
məsrəfi ilə (m3 və ya km3) müəyyən edilir. 
ÇAY EROZİYASI – çay sularının fəaliyyəti nəticəsində sahillərin 
və yataqlarının yuyulub dağılması. Düzənlik çaylarında sahillərin 
yuyulması (yan eroziya), dağ çaylarında isə dərininə eroziya üstünlük 
təşkil edir. Ç.e.-na, xüsusilə sahilərin yuyulub dağılmasına bir sıra 
antropogen amillər – sahillərdə meşə və kolluqların qırılması, sistesiz 
otarma, eroziyaya qarşı tədbirlər aparılmadan sahil ərazinin şumlanması, 
müxtəlif tikinti işlərinin aparılması, yarğan eroziyasının –inkişafı və s. 
böyük təsir göstərir. 
ÇAY FƏSİLƏSİ (Thea) – Bu fəsiləyə kameliya və çay kimi 
həmişəyaşıl cinslər daxil edilmişdir. Kameliya (Camelia) cinsinə 60-a 
yaxın növ daxildir. 2-si Azərbaycanda introduksiya edilmişdir. 
Çay cinsi (Thea). Bu cinsə 4 növ daxildir. Onlar əsasən Çinin dağ 
meşələrində təbii halda yayılmışdır. Azərbaycanda Çin çayı (T.sinensis) 
əsasən Lənkəran-Astara zonasında, az sahədə isə Balakən-Zaqatalada 
kulturada becərilir. 
ÇAY HÖVZƏSİ – müəyyən bir çaya yerin səthindən və yer altından 
su toplanan ərazi. Ç.h. bir-birindən suayrıcılar ilə ayrılır. 
ÇAY MƏNBƏYİ – çayın başlandığı yer. Göl, bulaq, bataqlıq Ç.m. 
ola bilər. Böyük çaylar üçün mənbə şərti olaraq müxtəlif adlı iki çayın 
birləşdiyi yer hesab edilir. 
ÇAY MƏNSƏBİ – çayın dənizə, gölə, su anbarına və daha böyük 
çaya töküldüyü, yaxud axının çatdığı yer. Sadə (çay yatağı qollara 
ayrılmır), delta, estuari və asılı vəziyyətdə (əsas çaya nisbətən dərinlik 
eroziyasının bir qədər zəif inkşaf etdiyi dağ çayları üçün səciyyəvidir) 
 80 
 
olan Ç.m.-lərinə rast gəlinir. 
ÇAY REJİMİ, ÇAYIN SU REJİMİ – Gün, mövsüm, illər ərzində 
çayda suyun səviyyəsinin, sürətinin, sərfinin, temperaturunun və s. 
elementlərinin iqlim şəraitindən, yatağın relyefindən və formasından 
asılı olaraq dəyişməsi, daha doğrusu bu dəyişmənin gedişi. 
ÇAY ŞƏBƏKƏSİ – öz dərələri ilə ərazini parçalamış iri və xırda 
çay sistemlərinin məcmusu. Ç.ş.-nin əsas göstəricisi onun sıxlığıdır, bü-
tün çayların uzunluğu kəmiyyətini hövzənin sahəsi kəmiyyətinə 
bölməklə müəyyən edilir. 
ÇAY YATAĞI – gursulu dövrlər arasındakı müddət ərzində çay 
dərəsinin su axan ən alçaq hissəsi. 
ÇAYBASARA DÖZÜMLÜLÜK – Çayın dövrü olaraq daşması 
nəticəsində bitkilərin çaybasara dözümlülüyü. Ramenski (1938) 
bitkilərin çaybasara dözumlülüyünü göstərən ballı şkala tərtib etmişdir. 
Şkalada bitki növləri çaybasara dözümlülüyü üzrə bölünür. 
ÇAYBASAR-SUBASAR EKOSİSTEMLƏRİ – Hipoekosistem 
qrupuna aiddir, belə ki, dövrü olaraq daşqın rejimi allüvial gətirmələri 
ilə bu ekosistemin sonrakı inkişafını dayandırır. Bu gətirmələr 
çaybasarların müxtəlif hissələrində eyni olmur, ona görə də Ç.e. 
müxtəlif kombinasiyalı ekosistem yaradır. Çay – subasara davamlı 
taxılotu növləri dominantlıq edir. Torpağı allüvial çimli-çəmən torpağı 
olub adətən laylı qatlardan təşkil olunur. Çaysubasar çəmənləri biçənək 
kimi istifadə olunur. 
ÇAYDAÇAPANLAR (Motacillidae) – sərçəkimilər dəstəsindən quş 
fəsiləsi. 57 növdən ibarət 5 cinsi var. Yer kürəsinin hər yerində 
yayılmışdır. Çoxu köçəridir. Azərbaycanda 2 cinsə mənsub 10 növü var. 
Cücülər və digər xırda onurğasızlarla qidalanır. Faydalı quşlardır. 
ÇAYIN ÇİRKLƏNMƏ İNDEKSİ – çayın ekoloji xarakteristikası: 
saprobluq indeksinin ölçüsündən asılıdır. İstənilən uzunluqda olan in-
deksi ilə müqayisə edilə bilər. 
ÇAYIN SULULUĞU – hər hansı çaydan il ərzində axan suyun 
miqdarı. İllik axımın orta çoxillik həcmi Ç.s.-nun göstəricisi (indeksi) 
hesab olunur. 
ÇƏMƏN – Əsasən çoxillik, mezofil otlardan ibarət bitki biosenozu. 
Ç-lər fitosenozuna, mənşəyinə, botaniki tərkibinə, coğrafi yayılmasına, 
məhsuldarlığına və s. görə bir-birindən fərqlənirlər. Ç. otlaq və biçənək 
kimi istifadə olunan təbii yem mənbəyidir. 
Azərbaycan Respublikasında Ç.-lərin ümumi sahəsi 2,5 mln. ha-a 
yaxındır. Burada 1000-dək bitki növü var. Respublikanın dağlıq və 
dağətəyi zonalarında tədarük olunan qaba yem ehtiyatının çox hissəsi 
 81 
 
Ç.-lərdən yığılır. Ç.-lər, əsasən, 2 cür olur: təbii Ç.-lər, süni Ç.-lər. Təbii 
Ç.-lər çoxillik mezofil ot bitkilərinin inkişaf edib böyüməsi üçün 
əlverişli iqlim-torpaq şəraiti olan yerlərdə inkişaf edir. Azərbaycan 
Respublikasında Böyük və Kiçik Qafqaz dağlarında geniş ərazilərdə alp 
və subalp çəmənləri yayılmışdır. Süni Ç-.lərə əkinçiliklə əlaqədar olan 
Ç.-lər aiddir. Heyvandarlığın inkişaf etdirilməsini nəzərə alaraq əkmə 
Ç.-lər genişləndirilir və süni otlaqlar yaradılır. 
ÇƏMƏNİN QORUNMASI – hədsiz otarma nəticəsində çəmənin 
məhsuldarlığının azalmasının, bataqlaşmanın, eroziya prosesinin 
qarşısını almağa yönəldilən kompleks tədbirlər. 
ÇƏMƏNLƏŞDİRMƏ (Zalujeniye) – yamaclarda, qobularda, çay 
terraslarında məhsuldarlığı artırmaq məqsədilə aparılan tədbirlər sistemi 
(ot səpini apararaq çim qatı yaratmaq yolu ilə). Ç. həmçinin torpaq 
eroziyasının qarşısını alır. 
ÇƏMƏNÇİLİK – 1) Kənd təsərrüfatı sahəsi; Ç. təbii, süni yem 
mənbəyi olan biçənəklərdən, otlaqlardan quru ot və yaşıl yem tədarük 
etməklə yanaşı, həmin sahələrdən ot unu və s. yem istehsalı üçün xam-
mal mənbəyi kimi istifadə etməklə məşğul olur. 2) Elm sahəsi; Ç.-in 
nəzəri əsaslarını və aktual problemlərini işləyib hazırlayır. 
ÇƏN – 1) Yer səthi yaxınlığında havanın asılı vəziyyətdə olan xırda 
su damcıları və ya buz kristalları arasında işıq səpələnməsinin təsiri ilə 
zəif tutqunlaşması. Görünüş, əsasən, 1 km-dən artıq olur, bəzən yüz və 
on metrlərədək azalır. 2) Sərbəst atmosferdə havanın zəif tutqunlaşması, 
ilkin fazada olan buludlu təbəqə. 
ÇƏTİRÇİÇƏKLİLƏR FƏSİLƏSİ (Apiaceae, Umbeliferae) – 
ikiləpəli bitki fəsiləsi. Ot, az hallarda (tropik və subtropiklərdə) kol və 
çox da hündür olmayan ağac bitkiləridir. Azərbaycanda 80 cinsi (180-
dən çox növü) var. Bir çoxu qida bitkisi (yerkökü, cəfəri, zirə, kərəviz, 
şüyüd və s.), efiryağlı (dağkeşnişi, razyana, cirə və s.), dərman və texni-
ki bitkilərdir. Bəzi növləri çox zəhərlidir. Bir qismi alaqdır. 
ÇILPAQTOXUMLULAR (Gymnospermae) – qıjıkimilərlə 
örtülütoxumlu (çiçəkli) bitkilər arasında keçid təşkil edən toxumlu 
bitkilərin ən qədim qrupu (şöbəsi). Ç. ağac və kollardır. Ç.-a toxumlu 
qıjılar, saqovniklər, ginkkolar, kordaitlər, iynəyarpaqlılar və 
qırxbuğumkimilər daxildir. Ç.-ın dünyada təqr. 600, o cümlədən 
Azərbaycanda 20-dən çox növü var. 
ÇİÇƏK – çiçəkli bitkilərin cinsi çoxalma orqanı. Vəzifəsi mikro və 
meqasporogenez vasitəsilə tozlanma aparmaq, mayalanmaq və rüşeymin 
əmələ gəlməsini təmin etməklə meyvə adlanan orqanı yetişdirməkdir. 
ÇİÇƏKLİ BİTKİLƏR – bax: örtülütoxumlular. 
 82 
 
ÇİM, ÇİM QATI – Canlı və cansız köklərdə, çoxillik ot bitkilərinin 
zoğları və kökümsov hissələri ilə torpağın üst qatının sıx birləşməsi. 
Azərbaycan Respublikasında  çim qatına malik torpaqlar Kür-Araz 
ovalığının subasar düzənliklərində, həm də dağ-çəmən zonasında geniş 
yayılmışdır. Ç.-ləşmə torpaqəmələgəlmə prosesində yaranmaqla torpaq-
da çoxlu humus, kül elementləri və s. əmələ gətirir, nəticədə möhkəm 
topavarı, yaxud dənəvər torpaq strukturu yaranır. Ç.-in yaratdığı nazik 
keçəyə bənzər formalı çim qatı yağmurların toplanması və torpaqda 
saxlanmasına kömək edir. Dağ yamaclarında çim qatı səthi su axımının 
qarşısını alaraq torpağı eroziyadan qoruyur. 
ÇİNAR FƏSİLƏSİ (Platanaceae) – Bu fəsiləyə bir cins daxildir. 
Çinar cinsi (Platanus). Asiya, Şimali Amerika və Aralıq dənizi 
sahillərində 8 növünə rast gəlinir. Azərbaycanda təbii halda bir növü – 
Şərq çinarı (P.orientalis) Bəsitçay vadisində 120 ha sahədə meşəliyi 
qoruq elan edilmişdir. Bundan başqa ona respublikanın düzən və 
dağətəyi ərazilərində tək-tək və qrup halında çoxyaşlı, nəhəng gövdəli 
çinar ağacları vardır. Yaşıllaşdırma işlərində geniş istifadə olunur. 
 
 
 
Mincivan çinarı 
 
ÇİRKAB SULARI – Sənaye müəssisələrində, kommunal və şəhər 
təsərrüfatında işlənib çirklənən (çirkab) sular. Buna uyğun olaraq Ç.s. 
sənaye, məişət və suvarma (bura həmçinin yaşayış məntəqələrində 
 83 
 
küçələrdən və arxlardan axan sular da aid edilir) sularına ayrılır. Çirkab 
sularının əmələ gəlməsində ən böyük mənbələrdən biri ətraf mühitin 
çirklənməsi sayılır. 
ÇİRKAB SULARININ İSTİFADƏSİ – Məişət, leysan və sənaye 
çirkab sularının tərkibində olan qiymətli komponentlərin (həll olan və 
ya asılı) istifadəsi və ya təmizləndikdən sonra bu sularla tarlaların və 
meşə əkinlərinin suvarılması. 
ÇİRKAB SULARININ TƏMİZLƏNMƏSİ – Təbiətin və ətraf 
mühitin çirklənmədən mühafizə edilməsi işində mühüm tədbirlərdən 
biri, kanalizasiya sistemlərində çirkli suların su hövzələrinə 
buraxılmazdan əvvəl təmizlənməsi. Mexaniki, fiziki-kimyəvi, kimyəvi, 
biokimyəvi, bioloji və termik təmizlənmə üsullarından istifadə olunur. 
Mexaniki üsula çökdürmə və süzmə prosesləri daxildir. Bu zaman suyun 
içərisindəki bərk asılqan maddələr kənar edilir. Fiziki-kimyəvi üsulda 
kütlə mübadiləsi proseslərindən – adsorbsiyadan və ekstraksiyadan 
istifadə olunur. Kimyəvi üsulda çirkab, əsasən, kimyəvi reagentlər 
vasitəsilə emal olunur. Bu zaman neytrallaşdırma, oksidləşmə, 
reduksiya reaksiyaları nəticəsində zəhərli maddələr qeyri-toksik 
məhsula çevrilir, yaxud da çöküntü halında ayrılır. Biokimyəvi üsulda 
su aerotenklərə verilir. Yuxarıda göstərilən üsullarla  təmizlənmiş suyun 
tərkibindəki xəstəliktörədən bakteriyaları məhv etmək üçün suyu 
xlorlayır və bundan sonra hövzələrə buraxırlar. Bioloji üsul – çirkab 
sularının təmizlənməsində ən geniş yayılmış üsullardan biri olub, bu 
zaman üzvi maddələrin mikroorqanizmlərlə – saprobiontlarla 
minerallaşması gedir. Bu məqsədlə kiçik gölməçələrdən və digər su 
hövzələrində biofiltrlər və ya aerotenklərdən istifadə edilir. Termik 
üsul baha başa gəlsə də daha effektivdir. Bu üsulda sudan qeyri-toksik 
qazvari yanma məhsulu və bərk çöküntü alınır. Çirkabın tərkibində üzvi 
maddələr çox olarsa bu üsuldan istifadə etmək sərfəlidir. 
ÇİRKLƏNDİRİCİLƏRİN SİNERGİZMİ – ilk çirkləndiricilərin 
qarşılıqlı təsiri nəticəsində canlı orqanizmlər üçün daha təhlükəli törəmə 
çirkləndirici əmələ gəlir. Məs., azot-oksidi və avtomobil 
mühərriklərindən çıxan karbon qazı günəş işığının iştirakı ilə birləşərək 
“fotokimyəvi smoq” adlı yeni, daha zəhərli maddələr əmələ gətirir; 
misin iştirakı ilə suda ftorun zəhərlilik dərəcəsi artır; kükürd-oksidi 
(SO2) atmosferdə sənaye tozu olduqda zərərliliyi 2-3 dəfə artır. 
ÇİRKLƏNMƏ – təbii və ya bilavasitə antropogen mühitə adətən, 
həmin mühit üçün xarakterik olmayan yeni fiziki, kimyəvi və ya bioloji 
maddələrin, agentlərin daxil olaraq insan, flora və faunaya zərər 
verməsi. Çirklənmə növləri çox müxtəlifdir: su mühitinə hər cür 
 84 
 
istehsalat və kommunal-məişət tullantılarının, neft məhsullarının 
atılması; atmosferə kimyəvi birləşmələrin və qarışıqların atılması; 
landşaftın zibillə çirklənməsi; çöl, çəmən, meşə və su anbarlarının 
pestisid, mineral gübrələrlə çirklənməsi; Ç. insan cəmiyyətinin, 
həmçinin təbiət hadisələrinin (təbii proseslərin) müxtəlif təsiri 
nəticəsində baş verir. Aşağıdakı Ç. növləri ayrılır: antropogen, təbii, 
mexaniki, fiziki, bioloji, kimyəvi, səs, radioaktiv, elektromaqnit. Ç. 
insanın sağlamlığı və ətraf mühitin vəziyyəti üçün təhlükə yaradır. 
20000-dən artıq biosferi çirkləndirən maddə məlumdur. Onlardan ən 
çox yayılanı karbon qazı (SO2), dəm qazı (CO), azot oksidi (NO2), 
kükürd oksidi (SO2) və ammonyakı (NH3) göstərmək olar. 
ÇİRKLƏNMƏ DƏRƏCƏSİ – ətraf mühitin müxtəlif 
çirkləndiricilərlə doyma dərəcəsi. 
ÇİRKLƏNMƏ İNDİQATORU – ətraf mühitdə çirkləndiricilərin 
toplanmasını (kumlasiya), miqdar və keyfiyyət tərkibinin dəyişməsini 
siqnal verən (xəbərdarlıq edən) indiqator (fiziki, kimyəvi və ya bioloji). 
ÇİRKLƏNMƏ İNTENSİVLİYİ – çirklərdiricilərin ümumi tərkib 
səviyyəsi və mühitə daxil olması. 
ÇİRKLƏNMƏ KVOTASI – müəyyən müəssisə və ya ölkə üçün 
çirklənmənin yol verilən qanunverici norması. 
ÇİRKLƏNMƏ MƏNBƏYİ – təbii mühitin bilavasitə çirklənmə 
səbəbi; çirklənmə obyekti. 
ÇİRKLƏNMƏ SƏVİYYƏSİ – mühitdə çirkləndirici maddələrin 
miqdarı; hər hansı bir mühitin çirklənmə dərəcəsi. 
ÇİRKLƏNMİŞ SU – sənayedə istifadəsi üçün mütləq işlənməsi 
(təmizlənməsi) tələb olunan su. Balıqçılıqda tərkibində fenolun, yağların 
və s.-nin miqdarının tədqiqindən sonra belə sudan istifadə etmək olar. 
ÇOXALMA – Canlıların özünəoxşar nəsil verməklə, həyatı ardıcıl 
və varislik yolu ilə təmin etmək xüsusiyyəti. Heyvan və bitki 
orqanizmlərində vegetativ və reproduktiv orqanlar var. Bitki və heyvan 
orqanizmlərində Ç.-nın iki tipi ayırd edilir: cinsiyyətsiz və cinsiyyətli. 
Cinsiyyətsiz Ç. üç formada olur: sadə bölünməklə, sporlarda və müxtəlif 
vegetativ orqanlarla çoxalma. Heyvanlarda vegetativ Ç. az yayılmışdır. 
Belə Ç. ancaq ibtidai hüceyrəlilərdə təsadüf edilir. Məs., hidralarda, 
süngərlərdə ana fərdin üzərində tumurcuqlar əmələ gəlir, onlar tədricən 
böyüyür və yetkin fərdə çevrilirlər. Cinsiyyətli çoxalmada cinsi 
hüceyrələr (qametlər) birləşir və yeni hüceyrə (ziqota) əmələ gəlir. Bu 
yeni orqanizmin başlanğıcını verir. 
ÇOVĞUN, BORAN – düzənliklərdə qar yağa-yağa güclü külək 
əsməsi, küləyin qarı Yerin səthi üzrə hərəkət etdirməsi və sovurmasıdır. 
 85 
 
ÇOXDUZLU GÖL – suyunun tərkibində 47%0-dən artıq duz olan 
göl. 
ÇOXİLLİK BİTKİLƏR – iki ildən çox qışlayan ot və yarımkollar. 
Ç.b.-in bəzisi bir neçə il, digərləri 20-30, hətta 100 ilədək yaşayır. Bəzən 
ağac və kolları da Ç.b. adlandırırlar. 
ÇOXYARUSLU (ÇOXMƏRTƏBƏLİ) SENOZLAR – bir neçə 
yarusdan ibarət olan senozlar. 
ÇÖKMƏ SÜXURLAR – quru səthində və ya müxtəlif su 
hövzələrində əvvəl mövcud olmuş süxurların (çökmə, maqmatik, 
metamorfik) və orqanizm qalıqlarının pozulma məhsullarının 
toplanması nəticəsində əmələ gəlmiş süxurlar. Ç.s. Yer qabığı kütləsinin 
təqr. 10%-ini təşkil edir və Yer səthinin 75%-ini örtür. Faydalı 
qazıntıların 75%-indən çoxu (kömür, neft, duzlar, dəmir, manqan, 
alüminium filizləri, qızıl və platin səpintiləri, tikinti materialları və s.) 
Ç.s.-dan hasil edilir. 
ÇÖL (BOZQIR) – Çöl zonası Avraziyada çöl (bozqır), Şimali 
Amerikada preriya, Cənubi Amerikada pampas, Yeni Zelandiyada isə 
tussok adlı bitki qruplarından təşkil olunmuşdur. Bu ərazilər mülayim 
qurşağa daxil olub qismən kserofit bitkilərlə örtülüdür. 
Heyvanat aləminin yaşayış tərzi nöqteyi nəzərincə çöl zonası yaxşı 
görünüşü, bitki qidasının bolluğu, nisbətən quru yay dövrünün olması, 
yay dövründə yarım dinclik və ya tam dincliyin mövcudluğu ilə 
səciyyələnir. Bu baxımdan, çöl zonasının qrupları meşə zonasından 
kəskin fərqlənir. Çölün canlı bitki örtüyünün əsas forması çim əmələ 
gətirən taxıl otları hesab olunur. 
Çöl şəraiti üçün səciyyəvi kollar qrupla, bəzən isə tək-tək bitir. 
Bunların respublikamızdakı çöllərdə topulqanı, qarağanı, Pallas 
murdarçasını, badamı, iydəyarpaq armudu, dağdağanı, ardıcın bəzi 
növlərini göstərmək olar. Alimlərin fikrincə (Qrossheym, Qulisaşvili) 
Cənubi Qafqazda , o cümlədən Azərbaycanda ilkin çöl yoxdur. Çöl 
burada meşə məhv edilən yerlərdə əmələ gəlib törəmə tiplidir. 
Respublikamızda belə çöllər Böyük Qafqazda Bozqır yayla ərazisində 
və Kiçik Qafqazın dağətəyi və orta dağ-meşə qurşağında yayılmışdır. 
Hazırda hədsiz mal-qara otarma nəticəsində çöllərdə səhralaşma prosesi 
gedərək yarımsəhraya çevrilir. 
ÇÖL TƏDQİQATLARI – çöl (ekspedisiya) şəraitində tədqiqatlar. 
ÇÜRÜMƏ – tərkibində azot (zülallar) olan üzvi maddələrin 
mikroorqanizmlərin təsiri ilə çürümə prosesi. Çürümə zamanı mürəkəb 
üzvi maddələrdən sadə mineral maddələr (NH3, H2S, CO2, H3 PO4 və b.) 
alınır, sonralar onlar digər üzvi maddələr sintez etmək üçün canlı 
 86 
 
orqanizmlər tərəfindən istifadə olunur. Ç. təbiətin mühüm prosesi olub 
ümumi bioloji əhəmiyyət kəsb edir. Praktikada Ç. ilə mübarizə böyük 
əhəmiyyət daşıyır: yeyinti sənayesində – ərzaqların saxlanılmasında, 
tibbdə – yaraların müalicəsində istifadə olunur. Çox halda Ç. müsbət rol 
oynayır. Məs; dəri sənayesində dərinin işlənməsində, kənd 
təsərrüfatında – çürüntünün əmələ gəlməsində və s. 
ÇÜRÜNTÜ – bax: humus. 
 
 
 
 
 
 
 
 
 
 
 
 
 
 
 
 
 
 
 
 
 87 
 
D 
 
DAĞ-DƏRƏ KÜLƏKLƏRİ – gündüz dərələrdən dağlara, (dərə 
küləkləri) gecə isə əksinə-dağlardan dərələrə (dağ küləkləri) əsən 
küləklər. Yerli hava dövranı sistemində dağ yamacları və dərələr 
üzərində yaranan müxtəlif temperatur və təzyiq fərqi nəticəsində əmələ 
gəlir. D.d.k. buludluq və yağıntının gündəlik gedişinə də təsir göstərir, 
gündüzlər buludların əmələ gəlməsinə, gecələr isə buludların 
çəkilməsinə şərait yaradır. Azərbaycanda D.d.k. bütün dağlıq rayonları, 
xüsusilə Böyük və Kiçik Qafqaz üçün xarakterikdir. 
DAĞ GÖLÜ – əsasən tektonik və buzlaq mənşəli olur. Tektonik 
göllər dağəmələgəlmə prosesləri nəticəsində Yer qabığının qırışması və 
sınması ilə əlaqədar olaraq əmələ gəlir, bu cür göllər ən böyük və dərin 
göllərdir. Məs., Xəzər gölü (sahəsi 371 min km2), Baykal gölü (dərinliyi 
1620 m). Dağlıq yerlərdə dərə gölləri dağ uçqunu zamanı süxurların çay 
dərəsini doldurması nəticəsində əmələ gəlmişdir. 1139-cu ildə şiddətli 
zəlzələ zamanı Kəpəz dağının bir hissəsi uçub Ağsu çayının dərəsini 
doldurmuş və nəticədə dərinliyi 100 m çatan gözəl Göygöl meydana 
gəlmişdir. 
 
 
Tufan gölü (avqust ayında) 
 
 88 
 
DAĞ KSEROFİTLƏRİ – əsasən kontinental iqlim zonasının quru 
daşlı dağ yamacları üçün səciyyəvidir. Qafqaz, Orta Asiya və Ön 
Asiyanın alçaq dağlıq hissəsində yayılmışdır. Azərbaycanda Kiçik 
Qafqazın dağətəyi hissəsində, Bozqır yaylada və Naxçıvanın orta və 
aşağı dağ qurşağında rast gəlinir. Çox vaxt meşə yox edilən yerdə 
antropogen mənşəlidir. 
DAĞ MEŞƏLƏRİ – dünyada bir-birindən çox aralıda yerləşən ayrı-
ayrı dağ sistemlərində yayılmışdır. Ural, Altay, Sayan, Alatau dağları 
yamaclarını örtən dağ-tundra meşələrində iynəyarpaqlı ağac növləri(adi 
şam, Sibir sidri, Avropa və Sibir küknarı) üstünlük təşkil edir. Uzaq 
Şərqin dağlarında ayan küknarı, ağqabıq ağşam, Sibir sidri, enliyarpaq 
ağac cinsləri ilə qarışıq meşələr yaradır. Orta Asiyanın Pamir-Alay, 
Zərəvşan, Tyanşan, Çatqal və başqa dağ sistemlərində quru iqlim 
şəraitində arid tipli meşələr yayılmışdır. Buranın aşağı dağ qurşağında 
saqqız ağacı, orta dağ qurşağında isə müxtəlif ardıc növləri bitir. Krım 
və Qafqaz dağlarında iberiya və şərq palıdı, şabalıd, fıstıq, şərq küknarı, 
Qafqaz ağ şamı meşələri yayılmışdır. 
Respublikamızın meşələrinin 90 faizə qədəri dağ yamaclarında bitir 
və bu meşələr özünəməxsus xüsusiyyətlərə məxsusdur. Böyük və Kiçik 
Qafqaz dağlarının aşağı qurşağında iberiya palıdı, orta dağ-meşə 
qurşağında fıstıq və vələs, yuxarı dağ qurşağında isə şərq palıdı meşələri 
üstünlük təşkil edir. 
Fıstıq, palıd və vələs meşələrindən başqa dağlarımızda kiçik 
sahələrdə 8 növ ağcaqayın, 3 növ cökə, 4 növ tozağacı, titrəkyarpaq qo-
vaq, qoz, şabalıd, Qafqaz xurması, 6 ardıc növü, saqqızağacı meşələrinə 
də rast gəlinir. Talışın dağlıq meşələri dünyada müstəsnalıq təşkil edir. 
Burada aşağı dağ qurşağında şabalıdyarpaq palıd və dəmirağacı, orta 
dağ qurşağında şabalıdyarpaq palıd və fıstıq meşələri yayılmışdır. Bu 
meşələrdə relikt ağaclarından azatağacı, məxməri ağcaqayın, Lənkəran 
(ipək) akasiyası və yalanqoza da rast gəlinir. 
Fıstıq meşələri respublikamızın meşə fondunun 32 faizini təşkil edir 
(243 min hektar). Bu meşələrin ümumi oduncaq ehtiyatı 49 milyon 
kubmetrə bərabərdir. Böyük və Kiçik Qafqazdakı fıstıq meşələri dəniz 
səviyyəsindən 800-2000 m, Talış dağlarında isə 300-1800 m 
yüksəklikdə yayılmışdır. Kiçik Qafqazın cənub yamaclarında (Laçın, 
Zəngilan və Naxçıvanda) fıstıq meşələrinə rast gəlinmir. 
Sahəsinin böyüklüyünə görə fıstıqdan sonra palıd meşələri gəlir. 
Respublikamızda palıd meşələrinin sahəsi 232 min hektardır, onlar meşə 
ilə örtülü ərazinin 30 faizini təşkil edir. 
Vələs meşələri sahəsinə görə respublikamızda 3-cü yeri tutur. Onun 
ümumi sahəsi 185 min hektar olub, respublikamızın meşəlik ərazisinin 
25 faizə qədərini təşkil edir, ümumi oduncaq ehtiyatı 23 milyon 
kubmetrdir. 
Hazırda dağ meşələrinin qeyri qənaətəbəxş vəziyyəti təşviş doğurur. 
Burada bütün meşələr qoruyucu əhəmiyyətə malikdir. Burada aparılacaq 
hər bir tədbir mövcud meşələrin qoruyucu funksiyasını yüksəltməyə 
 89 
 
doğru yönəldilməlidir. 
 
 
Böyük Qafqazın aşağı dağ-meşə qurşağı 
 
DAĞ TEXNİKİ REKULTİVASİYA – texniki rekultivasiyanın 
növlərindən biri. Faydalı qazıntıların çıxarılması və emalı zamanı 
pozulmuş torpaqların rekultivasiya mərhələsidir. D.t.r.-nin optimal həlli 
dağ işlərinin bir hissəsi olub, əsasən istismar texnikası vasitəsi ilə yerinə 
yetirilir. 
DAĞDAĞAN FƏSİLƏSİ – (Celtidaceae). Fəsiləyə 9 cins və 80 
növ daxildir. Qafqazda və Azərbaycanda təbii halda 3 növü bitir. 
Qafqaz dağdağanı (C.caucasica). Respublikamızda Böyük və Kiçik 
Qafqazda, Qobustanda və Lənkəran ovalığında, əsasən qayalıqlarda bi-
tir. 
Hamar dağdağan (C.glabrata). Azərbaycanda, Böyük və Kiçik 
Qafqazda dəniz səviyyəsindən 1000 m yüksəkliyə qədər meşələrin 
tərkibində, Naxçıvanda, Lənkəran ovalığında bitir. 
Turnefor dağdağanı (C.tournefortii) respublikamızda Naxçıvanda 
dağlıq, qayalıq və quraqlıq yerlərdə bitir.   
 90 
 
Qafqaz dağdağanı 
DAĞLAR – 1) dağlıq ölkələr, dağ sistemləri – yer səthində ətraf dü-
zənliklərdən yüksəkdə olan, daxilində hündürlükləri xeyli və kəskin 
fərqlənən sahələr. Mənşəyinə görə D. vulkanik, erozion və tektonik olur. 
2) Yer səthində təcrid olunmuş zirvələr və silsilələr formasında olan 
qalxmalar da (dəniz səviyyəsindən hündürlüyü 200 m-dən çox olan) D. 
adlanır. 
 
 
Böyük 
Qafqazda 
Tufan dağı 
(avqust 
ayında) 
DAXİLİ SU HÖVZƏSİ: bax kontinental su hövzəsi. 
DAİMİ DONUŞLUQ (ÇOXİLLİK) – Arktik səhra zonasında, 
həmçinin tundra və tayqa zonalarında dağ süxurlarının üst qatının uzun 
müddətdə (əsr, min illər) sıfıra və mənfi temperaturadək soyuması. 
DAİMİ POPULYASİYA – İlboyu müəyyən arealda məskunlaşmış 
populyasiya. D.p. öz arealından seyrək hallarda çıxır. 
DALĞA, SAY DALĞASI (həyati, populyasiya d-sı) – bütün 
 91 
 
növlərə aid olub populyasiyaya təsir göstərən abiotik və biotik amillərin 
təsiri nəticəsində dövri və qeyri-dövri olaraq fərdlərin sayının 
dəyişməsi. Say dalğası az saylı populyasiyaların qalması üçün təhlükəli 
hesab olunur. 
DANADİŞİLƏR (Gryllotalpidqe) – düzqanadlılar dəstəsindən 
həşəratlar fəsiləsi. D.-in 45-dək növü məlumdur. Azərbaycanda 2 növü 
yayılmışdır. Rütubətli torpaqda yaşayır. Gündüzlər torpağın altında 
qalır, axşamlar üzə çıxır. Bitkilərin yeraltı hissəsi, soxulcan və həşəratla 
qidalanır. Suvarılan torpaqlarda bitkilərin yeraltı hissəsini zədələməklə 
bağ və bostanlara böyük zərər verir. 
DAŞ KÖMÜR – bitki mənşəli bərk çökmə süxuru. Bitki kütləsinin 
tədrici kimyəvi və fiziki-kimyəvi çevrilmələrə məruz qalması yolu ilə 
daş kömürün əmələ gəlməsi prosesi aşağıdakı mərhələləri keçirir: torf-
qonur kömür – daş kömür – antrasit. Daş kömürün əmələ gəlməsi 
nəticəsində çöküntüdə karbonun miqdarı artır, oksigen isə azalır. Daş 
kömürün yaşı 350-250 milyon ilə bərabərdir. Onlardan ən qədimi 
antrasit sayılır, o, özündə 95%-dən artıq karbon saxlayır, tərkibində 
hidrogen azdır, yandırdıqda demək olar ki, uçucu məhsul vermir. 
DAŞ QUTU QƏBİRLƏRİ – dağ və dağətəyi r-nlar üçün xarakterik 
dəfn abidələri. Tunc dövründə daha geniş yayılmışdı. D.q.q. düzbucaqlı 
formada olur, hər tərəfinə və üstünə sal daşlar qoyulurdu. Bəzən üstündə 
kurqanlar ucaldılırdı. Azərbaycanın çox yerində (Daşkəsən, Gədəbəy, 
Dağlıq Qarabağ və s.). D.q.q. e.ə. 2-ci minilliyin ortalarından eramızın 
6-7 əsrlərinədək mövcud olmuşdur. 
DAŞQIN – çayların su rejimində hər il təkrar olunan dövr. Qarın və 
buzların əridiyi, yağışın ən çox yağdığı vaxtda olur. Çayların suyunun 
artması, səviyyəsinin qalxması, yatağın tamamilə su altında qalması, 
bəzən də sahilləri basması ilə səciyyələnir. Çayların illik axamının 60-
80%-ə qədəri D. dövrünə düşür. 
DAŞLAŞMIŞ QALIQLAR – keçmiş geoloji dövrlərin çöküntü 
süxurlarında qorunub qalmış heyvan və bitki qalıqları. Daşlaşma prosesi 
suda həll olunmuş karbonatlar, sulfatlar, fosfatlar, sulfid birləşmələri 
çürümə nəticəsində heyvan qalığında əmələ gəlmiş boşluqlara dolur, 
skelet və ya onun hissələri tədricən qeyri-üzvi maddələrlə əvəz olunur. 
Nəticədə heyvanın skeleti, yaxud onun bir hissəsi get-gedə daşlaşır və 
D.q. əmələ gəlir. 
DAUN XƏSTƏLİYİ – oliqofroniyanın formalarından biri. Özünü 
fiziki inkişafın ləngidilməsində, daxili sekresiya vəzilərinin fəaliyyətinin 
pozulmasında və eybəcərliyin yaranmasında göstərir. 
DAVAMLI ÇİRKLƏNDİRİCİ (parçalanmayan) – kimyəvi 
 92 
 
davamlı olub maddələrin təbii dövranına daxil olmur, odur ki, mühitdə 
çox yavaş dağılır (parçalanır). Bu cür çirkləndiricilər (civə və duzların 
bəzi fenol birləşmələri, üzvi xlor pestisidləri) çox vaxt orqanizmin qida 
zəncirində yığılıb qalır, maddələr mübadiləsi və tənəffüsün normal 
gedişini pozur, ekosistemin məhsuldarlığını aşağı salır, ətraf mühitin 
keyfiyyətini pisləşdirir. 
DAVAMLILIQ İNDEKSİ – fitosenozda növ və ya populyasiyanın 
davamlılıq göstəricisi. Fitosenoz kütləsinin və ya miqdarının (sayının) 
çoxillik hesablanmış variasiya əmsalı (ν) əsasında təyin oluna bilər Js = 
100 – V. 
DAVAMSIZ ÇİRKLƏNDİRİCİLƏR – mexaniki və bioloji üsul-
larla nisbətən asan parçalanan çirkləndiricilər (məs. məişət çirkab 
suları). 
DAVAMSIZ TULLANTILARIN İŞLƏNMƏSİ – tullantıların 
kənar edilməsinə yönəldilən tədbirlər. Aşağıdakı D. t.i. ayrılır: ilkin (bi-
rinci) – bərk maddələrin mexaniki süzgəcdən keçirilməsi və 
çökdürülməsi; tam olmayan (ikinci) üzvi maddələrin kimyəvi kənar 
edilməsi. 
DİBİONT – iki mühitdə (məs., su və havada) və ya iki sakin 
hesabına (iki müxtəlif mühitdə yaşayan parazit) yaşayan orqanizm. 
DEBİT – vahid zamanda təbii, yaxud süni mənbələrdən (qazıma 
quyusu, adi quyu, bulaq və s.) alınan maye və ya qaz həcmi. Mayenin 
D.-i l/san, yaxud m3/san, m3/saat, m3/gün-lə hesablanır. D. uzun müddət 
ərzində gələn maye və qaz axınının müntəzəm olmasını xarakterizə edir. 
Su quyularının məhsuldarlığı xüsusi D.-lə (səviyyə 1 m-ə düşənəcən 
olan D) müəyyənləşdirilir. Suyun D.-i ölçü qabları, müxtəlif 
konstruksiyalı su ölçənlər, özüyazan debitoqraf və s. vasitəsilə təyin edi-
lir. Hidrogeoloji tədqiqatlarda quyunun D.-i mühüm göstəricilərdən biri 
hesab olunur. 
DEFAUNASİYA, DEFAUNİZASİYA – müəyyən qrup heyvanların 
təbii, (vulkan püskürməsi, zəlzələ, şaxta, leysan yağışları, epidemiya və 
s.) və antropogen (ətraf mühitin çirklənməsi, müharibə, ov və s.) 
səbəblərdən məhv edilməsi. 
DEFLYASİYA (lat. Deflatio - üfürmə) – küləyin dağıdıcı təsiri ilə 
süxurların və torpağın aşılanıb dağılması və aşınma məhsulunun sovru-
lub başqa yerə aparılması. D. nəticəsində səhralarda qəribə relyef 
formaları (göbələk, yastıq, taxça, sütun, qala və s. şəklində) əmələ gəlir. 
D. adətən, struktursuz torpaqlarda, qumlarda və bitkisiz sahələrdə baş 
verir. D. əkinçiliyə zərər vurur; kənd təsərrüfatı bitkilərini məhv edir. 
Mübarizə tədbirləri: düzgün növbəli əkinlərin tətbiqi, tarlaqoruyucu 
 93 
 
meşə zolaqlarının salınması, qumun bərkidilməsi və s. 
DEFOLİASİYA (de... və lat. folium - yarpaq) yarpaqsızlaşdırma,  
maşınla məhsul yığımını asanlaşdırmaq– üçün bitki yarpaqlarının 
yığımdan qabaq tökdürülməsi. D. defoliantlar vasitəsi ilə aparılır. Bu 
zaman bitkidə yarpaqların təbii qocalmasına oxşar proseslər gedir. 1-3 
qozası açılmış pambıq koluna defoliantlar çiləndikdə yarpaqlar tökülür 
və açılmamış qozalar sürətlə açmağa başlayır. Dekorativ bitkilərin və 
meyvə bitkilərinin D.-sı da yaxşı nəticə verir. 
DEGENERASİYA (dez...+ lat. Degenerar - çevrilmək) – 1) Morfo-
logiyada; hüceyrələrin, yaxud orqanın dağılması (çömçəquyruq 
qurbağaya çevrilərkən onun quyruğunun itməsi); 2) mikrobiologiyada: 
əlverişsiz şəraitdə yetişdirilən birhüceyrəli bitkilərin həyat fəaliyyətinin 
aşağı düşməsi. 
DEKLORASİYA (declaratio – elan, məlumat) – əsas prinsiplərin, 
həmçinin sənədlərin təntənəli şəkildə bəyan edilməsi. 
DEKORATİV BİTKİLƏR – müxtəlif fəsilələrin nümayəndələri 
daxil olan mədəni və yabanı bitkilərin böyük qrupu. Yaşayış 
məntəqələrinin yaşıllaşdırılmasında, park və bağların salınmasında, 
mənzil və ictimai binaların bəzədilməsində istifadə olunur. Çiçəyinin, 
yarpağının, meyvəsinin müxtəlif rəngi və gözəl forması ilə fərqlənirlər. 
DEKUMBASİYA (lat. decumbo - ölürəm) – fitosenozun 
dəyişilməsi zamanı üst yarusunun yox olması. Termin V.B.Soçava 
(1930) tərəfindən irəli sürülmüşdür. 
DEQİDRATASİYA – orqanizmin susuzlaşması prosesi; orqanizmin 
həyat fəaliyyətini zəiflədir, sonra isə hətta onu məhv edir. 
DEQRADASİYA, diqressiya (biologiyada) (lat. Degratatio - 
enmə) – bitki və heyvanların həyat şəraitinin dəyişməsi ilə əlaqədar 
əvvəlki quruluş və funksiyaların get-gedə sadələşməsi və itməsi. 
D. geniş mənada insan fəaliyyətinin mənfi təsiri nəticəsində bitki 
örtüyünün, otlaqların vəziyyətinin pisləşməsi, meşələrin kolluqlara 
çevrilməsi, torpağın strukturunun pozulması, humus və dəyişən 
kationların azalması nəticəsində münbitliyinin pisləşməsi prosesidir. 
Çay daşqını, şorlaşma və s. təbii hadisələrlə əlaqədar baş verən D. 
ekzodinamik D. insan fəaliyyətinin təsirilə (yanğın, sistemsiz otarma, 
rekreasiya və s.) baş verən D. isə antrodinamik D. adlanır. 
DEQRESSİYA – növün və ya biosenozun tərkibinin kəskin azalıb 
zəifləməsi, çox vaxt antropogen səbəbdən olur. 
DELTA – çayların aşağı axınlarında (mənsəb hissəsində) çay qolları 
şəbəkəsi ilə parçalanmış çay çöküntülərindən ibarət ovalıq. D. çay 
axımı, dəniz dalğaları, qabarma-çəkilmə və gətirmə-qovulma axınlarının 
 94 
 
mürəkkəb qarşılıqlı təsiri nəticsində yaranır. Çay məcrasındakı qısa dil 
və sualtı dayazlıqlar (saylar) daşqın zamanı getdikcə böyüyür və 
məcranı qollara parçalayan adalara çevrilir. Deltaların böyümə sürəti 
ildə bir neçə metrdən bir neçə yüz metrədək olur. Kür çayı Xəzər 
dənizinə töküldüyü yerdə sahəsi 100 km2 olan delta əmələ gətirmişdir. 
 
Volqa çayının Xəzərə töküldüyü 
yerdə əmələ ğətirdiyi delta 
 
DELÜVİ, (lat. Deluo - yuyuram) DELÜVİAL ÇÖKÜNTÜLƏR – 
yağış və qar suları vasitəsi ilə, həmçinin ağırlıq qüvvəsi və s.-nin təsiri 
ilə aşınma məhsullarının dağ yamaclarının aşağı hissələrində və 
ətəklərində yığılması. 
DEMOKRATİYA (demokratia – xalq hakimiyyəti) – ali 
hakimiyyətin xalqa məxsus olduğu siyasi quruluş. 
DEMEKOLOGİYA (yun. Demos – xalq və ekologiya) – 
populyasiya ekologiyası-ümumi ekologiyanın bölməsi; populyasiyanın 
struktur və funksional xarakteristikasını, populyasiyanın sayının 
dinamikasını, populyasiyanın formalaşma şəritini öyrənir. 
DEMOQRAFİK ƏMSAL – mümkün resursların məcmusunun bir 
adamın istifadə etdiyinə görə əhalinin sıxlığına nisbəti. Anlayışı 
P.Kaudom (1969) irəli sürmüşdür. 
DEMOQRAFİK PARTLAYIŞ – sosial-iqtisadi və ekoloji həyat 
şəraitinin dəyişilməsilə növün fərdlərinin, o cümlədən əhalinin kəskin 
artması. 
DEMOQRAFİYA – 1) sosial-iqtisadi D.əhalini, onun coğrafiyasını, 
strukturunu, tərkibini, ictimai-tarixi asılılığı ilə əlaqədar miqdar və 
məkan-zaman dinamikasını öyrənən elmi sahə. (ictimai). 
2) Populyasiyanın tərkibi haqqında statistik məlumatların cəmi: say, 
 95 
 
sıxlıq, yaş və cinsi tərkib (ekol). 
DEMUTASİYA (de... və lat. Mulatio – dəyişmə) – biosenozun 
pozulmasından sonra onun ilkin strukturunun bərpa olunması prosesi. 
Məsələn, dincə qoyulmuş sahələrdə, meşə qırma sahələrində təbii bitki 
örtüyünün bərpa olunması. Otlaqlarda otarmanın qadağan edilməsi və 
otarma rejiminin qaydaya salınması nəticəsində bərpa olunma 
suksessiyaları, otlağın demutasiyası müşahidə olunur. 
DENDRARİ, DENDROLOGİYA BAĞI, PARKI (yun. Dendron 
– ağac) – açıq torpaqlarda becərilən ağac və kol kolleksiyası salınmış 
sahə. D. botanika bağlarında, yaxud ayrıca ola bilər. D-nin elmi, tədris, 
mədəni-maarif və təcrübə-istehsalat əhəmiyyəti var. D.-də dünyanın 
müxtəlif ölkələrinin ağac florasının zənginliyi və müxtəlifliyi nümayiş 
etdirilir, onların introduksiyası, iqlimləşdirilməsi və seleksiyası 
sahəsində elmi işlər aparılır. D-də eyni zamanda az tapılan və təsərrüfat 
üçün qiymətli ağac və kolların ting və toxum materialları artırılır. 
Azərbaycan Respublikasında Bakıda, Mərdəkanda, Bərdədə və Gəncədə 
dendrologiya bağı vardır. 
DENDROBİONT – bitki örtüyünün ağac yarusunda həyat sürən 
heyvanat aləmi (bir çox həşəratlar, quşlar, tropik meşələrdə isə - 
məməlilər, bəzən hətta bəzi suda-quruda yaşayanlar və sürünənlər). 
DENDROBİOS – oduncaqda yaşayan orqanizm qrupları (bakteriya-
lar, göbələklər, həşəratlar və s.). 
DENDROFİLLƏR – ağacların çətirləri və gövdələrində yuva salan 
heyvanlar. 
DENDROXRONOLOGİYA – tarixi və təbiət hadisələrinin vaxtını 
(tarixini) ağac oduncağının illik həlqələrinin analizi metodları ilə 
öyrənən elm sahəsi. 
DENDROİQLİMŞÜNASLIQ – iqlimşünaslıq elminin bir bölməsi, 
çoxillik ağac bitkilərinin illik həlqələrinin eninə görə yerli iqlim 
şəraitinin tarixi dövr ərzində dəyişməsini və proqnozlaşdırılmasını 
öyrənir. 
DENDROLOGİYA (yun. Dendron – ağac və «loqos» – öyrənmək) 
– botanikanın bir bölməsi. Ağac və kol bitkilərinin morfologiyasını. 
sistematikasını, ekologiyasını və coğrafi yayılmasını öyrənir. Ağac 
bitkilərinin seleksiyası da D. dəlilləri əsasında aparılır. Respublikamızın 
alimlərinə görə azərbaycanda 450-dən çox yabanı ağac və kol növləri 
bitir. Onların 70-i endem növlər olub respublikamızdan başqa dünyanın 
heç bir yerində təbii halda bitmir. Azərbaycan MEA Botanika institu-
tunda, Mərdəkan və Gəncə dendroparklarında, Azərbaycan Elmi-
tədqiqat Meşəçilik İnstitutunda (Bərdə və Abşeron) yeni ağac və kol 
 96 
 
növlərinin yetişdirilməsi və iqlimə uyğunlaşdırılması sahəsində 
tədqiqatlar aparılır. 
DENİTRİFİKASİYA – torpaqdakı nitratların molekulyar azot 
əmələ gəlincəyə qədər reduksiya (anaerob şəraitdə) prosesi; təbiətdə 
denitrifikasiya bakteriyalarının köməyi ilə gedən bu geniş yayılmış 
proses kənd təsərrüfatına zərər verir. D. torpaqda azot birləşmələrinin 
azalmasına və məhsuldarlığın aşağı düşməsinə səbəb olur, lakin 
torpaqəmələgəlmə amili hesab olunur. D. torpaqda yalnız müəyyən 
şəraitdə, o cümlədən bakteriyaların fəaliyyətini təmin edəcək qədər 
azotsuz üzvi maddələr (tamam çürüməmiş peyin və s.) olduqda sürətli 
gedə bilir, torpağı yumşaltdıqda isə D. dayanır. 
DENUDASİYA (lat. Denudatio - çılpaqlaşma) – Yer səthində 
süxurların su, külək buz və s. ilə dağılması, yüksək sahələrdən alçaq 
sahələrə aparılması proseslərinin məcmusu. D.-ya aşınma, eroziya, ab-
raziya, korroziya, deflyasiya kimi proseslər daxildir. Yer səthi relyefinin 
dəyişilməsində və yeni relyef formalarının əmələ gəlməsində D.-nın 
rolu böyükdür. D. süxurları parçalayıb dağıdaraq relyefi alçaldır, 
hamarlayır, dağlıq sahələri denudasion düzənliklərə (peneplenlərə) çevi-
rir. D. proseslərinin intensivliyi D-nın baş verdiyi rayonun tektonik 
hərəkətlərinin və iqliminin xüsusiyyətlərindən, süxurların petroqrafik 
tərkibindən, torpaq-bitki örtüyünün xüsusiyyətlərindən və s.-dən asılıdır. 
DEPOPULYASİYA – müəyyən ərazidə və ya ekoloji sahədə «həyat 
şəraitinin» pisləşməsi sayəsində bir növün fərdlərinin (insan və ya hey-
van) olduqca azalması və ya məhv olması. 
DEPRESSİYA (sayın) (lat. Depressio - enmə) – Bir və ya bir qrup 
növün fərdlərinin sayının insan fəaliyyətilə əlaqədar olmadan populya-
siya, biosenoloji və ya abiotik səbəblər nəticəsində azalması. 
DEPRİVASİYA – bioloji qruplaşmanın sadələşməsi nəticəsində 
ekoloji davamlığın itirilməsi. 
DESİKANTLAR (lat. Desicco - quruduram) – bitkilərin kök 
sisteminə təsir  göstərib onun qurumasına səbəb olan maddələr və prepa-
ratlar. Bitkiləri tez yetişdirir və maşınla işləməsini (yığılmasını) 
yüngülləşdirir. 
DESİKASİYA – bitkilərin yağışdan qabaq qurudulması; bitkinin 
yetişməsini sürətləndirir və məhsulun maşınla yığılmasını asanlaşdırır. 
D. desikantlar adlanan kimyəvi, maddələrlə aparılır. 
DESORBSİYA – kimyəvi maddələrin adsorb vəziyyətindən mayeyə 
və ya qaz fazasına keçməsi; adsorbsiyanın əks prosesi. 
DESTRUYENTLƏR, DESTRUKTORLAR – torpağa düşən üzvi 
birləşmələri parçalayan (onları tam minerallaşdıran) saprofaq 
 97 
 
kateqoriyalı torpaq orqanizmləri (kiçik onurğasız heyvanlar və 
mikroorqanizmlər). 
DESUKSİYA (lat. desugo - soruram) – torpaq suyunun 
(rütubətliyinin) bitki tərəfindən istifadəsi. 
DETERGENTLƏR (lat. detergeo - yuyuram) – fəal sintetik 
maddələr, məişətdə yuyucu kimi işlədilir, mikroorqanizmlər vasitəsilə 
çətin parçalandıqları üçün ətraf mühiti çirkləndirir. 
DETERİORASİYA (mühitin) (lat. detero – pisləşirəm, pozulu-
ram) – insanı əhatə edən təbii mühitin pisləşməsi; adətən onun antropo-
gen çirklənməsi nəzərdə tutulur. 
DETERİORASİYA KADASTRI – ətraf mühitin pozulması haqda 
məlumatların yekunu daxil edilir: suyun, atmosferin, torpağın 
çirklənməsi, bitki örtüyünün məhv edilməsi və s. D.k. hər hansı region 
üçün kartoqrafik materiallar əsasında tərtib edilir; orada çirklənmənin və 
digər pozuntuların bütün mənbələri, onların mühitin pozulması və 
pisləşməsinə, həmçinin təbii komplekslərə və insana təsir etmə dərəcəsi 
göstərilir. 
DETERMİNANT (lat. determinans – təyin edici) – qruplaşmada 
həyat şəraitini təyin edən edifikator, orqanizm. Adətən avtotrof-bitki D. 
rolunu oynayır. Termini V.İ.Sukaçev (1930) irəli sürmüşdür. 
DETOKSİKASİYA (de... və yun. toxikon - zəhər) – müxtəlif toksik 
(zəhərli) maddələrin orqanizmlər tərəfindən parçalanması və ya 
zərərsizləşdirilməsi. 
DETRİT (lat. detritus - ovxalanmış) – su mühitində üzvi lil və 
orqanizmlərin qalığı; torpaq üçün isə – bitki maddələrinin qalığı – 
çürüntü. D.-in qalma müddəti qısa (milçəklərin təsiri ilə işlənən heyvan 
cəsətləri – bir neçə həftə, meşədə yarpaqlar – bir neçə ay, ağac gövdələri 
– bir neçə il) və olduqca çox müddətə qalır (humus, sapropel, torf, 
kömür, neft). D. – ekosistemdə qida ehtiyatı olub onun normal fəaliyyəti 
üçün vacibdir. Göllərin lilindən, suvarılan tarlaların qalıqlarından üzvi 
gübrə kimi istifadə olunur. 
DETRİTOFAQ – su mühitində detritlə, üzvi lil və orqanizmlərin 
qalıqlarilə, torpaqda isə çürüntü (humus) ilə qidalanan orqanizmlər. 
DEŞİFRLƏMƏ – bax Aerofotoşəkillərin deşifrlənməsi. 
DEZAKTİVASİYA (dez...+ lat. Activus - fəal) – müxtəlif əşyaların, 
qurğuların və s.-nin səthindən radioaktiv maddələrin kənarlaşdırılması. 
Ən çox işçi masaları, binaların divarları, insan bədəninin səthi, 
xüsusən əlləri çirklənir. 
DEZİNFEKSİYA (dez...+ lat. Inficere - yoluxdurmaq) – xəstəlik 
törədən mikroorqanizmləri sağlam orqanizmə yoluxduran infeksiya 
 98 
 
mənbəyini məhv etmək üçün aparılan üsul və vasitələr. D.-nın əsas 
məqsədi infeksiyanı yayan əsas obyektləri (su, yeyinti məhsulları, 
məişətdə işlədilən əşyalar və s.) zərərsizləşdirməkdir. D.-nın bioloji, 
fiziki və mexaniki üsulları var. Bioloji üsulla axar sular və gölməçələr 
D. edilir. Fiziki  üsulla yüksək temperatur (quru və rütubətli isti hava), 
normal və yüksək təzyiqli su buxarı, qaynar su geniş tətbiq olunur. 
Mexaniki üsulla yoluxmuş əşyalar (paltarları, xalçaları şotka ilə, mebel 
və mənzili tozsoranla təmizləmək, otağın havasını dəyişmək, otağı nəm 
əski ilə silmək və s.) zərərsizləşdirilir. Başqa üsulların tətbiqi mümkün 
olmadıqda kimyəvi üsuldan istifadə edilir. 
DEZİNSEKSİYA (dez...+ lat. Insectum - həşərat) – infeksiya 
xəstəlikləri yayan, yeyinti və k.t. məhsularına, habelə yaşayış 
mənzillərinə ziyan vuran buğumayaqlılara (cücü, gənə) qarşı işlədilən 
mübarizə üsulu və vasitəsidir. Üç qrupa ayrılır: təbii k.t. və baytarlıq D.-
sı üsulları, buğumayaqlıların artıb çoxalmasına mane olmağa (profilak-
tik D.) və onları tamamilə məhv etməyə (məhvedici) yönəldilir. Profi-
laktika məqsədilə aparılan tibbi D-ya bədəni tez-tez yumaq, yumşaq 
mebelləri şotka və ya tozsoranla təmizləmək, zibil qablarını təmiz sax-
lamaq və s. aiddir. Məhvedici D. kimyəvi, fiziki və bioloji üsullarla 
aparılır. Kimyəvi üsulla D. üçün insektisid olaraq fosfor üzvi 
birləşmələr (o cümlədən xlorofos) prietrum, boraks və s.-dən istifadə 
edilir. İnsektisidlər məhlul, toz və aerozol halında işlədilir. Fiziki üsulla 
D., əsasən, yüksək temperatur vasitəsilə aparılır. Buğumayaqlılara (o 
cümlədən bit, birə, taxtabiti) 50°S və ondan yuxarı temperatur, isti hava, 
isti buxar, isti su öldürücü təsir göstərir. Bioloji üsulla D. zamanı 
buğumayaqlılar müəyyən mikrob, virus və həşəratla məhv edilir. 
DEZODORANTLAR – dərinin səthində bakteriyaları məhv edən 
preparatlar. Bu bakteriyalar hoparaq tərli bədəndə pis iy verir. D.ekoloji 
təmizdir, çünki onlar tərkibində ozon qatını dağıdan freonlar olan aero-
zol qablarda buraxılır. Bununla yanaşı D.insan dərisində faydalı 
mikroorqanizmləri məhv edir. D. allergiyanın mənbəyi ola bilər. 
DƏLİ YAĞIŞ – istiqaməti tez-tez dəyişən qısa müddətli yağış. 
(Zəmilər üçün qorxuludur). 
DƏMİRAĞAC FƏSİLƏSİ (Hamamelidaceae). D.f.-nə aid olan 
ağac və kollar əsasən cənub yarımkürəsində yayılmışdır. Buraya aid 
olan növlərin areallarının ayrılaraq müstəqil areal yaratması, onların 
qədimliyini göstərir. Bura əsasən dəmirağac və əntər ağacı (likvidam-
bar) növləri daxildir. Dəmirağac cinsinə Azərbaycanın Talış 
meşələrində və Cənubi Azərbaycanda yayılan bir növ daxildir. 
Dəmirağac – Parrotia persica – Lənkəran ovalığında və Talış 
 99 
 
dağlarında – dəniz səviyyəsindən 1100 m yüksəkliyədək yayılıb. 
Ənbər ağacı cinsi (Liguidambar) 4 növ birləşdirir. Bu növlər əsasən 
Şimali və Mərkəzi Amerikada, Şərqi Asiyada yayılmışdır. 
Qətranlı ənbər ağacı (L.styraciflua) – Vətəni amerikadır. 
Azərbaycanda Lənkəran-Astara və Şəki-Zaqatala zonalarında 
yaşıllaşdırmada istifadə üçün əlverişlidir. 
 
 
Hirkan qoruğunda dəmirağac meşəsi 
 
DƏMYƏ ƏKİNÇİLİYİ, QURU ƏKİNÇİLİK – təbii rütubətliyin 
çatışmazlığı şəraitində kənd təsərrüfatı bitkilərinin suvarma aparmadan 
yetişdirilməsi. Dəyişkən havası olan və torpağın atmosfer 
rütubətlənməsinin defisiti şəraiti üçün xarakterikdir. D.ə.-yə quraqlığa 
davamlı bitkilər və sortların yetişdirilməsi, rütubətin toplanması və 
ondan səmərəli istifadə olunması daxildir. 
Rütubətin toplanması və saxlanması aqrotexniki üsullarına təmiz 
herik şumu, tarlaqoruyucu meşə zolaqları, enlicərkəli səpin, laydırsız 
kotanla şumlayıb torpaq qatını çevirmək və s. aiddir. 
Respublikamızın dağətəyi ərazilərində (Dəvəçi, Şamaxı, Zəngilan) 
bozqır və yarımsəhra şəraitində quru yamaclarda D.ə.-də quraqlığa 
davamlı qərzəkli ağaclardan – püstə və badamdan istifadə edilmişdir, 
burada kserofit şam növü olan eldar şamından da istifadə edilmişdir. 
Müsbət nəticə əldə edilmişdir: hazırda bu meşə-bağlar bar verir. 
 100 
 
DƏN VƏ DƏN MƏHSULLARI ZƏRƏRVERİCİLƏRİ – dən və 
dən məhsullarını daşınma və saxlama dövründə məhv edən heyvanlar. 
Onlar quru meyvə və tərəvəzi, dərman, dəri, tütün xammalını da 
zədələyir. Bunlara bəzi gənələr, həşəratlar, quşlar, məməlilər 
(siçankimilər) aiddir. 100-dən çox, o cümlədən Azərb-da 40-a yaxın 
növü məlumdur. 
DƏNİZ – okeanın bir hissəsidir, onlar qismən quru ilə, qismən də 
sualtı relyef yüksəklikləri (astanalar) ilə ayrılır və başlıca olaraq 
hidroloji rejiminə görə okeanın açıq hissəsindən fərqlənir. D.-in əsas 
xüsusiyyəti okeanın ucqarlarında yerləşməsi və okeanla (bir və ya bir 
neçə boğazla) birləşmiş olmasıdır. 
DƏNİZ EKOSİSTEMLƏRİ – Yer kürəsinin 70%-dən çoxunu 
əhatə edir. (daxili kontinental dənizlər istisna olmaqla, məs: Xəzər, Aral 
dənizləri). Bütün D.e. bir-birilə əlaqəlidir (birləşir). Okeanın orta 
dərinliyi 3700 m-dir, bütün dərinliklərində həyat mövcuddur. Okeanda 
canlı həyatsız zona yoxdur. Dəniz suyunun kimyəvi tərkibinə əsas 4 
kation (Na, Mg, Ca, K) və 5 anion (xlorid, sulfat, bikarbonat, karbonat, 
bromid) daxildir. 
DƏNİZ FAUNASI – okean və dənizlərdə yaşayan heyvanların 
məcmusu, 160 minə qədər növü məlumdur. Bunun təqribən 10 mini 
ibtidailərdir, 5 mini süngərlər, 9 mini bağırsaqboşluqlar, 7 mini çoxqıllı 
və b. qurdlar, 4 mini çiyinayaqlılar və birozoylar, 80 mini molyuskalar, 
20 mini xərçənglər, 6 mini dərisitikanlılar, 1 mini qişalılar, 16 mini 
balıqlar, 150 növü məməlilər və sürünənlərdir. 
Yaşama mühitinə və həyat tərzinə görə D.f. müxtəlif ekoloji qruplara 
bölünür: su qatında (pelagialda) yaşayan D.F. (plankton və nekton) və 
dəniz dibində  – bentosda yaşayan D.f. 
D.f.-nın insanlar üçün çox böyük təsərrüfat əhəmiyyəti vardır. D.f.-
nın bir çox növləri mühafizə olunur. 
DƏNİZ FLORASI, DƏNİZ BİTKİLİYİ – dəniz və okeanlarda 
yaşayan bitkilərin məcmusu. D.f.-na çiçəkli və sporlu, eləcə də ibtidai 
bitki növləri daxildir. Bir qismi suda asılı vəziyyətdə (plankton), 
digərləri suyun dibində substrata yapışmış halda (bentos) yaşayır. 
Plankton həyat tərzi, əsasən diatom yosunlar və qamçılıların 
nümayəndəsi üçün xarakterikdir. Göy-yaşıl yosunlar, az miqdarda yaşıl 
yosunlar da plankton həyat sürür. Bunlar su səthindən 100 m, bəzi 
yosun növləri isə 80-400 m-dək dərinlikdə olur. Bentos bitkilər 
dənizlərin sahilə yaxın hissələrində inkişaf edir. Bura çiçəkli bitkilər, 
yosunlar və bəzi bakteriyalar daxildir. Dəniz fitobentosunda qırmızı 
yosunlar, qonur yosunlar və yaşıl yosunlar üstünlük təşkil edir. Göy-
 101 
 
yaşıl yosunlar və diatom yosunlar nisbətən az yayılmışdır. Xəzər 
dənizinin bentos florasında yaşıl makrofitlərdən entermorfa, kladofora, 
xara yosunları və qırmızı yosunlardan laurensiya, polisifoniya, 
çiçəklilərdən dənizotu, suçiçəyi, ruppiya, nayas növləri geniş 
yayılmışdır. D.f. sahilboyu zonada yaşayan onurğasız heyvan və 
balıqların yem bazasıdır. D.f.-nın sənaye əhəmiyyəti də var. 
DƏNİZ İQLİMİ – okeanın atmosferə təsiri çox olan şəraitdə əmələ 
gələn iqlim. Kontinental iqlimdən fərqli olaraq havanın gündəlik və illik 
temperatur fərqlərinin azlığı, yayda nisbi rütubətliyin çoxluğu, çox 
buludlu və yağıntılı, dəniz tərəfindən əsən küləklərin üstün olması ilə 
fərqlənən iqlimdir. D.i.-nin quruya təsiri, əsasən, atmosferin ümumi 
dövranı nəticəsində yaranır. Materiklərin içərilərinə doğru D.i. tədricən 
kontinental iqlimə keçir. Eyni enlikdəki quruya nisbətən okean üzərində 
havanın rütubətliyi və illik yağıntının miqdarı adətən çoxdur. 
DƏNİZ PARKI – nadir dəniz ekosistemlərini öyrənmək məqsədilə 
dəniz akvatoriyasında yaradılan milli və ya təbii park. 
DƏNİZ SƏVİYYƏSİ – Orta çoxillik D.s. Dənizin sakit vaxtındakı 
səviyyəsinə uyğun olub dünya okeanında suyun açıq səviyyəsinə deyilir. 
Bu səviyyə quruda mütləq yüksəklik (şaquli məsafə) və dənizdə 
dərinliklər hesablanarkən başlanğıc səviyyə kimi qəbul edilir. Yer 
səthindən mütləq yüksəklik Baltik dənizində Kronştadt reykasındakı 
(futştok) sıfır qeydindən hesablanır. Müxtəlif dəniz və okeanlarda suyun 
səviyyəsi küləyin istiqamətindən və gücündən, qabarma və çəkilmədən, 
buzların əriməsindən, çayların gətirdiyi sulardan asılı olaraq dəyişilir. 
Lakin dənizlərin orta səviyyəsi isə hər yerdə eynidir. 
DƏNİZLƏRİN ÇİRKLƏNMƏSİ – uzun zaman okeanın həcmi 
tükənməz təbii təmizləyici sayılırdı. Hazırda isə məlum olmuşdur ki, 
D.ç. kontinental (təmiz) su hövzələrinin çirklənməsindən də təhlükəlidir. 
Dünya okeanına hər il bir neçə milyon ton maye və bərk tullantılar daxil 
olur. Neftlə çirklənmə qlobal xarakter daşıyır. Qəzaya uğrayan 
tankerlərdən də okean olduqca çoxlu miqdarda neftlə çirklənir. 
DƏNLİ BİTKİLƏR – dən verən əsas bitkilər; insanları ərzaqla, 
heyvanları yemlə, sənayenin bəzi sahələrini xammalla təmin edir. D.b. 
taxıl bitkiləri və dənli-paxlalı (noxud, lərgə, lobya, mərcimək və s.) 
bitkilər qrupuna ayrılır. Taxıl bitkiləri qrupuna buğda, arpa, çovdar, 
çəltik, vələmir, qarğıdalı, darı, qarabaşaq və s. daxildir. 
DƏRƏ – Relyefin uzunsov, başlanğıcından qurtaracağına doğru 
meylli, mənfi formasına deyilir. D. başlıca olaraq axar suların eroziya 
fəaliyyəti nəticəsində əmələ gəlir, digər denudasiya prosesləri ikinci 
dərəcəli iş görür. D.-lər əsas və ona qovuşan yan D.-lər də az 
 102 
 
növbəsində üçüncü, dördüncü və i.a. dərəcəli D.-ri qəbul edir. Hər D.-
nin əsas morfoloji hissələri onun dibi, ətəkləri və yamaclarıdır. D-nin 
dibinin ən alçaq – su axan zolağı yataq, daşğın zamanı su basdığı hissəsi 
isə çaybasar adlanır. D.-nin dibi ilə yamaclarının birləşdiyi yer D.-nin 
ətəkləri, ətəkləri ilə yallar (suayrıcılar) arasındakı hissələri isə D.-nin 
yamacları adlanır. D.-nin ana süxurlarından təşkil olunmuş yamacları 
hündür və ya alçaq, dik və ya yastı, profildə isə düz, batıq, qabarıq və 
pilləli (terraslı) ola bilər. Yamaclar dikliyinə və profil formasına görə 
eyni olduqda simmetrik D. eyni olmadıqda asimmetrik D. adlanır. 
DƏRİNLİK QURŞAQLIĞI, BATİZONALLIQ – dərin göl, dəniz 
və okeanlarda orqanizmlərin şaquli yayılması qanunauyğunluğu. D.q. 
təzyiq, temperatur və duzluluq qradiyentləri ilə əlaqədardır. 
DƏRİNSU BENTOZU – abissal və ultraabissal zonalarda yaşayan 
dərinlik orqanizmlər qrupu. 
DƏRKETMƏ – insan hərəkətlərinin məqsəd və səbəblərinin 
əsasında –yaranan bilikləri formalaşdıran insan fəaliyyətinin yaradıcılıq 
prosesi. Dərketmənin elmi, estetik, dini və b. növlərini fərqləndirirlər. 
DƏRMAN BİTKİLƏRİ – müxtəlif xəstəliklərin mülicəsi və 
profilaktikasında istifadə olunan geniş bitki qrupu. D.b.-nin müalicəvi 
xassəsi onların tərkibindəki fizioloji təsiredici fəal maddələrin 
(alkaloidlər, qlikoidlər, flavonoidlər, vitaminlər, aşı maddələri, 
kumarinlər, efir yağları və bir sıra turşular, mikroelementlər, fermentlər) 
olması ilə əlaqədardır. D.b-nin xüsusi qrupunu antibiotiklər (fitonsidlər) 
əmələ gətirən bitkilər təşkil edir. D.b-ni tədarük edərkən bitkinin 
növünü, hansı hissələrini yığmağı, onların tərkibində olan maddələrin ən 
çox toplanma vaxtını və s. bilmək vacibdir. 
Dərmanların çox hissəsi bitki mənşəlidir: ürək-damar sistemi 
xəstəlikləri zamanı işlədilən dərmanların 80-90%-i bitkilərdən alınır. Bu 
dərmanların əksəriyyəti sintetik dərmanlara nisbətən az zəhərli olub, 
kənar təsirə malik deyil. Azərbaycanda farmokopeyaya daxil edilən 
100-dək növdən əlavə bir çox bitki məlumdur. Respublikamızın 
florasında xalq təbabətində işlənən 800-ə qədər dərman bitkisi aşkara 
çıxarılmışdır. Azərbaycanda il ərzində tədarük edilən 20-25 növ 
çoxişlənən D.b.-ndən (dazı, itburnu, bağayarpağı, damotu, gicitikən, 
yemişən, boymadərən, qatırquyruğu, andız, cökə, murdarça və s.) 200 
tona yaxın (o cümlədən 120 ton itburnu) xammal alınır. 
Respublikamızda 50-dən çox bitki növünün sənaye əhəmiyyəti vardır. 
Əzvay, nanə və s. D.b. təsərrüfatlarda becərilir. Azərbaycan 
Respublikasında D.b. ilə elmi-tədqiqat işi Azərbaycan MEA Botanika 
İnstitutu, Azərbaycan Dövlət Tibb Universitetinin əczaçılıq fakultəsi və 
 103 
 
ali məktəblərin əlaqədar kafedraları, həmçinin bəzi klinikalar tərəfindən 
aparılır. 
DƏRYAÇA – bax: su anbarı, göl. 
DƏSTƏ – heyvan sistematikasında bir neçə fəsiləni birləşdirən tak-
sonomik kateqoriya. Yaxın D.-lər sinif əmələ gətirir. Bitki 
sistematikasında sıra D.-yə müvafiq tutulur. 
DƏVƏDƏLLƏYİLƏR (Mantodea) – yırtıcı həşərat dəstəsi; 
tarakankimilərə yaxındır. Əsasən, tropik və subtropik ölkələrdə yaşayır. 
2000-dən çox, Azərbaycanda isə 8 növü var. Müxtəlif həşəratlarla 
qidalanır; bəzi növləri hətta xırda onurğalılara (kərtənkələ, quş) hücum 
edir. Arıları, miniciləri və s. qırdığı üçün bəzi növləri zərərlidir. 
DƏYƏR – verilmiş əmtəənin istehsalına sərf olunmuş müəyən miq-
darda şərti əmək. 
DƏYƏRLİK – insan üçün təbiət obyektlərinin müsbət və mənfi 
əhəmiyyəti, bu və ya digər ictimai, mədəni  hadisələr. 
DƏYİŞKƏNLİK (biologiyada) – müxtəlif qohumluq 
dərəcələrindən olan və ya fərdlər qrupunda (növ, cins, sort və s.) xassə 
və əlamət müxtəlifliyinin meydana çıxması. D.-in əsas səbəbi orqaniz-
min həyat şəraitində baş verən dəyişilmələrdir. D.-in irsi və qeyri irsi 
fərdi və kütləvi, fasiləli və ardıcıl, asılı olmayan və korrelyativ, 
istiqamətli və istiqamətsiz, adaptiv və qeyri adaptiv və s. formalarına 
təsadüf edilir. İrsi D. adətən müxtəlif mutasiyaların baş verməsi və 
çarpazlaşma nəticəsində meydana çıxır. Qeyri-irsi D. dedikdə fərdin və 
ya fərdlərin əlamət və xassələrində xarici mühitin təsirilə (qida, tempe-
ratur, işıq, rütubət və s.) baş verən dəyişikliklər nəzərdə tutulur. Modifi-
kasiya D.-i adlanan qeyri irsi D. yalnız həmin D-.in meydana çıxmasına 
səbəb olan xarici mühit şəraiti mövcud olduğu halda, yeni nəsildə baş 
verə bilər. Məs. bir çox cücünün rəngi alçaq temperaturda tünd, yüksək 
temperaturda isə açıq olur. Mövsüm ilə əlaqədar olaraq mühit şəraitinin 
dəyişilməsi qısaömürlü orqanizmlərin müxtəlif nəsillərində D.-in mey-
dana çıxmasına səbəb olur. Belə D-ə mövsümi D. deyilir. Bir növə aid 
olan orqanizmlərin müxtəlif yerlərdə (məs. bataqlıq, bozqır, səhra, meşə 
və s.) yaşaması onlarda ekoloji D-in meydana çıxması və ayrı-ayrı 
ekotiplərin yaranmasına səbəb olur. 
İrsi və qeyri-irsi D. arasında sıx əlaqə vardır. Qeyri irsi D.-in özü xa-
rici mühit amillərinin təsirinə orqanizmin irsi əlamət və xassələrinin 
dəyişilməsilə cavab vermək qabiliyyətidir. Təbiətdə növ əmələgəlmə 
prosesində D.-in böyük əhəmiyyəti var. Daha məhsuldar bitki sortları və 
heyvan cinsləri yaratmaq məqsədilə D.-dən istifadə edilir. 
DƏYİŞKƏNLİK: – Bioloji dəyişkənlik – fərdlər, qruplaşmalar və 
 104 
 
s.-nin istənilən dəyişkənliyə (morfoloji, funksional və s.) uğrama 
qabiliyyəti dərəcəsi. B.d. canlı orqanizmin mühüm xassəsidir; o, 
orqanizmlərin ətraf mühitlə qarşılıqlı əlaqəsi zamanı yaranır və virus, 
bakteriya, göbələk, bitki, heyvan və insanın mövcud formalarının adap-
tiv müxtəlifliyini təmin edir. B.d. müxtəlif formaları arasında təkamül 
prosesləri üçün sort, cins və növəmələgəlmə üçün ilkin mexanizm kimi 
nəsli dəyişkənlik birinci rol oynayır, onlar sonrakı nəsillərdə də 
möhkəmlənir. 
– Genotipik dəyişkənlik, autogen dəyişkənlik – genetik əsası olan 
dəyişkənlik. G.d.-yə genetik müxtəliflik kimi baxılır, o, hər hansı bir 
növün populyasiyasını səciyyələndirir. 
– Korrelyativ dəyişkənlik – Ç. Darvinə (1859) görə nisbi 
dəyişkənlik olub orqanizmin bir hissəsinin struktur və funksiyasının 
dəyişməsi çox vaxt digər hissəsinin və ya hissələrinin dəyişməsinə 
səbəb olur. məs., heyvanların dəri və yununun rəngini dəyişməsi, 
bataqlıq quşlarının boyun və ayaqlarının, dimdik və dillərinin uzunluğ-
unun dəyişməsi və s. 
– Fenotipik dəyişgənlik – ayrı-ayrı fərdlərin və ya populyasiyaların 
fenotipik əlamətlərinin dəyişkənliyi. 
– Qeyri-müəyyən fərdi dəyişgənlik – Bu dəyişgənlik formasını Ç. 
Darvin (1859) eyni növ, çeşid və cinsli fərdlərində müxtəlif fərqlərin 
olması kimi başa düşür; oxşar şəraitdə mövcud olan bir fərd digərindən 
fərqlənir. Məs., bir qozanın içindəki toxumlardan oxşar olmayan bitkilər 
inkişaf edir, bir cüt heyvanın nəsilləri eyni şəraitdə böyüməsinə bax-
mayaraq bir-birinə o qədər də bənzəmir. Darvinin fikrincə belə 
dəyişkənlik yalnız ətraf mühitin şəraiti ilə deyil, həm də orqanizmin 
bütün xüsusiyyətləri və vəziyyəti ilə müəyyən edilir. Orqanizmin bütün 
xüsusiyyətlərinin q.f.d. geniş yayılmışdır. Fərdi nəsli dəyişkənlik 
nəticəsində fərdlərin böyük dəyişgənliyi evolyusiya prosesləri üçün 
mühüm material hesab olunur. 
DƏYİŞMƏYƏN POPULYASİYA – doğum, ölüm və yaş struktu-
runun nisbi sabitliyi (dəyişməzliyi) sayəsində populyasiyanın sayı 
dəyişmir. 
DİAPAUZA (yun. Diapausis fasilə, dayanacaq) – heyvanların 
inkişafında sakitlik (dinclik) dövrü: maddələr mübadiləsinin kəskin 
azalması və forma əmələ gətirən proseslərin dayanması ilə xarakterizə 
olunur. D. zamanı orqanizmin xarici mühitin əlverişsiz şəraitinin təsirinə 
davamlığı artır. Məs. cücülər insektisidlərə qarşı davamlı olur. D. 
orqanizmlərin şaxtayadavamlığını və qışlamasını təmin edir. Quru iqlim 
şəraitində estivasiya adlanan yay D.-sı müşahidə edilir. Məs. çəhrayı 
 105 
 
qurdda (tırtıl) və pambıq sovkasında embrional D-sı, süfrə D.-sı, pup D.-
sı imaqo D.-sı olur. Qış D.-sı dövründə bir çox ilanlar qış sükutuna (qış 
yuxusuna) gedir. D.  dövründə istiqanlı cücülər, qurdlar, balıqlar, 
qurbağalar, kərtənkələlər, ilanlar və s. heyvanların tənəffüsü və 
ürəkdöyüntüsü zəifləyir, bədənlərinin temperaturu kəskin aşağı (0-4°-yə 
qədər) enir. 
DİAPAZON (diapazon) – biliklərin, fəaliyyətin həcmi, əhatəliyi və 
hərəkətlərin əhatəsi. 
DİASPOR (yun. Diaspora - səpilmə) – ana bitkidən ayrılan hissə. 
Bitkinin çoxalmasını və yayılmasını təmin edir. Vegetativ D.-a kök yu-
mrusu, soğanaq, tallidi, generativ D.-a isə sporlar, toxum, meyvə, 
haşameyvə aiddir. 
DİB BAKTERİYALARI – bax: bakteriobentos. 
DİB ÇÖKÜNTÜLƏRİ – Daxili su hövzəsində təbii və texnogen 
mənşəli maddələrlə gedən fiziki-kimyəvi və biokimyəvi proseslər 
nəticəsində su obyektinin dibinə çökən gətirmələr və bərk hissəciklər. 
D.ç. orqanizmin yaşaması üçün yararlı (daş, çınqıl, qum), həmçinin 
oksidləşmə prosesi üstünlük etdiyi gil, lil, iri və xırda detrit və iri üzvi 
qalıqlar orqanizmin yaşaması üçün yararsız (reduksiya prosesi üstünlük 
təşkil etdiyi lil, iri və xırda detrit, iri üzvi qalıqlar, həmçinin antropogen 
mənşəli qruntlar – sellülokağız fabrikinin ağac lifləri, səthi müxtəlif 
qalınlıqda neft məhsulları ilə örtülən qruntlar) dib çöküntülərinə 
bölünür. 
DİB FAUNASI – bax: Zoobentos. 
DİB FLORASI – bax: fitobentos. 
DİFFUZİYA (lat. Diffusio – yayılma, axma) – bir-birinə toxunan 
maddələrin atom və ya molekullarının istilik hərəkəti nəticəsində 
qarşılıqlı nüfuz etməsi hadisəsi. Maddənin sistemdə qeyri-müntəzəm 
paylanması. D. üçün əlverişli şəraitdir. Maddə D. edən hissəciklərin 
sıxlığı çox olan yerdən sıxlığı az olan yerə doğru axır, nəticədə D.-edən 
hissəciklər bütün sistemdə bərabər paylana bilir. 
D. hadisəsi maye və bərk cisimlərdə də müşahidə olunur. Bərk 
cisimlərdə D. ən kiçik, qazlarda isə ən böyük sürətə malik olur. 
D. temperaturdan çox asılıdır. Eyni bir fazada temperatur yüksək ol-
duqda D. da böyük olur. 
D. edən hissəciklər yüklü olduqda xarici elektrik sahəsi onların D.-
sını gücləndirir və ya zəiflədir. Bu hadisəyə elektrodiffuziya deyilir. D. 
hadisəsindən texnikanın müxtəlif sahələrində istifadə olunur. 
DİQRESSİYA – bax deqradasiya. 
DİMORFİZM (di...+yun. Morphe - forma) – erkək və dişi fərdlərin 
 106 
 
xarici görünüşcə (rəng, ölçü, kütlə və s.) fərqli olması. 
DİNAMİK MÜVAZİNƏT – sistemin komponentlərinin və struktu-
runun daimi təzələnməsi hesabına saxlanmış müvazinəti; – sistemi (co-
cuoeko - sistemi) uzun müddət müəyyən keyfiyyət halında saxlayan 
enerji, maddə və informasiyanın gəlir və çıxarının bərabərliyi (balansı). 
DİNCƏ QOYULMUŞ TORPAQ – uzun müddət (8-15 il) 
becərilməyən şumlanmış əkin yeri. Birinci 2-3 il D.q.t. sahəsində birillik 
otlar, 5-7 il kökümsovlu bitkilər bitir, sonra isə sahənin bitki örtüyü təbii 
çəmən və ya çöl örtüyünə uyğunlaşır. Dincə qoyulma dövründə torpaq-
da üzvi maddələrin miqdarı artır, strukturu yaxşılaşır, alaqla mübarizə 
asanlaşır. Torpağın dincə qoyulması gələcəkdə həmin sahədən yüksək 
məhsul götürülməsinə imkan verir. 
DİNEKOLOGİYA – (dinamiki ekologiya) – Ekologiyanın fərdlərin 
və onların qruplarının dinamikasını və təkamül münasibətlərini öyrənən 
bölməsi. 
DİOKSİNLƏR – Bu günə qədər məlum olan ən zəhərli maddələr 
qrupu. Onlar polixlorlu dibengodioksinlər (PX DD) və ona uyğun olan 
polixlorlu dibenzofuronlar (PX DF) sinfinə aiddir. Üzvi maddələrdə həll 
olur, kanserogen təsirə və davamlığa malikdir. Torpaqda dioksinlərin 
yarımparçalanma dövrü 10-20 il təşkil edir. 
DİSKLİMAKS – klimaksın dəyişilməsilə əlaqədar bitki örtüyünün 
diqressiv sırası; məs. məhv edilmiş meşə sahəsində yaranmış sabit 
(dəyişilməyən) otlaq. 
DİSPERSANT (NEFT) (lat. dispersus – səpilmiş, seyrəlmiş, 
dağılmış) – 1) sudakı neft təbəqəsini və ya neft topalarını xırda 
hissəciklərə parçalayan, sudakı nefti təmizləmək üçün işlədilən maddə; 
2) dispers fazası şəklində olan neft (suspenziya, emulsiya və s.). 
DİSSİMİLYASİYA (biologiyada) (lat. Dissimilatio - bənzəməmə) 
– maddələr mübadiləsində assimilyasiya prosesinin əksi; zülallar, nukle-
in turşuları, yağlar və karbohidratların (o cümlədən qida ilə qəbul 
edilən) çevrilməsi ilə gedən üzvi birləşmələrin bəsit maddələrə 
parçalanması. D.-ya daxil olan tənəffüs, qıcqırma və qlikoliz prosesləri 
maddələr mübadiləsində əsas yer tutur. D.-nın son məhsulu su, karbon 
qazı və ammonyakdır. 
D. ilə assimilyasiyanın qırılmaz əlaqəsi orqanizm toxumalarının 
daim yeniləşməsini təmin edir. Assimilyasiyanın D.-dan üstün getməsi, 
orqanizmin böyümə və inkişafını, yeni hüceyrə və toxumaların əmələ 
gəlməsini, onun kütləcə artmasını təmin edir. Bəzi pataloji hallarda və 
aclığa məruz qaldıqda D-nın assimilyasiyadan üstün getməsi orqanizmin 
kütləcə azalmasına səbəb olur. 
 107 
 
DİSTRES (ing. distress – kefsizləşmə, əziyyət çəkmə) – Canlı orqa-
nizmin ona göstərilən istənilən xarici təsirə qarşı spesifik olmayan mənfi 
reaksiyası (pis stres). 
DİSTROF GÖL – humin turşuları ilə zəngin olan göl. tündsulu, 
huminli və bataqlıq D.g. ayrılır. 
DİSTROF SU HÖVZƏSİ – olduqca az miqdarda biogen maddə 
olan (ona görə də kasat-həyati) su hövzəsi. 
DİSTROFİYA (dis...+yun trophe - qidalanma) – orqan və toxuma-
larda maddələr mübadiləsinin pozulmasından baş verən xəstəlik halı. 
Səbəbi: orqanizmə kifayət qədər qida maddələrinin daxil olmaması və 
onların yaxşı mənimsənilməməsidir. 
DODAQÇİÇƏKLİLƏR FƏSİLƏSİ (Lamiaceae) – fəsiləyə daxil 
olan 100-dən artıq cinsdən Azərbaycanda biri – rozmarin becərilir. 
Dərman rozmarini (Rosmarinus officinalis) – həmişəyaşıl sıx 
budaqlı koldur. Aralıq dənizi sahili ölkələrində yayılıb. Yarpaq və 
çiçəklərindən təbabətdə geniş istifadə olunur. Abşeronun bağ və 
parklarında alçaq boylu bordür kimi geniş istifadə olunur. 
DOĞUM SAYI – bir ildə və ya vahid vaxt ərzində nəslin orta sayı 
(yüz və ya min doğuş verən fərdin). 
DOQQUZDON FƏSİLƏSİ (Caprifoliaceae) – fəsilənin 15 cinsinə 
400-dən çox növ daxildir. Qara gəndalaş (Sambucus nigra) – Boyu 8 
m-ə çatan ağac və ya koldur. Azərbaycanda Böyük və Kiçik Qafqaz 
meşələrində sulu dərələr boyunca bitir. 
Otvari gəndalaş (S.ebulus) – Azərbaycanda düzən və dağətəyi 
rayonlarında geniş yayılıb. 
Başınağacı cinsi (Vibrunum) – həmişəyaşıl və yarpağını tökən ağac 
və ya koldur. 
Həmişəyaşıl başınağacı (V.tinus) – Vətəni Aralıq dənizi ölkələridir. 
Azərbaycanın bir sıra yaşayış məntəqələrində dekorativ bitki kimi 
becərilir. 
Adi başınağacı (V.opulus) – Azərbaycanda meşələrdə, çay 
vadilərində, dərələr boyunca yayılmışdır. 
Adi gərəməşov (V. lantana) – Azərbaycanda dağ meşələrində sub-
alp zonasına qədər qalxır. 
Doqquzdon cinsi (Lonicera) – Qafqazda 7, Azərbaycanda 5 növü 
meşə və kolluqlarda bitir, kol və ya sarmaşan növləri var. 
DOLO QANUNU – Belgiya paleontoloq-darvinist L.Dollo (1893) 
tərəfindən irəli sürülüb. Bu qanuna görə təkamül prosesləri qayıtmazdır 
(bərpa olunmazdır), orqanizm (populyasiya, növ) bir sıra əcdadlarının 
keçdiyi əvvəlki vəziyyətinə qayıda bilməz. Qeyd etmək lazımdır ki, hələ 
 108 
 
Ç.Darvin (1859) üzvi aləmin təkamülünün dönməzliyini geniş müzakirə 
etmişdir. 
DOLU – ilin isti dövründə topa yağış buludlarından dənə-dənə xırda 
buz halında düşən atmosfer yağıntısı. Ölçüsü 5 mm-dən 55 mm-ə qədər, 
bəzən daha çox (130 mm, kütləsi təqr. 1 kq) olur. Azərbaycanda ən çox 
Böyük və Kiçik Qafqazın dağətəyi və orta dağlıq zonasında müşahidə 
olunur. Kənd təsərrüfatına böyük ziyan vurur. Azərbaycanın bəzi dağlıq 
rayonlarında D.-ya qarşı mübarizədə artilleriya və raketlərdən istifadə 
edilir. 
DOMİNANT (lat. Dominans – hakimlik edən) – fitosenozların 
müxtəlif yaruslarında üstünlük təşkil edən bitki növləri. Biosenozun 
əsas qatlarında üstünlük təşkil edən, yəni dominantlıq edən bitki növləri 
D., ikinci dərəcəli qatlarda üstünlük təşkil edən növləri isə subdominan-
tlar adlanır. Fitosenozun hakim yarusunda yalnız bir D. varsa ona mo-
nodominant, fitosenozda bir neçə D. iştirak edərsə polidominant fitose-
noz adlanır. D. fitokütlənin miqdarı, yaxud proyektiv böyüklüyünə görə 
hesablanır. D.-lar və subdominantlar fitosenozun əsas məhsulunu təşkil 
etdiyi üçün onlar mühityaradıcı rol oynayaraq çox mühüm əhəmiyyətə 
malikdir. Biosenozların hesablanmasında D.-lar mühüm əhəmiyyət kəsb 
edir. 
DOMİNANT NÖV – Miqdarına və məhsuldarlığına görə yalnız özü 
və ya digər növlərlə birlikdə qruplaşmanın əsasını formalaşdıran növ. 
Dominantlıq indeksi aşağıdakı düsturla hesablanır: 
 
D1 = n1/N ⋅ 100 
 
burada n1-növün sayı: N biosenozda fərdlərin ümumi sayı. 
DOMİNANTIN AREALI – dominantlıq edən növün tutduğu areal. 
Növ formasiya yaradaraq onun coğrafiyasını müəyyənləşdirərsə arealın 
dominantlıq hissəsi, növ digər növlərlə birlikdə polidominant formasiya 
yaradırsa arealın kondominant hissəsi adlanır. D.a. xəritəsini tərtib 
edərkən geobotaniki xəritələrdən istifadə edilir. 
DOMİNANTLIQ – (hakimlik etmək) – biosenogenez prosesində 
bəzi növlərin biosenozda hakim mövqe tutması və biosenozun 
yaranmasında üstünlük təşkil etməsi. Növün dominantlığı onun hər 
hansı bir fitosenozda iştirakı və sabitlik dərəcəsi funksiyasıdır. (üzvi 
maddənin kütləsi, fərdlərin sayı, proyektiv örtmə dərəcəsi, rastlaşma 
dərəcəsi və s.). D. göstəricisi belə ola bilər: 
 109 
 
∑ ⎟
⎠
⎞
⎜
⎝
⎛=
2
N
niD . 
(Odum, 1975) harada ni – dominantlıq edən növlərin biokütləyə görə 
dominantlığının qiyməti, N – bütün növlərin biokütləsi. 
DOYMAMIŞ BİOSENOZLAR (Natamam biosenoz) – 
kasatlaşmış növ yığımına malik olan biosenoz; belə biosenoza heç bir 
çətinlik (əngəl) olmadan yad orqanizmlər daxil ola bilir. D.b.-a bütün 
aqroboisenozlar daxil olur, ziyanvericilərə tez yoluxur. (məs., kənd 
təsərrüfatında monokultura). D.b. yalnız daim insan qayğısı olduqda 
uzun müddət mövcud ola bilər. D.b.-ın zənginləşdirilməsində akklimati-
zasiya (iqlimləşdirmə) ən geniş yayılan üsullardan biri sayılır. 
DOYMUŞ BİOSENOZ (Tam biosenoz) – tam maksimum bitki və 
ya heyvan növlərinin yığımı olan və miqrantlar üçün yer olmayan bio-
senoz (ekvator tropik meşələri, mülayim zonanın təbii enliyarpaq 
meşələri). D.b. yüksək dərəcədə möhkəmliyi ilə səciyyələnir, bu adətən, 
yüksək məhsuldar klimaks ekosistemlər sayılır. Lakin onun ekoloji 
tarazlığı düzgün olmayan insan fəaliyyətinin təsirilə pozula bilər. (Sax-
ara səhrası, Kürboyu tuqay meşəsinin yerində bataqlıq və ya şorlaşmış 
sahələr və s.). 
DOZA (TOKSİK) –zərərli agentin minimum miqdarı orqanizmə 
daxil olarkən onun aşkar zəhərlənməsi ilə nəticələnir. 
DOZA (MÜTLƏQ, LETAL, ÖLDÜRÜCÜ) – zərərli agentin min-
imum miqdarı orqanizmə daxil olduqda (nəfəs yolu, qida ilə və s.) 
mütləq ölümlə nəticələnir. 
DOZA (MÜMKÜN SAYILAN, DÖZÜLƏN) – Orqanizmə və ya 
onun qruplaşmasına daxil olduqda ona öldürücü təsir göstərməyən 
zərərli agentin maksimal miqdarı. Bu miqdar müəyyən vaxt üçün (saat, 
gün və s.) də təyin oluna bilər. 
DÖVRÜ DƏYİŞİLMƏLƏR VƏ YA SUKSESSİYALAR – 
yaşayış mühitinin dövrü olaraq dəyişməsi ilə baş verən ekzodinamiki 
dəyişilmələr. Məs. qum səhrasının hərəkətdə olan relyefində və çay 
subasarlarında. 
DÖVRİYYƏ SU TƏCHİZATI – istehsalatda işlənmiş suyu dövri 
olaraq təmizləyib soyutduqdan sonra yenidən istehsalatın ehtiyacı üçün 
təkrar qaytarılması sistemi. Beləliklə, təmiz təbii suyun istifadəsinə 
qənaət olunur, həm də mühitin çirklənməsi azalır. D.s.t. su resurslarının 
səmərəli istifadəsi üçün ən prespektiv ekoloji istiqamətdir. 
DÖYƏNƏK (MAL-QARA) – Dırnaqlı vəhşi və ya ev heyvanları 
tərəfindən güclü pozulmağa məruz qalmış bitki örtüyü; bəzən belə de-
 110 
 
qradasiyaya uğrayan sahələrdə məməli heyvanlar tərəfindən az yeyilən 
tikanlı və zəhərli ot və kollar qalır. (bax: hədsiz otarma.). 
DREN – torpağın qrunt sularını toplayıb çıxarmaq və aerasiyasını 
yaxşılaşdırmaq üçün süni yaradılan yeraltı su yolu. D.-lər istifadəsinə 
görə quruducu, kollektor; konstruksiyasına və materialına görə isə boru-
lu (gil, plastik kütlə, taxta və s.) boşluqlu (yarıqlı, yumşaq), doldurulmuş 
(çınqıl və s. ilə) olur. 
DRENAJ (ing. Drain - qurutmaq) – Torpaqların qurudulması 
zamanı qurutma D.-ı, quraqlıq rayonlarda torpağın şorlaşmasına qarşı 
mübarizə məqsədi ilə duzsuzlaşdırma D.-ı, ağır gilli torpaqlarda qaz 
mübadiləsini qüvvətləndirmək üçün areasiya D.-ından istifadə edilir. 
Kənd təsərrüfatı torpaqlarının D.-ı 2 formada aparılır; üfüqi və şaquli. 
Üfüqi D. açıq və qapalı olur. Açıq D. kanalları sahədə elə yerləşdirilir 
ki, tarlada kənd təsərrüfatı işlərinin mexanikləşdirilməsinə və müvəqqəti 
suvarma arxlarının çəkilməsinə maneçilik törətməsin. Torpaq itkisinə 
yol verməmək məqsədilə çox vaxt qapalı D.-dan istifadə olunur. 
Suvarılan sahələrdə D. kanallarının dərinliyi 2,5-3 m, drenajlar arası 
məsafə 200-800 m olur. 
D.-lardan binaları və tikililəri qrunt sularının təsirindən qorumaq 
üçün də istifadə olunur. Bunlar suları toplayan və kənara axıdan 
mühəndis sistemindən (kəhriz, quyu, yeraltı lağımlar və s.) ibarətdir. 
Tikinti ərazisində yeraltı suların ümumi səviyyəsinin aşağı salınması 
(adətən yer səthindən 3-3,5 m dərində olmalıdır) lazımi effekt 
vermədikdə, yerli D. sistemləri, yəni lay D.-ı, divaryanı D. və dairəvi D. 
tətbiq olunur. 
DUMAN – Havadakı su buxarının kiçik damlacıqlar, yaxud 
kristalcıqlar halında bilavasitə yerin səthi üzərində toplanması. Dumanlı 
havada görünmə məsafəsi 1 km və daha az olur (görünüş 1 km-dən artıq 
olduqda belə tutqunlaşma çən adlanır). D. yer səthinə yaxın hava qatının 
soyuması, yaxud isti suyun soyuq havaya buxarlanması nəticəsində 
əmələ gəlir. D. damcılarının orta böyüklüyü 0,02 mm-ə qədər olur. D. 
yuxarı qalxdıqca bulud əmələ gətirir. D.-nın seyrəlməsinə və yox 
olmasına səbəb su damcılarının buxarlanması, yəni qaz halına 
keçməsidir. Havada toz, tüstü və elektrik hissəcikləri-ionlar olduqda D. 
daha sürətlə və çox əmələ gəlir. Sənaye müəssisələri çox olan böyük 
şəhərlərdə (o cümlədən Bakıda) daha tez-tez qalın D. olması bununla 
izah olunur. 
DURĞUN (AXMAZ) SU TUTARI – sugəliri və axımı olmayan 
sututarı. 
DURNALAR (Gruidae) – durnakimilər dəstəsindən quş fəsiləsi. 
 111 
 
Boynu və ayaqları uzun iri quşlardır. Hündürlüyü 90 sm-dən 155 sm-
dək olur. Azərbaycanda 1 növü (boz durna) məlumdur. D. Toxum, 
giləmeyvə, zoğ, həşərat, molyusk və xırda gəmiricilərlə qidalanır. D.-ın 
bəzi növlərinin nəsli kəsilmək üzrədir. 
DUSTLAR – tərkibinə təsirsiz maddələr əlavə edilən pestisidlər 
qarışığından ibarət tozşəkilli preparatlar (DDT, heksaxloran, piretrum və 
s.). D.-dan kənd təsərrüfatında müxtəlif zərərvericilər, bitki xəstəlikləri 
və alağa qarşı mübarizədə istifadə edilir. DDT istiqanlılara təsir edən 
orta dərəcədə zəhərli maddədir. İnsan və heyvan orqanizmində xroniki 
zəhərlənməyə səbəb olur; DDT çox davamlı maddə olub həmçinin ətraf 
mühitdə yığılıb qala bilir və təhlükə törədir. Bununla əlaqədar 1970 ildə 
bir çox ölkələrdə DDT-dən kənd təsərrüfatı bitkilərinin 
dərmanlanmasını qadağan  edən qərar qəbul edilmişdir. 
DUZ REJİMİ – Biogeosenozun (senoekosistemin) torpağında 
duzların tərkibi və miqrasiyası. D.r.-ə kristal halındakı duzların 
gətirilməsi və əksinə, torpaq məhlulundan duzun çıxarılması, onun bitki 
və torpaq orqanizmləri tərəfindən istifadə olunması, töküntü vasitəsilə 
torpağa qaytarılması, duzların dövrü şaquli miqrasiyası, 
torpaqəmələgəlmə prosesində duzların illüvial horzontlara aparılması, 
səthi və qrunt suları vasitəsilə, həmçinin ekspulverizasiya yolu ilə 
duzların aparılması aiddir. Mühitin çirklənməsi ilə də duz rejimi pozula 
bilər. 
DUZADAVAMLILIQ – Bitki və heyvanların duzlu mühitə davam 
gətirməsi qabiliyyəti. Bitkilərin duzadavamlılığı bir sıra mexanizmlə və 
adaptasiya yolu ilə təmin olunur: hüceyrə şirəsində osmos təzyiqinin 
qalxması (5-10 atm-dan 20 atm. və daha yuxarı) ilə torpaqdan yüksək 
konsentrasiyalı duzlar bitkiyə daxil olur, yarpaq tükcükləri və duz 
vəziləri ayırmaqla bitki toxumaları duzla tənzim olunur (məs. yulğun 
kolunda), yaxud toxumalarda su toplanır (məs. sukkulentlərdə), duzlu 
məhlul kök parenximləri tərəfindən sorulur. (məs. yovşanda). 
Bəzən artıq duzlar yarpaqları tökməklə tənzim olunur (məs. astra, cığ 
və s.). 
Xlorid duzlanması zamanı bitkilər ətli (sukkulentlər olur), sulfat 
duzlaşmasında isə adətən ksemorf quruluşu alır. 
DUZLU GÖLLƏR – suyunun tərkibində 16-47% duz olan göllər. 
DUZLU SU – Duzun qatılığı 10q/l-dən artıq olan su; dəniz suyu. 
DÜNYA UĞRUNDA EKOFORM – 27 avqust 1986-cı ildə Varna 
şəhərində (Bolqariya) yaradılmış dünya ekoloji hərəkatı. Onun təşkili və 
bütün dünya xalqlarına və ölkələrinə müraciətnamə qəbul olunması 
haqqında 32 ölkənin 88 alimi tərəfindən Deklarasiya irəli sürüldü. 
 112 
 
Həmin deklarasiyada qismən deyilir: “Bəşəriyyətin başı üzərində bu gün 
bomba asılmışdır – bu bəşəriyyətin məhvi deməkdir. Bu istilik nüvə 
bombasıdır. Lakin, az şiddətli olmayan başqası da var ki, hər gün 
qanımızda, sümüklərimizdə, hər bir canlı hüceyrədə alovlanır,son 
nəticədə hər iki bombanın fərqi yoxdur: bu Yer üzərində həyatın məhv 
olmasıdır. Nüvə bombası ildırım sürətilə olacaqdır. Ekoloji deqradasiya 
isə təbiətə qəsd etməkdir, bu da həyatın məhv olması deməkdir. Fərq 
yalnız vaxtın uzunluğundadır. Bəşəriyyətin məhv olması, yaxud 
qalması, Yer üzərində həyatın olması və yaxud planetimizin ölü səhraya 
çevrilməsi Sizdən, bizim özümüzdən, bizim ümumi evimizin 5 milyard 
sakinindən asılıdır. Əl-ələ verib özümüzü və bütün bəşəriyyəti xilas 
etməliyik”. 
DÜNYAGÖRÜŞÜ – dünyada ümumiləşdirilmiş baxışların sistemi 
və onda insanın yeri; bu baxışlarla şərtləşən inamlar, ideyalar, dəyərlər. 
DÜZƏN MEŞƏLƏRİ – İqlim və meşəbitmə şəraitini, həmçinin 
meşə örtüyünün xüsusiyyətlərini nəzərə alaraq Azərbaycan respublikası 
ərazisində düzən meşləri aşağıdakı təsnifata bölünür (Əliyev, Xəlilov, 
1988): 
1. Rütubətli subtropik düzən meşələri (Lənkəran ovalığında). 
2. Yarımrütubətli subtropik düzən meşəsi (Qanıx-Həftaran vadisi). 
3. Dəniz iqliminin düzən meşəsi (Samur-Dəvəçi düzənliyi, Yalama 
meşəsi). 
4. Quru isti iqlimin düzən meşəsi (Kür-Araz ovalığında). 
5. Tuqay meşələri (Kürqırağı, Arazqırağı zona). 
Rütubətli subtropik düzən meşələrində şabalıdyarpaq palıd, 
dəmirağac, qızılağac, xəzər lələyi, yalanqoz, məxməri ağcaqayın, 
azatağac bitir. 
Yarımrütubətli subtropik düzən meşəsində uzunsaplaq palıd, 
qızılağac, yalanqoz, ağyarpaq qovaq, adi qoz, vələs bitir. 
Dəniz iqlimi şəraitində düzən meşələri Samur-Dəvəçi düzənliyində 
(Yalama meşəsi) yayılmışdır. Bu meşələrdə uzunsaplaq palıd, iberiya 
palıdı, qafqaz vələsi, qarağac, ağyarpaq qovaq üstünlük təşkil edir. 
Fıstığa (bir yerdə), Sosnovski qovağına da rast gəlinir. 
Quru isti iqlim şəraitində meşənin qalıqlarına Qarabağ düzündə (Sul-
tanbud meşəsi) rast gəlinir. Bu meşələrdə əsas ağac cinsləri saqqızağac, 
uzunsaplaq palıd və qarağac sayılır. 
Tuqay meşələrində ağyarpaq qovaq, söyüd, uzunsaplaq palıd, 
qarağac, saqqızağac, tut ağacı bitir. 
DÜZƏNLİK – Qurunun hamar, alçaq-hündürlük fərqləri az olan 
sahəsi: Dəniz səviyyəsindən aşağı (məs. Xəzəryanı) və ya 200 m-ə 
 113 
 
qədər hündürlükdə yerləşən D.-ə ovalıq, 200-500 m hündürlükdə 
yerləşən D.-lər yüksəklik, 500 m-dən yuxarı hündürlükdə olan yayla 
adlanır. Morfologiyasına görə D.-lər müxtəlifdir. Mailliyi olmayan və 
ya azacıq mail olan D.-ə üfiqi D. deyilir; bir tərəfə xeyli meylli olan D. 
mail D. meyli hər tərəfdən mərkəzə olan D. batıq D., mərkəzi hissəsində 
kənarlarına doğru meylli olan D. qabarıq D. adlanır. Mənşəyinə görə də 
D-lər müxtəlif olur: 1) Allüvial D.-lər (və ya ovalıqlar) – çayların ak-
kumulyativ fəaliyyəti nəticəsində əmələ gəlir. (məs. Kür-Araz ovalığı). 
2) İlk D.-lər epeyrogenik hərəkət nəticəsində dəniz dibinin 
qalxmasından əmələ gəlmişdir. (məs. Qərbi-Sibir ovalığı). 
3) Flüvioqlyasial D.-lər həm dördüncü dövrdə, həm də müasir 
dövrdə buzlaqların əriməsindən hasil olan suyun apardığı və buzlaqdan 
uzaqda-dağ ətəklərində çökdürdüyü süxur qırıntılarından əmələ gəlir 
(Qusar mail D.). 
4) Göl D-ri gölün dibini lil basıb doldurması nəticəsində əmələ gəlir. 
5) Hündür olan dağlıq sahələrdə arid iqlim şəraitində bir tərəfdən fi-
ziki aşınma məhsullarının çökək yerləri doldurması, digər tərəfdən 
həmin aşınma nəticəsində hamarlanan və alçalan sahələrdə D.lər əmələ 
gəlir ki, bunlara plato və ya yayla deyilir. 
6) Vulkanik yayla – yer qabığının yarıqlarından maqmanın-lavanın 
çıxıb geniş sahədə relyefin alçaq yerlərini doldurması nəticəsində əmələ 
gəlmişdir. 
DÜZQANADLILAR (Orthoptera) – həşəratlar sinfinin bir dəstəsi. 
Dünyada 20 minə yaxın, Azərbaycanda 181 növü məlumdur. D.-ın 
əksəriyyəti bitkiyeyən, digərləri yırtıcı və hər şey yeyəndir. Bəziləri 
kənd təsərrüfatı bitkilərinin təhlükəli zərərvericilərdir; kütləvi çoxaldığı 
illərdə əkinlərə, biçənəklərə və otlaqlara, bəzən də ağac və kollara 
böyük zərər vurur. Ən çox təhlükəli olanlar çəyirtkəkimilərdir. Zərərli 
D.-a qarşı kimyəvi, aqrotexniki və b. üsullarla mübarizə aparılır. 
 
 
 
 
 
 
 
 
 
 
 114 
 
 
E 
 
EBENA FƏSİLƏSİ (Ebenaceae). 
Xurma cinsi (Diospyros). Bu cinsə daxil olan növlərdən biri qafqaz 
xurması Azərbaycanda təbii halda yayılmışdır, qalan 2 növ isə introduk-
siya edilərək becərilir. 
Qafqaz xurması və ya adi xurma (D.lotus) – Lənkəran-Astara və 
Böyük Qafqazda dağətəyi meşə massivlərində dağ yamaclarında bitir. 
Yapon xurması (D.kaki) – təbii halda Yaponiyada və Çində yayılıb. 
Azərbaycanda mədəni halda becərilir. 
EDAFİK AMİLLƏR – Canlı orqanizmlərin həyatına və 
yayılmasına təsir göstərən torpaq şəraiti. Torpağın su, hava və tempera-
tur rejimi, onun kimyəvi tərkibi və strukturu E.a.-rə daxildir. 
EDAFİK BİTKİ FORMASİYASI – əsasən torpağın xarakteri ilə 
əlaqədar yaranan bitki formasiyası. 
EDAFİK FAKTOR – torpağın xüsusiyyətləri ilə təyin olunan fak-
tor. 
EDAFİK İRQ – substrat (torpaq) faktorlarının təsiri altında 
xüsusiyyətlər yaranan irq. 
EDAFİK KLİMAKS – pedoklimaks –iqlim və təkamül 
səbəblərindən başqa ekosistemin son (final), nisbi davamlı inkişaf 
fazası, həmçinin torpaq şəraiti ilə müəyyən edilir (nəzarət edilir). 
EDAFİK MÜHİT, BİOKOS MÜHİT – torpaq mikroorqanizmləri, 
bitkilər və heyvanlar üçün əsas faktor kimi. 
EDAFİK ŞƏRAİT – bax: torpaq şəraiti. 
EDAFON – torpaq orqanizmlərinin cəmi. 
EDASFER, FİTOSFER (yun. Edaphos – torpaq və spharia - kürə) 
– Ayrılıqda götürülmüş orqanizmi əhatə edən sahə; orqanizm öz həyat 
fəaliyyəti prosesində ora təsir göstərərək xüsusi iqlim (ekoiqlim) 
yaradır. Ali bitkilərin edasferi fillosfer, nikropodium və rizosferaya 
bölünür. Ağacda quş və ya dələ yuva qurarsa onun ətrafında yuvanın 
mikroedasferi yaranır. 
EDATOP (yun. Edaphos – torpaq və topos - yer) – torpağın 
yaratdığı mühit şəraitinin cəmi. 
EDİFİKATOR NÖVLƏRİN YIĞIMI – biosenozun strukturunu 
(nüvəsini) müəyyənləşdirən növlərin xarakterik tərkibi. 
EDİFİKATORLAR (lat. Aedificator - qurucu) – fitosenozun 
əsasını təşkil edən bitki növləri. Məs., fıstıq meşəsində fıstıq, yovşanlıq 
 115 
 
yarımsəhrasında isə yovşan edifikatordur. E. fitosenozda üstünlük təşkil 
edib, mühitin yaranmasında və dəyişilməsində mühüm rol oynayır, fito-
senozda rast gələn digər bitki növlərini öz mühitinə tabe edir. E.-ın 
yaratdığı mühitə uyğunlaşmayan növlər isə sıradan çıxır. E. həmin fito-
senozda məhsuldarlığın 60-70%-dən çoxunu təşkil edir. 
EDİFOEKOLOGİYA – bax. Ekopedologiya. 
EFEMER ÇAY – yalnız müəyyən mövsümdə yağışlar zamanı və 
qar əriyəndə yatağı su ilə dolan çay; qalan vaxtlar quruyur və ya bir-
birindən aralı kiçik su qalıqları görünür. 
EFEMERLƏR (yun. ephemeros – bir günlük) – səhra, yarımsəhra, 
bozqır və düzən sahələrin ekoloji şəraitinə uyğunlaşmış, vegetasiya 
dövrü qısa olan birillik bitkilər qrupu. Yazda və payızda torpaqda 
nəmlik çox olduqda E. inkişaf edib çiçəkləyir və toxum verir, quraqlıq 
düşdükdə isə quruyub sakitlik mərhələsinə keçir. Belə həyat tərzi 
olanların kserofit hala keçməsinin qarşısını alır. Ona görə də E. mezofit 
və ya ksero-mezofit qrupa daxil olur. E. iki qrupa bölünür: tipik E. və 
qış E.-i. Tipik E.-in (tipik mezofitlər) toxumu yazda cücərir və 
vegetasiyasını 1,5-2,5 ay ərzində başa çatdırır. Qış E.-inin toxumları 
payızda cücərdiyi üçün vegetasiya dövrü uzun çəkir (bütün qışı və yazın 
əvvəli). E.-in təsərrüfat əhəmiyyəti böyükdür. E. qış otlaqlarında (Qo-
bustan, Ceyrançöl, Acınohur və s.) yem bazasının əsasını təşkil edir. 
EFEMEROFİTLƏR – akklimatizasiyaya qadir olmağa 
uyğunlaşmayan kənardan gətirilən bitki növləri. 
EFEMEROİDLƏR – İllik vegetasiyasını qısa müddətdə (payızdan 
yaza kimi) başa vuran və yerüstü hissəsini yayda quruyub məhv olan 
çoxillik ot bitkiləri qrupu. Yeraltı hissəsi (kök yumruları, soğanaq və 
kökümsov) ilin çox hissəsini sakitlik halında keçirir və bir neçə il qalır. 
Quraqlıq E.-i səhra, yarımsəhra və bozqırlarda bitərək, həmin regionlar-
da otlaqların əsas yem bitkisidir. E.-ə həm də kifayət qədər rütubətli 
meşə və subalp (alp) zonalarında rast gəlinir. Onlar əsas meşə və subalp 
bitkiləri inkişafa başlayanadək öz vegetasiyasını tamamlayır. Bütün E. 
vegetativ çoxalır. Onların əksəriyyəti otlaq yemi kimi təsərrüfat 
əhəmiyyətinə malikdir, həmçinin dekorativ gülçülükdə istifadə edilir 
(lalə, nərgiz və digər zanbaqkimilər). Zəfəran bitkisi də efemeroidlərə 
aiddir. 
EFFEKTİV ATMOSFER ÇÖKÜNTÜLƏRİ – atmosfer 
çöküntülərinin torpaqda qalan (axıb getməyən) və bitki tərəfindən 
istifadə oluna bilən hissəsi. 
EFFEKTİV TEMPERATURUN CƏMİ – bitkilərin vegetasiya 
dövrünü başa vurması və ya heyvanların yumurtadan (və ya kürüdən) 
 116 
 
yaşlı fərdə çatması üçün həyat siklini keçməyə sərf olunan ümumi istilik 
miqdarı. 
EFFUZİV SÜXURLAR – lavanın yer səthində soyumasından 
əmələ gələn süxurlar. E.s.-ın mineraloji tərkibi üçün vulkan şüşəsinin, 
iri kristalların və porfirəbənzər möhtəvilərin olması xarakterikir. 
Azərbaycanda E.s. Kiçik Qafqazın mərkəzi və şimal-şərq hissəsində 
çoxdur. 
EFİRYAĞLI BİTKİLƏR – çiçək, yarpaq, kök və s. orqanlarından 
efir yağı almaq üçün becərilən bitkilər. E.b.-in vətəni, əsasən tropik və 
subtropik ölkələrdir. Əksəriyyəti birillik və çoxillik otlardır. Həmçinin 
yarımkol, kol və ağaclar da var. E.b. ətriyyat, kosmetika və yeyinti 
sənayesi üçün lazım olan efir yağlarının alınmasında, həmçinin tibbdə, 
baytarlıqda, kulinariyada geniş istifadə olunur. Azərbaycanda 800-dən 
çox E.b. məlumdur. 300-ə yaxın növü istifadəyə yararlıdır. 
Azərbaycanda sənaye miqyasında Zaqatala efir yağı zavodunda 100 ha 
sahədə qızılgül, Abşeronda (Bilgəh) 116 ha sahədə zəfəran əkilir. 
EXOLOKASİYA – əşyalardan əks olunan səs dalğalarının və ya 
radiodalğaların qeydə alınması, onların yerinin, forma və ölçülərinin 
təyin edilməsi. Akustik E., radioekolokasiya və hidroekolokasiya 
formaları mövcuddur. Bəzi həşərat və quşlarda, yarasa, delfin, suiti, ba-
lina və s.-də canlı E. var. E. heyvanların səmti bilməsi, maneələrdən 
qorunması, həmçinin qida axtarması üçün vacibdir. Yarasa və delfinin 
exolokatoru ətraflı tədqiq edilmişdir. 
E. prinsipi ilə işləyən texniki qurğular, sualtı qayıqların yerini 
öyrənməkdə, minalanmış sahələri tapmaqda, dəniz və okean dibi 
relyeflərinin tədqiqində geniş tətbiq olunur. Lakin, texniki E. qurğuların 
həssaslığına görə canlıların E.-sından geri qalır. 
EKİSTİKA (yun. Oikistes – məskun) – insanın yaşayış yerini kom-
pleks şəkildə öyrənən elmi sahə. 
EKOBİOMORFLAR (yun. oikos – ev, morphe - forma) – ekomor-
flar – oxşar morfoloji əlamətlərə, bioloji ritmlərə, ekoloji-fizioloji, o 
cümlədən mühit əmələ gətirən xüsusiyyətlərə malik olan, bununla da 
qruplaşmada oxşar rol oynayan növlərin məcmusu. (məs. plankton, ben-
tos, neyston hidrobiontları, torpaq yosunları, bəzi həşəratlar və qurdlar, 
dünyanın müxtəlif bozqırlarında bitən taxıl otları və s.). E. terminini 
Y.M. Lavrenko (1965) “Həyat forması və biomorf anlayışlarının 
əvəzinə (yerində) işlətmiş, bununla o, oxşar mühit şəraitində müəyyən 
bitki tiplərinin uyğunlaşmasını göstərmişdir. 
EKOBİONTLAR – spesifik mühit şəraitinə adaptasiya olunan 
orqanizmlər. 
 117 
 
EKOCOĞRAFİ QANUN – orqanizmlərin dəyişkənlik 
qanunauyğunluqlarının mühit (coğrafi) şəraitindən asılılığı. 
EKOFİL NORMA –  təbiəti mühafizə norması – təbii mühitin 
saxlanmasına yönəldilən əhalinin mədəniyyətinin (etnos) bütün 
normaları. E.n. əslində təbiətdən səmərəli istifadə deməkdir. 
EKOGENETİK EKSPANSİYA – biosferin təkamül prosesi 
nəticəsində yeni landşaft zonalarında orqanizmlərin tarixi yayılması. 
Produsentlərin ekspansiyası ilk dəfə konsumentlərdən asılı olmayaraq 
keçmişdir. Konsumentlər Yerdə peyda olan zamandan bəri 
produsentlərdən asılı olmuşdur. Sonralar biosferin təkamülü 
produsentlərlə konsumentlərin asılılığı mərhələsinə qədəm qoymuşdur 
(məs. çiçəkli bitkilərlə həşəratlar). 
EKOGENETİKA – ekologiya və genetika qovuşuğunda kompleks 
elmi fənn. Ekoloji amillər və populyasiyanın genetikası arasındakı 
əlaqələri öyrənir. 
EKOİQLİM – ekosistemin biotik və abiotik komponentləri. 
Həmçinin kosmik, geofiziki və orfoqrafik mühitin qarşılıqlı əlaqələri ilə 
kiçik sahələrdə yaranan xüsusi iqlim, pedo, – fito, və zooiqlimin 
məcmusudur. Bioiqlim indiqatorları ilə xüsusilə biotopun temperaturu 
və rütubətliyindən asılı olaraq bitkinin böyümə xüsusiyyətləri ilə 
səciyyələnir. Bitkinin böyümə xüsusiyyətləri öz növbəsində E. 
göstəricisi hesab olunur. Bax: mikroiqlim. 
EKOLOGİSLƏR – insanı əhatə edən mühitin qorunması uğrunda 
kütləvi ictimai hərəkatın nümayəndələri. AFR, Fransa, İngiltərə və b. 
ölkələrdə siyasi “yaşıl partiyanın” üzvləri. E. yalnız təbiəti mühafizə 
uğrunda deyil, həm də müharibələrə qarşı (atom müharibələrinə) 
mübarizə apararaq beynəlxalq demokratik hərəkatda iştirak edirlər. 
EKOLOGİYA – canlı orqanizmlər arasında və onların olduğu 
mühitlə qarşılıqlı əlaqə haqqında sintetik bioloji təlim (elm). E.-nın əsas 
predmeti daxilində enerji və üzvi maddələrin transformasiya prosesi 
gedən və bir-birilə qarşılıqlı əlaqədə olan canlı orqanizmlərin 
məcmusunu öyrənməkdir. E.-nın əsas vəzifəsi ekosistemdə enerji və 
materiyanın qarşılıqlı təsirini öyrənməkdir. Müasir E.-nın diqqət 
mərkəzində ekosistemin konsepsiyası – ekoloji paradiqmanın 
konstruksiyasının əsası durur. Ayrı-ayrı fərdlər, populyasiyalar, növlər, 
qruplaşmalar və onların ətraf mühitlə qarşılıqlı əlaqəsi və ekoloji 
tədqiqat obyektləri hesab olunur, lakin müstəqil bir elm kimi E. üçün 
spesifik deyildir, belə ki, onlarla digər bioloji elmlər (botanika, zoolo-
giya, sistematika, genetika, biocoğrafiya və b.) məşğul olur. 
E. – yunan sözüdür (oykos – ev, daxma, logiya – elm). E. yunan sözü 
 118 
 
olsa da onu ilk dəfə alman bioloqu 1869-cu ildə Ernest-Hekgel 
işlətmişdir. 
E. – elminin inkişafı XX əsrin əvvəlinə təsadüf edir. Çünki təbiətin 
vəziyyəti bu əsrin 30-cu illərinə qədər ciddi təşviş doğurmurdu. Lakin II 
Dünya müharibəsindən sonra təbiətə, ətraf mühitə qarşı mənfi 
münasibət ilbəil gücləndiyindən E. elmi tamamilə yeni, inkişafı zəruri 
sayılan elm sahəsinə çevrildi. Hazırda elmi-texniki tərəqqinin sürətlə 
inkişafı ilə əlaqədar və ətraf mühitin mühafizəsi məsələlərinin həlli 
müasir tətbiqi E.-ya olan maraq dairəsini özünün qanuni bioloji 
sərhədindən çıxarmışdır. Bununla əlaqədar E. elminin xüsusi sahələri 
meydana gələrək sürətlə inkişaf etməkdədir: qlobal E, insan E.-sı, sosial 
E., mühəndis E.-sı, k.t. E.-sı, memarlıq E.-sı, mədəniyyət E.-sı, sozolo-
giya, coğrafi E., geokimyəvi E., rekreasiya E.-sı, nəqliyyat E.-sı, və bir 
çox başqaları.Bu göstərilən sahələr ümumi E.-nın müstəqil bölməsi, 
yaxud nəzəri və tətbiqi E.-ya bölünür. Bir tədris fənni kimi E. 4 əsas 
bölməyə ayrılır: 1) autekologiya və ya faktorlar E.-sı (ekoloji faktorlar 
haqqında təlim); 2) populyasiya E.-sı yaxud demekologiya ; 3) ekosis-
tem və qruplaşma E.-sı yaxud biosenologiya (biogeosenologiya); 4) Bi-
osfer haqqında təlim. Hazırda bir çox ölkələrdə, o cümlədən 
Azərbaycanda universitetlərin və pedaqoji institutların coğrafiya-
biologiya, biologiya-təbiətşünaslıq, biokimya, coğrafiya, təbiətşünaslıq 
və b. fakültələrində E. bir normativ (vacib) fənn kimi tədris olunur. 
– Akvatik ekologiya – su orqanizmlərinin ekologiyası. Termin F.-di 
Kastriyə (1981) məxsusdur. 
– Analitik ekologiya – Ekologiyanın orqanizmlər və onların 
populyasiyalarının təbii mühitlə əlaqəsini öyrənən bölməsi. 
– Bitki ekologiyası – ekologiya elminin bitki orqanizmlərinin bir-
birilə və olduğu yerin mühiti ilə olan əlaqəsini və təsirini öyrənən 
sahəsi. 
– Kənd təsərrüfatı ekologiyası – bax: aqroekologiya. 
– Qidalanma ekologiyası – bax: Trofekologiya. 
– Dinamiki (ekolyusion-dinamiki) ekologiya – orqanizmlər və 
onların qruplarının (populyasiyalarının) dinamik – təkamül planında 
yaşadığı mühitlə əlaqəsini öyrənən elm sahəsi. 
– Təkamül ekologiya – biologiyanın bir sahəsi olub təkamülün eko-
loji aspektlərini tədqiq edir. 
– Ekzobiologiya – Yerdən kənar həyat formalarının axtarışına və 
tədqiqinə həsr olunmuş eksperimental elm sahəsi. E.-nın əsas 
problemləri: ətraf mühitin ekstremal şəraitində quruda yaşayan 
orqanizmlərin sağ qalma mexanizmlərinin hüdudlarını müəyyən etmək 
 119 
 
və öyrənməkdən; ən mühüm bioüzvi birləşmələrin abiogen sintezi 
yollarını və ilkin bioloji təkamül mərhələlərini aydınlaşdırmaqdan; av-
tomatik bioloji laboratoriyaların köməyi ilə başqa planetlərdə həyatın 
aşkar edilməsinin avtomatik üsullarını işləyib hazırlamaq və həyat 
meyarını müəyyənləşdirməkdən ibarətdir. 
– Ekoloji biokimya – kimyəvi ekologiya, fitokimyəvi ekologiya – 
bitki və heyvanların qarşılıqlı ələqələrinin biokimyəvi əsasları 
istiqamətində tədqiqatlar aparan elm sahəsi. 
– Ekoloji energetika – 1) ekologiyanın energetika proseslərinin 
(termodinamik qanunlar, energetik piramida, lindeman qanunu və s.) 
öyrənən bir bölməsi. 2) ətraf mühit üçün təhlükəsi olmayan (onu 
çirkləndirməyən) energetika (enerjinin alternativ mənbəyi), məs. hirdo-
helio və külək elektrik stansiyası, dənizin qabarma və çəkilməsinin geo-
termik enerjisi, dəniz suyunun temperatur qradiyenti, istilik nüvə enerji-
si və s.-dən istifadə. 
– Elektroekologiya – canlı təbiətdə elektrik əlaqələri haqqında elm. 
– Ekopedologiya, edafoekologiya – ekologiya və torpaqşünaslıq 
ayrıcında (qovuşuğunda) kompleks elmi fənn. Torpağın abiotik 
(rütubətliyi, mexaniki-kimyəvi, qaz tərkibi, turşuluğu, temp-ru və s.) və 
biotik komponentləri arasında qarşılıqlı əlaqəsini öyrənir. Termini 
K.D.Kirise (1974) təklif emişdir. 
– Ekotoksikologiya, ekoloji toksikologiya – ekosistemin tərkibinə 
daxil olan canlı orqanizmlərə, əsasən populyasiya və biosenozlara 
kimyəvi maddələrin toksik effekti ilə bağlı elmi və praktiki fənn. Zərərli 
maddələrin ətraf mühitə daxil olan mənbəyini, onların yayılmasını və 
ətraf mühitdə çevrilmələrini öyrənir. E.-nın əsas bioloji obyekti insan 
sayılır. E. insan ekologiyasının mühüm problemini – ətraf mühitdə 
mövcud olan zərərli maddələrin ziyanından insan sağlamlığını qorumağı 
həll etməkdir. 
– Ekotopologiya – yer qabığının strukturu, funksiyası, elementar va-
hidinin təkamülü haqqında kompleks elm (ekologiya və fiziki coğrafiya 
qovuşuğunda). E. konsepsiyasını V.B. Soçava (1968, 1972) işləmişdir. 
– Eksperimental ekologiya – İnsanın bilavasitə müdaxiləsi ilə 
istifadə olunan metodların köməyi ilə aparılan tədqiqatlar vasitəsilə təbii 
və mədəni ekosistemlərin, onların fraqmentlərinin, populyasiyalarının 
həyatını öyrənir. Bu obyektlərin bəziləri laboratoriya şəraitində model 
metodları ilə tədqiq olunur. 
– Epeyrologiya – Yer (quru) ekosistemlərinin ekologiyası. 
– Etnik ekologiya – insan ekologiyası ilə etnoqrafiyanın 
qovuşuğunda yaranan elmi fənn. Etnik qruplaşmaların ətraf təbii 
 120 
 
mühitlə qarşılıqlı təsirini öyrənir. E.e.-nın nəzəri əsasları V.İ.Kozlov 
(183) tərfindən işlənmişdir. 
– İnsan ekologiyası – ekologiyanın insanın ətraf mühitlə qarşılıqlı 
əlaqəsini öyrənən kompleks elm sahəsi (sosial ekologiyanın bir hissəsi). 
O, əhalinin inkişaf məsələlərini, onun qorunması və sağlamlığını, bios-
ferin və onun ayrı-ayrı hissələrinin antroposistemlə qarşılıqlı əlaqəsini, 
həmçinin ətraf mühitin müxtəlif faktorlarının insan orqanizminə təsirini 
öyrənir. İ.e.-nın mühüm vəzifəsi insanın sosial fəaliyyətinin elmi-texniki 
inkişaf şəraitində müxtəlif coğrafi regionların istehsal-iqtisadi 
qanunauyğunluqlarını məqsədli mənimsənilməsini və dəyişdirilməsini 
(islahat) aşkar etmək, həmçinin belə şəraitdə əhalinin qorunması və 
sağlamlığının yaxşılaşdırılması üzrə təbii qanunauyğunluqları 
öyrənməkdir. 
– Kimya ekologiyası – canlı təbiətdə kimyəvi əlaqələrin kompleks 
elm sahəsi. 
– Kosmik ekologiya – kosmik biologiya və fiziologiya-ekologiyanın 
bölməsi, kosmik gəmi və stansiyanın praktiki olaraq tam qapalı 
mikroekosistemlərində insanın və digər orqanizmlərin həyat fəaliyyətini 
tədqiq edir, uzunmüddətli (planetlər arası) uçuşlarda həyatı təmin etmək 
sistemini və mühitin tam regenerasiyalı şəraitini yaratmaq imkanını 
(qismən su və qazların regenerasiyası) işləyib hazırlamağı öyrənir. 
– Geokimyəvi ekologiya – ekologiyanın orqanizmlər və onların 
qruplarının geokimyəvi mühitlə əlaqəsini, həmçinin orqanizmlər və 
onların qruplarının özlərinin ekosistem şəraitində geokimyəvi əlaqəsini 
öyrənən bölməsi. 
– Mədəniyyət ekologiyası – sosioloji ekologiyanın bölməsi; 
bəşəriyyətin öz tarixi boyu yaratdığı mədəni və təbii mühitin müxtəlif 
elementlərinin saxlanması və bərpası yollarını öyrənir (memarlıq, land-
şaft abidələri və b.). 
– Populyasiya ekologiyası – Ekologiyanın bir bölməsi; 
populyasiyanı növün sadə mövcudluq forması kimi öyrənir. Əsasən, 
populyasiyanın struktur və dinamikasını, heyvan populyasiyasının 
cinsiyyət və yaş tərkibini tədqiq edir. P.e. həmçinin populyasiyanın eto-
loji strukturunu öyrənir, bu isə P.e.-nın quruluş xarakterini ifadə edir; 
ərazidən və onun ehtiyatlarından istifadəni, qarşılıqlı köməyi, 
düşməndən və əlverişsiz şəraitdən müdafiəni və çoxalmanı təmin edən 
fərd birliyindən (heyvanlarda ailə, sürü, mikroorqanizm və ibtidai 
bitkilər koloniyası, ali bitkilərdə ağac və qruplaşmalar və s.) ibarətdir. 
Populyasiyanın etoloji strukturunun formalaşması heyvanlarda məlumat 
ötürmə əsasında (kimyəvi, akustik, optik, mexaniki, elektromaqnit və s. 
 121 
 
siqnalların köməyi ilə) gedir. Bu siqnallar reseptorlar vasitəsilə dərk edi-
lir və orqanizmlərin metabolizminə və davranışına təsir göstərir. Popu-
lyasiya uyğunlaşmasının mühüm xüsusiyyəti mühit şəraitinin dəyişmə 
diapozonunu (populyasiyanın dözümlüyünü) genişləndirən genetik po-
limorfizmdir. 
– Sitekologiya – sitologiya və ekologiya elm sahələri qovuşuğunda 
elm sahəsi. Xarici (ekoloji) amillərin canlı orqanizmdə hüceyrələrin 
funksiyasına təsirini öyrənir. 
– Sosioloji ekologiya – Biosfer ekosistemində insan cəmiyyətinin 
səmərəli fəaliyyətinin əsasları haqqında hələ tam formalaşmamış elm. 
İnsan fəaliyyətinin və texnologiyanın təsirinin artmasilə  əlaqədar S.e.-
nın əhəmiyyəti böyükdür. 
– Tarixi ekologiya – ekologiyanın müxtəlif təbii sistemlərin, 
insanların onlara təsir etdiyi zaman ərzində tədqiqi ilə məşğul olan 
sahəsi. 
– Tətbiqi ekologiya – Biosferin insan tərəfindən dağılması mex-
anizminin və bu prosesin qarşısının alınması üsullarının öyrənilməsi, 
həyat mühitini deqradasiyaya uğratmadan təbii resurslardan səmərəli 
istifadə edilməsi prinsiplərinin hazırlanması. T.e. ekoloji təkliflərin, 
xüsusilə ətraf mühitin təmizlənməsinin, səhralaşma prosesi ilə 
mübarizənin, torpağın rekultavisiyasının, iri sənaye müəssisələrinin 
layihələşdirilməsinin bilavasitə həyata keçirilməsi ilə məşğul olur. T.e. 
ekologiya və təbiiətdən istifadə qanunları, qaydaları və prinsiplərinə 
əsaslanır. 
– Ümumi ekologiya – Bitki və heyvanat aləminə xarakterik olan or-
qanizm və mühit arasındakı ümumi qanunauyğunluqları öyrənən elm 
sahəsi (bir bioloji varlıq kimi insan da daxil olmaqla). 
– Fizioloji ekologiya – ekologiyanın bölməsi; orqanizmin (fərdlərin) 
adaptasiyası və uyğunlaşma dəyişkənliyi əsasında müəyyən dəyişilmə 
qanunauyğunluqlarını öyrənir. 
– Heyvan ekologiyası – ekologiyanın heyvanların həyat şəraitinin 
onların yaşadığı şəraitlə əlaqəsini, həmçinin heyvan orqanizmin əsas 
fəaliyyətində (qidalanma, çoxalma, yaşayış, sayının dəyişməsi və s.) 
mühit amillərinin rolunu öyrənən sahəsi. 
EKOLOGİYA VƏ SOSİAL AMİLLƏR – ətraf mühitin getdikcə 
sürətlə artan antropogen dəyişmələri ekologiyanı bir elm kimi irəli sürdü 
və onun tədqiqatı bütün bəşəriyyətin marağına səbəb oldu. Planetin bir 
sıra regionunun xalqları və təbiəti böhran vəziyyətinə düşdü. Bu 
vəziyyətdən çıxış yolu atom silahlarının ləğv edilməsi, ümumi 
bəşəriyyət mühitinin çirklənməsinin qarşısının alınması və onun 
 122 
 
vəziyyətinə beynəxalq nəzarətin qoyulması vacib sayıldı. 
EKOLOJİ AMİLLƏR – iki qrupa bölünür: abiotik və ya fiziki-
coğrafi amillər – iqlim, edafik, oroqrafik, kimyəvi, canlı orqanizmlərlə 
əlaqədar olan biotik amillər-fitogen, zoogen, antropogen. Bütün E.a. 
biri-birilə sıx əlaqədardır. 
EKOLOJİ AMPLİTUDA – növ və ya qrupun (populyasiyanın) 
mühitin dəyişilməsi şəraitinə uyğunlaşma həddi (tolerantlıq həddi). 
EKOLOJİ ARXİTEKTURA – arxitektura və şəhər 
planlaşdırılmasında yeni istiqamət olub şəhər əhalisinin ekoloji və so-
sial-iqtisadi tələbatı maksimum nəzərə alınır. E.a.-nın vəzifəsi ayrı-ayrı 
binaların və yaşayış massivlərinin salınması təbii əraziyə uyğun aparılır, 
bu zaman tikinti zamanı tikinti materiallarının kyfiyyəti və insan üçün 
təhlükəsizlik dərəcəsi nəzərə alınır. 
EKOLOJİ BALANS – bax: ekoloji müvazinət: ekosistemin 
məhsuldarlığı ilə onun çıxarı (itkisi) arasında stabillik olması. 
EKOLOJİ BİRLİK – bioloji növlərin əsas xarakteristikası 
(kriteriyası) hər bir növün ümumi ekoloji şəraitinin olmasıdır. Növün 
ayrı-ayrı fərdlərdən (populyasiya) ibarət olmasına baxmayaraq, o, həmin 
mühitdə yaşayan digər növlərə bütöv (tam) qarşılıqlı təsir göstərir. 
EKOLOJİ BÖHRAN – təbii fəlakətli hadisələr (məs. daşqın, sel, 
vulkan püskürməsi, quraqlıq, tufan, zəlzələ, meşə yanğını və s.) və ya 
antropogen faktorların təsiri, insan tərəfindən atmosferin, hidrosferin, 
torpağın çirklənməsi, təbii ekosistemin, təbii komplekslərin dağılması, 
meşə yanğını, meşənin qırılması və s.) nəticəsində ekoloji sistemlərdə 
(biogeosenozlarda) müvazinətin pozulması vəziyyəti. 
«EKOLOJİ BUMERANQ» – təbii qanunauyğunluqlar, prinsiplər, 
ekoloji məhdudiyyətlər və qanunlar nəzərə alınmadan həyata keçirilən 
təsərrüfat fəaliyyəti nəticəsində əmələ gələn ekoloji fəlakətlər. 
EKOLOJİ DAVAMLILIQ – xarici amillərin təsirilə ekosistemin 
öz strukturu və funksional xüsusiyyətlərini saxlmaq qabiliyyəti. 
EKOLOJİ DEFORMASİYA – ekoloji tarazlığın pozulması; təbii 
fəlakətli hadisələr və ya antropogen faktorların təsiri altında baş verə 
bilər. 
EKOLOJİ DOMİNANTLAR – ekosistemdə baş verən bütün 
proseslərə təsir göstərən orqanizmlər və ya orqanizmlər qrupu. E.d.-ın 
məhv olması ekosistemin pozulmasına səbəb olur (məs. meşənin məhv 
edilməsi). Bax: dominant. 
EKOLOJİ ETİBARLIQ – suksessiya və ya təkamül müddətində 
ekosistemin tam nisbi öz-özünü bərpa etməsi və nizamlaması 
qabiliyyəti. 
 123 
 
EKOLOJİ ETALOGİYA – etalogiyanın bölməsi; heyvanların ətraf 
təbii mühitin şəraiti və faktorları ilə sıx əlaqəli davranışını öyrənir. 
EKOLOJİ EFFEKTİVLİK – ekoloji göstəcilərə nail olmaq üçün 
ekoloji, iqtisadi və sosial problemlərin effektivliyinin 
qiymətləndirilməsi. 
EKOLOJİ CIĞIR – müxtəlif təbii obyektləri kəsib keçərək edilən 
marşrut. Bu marşrutu qət edənlər (gəzintiyə çıxanlar, turistlər və s.), 
həmin obyektlər haqqında şifahi və ya yazılı məlumatlar alır. Ekoloji 
təfəkkürü və dünya görüşünü tərbiyələndirməyin bir formasıdır. 
EKOLOJİ FAZA – ekoloji prosesin inkişafı gedişində (məs. suk-
sessiya, klimaks) müəyyən dövr. E.f. ekologiyanın xüsusi bölməsi 
sayılır. (Zaysev, Polikarpov (1967)). 
EKOLOJİ FƏLAKƏT – insanların həyat fəaliyyəti şəraiti və təbii 
ətraf mühitin dönməz dəyişiklikləri ilə səciyyələnən fövqəladə ekoloji 
vəziyyət. 
EKOLOJİ GÖSTƏRİCİLƏR – ekosistem və onun elementlərinin, 
mühitin elementləri (su, torpaq, hava və s.) daxil olmaqla vəziyyətini 
səciyyələndirən göstəricilər. 
EKOLOJİ HESABLAMA SƏHVİ – ətraf mühitin antropogen 
dəyişməsinin qabaqcadan görünməyən zərərli nəticələri; planlaşdırılan 
faydanın yoxa çıxmasına səbəb olur və ya həll olunan problemdən artıq 
problem yaradır. 
EKOLOJİ XƏRİTƏLƏŞDİRMƏ – ekologiyanın tədricən inkişaf 
edən sahəsi. Hazırki dövrə qədər geobotaniki və torpaq 
xəritələşdirilməsi üstünlük təşkil edir. 70-80-ci illərdə orta miqyaslı fi-
toekoloji xəritələr də buraxılmışdır (əsasən Fransada). Belə xəritələrdə 
bitki və torpaq örtüyü, bitki örtüyünün vəziyyəti, aqrosenozlarda alaq 
otlarının kompleksi ətraflı göstərilir, kəsiklərlə həmçinin bioiqlim və 
geoloji xəritəsxemlər də verilir. Belə xəritələrə geniş izahedici mətnlər 
əlavə olunur. 
EKOLOJİ-İQTİSADİ POTENSİAL – ekoloji məhdudiyyət nəzərə 
alınmaqla iqtisadi potensial, yəni iqtisadiyyat təbiətdən səmərəli 
istifadəyə yönəldilərək ekoloji cəhətdən əsaslandırılmalıdır. 
EKOLOJİ-İQTİSADİ SİSTEM – iqtisadiyyatda və təbiətdə gedən 
proseslərin qarşılıqlı əlaqəsi və qarşılıqlı asılılığı. E.i.s. təbii və antropo-
gen elementlərdən (ehtiyatlardan) və onların arasındakı əlaqələrdən 
(axınlardan) ibarətdir. E.i.s.-in əsas elementləri (resipiyentləri) aşağıdakı 
kimi təsnifata ayrılır: 1 – ekoloji komponentlər; məcmusu ətraf təbii 
mühiti əmələ gətirir – hava, su, torpaq, bitki örtüyü, heyvanat aləmi; 2 – 
mineral (enerji və xammal) resurslar; 3 – istehsalat fondları, nəqliyyat. 
 124 
 
Bu sistemdə ikinci və üçüncü qrup təsnifatın komponentləri birinci qru-
pa nisbətən eyni mənalı vəziyyət tutur. 
EKOLOJİ İMMUNİTET – fərdlərin sıxlığından asılı olaraq 
populyasiyanın virus, bakteriya xəstəliklərinə və parazitlərə qarşı 
davamlığı. Sıxlıq çox olduqca E.İ. azalır. 
EKOLOJİ İNDİQATORLAR, EKOİNDİQATORLAR – ekoloji 
rejimi qiymətləndirməyə imkan verən təbii ərazi kompleksinin 
komponentləri və elementləri. Aşağıdakı E.İ. ayırd edilir: topoindiqator-
lar (qiymət relyefə görə verilir), litoekoindiqatorlar (dördüncü dövr 
çöküntüləri və onun altdakı dağ süxuruna görə), pedoekoindiaqtor 
(torpağa görə), fitoekoindiqatorlar (bitkiyə görə), zooekoindiqatorlar 
(heyvanat aləminə görə), antropoindiqatorlar (insan fəaliyyətinin izləri 
və torpaqdan istifadə xarakterinə görə), morfoekoindiqatorlar (təbii ərazi 
kompleksinin morfoloji strukturuna əsasən), krioindiqatorlar (su 
hövzəsinin buz rejiminə əsasən), hiqroindiqatorlar (səthi rütubətliyin 
paylanması və dinamikasına görə), xionoindiqatorlar (qar örtüyünün 
paylanması və dinamikası), termoindiqatorlar (Yerin və suyun tempera-
turunun paylanması, onların termal rejimi) və b. E.İ.-la ekoloji rejimin 
qiymətləndirilməsi metodu ekoloji indiqasiya adlanır. 
EKOLOJİ İRQ, EKOTİP – eyni coğrafi vilayətdə (lakin müxtəlif 
ekoloji şəraitlərdə) məskunlaşan müxtəlif genefonda mənsub olan eyni 
növün populyasiyaları. 
EKOLOJİ KAĞIZ – Makulaturadan 100% istifadə etməklə kağız 
istehsalı. 
EKOLOJİ KİMYA – təbii şəraitdə kimyəvi maddələrin davranışı 
(hərəkət tərzi) haqqında elm. Bura hidrosferin kimyası, litosferin 
kimyası, atmosferin kimyası və biosferin kimyası daxildir.  
EKOLOJİ KLİMAKS – bitki örtüyü, torpaq və ekosistemin 
inkişafının yüksək pilləsi, onların yerli iqlimlə tam vəhdətdə olub 
inkişafının final sabit mərhələsi. Hər coğrafi zona və əyalətin xas olan 
öz bitki örtüyü, torpaq və ekosistemi klimaksları mövcuddur. Kli-
makslar bir çox min illər ərzində inkişaf etmişlər. Onlar hazırda yalnız 
bitki örtüyünün deyil, həm də torpaq və ekosistemin ən davamlı (sabit) 
forması olub yavaş-yavaş dəyişir. Klimaks ekosistemlər zonal şəraitdə, 
geniş düzənliklərdə və suayrıclarında yerləşir. Pozulmuş sistemlər dis-
klimaksa aid edilir. Biosenozların klimaks formasiyaları, onların 
ekosistemləri suksessiyaları şəklində tam qanunauyğun dəyişilmələrə 
məruz qalır. Klimaks ekosistemə misal olaraq orta dağ meşə qurşağında 
fıstıq meşələrini göstərmək olar. 
EKOLOJİ KOD – orqanizmlərin münasibətini nizamlayan stabil və 
 125 
 
dinamik fərdlərarası əlaqələrin məcmusu. Termin P.P.Leviçə (1977) 
aiddir. 
EKOLOJİ KOMPONENTLƏR (biogeosenozun) – cansız (abi-
otik) komponentlər (qeyri-üzvi maddələr, üzvi birləşmələr, iqlim) və 
canlı (biotik) komponentlər (produsentlər, konsumentlər və redusentlər). 
EKOLOJİ KOMPONENTLƏRİN BALANSI – ekosistemin sabit 
davamlı müvazinətini (tarazlığını) təmin edən ekoloji komponentlərin 
kəmiyyət nisbəti. 
EKOLOJİ QƏZA – sənaye obyektləri tərəfindən insan və başqa 
canlı orqanizmlər üçün təhlükəli sayılan çirkləndirici maddələrin 
(kimyəvi, radioaktiv və s.) ətraf mühitə həddindən artıq atılması. 
EKOLOJİ QIŞLAMA – orqanizmlərin (əsasən insanın) daimi qarla 
örtülü şəraitdə, həmçinin güclü şaxtalarda yaşaması ilə əlaqədar 
məsələlərin öyrənilməsi. 
EKOLOJİ QİYMƏT – insan fəaliyyəti (xüsusən təsərrüfatsızlığı) 
nəticəsində təbiətə və ətraf mühitə dəyən ziyanın qiyməti. 
EKOLOJİ MAKSİMUM – müəyyən ekoloji faktora görə orqaniz-
min tolerantlığının yuxarı həddi. 
EKOLOJİ MİNİMUM – müəyyən ekoloji faktora görə orqanizmin 
tolerantlığının aşağı həddi. 
EKOLOJİ MONİTORİNQ – ekosistem, populyasiya və 
orqanizmlərdə (insan da daxil olmaqla) olduğu mühitin dəyişməsilə 
əlaqədar gedən prosesləri izləmək sistemi. Hazırkı dövrdə E.m.-in əsas 
obyektləri atmosfer, su, torpaq, bitki və heyvan populyasiyaların 
vəziyyəti, insanın sağlamlığı hesab olunur. 
EKOLOJİ MOZAİKA – müxtəlif landşaftların uyğunlaşması 
(birləşməsi) və biri-birini əvəz etməsi: meşə və bozqırlar, meşə və 
çəmən, su və quru və s., bunların arasında keçid zonaları – ekotonlar 
mövcuddur. 
EKOLOJİ MÜHARİBƏ – təbii mühitin (ekoloji tarazlığın) 
pozulması istiqamətində aparılan hərbi hərəkat üsulu. İlk dəfə bu 
istiqamətdə irimiqyaslı hərbi əməliyyatları amerikalılar Vyetnamda, 
Kampuçidə və Laosda apararaq, müxtəlif defoliantlar, buldozerlər, 
tankların köməyilə geniş ərazilərdə bakirə meşələr, yüksək məhsuldar 
manqr cəngəllikləri (meşələri) və s. məhv edilmişdir. 1974-cü ildə 
BMT-nin Baş məclisi hərbi məqsədlə təbii mühitin pozulmasının 
qadağan edilməsi haqda Beynəlxalq konvensiya qəbul etmişdir. 
EKOLOJİ NÖQSANLAR (səhvlər) – təbii ekosistemlərdən və 
sərvətlərdən ekoloji cəhətdən əsaslanmış yolla və miqdarda istifadə 
edilməsi nəticəsində baş verən ekoloji və iqtisadi ziyanlar. Məsələn, 
 126 
 
Xəzər dənizinə çirkab sularının axıdılması, dənizdən ekoloji cəhətdən 
əsaslanmamış yolla neftin çıxarılması bütün canlıların, o cümlədən 
balıqların məhv olmasına səbəb olur. 
EKOLOJİ MÜXTƏLİFLİK – fərdlərin sayının növlərin sayına 
nisbəti. 
EKOLOJİ OPTİMALLAŞDIRMA – ekoloji komponentləri və 
ərazisini (ekosistemin) əlverişli uyğun vəziyyətə salmaqla ən rasional 
ekoloji tarazlığa nail olmaq. 
EKOLOJİ OPTİMUM – 1) növün ən yaxşı həyatilik şəraiti (çox-
alma qabiliyyəti, abiotik faktorlara uyğunlaşması); 2) Bir qrupun (bitki) 
digər qrupa nisbətən üstünlük şəraiti. 
EKOLOJİ ÖLÜM, FAKTİKİ ÖLÜM – məlum mühit şəraitində 
ölüm (ölüm faizi). E.ö.-ün ölçüsü mühit şəraitindən və populyasiyanın 
vəziyyətindən asılı olaraq dəyişir. 
EKOLOJİ PARADİQMA – (müasir) – sistem paradiqması – 
V.D.Feodrovun (1977) ifadəsi olub, ona əsasən müasir ekologiyanın baş 
obyekti ekosistemdir. Fərdlər, populyasiyalar, hətta qruplaşmalar deyil, 
məhz ekosistem ekologiyanın spesifik (nadir) obyekti sayılır. Biotop və 
orada məskunlaşan orqnizimlər funksional vahid birlik yaradır. A.Tensli 
onu ekosistem, V.N. Sukaçev isə biogeosenoz adlandırmışdır. 
EKOLOJİ PASPORT – (bitkinin) – kənd təsərrüfatı bitkilərinin hər 
bir sortu (çeşidi) üçün hər tərəfli xarakteristikası. 
EKOLOJİ PİRAMİDA – biosenozda produsentlərin 
konsumentlərə, sonra isə redusentlərə keçdikcə onların fərdlərinin sayı, 
biokütləsi və enerjisinin miqdarı piramida fiquruna uyğun formada 
azalır ki, buna ekoloji piramida deyilir. 
EKOLOJİ PLANLAŞDIRMA – sənaye, kənd təsərrüfatı, urbaniza-
siya, rekreasiya və s.-in intensiv və ekstensiv inkişaf şəraitində, ekoloji 
tarazlığı pozmadan təbii resursların və ərazilərin istifadəsinin 
(istimarının) elmi-əsaslanmış normasının hazırlanması. 
EKOLOJİ PLASTİKLİK – orqanizm və ya onun qrupunun mühit 
amillərinin təsirinə qarşı dözümlülük dərəcəsi (amplitudası). 
EKOLOJİ POPULYASİYA – bir biosenoz daxilində məskunlaşan 
bir növün fərdlərinin məcmusu. 
EKOLOJİ PROQNOZ – müəyyən uzaq gələcəkdə ətraf mühitin, 
bu və ya digər ekosistemin dəyişmə mümkünlüyünü, həmçinin kənd 
təsərrüfatı, hidrotexniki və sənaye layihələrinin müsbət və mənfi 
nəticələrini elmə əsaslanaraq qabaqcadan xəbər vermək. 
EKOLOJİ RESURSLAR – təbiətdə ekoloji tarazlığı təmin edən 
mühit yaradan komponentlərin məcmusu. 
 127 
 
EKOLOJİ RƏQABƏT (vakuum) – müəyyən şəraitdə (adətən 
yaxın ekoloji tələbata malik olan populyasiyaların az seyrək sıxlığı 
şəraitində) rəqabət olmur və ya o, minimuma enir. 
EKOLOJİ RİSK ZONASI – Quru və okean səthində insan 
fəaliyyətinin təhlükəli ekoloji vəziyyət yarada biləcək yer (məs. sualtı 
neft çıxarılan zona, dənizin tankerlərin keçməsi üçün təhlükəli olan 
sahəsi və s.). 
EKOLOJİ SABİTLİK – ekosistemin mühitin daxili abiotik və bio-
tik faktorlarına, o cümlədən antropogen təzyiqə qarşı davamlılıq 
qabiliyyəti. 
EKOLOJİ SƏHRA – düşünülməmiş insan fəaliyyəti nəticəsində 
təbii ekosistemlərin yerində dağıdılmış sahə (ərazi). 
EKOLOJİ SIRA – ekoklin – ekosistemin məkanca dəyişməsi. Ter-
mini B.A.Keller (1912) təklif etmişdir. 
EKOLOJİ SIRALAR EKOKLİNLƏR – senoekosistemin mühit 
qradiyenti üzrə tədricən dəyişməsi, bu zaman müxtəlif növlərin 
fərdlərinin sayının və yerləşməsinin dəyişilməsi müşahidə olunur; bitmə 
şəraitinin hər hansı bir qradiyentinin dəyişməsi ilə, məsələn torpağın 
mexaniki və kimyəvi tərkibinin (xüsusilə onun duzluluq dərəcəsinin), 
nəmliyinin, mütləq yüksəkliyinin dəyişməsi biosenozların məkanda 
(sahədə) dəyişilməsi. 
EKOLOJİ SİLAH – bol yağıntı əmələ gətərmək və ya buludları 
seyrəltməklə (dağıtmaqla) yağıntının qarşısını süni yollarla almaq, at-
mosferin üst qatlarında və ionosferdə (ozon qatının məhv edilməsi) po-
zulma yaratmaq, süni zəlzələ yaratmaq, çayların istiqamətini dəyişmək, 
vulkan fəaliyyətini stimullaşdırmaq, geniş ərazilərdə bitki örtüyünün 
defoliant, herbisid, güclü buldozer və tanklarla məhv edilməsi. 
EKOLOJİ SİSTEM – canlı orqanizmlərin bir-birilə və onların 
yaşadığı mühitlə (biosferlə) qarşılıqlı əlaqəsi. Hər bir E.s.-in xüsusi 
quruluşu və vəzifəsi var. E.s.-in quruluşu onun fiziki, kimyəvi və bioloji 
göstəriciləri ilə müəyyənləşdirilir; başlıca vəzifəsi isə maddələr 
mübadiləsində enerji axınını təmin etməkdir. E.s.-də yeganə enerji 
mənbəyi Günəşdir. Xarici mühit amillərinin (abiotik və biotik) ayrı-ayrı 
növlərlə əlaqəsi və onların kompleks təsirinə növün E.s.-i deyilir. 
E.s. – qarşılıqlı əlaqədə olan ətraf mühitin tərkib hissəsini təşkil 
edən: flora, fauna, torpaq, su hövzələri və çaylar, mineral sərvətlər, hava 
və enerji mənbələrinin vəhdətidir. 
EKOLOJİ SİYASƏT – cəmiyyətin təbiətə təsiri ilə bağlı olan 
tədbirlər sistemi. Hər bir istehsal üsulu üçün E.S.-in öz prinsipləri xarak-
terikdir. E.S. dövlətin sosial-iqtisadi siyasətinin ayrılmaz hissəsidir. 
 128 
 
EKOLOJİ SPEKTR – müəyyən ərazidə və ya biosenozda müxtəlif 
sistematik və ekoloji kateqoriyaların (fitofaqlar, yırtıcılar, hər şeylə qi-
dalananlar) faizlə nisbəti. E.s. adətən taksonomik və ya biosenotik anali-
zin rəqəmlərinə uyğun olaraq ayrı-ayrı sektorlara bölünmüş dairədən 
ibarət olur. 
EKOLOJİ STRES – populyasiyanın daxili strukturunun pozulması 
və onunla əlaqədar fərdlərin nəsil verməsinin azalması, ölümün 
çoxalması və s. Fərdlər arasında əlaqələr (kontakt) çoxaldıqda baş verir. 
E.s. ətraf mühitin kəskin dəyişməsinə orqanizm və ya sistemin cavab 
reaksiyası hesab olunur. 
EKOLOJİ SUKSESSİYA – Bax: Suksessiya 
EKOLOJİ TARAZLIQ – (təbiətdə) hər hansı təbii qruplaşmasında 
canlı orqanizmlərin növ tərkibinin, onun sayının, məhsuldarlığının, 
sahədə paylanmasının, həmçinin mövsümü dəyişməsinin, biotik 
maddələr mübadiləsinin və digər bioloji proseslərin nisbi davamlığı. 
Müəyyən ekosistem üçün xas olan mühit şəraitinin dəyişməsi E.t.-ı 
pozur, bir növün azalmasına, digərinin isə artmasına səbəb olur. Bunun-
la yanaşı orqanizmlərin təbii qruplaşmaları müxtəlif zədəverici 
təzyiqlərə qarşı davam gətirmək qabiliyyətinə malik olub normal şərait 
bərpa olunarkən öz ilkin vəziyyətinə qayıdırlar, yəni müəyyən 
davamlılığa malikdirlər. 
Çox vaxt E.t.-ın pozulması dedikdə atmosferin qaz tərkibinin və hi-
droloji rejimin kəskin dəyişməsi, ətraf mühitin qlobal çirklənməsi başa 
düşülür. E.t.-ın mürəkkəb və bir-birilə bağlı mexanizmlərini bilmədən 
təbiətdən səmərəli istifadə etmək, hər hansı bir təsərrüfat fəaliyyətini və 
təbii mühiti həyat üçün yararlı halda saxlamağı proqnozlaşdırmaq 
mümkün deyildir. 
E.t.-ı saxlamaq aktuallığı ekosistemlərin bərpa oluna bilməyən 
pozulmasına təsir göstərən vasitələrin yarandığı dövrdə, yəni 20-ci əsrin 
2-ci yarısında artdı. 
EKOLOJİ TƏDQİQAT – orqanizmlər və onların qruplaşmalarının 
ətraf biotik və abiotik mühitlə qarşılıqlı əlaqəsinin öyrənilməsi. 
EKOLOJİ TƏDQİQAT METODLARI: 
– Rastlaşma (qarşılaşma) metodu – biosenozda növ fərdlərinin 
tapılması (rast gəlinməsi) tezliyinin təyin olunması. Çoxlu miqdarda 
təsadüfi təcrübə sahələrində (0,01-1m2) növlərin hesaba alınması. 
– Dama (kletka) metodu – mal-qara otarılan otlaqlarda 
məhsuldarlığın təyini. Bu, bir-birinə ağac və ya metalla bərkidilmiş və 
üzərində torlar çəkilmiş çərçivələrlə müvəqqəti və ya daimi kiçik 
sahələrin çəpərlənməsi ilə yerinə yetirilir. Məhsuldarlığın (ot) 
 129 
 
hesablanması həm otlaqda, həm də damalarda (kletkalarda) aparılır. 
– Klinsekt metodu – yerüstü fitokütlənin quruluşu, kütləsi və 
həmçinin, yarpaqlarının səthinin, ən çox rast gəlinən populyasiyaların 
sayının, növlərinin rastlaşma dərəcəsinin xüsusi çərçivənin (Bıkov, 
1970) köməyi ilə maili (45°) səthdə (Klinsektdə) ölçmə, kəsişmə yolu 
ilə öyrənilməsi. 
– Tipik sahə (“açar”, test sahəsi) seçmə metodu – hər hansı bir 
ərazidə xüsusi seçilmiş tipik (açar) sahədə bitki örtüyünün 
xüsusiyyətlərinin tədqiq olunması, adətən belə sahələr xəritələşdirilir. 
– Xətti kəsişmə metodu – dartılmış ip və ya məftil boyu düz xətt 
üzrə müntəzəm (ardıcıl) ölçmə işi apararaq bitkilərin və onların proyek-
tiv örtmə dərəcəsinin təyini. 
– Nişanlanmış atomlar metodu – Ekologiyada və geobotanikada 
qruplaşmaların quruluşunun tədqiqi üçün istifadə olunur: kök sisteminin 
yerləşməsi, ayrı-ayrı klonların yerləşməsi, alaqlarla mübarizədə 
fitofaqların axtarılması, fitokütlənin hesablanması və s. tədqiqatlarda bu 
metoddan istifadə edilir. 
– Vegetasiya qabları metodu – ciddi nəzarət altında torpaq və su 
şəraitində (borulu metal və ya şüşə qablarda) bitkinin yetişdirilməsi. 
– Geobotaniki stasionar tədqiqat metodları – Eyni nöqtələrdə 
bitki örtüyünün eyni əlamətlərinin hesablanması dəfələrlə təkrar olunma 
yolu ilə aparılır. Stasionar tədqiqatlar vaxtına görə müxtəlif ola bilər (bir 
neçə gündən 10 illərə qədər). Bu tədqiqatlar bitkilər üzərində vizual 
müşahidələr aparmaqla və ya bir sıra mürəkkəb cihazlarla yerinə yetiri-
lir. 
– Goebotaniki marşrut tədqiqat metodu – Marşrut yolu ilə 
tədqiqat bir dəfə yerinə yetirilir. Marşrut tədqiqatlar müxtəlif miqyasda 
(kiçik sahəni və geniş əyaləti əhatə edə bilər) və müxtəlif dəqiqliklə 
aparıla bilər. Bu zaman tədqiqat bitki qruplaşmasında növün roluna vi-
zual qiymət vermək yolu ilə və ya dəqiq metodlarla aparılır. Marşrut 
tədqiqatı vaxtı xüsusi cihazlarla mühit şəraitini və bitkinin vəziyyətinin 
ekoloji-fizioloji parametrlərini bir dəfə və ya qısa müddət ərzində 
ölçülməsi işi də aparıla bilər. Marşrut tədqiqatları nəticəsində bitki 
örtüyünün təsnifatı, geobotaniki indiqasiya, geobotaniki xəritələşdirmə, 
fitosenozların quruluşunun təsviri və s. haqqında məlumatlar toplana 
bilər. 
– Geobotaniki eksperimental tədqiqat metodları – Müşahidə 
aparılan bitki örtüyü və mühitə aktiv təsir göstərmək yolu ilə yerinə ye-
tirilir. Eksperimental tədqiqatlar sırasında gübrələrin və digər mühit 
amillərinin bitki örtüyünə təsirini öyrənmək, süni fitosenozlar yaratmaq, 
 130 
 
təbii bitki qruplaşmasına yeni komponentlər daxil etmək (və ya kənar 
etmək), rəqabəti zəiflətmək məqsədilə ağacların köklərini kəsmək və s. 
daxildir. Eksperimental metodlara həmçinin metodiki eksperimental və 
fitosenotik sistemlərin modelləşdirməsini də aid etmək olar. 
– Model metodu (ekologiyada) – populyasiya, biogeosenoz, biose-
nozun seçilmiş tipik nümunələrində öyrənilməsi. Model olaraq ayrıca 
fərd (model ağacı), populyasiya, onun qrupu, biosenoz və ya onun 
ayrıca (model) sahəsi, butünlüklə biogeosenoz (ekosistem) götürülə 
bilər. Bioloji modelləri laboratoriyada süni yetişdirilən canlı 
orqanizmlərlə də yaratmaq olar. Bir çox hadisələr riyazi modellərlə, 
yəni təbiətdə tapılan proseslər və qanunauyğunluqlar düsturlar sistemi-
nin köməyi ilə də tədqiq edilir. 
– Ovlama metodu – müxtəlif tələlərlə ovlama yolu ilə heyvanların 
sayını müəyyənləşdirmək. Bəzən ovlama bir neçə müddətdə 
aparıldıqdan sonra heyvanların sayı müəyyənləşdirilir. 
– Plansekt metodu – Bitki örtüyünün yerüstü və yeraltı yaruslarının 
və biohorizontların qatlarının quruluşu, onların sıxlığı və biokütləsinin 
öyrənilməsi horizontal (hava və torpaq) həcmə görə – plansektlərlə 
yerinə yetirilir. Proyeksiyaların cəminə əsasən ümumi (yerüstü və 
yeraltı) örtmə dərəcəsi (sıxlıq) təyin olunur. Bu metod əlverişli və əyani 
olub yaxşı müqayisəli nəticələr verir. 
– Ardıcıllıq (sıralar) metodu – rastlaşma (qarşılaşma) metodunun 
təkmilləşdirilmişi olub onun köməyi ilə növün dominantlığının 
rastlaşma dərəcəsi nəzərə alınır. Bu zaman kiçik sahələrdən istifadə edi-
lir, müəyyən növün rastlaşması (%-lə, RF) həmçinin onun sahədə 
fitokütləyə görə (və ya örtmə dərəcəsinə görə – DF) dominantlıq 
etməklə rastlaşması qeydə alınır. Sonra dominantlıq ardıcıllığı (sırası) 
təyin olunur: D=100. Hər bir sahə üçün ardıcıllıq təyin edildikdə 
dominantlıq edən növlər müəyyənləşdirilir (fitosenozda), bununla da 
bitki qruplaşmasının ümumi məhsuldarlığından onun müxtəlif 
qiymətlərinin sıxlıq dərəcəsi təyin olunur. Beləliklə, bu metod ən 
məhsuldar növlərin ardıcıllığını tədqiq etməyə imkan yaradır. 
– Torpaq modeli və monoliti metodu – torpaq kəsimindən struktu-
ru pozulmamış şəkildə düzbucaqlı (şaquli) paralepiped formalı torpağın 
kəsilib götürülməsi və onun laboratoriyada tədqiq edilməsi. 
– Torpaq profili metodu – torpağın açılmış profilində (xəndəkdə) 
tədqiq edilməsi. Bu zaman torpaq genetik qatlara ayrılır və təsvir olunur, 
hər qatdan laboratoriyada analiz etmək üçün nümunələr götürülür. 
– Ölçü metodu – fitosenozda bitkinin rastlaşma və paylanmasını 
öyrənən üsul. Bir neçə modifikasiyası vardır. Onlardan əsasları 
 131 
 
aşağıdakılardır: A-bir-birinə yaxın yerləşən iki bitkinin arasındakı 
məsafə ölçülür, bu bitkilərdən biri həmişə təsadüfi seçilir, digəri isə on-
dan 180° bucaqdan kənarda qalmalıdır (təsadüfi seçilən cüt bitki meto-
du). B-həmçinin, lakin məsafələr yaxınlıqdakı dörd bitkiyə qədər 
ölçülür, hər bitki ayrı kvadratda yerləşir (kvadrantlar kompasla müəyyən 
edilir); C-həmçinin təsadüfi seçilən nöqtədən (mərkəz qəbul edilən 
nöqtə); Ç-1 kvadrantda (təsadüfi seçilən nöqtədən yaxınlıqdakı bitkiyə 
qədər məsafə ölçülür) Yenə də 1 kvadrantda) və i.a. (azan nöqtələr me-
todu). Əldə edilən rəqəmlər riyazi hesablanır. Bir növdən olan bitkilərin 
orta məsafəsinə görə yalnız onun yayılma xarakterini deyil, həm də va-
hid sahədə fərdlərin sayını (miqdarını) müəyyənləşdirmək olar. 
– Qazıntı (qazma) metodu – torpaqda yaşayan və adi gözlə yaxşı 
seçilən (görünən) onurğasız heyvanların uçota alınması üsulu. 
– Başdan-başa hesablama metodu – biosenozun böyük bir sahədə 
tərkibi, quruluşu və məhsuldarlığının tədqiq olunması. Əsasən meşə 
biosenologiyasında tətbiq olunur. 
– Transekt metodu – bitki qruplaşmasını, onun kompleksini və 
sərhədini transektin – uzun düzbucaqlı sahələrin (məs: 1x250 və ya 0,1-
100 m) köməyi ilə öyrənilməsi. Belə sahələrdə bitkinin sayı, yerləşməsi, 
proyektiv örtüyü, populyasiyanın məhsuldarlığı, bioloji kütləsi və hər 
senozun sərhədində bu parametrlərin dəyişilməsi tədqiq edilir. Bəzən 
transektlər bir-birindən aralı yerləşdirilir. 
– Biçmə metodu (bitkini) – ot və ya yarımkol bitki qruplaşmasının 
məhsuldarlığının təyin edilməsi. Statistik yolla təyin olunması üçün 
lazım olan təkrarda qoyulmuş təcrübə sahələrində ot örtüyü biçilir, 
təsnifata ayrılır və orta bioloji kütlə hesablanır. 
– Fitometr metodu – kompleks bitmə şəraiti amillərinin bitki və ya 
bitki qruplaşmasının köməyi ilə (böyüməsi ilə) öyrənilməsi. Bu zaman 
bitki digər yerdə və ya vegetativ qablarda basdırılır, yaxud fitosenozun 
kiçicik sahəsi (çox vaxt bitki örtüyü çim və torpaqla qarışıq) digər eko-
top şəraitində köçürülür. 
– Ekoloji cərgələr (sıralar) metodu – dar uzun transektlərdə (bəzən 
bir neçə kilometr uzunluğunda) bitki qruplaşmasının mühit qradiyentləri 
üzrə tədricən dəyişilməsi öyrənilir və ya müxtəlif növlərin fərdlərinin 
miqdarının dəyişilməsi və yerləşmə xarakteri tədqiq edilir: bitmə 
şəraitinin hər hansı bir qradiyentinin (torpağın mexaniki və kimyəvi 
tərkibi, xüsusən onun duzluluğu, humusluluq dərəcəsi, rütubətliyi, 
həmçinin dəniz səthindən hündürlük) dəyişilməsi ilə əlaqədar 
fitosenozların dəyişilməsi öyrənilir. 
– Bitki mühafizə metodları – aşağıdakı metodlardan istifadə olunur: 
 132 
 
– bioloji metodlar-ziyanverici və xəstəlik törədiciləri, həmçinin alaq 
otlarını təmizləyən (yaxud məhv edən) bioloji nizamlayıcılardan istifadə 
edilir. Bu məqsədlə digər orqanizmlərdən (entomofaqlardan, 
antoqonistlərdən, xəstəlik törədənlərdən) və ya onların hasil etdiyi bi-
oloji aktiv maddələrdən (antibiotiklər, hormonlar, attraktantlar) istifadə 
olunur: 
– genetik metodlar – ziyanverici növlərin trofik xassələrinin süni 
seçmə yolu ilə dəyişdirilməsi və ya onların erkəklərinin 
dölsüzləşdirilməsi; 
– kimyəvi metodlar – ziyanlı orqanizmlərə qarşı toksik (zəhərli) 
maddələrdən müxtəlif kimyəvi tərkibli pestisid və gerbisidlərdən 
istifadə olunması. Bu metoddan istifadə edildikdə ətraf mühitin 
çirklənməsi müşahidə olunur, odur ki, ona ciddi nəzarət olunmalıdır; 
– aqrotexniki metodlar – məsələn, becərilən bitkinin sayının 
optimallaşdırılması, toxumun təmizlənməsi və s. 
– inteqral metodlar – bütün mübarizə arsenalından istifadə 
olunması: yırtıcı və parazitlərin, həmçinin, ziyanvericilərin özlərində 
xəstəlik törədən virus və bakteriyaların tətbiqi, toxumaların kimyəvi və 
radiasiya sterilizasiyası, feromonların, az davamlı kimyəvi 
insektisidlərin (üzvi və bitki mənşəli fosfor), həmçinin davamlı 
bitkilərin seleksiyası, müxtəlif səpin dövriyyəsi, gətirilən 
ziyanvericilərin karantininin tətbiqi. 
– Heyvanların qidasının tərkibini öyrənmə metodu – bu məqsədlə 
birbaşa müşahidə, heyvanların mədələrini yoxlamaqla, nişanlanmış 
atomlar metodu və seroloji metoddan istifadə olunur. 
– Təcrübə sahəsi metodu – biosenozun miqdarı, rastlaşma dərəcəsi, 
yerləşməsi, proyektiv örtüyü, boyu, bitki və heyvanat aləminin kütləsi 
bir neçə çoxlu təsadüfi və ya müəyyən sistemlə qoyulmuş təcrübə 
sahələrində tədqiq edilir. Təcrübə sahələri əvvəlcədən müəyyən edilmiş 
formada (kvadrat, düzbucaqlı, dairəvi) və böyüklükdə (1 dm2-dan 100 
m2-a qədər) ola bilər. 
– Bitki örtüyü dinamikasının öyrənilməsi metodları – Bilavasitəli 
və vasitəli metodlara bölünür. 
Bilavasitəli metodlar: daimi kvadratlarda aparılan müşahidələr, 
müxtəlif illərdə çəkilən geobotaniki xəritələrin və aerofotoşəkillərin 
müqayisəsi, arxiv materiallarının öyrənilməsi, spor-toz analizi, qazıntı 
qalıqlarının öyrənilməsi; 
Vasitəli (dolayı) metodlar: fitosenotik reliktlər və inisial növlər me-
todu, populyasiyanın yaş tərkibinin öyrənilməsi, kəsilmş ağacın 
oduncağının artım gedişinin öyrənilməsi, torpaq profilinin öyrənilməsi, 
 133 
 
mikrorelyefdə reliktlik hadisəsinin öyrənilməsi, riyazi modelləşdirmə, 
vasitəli metodun əsas hissəsini təşkil edir. Vasitəli metodların əlverişli 
olmasına baxmayaraq onlar bilavasitəli metodlara nisbətən az 
məlumatlıdır. Həm bilavasitəli, həm də vasitəli metodlar bitki örtüyünün 
suksessiya mərhələlərinin təsnifatına əsaslanır. 
– Bitki örtüyünün təsnifatı metodları: – bax bitki örtüyünün 
təsnifatı. 
– Bitki örtüyünün torpaqaltı hissəsini öyrənmə metodları – kök 
sisteminin biokütləsinin keyfiyyətcə uçotu və torpaqda kökün yayılması 
xarakterinin öyrənilməsi metodları. Bu metodlar olduqca çoxdur, lakin 
təbii və süni bitki örtüyünün öyrənilməsində ən çox tranşey metodu 
(tranşeyin şaquli divarında kök sisteminin paylanmasının şəklini 
çəkmək), horizontal qazma metodu (torpağın üst qatlarını götürmək yo-
lu ilə kök sistemini tədricən açmaq) və monolit metodundan (ayrı-ayrı 
torpaq qatlarında kök sisteminin suda yuyulması) istifadə olunur. 
Həmçinin ən mürəkkəb eksperimental metodlardan da istifadə edilir: 
nişanlanmış atomlar metodu, şüşə divarların yanında hava və su 
mühitində və s. bitkinin becərilməsi. 
– Dendroxronometrik metod – Suksessiya vaxtlarının ağacların 
yaşına görə təyin edilməsi. 
EKOLOJİ TƏHLÜKƏ – insan və cəmiyyətin həyati üçün zəruri 
ehtiyaclarına və təbii ətraf mühitə antropogen və təbii təsirlər 
nəticəsində təhlükə yaradan vəziyyət. 
EKOLOJİ TƏHLÜKƏLİ VƏZİYYƏT – təbii ətraf mühitin 
dağılma təhlükəsi vəziyyətində antropogen və təbii təsirlər altında neqa-
tiv dəyişikliklərlə səciyyələnən, həmçinin təbii fəlakətlər və qəzalarla 
nəticələnən, bu səbəbdən də insanların və cəmiyyətin həyatına təhlükə 
yaradan vəziyyət. 
EKOLOJİ TƏHLÜKƏNİN SUBYEKTİ – fəaliyyəti ekoloji 
təhlükəli vəziyyət yarada bilən fiziki və ya hüquqi şəxs, o cümlədən 
vəzifəli şəxs. 
EKOLOJİ TƏHLÜKƏSİZLİK – insanın, cəmiyyətin həyatı üçün 
zəruri ehtiyaclarının və ətraf təbii mühitin antropogen, həmçinin təbii 
təsirlər nəticəsində yaranan təhlükələrdən qorunmasının təmin edilməsi. 
EKOLOJİ TƏHLÜKƏSİZLİYİN TƏMİN EDİLMƏSİ – ekoloji 
təhlükəli vəziyyətlərin yaranması və inkişafının qarşısının alınması, 
onların nəticələrinin və gələcəkdə baş verə biləcək neqativ təsirinin ara-
dan qaldırılması üzrə fəaliyyət sistemi. 
EKOLOJİ TƏHLÜKƏ ZONASI – insanın təsərrüfat və ya digər 
fəaliyyəti nəticəsində ətraf mühitin dərin dəyişilməsi baş verən və 
 134 
 
insanın həyatı üçün təhlükəli ərazi. 
EKOLOJİ TƏKAMÜLÜN DÖNMƏZLİYİ QANUNU – Bu qa-
nuna görə komponentlərin disbalansı nəticəsində ekosistemdə hər hansı 
bir element itərsə, onun ilkin vəziyətinin bərpası mümkünsüzdür. 
EKOLOJİ TƏLƏBAT – orqanizm, populyasiya və ya növün 
olduğu təbii mühitə tələbatının məcmusu; yaşayış uğrunda mübarizədə 
təmin edilir. E.t. ekosistemdə populyasiyanın maksimum sayına, 
davamlığına və dominantlığına səbəb olur. 
EKOLOJİ TƏRBİYƏ – insanda ətraf mühitə qarşı şüurlu 
münasibət, ona ehtiyatla yanaşmağın, zənginliklərinin qorunması, təbii 
resurslarından səmərəli (ağılla) istifadə etməyin vacibliyini aşılamaq, 
formalaşdırmaq. E.t.-də məbuat, radio,televiziya verişlişləri, “yaşıl” 
hərəkatlar və s. böyük rol oynayır. E.t.-nin inkişafına beynəlxalq 
əlaqələr (MSOP, YUNESKO, “İnsan və biosfer” YUNEP və s.) imkan-
lar açır. 
EKOLOJİ TƏSƏRRÜFAT AREALI – insan tərəfindən 
mənimsənilən və onun təsərrüfat istifadəsində olan təbii mühit sahəsi. 
EKOLOJİ ŞOK – biotik (məs. sıx məskunlaşma) və abiotik (məs. 
mühitin çirklənməsi) şəraitin qəflətən dəyişməsi baş verdikdə 
populyasiyanın vəziyyətinin kəskin pozulması (ölüm dərəcəsinə qədər). 
EKOLOJİ TOLERANTLIQ – ekosistemlərin ətraf mühitin 
əlverişsiz təsirinə dözməsi qabiliyyəti. Canlı orqanizm növlərinin sabit 
mövcudluğu sahəsi.  
EKOLOJİ ÜSUL (YANAŞMA) – müxtəlif təbii və antropogen 
qruplaşmaların tədbiqində adekvat ekoloji konsepsiya və metodlarından 
istifadə edilməsi. 
EKOLOJİ VALENTLİK – müəyyən növün mühitin hər hansı fak-
torunun dəyişilməsinə davam gətirmək qabiliyyətinin dərəcəsi (məs. 
temperatur). Geniş ekoloji valentliyə malik olan orqanizmlər evrobion-
tlar, dar valentliyə malik orqanizmlər isə stenobiontlar adlanır. 
EKOLOJİ VALYUTA – ekosistemin (biogeosenozun) ətraf 
mühitdən aldığı enerji. E.v. konsepsiyası Y.Odum (1975) tərəfindən da-
ha dəqiq işlənmişdir. 
EKOMORFLAR – bitki və heyvanların xarici mühitlə əlaqədar 
yaşayış forması. Yerüstü orqanizmlər üçün bu hər şeydən əvvəl rütubət 
hesab olunur. Rütubətə münasibətinə görə bitkilər hidrofit, hiqrofit, me-
zofit və kserofit, heyvanlar isə hidrofil, hiqrofil, mezofil və kserofil olur. 
Rütubətdən sonra mühüm rol oynayan istiliyə görə bitki və heyvanlar 
psixrofit və psixrofil, mezotermofit və mezotermofil, meqatermofit və 
meqatermofil, duza münasibətinə görə halofit və halofil, substrata 
 135 
 
münasibətinə görə litofit və litofil, psammofit və psammofil olur. 
EKONİZAMLAYICI PROSESLƏR – bioloji və ekoloji inteqra-
siya proseslərinin bütün səviyyələrində mövcud olub fərdlərin həyat 
fəaliyyətinin sabitliyi, onun sayını və biokütləsini saxlayır və nəzarət 
edir. Həm abiotik (işıq, temperatur, nəmlik və s.) həm də biotik 
(yırtıcılıq, parazitlik, rəqabət və s.) faktorlar populyasiyanın sayının, növ 
müxtəlifliyinin və bosenozun kütləsinin nizamlanmasında bilavasitə və 
ya dolayı yolla iştirak edirlər. 
EKONOMANSİYA – istehsalın əlavə məhsulları və ya 
tulantılarından və təbii resurslarından səmərəli istifadə üsullarını 
öyrənən bölməsi. 
EKOSFER (EKOLOJİ SFER) – bir-birilə əlaqəsi olan bioloji sis-
tem (canlı orqanizmlər də daxil olmaqla) və onu əhatə edən ətraf mühit. 
Termin bu mənada B.Kommenor (1973) tərəfindən istifadə edilmişdir. 
Bəzən E. biosfer termininin sinonimi kimi də qəbul edilir. Termin L. 
Kol (1958) tərəfindən irəli sürülmüşdür. 
EKOSİD – canlı orqanizmlərin, ilk növbədə insanın yaşadığı mühiti 
dağıtmaq üçün insan tərəfindən qərəzli istifadə edilən kimyəvi və digər 
vasitələr (əsasən hərbi) Məs. ABŞ-ın Vyetnam, Laos , Kampuçidə 
apardığı müharibədə arorosid və herbisidlərdən istifadə edərək ozon 
qatında deşik açmaq məqsədi. E. terminini A.Qalston (1970) Hind-
Çindəki hadisələri şəxsən öyrənərək elmə daxil etmişdir. 
EKOSİSTEM – E. terminini elmə L.Tensli (1935) daxil etmişdir. 
Termin müəyyən sahədə (biotopda) bütün orqanizmlər (yəni biosenoz) 
daxil olmaqla istənilən vahidi (olduqca müxtəlif həcmdə və ranqda) və 
onun sistem daxilində fiziki mühitlə qarşılıqlı əlaqəsini göstərərək enerji 
axımının müəyyən dəqiq trofik strukturunu, növ müxtəlifliyini və 
maddələr dövranını (yaxud biotik və abiotik mühit arasında mübadiləni) 
ifadə edir. Sadə desək, biosferdə maddələr mübadiləsi gedən üzvi və 
qeyri-üzvi komponentlərin istənilən məcmusu E. adlanır. Biotop və bio-
senozun vahid tamı ekosistemi (Tensli, 1935) və ya biogeosenozu (Su-
kaçeva görə) yaradır. Bəzi xarici müəlliflərə görə E. istənilən uzunluqda 
və ölçüdə (böyüklükdə) – bir damla dəniz suyundan, akvariumdan 
okeana, hətta bütün Yer səthi qədər; meşə ekosistemindən meşədəki tək 
kötüyə qədər ola bilər. E. biosferin elementar funksional vahididir. E.-in 
strukturuna adətən 3 planda baxılır: 1) komponent (populyasiya və ya 
növ) tərkibi və müxtəlif növ populyasiyaların, həyati formaların (bio-
morf) və başqa struktur elementlərin miqdar nisbəti; 2) ayrı-ayrı 
elementlərin ərazidə yayılması; 3) Bütün əlaqələrin, ilk növbədə qida 
zənciri və sikllərin, trofik, forik və digər əlaqələrin məcmusu. Bəzi 
 136 
 
tədqiqatçılar (Y.Odum, 1975) E. və biogeosenoza eyni kateqoriya kimi 
baxır. Digərlərinə (məs. V.N.Sukaçev, 1940) görə onlar arasında 
oxşarlıq vardır, lakin identik (eyni) deyildir. Biogeosenozun bağlılıq 
faktorları – substraktın təbiəti, relyef tipi və torpaq sayılır, yəni biogeo-
senoz Sukaçeva görə xoroloji (fiziki-coğrafi) xarakter daşıyır. E.-ə 
əsasən, ərazicə deyil, trofik mövqeyindən baxılır. Beləliklə, biogeosenoz 
və E.-in nisbətini belə təsəvvür etmək olar: biogeosenoz fitosenozun 
sərhədi daxilində E.-dir. Daha dürüstü E. və biogeosenoz kateqoriyaları 
bitki qruplaşması səviyyəsində bir-birinə uyğun gəlir, ondan yuxarı və 
aşağı səviyyələrdə isə onlar prinsipcə ayrılırlar. 
EKOSİSTEM KOMPLEKSİ – biogenetik kompleks – iki və daha 
artıq ekosistemin üfüqi və ya şaquli birləşməsi. 
EKOSİSTEMDƏN İSTİFADƏ NORMASI – Ekosistemin davamlı 
vəziyyətdə (tərkib və məhsuldarlığının) qalmasını təmin edən kompen-
sasiya ehtiyatını çıxdıqda ortaillik faydalı məhsulun ölçüsü ilə təyin edi-
lir. Bu ehtiyat istifadənin intensivliyindən, istiqamətindən və ekosiste-
min ümumi vəziyyətindən (qismən əsas populyasiyaların yaş 
vəziyyətindən, çoxalmasından) asılıdır. 
EKOSİSTEMİN ANTROPOGEN DİNAMİKASI – orqanizm 
qruplaşmalarının insan fəaliyyətinin təsiri nəticəsində dəyişilməsi. 
Bərpa oluna bilən, çox vaxt isə katastrofik xarakter daşıya bilər. 
EKOSİSTEMİN BÖHRANI – fəlakətli təbii (vulkan püskürməsi, 
daşqın, sel, zəlzələ, yanğın, eroziya, tufan və s.) və antropogen amillərin 
təsirilə yaranan vəziyyət. 
EKOSİSTEMİN BUFERLİK TUTUMU – ekosistemin 
çirklənməyə müqavimət göstərməsi qabiliyyəti; ekosistemin mənfi 
nəticəni nəzərə çarpmadan uda biləcəyi çirkləndiricinin miqdarı. 
EKOSİSTEMİN COĞRAFİ MÜXTƏLİFLİYİ – coğrafi izolya-
siya dərəcəsindən, landşaft-coğrafi zonadan asılı olaraq ekosistemin 
müxtəlifliyi. 
EKOSİSTEMİN DESTRUKSİYASI – katastrofik və texnogen 
amillərin təsirilə ekosistemin quruluşunun, sabitliyinin (stabilliyinin) və 
fəaliyyətinin pozulması. 
EKOSİSTEMİN EKOLOGİYASI, SİNEKOLOGİYA, 
BİOGEOSENOLOGİYA – ekologiyanın bir bölməsi olub bitki, hey-
vanat aləmi və mikroorqanizmlərin populyasiyalarının mürəkkəb birliyi 
sayılan ekosistemləri və onların təsiri altında yaranan biosenotik mühiti 
tədqiq edir, həmçinin ekosistemlərin səmərəli istifadəsi və mühafizəsini 
öyrənir. 
EKOSİSTEMİN ELASTİKLİYİ – ekosistemin müəyyən hədd 
 137 
 
daxilində öz dinamiki xassələrini dəyişməsi qabiliyyəti. 
EKOSİSTEMİN ENERGETİKASI – ekosistemin energiya ilə 
təmin olunması və ondan istifadə. Aşağıdakı proseslər daxildir: 
energiyanın əsas iki mənbədən alınması – günəş radiasiyasından (foto-
sintez) və qeyri üzvi maddələrin oksidləşməsi reaksiyasından alınan 
energiya (xemosintez); biokütlə yaratması və fəaliyyəti üçün 
energiyanın orqanizmlər tərəfindən istifadə olunması. Energiya vahidi – 
coul (qabaqlar kaloriya) olub energiya axınını və ekosistemin 
məhsuldarlığını təyin edən universal ölçü hesab olunur. 
EKOSİSTEMİN İQTİSADİ EFFEKTİVLİYİ – ekosistemin 
biokütləsi məhsulunun daxil olan enerjiyə nisbəti. 
EKOSİSTEMİN HOMEOSTAZI – təbii (ekoloji) sistemin dina-
miki tarazlığı. 
EKOSİSTEMİN İYERARXİYASI – ekosistemin müxtəlif dərəcəli 
sırasının struktur və funksional tibeçiliyi; biogeosenoz – biogeosenoz 
kompleksi – landşaft – biom – təbii qurşaq – biocoğrafi vilayət – quru-
nun (okeanın, litosferin) ekosistemi – biosfer. 
EKOSİSTEMİN İNTEQRASİALLIĞI – biotosenogenez 
prosesində ekosistemin müxtəlif hissələrinin qaydaya salınmış, qarşılıqlı 
bağlı funksional birliyi. Termini B.A.Bıkov (1983) irəli sürmüşdür. 
EKOSİSTEMİN QƏBULETMƏ MÜMKÜNLÜYÜ – ekosistem 
üçün yeni olan növü qəbuletmə qabiliyyəti. 
EKOSİSTEMİN KOMPONENTLƏRİ – ekosistemin (biogeose-
nozun) fəaliyyətini təmin edən əsas tərkib hissələri. E.k. abiotik (qeyri 
üzvi maddələr olub ekosistemdə maddələr dövranını yaradır. C, O2, N, 
H2O, CO2 və s., həmçinin iqlim rejimi) və biotik olur. Biotik amillər 
aşağıdakılara bölünür: avtotroflar produsentlər – sadə qeyri üzvi 
birləşmələrdən üzvi maddələr yaratmaq qabiliyyətinə malikdir və hete-
rotroflar: mikrokonsumentlər (faqotroflar) – heterotrof orqanizmlər olub 
(əsasən heyvanlar) digər orqanizmlərdə və ya üzvi maddənin bir hissəsi 
ilə qidalanır: mikrokonsumentlər və ya redusentlər (osmotroflar, sapro-
troflar) – heterotrof orqanizmlər olub (əsasən göbələklər və bakteriyalar) 
üzvi birləşmələri parçalayaraq (zülallar, karbohidratlar və s.) bəzi parça-
lanan (çürüyən) ərzaqları udur və qeyri üzvi maddələr yaradır. Bu isə 
produsentlərin qidalanması üçün yararlıdır. Heterotrof orqanizmlər həm 
də bölünür: biofaqlara (digər canlı orqanizmlərlə qidalanan orqanizmlər) 
və saprofaqara (ölü üzvi maddələrlə qidalanan orqanizmlər). Biotik və 
abiotik E.k. bir-birilə üzvi maddlərlə bağlı olub biogen E.k-ində birləşir. 
Biogen E.k.-ə canlı orqanika (biokütlə adlanır) və ölü orqanika: töküntü 
– bitki qruplaşmalarının hər il yerüstü və yeraltı hissələrinin çürüyən 
 138 
 
hissəsinə deyilir; meşədə torpaq səthində çoxillik toplanan üzvi qalıqlar 
meşə döşənəyi adlanır. Ölü üzvi maddələrin birliyinə ölü kütlə deyilir. 
EKOSİSTEMİN MƏHSULU – ekosistem tərəfindən yaradılan 
biokütlə; Ayrılır: ümumi ilk məhsul (brutto-məhsul) – ekosistemin 
bütün avtotrofları tərəfindən fiksə edilən üzvi maddələrin və enerjisinin 
ümumi miqdarı; təmiz ilk məhsul (netto-məhsul) – həmin məhsuldan 
avtotrofların tənəffüsə sərf etdiyi maddələr çıxdıqda qalan məhsul; ikin-
ci (əlavə) məhsul – konsumentlər (fitotroflar və zootroflar) tərəfindən 
yaradılan üzvi madələrin miqdarı; təmiz ikinci məhsul – həmin 
məhsuldan konsumentlərin tənəffüsünə sərf edilən maddələri çıxdıqda 
alınan məhsul; məhsulun ehtiyatı – qruplaşmada orqanizmlər tərəfindən 
toplanan biokütlə. Təsərrüfat nöqteyi nəzərincə qiymətli üzvi maddələr 
şəklində ümumi məhsul, faydalı məhsul və faydalı məhsulun ehtiyatı 
ayrılır. 
EKOSİSTEMİN MÜHAFİZƏSİ – ekosistemin bütövlüyünü sax-
lamaq, ekoloji komponentlərin tükənib yoxa çıxmasının və kəskin 
dəyişməsinin qarşısını almaq, biosferin ekoloji tarazlığını saxlamaq üzrə 
kompleks təbdirlər. 
EKOSİSTEMİN SABİTLİYİ (DAVAMLIĞI) – ona göstərilən 
təzyiq gücünün reaksiyasına qarşı davamlılıq qabiliyyəti. 
EKOSİSTEMİN SƏHRALAŞMASI – quru iqlim şəraiti ərazisində 
səmərəsiz və hədsiz istifadə olunması nəticəsində ekosistemin dağılması 
(pozulması). Azərbaycan Respublikasının dağətəyi və düzən 
rayonlarında səhralaşma prosesi meşələrin müxtəlif tipli şibləklərə, 
bedlendlərə, otlaq və əkin yerlərinin isə şorlaşmış sahələrə, bataqlıqlara 
(qamışlıqlara) çevrilməsi istiqamətində gedir. Bu proses suvarma 
kanalarının təşkili və istifadəsinin düzgün aparılmaması, sistemsiz mal-
qara otarılması, aqrotexniki qaydalara riayət olunmaması, texnikadan 
düzgün istifadə edilməməsi, plansız yol şəbəkəsinin salınması 
nəticəsində baş verir. 
EKOSİSTEMİN SİSTEMATİKASI – ekosistemlərin səmərəli 
təsnifatının elmi əsasları. 
EKOSİSTEMİN STASİONAR VƏZİYYƏTİ – ekosistemin 
müxtəlif istiqamətlərdə təsir göstərən ölüm faktorlarının (gücünün) və 
növəmələgəlmə faktorlarının (gücünün) müvazinəti (bərabərliyi) 
nəticəsində növ müxtəlifliyinin saxlanılması. E.s.v. açıq sistem olub 
xaricdən daim maddələrin, enerjinin və informasiyanın daxil olması və 
itirilməsi səciyyəvidir. E.s.v.-ni qapalı sistem xarakterizə edən tarazlıqla 
qarışdırmaq olmaz. 
EKOSİSTEMİN (BİOGEOSENOZUN) STRUKTURU – ekosis-
 139 
 
temin yarımsistemlərə parçalanması. E.s. elementləri populyasiya, sinu-
ziya, yarus, bioxorionlar və s. hesab olunur. E.s.-nə adətən populyasiya 
(növ), ərazi (şaquli və üfiqi) və funksional (populyasiyaarası və ya sim-
fizioloji əlaqə) planında baxılır. E.s. enerji axınının xüsusiyyəti, 
maddələr mübadiləsi, populyasiyaarası əlaqədən asılıdır. 
EKOSİSTEMİN YAŞAMA QABİLİYYƏTİ – ekoloji balansın 
pozulması və ya intensiv antropogen yük nəticəsində deqradasiya prose-
si, parçalanma və keyfiyyətcə digər vəziyyət müşahidə edilmədən eko-
sistemin davam gətirməsi qabiliyyəti. 
EKOSİSTEMİN YETİŞ-GƏNLİYİ – ekosistemin (biogeosenozun) 
sabit vəziyyəti, optimal daxili strukturu, onun bütün elementlərinin 
normal funksiyası; yüksək bioloji məhsuldarlığı ilə səciyyələnir. E.y. 
cavan, az inkişaf etmiş ekosistemlərə nisbətən xarici təsirlərə qarşı 
müvəffəqiyyətlə müqavimət göstərə bilir. E.y. əksəriyyət halda mülayim 
qurşağın ilkin (toxunulmamış) meşələrində, xüsusən subtropik və 
tropiklərdə müşahidə olunur. 
EKOSİSTEMLƏRİN COĞRAFİYASI – ekosistemlərin coğrafi 
yayılması. 
EKOSİSTEMLƏRİN GEOMORFOLOJİ VƏZİYYƏTİ – Quru-
da E.g.v. suayrıcı düzənliklər, ovalıqlar, göl və çay vadiləri, dağ 
yamacları və şleyflər hesab olunur. 
EKOTİP – populyasiya (növ) daxilində müəyyən mühitə uyğunlaşa 
bilən biotiplər qrupu. 
EKOTOKSİKANTLAR – Ətraf mühiti çirkləndirən və orada olan 
orqanizmlərə zəhərləyici təsir göstərən zərərli kimyəvi maddələr. Ətraf 
mühitə daxil olan E.-ın əsas mənbələri bunlardır: zərərli qarışıqlardan 
təmizləyici vasitələrdən, tullantısız texnologiyadan lazımi səviyyədə 
istifadə olunmayan kimya, metallurgiya, neftemaledici və b. sənaye 
sahələri, maye, bərk və qazşəkilli yanacaqlarla işləyən avtomobil, hava, 
dəniz və digər nəqliyyatlar; kənd təsərrüfatında bitki zərərvericilərinə, 
alaqlara qarşı istifadə olunan kimyəvi mübarizə vasitələri (pestisidlər) 
və kimyəvi kübrələr; atmosferə karbon qazı, hidrogen-sulfid, azot-
oksidi, ağır qatranlı məhsullar atan (buraxan) elektroistilik xətləri və 
digər güclü elektrik qurğuları. 
EKOTOKSİKOLOGİYA – kimyəvi birləşmələrin orqanizmlərin 
müxtəlif növlərinə, populyasiyalarına və ətraf təbiətə zərərli təsirini 
tədqiq etməklə məşğul olan fənn (elm sahəsi).  
EKOTON – bitki qruplaşmalarını fizionomik cəhətdən ayıran keçid 
zolağı (məs. meşənin kənarı, meşə ilə subalp qurşağı arasındakı zolaq). 
EKOTON SUKSESSİYASI – Bitki qruplaşması sərhədində (eko-
 140 
 
tonda) bitki örtüyünün dəyişərək bir bitkinin digərinin hesabına 
ərazisinin genişləndirilməsi çox vaxt yarusların inkubasiya  və 
dekumbasiyası ilə müşayiət olunur (nəticələnir). 
EKOTOP (eko... və yun. topos - yer) (bitmə yeri və şəraiti) – 1) 
Əgər növ ömrü boyu bir yerdə yaşayırsa biotop termininə yaxındır. 
Termini Q.N.Vısotski (1915) təklif etmişdir; 2) Coğrafi landşaftın kiçik 
parsellası (Trol, 1945); 3) Biotopun bütün tərkib elementlərinin 
məcmusu (Sukaçov, 1961). Termin bitmə yeri anlayışına yaxındır. 
EKSFOLİASİYA – bitkinin dövrü olaraq yarpağını dəyişməsi 
EKSKREMENT – insan və heyvanın bərk və duru ifrazatı. 
EKSPERİMENTAL EKOLOGİYA – İnsanın bilavasitə 
müdaxiləsi ilə istifadə olunan metodların köməyi ilə aparılan tədqiqatlar 
vasitəsilə təbii və mədəni ekosistemlərin, onların fraqmentlərinin, 
populyasiyalarının həyatını öyrənir. Bu obyektlərin bəziləri laboratoriya 
şəraitində model metodları ilə tədqiq olunur. 
EKSPLERENTLƏR – aşağı güclülüyə, lakin boş sahələri tez zəbt 
etmək qabiliyyətinə malik olan bitkilər (məs. alaq otları). Pioner bitki 
növü rolunu oynayır. E.-i bədii olaraq «bitki örtüyünün çaqqalı”» 
adlandırılır. Aşağıdakı E. ayırd edilir: yalançı E. (məs. yağış dövründə 
cücərən birillik səhra bitkiləri, bozqırların efemerləri, meşələrin 
efemeroidləri) və həqiqi E. (pozulmuş sahələrdə uyğunlaşıb 
məskunlaşan ruderal bitkilər). 
EKSPULVERİZASİYA – ekosistemdən külək vasitəsilə mineral və 
üzvi maddələrin hissəciklərinin aparılması. Duzdəyişmə yollarından 
biri. 
EKSTREMAL FAKTOR – orqanizmin uyğunlaşma reaksiyasından 
güclü olub, lakin onu məhv olmaq dərəcəsinə gətirməyən hər hansı bir 
faktor. E.f-un mövcudluğu yaşayış üçün ekstremal şərait yaradır. 
EKSTREMAL ŞƏRAİT – orqanizmin mövcudluğu üçün son 
dərəcə (sərt maksimal və ya minimal) şərait. E.ş. stress kimi təsir 
göstərə bilər. 
EKSTRES – orqanizmə göstərilən istənilən təsirə qarşı qeyri spesi-
fik müsbət reaksiya («yaxşı»” stres). 
EKSTROZONAL BİTKİ ÖRTÜYÜ – hər hansı  bir zonaya uyğun 
olan bitki örtüyünün həmin zonadan kənarda yerləşməsi. Məs. fıstıq 
meşəsi zonasında şam meşəsi. Bax: azonal və introzonal bitki örtüyü. 
EKTOZOY ORQANİZM – heyvan üzərində yaşayan orqanizm. 
EKTOGENEZ – təkamül təlimində cərəyan. E.-ə görə orqanizmlər 
xarici mühit amillərinin təsirinə uyğun (adekvat) olaraq dəyişilir və bun-
lar toplanaraq nəslə keçir. E. tərəfdarları məsələyə birtərəfli yanaşır və 
 141 
 
təkamüldə orqanizmin daxili amillərini (genotipini) və təbii seçmənin 
rolunu nəzərə almırlar. 
EKVATORİAL İQLİM – rütubətli tropik meşələrin iqlimi – ekva-
tordan hər iki tərəfə bir neçə dərəcə yerləşən qurşaqda çox isti və 
rütubətli ovalıq düzənlikləri iqlimi. 
EKVATORİAL MEŞƏ – yağışlı tropik meşə variantlarından biri. 
Olduqca möhtəşəm ağacların üstünlük təşkil etdiyi keçilməz çox 
müxtəlif bitkilərin cəngəlliklərindən ibarət olur. Amazonka, Konqo və 
İndoneziyanın bəzi adaları üçün səciyyəvidir. 
EKVİVALENTLİK (lat. aeguistas - bərabərlik) – biosenozda 
fərdlər arasında nisbətən stabil (sabit) say nisbətini ifadə edən bioseno-
tik göstərici. 
EKZOBİOLOGİYA – bax: ekologiya. 
EKZODİNAMİK SUKSESSİYALAR, (DƏYİŞİLMƏLƏR) – Se-
nozda xarici amillərin təsirilə (əsasən, stres xarakterli) baş verən 
dəyişilmələr: yanğından pirogen, küləyin təsirindən – anemogen, qumun 
sovrulmasilə-psammogen, lilləşmədən-aqrilogen, duzlaşmadan və ya 
duzsuzlaşmadan-halogen, qar uçqunundan-labinogen, sahənin 
subasması və ya qurumasından hidrogen dəyişilmələri baş verir. Termi-
ni V.N.Sukaçov (1928) təklif etmişdir. 
EKZOGEN PROSESLƏR – xarici proseslər – Yer səthində və li-
tosferin üst hissəsində günəş enerjisi, ağırlıq qüvvəsi və orqanizmlərin 
fəaliyyəti nəticəsində yaranan qüvvələrin təsiri ilə gedən proseslər. E.p.-
ə süxurların aşınması, aşınma məhsullarının ağırlıq qüvvəsi, axar su, 
buzlaq və küləyin fəaliyyəti ilə yerdəyişməsi, çökmə süxurların və bəzi 
faydalı qazıntı yataqlarının əmələ gəlməsi daxildir. Azərbaycanda duz, 
maqnitli qum yataqları bu yolla əmələ gəlmişdir. 
EKZOGEN RİTMLƏR – ətraf mühit komponentlərinin dövri ola-
raq dəyişməsi (gecə ilə gündüzün, ay fazaları, mövsümlərin dəyişməsi, 
qabarma və çəkilmələr və s.). 
EKZOMETABOLİTLƏR, EKZOKRİNLƏR – orqanizmlərin 
ətraf mühitə ayırdığı maddələr mübadiləsi məhsulları; orqanizmarası və 
populyasiyalar daxili əlaqələrdə mühüm rol oynayır. 
EKZOSFER – Yerdən çox-çox uzaqda (onun səthindən 800 km-dən 
çox təxm. 1600 km-ə qədər) yerləşib, hələ atmosfer qazı müşahidə olu-
nan qat, buradan atomların, əsas etibarilə hidrogen və heliumun kainat 
sahələrinə axması gedir. 
EKZOTERMİK REAKSİYALAR – enerji itirməklə baş verən 
biokimyəvi reaksiyalar (məs. tənəffüs zamanı karbon qazının 
dissimlyasiyası, yağların hidrolizi). 
 142 
 
EKZOTLAR (yun. exotikos – yad, kənar) – yerli flora və faunaya 
yad olan kənardan gətirilmə bitki və heyvanlar. Adətən botanika 
bağlarında, zooloji parklarda, şəhər yaşıllıqlarında rast gəlinir. 
EKZOTOKSİNLƏR – bəzi mikroorqanizmlərin ətraf mühitə 
ayırdığı zülal xassəli maddələr. Başqa canlı orqanizmlərə toksik 
(zəhərli) təsir göstərir. 
ELEKTROMOBİL – bir və ya bir neçə elektrik mühərriki ilə 
işləyən avtomobil. Bu nəqliyyat atmosfer havasının çirklənməsini azal-
dan alternativ yollardan biridir. Bir sıra ölkələrdə (ABŞ, İsveç, Alma-
niya, Yaponiya və b.) müxtəlif konstruksiyalı elektromobillər 
yaradılmışdır.    
ELEMENTAR LANDŞAFT – B.B.Polınov (1915) tərəfindən təklif 
olunmuşdur. E.l. eynicinsli süxurda, eyni relyef elementində yerləşərək 
bir bitki assosiasiyası və bir torpaq tipi ilə səciyyələnir. Termin əsasən 
landşaftın geokimyası tədqiqatları işlərində istifadə olunur. Üç E.l.tipi 
ayrılır: ellüvial, subakval və superakval. 
– Ellüvial landşaft – relyefin təpəlik (yüksəklik) elementlərində 
formalaşır. Maddələr və enerji atmosferdən daxil olur. Elementlərin 
aparılması prosesi həm su axınları ilə həll olmuş şəklində, həm də bərk 
maddələrin aşağıya doğru yerini dəyişməsi nəticəsində baş verir. 
– Subakval landşaft – relyefin mənfi formalarında formalaşır. Bu-
rada elyuvial və superakval landşaftlardan maddələrin toplanması prose-
si üstünlük təşkil edir. 
– Superakval landşaft – elüvial və subakval landşaftlar arası 
vəziyyət daşıyır. Burada həm maddələrin daxil olması (xaricdən və 
elüvial landşaftlardan), həm də onların subakval landşaftlara aparılması 
baş verir. 
ELEMENTLƏRİN BİOGEN MİQRASİYASI – bitki, heyvan və 
mikroorqanizmlərin həyat fəaliyyəti nəticəsində təbiətdə kimyəvi 
elementlərin yerdəyişməsi. 
ELEMENTLƏRİN KLARKLARI – yer qabığında, hidrosferdə və 
atmosferdə kimyəvi elementlərin orta miqdarının qiyməti. E.k. kütlə 
vahidi (%, q/t və s.), yaxud atom vahidi (faizlə) ilə ifadə oluna bilər. 
Termin A.Y.Fersman tərəfindən irəli sürülmüş və amerika geokimyaçısı 
F.U.Klarkın şərəfinə adlandırılmışdır. 
ELİT – 1) bitkiçilikdə – yeni sortlar yaratmaq üçün seçilən ən yaxşı 
bitkilər; 2) toxumçuluqda – seleksiya və tədqiqat müəssisələrində 
yetişdirilmiş yüksək keyfiyyətli saf toxum sortları. 3) Heyvandarlıqda – 
müəyyən cinsli heyvan sürüsündə yüksək məhsuldarlığı və sağlamlığı 
ilə fərqlənən ən yaxşı heyvanlar. 
 143 
 
ELMİ-TEXNİKİ ALARMİZM – elmi-texniki inqilabın təbii 
mühitə yalnız mənfi (dağıdıcı) təsir göstərməyi irəli sürən konsepsiya. 
ELMİ-TEXNİKİ İNQİLAB – ictimai istehsalın inkişafında elmin 
mühüm amilə çevrilməsi əsasında məhsuldar qüvvələrdə baş verən 
keyfiyyət dəyişgənliyi. E.t.i. həmçinin elm və texnikanın inkişafında 
əsasən keyfiyyət dəyişkənliyi, dərin sıçrayışdır. 
EMİQRANT – müəyyən ərazidən köçmüş orqanizm. 
EMİQRASİYA (lat. emigro – köçürəm) – tutduğu ərazidən əhalinin 
(populyasiyanın) kütləvi surətdə köçüb getməsi. Adətən populyasiyanın 
mühit həcmini aşaraq sıxlaşması ilə əlaqədardır. 
EMİSSİYA (lat. emigro – köçürəm) – müəssisələrdən, yaşayış 
evlərindən, avtomobillərdən, vulkan püskürməsindən və s. maye və bərk 
çirkləndirici maddələrin və ya enerjinin (istilik, səs, radioaktiv şüalar, 
zəlzələ və s.) ətraf mühitə buraxılması (atılması). E. mənbəyi emitent 
adlanır. 
EMPRİOLOGİYA – botaniki coğrafiyanın bölməsi; bitki və xarici 
şəraitin qarşılıqlı əlaqələrini fizioloji (autekoloji) əsasda öyrənir. 
ENANTİBİOZ – iki və ya çox orqanizmin (növün) bir-birilə anto-
qonist əlaqəsi. 
ENDEMİK BİOSENOZLAR – Məhdud ərazidə(vilayətdə) rast 
gəlinən assosiasiya və formasiyalar. 
ENDEMİKLƏR, ENDEMLƏR – məhdud bir sahədə (yaxud kiçik 
bir coğrafi vilayətdə) yayılmış heyvan və bitkilər. E.-in tutduğu sahə 
bəzən çox kiçik olur; Məs. – Eldar şamı Elləroyuğu deyilən sahədə 
(Qabırrı çayının sağ sahili) cəmi 25 ha sahəni tutur. E. hər hansı bir flora 
və ya faunanın xüsusi tərkib hissəsi hesab olunur. Endemizimin 
inkişafına coğrafi izolyasiya, iqlim və edafik şərait, biotik amillər (para-
zitizm, rəqabət və s.) səbəb olur. Müqəddəs Yelena adasında bitkilərin 
təxminən 85%-i, Baykal gölü faunasında isə 76%-dən çoxu E-dir. Nəsli 
kəsilmiş fauna və ya floranın nümayəndələri poleoendemik (məs., 
nəhəng sekvoya ağacı), son vaxtlar meydana çıxmış və hələ yayılmamış 
formalar isə neoendemik (məs. krım fındığı) adlanır. 
ENDEMİYA – hər hansı bir xəstəliyin müəyyən ərazidə daim baş 
verməsi (pandemiya, epidemiya). 
ENDEMİZM (yun. endemos – yerli) – flora və faunanın bəzi 
komponentləri üçün səciyyəvi olub, yalnız müəyyən bir ərazidə və ya 
akvatoriyada (məs, adada, göldə, bir coğrafi vilayətdə, bitki 
formasiyasında) yayılaraq analoji digər regionlarda rast gəlinməməsi 
(olmaması). Ayırd edilir: biogeokimyəvi endemlər (müəyyən 
biogeokimyəvi əyalətdə uyğunlaşan növlər), paleoendemlər (keçmiş 
 144 
 
geoloji epoxaların relikt növləri) və neoendemlər (yaxın vaxtlarda en-
dem növ sayılan növlər). 
ENDOBENTOS – su hövzəsinin qruntunun qatında həyat sürən ben-
tos orqanizmlərinin məcmusu. 
ENDOBİONTLAR – başqa canlı orqanizmlərin daxilində 
(bədənində) həyat sürən orqanizmlər (parazitlər, simbiontlar və s.). 
ENDOBİOS – geniş mənada substrat daxilində həyat sürən 
orqanizmlərin məcmusu; dar mənada – dəniz qruntu qatının məskunları. 
ENDODİNAMİK SUKSESSİYA – senogenetik suksessiya, endoe-
kogenez – orqanizmlərin özlərinin həyat fəaliyyəti nəticəsində bioseno-
tik mühitin dəyişməsilə əlaqədar qruplaşmalar yaranır. E.s. təbii 
biosenozların ən mürəkkəb və uzun sürən suksessiyası sayılır. Termini 
V.N.Sukaçov (1942) təklif etmişdir. 
ENDOEKOGENETİK SUKSESSİYA – bitki örtüyünün özünün 
təsirilə tədricən məskunlaşdığı yerin mühitini dəyişməklə (fitoiqlim 
formalaşdırmaq, kök ifrazatı və s.) yaranan suksessiya. 
ENDOFAQLAR – bitki gövdəsi və ya heyvan bədəni daxilində qi-
dalanan orqanizmlər (məs. endoparazitlər). 
ENDOFİTLƏR VƏ ENDOFİLLƏR – daş süxurlarda (məs, par-
layan yosunlar), bitkilərdə (məs., endomikoriza) və heyvanların 
daxilində (endotrof orqanizmlər) yaşayan orqanizmlər. 
ENDOGEN PROSESLƏR – Yerin daxili zonalarında gedən geoloji 
proseslər (maqmatizm, yer qabığının hərəkəti, vulkan hadisələri, 
zəlzələ) E.p.-in ekzogen proseslərdə qarşılıqlı təsiri nəticəsində Yerin 
relyefi (dağəmələgəlmə və s.) formalaşır. 
ENDOGEN RİTMLƏR – ətraf mühitdən asılı olmayan canlı orqa-
nizmin hüceyrələrinin protoplazmasında gedən ritmik biokimyəvi və 
biofiziki energetik proseslər (Y.Aşoffa, 1959). Hüceyrələrin bölünməsi 
prosesi, ürəyin işləməsi, tənəffüs, bitki orqanlarının hərəkəti ritmə tabe-
dir. 
ENDOKSİLOFAQLAR – bitkinin gövdə və köklərinə daxil olaraq 
qidalanan (adətən həşəratlar və onların sürfələri) və ağac-kollara ziyan 
verən heyvanlar. 
ENDOKSİLOFİTLƏR – ağac gövdəsinin daxilində (oduncağında) 
parazitlik edən orqanizmlər (adətən göbələklər). 
ENDOLİTOFİLLƏR – daş substratında, malyuskaların qabığında, 
xərçəngkimilərin qanında həyat sürməyi üstün tutan orqanizmlər (bəzi 
yosunlar). 
ENDOSİMBİOZ – partnyorları daim bir-birilə sıx kontaktda olan 
simbioz forması. 
 145 
 
ENDOTERM ORQANİZMLƏR – oksidləşmə prosesi nəticəsində 
yüksək temperatura malik olan heyvan orqanizmləri. E.o.-ə quşlar və 
məməlilər aiddir. 
ENDOTOKSİNLƏR – bakteriyal toksinlər – mikroorqanizmlərin 
daxilində əmələ gələn toksik maddələr. E. müxtəlif fiziki və kimyəvi 
təbiətli maddələr (alkaloidlər, qələvilər, duzlar və s.) olub sahib – orqa-
nizm üçün güclü zəhərlidir. 
ENDOTROF ORQANİZMLƏR, ENDOKONSORTLAR – digər 
orqanizmlərin bədənində (daxilində) yaşayan parazit və saprofit 
orqanizmlər. 
ENDOZOOFİTLƏR – canlı orqanizmin bədəninin daxilində həyat 
sürən patogen ibtidailər. 
ENDOZOOXORİYA – bax. zooxoriya. 
ENDOZOY ORQANİZMLƏR – başqa orqanizmin orqan və ya 
toxumalarında həyat sürən parazit və ya simbiont kimi heyvanlar və ya 
bitkilər (məs. vərəm çöpü, hemolitik streptokokk, helmintlərin çoxu). 
ENERJİ BÖHRANI – təsərrüfat və məişət ehtiyaclarının 
ödənilməsi üçün enerji ehtiyatlarının çatışmazlığı. E.b. son illərdə 
Azərbaycanda meşələrin, bağların və yaşıllıqların məhv edilməsinə, 
ətraf mühitin çirklənməsinə səbəb olmuşdur.  
ENLİYARPAQLI MEŞƏLƏR – palıd, fıstıq, ağcaqayın, göyrüş, 
vələs, cökə, qarağac və digər ağacların dominantlıq etdiyi meşələr. 
Əsasən şimal yarım kürəsinin mülayim iqlim qurşağında yayılmışdır. 
ENTOMOFAQLAR – həşəratların hesabına inkişaf edən parazit və 
yırtıcı orqanizmlər. E.-ın əsas hissəsini müxtəlif həşərat dəstələrinə 
(məs.. pərdəqanadlılara, torqanadlılara, böcəklərə, ikiqanadlılara və s.) 
mənsub cins və növlər təşkil edir. Bir çox quş, gəmirici, balıq, qurd, 
gənəcik, həmçinin ibtidailər, göbələklər  bakteriyalar və viruslar da E.-a 
aiddir. E.-dan bitki zərərvericilərinə qarşı bioloji mübarizədə geniş 
istifadə edilir. 
ENTOMOFAUNA – həşərat növlərinin cəmi, həşərat faunası. 1,5 
min növü məlumdur (heyvanat aləminin 60%-dən artıq). 
ENTOMOFİL BİTKİLƏR – həşəratlarla tozlanan bitkilər. 
ENTOMOFİLİYA – bitkilərin həşəratlar vasitəsilə tozlanması. 
ENTOMOXORİYA – rüşeymi (spor, xırda toxumlar) həşəratlarla 
aparılan bitkilər. 
ENTOMOQAMİYA – çiçəklərin həşəratlarla tozlanması. 
ENTOMOLOGİYA (yun. entomo – həşərat, cücü) – zoologiyanın 
cücüləri (həşəratları) və onların təbiətdə rolunu öyrənən sahəsi. Müasir 
E. nəzəri və praktiki məsələləri öyrənən bir sıra elmdən ibarətdir. 2 
 146 
 
hissəyə-ümumi E. həşəratların morfologiya, fiziologiya, biologiya və 
sistematikasını, tətbiqi E. isə zərərli həşəratları və onlara qarşı mübarizə 
tədbirlərini öyrənir. E. praktiki cəhətdən kənd təsərrüfatı E-sına; meşə 
E.-na, tibb E.-na və baytarlıq E.-na bölünür. Həşəratların torpaq 
xassələrinə təsirini, həmçinin onun münbitləşməsində və bərpa 
olunmasındakı rolunu torpaq E.-sı tədqiq edir. 
ENVAYROMENTALİSTİKA – envayromentalogiyanın bölməsi 
olub texnika və texnologiyanın ətraf mühitə təsirini öyrənir. 
ENVAYROMENTALİZM – mühitin insanın həyat və fəaliyyətinə 
təsirinin əhəmiyyətini tədqiq edən fəlsəfi konsepsiya. 
EOKLİMAKS – ekosistemin ilkin, bakirə klimaksı. 
EOL ÇÖKÜNTÜLƏRİ – süxur hissəciklirinin külək vasitəsi ilə ha-
vada asılı vəziyyətdə aparılması və havadan çökməsi və ya küləyin 
sovurması nəticəsində əmələ gələn çöküntülər. E.ç. səhralarda daha çox 
yayılmışdır. 
EOLOBİOSFER (yun. küləkallahı Eolun adından) – eol zonası, 
aerobiosferin hissəsi – çox yüksəkliklərdə (8850 m-ə qədər) yerləşən 
həyat zonası; burada ali bitkilərin yaşayışı üçün şərait yoxdur, lakin bura 
külək tərəfindən aşağı şaquli qurşaqlardan üzvi maddələr, 
buğumayaqlılar və bəzi mikroorqanizmlər gətirilir. E.-nın məskunları 
eolobiont adlanır. 
EOLOFİLLƏR – küləkli havanı üstün tutan orqanizmlər (məs. 
fırtına quşu yem axtarmaq üçün uzun müddət, çox vaxt saatlarla hava 
axınlarında süzür (uçur). 
EOLOFOBLAR – küləkli havadan çəkinən orqanizmlər (bir çox 
quşlar, həşəratlar, məməlilər). 
EPEYROGENEZİS – kontinentlərin (materiklərin) yaranma prose-
si. 
EPİBENTOS – qruntun səthində həyat sürən bentos orqanizmləri. 
EPİBİOS – 1) geniş mənada substratın səthində həyat sürən 
orqanizmlərin məcmusu; 2) dar mənada – dəniz qruntunun səthinin 
məskunları. 
EPİDEMİYA (epi... və yun. demos – xalq) – yaşayış yerində 
(ölkədə, rayonda, kollektivdə) hər hansı infeksion xəstəliyin kütləvi 
şəkildə yayılması. E.-yerli və gətirilmə ola ilər. E. bir neçə ölkəni, qitəni 
və ya bütün yer kürəsini əhatə etdikdə pandemiya, birdən-birə baş 
verdikdə eksploziv, yaxud epidemik alovlanma adlanır. E. ilə mübarizə 
bu istiqamətdə təşkil olunur: infeksiyanı zərərsizləşdirmək və ya tamam 
məhv etmək (məs. taun tulyaremiya xəstəliyi zamanı gəmiriciləri 
qırmaq, xəstələri təcrid etmək və s.); xəstəlik törədiciləri yoluxma yo-
 147 
 
lunda dizenseksiya və dizenfeksiya üsulları ilə məhv etmək; əhali 
arasında xəstəliyə qarşı kütləvi peyvənd etməklə immunitet yaratmaq. 
EPİDENDROBİONT – ağaclarda yayılan spesifik fauna (həşəratlar, 
hörümçəklər, quşlar və s.). 
EPİEDAFON, EPİQEYON – torpağın səthində həyat sürən 
orqanizmlərin məcmusu. 
EPİFAUNA – qruntun (torpağın) səthinə yapışan və ya onun səthi ilə 
sərbəst hərəkət edən heyvan orqanizmləri. 
EPİFİLLƏR (epi... və yun. phyllon – yarpaq) – epifit bitkilər, ali 
bitkilərin yarpaqlarında məskunlaşır. (məs. yosunlar, mamırlar və b.). 
Əsasən tropiklərdə və subtropiklərdə yayılmışdır. 
EPİFİTLƏR – həyatının bir hissəsini və ya hamısını başqa bitkilər 
üzərində keçirən, torpaqla əlaqəsi olmayan ağac və ot bitkiləri. 
Parazitlərdən fərqli olaraq E. qida maddələrini üzərində yaşadıqları 
bitkidən almır. Başqa bitkilərin yarpaqları üzərində yaşayan bitkilər 
epifillər adlanır. Əsasən tropik meşələrdə yayılmışdır. Az rütubətli isti 
yerlərdə olan E. mamır, şibyə, qıjı və yosunlardan ibarətdir. 2 əsas qru-
pu var: yarımepifitlər və əsl E. Yarımepifitlər inkişafa ağaclarda 
başlayır. Bir müddətdən sonra torpağa işləyən və ondan su, mineral 
maddələr alan uzun əlavə köklər əmələ gətirir. Əsl E. ömrü boyu 
ağaclarda torpaqla əlaqəsi olmadan yaşayır. Belə E. tez-tez su və miner-
al maddələrdən korluq çəkir. Bununla əlaqədar E.-də su və qidanı 
almağa və onları daha səmərəli sərf etməyə xüsusi uyğunlaşmalar əmələ 
gəlmişdir. Bəzi E.-də köklərin bir hissəsi yuxarıya qalxaraq bir-birinə 
sarılıb içərisinə toz və tökülmüş yarpaqların yığıldığı kök yuvaları 
əmələ gətirir; beləliklə, qidalanan köklər üçün substrat yaranır. Bir çox 
E.-də quraq yerlərin bitkiləri olan kserofitlərin əlamətləri müşahidə edi-
lir. Azərbaycanda E.-dən ağ bağambürcə (Viscum album) çox təsadüf 
edilir. 
EPİFİTOTİYA – bitkidə infeksiya xəstəliyinin geniş yayılması. 
Məs. taxılda pas və sürmə xəstəliyi, kartofda fitoftora xəstəliyi. E.-nın 
səbəbləri epizootiyada olduğu kimidir. 
EPİKSİLLƏR – ölü ağac və kolların gövdələrində həyat sürən 
orqanizmlər (bakteriyalar, göbələklər, hörümçək sürfələri, gənələr). 
EPİLİTOFİTLƏR – daş və qayalarda bitən bitkilər (mamırlar, 
şibyələr və s.). 
EPİPELAGİAL – dənizin 200 m dərinliyinə qədər yuxarı qatı. 
EPİPLANKTON – suyun üst qatlarının planktonu (200 m dərinliyə 
qədər). 
EPİZOTİYA (epi... və yun. zoon – heyvan) – hər hansı bir ərazidə 
 148 
 
heyvanlarda yoluxucu xəstəliklərin  adi səviyyəni keçərək yayılması. E. 
təsərrüfat, rayon, vilayət və ya ölkəni əhatə edə bilər. E. törədicilərin 
mənbəyi, yoluxmaların eyni vaxta düşməsi, yoluxma hallarının sayı, 
xəstəlik qeydə alınan təsərrüfatlar arasındakı məsafə ilə xarakterizə edi-
lir. E. dabaq, taun və s. xəstəliklər zamanı baş verə bilər. 
EREMOFİLLƏR – səhranı üstün tutan heyvanlar: gəmiricilər, 
həşəratlar. 
EREMOFİTLƏR – səhrada bitən bitkilər. 
ERQAZİOFİTLƏR – yabanılaşmış mədəni bitkilər. 
EROZİYA (lat. erosio – yeyilmə) – süxurların və torpağın səth 
suları ilə yuyulması, dağılması, axının gücü ilə süxurların mexaniki 
parçalanması, süxurların (əhəngdaşı, dilomit və s.) kimyəvi həlli və s. 
proseslərin məcmusu. E. səthi və xətti təsir göstərir. Səthi E.-da relyefin 
kələ-kötürlüyü hamarlaşır, xətti E.-da isə yarğan, qobu, dərə və s. əmələ 
gəlir. 
Torpaq E.-sı torpağın münbit qatının su və külək vasitəsi ilə 
dağılmasına deyilir. O, normal və sürətli (dağıdıcı) olur. Normal E. 
tədricən başlayır və torpağın münbitliyini azaltmır. Sürətli E. insanın 
düzgün olmayan təsərrüfat fəaliyyəti: yamaclarda torpağın düzgün 
becərilməməsi, mal-qara otarılması və s. nəticəsində əmələ gəlir. E.-nı 
yağış, qar, suvarma suları və külək törədir. Səthi, qobu, irriqasiya və 
külək E.-na təsadüf edilir. E.-nın təsirindən torpağın münbit qatı yuyu-
lub dağılır, qobular, yarğanlar əmələ gəlir. Torpaq E.-sının qarşısı aqro-
texniki, meşə-meliorasiya, hidrotexniki mübarizə tədbirləri ilə alınır. 
 
 149 
 
 
 
Meşəsizləşdirilmiş sahədə torpaq eroziyası 
 
EROZİYA BAZİSİ – çayların töküldüyü hövzənin səviyyəsi. 
Ümumi (yaxud əsas) E.b. okeanın səviyyəsidir. Ümumi E.b.-dən başqa 
çay boyu yerli (yaxud müvəqqəti) E.b.-ləri (axar göllər, çay qollarının 
əsas çaya töküldüyü yerlər və s.) də var. E.b-nin yüksəkliyinin 
dəyişməsi (Yer qabığının əsri hərəkəti, yaxud dəniz səviyyəsinin 
tərəddüdü) çay dərələrinin dərinləşməsi, yaxud çöküntülərlə dolması ilə 
müşayiət olunur. 
EROZİYA MƏNBƏLƏRİ – yer səthinin eroziya təhlükəli sahələri. 
Güclü eroziyaya məruz qalan sahələr hər hansı massiv fonunda kəskin 
seçilir. (məs. çılpaq qayalıq, uçqun, yarğan və s.). 
EROZİYA RELYEFİ – qayalarda, dağətəyi və maili düzənliklərdə 
və xüsusilə cavan dağlıq ərazilərdə öz yataqlarını dərinləşdirərək əmələ 
gətirdiyi müxtəlif quruluşlu relyef formaları.  
EROZİYAŞÜNASLIQ – torpaq eroziyasının baş vermə səbəbləri 
və inkişaf qanunauyğunluqlarını, eroziyaya uğramış və eroziya təhlükəsi 
olan torpaqları, eroziyadan mühafizə üsullarını və eroziyaya uğramış 
torpaqların meliorasiya məsələlərini öyrənir. 
E. torpaqşünaslığın müstəqil bir bölməsi kimi son illərdə 
formalaşmışdır. E.–in obyekti müxtəlif təbii və təsərüfat şəraitində baş 
verən su və külək eroziyası prosesləridir. 
 150 
 
Azərbaycan respublikasında E. problemləri ilə bilavasitə Elmi-
tədqiqat Eroziya və Suvarma İnstitutu məşğul olur. 
EROZİYANIN EKOLOJİ ZƏRƏRİ – torpaq eroziyası hesabına 
ekoloji mühitə dəyən zərər. Aşağıdakı növləri vardır: a) eroziyadan 
aqroekoloji mühitə dəyən zərər; b) nəqliyyat sisteminə və yollara dəyən 
zərər; v) hidroqurğulara (su anbarlarına, sutoplayan kanal və kollektor-
drenaj şəbəkəsinə) dəyən zərər; q) balıqçılıq təsərrüfatına və başqa 
ekoloji mühitə dəyən zərərlər.  
EROZİYAYA QARŞI AQROTEXNİKİ TƏDBİRLƏR – 
yamacları torpaq eroziyasından qorumaq üçün kənd təsərrüfatı 
bitkilərinin becərilməsində tətbiq edilən torpaqqoruyucu tədbirlər siste-
mi. Onlar aşağıdakılardır: yamacın eni istiqamətində və ya konturla 
şumlama, laydırsız kotanla torpaq layını çevirmədən şumlama, 
zolaqlarla şumlama, pilləli şum, torpaqdərinləşdiricilərlə şumlama, don-
durma şumunda və herikdə şırımaçma, dərindən yumşaltma, yalaqaçma, 
şumda və çoxillik ot əkinində yarıqaçma, oyuqaçma, torpaqqoruyucu 
növbəli əkin sisteminin tətbiqi, terrasların çəkilməsi və s. 
EROZİYAYA QARŞI BƏNDLƏR – suyun sürətlə axdığı 
sahələrdə onun dağıdıcı təsirini azaltmaq məqsədilə düzəldilən qurğular. 
Bu bəndləri su axınının xüsusiyyətindən asılı olaraq torpaqdan, ağacdan, 
daşdan, betondan, dəmir-betondan və s. hazırlamaq olar.  
EROZİYAYA QARŞI BİOLOJİ MÜBARİZƏ TƏDBİRLƏRİ – 
su və külək eroziyasına məruz qalmış torpaqlarda eroziya prosesini 
zəiflətmək və onun qarşısını almaq məqsədilə ot səpini, meşəsalma və 
müvafiq kənd təsərrüfatı bitkiləri yetişdirmək. 
EROZİYAYA QARŞI SUVARMA TEXNİKASI – irriqasiya 
eroziyasının qarşısını almaq üçün tətbiq edilir. Burada qəbul edilən 
suvarma texnikası su sərfi, suvarılan şırımın və ya zolağın uzunluğu, 
suvarmanın müddəti elə seçilməlidir ki, suvarma zamanı eroziya prosesi 
minimuma ensin və ya tam qarşısı alınsın. Buna görə də E.q.s.t. 
hazırlanarkən səthin meylliyi, torpağın tipi, onun mexaniki tərkibi və 
suhopdurma qabiliyyəti nəzərə alınmalıdır. 
ESTETEİK RESURSLAR – insanın mənəvi zənginliyinə əlverişli 
təsir göstərən təbii amillərin xüsusi əlverişli uyğunluğu (ahəngi). 
ESTUARİ (lat. aestuarium su basmış mənsəb) – dənizə tərəf geniş 
açılmış qıfabənzər çay mənsəbi. E. çayın töküldüyü yerdə dəniz 
səviyyəsinin qaxması, çayın gətirdiyi materialları qabarma-çəkilmə və 
ya dəniz axınlarının yuyub aparması ilə əlaqədar əmələ gəlir. E.-də delta 
əmələ gəlir. E. dəniz suyu və saf suyun keçid zonası (ekoton) sayılır. 
Bununla əlaqədar E. nadir fiziki və bioloji əlamələrilə səciyyələnir. E.-
 151 
 
lər ilk növbədə insanın düşünülməmiş mənfi təsirinə məruz qalır. Odur 
ki, onların daim qorunması və səmərəli istifadəsi tələb olunur. 
ETALON QORUQ – təbii komplekslərin inkifaşına heç bir təsir 
göstərməyən tam qoruq. 
ETİL SPİRTİ (ÇAXIR SPİRTİ), C2H5OH – farmakoloji 
xassələrinə görə narkotik maddələrə aiddir. Lakin E.s.-nin narkoz 
yaratdığı doza həyat üçün mühüm mərkəzlərin iflicə uğramasının 
başlanğıcı sayılır.  
ETOLOGİYA – ekosistem şəraitində orqanizmlərin davranışını 
(hərəkət tərzini) öyrənən elm. 
EUEDAFON – torpağın dərin qatlarında həyat sürən orqanizmlərin 
məcmusu (ibtidailər, soxulcanlar və s.). Onlar bir qayda olaraq yumşaq, 
uzun bədənə malik olur. 
EUQALİN ORQANİZMLƏR – yalnız duzlu sularda həyat sürən 
orqanizmlər. E.o.-rə bir çox dəniz orqanizmləri və duzlu göllərin 
məskunları daxildir. 
EUQALİN SU HÖVZƏSİ – duzluluğu 30-40% olan dəniz sulu su 
hövzəsi. 
EUTROFİKASİYA – tarlalardan gübrələrin yuyulması nəticəsində 
su hövzələrinin canlanması prosesi (üzvi maddələrlə zənginləşməsi).  
EV HEYVANLARI – insanın yetişdirdiyi heyvan növləri. 
Heyvanların əhliləşdirilməsinin əhəmiyyəti onlardan alınan iqtisadi 
fayda olmuşdur. E.h.-na əsl qaramal, qoyun, keçi, şimal maralı, dəvə, 
lama, camış, yak, qayal, at, donuz, it, pişik, adadovşanı, toyuq, ördək, 
qaz, hindtoyuğu, göyərçin, bal arısı, tut ipəkqurdu, gölməçə və 
akvariumlarda yetişdirilən bəzi balıqlar, “dekorativ” quşlar, laboratoriya 
heyvanları aiddir. Bax. əhliləşdirmə. 
EVFOTİK ZONA – su hövzəsinin bitkinin fitosintez fəaliyyəti üçün 
işıqlanmanın (işığın) kifayət qədər olan üst zonası. Dünya okeanında 
E.z.-da su qatının qalınlığı orta hesabla 200m təşkil edir. 
EVOLYUSİON, (TƏKAMÜL) EKOLOGİYA – ekologiya 
elminin bir bölməsi, xarici mühit amilləri, həmçinin biosenoz və 
ekosistemlərin evolyusiyası ilə əlaqədar növlərin evolyusiyasını tədqiq 
edir. 
EVOLYUSİYANIN (TƏKAMÜLÜN) SÜRƏTİ – vahid zamanda 
evolyusiya (təkamül) dəyişməsinin məcmusu. Vaxtın ölçü vahidi kimi 
geoloji (yaxud milyon illərlə) və ya bioloji vaxtdan (nəsillərin sayı) 
istifadə etmək olar. 
EVRİBAT ORQANİZMLƏR (evri...və yun. Bathos - dərinlik) – 
geniş diapozonda şaquli yayılmış, yəni müxtəlif dərinliklərdə yaşaya 
 152 
 
bilən su heyvanları. E.o.-a dənizin müxtəlif şaquli zona dərinliklərində 
yayılmış, həmçinin geniş şaquli miqrasiya edən heyvanlar aiddir. 
EVRİBİONTLAR – Ətraf mühitin geniş dəyişilmiş şəraitində 
yaşayan heyvan və bitkilər. Məs., dəniz litoralında yaşayanlar suyun 
çəkilməsi zamanı müntəzəm qurumaya, yayda yüksək, qışda isə aşağı 
temperatura (evriterm heyvanlar); çay estuarilərində yaşayanlar isə 
suyun şorluğunun xeyli dəyişilməsinə dözə bilir (evriqalin heyvanlar). 
Növün evribiontluğu onun anabioz (bir çox bakteriyalar, bir sıra 
bitkilərin spor və toxumaları və s.) və qış yuxusu (bir sıra gəmiricilər) 
halında əlverişsiz şəraitə dözmək qabiliyyəti ilə artır. 
Parazit ibtidailərin osistləri, bəzi sap qurdların sürfə və yumurtaları 
güclü donmaya, qurumaya dözümlü, zəhərlərə davamlıdır; bu onların 
yaşamaq qabiliyyətini uzun müddət saxlamağa imkan verir. 
EVRİFAQLAR – evritrof orqanizmlər, allofaqlar, hər şey yeyənlər 
– geniş spektrli qida obyektli orqanizmlər (məs. bir çox həşəratlar, 
onların sürfələri, muflon (vəhşi qoç) və s. 100-200 bitki növü ilə 
qidalanırlar. E. az qidalanmağa dözümlü olur, qidalandığı bitkilər geniş 
ərazilərdə yayıldığından qida axtarmağa bəzən böyük miqdar enerji 
itirir. 
EVRİXOR NÖVLƏR (evri və yun. Chora - ərazi) – Yer kürəsində 
geniş yayılmış və müxtəlif biotoplarda yaşayan bitki və heyvanlar. 
EVRİXRON ORQANİZMLƏR – bütün ilboyu və ya ilin çox 
hissəsi aktiv olan heyvanlar. Mağaralarda, okeanın dərinliklərində 
yaşayan heyvanlar və köçəri quşlar E.o. sayılır. 
EVRİHİQROBİONT – mühitin rütubətliyinin çox dəyişməsinə 
davam gətirən orqanizm. 
EVRİQAL ORQANİZMLƏR (evri... və yun. gals - duz) – mühitin 
duzluluğunun və kimyəvi tərkibinin çox dəyişməsinə dözən 
orqanizmlər. 
EVRİİON NÖVLƏR – pH mühitinin çox dəyişməsinə davam 
gətirən növlər (bəzi milçəklər, kiçik xərçənglər pH-ın 2-dən 10 arasında 
dəyişməsinə davam gətirir). 
EVRİOKSİBİONTLAR – suda oksigenin çox dəyişməsinə davam 
gətirən orqanizmlər. 
EVRİTERM ORQANİZMLƏR, EVRİTERMOBİONTLAR – 
müxtəlif temperatur şəraitində yaşamağa uyğunlaşan və temperaturun 
böyük tərəddüdünə davam gətirən mikroorqanizmlər, bitkilər və 
heyvanlar. E.o.-ə yüksək və mülayim enliklərdə yaşayan bir çox quş 
növləri və məməlilər daxildir. 
EVRİTERMOFİLLƏR – geniş diapazonlu temperatur faktoru 
şəraitində (10... 40°) yaşamaq qabiliyyətinə malik olan orqanizmlər 
 153 
 
(adətən heyvanlar). 
EVRİTOP ORQANİZMLƏR – ən müxtəlif yerlərdə yaşayan bitki 
və heyvan növləri. E.o.-in arealı, adətən çox genişdir. Ən müxtəlif 
substratlarda bitən adi şam ağacı, eldar şamı, qamış, sürünən ayrıq, 
heyvanlardan adi dağ siçanı, canavar, tülkü və s. E.o-ə aiddir. 
EVTROF GÖL – çox dərin olmayan (10-15 m-ə qədər) yüksək 
bioloji məhsuldarlığa malik olan düzənlik gölləri. Yayda bu göllərdə 
kütləvi şəkildə fitoplankton (qismən göy-yaşıl yosunlar) inkişaf edir, 
uyğun olaraq bakterial, zooplankton və balıq da bol olur. E.g.-ün qruntu 
lilli olub, suyu az duru, suyun rəngi yaşıldan qonur-yaşıl rəng arasında 
dəyişir. 
EVTROF ORQANİZMLƏR – yalnız qida maddələri ilə zəngin 
olan torpaq və su hövzəsi şəraitində normal inkişaf edə bilən 
orqanizmlər. Məs. palıd, fıstıq, vələs, göyəm, göyrüş humusla və 
mineral qida maddələri ilə zəngin olan torpaqlarda yaxşı bitir. 
EVTROF SU HÖVZƏSİ – biogen maddələr və planktonla zəngin 
olan su hövzəsi. 
EVTROFİKASİYA (ev... yun. trophe – qida və fikasiya) – 
antropogen və ya təbii faktorların təsirilə suda biogen elementlərin 
toplanması nəticəsində su obyektlərinin (su hövzələrinin) bioloji 
məhsuldarlığının artması. Antropogen E. çirkab sularının, həmçinin 
kübrələnən tarlalardan axıdılan səth suların su hövzələrini biogen 
maddələrlə zənginləşdirməsi nəticəsində baş verir, bu isə suyun 
«çiçəklənməsi»”, çirklənməsi və onun keyfiyyətinin kəskin pisləşməsinə 
səbəb olur. 
EVTROFİYA – qida maddələri ilə doymuş. 
ELEVİUM (ELYUVİ) – əmələ gəldikləri yerdə (ana süxurlar 
üzərində) qalan aşınma məhsulları. Bunlar tədricən ana süxurlara keçir. 
E. təbəqə (qat) əmələ gətirmir, müxtəlif ölçülü qırıntı dənələrindən 
ibarət olur. E. üfüqi və ya azmeylli səthlərdə yığılaraq aşınma qabığı 
əmələ gətirir. 
ELEKTROFİZİOLOGİYA – fiziologiyanın bölməsi: elektrik 
hadisələrini (bioelektrik potensialları) və onların canlı orqanizmlərin 
müxtəlif fəaliyyət növündə əhəmiyyətini öyrənir. Hazırda E. eyni 
zamanda fiziologiya, psixologiya, həmçinin biofizika və tibb elmlərinin 
bir çox bölmələrinin metodiki bazası hesab olunur. 
ELEKTROGEN FAKTOR – anadangəlmə eybəcərlik əmələ 
gətirən maddə (maddələr qrupu (məs. pestisidlər, ağır metallar, 
radionuklidlər). 
ELEKTROMAQNİT ÇİRKLƏNMƏSİ – mühitin elektromaqnit 
xassələrinin modifikasiyası zamanı baş verən antropogen və ya təbii 
fiziki çirklənməsi (yüksək cərəyanlı elektrik ötürən xətlər, bə’zi sənaye 
 154 
 
qurğularının işi, təbii hadisələr – maqnit qasırğası və s.-nin tə’sirilə). 
E.ç. yerli və qlobal geofiziki anomaliyaya, həm orqanizmin, həm də 
təbii və antropogen qrupların daxilində bioloji proseslərdə dəyişkənliklə 
nəticələnə bilər. 
ELEKTROMAQNİT ŞÜALANMASI – havada uzaq məsafəni 
qət edən və maddələrə asan hopan ionlaşmış qamma – şüalanma və ona 
yaxın rentgen şüalanması. Qamma – şüalar canlı toxumalara asınlıqla 
hopur: onlar orqanizmə girərək ona tə’sir göstərmir və ya öz yolunda 
ionlaşma törədə bilir. Onların tə’siri enerjisinin doza və xarakterindən, 
həmçinin orqanizmlə şüalanma mənbəyindən olan məsafədən asılıdır. 
 
 
 
 
 
 155 
 
Ə 
 
ƏCDAD – çoxlu bitki sortları və heyvan cinsləri yaratmaq üçün ilk 
material rolunu oynamış vəhşi heyvan və yabanı bitki növləri. 
ƏCZAÇILIQ – dərman maddələrinin tədqiqi, istehsalı, saxlanması, 
hazırlanması və buraxılması problemlərini öyrənən kompleks elmi-təcrübi 
fənn. Dərman maddələrini hazırlayan elmi-tədqiqat institutları, 
laboratoriya və müəsissələr, dərman bitkilərinin toplanması və emalı ilə 
məşğul olan idarələr, apteklər və anbarlar, analitik laboratoriyalar Ə. 
müəsissələrinə daxildir. 
ƏDVİYYAT BİTKİLƏRİ – orqanlarında ətirli və dadlı maddələr 
olan bitkilər. Bu orqanlar qidaya kəskinlik, xüsusi dad və ətir vermək, 
həmçinin iştahını artırmaq, mədənin fəaliyyətini yaxşılaşdırmaq üçün 
ədviyyat kimi işlədilir. Azərbaycanda əsasən, ot formasında olan Ə.b. 
bitir və becərilir; ən geniş yayılanı şüyüd, cəfəri, kərəviz, dağkeşnişi, 
vəzəri, kəvər, reyhan, bədrənc, nanə, soğan, sarımsaq, zəfəran və s.-dir. 
ƏHALİ – Yer kürəsində, yaxud konkret ərazi, qitə, ölkə, rayon, 
şəhər və s.-də yaşayan adamların cəmi. Ə.-nin tədqiqi ilə demoqrafiya 
elmi məşğul olur. 
ƏHALİ COĞRAFİYASI – iqtisadi coğrafiyanın əhalinin tərkibini, 
yerləşməsini, məskunlaşmasını və yaşayış məntəqələrini öyrənən sahəsi. 
Ə.c. müxtəlif ərazilərdə əhalinin formalaşmasını, strukturunu, sayını, 
sıxlığını, yerləşməsini və bir çox başqa məsələlərini tədqiq edir. 
Azərbaycan MEA Coğrafiya in-tunda Ə.c. şöbəsi var. 
ƏHALİ MİQRASİYASI – insanların yaşayış yerini dəyişməsi ilə 
əlaqədar (bir yerdən başqa yerə köçməsi) xarici (qitələrarası və 
dövlətlərarası), daxili (rayonlararası) və kənd yerlərindən şəhərlərə 
köçmək. Ə.m. iqtisadi səbəblə yanaşı, siyasi hadisələrlə əlaqədar da baş 
verə bilər (dövlət sərhədlərinin dəyişməsi, müharibələr). 
ƏHALİNİN SANİTARİYA VƏZİYYƏTİ – əhalinin sağlamlığını 
səciyyələndirən göstəricilər kompleksi. 
ƏHALİNİN SIXLIĞI – konkret ərazinin məskunlaşma dərəcəsi; 
vahid sahədə sakinlərin sayı (adətən 1 km2-də). Bu düsturla təyin 
olunur: Ə.s.=  
Q
P
 , burada P – ərazidə daim yaşayanların sayı; Q – 
ərazinin (daxili su hövzələri müstəsna olmaqla) sahəsi. 
ƏHLİLƏŞDİRMƏ – vəhşi heyvanların ələ öyrədilməsi və bunların 
ev heyvanlarına çevrilməsi. İnsanlar müxtəlif vəhşi heyvanları bu yolla 
çoxaldır və əsasən, təsərrüfat ehtiyacını ödəmək üçün ondan istifadə 
 156 
 
edirlər. Heyvanların əhliləşdirilməsinə 10-15 min il bundan əvvəl 
başlanılmışdır, Ə. cəmiyyətin məhsuldar qüvvələrinin inkişafında 
mühüm mərhələ olmuş və nəticədə heyvandarlıq sahəsi yaranmışdır. 
ƏKİN DÖVRİYYƏSİ – əkinçilik sisteminin mühüm hissəsi olub 
tarlada kənd təsərrüfatı bitkilərinin (həmçinin herik şumunun) vaxtaşırı 
dəyişdirilməsi. Üç cür Ə.d. ayrılır: tarla, yem və xüsusi. Tarla Ə.d.-də 
əsas sahəni taxıl, kartof, texniki bitkilər (günəbaxan, çuğundur, pambıq 
və s.) tutur. Yem Ə.d.-də özünəməxsus şərait və aqrotexnika tələb edən 
bitkilər (tərəvəz, tütün, düyü və s.) becərilir. Su və külək eroziyasına 
məruz qalmış rayonlarda torpaqqoruyucu Ə.d. tətbiq edilir. Kənd 
təsərrüfatı bitkiləri və herik şumunun nisbətinə görə Ə.d. tipləri 
aşağıdakı növlərə bölünür: taxıl-herik, taxıl-herik-cərgəarası becərilən, 
taxıl-cərgəarası becərilən, taxıl-ot-cərgəaraları becərilən, ot-cərgəaraları 
becərilən, sideral. Ə.d.-də bitkilərin vaxtaşırı dəyişdirilməsi bitkinin 
rütubət və qida ilə təmin olunmasına şərait yaradır. Torpağın 
münbitliyini artırmaqda çoxillik paxlalı bitkilər xüsusi rol oynayaraq 
torpağın fiziki xassələrini yaxşılaşdırır. Çoxillik bitkilərin, taxılın 
cərgəaraları becərilən bitkilərlə zolaqlarla becərilməsi eroziya 
təhlükəsini azaldır. 
Ə.d. alaq otları ilə, kənd təsərrüfatı bitkilərinin ziyanvericilərilə və 
xəstəlik törədənlərlə mübarizədə mühüm vasitə hesab olunur. 
ƏKİNÇİLİK – 1) kənd təsərrüfatının ərzaq və yem bitkiləri, texniki 
bitkilər və s. becərilməsi ilə məşğul olan ən mühüm sahələrindən biri; 2) 
aqronomiyanın kənd təsərrüfatı bitkilərinin becərilməsinin ümumi 
üsullarını öyrənən və torpaqdan səmərəli istifadə etmək, yüksək və sabit 
məhsul almaq üçün torpağın münbitliyini yüksəltmək üsullarını işləyib 
hazırlayan bölməsi. 
ƏKİNÇİLİK SİSTEMİ – torpağın münbitliyini artırmaq, ondan 
səmərəli istifadə etmək məqsədi ilə, yerli təbii-iqtisadi, torpaq-iqlim 
şəraitinə uyğun tətbiq olunan texnoloji, meliorativ və təşkilati tədbirlər 
kompleksi. 
ƏKS-SƏDA – hər hansı bir maneədən qayıdan və müşahidəçi 
tərəfindən qəbul edilən dalğa (akustik, elektromaqnit). 
ƏMƏYİN ELMİ TƏŞKİLİ – elm və texnikanın, əməyin 
gigiyenasının nailiyyətləri əsasında əməyin təşkilinin yaxşılaşdırılması. 
ƏRAZİ EKSPANSİYASI – bəzi növlərin yad ərazilərdə boş 
yerlərdə və ya digər növlərin (aborigenlərin) məskunlaşdığı yerlərdə 
kütləvi surətdə çoxalması (artması). Məs. çəyirtkələrin, kolorada 
böcəyinin, ağ amerika kəpənəyinin, gəmiricilərin, alaq otlarının, göy-
yaşıl yosunların basqını. Ə.e. akklimatizasiya zamanı baş verə bilər, 
 157 
 
belə ki, 1859-cu ildə Avropadan Avstraliyaya 24 krolik fərdi gətirildi, o 
olduqca qısa vaxt geniş əraziləri tutub bitki örtüyünün (aborigen 
növlərin yem bazasının) məhv edilməsinə səbəb oldu. Amerika zooloqu 
Ç.Elton (1958) Ə.e.-nı “bioloji bomba” adlandırmışdır. 
ƏRAZİNİN MƏNİMSƏNİLMƏSİ – əvvəllər bilavastə istismar 
olunmayan sahələrin təsərrüfat məqsədilə, yol tikilməsində, yaşayış 
yerlərinin salınmasında istifadəsi. Ə.m.-nin əsas əlaməti, adətən, 
əhalinin yerləşməsi sayılır. 
ƏRAZİNİN SANİTARİYA MÜHAFİZƏSİ – ölkəyə karantin və 
infeksiya xəstəliklərinin keçirilməsi və yayılmasının qarşısını almaq 
üzrə tədbirlər kompleksi. 
ƏRAZİNİ SUBASMA – təbii (bol yağmur, çayın daşıb aşması, 
dənizin qabarması) və antropogen (müxtəlif hidrotexniki qurğuların 
tikilməsi, suvarma sistemi, İES, süni nohur və s.) səbəblərdən ərazini 
subasması. 
ƏSAS İONLAR – təbii sularda kəmiyyətcə üstünlük təşkil edən 
ionlar. Bura adətən xlorid, sulfat, hidro-karbonat, kalsium, maqnezium, 
natrium, kalium ionları aiddir. Abiotik ekoloji amillər kimi mühüm rol 
oynayır. 
ƏSAS QİDA – heyvanların mədəsində üstünlük təşkil edən 
(toplanan) qida. 
ƏSRLİK RİTMİKA, İQLİMİ RİTMİKA – uzun illər ərzində 
günəş aktivliyinin dövrü dəyişməsi və iqlimin illik dəyişməsi ilə 
əlaqədar bitki qruplaşmasının dəyişməsi. Meşə, çöl və yarımsəhra 
biosenozlarında biokütlənin artımının böyük həcmdə dəyişməsi ilə ifadə 
olunur ki, onların məhsuldarlığı orta çoxillikdən 1,5-2,0 dəfə kənara 
çıxa bilər. Çəmən qruplaşmalarında əsrlik dəyişmələr o qədər böyük ola 
bilər ki, hətta onların digər assosiasiya dərəcəsinə keçməsi haqda 
təsəvvür yaranır. 
ƏTRAF MÜHİT – orqanizmlərin bitmə şəraiti, maddələr 
mübadiləsi və energiyası, onların ətraf aləmlə birliyi. Ayrılır: digər 
orqanizmlərin daxilində yaşayan endoparazitlərin mühiti intral (daxili) 
mühit; ekzal mühit (digər orqanizmlərin bədəninin xaricində yerləşən 
örtüklə (tük, lələk, yun və s.) təmasda olduqda yaranan mühit; 
biosenotik mühit-biosenozun bütün biotalarında yaranan mühit; xarici 
mühit-biosenozların xaricində yerləşən mühit. 
– aqressiv m. – təmasda olduğu elementə dağıdıcı təsir göstərən 
mühit. 
– dispers m. – dispers sistemin fasiləsiz fazası, həcminə görə dispers 
faza paylanır.  
 158 
 
– turş m. – hidrogen göstəricisi (pH) 7-dən aşağı olan mühit. 
– susuz m. – tərkibində su olmayan və ya həlledici komponent kimi 
su olan mühit. 
– neytral m. – hidrogen göstəricisi (pH) 7-ə bərabər olan mühit. 
– qida m-ti – mikroorqanizmlər yetişdirilən maye və ya bərk qarışıq. 
– təbii m. – texnoloji fəaliyyətin məhsulu olmayan ətraf mühitin bir 
hissəsi. 
– qələvi m. – hidrogen göstəricisi (pH) 7-dən artıq olan mühit. 
ƏTRAF MÜHİT ŞƏRAİTİNİN İNDİQATORU, İNDİQATOR 
ORQANİZM – ətraf mühit keyfiyyətini səciyyələndirən orqanizm və 
ya orqanizm qrupu. 
 ƏTRAF MÜHİTDƏ ZƏRƏRLİ MADDƏLƏRİN 
MİQDARININ GİGİYENİK NORMALAŞDIRILMASI – ətraf 
mühitin müxtəlif obyektlərində zərərli maddələrin insan üçün zərərsizlik 
dərəcəsinin əsaslandırılması. Ətraf mühitdə zərərli maddələrin gigiyenik 
mümkün konsentrasiya həddi kriteriya kimi istifadə olunur. 
ƏTRAF MÜHİTƏ NƏZARƏT – ətraf mühitin ekoloji, tibbi-bioloji 
və sosial-psixoloji mühüm komponentlərinin vəziyyəti və dəyişməsinə 
planlı müşahidə (ekoloji monitorinq prinsiplərindən istifadə etmək yolu 
ilə). Suyun və havanın keyfiyyəti, radiasiya, bitki örtüyü, heyvanat 
aləminə nəzarət. 
ƏTRAF MÜHİTƏ ZƏRƏRLİ TƏSİR – ekoloji sistemin ayrı-ayrı 
komponentlərinin kəmiyyət və keyfiyyətcə dəyişməsinə, ekoloji 
tarazlığın pozulmasına səbəb olan kimyəvi, bioloji, zərərli fiziki, texni-
ki, dağ-mədən işlərində texnologiyanın pozulması, təbii resurslardan 
israfçılıqla istifadə edilməsi ilə müşayiət olunan fəaliyyət. 
ƏTRAF MÜHİTİN BİOLOGİYASI – bu termin ingilis dili 
ədəbiyyatında biosferin mövcudluğunu və inkişafını hərtərəfli ifadə 
etməkdə istifadə olunur. Bəzən ondan ekologiyanın qeyri-müəyyən si-
nonimi kimi də istifadə edilir. 
ƏTRAF MÜHİTİN ÇİRKLƏNMƏSİ – İstehsalın tullantı 
məhsullarının normadan artıq xarici mühiti dəyişməsi. Çirkləndirici 
elementlərə bərk, maye və qaz şəkilli maddələr, ziyanlı radiasiya və səs-
küy daxildir. Ağır metallar (civə, qurğuşun, kadmium), fosfat, nitrat, 
kükürd oksidi, bitki və heyvan ziyanverici və xəstəliklərilə mübarizədə 
istifadə olunan zəhərli kimyəvi maddələr (DDT, aldrin və s.), ionlaşdırıcı 
radiasiya, radioizotoplar, sənaye və nəqliyyat səsküyü daha çox ziyanlıdır. 
Yuxarıda sadalanan maddələrin bəziləri mutagen və kanserogen olub tera-
togen mutasiya və xərçəng xəstəliklərinin çoxalmasına səbəb ola bilər. 
Çirklənməyə qarşı ciddi nəzarət qoyulması bəşəriyyət qarşısında böyük 
problem sayılır. 
ƏTRAF MÜHİTİN EKOLOJİ TARAZLIĞININ NORMAL-
LAŞDIRILMASI – insan yaşayışı üçün ətraf mühitin yararlı olmasını 
 159 
 
müəyyən edən və bioloji müxtəlifliyin qorunub saxlanılmasının, ekoloji 
sistemlərin sabit istifadəsini təmin edən ətraf mühitin keyfiyyət 
göstəricilərinin müəyyən edilməsi. 
ƏTRAF MÜHİTİN GİGİYENASI – gigiyenanın ətraf mühit 
şəraitinin əhalinin sağlamlığına təsirini və insanın sağlamlığını saxla-
maq nöqteyi-nəzərincə ətraf mühitin optimallaşdırılması kriteriyasını 
(ölçüsünü) öyrənən sahəsi. Bəzən düzgün olmayaraq təbiətin (ətraf 
mühitin) mühafizəsi kimi də işlədilir. 
ƏTRAF MÜHİTİN İDARƏ OLUNMASI – təbiətin öz inkişaf 
mexanizmini dağıtmadan insanın mənafeyi (ehtiyacı) üçün planlı 
qorunması və ətraf mühitin dəyişdirilməsi. 
ƏTRAF MÜHİTİN KEYFİYYƏTİ – ekoloji anlayış olub obyek-
tiv-subyektiv münasibəti əks etdirir. İnsan üçün Ə.m.k.-nin kriteriyası 
onun sağlamlığıdır. Ə.m.k. – nisbi anlayışdır, landşaftın eyni bir 
vəziyyətinin xassəsi müxtəlif əhali qrupu üçün (məs., uşaqla-böyüklər, 
sağlam-xəstə, aboriqen-liqrant və s.) keyfiyyət baxımından müxtəlif ola 
bilər. İnsanın mühitlə optimal əlaqəsi zamanı insanın sağlamlığı normal 
olsa, yaxud yaxşılaşarsa mühit sağlam və ya komfort mühit kimi 
qiymətləndirilir. Əgər insanın mühitlə münasibəti zamanı onun 
sağlamlığı normadan kənara çıxarsa (pisləşərsə) mühit sağlam olmayan 
və ya diskomfort mühit kimi qiymətləndirilir. Əgər insanın mühitlə 
əlaqəsi zamanı əhalinin sağlamlığının vəziyyətində ciddi qarşısıalınmaz 
dəyişiklik müşahidə edilərsə mühit ekstremal mühit kimi 
qiymətləndirilir. Ə.m.k. ümumi dövlət miqyasında respublika Ekologiya 
və Təbii Sərvətlər Nazirliyi tərəfindən izlənməlidir. 
ƏTRAF MÜHİTİN QORUNMASI – bax təbiətin qorunması. 
ƏTRAF MÜHİTİN MONİTORİNQİ – təbii və antropogen təsirlər 
nəticəsində ətraf mühitə yayılan zəhərli qaz, maye və bərk haldakı 
tullantılara kəmiyyət və keyfiyyət cəhətdən nəzarətin elmi əsaslarla 
həyata keçirilməsi.  
ƏTRAF MÜHİTİN OPTİMALLAŞDIRILMASI – insanı əhatə 
edən mühiti təsərrüfatın tələbatına uyğun vəziyyətə gətirmək üçün 
görülən tədbirlər. 
ƏTRAF MÜHİTİN PLANLAŞDIRILMASI – intensiv və eksten-
siv təbiətdən istifadə şəraitində ətraf mühitin komponentlərinə norma və 
standartların (suyun, havanın, torpağın və s. təmizliyi) 
müəyyənləşdirilməsi. Bu zaman sənayenin aztullantılı və ya tullantısız 
texnologiyaya keçməsi, təbii mühitin keyfiyyətinə nəzarətin 
gücləndirilməsi planlaşdırılır. 
ƏTRAF MÜHİTİN TƏDQİQATI PROQRAMI, YUNEP – BMT-
nin təşəbbüsü ilə başlanmış (1973-cü il) ekoloji böhran problemlərinin 
(səhralaşma, meşəsizləşdirmə, torpağın itirilməsi, Dünya okeanının 
çirkləndirilməsi və s.) tədqiqi ilə məşğul olan dövlətlərarası proqram. 
ƏVƏZ OLUNA BİLƏN RESURSLAR – başqası ilə əvəz oluna 
 160 
 
bilən təbii resurslar (məs., mineral yanacaq, günəş, atom istilik və ya 
geotermal enerjisi ilə). 
ƏVƏZSİZ RESURSLAR – digər resurslarla əvəz olunmayan resur-
slar (hava, canlı orqanizmlərin genetik fondu, su, işıq, torpaq və s.). 
 
 161 
 
F 
 
FAKTORLARIN KOMPENSASİYASI – müəyyən faktorların 
(məs., temperatur, su və s. təsiri) həddi qoyulmuş (limitlənmiş) təsirini 
zəiflətmək üçün orqanizmlərin mühitin əlverişsiz şəraitini dəyişdirməsi 
qabiliyyəti. 
FAKULTƏTİV PARAZİT – müstəsna, sahibindən asılı olmayaraq 
yaşamağı bacaran, lakin çox vaxt sahibi üzərində parazitlik edir (məs., 
qov göbələkləri). 
FAO – BMT-nin ərzaq resursları, kənd təsərrüfatı və sənayenin 
inkişaf etdirilməsi məsələlərilə məşğul olan xüsusi təsisatı. 1945-ci ildə 
yaradılmışdır. 
FARMAKOLOGİYA (yun. pharmakon - dərman) – dərman 
maddələri və onların orqanizmə göstərdiyi təsir haqqında tibbi, bioloji 
elm; geniş mənada fizioloji aktiv maddələr. 
FASİYA (lat. facies – zahiri görünüş) – Təbii kompleksin ən kiçik 
hissəsi (dərənin bir yamacı, bulağın çıxdığı yer və s.). 
FAUNA (lat. Fana – meşə və çölün ilahəsi) – Müəyyən ərazi, 
rayon, ekosistem və ya biosenozun heyvan növlərinin məcmusu. 
Süxurların və ya çöküntü qatlarının arasında olan orqanizm qalıqlarının 
kompleksi də fauna adlanır. 
Bu və ya digər rayonun F.-sı müxtəlif heyvan qruplarından (faunistik 
kompleksdən) ibarətdir. Tundra, meşə, çöl, yarımsəhra, səhra faunistik 
kompleksləri olur. F. termini müxtəlif sistematik kateqoriyadan olan 
heyvanlara müəyyən ərazidə (quşların F.-sı, böcəklərin F.-sı) aid edilə 
bilər. 
FAUNA ANALİZİ (lat. fauna – meşələr və çöllər allahı) – hər 
hansı əraziyə və ya müəyyən biosenozun tərkibinə daxil olan 
heyvanların tam növ tərkibi. 
FAUNA ƏYALƏTİ – xarakterik və endem cinslərin mövcudluğuna 
görə ayrılan iri fauna vilayəti. 
FAUNA FONDU – müəyyən regionun heyvanat aləmi növlərinin 
məcmusu. 
FAUNA YASAQLIĞI – ayrı-ayrı heyvan növlərinin müəyyən vaxt 
dövründə qorunması üçün ayrılan sahə. 
FAUNİSTİK STRATİFİKASİYA – ekosistemdə heyvanların üfiqi 
(yaruslu, mərtəbəli) yerləşməsi. Maksimal F.s. ekvator və mülayim 
qurşaqlarda, minimal F.s. isə səhra, bozqır və tundrada müşahidə olunur. 
F.s. floristik stratifikasiya ilə sıx bağlıdır. 
 162 
 
FAUNİSTİKA – zoocoğrafiyanın fauna kompleksini öyrənən 
bölməsi. F.-nın məlumatlarının zoocoğrafiya üçün böyük əhəmiyyəti 
var. 
FAYDALI QAZINTILAR – Yer qabığında maddi istehsal 
sahəsində effektiv istifadə oluna bilən üzvi və qeyri üzvi mənşəli miner-
al aqreqatları; bərk, maye və qaz halında olur. F.q. tərkibinə və xalq 
təsərrüfatında işlədilmə  sahəsinə görə 3 əsas qrupa bölünür: metal (qa-
ra, əlvan, nadir, radioaktiv metalların və s. filizləri), qeyri-metal (sement 
xammalı, çınqıl, qum, miko, azbest, qrafit, kükürd, şora, kalium duzları, 
apatit, fosforit, qiymətli daşlar və s.) və yanar qazıntılar (kömür, torf, 
yanar şistlər, neft və təbii qazlar). 
FAYDALI MƏHSUL – insanın təsərrüfat fəaliyyəti nəticəsində 
çirklənən su hövzəsi və torpağın, sənaye balıqları, məməlilər, 
onurğasızlar, faydalı bitkilər, həmçinin bakteriya və yosunlar tərəfindən 
bioloji özünütəmizləmə prosesi. 
FENETİKA – biologiyanın bölməsi; fenlərin mənşəyi və 
yayılmasını öyrənir. 
FENOİNDİKASİYA – fitosenozların fenoloji inkişafının 
qanunauyğunluqlarına görə ətraf mühitin qiymətləndirilməsi. Çiçəkləmə 
əyrisi və fenospektr əsasında aparılır. 
FENOL (KARBALOL TURŞUSU) –çox sadə aromatik (ətirli) 
spirt (C6H5OH), bərk maddədir, rəngsiz olub havada çəhrayı rəng olan 
kristaldır. Tibbdə az miqdarda dezinfeksiya məqsədilə işlədilir. Fenolun  
buxarı ilə nəfəs aldıqda selikli qişanı xəstələndirir, dəriyə dəydikdə 
yanıq əmələ gətirir, qida yoluna düşdükdə qaraciyər və böyrəkləri 
zədələyir. Hətta kiçik dozalarda bir çox su orqanizmləri üçün məhvedici 
təsir göstərir. İnsan üçün birdəfəlik ölüm dozası 154 q-dır. 
FENOLOGİYA – Təbiətdə mövsümi hadisələr, onların başlama 
müddəti və bu müddətləri müəyyən edən səbəblər haqqında biliklər sis-
temi. F. bitki və heyvanat aləminin (biofenologiya) mövsümi 
hadisələrini, həmçinin qarın yağması, ilk və son ayazlar, buzbağlama və 
su hövzələri donuşluğunun açılmasını qeydə alır və öyrənir. Bitkilərdə 
(fitofenologiya) inkişafın mövsümi fazaları (tumurcuqların şişməsi və 
açılması, yarpaqlama, çiçəkləmə, toxumların və meyvələrin yetişməsi, 
xəzan): heyvanlarda (zoofenologiya) – məməlilərdə qış yuxusundan 
oyanma, cütləşmənin başlanması, mövsümi tüləmələr və miqrasiyalar, 
quşlarda yuvalama, yumurtaqoyma və s., köçəri quşlarda həmçinin yaz 
və payız köçmələri, buğumayaqlılarda qışlayan fərdlərin oyanması, yu-
murtaqoyma, sürfələrin inkişafı, diapauzalar və s. qeydə alınır. Fenoloji 
qanunauyğunluqlar xalq təsərrüfatında mövsümi işlərin və tədbirlərin 
 163 
 
regional təqviminin tərtib olunması əsasında inkişaf edir, təbiətin 
mühafizəsi, faydalı bitkilərin zərərvericiləri və xəstəliklərinə, insan, ev 
heyvanlarının parazitlərinə və transmissiv xəstəliklərinə qarşı mübarizə 
tədbirləri keçirilməsində də bu təqvimlərdən istifadə edilir. 
FENOLOJİ FAZA (yun. phaino – aşkar edirəm) –təbiətdə 
mövsüm üzrə bir-birindən kəskin seçilən dövrlər. Bitkilərdə – tumur-
cuqlama, çiçəkləmə, toxumvermə; heyvanlarda – miqrasiya, yuvaqurma, 
balaçıxarma və s. 
FENOLOJİ XƏRİTƏLƏR – mövsümdən asılı olaraq üzvi aləmin 
dəyişkənliyi, bitki və heyvanların inkişaf fazalarının vaxtını göstərən 
xəritələr. 
FENOSPEKTR – ayrı-ayrı bitkinin fenoloji mərhələsinin mövsümi 
inkişafının ardıcıllığını və müddətini əks etdirən qrafik forma. İdeya ilk 
dəfə V.N. Sukaçov (1903) tərəfindən irəli sürülmüşdür. F. yerinə 
yetirilməsinin əsasını avstriya geobotaniki X.Qams (1918) qoymuşdur. 
FENOTİP – Orqanizmin fizioloji, biokimyəvi, ekoloji, etoloji 
xüsusiyyətlərinin məcmusu. Orqanizmin F.-i onun müşahidə oluna bilən 
xarici görünüşüdür. 
FERMAYANI QORUYUCU MEŞƏLİKLƏR – Heyvandarlıq 
kompleksləri, ferma, qoyun yatağı (ağıl) ətrafında meşə zolaqları 
oradakı binaları və heyvanları qar və qum sovrulmasından, soyuq 
küləklərdən qorumaq məqsədilə salınır. F.q.m. mikroiqlimi və sanitar-
gigiyenik şəraiti yaxşılaşdırır, həm də yanğına qarşı əhəmiyyət daşıyır. 
F.q.m. heyvandarlıq tikililərindən 30-40 m aralı hakim küləklərə qarşı, 
yaxud fermaların ətrafında yerləşdirilir. Meşə əkinləri 2-7 zolaqdan (eni 
10-20 m 3-5 cərgə) ibarət olub araları 15-20 m götürülür. Əkinləri sıx 
aparılıb cərgəaraları 3-4 m, cərgədə bitkilərin arası 1,5-3,0 m götürülür. 
Kənar cərgələrə kol cinsləri əkilir. Respublikamızın dağ rayonlarında bu 
məqsədlə gürcü palıdı, adi göyrüş, mal-qaraya qarşı dözümlü ağaclardan 
azatağac, dəmirqara, kollardan sarağan, doqquzdan, düzən sahələrdə 
duzsuz torpaqlarda şabalıdyarpaq palıd, eldar şamı, qovaq növləri, sərv 
ağacı, çinar, duzlu torpaqlarda isə lələkağacı, iydə, yaşıl göyrüş, innab, 
kollardan amorfa, yulğun və s.-dən istifadə olunması məqsədə uyğun-
dur. Mal-qaranı yay dövründə cücülərdən, (ağcaqanad, mığ-mığa, moza-
lan milçək və s.) qorumaq məqsədilə F.q.m.-də qoz və dəfnə ağacından 
istifadə edilməsi məsləhət görülür. Amerika fermerlərinin təcrübəsi bu-
nu təsdiq etmişdir. 
FERMENTLƏR, ENZİMLƏR (lat. fermentum - maya) – zülal 
tərkibli spesifik katalizatorlar. Bütün canlı hüceyrələrdə hasil edilir və 
biokimyəvi prosesləri kataliz F. həyat fəaliyyətinin bütün proseslərində 
 164 
 
mühüm rol oynayır. F. çox müxtəlif olsalar da, bir sıra ümumi xassələri 
var. Onlar həm parçalanma, həm də sintez istiqamətində gedən kimyəvi 
reaksiyaları sürətləndirir. F-in aktivliyi qeyri-üzvi katalizatorun 
aktivliyindən qat-qat çoxdur. Bir ferment yalnız bir maddəyə təsir 
göstərir. 1000-dən çox ferment məlumdur. Bunlardan 100-ə qədəri kris-
tal şəklində alınmışdır. Əgər bir ferment bu və ya digər səbəbdən 
fəallıqdan düşərsə və ya sistemdən çıxarsa bütün ferment sisteminin 
fəaliyyəti pozulur, bu da bütün orqanizmin xəstələnməsinə səbəb olur. 
F.-dən tibdə, xalq təsərrüfatının bir çox sahələrində - gön-dəri, toxucu-
luq və kimya sənayesində) geniş istifadə olunur. Çörəyin, süd 
məhsullarının, spirtin, pivə, şərab, çay, tütün, turşudulmuş tərəvəz və s. 
məhsulların istehsalı fermentativ proseslərdə başa çatıdırılır. 
FEROMONLAR (yun. phera – daşıyıram və mona) – Heyvanların 
ətraf mühitə buraxdığı (ifraz etdiyi) və həmin növün digər fərdlərinin 
hərəkətinə, fizioloji vəziyyətinə və ya metabolizminə təsir göstərdiyi 
bioloji aktiv maddələr F. xüsusi vəzilər vasitəsilə buraxılır. Cücülər 
buraxdığı cinsi F. müxtəlif növlərin fərdlərinin görünüşünü, aqreasiya 
F.-i çoxlu miqdarda fərdlərin kiçik sahədə toplanmasını təmin edir, 
«həyə-can»” F.-i isə qaçmağa, gizlənməyə reaksiya göstərir. F. 
cücülərin hərəkətini potensial effektiv idarə etmə vasitəsidir. Kənd 
təsərrüfatı ziyanvericiləri ilə mübarizədə F.-dan istifadə olunması 
xüsusilə perspektiv sayılır. Sintetik F.-dan istifadə olunması perspektiv 
sayılır. Sintetik F-dən düzəldilən tələlərdən zərərli cücülərin uçotunu 
aparmaq, bir sıra hallarda isə onları kütləvi məhv etmək məqsədilə 
istifadə olunur. 
FƏRD – Ömrü boyunca genofondun bir hissəsini saxlayan və onu 
növbəti nəslə ötürən canlı varlıq (Fizioloji mənada canlı orqanizm). 
FƏRDİ DOZA – bir fərdə təsir göstərən fiziki faktorun (məs., radia-
siya) miqdarı. 
FƏRDİN YETİŞGƏNLİYİ – bir qayda olaraq, böyümüş (yaşlı) or-
qanizmin morfoloji və psixofizioloji həddə çatdıqda fərdin çoxalma 
qabiliyyəti. 
FƏRDLƏRİN SAYININ PARTLAYIŞI – hər hansı bir populya-
siyada biotik və abiotik şəraitin əlverişli olması ilə əlaqədar və ya antro-
pogen təzyiq nəticəsində fərdlərin sayının dəfələrlə kəskin artması. 
FƏSİLƏ – tərkibində bir cins, yaxud monofilitik (ümumi mənşəli) 
cinslər qrupu olan və b. F-lərdən kəsgin fərqlənən ayrıca ekoloji sahədə 
yerləşən taksonomik kateqoriya. F.-nin özünəməxsus əlamətləri ona 
müəyyən ekoloji uyğunlaşma zonasında yaşamağa imkan verir. 
FINDIQ FƏSİLƏSİ (Corylaceae) – Ən geniş yayılmış cinsləri vələs 
 165 
 
və fındıqdır. Şimal yarımkürəsinin mülayim iqlim zonasında vələsin 30 
növü  məlumdur. Qafqazda və Azərbaycanın meşələrində 6 növü bitir: 
adi vələs (Carpinus betulus), qafqaz vələsi (C.caucasica), sivrimeyvəli 
vələs (C.dektschaica), Şərq vələsi və ya dəmirqara (C.orientalis) və 
irimeyvəli vələs (C.macrocarpa). 
Fındıq cinsi (corulus) özündə 20 növ birləşdirir. Yabanı halda Qaf-
qazda 6, Azərbaycanda 3 növü məlumdur: adi fındıq (C.avellana), ayı 
fındığı (C.iberica) və maral fındığı (C.cervorum). 
Qafqaz vələsi meşələri respublikamızın meşə ilə örtülü sahəsinin 
25%-ni təşkil edir. 
 
 
1-Qafqaz vələsi, 2-Şuşa vələsi, 3-
Şərq vələsi 
Ayı fındığı (ağacşəkilli fındıq) 
  
FIRLAR, SESİDİLƏR – xüsusi növ törədicilərin bitki orqanlarında 
əmələ gətirdiyi yerli patoloji yenitörəmələr. Onurğasızların törətdiyi F. 
bəzən zoosidi, göbələklərin törətdiyi F. isə mikosesidi adlanır. F.-ın 
meydana gəlməsi hallogenez, törədicisi isə hallogenlər adlanır. Viruslar, 
bakteriyalar, göbələklər, nematodlar, parazit həyat keçirən cücülər F.ın 
törədiciləridir. Bir çox F.-ın törədiciləri kənd təsərrüfatına və meşə 
təsərrüfatına böyük zərər vurur. Bəzi F.-ın törədiciləri alaqlara qarşı 
bioloji mübarizədə istifadə olunur. 
 166 
 
FIRTINA – Bofort şkalasına görə gücü 9 bal və sürəti 20,8-24,4 
m/san olan külək. Küləyin gücü 9 baldan artıq olanda şiddətli qasırğa 
adlanır. Adətən quruda dağıntılara və dənizdə güclü dalğalanmaya səbəb 
olur F.-nın yaranması siklonlarla əlaqədardır. 
FISTIQ FƏSİLƏSİ (Fagaceae) – fəsiləyə 7 cins, 900-ə yaxın növ 
daxildir. Azərbaycanda 3 cins yayılmışdır: fıstıq cinsi, şabalıd cinsi və 
palıd cinsi. Azərbaycan dağlarında fıstığın bir növü – şərq fıstığı (Fagus 
orientalis) geniş yayılmışdır. Respublika meşələrinin 32%-ni təşkil edir. 
Şabalıd cinsi (Castanea), Azərbaycanda yabanı halda bir növü bitir: 
adi şabalıd (C.sativa). az sahədə meşələri Böyük Qafqazın cənub 
yamacı rayonlarında mövcuddur. 
Palıd cinsi (Quercus). Bu cinsə 600-ə yaxın növ daxildir. Qafqazda 
22, Azərbaycanda 9 növü təbii halda bitir: şabalıdyarpaq palıd 
(Q.castanifolia), şərq palıdı (Q.macranthera), araz palıdı (Q.araxina), 
uzunsaplaq palıd (Q.longipes), İberiya palıdı (Q.iberica), qızılı palıd (Q. 
hypochys), qumral palıd (Q.crispata) və kövrək palıd (Q.erucifolia). 
Palıd meşələri respublika meşələrinin 30%-ni təşkil edir. 
1-İberiya palıdı,2-Uzunsaplaq palıd 1-Şabalıdyarpaq palıd, 2-iritozcuqlu 
(şərq) palıd 
 167 
 
Adi şabalıd. 1-çiçəkqruplu zoğ; 2-erkəkçiçək; 3-dişicik çiçəyi; 4-dişicik 
çiçəkli çanaqçığın kəsiyi; 5-çanaqcıq; 6-meyvə – qoza  
FLYUKTOFİTLƏR (lat. fluctuatio – tərəddüd etmək) – geniş işıq 
diapazonu şəraitini üstün tutan bitkilər (məs., qabarma-çəkilmə ritmik 
işıqlanma şəraitində məskunlaşan litoral dəniz yosunları). 
FİKOFAQ (yun. phykoc - yosun) – yosunlarla qidalanan heyvanlar. 
FİKSASİYA – Bioloji, kimyəvi və ya fiziki qarşılıqlı təsir 
nəticəsində canlı toxuma və ya substrast tərəfindən maddələrin tutulması 
(saxlanması) prosesi.  
FİLİZ – iqtisadi cəhətcə tərkibindən metalların alınması 
məqsədəuyğun hesab edilən təbii mineral birləşmə. «F» termini bir sıra 
qeyri metal qazıntılar (pyezokvars, flüorit və s.) üçün də işlədilir. 
Azərbaycanın yeraltı sərvətləri içərisində əhəmiyyətinə görə ikinci yeri 
filiz faydalı qazıntıları durur, (birinci yerdə neft-qaz durur), 
respublikamız bu faydalı qazıntılarla çox zəngindir. Daşkəsən dəmir 
yatağı, Zəylik alunit yatağı, Balakən rayonunda aşkar edilmiş polimetal 
yatağı Avropada, həta dünyada ən iri yataqlardan sayılır. 
Respublikamızın ərazisində həmçinin mis, qurğuşun, sink, molibden, 
manqan, kobalt, civə, xrom, nikel, sürmə, arsen, qızıl və s. yataqları da 
vardır. 
FİLLOBİONT (Phyllon - yarpaq) – ağac və koların yarpaqlarında, 
çətirlərində yaşayan orqanizmlər. 
FİLLOFAQLAR – Yarpaqla qidalanan heyvanlar (bir çox 
həşəratlar, onların sürfələri, qurdlar və s.). 
FİLOGENEZ – (yun. phulon –nəsil, genez-mənşə) bitki və 
heyvanların tarixi inkişaf prosesi. 
 168 
 
FİLLOKLADİLƏR – bitkilərdə yarpaq funksiyasını daşıyan şəklini 
dəyişmiş zoğlar. F., əsasən, quraq yerlərdə yayılmış müxtəlif fəsilədən 
olan bitkilərdə təsadüf edilir (məs., tikanlı bizotunun, bir çox 
kaktusların, danaya kolunun zoğları). 
FİLTRATORLAR – xüsusi süzücü ağız apparatının köməyi ilə 
sudan aldığı kiçik plankton orqanizmlər və asılı hissəciklərlə (detrit) 
qidalanan su heyvanları. F-ra bir çox malyusklar, xənçəngkimilər, 
yastıbağırsaqlar, balıqlar və s. aiddir. Onlardan bəzilərinin (məs., midi) 
çirklənmiş suyun təmizlənməsində rolu böyükdür. 
FİTOBENTOS, dib florası, bitki bentosu – su hövzələrinin dibində 
yaşayan bitki orqanizmlərinin məcmusu. F.-un tərkibi (əsasən yosunlar) 
suyun axarından, duzluluğundan, temperaturundan və s. faktorlardan 
asılıdır. 
FİTOBİ (fito və yun. bios - həyat)  – xırda heyvanların yaşıl 
bitkilərin üzərində yaşadığı yer. F. ekosistemdə müxtəlif biohorizontda 
yerləşə bilər: yarpaqlarda (fillobi), çiçəklərdə (antobi), mamırlarda 
(bropi) və s. Termini V.A.Doqel (1924) təklif etmişdir. 
FİTOBİOLOGİYA – bitki biologiyasını (anatomiya, morfologiya, 
sistematika, coğrafi yayılması, ekologiyası və s.) öyrənən kompleks 
botanika elmi. 
FİTOBİOTİK ORQANİZM –  bitkinin üstündə saprofit kimi 
yaşayan orqanizmlər. 
FİTOCOĞRAFİ VİLAYƏT – coğrafi mənşəyi, inkişafı, yayılması 
birliyi nöqteyi nəzərincə iri floristik bölmə. 
FİTOCOĞRAFİYA – Bax: bitki coğrafiyası. 
FİTOEDAFON –torpaqda yaşayan bitki orqanizmlərinin məcmusu 
(birhüceyrəli yosunlar, bakteriyalar, göbələklər). 
FİTOFAQLAR – Bitkilərlə qidalanan heyvanlar. Bura əsasən 
daxildir: dırnaqlılar, gəmiricilər, çoxlu cücülər, o cümlədən karpofaqlar 
(meyvəni yeyir), ksilofaqlar (oduncağı) rizofaqlar (kök sistemini, kö-
kümsovu, soğanağı), mikofaqlar (məs. gənələrin sürfələrini, 
göbələklərin qiflərini yeyir). Bitki ilə qidalanan onurğalıların çoxu (məs. 
gəmiricilər, dənyeyən quşlar) heyvan mənşəli qidaları, onurğasızları da 
yeyirlər. 
FİTOFİL GÖBƏLƏKLƏR – ali bitkilər üzərində parazit və ya 
saprofit həyat tərzi keçirən göbələklərin böyük bir qrupu. 
FİTOFİLLƏR – 1) əsasən bitkilər üzərində yaşayan bitki və heyvan 
orqanizmləri. Bitkilər həmin orqanizmlər üçün həm də qorunmaq, 
ovlama və qida vəzifəsi daşıyır. 2) Adətən bitki üzərində kürü tökən 
(çox vaxt zəif axın olan yerlərdə) balıqlar (çəki balığı, sazan, çapaq 
 169 
 
balığı, qırmızı üzgəcli balıq). 
FİTOFİZİOLOGİYA – bitki orqanizmində gedən fizioloji 
prosesləri öyrənən elm. 
FİTOGEN ORQANİZM –  bitki mənşəli orqanizm. 
FİTOGEN SUKSESSİYA – ekosistemin təbii biogen suksessiya 
formalarından biri; bitki örtüyünün dəyişməsi digər səbəblərdən baş 
verir (məs., insanın yad bitki növlərini gətirməsilə). 
FİTOGENETİKA – bitki genetikası. 
FİTOGENEZİS – bitkinin tarixi (təkamül) və ontogenetik inkişafı. 
FİTOKİMYA – biokimyanın bölməsi: bitkinin kimyəvi tərkibini 
öyrənir. 
FİTOKLİMAT (fitoiqlim) – Bitkilər arasında (ot örtüyündə, ağac 
çətirlərində) yaranan meteoroloji şərait. Bitki örtüyünün növündən, 
yaşından, sıxlığından asılı olaraq işıqlanma dərəcəsi, küləyin gücü, 
torpağın, havanın temperaturu və nəmliyi dəyişir. Açıq sahədə bu 
göstərilən iqlim elementləri kəskin dəyişir. F. bitki örtüyünün 
iqlimdəyişmə  xüsusiyyətini, kənd təsərrüfatı bitkilərinin bitmə şəraitinə 
və tarlada onları yetişdirmə texnologiyasına əsaslandırmağa qiymət 
vermək üçün öyrənilir. 
FİTOKÜTLƏ – Bitkilərin canlı üzvi maddələrinin ümumi miqdarı; 
quru, yaxud su ərazisi fitosenozunun yerüstü və yeraltı sferasında 
toplanır. F.-ni əmələ gətirən yerüstü sferaya birillik (yarpaqlar, 
assimilyasiyaedici zoğlar, çiçəklər, meyvələr və s.) və çoxillik orqanlar 
(ağacların gövdə və budaqları, yarımkol və sarmaşıqların oduncaqlaşmış 
zoğları); yeraltı sferaya kök, kökümsov, kökyumrusu, soğanaq daxildir. 
F.-nin formalaşmasında ibtidai bitkilərin tallomu və rizoidlər də iştirak 
edirlər. 
FİTOLOGİYA – bitkinin morfologiyası, anatomiyası, fiziologiyası 
və ekologiyasını öyrənən kompleks elm. 
FİTOMELİORASİYA – Bitki qruplaşmalarının istifadəsini nizama 
salmaq, həmçinin meşə zolaqlarının, ot səpinlərinin yaradılması və s. 
yolu ilə təbii şəraitin yaxşılaşdırılması üzrə tədbirlər sisteminin 
keçirilməsi. F.-nı aşağıdakı sahələrə ayrılır: humanitar F. (insanın fiziki 
və mənəvi vəziyyəti üçün mühitin sağlamlaşdırılması), təbiəti 
qorumaqla (biosenozları saxlamaq və yaxşılaşdırmaq), bioməhsuldar 
(məhsulun kəmiyyətini artırmaq) və mühəndis (yol və hidrotexniki) 
qurğuların istismar şəraitinin yaxşılaşdırılması. 
FİTOMÜHİT (fitosenotik mühit) 
FİTONOMİYA – botanikanın bölməsi: bitkinin mənşəyi və 
inkişafını öyrənir. 
 170 
 
FİTONSİDLƏR – Bitkilərin əmələ gətirdiyi, bakteriyaların, 
mikroskopik göbələklərin, ibtidailərin böyüməsini və inkişafını saxlayan 
bioloji aktiv maddələr. Bu maddələr antibiotik xassəsi daşıyıb havadakı 
bir çox zərərli və xəstəlik törədən mikrobları, virusları məhv edir, 
bununla da havanı saflaşdırır. Aydın olmuşdur ki, təbiətdə fitonsid 
hadisəsi geniş yayılmışdır. Bakteriyalardan tutmuş ali bitkilərə qədər 
bütün bitki aləmi fitonsid xassəsinə malikdir. Çay, dəniz və göllərin 
suyunda da fitonsidli bitkilərə rast gəlinir. Ağaclar daha çox fitonsid 
xassələri daşıyır. Müəyyən edilmişdir ki, şam, ardıc, qovaq, cökə, 
tozağacı meşələri xəstəlik törədən virusları, mikrobları aloye, sarımsaq, 
soğan və istiotdan da tez məhv edir. Fitonsid buraxan 40-a qədər ağac 
və kol növü müəyyən edilmişdir. Hər bir bitki fitonsidinin özünəməxsus 
təsiredici xassəsi vardır. Şam ağacının F-i vərəm xəstəliklərinin sağal-
masına kömək edir. Ağ şamın F-i difteriya mikroblarını qırır, qovağın 
və palıdın fitonsidləri isə qanlı ishal çöplərini məhv edir. Ardıc ağacının 
F-i difteriya, göyöskürək, qarınyatalağı çöplərinə və milçəklərə 
öldürücü təsir göstərir. Ağcaqayın, qovaq, tozağacı, sərv F.-i 20-25, 
şam, ardıc və dəfnə 15, qoz 18, vələs və saqqız 7-8, palıd və 
qaraçöhrənin F-i isə 5-6 dəqiqə ərzində bakteriyaları məhv etməyə 
qabildir. F. bitkilərdə təbii immunitet amillərindən biridir. Antimikrob 
xassələrinə görə F. – tibbdə, baytarlıqda, bitkilərin mühafizəsində 
istifadə olunur. Tibbdə soğan, sarımsaq, qatıqotu və tərkibində F. olan 
başqa bitkilərdən alınmış preparatlar irinli yaraların, trofik xoraların və 
s. xəstəliklərin müalicəsində istifadə edilir. Tərkibində F. olan bir sıra 
bitkilər mədə-bağırsaq traktının, ürək fəaliyyətinin hərəkəti və sekretor 
fəallığını stimullaşdırır. 
Yeyinti sənayesində ərzaqları uzun müddət xarab olmaqdan qorumaq 
üçün də fitonsidlərdən istifadə olunur. «Fitonsidli” kağızlara» bükülmüş 
alma, armud, limon, naringi və s. meyvələr 1,5-2,5 dəfə az xəstəliyə 
tutulur. Bitkilərin fitonsid xassələri konserv istehsalında da kara gəlir. 
Bu məqsədlə soğan, sarımsaq, şüyüd, dağ keşnişi, razyana, xardal, 
darçın, dəfnə yarpağı, kərəviz, çuğundur, pomidor, qatıqotu kökü və s. 
istifadə olunur. Onlar konservləri sterilizasiya edərək mikroblardan 
zərərsizləşdirir. 
Müəyyən edilmişdir ki, bitkilərin yalnız uçucu xassəsi maddələri 
deyil, onların gövdəsinin, meyvə və giləmeyvələrinin şirələri də güclü 
antimikrob, yəni fitonsid xassələrinə malikdir. Aydın olmuşdur ki, tünd 
rəngli meyvə və giləmeyvələrin şirələri daha çox antimikrob xassəsi 
daşıyır. 
FİTONSİD REAKSİYASI – ali bitkilərin fitonsidlərin köməyilə 
 171 
 
mikroorqanizmlərə təsiri. 
FİTOPLANKTON – su qatının günəş enerjisi olan hissəsində 
(dünya okeanında orta hesabla 200 m dərinliyə qədər) yayılan 
planktonun bitki hissəsi (evfotik zona). F. su hövzələrində üzvi 
maddələrin əsas ilk produsenti olub onun hesabına su heterotrof 
orqanizmləri mövcuddur. F.-nun biokütləsinin cəmi zooplanktonun 
biokütləsinə nisbətən kiçikdir (uyğun olaraq 1.5 və 21.5 mlrd. t), lakin 
tez parçalandığından Dünya okeanında onun məhsulu 550 mlrd. t təşkil 
edir (okeanın bütün heyvanat məhsullarından təxminən 10 dəfə artıq). 
FİTOPOTOLOGİYA – Bitki xəstəlikləri, onların profilaktikası və 
ləğv edilməsi üsullarını öyrənən elm. Ümumi və xüsusi hissəyə 
böülünür. Ümumi F. xəstəlik törədiciləri, onların başvermə səbəbini və 
şəraitini, inkişaf və yayılma qanunauyğunluqlarını, xəstə orqanizmdə 
anatomik, fizioloji dəyişkənlikləri, bitki immuniteti və karantini 
məsələlərini öyrənir. F.-ya kənd təsərrüfatı F.-sı, ağac və kolların 
xəstəliklərini öyrənən meşə F.sı, dekorativ bitkilərin F.-sı aiddir. 
FİTOPSAMMON – su hövzələrinin qruntunda və ya qumlu 
sahilində yaşayan bitkilərin məcmusu (əsasən yosunlar, bakteriyalar). 
FİTOSENOGENEZ – bitki qruplaşmalarının fomalaşması və 
inkişafı prosesi. Termini V.B.Soçava (1974) təklif etmişdir. 
FİTOSENOLOGİYA – Fitosenozlar (bitki qruplaşmaları) haqda 
təlim: geobotanika və biosenologiyanın bölməsi. 
FİTOSENOTİK MÜHİT, fitomühit – orqanizmlərin birgə təsiri, 
onların edasferinin inteqrasiyası ilə yaranan fitosenozun daxili mühiti. 
F.m.-in elementlərinə intensivliyi və tərkibi ilə dəyişkən olan işıq və 
istilik rejimi, bununla əlaqədar dəyişən havanın rütubətliyi və tərkibi 
(fitonsidlərin mövcudluğu, CO2-in çox olması), torpaq, onun humusu və 
digər üzvi birləşmələri daxildir. 
FİTOSENOTİK OPTİMUM – bax: Növün optimumu. 
FİTOSENOTİK PROSES – ətraf mühitdən günəş enerjisinin və qi-
da maddələrinin bitkilər tərəfindən bitki kütləsinə (biokütlə) çevrilməsi. 
FİTOSENOTİK RELİKTLƏR – Bitki qruplaşmaları və 
landşaftların keçmiş (qədim) suksessiya mərhələlərindən indiki dövrə 
qalmış növlər və ya qruplaşmalar. F.r., sindinamikanı öyrənən informa-
tiv əlamətlərdir. Adətən F.r.-in tutduğu ərazi kiçik olur. 
FİTOSENOZ, bitki qruplaşması – Nisbətən oxşar sahədə bir-
birilə, heyvan və ətraf mühitlə mürəkkəb qarşılıqlı əlaqədə olan bitki 
orqanizmlərinin məcmusu. Bitki növlərinin müxtəlif qruplarının F.-dakı 
rolu eyni deyildir; buna baxmayaraq F.-u yaradan bitkilər öz həyat 
fəaliyyəti prosesində mühiti dəyişir. Onlar özləri üçün zəruri olan eh-
 172 
 
tiyatlardan (işıq, su və s.) istifadə edir, mübadilə məhsullarını ətraf 
mühitə buraxır, əsas fitoiqlimin formalaşmasına kömək edir. F. biosenoz 
və biogeosenozun (ekosistemin) bir hissəsidir. Heç bir F. daimi deyil, 
gec və ya tez başqa F. ilə əvəz olunur. 
FİTOSENOZDA BİTKİLƏRİN ƏLAQƏSİ – Fitosenozu açıq 
qruplaşmalardan fərqləndirən keyfiyyət. F.b.ə.-nin səviyyəsi müxtəlif 
bitki tiplərində müxtəlif olub yüksək (çətirləri birləşmiş-sıx meşəlik) və 
aşağı (səhra) olur. F.b.ə. bir növün fərdləri arasında ola bilər. F.b.ə.-ni 
ayırırlar: antoqonizm, rəqiblik, birtərəfli mühit yaratmaq (amenealizm), 
birbaşa fizioloji (parazitizm, yarımparazitlik), mexaniki (bitkilərin bir-
birinə təzyiqi və s.) allelopatiya. 
FİTOSENOZUN MOZAİKLİYİ – Relyefin fitogen, zoogen, ekzo-
gen (bəzi bitki növlərinin yanında qumun toplanması) və antropogen 
dəyişilməsilə əlaqədar qruplaşmalarda iki və daha çox parselin bərabər 
paylanması nəticəsində müxtəlif tərkibliyin yaranması: bəzən dövrü 
dəyişilmələrlə əlaqədar olur (məs. qum qruplaşmalarında). Hər parsel 
tipi bəzi torpaq xüsusiyyəti daşıya bilər. 
FİTOSENOZUN STABİLLİYİ, biosenozun davamlılığı – Biose-
nozu prosenozlardan fərqləndirən xüsusiyyətlər olub yaxşı inkişaf edən 
mürəkkəb struktura malikdir (çox miqdarda biohorizontlar var). Kli-
maks biosenozlar daha davamlı olur (məs. fıstıq, palıd meşə 
ekosistemləri, alp, subalp çəmənləri). 
FİTOSENOZUN STRUKTURU – bitki qruplaşmasının əsasən üfi-
qi və şaquli hissələrə bölünməsi (qat, yarus). 
FİTOSENOZUN ŞAQULİ STRUKTURU (quruluşu) – F.ş.s.-nun 
əsas elementi yarus sayılır. Bir qayda olaraq müxtəlif yaruslar müxtəlif 
həyatilik formalarından təşkil olunur. Aşağıdakı yaruslar mövcuddur: 
ağac yarusu, kol yarusu, ot və ya ot-kolcuq yarusu, mamır-şibyə yarusu. 
Yarusdan kənar bitkilər də vardır, məs. sarmaşıqlar, epifitlər və s. 
FİTOSENOZUN TƏSVİRİ – Fitosenozun əsas xüsusiyyətlərinin, 
əsasən növ tərkibinin bu və ya digər dərəcədə qısa qeydə alınması. 
FİTOSFER (fitogeosfer) – Mühit şəraiti əsasən yaşıl bitkilərlə mü-
əyyən edilən – Yer səthindən 150 m hündürlükdə hava qatı, torpaq və 
torpaqaltı qat. 
FİTOTERAPİYA – Bitki və çiçəklərin ətri ilə aparılan müalicə üsu-
lu. Orqanizmə təsiri qoxu orqanları vasitəsilə və neyrohumoral yollardır. 
Ürək-damar, hipertoniya, ateroskleroz, sinir sisteminin müxtəlif funk-
sional xəstəliklərində təyin edilir. 
FİTOTOKSİNLƏR – bitkiyə toksik təsir göstərən və onun metabo-
lizmini poza bilən təbii və ya süni mənşəli maddələr. 
 173 
 
FOTOTROFLAR – Fotosintezedən orqanizmlər (avtotroflar) – fo-
totrof bakteriyalar, yosunlar və ali bitkilər. 
FİTOZOOFAQLAR – həm bitki, həm də heyvan yemi ilə qidala-
nan heyvanlar. 
FİZİKİ AMİL (yun. physis - təbiət) – bu amilin mənbəyi ətraf 
mühitin fiziki vəziyyəti və ya hadisəsi hesab olunur (dalğa, mexaniki və 
s.). 
FİZİKİ COĞRAFİYA – Yerin coğrafi qatı və onun struktur 
hissələri haqqında elm. Əsasən, yerşünaslıq və landşaftşünaslıq 
hissələrinə bölünür. Bundan əlavə F.c.-ya paleocoğrafiya da aid edilir. 
F.c. elmləri qrupuna təbii mühitin ayrı-ayrı  komponentlərini öyrənən 
elmlər – geomorfologiya, iqlimşünaslıq, hidrologiya, okeanologiya, 
qlyasiologiya, geokriologiya, torpaq coğrafiyası, biocoğrafiya daxildir. 
F.c.-nın əsas vəzifələri Yerin qatları arasındakı enerji və kütlə 
mübadiləsini, həmin qatların struktur dəyişkənliyini, rütubət dövranını, 
bioloji məhsuldarlığını, təbii-ərazi komplekslərini və onlardan səmərəli 
istifadə yollarını və s. öyrənməkdən ibarətdir. 
FİZİKİ COĞRAFİ QURŞAQLAR, TƏBİİ QURŞAQLAR – fizi-
ki-coğrafi rayonlaşdırmanın yüksək taksonomik vahidləri; coğrafi 
qabığın ən iri bölgüsü. İstilik balansına görə bu və ya digər dərəcədə bir-
birinə yaxın olan bir neçə coğrafi zonadan təşkil olunur. 
V.V.Dokuçayevin «Təbii tarixin zonaları»” anlayışına uyğun gəlir. 
Aşağıdakı fiziki-coğrafi qurşaqlar ayrılır: arktik, subarktik, mülayim, 
subtropik, tropik, ekvator. Ekvator qurşağı istisna olmaqla bütün 
qurşaqlar Şimal və Cənub yarımkürələrdə simmetrik olaraq təkrar olu-
nur. 
– Antarktika qurşağı – Yerin ən cənub coğrafi qurşağı olub 
Antarktidanı, ona yaxın adalar və akvatoriyaları cəmləşdirir. A.q.-nın 
sərhədi ən isti ayın 5°C izotermindən keçir. Sərt iqlimi, uzun qütb 
gecəsi, quruda buz səhralarının üstünlüyü ilə səciyyələnir. A.q-da həyat 
olduqca kasatdır, yalnız buzdan azad olan sahələrdə (arktika 
oazislərində) bəzən mamır, şibyə və yosunlara təsadüf olunur. 
– Arktika qurşağı – Yerin ən şimal coğrafi qurşağı olub Arktikanın 
geniş hissəsini tutur. Sərhədi ən isti ayın 5°C izotermindən keçir. Uzun 
qütb gecəsi, okean səthindən aşağı temperaturla səciyyələnir. Quruda 
buz və daş arktika səhraları, bəzən arktiki mamırlı-kollu tundra üstünlük 
təşkil edir. 
– Subarktik qurşaq, subarktika – Şimal yarımkürəsinin qurşağı. 
İqlimi soyuq, illik yağmurun miqdarı 310-500 mm. Çoxillik donuşluq 
səciyyəvidir. Vegetasiya dövrü 1,5-2 aydır. Okean suları oksigenlə 
 174 
 
zəngin olub az duzluluğa malikdir; dəniz məməliləri və digər heyvanat 
aləminin zənginliyi planktonun bolluğuna şərait yaradır. S.q. daxilində 
tundra yarımzonası və meşə-tundra zonası ayrılır. Qurunun landşaftları 
xarici təsirə, xüsusilə antropogen təzyiqə az davamlı olması ilə əlaqədar 
onlara qayğı ilə yanaşılmalıdır. 
– Subantraktik qurşaq, subantraktika – cənub yarımkürənin 
coğrafi qurşağı olub Atlant, Sakit və Hind okeanlarının 58-60° və 65-
67° cənub enliyində yerləşən akvatoriyaları və çox olmayan adaları 
əhatə edir. Rütubətli soyuq okean iqlimi, güclü küləklər və dumanlı 
havalarilə səciyyələnir. Vegetasiya dövrü 1,5-2 aydır. Biokimyəvi 
proseslər zəif gedir. okean suları plankton və balıqla zəngindir. 
Kitəbənzər heyvanlara da rast gəlinir. Adalar okean çəmənlərilə 
səciyyələnir. 
– Mülayim qurşaqlar – Yerin coğrafi qurşaqları olub şimal 
yarımkürədə subtropik və subarktik (40-65° .e.d.), cənub yarımkürədə 
isə subtropik və subantarktik (42-58° c.e.d.) qurşaqları arasında yerləşir. 
Termik rejimin aydın mövsümlüyü, uzunmüddətli qarlı qışı, bununla 
əlaqədar qurunun çox yerində vegetasiya dövrünün qısa olmasilə 
səciyyələnir. M.q.-rın landşaftları (adətən şimal yarımkürədə) olduqca 
müxtəlifdir (okean çəmənləri, meşə, meşə-çöl, çöl, yarımsəhra, səhra). 
Dağlarda yüksəklik qurşaqları inkişaf etmişdir. Dünya okeanı üçün illik 
temperaturun, duzluluğun dəyişməsi (digər qurşaqlara nisbətən) və üzvi 
həyatın zənginliyi xarakterikdir. M.q.-ın geniş əraziləri əkinçilik altında 
istifadə edilmişdir. 
– Subtropik qurşaqlar, subtropiklər – Yerin şimal və cənub 
yarımkürələrinin təbii qurşaqları; 30-40 ş.e.d. və c.e.d. arasında tropik 
və mülayim qurşaqlar arasında yerləşir. Yarımilliklərdə mülayim (qışda) 
və tropik (yayda) termik rejimlə səciyyələnir. Bəzən qışda şaxtalar olur. 
S.q. daxilində okeanların suyu nisbətən yüksək temperatur və duzluluğa 
malikdir. Populyasiyanın miqdarı az olsa da növ müxtəlifliyi boldur. 
Quruda aşağıdakı təbii zonalarla səciyyələnir: həmişəyaşıl sübtropik 
meşə və kolluqları, qarışıq musson subtropik meşələri, meşə-çöl, sub-
tropik yarımsəhralar və subtropik səhralar: 
– Tropik qurşaqlar – şimal və cənub yarımkürələrində 20° və 30° ş. 
və c.e.d. arasında yerləşən Yerin coğrafi qurşaqları. Havanın temperatu-
ru daim yüksəkdir. Passat sirkulyasiyası yağıntının az (illik 200-mm-ə 
qədər) və iqlimin isti olmasını təyin edir. Quruda yarımsəhra və səhralar 
üstünlük təşkil edir, rütubətli tropik meşələr və savannalar da mövcud-
dur. Dünya okeanının suyu yüksək temperatur (20°C-ə qədər) və aşağı 
 175 
 
duzluluğu, oksigenlə az zəngin, okean həyatı nisbətən kasat olmasilə 
səciyyələnir. 
– Ekvator qurşağı – Yerin coğrafi qurşağı, ekvator boyu hər iki 
tərəfdən 8° ş.e.-dən 11° c.e. arasında yerləşir. Burada temperatur daim 
yüksək (ortaaylıq 24-27°C), yağıntı bol (adətən illik yağıntı 1500-3000 
mm, bəzi yerdə 10000 mm-ə qədər), olub il ərzində bərabər paylanır, 
rütubətlənmə həddən artıqdır. Biogeokimyəvi proseslər kifayət qədər 
intensiv gedir. Flora və faunanın olduqca zənginliyi və müxtəlifliyi ilə 
seçilir. Ekvator meşə landşaftı üstünlük təşkil edir. Dünya okeanının 
səth suları yüksək temperatura, aşağı duzluluğa malik olub planktonla 
zəngindir. 
FİZİKİ-COĞRAFİ ƏYALƏT – fiziki-coğrafi rayonlaşdırma vahi-
di; bir fiziki-coğrafi vilayətin bir hissəsi; relyefin morfostrukturu, iqlim, 
dağlarda isə yüksəklik qurşaqlığın xarakterinə görə ayrılır. 
FİZİKİ-COĞRAFİ PROSESLƏR – coğrafi qabıqda və landşaftda 
təbii hadisələrin ardıcıl dəyişməsi; maddələr, enerji və informasiya 
mübadiləsi vasitəsilə müşayiət olunur və landşaftın bu və ya digər 
vəziyyətinin xarakteristikasının dəyişilməsinə səbəb olur. F.c.p.-rə geo-
morfoloji, hidroloji, iqlim, bioloji və landşaft prosesləri aiddir. F.c.p.-in 
öyrənilməsi landşaftın dəyişilməsinin mexanizmini və faktorları aşkar 
etmək üçün zəmin yaradır. 
FİZİKİ ÇİRKLƏNMƏ – hər hansı bir mühitdə müxtəlif fiziki 
faktorların təbii normasının artmağa doğru dəyişməsi: istilik, səs-küy, 
elektromaqnit, radiasiya və s. 
FİZİOQNOMİKA (yun. physioqnomike) – ekologiyanın bölməsi; 
təbii qruplaşmaların forma və strukturunu öyrənir; qruplaşmanın xarici 
görünüşü haqqında elm. Termini R.Uitteker (1980) daxil etmişdir. 
FİZİOLOGİYA (yun. Physis - təbiət) – insan və heyvan 
fiziologiyası – orqanizmlərin, onların ayrı-ayrı sistem, orqan və 
toxumalarının həyat fəaliyyəti və fizioloji funksiyaların tənzimi 
haqqında elm. Canlı orqanizmlərin ətraf mühitlə qarşılıqlı fəaliyyətinin 
qanunauyğunluqlarını, onların müxtəlif şəraitdə davranışını öyrənir. 
İndiki dövrdə fizioloji məsələlər, əsasən, tibb və kənd təsərrüfatı 
praktikasına kömək etmək mövqeyindən işlənib hazırlanır. 
FİZİOLOJİ QURAQLIQ – ətraf mühitdə rütubətin bolluğu 
şəraitində temperaturun aşağı olmasilə əlaqədar bitki köklərinin suyu 
sorma qabiliyyətinin azalması. 
FİZİOLOJİ SÜKUT – bitkinin və heyvanın belə həyat dövründə 
maddələr mübadiləsi olduqca zəif gedir. 
FİZİOSFER – abiotik geosferdən (litosfer, hidrosfer, atmosfer) 
 176 
 
ibarət Yer sferi. 
FLORA (lat. Flora – Roma mifologiyasında çiçək və bahar allahı) 
– Bitki növlərinin, mikroorqanizmlərin və göbələklərin müəyyən 
vilayət, zona, rayon, bitki tipi, formasiya və ya biosenoz daxilində 
onların müasir təbii şəraiti və geoloji keçmişi ilə bağlı tarixən təşəkkül 
tapmış məcmusu. Məs. Qafqazın florası, Azərbaycanın florası, sporlu 
bitkilərin florası, mamırların florası (brioflora), yosunların florası (al-
qoflora) və s. Hər bir F-nın təyin əsası onun növ və cins tərkibinin aşkar 
edilməsidir. F. haqqında məlumat (bilik) bitki örtüyünün təsnifatını düz-
gün tərtib etmək (qurmaq), geobataniki məsələlərin həlli üçün vacib 
şərtdir. 
FLORA FONDU – müəyyən regionun bitki növlərinin məcmusu. 
FLORA VƏ FAUNANIN ANALİZİ (təhlili) – Növlərin genetik, 
coğrafi, ekoloji, təsərrüfat və digər xassələrinə uyğun olaraq müəyyən 
ərazidə, bitki tipində və ya ekosistemdə flora və faunanın təhlili. Bütün 
hallarda flora və faunanın zənginliyinə və sistematik tərkibinə diqqət 
yetirilir. Bütün bunlar növlərin yerləşməsindən, mənşəyindən və tutduğu 
ərazinin böyüklüyündən asılıdır. Genetik təhlil zamanı genoelementlər 
ayırırlar: məs. keçmiş floranın reliktləri; müxtəlif dərəcədə adaptasiya 
olunmuş müxtəlif dövrlərin immiqrantları; gətirilmiş növlər (neofitlər). 
Coğrafi təhlildə geoelementlər ayırd edilir: endemlər, alloxtonlar və s. 
Ekoloji təhlildə ekomorf və ya ekobiomorflar kimi ekoelementlər ayırd 
edilir. 
Flora və faunanın faydalılığı bu və ya digər coğrafi və ya inzibati 
rayonlara və vilayətlərə görə müəyyənləşdirilir. Bu zaman faydalı 
növlərin miqdarı müəyyən edilir və onlar müvafiq qruplara (dərman, 
qida, texniki, xəzlilik və s.) bölünür. 
FLORİSTİK ƏYALƏT – vilayət tabeçiliyində olan floristik 
rayonlaşdırma vahidi. 
FLORİSTİK STRATİFİKASİYA – bax. yarus. 
FLORİSTİKA – botanikanın floranı öyrənən bölməsi. 
FLOROGENETİKA – müəyyən ərazidə floranın formalaşma tarix-
ini öyrənən botanika elmi. 
FLOROGENEZ – növəmələgəlmə və fitosenozların formalaşması 
prosesi nəticəsində floranın tarixi inkişafı. 
FLYUKTASİYA (lat. fluctasio – dəyişgənlik, tərəddüd) 
(ekosistemlərin) – ekosistemin müxtəlif illərdə dəyişgənliyi. F. zamanı 
növ populyasiyasının sıxlığı və onların miqdarca nisbəti dəyişir. F.-nın 
səbəbi, bir qayda olaraq iqlimin tərəddüdü və ayrı-ayrı növlərin 
miqdarının partlayışı (hədsiz artması) sayılır. 
 177 
 
FORMALDEHİD – kimyəvi maddədir. (HCHO) sənayedə geniş 
istifadə olunur. F. həm də güclü konservant kimi bioloji materialların 
saxlanması və meyidin balzamlaşdırılmasnda istifadə edilir. F.böyük 
kimyanın əsas məhsulu sayılır və dünya miqyasında 10 milyon tonlarla 
istehsal olunur. F. eyni zamanda təhlükəli maddə olub suyu, atmosferi 
çirkləndirir, güclü allergiya reaksiyası törədir (gözdən yaş axıdır, 
öskürəyə, bronxların spazmasına səbəb olur).   
FORMASİYA (lat. formatio – yaranma, əmələ gəlmə) – Eyni 
dominantın (bəzi kondominantın) başçılıq etdiyi assosiasiyaların birliyi. 
Formasiyalar formasiya qruplarında və ya siniflərində birləşir. 
FOSİLLİ, qazıntı orqanizmləri – keçmiş geoloji epoxaların 
qalıqları və onların həyat fəaliyyətinin izləri. 
FOSFATLAR – orfosfat turşusunun və daha mürəkkəb fosfor 
turşularının duzları. F. gübrə kimi və yuyucu, təmizləyici vasitələrin 
komponenti kimi istifadə olunur, sonuncu halda F. məişət tulantılarına 
qarışır və su hövzələrinin evtrofikasiyasına səbəb olur. Bu səbəbdən də 
bəzi ölkələrdə F.-ın yuyucu vasitələrin tərkibinə qatılması qadağan olu-
naraq əvəzediciləri tapılmışdır. 
FOSFOR ÜZVİ BİRLƏŞMƏLƏRİ – tərkibində fosfor olan üzvi 
birləşmələr. F. çox vaxt pestisid kimi istifadə olunur,o qida və su 
vasitəsilə insan orqanizminə daxil olarkən onun sağlamlığı üçün təhlükə 
törədir. F.ü.b.-in pestisid kimi işlədilməsinin təhlükəliliyi onun torpaqda 
parçalanma məhsullarının özündən də ziyanlı olması ilə bağlıdır. 
FOTOBİOLOGİYA (yun. phos - işıq) – biologiyanın bir bölməsi; 
görünən ultrabənövşəyi və yaxın infraqırmızı şüaların təsiri ilə 
orqanizmdə gedən prosesləri öyrənir. F. bitki və heyvanların həyat 
fəaliyyəti ilə sıxı əlaqədardır. F. kənd təsərrüfatı bitkilərində fotosintezin 
məhsuldarlığının artırılmasında, kənd təsərrüfatı heyvanlarının 
inkişafının intensivləşdirilməsində, tibb təcrübəsində və ətraf mühitin 
çirklənməsinə qarşı mübarizədə şüalardan istifadə olunmasında nəzəri 
əsasdır. 
FOTOBİOSFER – biosferin (qurunun səthi və hidrosferin üst 
qatları) günəş şüaları ilə işıqlandırılan qatı. 
FOTODİNAMİKA – canlı orqanizmdə işığın fizioloji proseslərə 
stimullaşdırıcı təsiri. 
FOTOFİLLƏR – yaxşı işıqlı yerlərdə yaşayan işıqsevər 
orqanizmlər. 
FOTOFOBLAR – güclü işıqlanmadan çəkinən kölgəsevər 
orqanizmlər, məs., bütün yeraltda yaşayan heyvanlar, həmçinin Dünya 
okeanının dərinsu zonasında məskən salan orqanizmlər. Fotofobların 
 178 
 
bədənlərində piqmentləşmə yoxdur, görmə üzvləri ixtisara düşmüş, 
iybilmə və və hissetmə qabiliyyəti çox inkişaf etmişdir. 
FOTOGEN ORQANİZM – işıq şüası verən orqanizm (məs., foto-
bakteriyalar). 
FOTOKİMYƏVİ SMOQ – günəş şüasının təsirindən atmosferdə 
yayılmış maddələrdən yeni maddələrin əmələ gəlməsi. 
FOTOKSEN ORQANİZMLƏR – işıqlanma intensivliyinə fərqsiz 
orqanizmlər. 
FOTOMİNERALLAŞMA – işığın təsiri ilə minerallaşma. 
FOTOOKSİDANTLAR – atmosferdə işığın təsirilə azot 
oksidlərindən və karbohidrogenlərdən yaranan kimyəvi birləşmələrin 
ümumi adı. Əsas F. – ozon və azot turşusudur. F. insanın sağlamlığına 
zərər yetirir və meşələrin vəziyyətinə mənfi təsir göstərir.  
FOTOPERİODİZM – canlı orqanizmlərin günün uzunluğuna qarşı 
reaksiyası. 
FOTOPLAN – Yer səthinin kartoqrafik məqsədlər üçün hazırlanmış 
dəqiq fotoqrafik planı. Xüsusi cihazlarda üfiqi vəziyyətə və eyni miqya-
sa gətirilmiş fotoşəkilləri deformasiya olunmayan lövhə üzərinə 
yapışdırdıqda alınır. 
FOTOSFER – ulduz (o cümlədən günəş) atmosferinin ən dərin və 
sıx təbəqəsi; Günəşin F.-nin qalınlığı 500 km-ə yaxın, temperaturu 
4500-6000°C olub olduqca güclü işıq verir. F. Yer səthində gedən təbii 
proseslər üçün əsas enerji mənbəyidir. 
FOTOSİNTEZ – Bitkilərin, yaşıl yosunların, bakteriyaların və foto-
sintez edən mikroorqanizmlərin vasitəsilə günəşin şüa enerjisinin üzvi 
maddələrinin kimyəvi enerjisinə çevrilməsi. Bakteriyaların fotosintezi 
bakterioxlorofillər, yosunlar və ali bitkilərinki isə xlorofillərin iştirakı 
ilə gedir. F. sərbəst enerjinin artması ilə gedən və bilavasitə Yer kürəsi 
orqanizmlərini kimyəvi enerji ilə təmin edən vahid bioloji prosesdir. F. 
nəticəsində Yer kürəsində hər il 100 mlrd. ton üzvi maddə əmələ gəlir, 
200 mlrd. ton CO2 mənimsənilir və 145 mlrd. tona qədər sərbəst O2 
ayrılır. F. prosesində karbon qazı ancaq üzvi maddələrin tərkibinə daxil 
olduqdan sonra reduksiyaya uğrayır. 
FOTOSİNTEZEDƏN ORQANİZMLƏR – sadə qeyri üzvi 
birləşmələrdən işıq enerjisinin hesabına mürəkkəb üzvi birləşmələr ya-
radan orqanizmlər F.o.-ə yaşıl bitkilər, yosunlar və bəzi bakteriyalar 
daxildir. 
FOTOSİNTETİK AKTİV RADİASİYA (FAR) – fotosintez üçün 
bitkilərin istifadə edə bildiyi günəş enerjisinin bir hissəsi. Günəş 
şüalarının cəminin 50%-ə qədərini təşkil edir. 
 179 
 
FOTOTAKSİS – ibtidai orqanizmlərin işığa doğru (müsbət F.) və 
əksinə (mənfi F.) hərəkəti. 
FOTOTROPİZM – bitki orqanlarının hərəkət istiqamətinə işığın 
təsiri. 
FÖVQƏLADƏ EKOLOJİ VƏZİYYƏT – insanların həyatı və 
sağlamlığının, habelə ətraf təbii mühitin qorunması məqsədilə zəruri 
təcili tədbirlərin həyata keçirilməsini tələb edən ekoloji təhlükəli 
vəziyyət. 
FREATİK SULAR (yun. phrear - quyu) – Yerin aşağı (dərin) 
qatlarındakı çatları və kapilyarları dolduran yeraltı sular. Orada xırda 
onurğasızların spesifik faunası yaşayır. 
FREATOBİOLOGİYA – limnologiyanın bölməsi; freatik sularda 
həyatın ekoloji aspektlərini öyrənir. Termini K.Motain (1962) irəli 
sürmüşdür. 
FREATOBİONT – freatik suların məskunları. 
FREATOFİTLƏR (yun. phrear - quyu) – Qrunt sularının hesabına 
yaşayan bitkilər; dərin kök sisteminə (3-15 m) malik olurlar. Qara sak-
saul, dəvətikanı, kəvər F.-ə aiddir. 
FREONLAR – soyuducular – flüorlu doymuş karbohidrogenlərdir. 
Tərkibində xlor və bəzən də brom olur. Ən geniş yayılanları diflüordix-
lormetan CF2 Cl2, flüortrixlormetan CF Cl3 və diflüorxlormetan CHF2 
Cl. Alışmayan, partlayıcı, rəngsiz, iysiz qaz və mayelərdir. Suda pis, 
üzvi həlledicilərdə yaxşı həll olur, turşu və oksidləşdiricilərə qarşı 
davamlıdır. F. –dan sənayenin bir çox sahələrində istifadə olunur. Soyu-
ducularda, kondisionerlərdə, lakların, rəng-boyaların, müxtəlif 
insektisidlərin və s. aerozol qablamalarında məhz F.-dan istifadə edilir. 
F. yuyucu olduqlarından kosmetikada, ərzaq məhsuları, dərman 
maddələri,boya və alovsöndürən qarışıqların hazırlanmasında istifadə 
edilir. F. az zəhərli maddələrdir, inert (təsirsiz) birləşmələrə aid 
olduğuna görə flora-fauna üçün zərərsiz sayılır və insan orqanizminə 
ziyan gətirmir. Lakin xarici mühitin yer səthinə yaxın sahəsində kənar 
təsirlərə qarşı davamlı və uzunömürlü olduqları üçün gec-tez hava 
cərəyanı ilə atmosferdə toplanır. Beləliklə, yer səthində bir çox təsirlərə 
məruz qalan xlor-flor üzvi birləşmələr atmosferin ozonla zəngin qatında 
ultrabənövşəyi şüalara qarşı tab gətirməyərək asanlıqla parçalanır. 
Stratosferdə sərbəstləşən bir xlor molekulu on min ozon molekulunu 
tam məhv edir. Başqa maddələrə nisbətən F. ozonu 450-600 dəfə çox 
dağıdır. 
Beynəlxalq cəmiyətlərin razılaşdırılmış gücü ilə 1990-cı illərdən so-
nra F.-ın istehsalı 2 dəfədən çox azalmışdır. Soyuducu texnika 
istehsalçıları freonların ozon üçün zərərsiz maddələrlə əvəz olunmasına 
başlamışlar. 
1996-cı ildən etibarən Rusiyanın «Biryusa» soyuducuları ozon qatına 
dağıdıcı təsir göstərməyən yeni soyuducu agentlərdən istifadə edilərək 
 180 
 
buraxılır. 
FRİQANA (yun. phryqanon - çırpı) – Əsasən Aralıq dənizi 
ölkələrində yayılmış efemerlər olan kserofit tikanlı kol və 
yarımkollardan ibarət şiblək qrupu. Azərbaycan Respublikası üçün F. 
xarakterik deyil. Lakin dağətəyi zonada bitki örtüyünün məhv edilməsi, 
yamaclarda hədsiz mal-qara otarılması ilə əlaqədar torpağın güclü 
yuyulması nəticəsində F. tipli şibləklər yaranır. Belə bitki qruplaşması 
əsasən arid meşələrin antropogen deqradasiyasının son mərhələsi sayılır. 
O, seyrək bozqır və yarımsəhra ot bitkisi fonunda tək-tək və qrup 
halında acılıq, gəvən, Pallas murdarçasından ibarət olur, bəzən orda-
burda ardıc, dağdağan, iydəyarpaq armud və saqqız ağacına da təsadüf 
edilir. 
FRUKTOZA – meyvə  şəkəri, hektozlar qrupundan olan sadə kar-
bohidratlar. Bitkinin yaşıl hissələrində, meyvələrdə, çiçək nektarında 
rast gəlinir. 
FTOR –təbiətdə təmiz halda rast gəlinməyən kimyəvi aktiv element. 
F.-un birləşmələri sənayedə (alüminium, sement) geniş istifadə olunur 
və havanı çirkləndirir. Ftorlu-hidrogen turşularının (ftoridlər) duzlarının 
yüksək konsentrasiyası olduqca toksikdir və orqanizmin fermentlərinin 
təsirini zəiflədir. Xroniki ftorid zəhərlənməsi insan skeletinin 
dəyişməsinə səbəb olur. Sitomotologiyada ftoridlərdən diş kariyesinin 
profilaktikası vasitəsi kimi və az miqdarda diş pastalarına qatılır.  
FULVOTURŞULAR – humusun tərkibinə daxil olan maddələr. 
Durulaşdırılmış qələvilərdə həll olur, oksidləşdikdən sonra məhlulda 
qalır. 
FUMİQANTLAR – zərərvericiləri və bitki xəstəliklərinin 
törədicilərini məhv etmək üçün istifadə olunan kimyəvi maddələr; nəfəs 
orqanlarına qaz və ya buxar şəklində daxil olaraq təsir göstərir. 
FUMİQASİYA (lat. fumiqo – tüstü verirəm) – Bitki xəstəlikləri 
törədicilərinə və zərərvericilərinə qarşı zəhərli buxar və qazlarla aparılan 
mübarizə tədbiri. Anbar, istixana, parnik, kənd təsərrüfatı məhsulları 
(taxıl, meyvə, tərəvəz və s.), bitkilər (üzüm, çay, sitrus bitkiləri), torpaq 
və s. F. edilir. F.-nın vaxtı, üsulu və effekti fumiqantlardan, F. 
obyektindən, həmçinin zərərverici və xəstəliklərlə yoluxma 
dərəcəsindən asılıdır. 
FUNGİSİDLƏR (lat. fungus - göbələk) – Pestisidlər qrupundan 
olub fitopatogen göbələklərin törətdiyi xəstəliklərdən bitkiləri qorumaq 
üçün preparatlar. Öz kimyəvi təbiətinə görə F. qeyri-üzvi və üzvi 
birləşmələrə, həmçinin antibiotiklərə aid edilir. 200-ə qədər F. 
məlumdur, onlardan 1500-dən çox preparat formaları və 
kombinasiyaları buraxılır: isladıcı tozlar, emulsiya konsentratları, dus-
tlar, tozlar, qarışıq suspenziyalar, pastalar və s. Təsirinə görə F. qoruyu-
cu, müalicə edici olur. Ətraf mühitə mənfi təsirindən çəkinmək üçün F.-
dən istifadə olunma qaydalarına, xüsusən doza və vaxtına ciddi riayət 
edilməlidir. Bir çox ölkələrdə, o cümlədən respublikamızda F.-dan 
istifadə olunması qanunla nizama salınır. 
 181 
 
FUTUROLOGİYA (lat. futurum - gələcək) – geniş mənada – Yerin 
və bəşəriyyətin gələcəyi haqqında təsəvvürlərin məcmusu, dar mənada –
sosial proseslərin perspektivini əhatə edən elmi biliklər sahəsi, 
proqnozlaşdırma və proqnostikanın sinonimi. 
FÖN – dağlıq ölkələrdə, temperaturu xeyli yüksək və nisbi rütubəti 
alçaq, güclü və bəzən şiddətlənən küləklər. F. dağ silsiləsinin bir 
tərəfində hava təzyiqi yüksək, o biri tərəfində isə alçaq olanda baş verir. 
Hava yüksək təzyiq olan tərəfdən alçaq təzyiq olan tərəfə hərəkət edərək 
dağ silsiləsini aşır. Rütubətli hava yamac üzrə qalxdıqca onun tempera-
turu orta hesabla hər 100 m-də 0,5° düşür. Azərbaycanda kermiç, qara 
yel, ağ yel adlanan külək F. tipli küləkdir. 
 
 182 
 
G 
 
GEN (yun. genos - cins) – nəyinsə mənşəyinə, yaranmasına aidlik 
bildirən mürəkkəb sözlərin tərkib hissəsi (məs. hidrogen). 
GENEFOND – Genlərin, populyasiya və ya növlərin tərkibi. G.-a 
əsasən növlər xüsusi qiymətli əlamətlərinə görə (forma, növmüxtəlifliyi 
və faydalı keyfiyyətləri) müəyyənləşdirilir. 
GENEKOLOGİYA, BİOSİSTEMATİKA – heyvan və bitki 
sistematikasının bölməsi olub taksonları, xüsusilə ekotip və 
populyasiyaları, onların mənşəyini və genefondunu öyrənir. Öyrənilən 
heyvan və bitkinin məhz hansı valideyindən və daha uzaq əcdaddan 
əmələ gəlməsini sübut edən məlumat genetika və seleksiya işində böyük 
əhəmiyyətə malikdir. 
GENERATİV ORQAN – çoxalma vəzifəsini aparan orqan. 
GENETİK HOMEOSTAZ – populyasiyanın gen tərkibini daim 
saxlamaq qabiliyyəti və genofondun kəskin tərəddüdünə müqavimət 
göstərmək. 
GENETİKA – orqanizmlərin irsiyyət və dəyişkənliklərini öyrənən 
elm. G.-nın əsas vəzifəsi orqanizmin fərdi inkişafını öyrənməklə və in-
sana lazım olan yeni orqanizm formaları yaratmaq məqsədi ilə onların 
irsiyyət və dəyişkənliyini idarə etmək üsullarını işləyib hazırlamaqdan 
ibarətdir. 
GENEZİS (yun. genesis) – mənşə, əmələgəlmə: daha geniş mənada 
törəməni və inkişafı müəyyən vəziyyətə, hala, formaya salan ardıcıl 
proseslər. 
GENOTİP – orqanizmin bütün genlərinin məcmusu. Termini 
V.Yoqansen (1909) irəli sürmüşdür. 
GENOSİD (yun. genos – nəsil və sid) – soyqırımı, növün, sortun, 
cinsin, irqin, millətin nəslini kəsmək cəhdləri. 
GEOANTİKLİNAL Yer qabığının qalxması. Geosinklinal sistem 
daxilində uzun müddət mütləq və nisbi qalxan sahə. G.-ın uzunluğu yüz 
km-lə, eni on km-lərlə olur. Geosinklinalın tamamlanma mərhələsində 
G. qırışıq dağ qurğularının nüvəsini təşkil edir. Müasir G.-a Kuril 
adaları qövsünü, qədim G.-a isə Ural dağlarının ox hissəsindəki Uraltau 
silsiləsini misal göstərmək olar.  
GEOBİONT, EDAFOBİONT – demək olar ki, bütün ömrü boyu 
torpaqda yaşayan heyvanlar (soxulcanlar, köstəbəklər). G.-torpaq biose-
nozunun bir hissəsidir. 
GEOBİOSFER – quru daxilində olan biosfer qatı. 
 178 
 
GEOBOTANİKA (yun. ge - yer) – fitosenologiya – bitki 
qruplaşmaları və ya fitosenozları, onların tərkibi, quruluşu, biosenoloji 
mühitinin xüsusiyyətləri, məhsuldarlığı, istifadəsi və dəyişdirilməsini 
öyrənən elm. Geobotanikanın obyekti fitosenozlar, onların yaratdığı 
bitki örtüyü sayılır. G. Fitosenozların morfologiyasını, onların biotik 
əlaqələrini, xüsusilə fitosenozların daxili mühitini (sinekologiya), tarixi 
inkişafını (senogeniya) və təsnifatını tədqiq edir. 
GEOBOTANİKİ XƏRİTƏLƏŞDİRMƏ – müxtəlif miqyaslı geo-
botaniki bitki örtüyünün xəritələrinin tərtibi. 1:5000-1:100 000 miqyaslı 
geobotaniki xəritələşdirmə üçün çöl tədqiqatları (rekoqnossirovka, xətti 
taksasiya, geobotaniki profilləmə, geobotaniki çəkmə, «açar»” (test) 
metodundan istifadə edilir. Kiçik miqyaslı (1:5000000-1:4000000) 
xəritələr ədəbiyyat materiallarının köməyi ilə tərtib olunur. G.x.-in ən 
məsuliyyətli və mürəkkəb hissəsi geobotanika xəritələrinin legendasını 
tərtib etmək, yəni xəritəyə daxil olan ərazilərdəki bitki örtüyünün qısa 
təsvirini verməkdir. Geobotaniki xəritələr dəqiq iri miqyaslı – 1:5000-
1:25 000, ümumiləşdirilmiş iri miqyaslı – 1:50000-1-200 000, orta 
miqyaslı – 1:300 000 - 1:1000000, xülasəli miqyaslı – 1:500 000-1:400 
000, kiçik miqyaslı xülasəli – 1:5000000 və daha kiçik olur. Geobotani-
ki xəritələr məqsədinə, tərtibinin prinsipinə görə universal, xüsusi aktual 
(müasir) bitki örtüyü, ilkin bitki örtüyü, indiqasiya, proqnoz, botaniki-
təsərrüfat xəritələrinə bölünür. 
GEOBOTANİKİ ƏYALƏT – zonanın (yarımzonanın) 
tabeçiliyində olan geobotaniki rayonlaşdırma vahidi. 
GEODEZİYA – Yerin ölçülərini, formasını, qravitasiya sahəsini və 
səthindəki ölçmələri öyrənən elm. G.-nın materialları geobotanika və 
biosenologiyada geniş tətbiq olunur. 
GEOEKVİVALENT –təbii landşaftın yerində yaradılan antropogen 
lanşaftla mütənasibliyi, uyğun olması. (tərkibi, kütləsi, maddələr 
mübadiləsinin intensivliyi və enerji göstəricilərinə görə). 
GEOEKOLOGİYA – ekologiyanın bir sahəsi; biosfer də daxil ol-
maqla ekosistemləri (geosistemləri) yüksək səviyyədə tədqiq edir. 
Sinonimləri: landşaft ekologiyası, biogeosenologiya. 
GEOFİLLƏR – torpaqda, lildə. bəzən bəzi süxurlarda yaşayan hey-
vanlar (məs. soxulcan, lildə yaşayan dəniz molyuskası və s.). 
GEOFİTLƏR (geo ... və yun. phyton – bitki) – qışlamanı, yaxud 
uzunmüddətli quraqlığa davamlığı təmin edən orqanları və bərpa 
tumurcuqları həyat formalarından biridir. Əlverişsiz şəraitdə dözə 
biləcək G. torpaqla, soyuq qışda isə məhv olmuş yerüstü orqanlar və 
qarla mühafizə olunur. G.-ə bir çox soğanaqlı (zanbaqkimilər), 
 179 
 
kökümsovlu (bir çox taxıllar, cil) və köküyumrulu bitkilər (kartof, batat) 
aiddir. 
GEOFİZİKA – Yerin fiziki xassələrini və onun qabığında gedən 
prosesləri öyrənən kompleks elm. 
GEOFİZİKİ AMİL – Müəyyən sahənin səthinin və ya Yerin 
dərinliyinin fiziki xüsusiyyətləri ilə bağlı amil (məs. maqnit sahəsi). 
GEOFİZİKİ XİDMƏT – təbii mühit elementlərinin (iqlim, hidros-
fer, ionosfer, günəş şüalanması, yer qabığının dinamikası və s.) 
vəziyyətinin dəyişməsinə müşahidə və nəzarət sistemi. 
GEOFİZİKİ MÜHARİBƏ – bax meteoroloji müharibə. 
GEOFİZİKİ MÜHİT – bu və ya digər orqanizmlərin yer sahəsinin 
fiziki prosesləri və xassələrinin məcmusu. 
GEOGİGİYENA – insanın daim sağlamlığı üçün biosferin gigiyena 
xarakteristikasını nizamlamağa yönəldilən tədbirlərin əsasını işləyib 
hazırlayan elm sahəsi. Bəzən (dar çərçivədə) G. təbiətin, (ətraf mühitin) 
mühafizəsi sinonimi kimi başa düşülür. 
GEOKİMYA – Yer kürəsinin kimyəvi tərkibi, orada elementlərin 
yayılması və miqrasiya prosesləri haqqında elm. G.-nın bir çox bölməsi 
var: ümumi G., izotoplar G-sı, hidrogeokimya, landşaft G-sı, biogeo-
kimya, geokimyəvi axtarış metodları və s. 
GEOKİMYƏVİ AMİLLƏR – torpaq, qrunt, torpaq məhlulu və su 
hövzələrindəki suyun mineral tərkibinin xüsusiyyətinin orqanizm və 
biosenozlara təsir göstərən amillər. Bir çox kimyəvi elementlər növlərin 
yaşaması üçün mühüm şərait hesab olunur. 
GEOKİMYƏVİ ASSOSİASİYA – Ayrı-ayrı təbii vilayətlərdə Yer 
qabığının üst qatında yerləşən kimyəvi elementlər qrupu. Birinci G.a. 
hidrogen, karbon, azot və oksigendən əmələ gəlib canlı maddələrə 
uyğun gəlir. O, səthi geokimyəvi proseslər gedən Yer qabığı zonasında 
cəmləşmişdir. 
GEOKİMYƏVİ LANDŞAFT – termin B.B.Polınov (1956) 
tərəfindən irəli sürülmüşdər. G.l. kimyəvi elementlərin və birləşmələrin 
eyni tərkib və miqdara malik olan Yer sahəsidir. Hər G.l.-a müəyyən tip 
elementlərin və birləşmələrin miqrasiyası məxsusdur. 
GEOKİMYƏVİ MİQRASİYA – təbiətdə canlı orqanizmlərin fəal 
iştirakı ilə kimyəvi elementlərin dövranı. 
GEOKİMYƏVİ MÜHİT – Yerin strukturundan asılı olan yerin fi-
ziki gücünün məcmusu: qravitasiya və maqnit qütbləri, hava kütləsinin 
vaxtı və s. Termini Ş.F.Xilmi (1966) təklif emişdir. 
GEOLİBİONTLAR – ana süxurda (torpağın altındakı təbəqədə) 
yaşayan orqanizmlər (adətən mikroblar). 
 180 
 
GEOLOGİYA – Yer qabığı və onun daha dərin sferaları haqqında 
elmlər kompleksi: sözün əsl mənasında Yer qabığının tərkibi, quruluşu, 
hərəkətləri, onun inkişaf tarixi və faydalı qazıntılarının yerləşməsi 
qanunauyğunluqları haqqında elm. G-nın əsas əməli vəzifəsi faydalı 
qazıntı ehtiyatlarını aşkar etmək və mineral xammal bazası yaratmaqdır. 
GEOLOJİ EROZİYA – insanın dağıdıcı fəaliyyəti olmayan ərazidə 
təbii amillərin təsiri nəticəsində baş verən torpaq eroziyası. Bax: qədim 
eroziya 
GEOMERİDA (geo və .. yun. meros - hissə) – Yerdə yaşayan bütün 
canlıların məcmusu. Bəzən biosfer sinonimi kimi də istifadə olunur. 
Termin V.N. Beklemişev (1928) tərəfindən təklif edilmişdir. 
GEOMORFOLOJİ VAHİDLƏR – landşaftın tərkib elementləri-
geosistemlər (dağlar, dərələr, vulkanın krateri, buzlağın relyef formaları 
və s.). 
GEOMORFOLOGİYA – Yer səthinin relyefi haqqında elm. Quru-
nun, okean və dəniz dibinin relyefini, xarici görünüşünü, mənşəyini (ge-
nezisini), yaşını, inkişaf tarixini və müasir dinamikasını öyrənir. 
Azərbaycan MEA akad. Həsən Əliyev adına coğrafiya İnstitutunda G. 
şöbəsi var. 
GEOSFERLƏR (geo... və.. yun. spharia - kürə) – yer 
maddələrindən əmələ gəlmiş konsentrik qatlar. G.-ə atmosfer, biosfer, 
hidrosfer, litosfer və ya Yer qabığı, mantiya və Yerin nüvəsi daxildir. 
GEOSİNKLİNAL – Yer qabığının dərin çökəkliyi. 
GEOSİSTEM – coğrafi landşaftın geomorfoloji, iqlim və hidroloji 
elementlərini, həmçinin ekosistemi Yer səthinin müəyyən bir sahəsində 
birləşdirən fundamental struktur vahidi. Termini V.B.Soçava (1963) 
təklif etmişdir. 
GEOTERMAL SULAR – Yerin dərinliklərindən səthə çıxan sular. 
Yüksək temperatura və özünəməxsus kimyəvi tərkibə malikdir. 
Binaların, örtülü şitilliklərin (oranjeriya) qızdırılmasında istifadə olunur. 
Yüksək minerallığı olan G.s.-dan marikultur (dəniz orqanizmlərinin süni 
yetişdirilməsi) kimi də istifadə etmək olar. 
GEOTOPOLOGİYA – geosistemlər haqqında elmin bölməsi. Ter-
mini V.B.Soçava (1963) irəli sürmüşdür. 
GƏDİK – iki dağ zirvəsi və ya yüksəklik arasında alçaq sahə, çətin 
keçilən dağ cığırları. G. qış aylarında boran və çovğunda keçilməz olur. 
G. aşınma, tektonika və buzlaqların qarşılıqlı təsirindən yaranır. 
GƏMİRİCİLƏR (Rodeentia) – məməlilər sinfinin ən çox növü olan 
dəstəsi. Bütün məməlilərin üçdə birindən çoxunu əhatə edir. G-in 2 
minə yaxın, Azərbaycanda 31 növü var. Ən çox növü olan 
siçanabənzərlərdir. G. tez çoxalan heyvanlardır: kənd təsərrüfatına və 
meşə təsərrüfatına zərər verir. G. insan və ev heyvanları arasında 
 181 
 
təhlükəli xəstəliklər də yayır (taun, ensefalit və s.). Bəzi qiymətli 
xəzdərili heyvanlar da (məs., çay qunduzu, bataqlıq qunduzu və s.) 
G.dəndir. 
GƏNƏLƏR (Acarina) – hörümçəkkimilər sinfindən xırda 
buğumayaqlı heyvanlar. Dünyada 15 mindən çox, o cümlədən 
Azərbaycanda isə 800-dən artıq növü məlumdur. G. dünyanın hər 
yerində yayılmışdır. Əsasən quruda, bir qismi dəniz və çaylarda yaşayır. 
Yırtıcı G. torpaqda, bitkilərin üzərində, heyvan yuvalarında, parazit G. 
isə heyvan və insan bədənində, heyvanların qulaq və burnunda parazitlik 
edir. Ensefalit, hemorragik isitmə və s. transmissiv xəstəliklərin törədi-
cisidir. Virusları, bakteriyaları, spiroxetləri və s. yayır. Bəzi G. xeyirli-
dir; torpağın münbitliyini artırır, bitki zərərvericilərini məhv edir. 
GƏRMİC KÜLƏK – istilik gətirən külək. Qış fəslində əsən belə 
külək qarın vaxtından əvvəl əriməsinə səbəb olur. (Astara, Lənkəran, 
Masallı rayonları). 
GİGİYENA – sağlamlıq haqqında tibb elminin bir sahəsi: xarici 
mühit amillərinin insanın sağlamlığına, əmək qabiliyyətinə təsirini 
öyrənir. G. yaşayış yerlərinin, iş və istirahət şəraitinin sağ-
lamlaşdırılmasını sanitariya cəhətdən əsaslandırır, ərzaq məhsulları və 
məişət əşyalarının keyfiyyətinin sanitariya ekspertizası üsullarını 
hazırlayır. G-ın hazırladığı elmi müddəaları həyata keçirən sahə sanita-
riya adlanır. 
GİGİYENA NORMASI – insanın sağlamlığının hər cür 
pozulmasının qarşısını almaq məqsədilə gigiyena tərəfindən rəsmi 
işlənib hazırlanmış normalar. 
GİLƏMEYVƏ BİTKİLƏRİ – yeməli meyvəsi məişətdə giləmeyvə 
adlanan çoxillik kol, yarımkol və ot bitkiləri. G.b.-ndən ən çox çiyələk, 
moruq, qarağat, firəngüzümü, böyürtkən, cır mərsin, quşarmudu, aktini-
diya və çaytikanı becərilir. Yabanı G.b.-in ən əhəmiyyətlisi mərcanı, 
mərcangilə və qaragilədir. Azərbaycan Respublikasının dağ, meşə və 
çöllərində çoxlu yabanı G.b. bitir. Giləmeyvəsində şəkər, mineral 
maddələr, üzvi turşular, vitaminlər, aromatik maddələr var. Yeyilir, 
mürəbbə, cem, şirə, şərab, kompot və s. hazırlanır, bəziləri isə dərman 
kimi işlədilir. 
GİLƏVAR – Azərbaycanda, əsasən, Abşeron yarımadasına xas olan 
cənubdan, cənubi-şərqdən əsən külək. Xəzriyə nisbətən istidir. Ən çox 
ilin isti dövründə əsir. Sürəti adətən, 2-10 m/san-dir, bəzən 20-24 m/san-
yə çatır. 
GİPSOFİL BİTKİLƏR – əsasən gipslə zəngin olan torpaqlarda 
bitən bitkilər (bəzi gəvənlər, çoğan və s.). 
GÖBƏLƏK FIRLARI – Parazit göbələklərin bitkilərdə törətdiyi 
anormal törəmələr. 
GÖBƏLƏK XƏSTƏLİKLƏRİ – BAX: MİKOZLAR 
GÖBƏLƏK PREPARATLARI – mikroskopik göbələklərdən 
alınan pestisidlər; onların insektisid təsirinə səbəb göbələklərin 
həşəratlarda patogenlik (xəstəlik törətmək) yaratmasıdır. 
GÖBƏLƏKLƏR – (Mycetes və ya Fungi) ibtidai bitki qrupu. Xlo-
 182 
 
rofilsiz olduğu üçün hazır üzvi maddə ilə (parazit və ya saprofit) 
qidalanır. Yüz mindən çox növü məlumdur. Bəzən çəkisi 8 kq, 
papağının diametri 75 sm olan nəhəng göbələklərə də rast gəlinir. G. 
təbiətdə maddələr dövranında iştirak edir: antibiotiklər, müxtəlif dərman 
maddələri alınmasında, çörək, pivə, şərab, pendir və s. hazırlanmasında 
istifadə edilir. G.-in bir qismi duza və sirkəyə qoyulur. Azərbaycanda 
zərərli G. geniş yayılıb: pambıqda hommoz, vilt, üzümdə mildyu, oi-
dium, taxıllarda pas, sürmə, kartofda fitoftora, tütündə peronosporoz və 
s. xəstəliklər törədir. G.-in bir qismi zəhərlidir. 
GÖL – quru çökəkliklərində yerləşən su hövzəsi. G. çökəklikləri 
tektonik buzlaq, çay, vulkan və s. mənşəli olur. Axarlı G.-lər rütubətli və 
mülayim, axarsızlar isə quraq iqlim sahələrinə xasdır. Suyunda duzun 
miqdarı çox olan mineral göllər xüsusi qrup təşkil edir. Yer kürəsi G-
lərinin ümumi sahəsi təqr. 2,7 mln km (quru sahəsinin təqr. 1,8%-i), 
həcmi təqr. 230 mln, km3-dir. Azərb-da təqr. 250 g. var: ən böyüyü 
(dünyada) Xəzər gölüdür. Hacıqabul, Candargöl, Acınohur, Böyükşor 
gölləri də nisbətən böyük göl sayılır. 
GÖLŞÜNASLIQ – bax. Limnologiya. 
GÖY GURULTUSU – atmosferin səs hadisəsi: ildırım boşalması ilə 
müşayiət olunur. İldırımın yolunda təzyiqin ani artması nəticəsində 
havanın rəqslərindən yaranır. 
GÖY QURŞAĞI – atmosferdə, havadakı su damlacıqlarından işığın 
sınması və əks olunması nəticəsində əmələ gələn optik hadisə. G.q. 
Günəşə qarşı tərəfdə yağış tökülən buludların fonunda böyük, müxtəlif 
rəngli, bir, iki və bəzən üç qövsdən ibarətdir. Adətən üst qövs qırmızı, 
daxili qövs bənövşəyi olur. 
GÖYƏRÇİNKİMİLƏR – (Columbiformes) – quşlar sinfinin bir 
dəstəsi. Azərbaycanda 2 fəsiləsi var; drontlar və göyərçinlər. 
Göyərçinlər (columbidae) – göyərçinkimilər dəstəsinin bir fəsiləsi. 
Mülayim və tropik qurşaqda 255 növü məlumdur. Azərbaycanda 4 növü 
yaşayır. Çöl G.-i (Columba livia), meşə G.-i (C.oleans), alabaxta 
(C.palumbus), qumru (Streptorilia turtur). Qumru köçəri, qalanı 
oturaqdır. Toxum və meyvə ilə qidalanır. 3 qrupa bölünür: poçt G.-i, 
dekorativ G., ətlik G. Dekorativ G. lələklərinin gözəlliyinə, ətlik G. isə 
ətinə görə yetişdirilir. 600-900 q-dır. 
GÜBRƏLƏR – tərkibində bitkilər üçün qida elementləri olan və ya 
torpağa lazımlı qida maddələrini özündə toplayan üzvi və qeyri üzvi 
maddələr. Kimyəvi tərkibindən asılı olaraq G. üzvi və mineral gübrələrə 
bölünür. G. torpağın münbitliyini yüksəldir, kimyəvi, fiziki-kimyəvi, 
fiziki və mikrobioloji xassələrini yaxşıladırır. G. bitkilərin boyuna, 
inkişafına, məhsulun keyfiyyətinə yaxşı təsir göstərir və məhsuldarlığı 
artırır. 
GÜLÇİÇƏKLİLƏR FƏSİLƏSİ – (Rosaceae) – Bu fəsilə ağac, 
kol, yarımkol və otlardan ibarətdir. G.f.-nə 120 cins və 3150-dən çox 
növ daxildir. Azərbaycanda 200-ə yaxın növə rast gəlinir. 
 
GÜLÇİÇƏKLİLƏR FƏSİLƏSİNİN FİLOGENETİK ƏLAQƏLƏRİ. (P.L. 
 241 
 
Boqdanova görə) 
 
Qafqazmənşəli quşarmudu 1-Qonur quşarmudu, 2-Yunan 
quşarmudu, 3-Ağrıovunduran 
quşarmudu, 4-Buasye quşarmudu 
GÜLÇÜLÜK – bitkiçiliyin bir sahəsi: dekorativ çiçək bitkilərinin 
becərilməsi, onların bağça, bağ və bulvarlarda əkilməsi ilə məşğul olur. 
GÜN YAĞIŞI – Günəşli gündə göyün bir tərəfindən yağan yağış. 
GÜNƏŞ ENERJİSİ – Yerin səthinə düşən şüalı və korpuskulyar 
Günəş enerjisi. Orta intensivliyi 2 kal/sm2 1 dəq. (günəş konstantı) təşkil 
edir. Fundamental və əvəz olunmaz ekoloji faktor olub onsuz 
 185 
 
planetimizdə həyatın mövcudluğu qeyri mümkündür. 
GÜNƏŞ FƏALLIĞI – Günəşin üzərində baş verən fiziki 
dəyişikliklərin məcmusu. G.f.-nın zahiri təzahürü Günəş ləkələri, 
məşəllər, protuberanslar və s.-dir. Güman olunur ki, G.f. atmosferin üst 
qatlarına (qütb parıltısına, termosferin ionlaşmasına və s.), habelə at-
mosferin alt qatlarının vəziyyətinə, yəni havanın və iqlimin dəyişməsinə 
təsir edir. 
GÜNƏŞ LƏKƏLƏRİ –Günəş səthində müşahidə edilən tutqun 
ləkələr. Diametri 10 min km-ə çatır. Parlaqlığı normal Günəş 
diskindəkindən 10 dəfəyədək zəifdir, temperaturu fotosferinkindən 
1500° - 2000° kiçikdir. 
GÜNƏŞ MÜALİCƏSİ, HELİOTERAPİYA – Günəşin şüa enerji-
sinin müalicə profilaktika məqsədi ilə işlədilməsi: işıq müalicəsinin bir 
növü. Orqanizmə infraqırmızı və ultrabənövşəyi günəş şüaları təsir 
göstərir. G.m. zamanı (günəş vannası) gündən qaralma əmələ gəlir ki, 
bu da orqanizmdə mübadilə prosesini, immuniteti fəallaşdırır, 
qanyaranmasını, toxumanın qidalanmasını, ümumi vəziyyəti, yuxunu 
yaxşılaşdırır, orqanizmi möhkəmlədir. Vərəmin aktiv formasına, ürək 
çatışmazlığına tutulanlara G.m.-dən istifadə etmək olmaz. 
GÜNƏŞ RADİASİYASI – Günəş şüalarının radiasiyası. Yerdə ek-
zogen bioloji və meteoroloji proseslər üçün yeganə enerji mənbəyi 
sayılır. Ekosistemin aldığı radiasiyasının miqdarı günəş şüalarının tor-
paq və ya su səthinə düşmə bucağından, yəni en dairəsi, dəniz səthindən 
yüksəklik, ilin fəsli, günün saatı, həmçinin obyektin həmin şüaları udma 
qabiliyyətindən asılıdır. Buna əsasən, bir sıra iqlim zonaları ayrılır, hər 
zonanın özünəməxsus flora və faunası olur. Məs. palmalar yalnız isti 
zonada bitir, ağ ayı isə yalnız arktik zonada yaşayır. 
GÜCDƏN DÜŞMÜŞ (Çox pozulmuş) RESURSLAR – insanın 
mənfi təsərrüfat fəaliyyəti nəticəsində məhsuldarlığı aşağı düşərək 
istismarı iqtisadi cəhətdən səmərəli olmayan təbii resurslar. 
 
 
 
 
 
 
 
 
 
 
 
 
 
 
 
 186 
 
 
 
 
H 
 
HAKİM KÜLƏKLƏR – müəyyən ərazidə konkret zaman dövründə 
(ay, mövsüm, il, illər) küləyin ən çox müşahidə olunan istiqaməti. 
HALOBİONT (yun. hals – duz) – yüksək duzlu suda və ya şoran 
torpaqda yaşayan orqanizmlər. 
HALOBİOS – okean və dənizlərdə məskunlaşan heyvan və 
bitkilərin məcmusu. 
HALOFİLLƏR, OSMOFİLLƏR – yüksək konsentrasiyalı duzlu 
mühit şəraitində çoxalan mikroorqanizmlər. 
HALOFİTLƏR – Duzlu bitmə şəraitinə, xlorlu və kükürdlü duzlarla 
doymuş torpaq məhlulundan istifadə etməyə uyğunlaşmış bitkilər. Bun-
lardan bir hissəsi ətli-şirəli zoğları olan sukkulentlər (duzlaq çoğanı, 
qaraşoran, bir sıra şorangələr və s.) olub səhra və yarımsəhralarda qrunt 
suyu səthə yaxın yerləşən şoran torpaqlarda bitir. Digər hissəsi sukku-
lent olmayan bir qədər kseromorfluq əlaməti olan, qrunt suyu bir qədər 
dərində yerləşən sahələrdə bitən bitkilərdir (məs. sirkən bitkisinin bəzi 
növləri), bunlar hüceyrə şirəsində karbohidratlar toplayır. Bəzi halofitlər 
xüsusi uducu vəziciklərin köməyi ilə artıq duzları ayıraraq hüceyrə 
şirəsinin osmotik qatılığını tənzim edir (Yulğun, dəvəayağı). Bütün 
halofitlər torpaq duzluluğunun dərəcəsini göstərən indiqatorlar hesab 
edilir. Bir çox halofitlər (sirkən növləri, şorangələr, yulğun) yarımsəhra 
otlaqlarının quraqlığa və duzadavamlı yem bitkiləridir. 
HALOFOBLAR – yüksək duzlu sulara davam gətirməyən və yalnız 
saf və az duzlu sularda məskunlaşan su orqanizmləri. 
HALOGEN SÜXURLAR – çökmə süxurların əsas tiplərindən biri; 
geniş yayılmışdır. H.s. asan həll olur və parçalanır; duzlu süxurlar, 
evaporitlər də adlanır. 
HALOİDOFİTLƏR – şorakət və şor torpaqlarda bitməyə 
uyğunlaşan bitkilər (məs. yulğun, duzlaq çoğanı, dəvəayağı, qışotu, 
xəzər şahsevdisi və s.). 
HALOKSEROFİTLƏR – duza və quraqlığa davamlı bitkilər. 
HALOPSAMMON – Dəniz qumu qruntunda məskən salan 
orqanizmlərin məcmusu. H.-rə ibtidailər, malyuskalar, xərçəngkimilər, 
balıqlar, yosunlar daxildir. Termin İ.Vişnevski (1947) tərəfindən irəli 
sürülmüşdür. 
 187 
 
HALOSFER – Yer kürəsinin bütün dəniz və okeanlarının məcmusu. 
HAVA – Yer atmosferini təşkil edən fiziki qaz qurşağı. Quru H. azot 
(78,08%), oksigen (20-95%), arqon (0,93%), karbon qazı (0,03%), az 
miqdarda təsirsiz qazlar, hidrogen, ozon, azot oksidləri, karbon oksidi, 
yod, ammonyak, habelə su buxarı və toz da vardır ki, bunların miqdarı 
dəyişkəndir. Karbon qazının miqdarı tənəffüs, yanma və bitkilərin qida-
lanma proseslərindən asılıdır. Havanın insan üçün optimal rütubəti 40-
60%, temperaturu 18-20°C-dir. H. sənayedə müxtəlif proseslərdə 
istifadə edilən mühüm xammaldır. Sənayenin, energetikanın və 
nəqliyyatın inkişafı H.-da karbon qazının və digər zərərli qazların 
miqdarının artmasına səbəb olur. 
HAVA (METEOROLOGİYADA) – Müəyyən mərhələdə və 
müəyyən vaxt ərzində atmosfer proseslərinin fasiləsiz olaraq dəyişilən 
vəziyyəti. H. meteoroloji elementlərin dəyişməsi və bunlarla əlaqədar 
havada bir sıra fiziki hadisələrin baş verməsi ilə səciyyələnir. H. eyni bir 
mərhələdə bəzən də bir çox qısa müddət ərzində (bir gün, hətta bir neçə 
saat ərzində) dəyişilə bilər ki, bununla da o, iqlimdən, yəni müəyyən 
ərazidə havanın çoxillik rejimindən fərqlənir. 
HAVA AXINLARI – troposferdə və strotosferdə əmələ gəlib, geniş 
sahəni əhatə edən külək sistemi. Atmosferin ümumi sirkulyasiyasına 
(tsiklon, passat, musson) daxil ola bilər; yerli adlar (brizlər, dağ-dərə 
küləkləri və b.) da daşıyır. 
HAVA XİDMƏTİ – əhalinin və xalq təsərrüfatının müxtəlif 
sahələrini mövcud və gözlənilən hava şəraiti haqqında məlumatla 
təminetmə sistemi. 
HAVA MİQRANTLARI – atmosferdə həll olan kimyəvi elementlər 
(oksigen, hidrogen, karbon, azot); canlı maddələrin əsas kütləsini təşkil 
edir. O2-ın payına 70%-i düşür. Odur ki, çox vaxt canlı maddələr «oksi-
gen maddələri”» adlanır. 
HAVA PROQNOZU – İri miqyaslı atmosfer proseslərinin təhlili 
əsasında havanın gələcək vəziyyəti haqqında irəli sürülmüş elmi fikir. 
Qısamüddətli (bir ayadək və daha artıq) olur. Həm müəyyən ərazi 
(vilayət, ölkə, rayon, dəniz akvatoriyası və s.), həm də ayrı-ayrı yaşayış 
məntəqələri, aeroport, nəqliyyat yolları, otlaqlar və s. üçün tərtib edilir. 
Xalq təsərrüfatının ayrı-ayrı sahələrinin işində çətinliklər törədən və on-
lara zərər vuran, həmçinin əhalinin təhlükəsizliyini qorxu altına alan 
təhlükəli hava hadisələri (tsiklon, tufan, duman, çovğun, güclü külək, 
toz fırtınası, ayaz və s.) də xüsusi H.p.-larına daxildir. H.p. sinoptik 
meteorologiyanın məlumatları əsasında tərtib olunur. 
HAVA REJİMİ – ekosistemdə atmosfer və onun qazlarının 
 188 
 
hərəkətli vəziyyəti. H.r. atmosferin çirkləndirilməsi nəticəsində güclü 
pozula bilər. 
HAVANIN KONDİSİYALAŞDIRILMASI – Bağlı yerlərdə (bina 
daxilində, otaqda), nəqliyyat vasitələrində və s.-dəki hava mühitinin 
parametrlərinin (havanın temperaturunun, nisbi nəmliyinin, tərkibinin və 
təzyiqinin) adamların səhhəti üçün, bəzi istehsalat prosesləri aparmaq, 
avadanlıq, məhsul saxlamaq və s. üçün ən əlverişli hədlərinin 
yaradılması və onların avtomatik olaraq saxlanılması. H.k. 
sistemlərindən yaşayış (cənub rayonlarında), ictimai, mülki, sənaye 
binalarında, təyyarə salonlarında, qatar, avtomobil və gəmilərdə, elmi 
tədqiqat institutlarında, arxiv, muzey, səhiyyə ocaqları, isti şitilliklər və 
s.-də istifadə edilir. H.k. sistemi, əsasən, havanı tozdan təmizləmə, 
qızdırma, soyutma, qurutma və nəmləşdirmə, habelə onun 
parametrlərini avtomatik tənzimləmə, idarə və nəzarət vasitələri ilə 
təchiz edilir. H.k. üçün kondisioner adlı aqreqatlardan istifadə olunur. 
HAVANIN NƏMLİYİ (rütubətliyi) – Havada su buxarının 
miqdarı; hava və iqlimi müəyyən edən kəmiyyətlərdən biri. H.n. əsasən, 
1) su buxarının təzyiqi, 2) mütləq rütubət (1 m3 havada olan su 
buxarının qramla miqdarı), 3) nisbi rütubət (verilmiş temperaturda ha-
vada olan su buxarının elastikliyinin (təzyiqinin) doymuş buxarın 
elastikliyinə (təzyiqinə) nisbətinin faizlə miqdarı, 4) şeh nöqtəsi 
(havanın izobarik soyutduqda su buxarının doyma halına uyğun tempe-
raturu) ilə ifadə edilir. H.n. hiqrometr və ya psixrometrlə ölçülür. Hava 
soyuduqda nisbi rütubət artır; temperatur aşağı düşdükdə su buxarı 
doymuş hala yaxınlaşır, nisbi rütubət isə 100% olur. 
HAVANIN SANİTARİYA MÜHAFİZƏSİ, atmosfer havasının 
sanitariya mühafizəsi – Atmosfer havasının zərərli tullantılardan 
qorumağa yönəldilmiş, qanunverici təşkilatı və sanitariya-texniki 
tədbirlər kompleksi. Sanitariya-epidemioloji xidmət sistemi sanitariya 
qanunvericiliyi əsasında atmosfer havasının zərərli maddələrinin icazə 
həddi səviyyəsini keçməmək üçün onun təmizliyinə və fəaliyyətinə aid 
olan təmizləyici qurğuların işinə nəzarət edir. 
HAVANIN TEMPERATURU – Termometr vastəsilə açıq havada 
müəyyən edilən temperatur. H.t. adətən yer səthindən 2 m hündürlükdə 
meteoroloji budkada qoyulmuş quru psixrometrik termometr ilə ölçülür. 
H.t. avtomatik olaraq termoqraf vasitəsi ilə qeyd olunur. Müəyyən vaxt 
daxilində ən soyuq və ən isti temperaturu bilmək üçün minimal və mak-
simal termometrlərdən istifadə edilir. H.t. gün ərzində, habelə ay və il 
ərzində dəyişir. Atmosferin yüksək təbəqələrində H.t. şarzond, təyyarə 
və s. ilə atmosferə qaldırılmış meteoroqraf və radiozondlarla ölçülür. 
 189 
 
HAVANIN TƏMİZLƏNMƏSİ – Havanın texniki vasitələrlə toz-
dan və digər zərərli qatışıqlardan təmizlənməsi. Yaşayış, ictimai və is-
tehsalat binalarına daxil olan hava, ventilyasiya və kondisiyalaşdırma 
sistemləri (kondisionerlər) ilə təmzlənir. Atmosferin yerüstü qatlarında 
müxtəlif mənşəli tozların havada qatılığı bir gecə-gündüz ərzində sənaye 
şəhərlərinin yaşayış rayonlarında 0,5 mq/m3-ə, sənaye rayonlarında 1 
mq/m3-ə, sənaye müəssisələri ərazisində 3 mq/m3-ə (və daha çox) çata 
bilər. Bəzi hallarda (məs. sement istehsalında, qara metallurgiyada) ha-
vada tozların miqdarı xeyli çox ola bilər. Atmosferə buraxılan havanı 
təmizləmək və zərərsizləşdirmək üçün müxtəlif hava süzgəcləri, toz və 
qaz tutucuları, toz çökdürən kamera, siklon və s. qurğular tətbiq edilir. 
H.t. ətraf mühitin mühafizəsinə yönəldilmiş mühüm tədbirlərdən biridir. 
H.t.-nə hidrometeorologiya və təbii mühitə nəzarət üzrə Dövlət 
komitəsi, habelə sanitar-epidemioloji idarə tərəfindən nəzarət edilir. 
HAVA-NÜVƏ PARTLAYIŞI – Odlu kürəsi (işıqlanan sahəsi) 
torpağın (suyun) səthinə toxunmayan atmosfer nüvə partlayışı. Partlayış 
zamanı zərbə dalğasından hava yüz minlərlə dərəcəyədək qızıb işıqlanır; 
sonra odlu kürə əmələ gəlir; o, sürətlə genişlənir, yerdən qalxan toz 
sütunu ilə birləşib göbələk şəkilli bulud formasında 10 dəq. ərzində 10 
km yüksəkliyə qalxır; ondakı nüvə reaksiyasının məhsulları külək və 
hava axını ilə onlarca və yüzlərcə km məsafəyə yayılar. H.n.p.-dan geniş 
ərazidə binaları, qurğuları, texnikanı dağıtmaq, təyyarə, qanadlı raketləri 
məhv etmək və s. üçün istifadə oluna bilər. 
HEYVAN XƏSTƏLİKLƏRİ – Yoluxmayan və yoluxan olur. Yo-
luxan H.x. iki cür olur: bakteriya, virus və göbələklərin törətdiyi infek-
siya və ibtidailər, cücülər, gənə və helmintlərin törətdiyi invazion 
xəstəliklər. Ən qorxulu H.x.-nə aqalaktiya, aktinomikoz, askaridioz, bo-
tulizm, brüssellyoz, vakinit, qarayara, moniyezioz, raxit, taun tulyame-
riya və s.-ni misal göstərmək olar. 
HEYVANAT ALƏMİ (HEYVAN) RESURSLARI – sənaye 
obyektinə aid olan heyvanlar. 
HEYVANDARLIQ – Kənd təssərüfatı heyvanlarını yetişdirən 
təsərrüfat sahəsi. H. əhalini süd, yağ, ət, yumurta, yun, dəri və s. ilə 
təmin edir. H. məhsullarının tullantısından yem (sümük unu, üzsüz süd 
və s.), dərman preparatları (müalicə sorumları, hormon preparatları və 
s.) alınır. H.-a maldarlıq, qoyunçuluq, donuzçuluq, quşçuluq, atçılıq və 
s. sahələr, həmçinin balıqçılıq, arıçılıq və baramaçılıq daxildir. 
HEYVANLAR – Canlı varlıqlar aləminin iki əsas qrupundan (digər 
qrup bitkilərdir) biri. Bütün H. heterotrof orqanizmlərdir. Yer üzərində 
1,5 mln-dək heyvan mövcuddur. Ümumiyyətlə, 16 heyvan tipi qəbul 
 190 
 
edilmişdir: ibtidailər, süngərlər, arxeosiatlar (nəsli kəsilmiş), 
bağırsaqboşluqlar, ibtidai qurdlar, molyusklar, buğumlular, prozopikilər, 
kamptozoylar, podaksonilər, çiyinayaqlılar, poqonoforlar, 
dərisitikanlılar, qılçıqçənəlilər, yarımxordalılar, xordalılar (onurğalılar 
yarımtipi də daxil olmaqla). H.-ı zoologiya və bir çox xüsusi zooloji 
elmlər öyrənir. H.-ın insan həyatında rolu böyükdür. O. qida mənbəyi, 
sənaye xammalı olub, həm də işçi qüvvəsidir. 
HEYVANLARIN BOLLUĞU (SIXLIĞI) – Əsasən heyvanların 
sayı ilə (fərdlərin, yuvalarının, kaloniyalarının), bəzən isə (xüsusən, 
onurğasızların uçotu vaxtı) – biokütləsi ilə ifadə olunur. 
HEYVANLARIN HƏRƏKƏTİ – Əksər heyvanlar üçün fəal 
hərəkət xarakterikdir. Bunlardan bəzilərində (məs. kalmarlar, delfinlər) 
suda, quruda və havada sürətlə hərəkət etmək qabiliyyəti var. 
Heyvanların olduqca müxtəlif yaşayış tərzləri var (qamçılara, ilanvari, 
reaktiv, quyruğun köməyi ilə, əl, ayaq və qanadların köməyilə və s.) 
H.h. olduqca müxtəlif əhəmiyyət daşıyır: qida axtarmaq, «qurbanını»” – 
ovunu izləmək və onunla mübarizə aparmaq, özünü müdafiə, çoxalmaq, 
yuva tikmək, yemlənmək, nəslini qorumaq və «təlim”» keçmək, sürü ilə 
hərəkət etmək, müntəzəm miqrasiya və s. 
HEYVANLARIN QIŞ YUXUSU hibernasiya – qışın əvvəlində bəzi 
məməlilərin yuxuya bənzər vəziyyəti; bu zaman bütün həyati proseslər 
minimuma çatır. H.q.y. mülayim və yüksək qurşaqların bəzi 
heyvanlarına xasdır (məs. kirpilər, yarasa və s.). 
HEYVANLARIN QORUYUCU RƏNGİ VƏ FORMASI – orqa-
nizmin maskalanmış və ya qorxuducu rəngarəngliyi və forması. Bəzi 
heyvanların mühitin əşyalarına uyğun rəng və forma alması onu 
düşməni üçün görkəmsiz və cazibəsiz edir. 
HEYVANLARIN SƏMTLƏŞMƏSİ (oriyentasiyası) – 
Ekosistemdə, qismən hərəkəti və miqrasiyasında öz vəziyyətini təyin 
etmək qabiliyyəti. Bu mürəkkəb bioloji proseslər görmə, eşitmə, 
dadbilmə və s. ilə yerinə yetirilir. 
HEYVANLARIN YAY YUXUSU, ESTİVASİYA – bəzi 
heyvanların yuxuya bənzər qeyri-fəal vəziyyəti (yay sükutu): məs. 
gəmiricilərin stepdə (çöldə) yayın quru, qızmar dövrünü keçirməsinə 
köməklik. H.y.y-na həmçinin poykiloterm heyvanların yay sükutluğu 
aiddir (məs. bəzi cücülər, gənələr). 
HEKİSTOTERMİZM (yun. hekistos – ən kiçik) – soyuğa 
dözümlülük, minimum enerji almaq şəraitində yaşamaq qabiliyyəti. H. 
alp və qütb bitkiləri, ayı, qütb tülküsü və s. üçün səciyyəvidir.H. termi-
nini O.Dekondol irəli sürmüş və əsasən bitkilər üçün qəbul edilmişdir 
 191 
 
(məs. alp bitkisi). 
HELİOBİOLOGİYA (yun. helios - Günəş) – Biologiyanın günəş 
aktivliyinin Yer biosferində müxtəlif hadisələrlə əlaqəsini öyrənən 
bölməsi. 
HELİOBİONTLAR – parlaq günəş işığı olan bitmə şəraitini üstün 
tutan orqanizmlər. 
HELİOFİLLİK – Orqanizmin işığa münasibəti. Bitkiləri bu 
baxımdan ayırırlar: işıqsevənlər (heliofitlər), kölgəyədavamlılar 
(umbropatiyentlər), kölgəsevənlər (ssiofitlər), işığa ehtiyacı olmayanlar, 
məs. göbələk və bakteriyalar (aqeliofitlər). 
Heyvanlar da bu və ya digər dərəcədə heliofilliyə malikdir. Onların 
əksəriyyəti heliofillərə mənsubdur. Lakin ssiofillərə və işıqsız 
mağaralarda yaşayanlara-aqeliofillər (məs. mağara əməndəri və okeanın 
işıqsız zonasında yaşayanlara (afiotik) – məs. sifonofora. 
HELİOFİTLƏR, HELİOTROFLAR – işıqsevər bitkilər olub, fo-
tosintez prosesi tənəffüs prosesindən yalnız yüksək intensiv işıqlanma 
şəraitində üstünlüyə malik olur (buğda, şamağacı, qaraşam, dəvədabanı, 
kəkotu, çiyələk və s.). 
HELİOFOBLAR – işıqdan çəkinən orqanizmlər (mağarada və 
dənizin dərinliklərində yaşayan orqanizmlər). 
HELİOGEOFİZİKİ XİDMƏT – Günəş şüalanmasının 
vəziyyətinin təbii dəyişməsinə nəzarət xidməti. 
HELİOTEXNİKA – Günəş radiasiyasından istifadəyə əsaslanan 
texnika sahəsi. H. texnikanın perspektivli sahələrinə aid edilir. H. 
vasitələrinin kənd  təsərrüfatında tətbiqi daha perspektivlidir. Kosmosun 
mənimsənilməsi işində Günəş enerjisindən istifadə (məs., Günəş 
batareyaları) böyük əhəmiyyətə malikdir. 
HELMİNTLƏR (lat. helmins - qurd) – İnsan, heyvan və bitkilərdə 
bir çox xəstəliklərin törədicisi olan parazit qurdlar. H.-in törətdiyi 
xəstəliklər helmintozlar adlanır. H.-in  5 tipi (12 mindən artıq növü) var: 
yastı qurdlar, dəyirmi qurdlar, akantosefallar və ya tikanbaşlılar, 
nemertinlər, həlqəvi qurdlar. H.-i öyrənən elm sahəsi hilmintologiya 
adlanır. 
HELMİNTOZLAR – parazit qurdlar vasitəsilə (nematodlar, trema-
todlar, sestodlar və s.) insan, heyvan və bitkilərin xəstələnməsi. 
HELOBİONTLAR (yun. helos - bataqlıq) – bataqlıqda 
məskunlaşan orqanizmlər. 
HELOFİTLƏR – bataqlıq  bitkiləri olub kriptofitlər yarımtipinə 
aiddir, artma tumurcuqları suyun dibindəki torpaqda yerləşir. 
HEMATOFAQLAR (yun. haima - qan) – digər heyvanların qanı 
 192 
 
ilə qidalanan heyvanlar (adətən həşəratlar: ağcaqanadlar, birələr, moza-
lan və s.). H. bəzi patogen agentləri yoluxdurmaqda iştirak edir. 
HEMEROBİYA – ekosistemə təsir göstərən bütün antropogen 
növlərinin nəticələri. İnsanın orqanizmlərə və onların məskunlaşdığı 
yerə təsirini öyrənərək H.-nın dərəcəsi haqda nəticə əldə edilir. H.-nı 
biosenozun təhlili və onun yayıldığı yeri tədqiq etmək yolu ilə də 
müəyyən etmək olar. 
HEMEROFİLLƏR – insanın təsirilə və mədəni bitkilər arasında öz 
arealını genişləndirən bitki və heyvan növləri. 
HEMEROFİT – mədəni bitki. 
HEMEROFOB – insan fəaliyyəti nəticəsində sıradan çıxan və ya 
mədəni bitki qruplaşmalarından çəkinən bitki və heyvan növləri. 
HEMİKSEROFİTLƏR – arid zonanın yaxşı inkişaf etmiş kök 
sisteminə malik olan (bəzən freatik suya qədər çatan) bitkiləri. H. üçün 
intensiv transpirasiya səciyyəvidir, odur ki, onlar uzun müddətli sol-
maya davam gətirmir. 
HEMOGEN ÇÖKÜNTÜLƏR – kimyəvi çöküntülər – su hövzələri 
dibində məhlullardan kimyəvi və biokimyəvi reaksiyalar və ya suyun 
temperaturunun dəyişilməsi nəticəsində çökmə yolu ilə əmələ gələn 
süxurlar, minerallar və faydalı qazıntılar. H.ç.-ə halit, gips, anhidrit, do-
lomit, yəşəm, bəzi əhəngdaşları və s. daxildir. 
HERBALOGİYA – alaqlar və onlara qarşı mübarizə metodları 
haqqında elm. 
HERBARİ (lat. herba - ot) – 1) elmi məqsədlə öyrənmək üçün 
yığılıb qurudulmuş bitkilərin kolleksiyası. Müəyyən sahə, region, ölkə 
ərazisindən toplanmış H. həmin yerin florasını öyrənməyə imkan verir. 
Azərbaycan MEA Botanika institutunda 60 mindən çox H. vərəqi var. 
Hər bir  H. vərəqində (5x10 sm) bitkinin elmi adını, hansı respublika, r-
n, ekoloji sahədən götürülməsini (meşə, çəmən və s.), yığılma tarixini, 
toplayanın adı və familiyasını göstərən etiket olur. 2) Qurudulmuş 
bitkilərin kolleksiyasını saxlayan və elmi cəhətdən öyrənən müəssisə. 
HERBİSİDLƏR (lat. herba – ot və süd) – Pestisidlər qrupundan 
kimyəvi preparatlar: lazımsız, əsasən, alaq bitkilərini məhv etmək üçün 
istifadə olunur. Bioloji aktiv maddədir. H. insan orqanizminə də zəhərli 
təsir göstərir. Alaqlarla mübarizədə 140-dək H.-dən istifadə olunur. H.-
dən düzgün istifadə edilməməsi torpağın, su hövzələrinin, göllərin 
çirklənməsinə, bitki və heyvanların məhv olmasına, biogeosenozdan 
bioloji əlaqənin pozulmasına səbəb ola bilər. 
HERONTOLOGİYA – orqanizmin, o cümlədən insanın qocalması 
proseslərini öyrənən biologiya və tibbin bölməsi. 
 193 
 
HERPETOBİONTLAR (yun. herpeton - sürünənlər) – torpağın 
səthində və ya çəmən döşənəyində bitki və ya digər üzvi qalıqların 
arasında yaşayan orqanizmlər. 
HETEROFİLLİYA, müxtəlif yarpaqlılıq (yun. heteros – özgə, 
phyllon- yarpaq) – Bir bitkinin eyni, yaxud ayrı-ayrı zoğlarında 
müxtəlif formalı yarpaqların olması. H. bir çox su bitkilərində müşahidə 
edilir; bunların su altındakı yarpaqları formasına görə suyun üstündəki 
yarpaqlardan kəskin fərqlənir. H. quru bitkilərində də rast gəlir. Bu isə 
yaş dəyişiklikləri və funksiyalardakı fərqlərlə əlaqədardır. 
HETEROTERM ORQANİZMLƏR – aktiv vəziyyətdə bədənində 
eyni temperatur saxlayan, dövri olaraq dərin yuxuya gedən vaxtlarda isə 
temperaturu eyni vəziyyətdə qalmayan heyvanlar. 
HETEROTROF ORQANİZMLƏR, heterotroflar (yun. heteros – 
özgə, yad, trophe - qida) – Hazır üzvi maddələrlə qidalanan 
orqanizmlər. H.o.-ə insan və heyvanlar, həmçinin bəzi bitkilər 
(göbələklər, bir çox parazit və saprofit örtülütoxumlular) və 
mikroorqanizmlər aid edilir. Lakin H.o.-in müəyyən miqdarda mineral 
duz və s. maddələri, tipik avtotrof orqanizmlərin isə müəyyən miqdarda 
hazır üzvi maddələri mənimsəyə bildiyi üçün belə bölgü nisbi xarakter 
daşıyır. 
HEYVAN COĞRAFİYASI – bax: zoocoğrafiya. 
HEYVAN (BİTKİ) FONDU – biosenozu təşkil edən heyvan (və ya 
bitki) növlərinin sayını ifadə edən emprik miqdar göstəricisi. 
HEYVAN GENEFONDUNUN QORUNMASI – faunanın növ 
tərkibinin, faydalı vəhşi heyvanların optimal sayının saxlanmasına 
yönəldilən tədbirlər sistemi. Respublika Konstitusiyasında H.g.q.-nın 
hüququ əsasları göstərilmişdir. 
HƏDSİZ MƏSKUNLAŞMA – ekosistemdə hər hansı növün 
fərdlərinin mühitin tutumundan artıq olması vəziyyəti; bu populyasiyaya 
limitləşdirici təsir göstərir. H.m-da bir qayda olaraq, fərdlərin intensiv 
məhv olması baş verir (populyasiyanın sayının nizamlanması 
nəticəsində), bununla əlaqədar biosenotik seçmə güclənərək sayın 
stabilləşməsilə nəticələnir. 
HƏRBİ BİOSFER FƏLAKƏTİ, NÜVƏ FƏLAKƏTİ – kütləvi 
qırğın silahları (nüvə, kimyəvi, bioloji) tətbiqinin qlobal ekoloji 
nəticələri. 
HƏRBİ EKOSİD –insanın həyat mühiti sayılan ekosistemin hərbi 
əməliyyat zamanı pozulması. 
HƏRBİ EROZİYA – Hərbçilər tərəfindən yamaclarda qazılmış 
səngər, xəndək və s. su ilə dolması nəticəsində torpağın yuyulması, 
 194 
 
düzən sahələrdə isə hərbi işlərlə əlaqədar qazıntı nəticəsində torpağın 
sovrulması. 
HƏSASSLIQ – canlı orqanizmin ətraf mühit amillərinin təsirinə 
reaksiyası (cavab verməsi), orqanizmin duyma qabiliyyəti. 
HƏŞƏRAT, CÜCÜLƏR – Buğumayaqlılar tipindən onurğasız hey-
vanlar sinfi. Bədəni buğumludur, xarici skelet əmələ gətirən möhkəm 
kutikula ilə örtülür. 3 hissəyə – baş, döş və qarıncığa ayrılır. Başında 
ağız orqanları, sadə və ya fasetli gözlər və bir cüt bığcığı olur. Ağzı so-
rucu, sancıcı – sorucu, yalayıcı, gəmirici tiplidir. H.-ın 34 dəstəyə 
mənsub 1 mln-dan çox, o cümlədən Azərbaycan Respublikasında 25 
minə yaxın növü vardır. H.-ın təbiətdə rolu çox müxtəlifdir; onlar 
maddələr dövranında iştirak edib ən müxtəlif qida mənbələrindən 
istifadə edir, sanitar vəzifəsi daşıyır, torpağın bərpa olunması prosesində 
fəal iştirak edir, bəzi növləri quşların, balıqların, məməlilərin qidasıdır. 
Çiçəkli bitkilərin tozlanmasında rolu böyükdür. Qiymətli qida və texniki 
məhsullar verirlər (bal, ipək, rəng). Bəziləri zərərvericiləri və alaqları 
məhv etdiyindən faydalıdır. H. arasında çoxlu təhlükəli bitki və heyvan 
zərərvericiləri var. 
HƏŞƏRATLA QİDALANAN ORQANİZMLƏR – əsasən 
həşəratlarla yemlənən heyvanlar və bəzi bitkilər. 
HƏŞƏRATYEYƏN BİTKİLƏR, CÜCÜYEYƏN BİTKİLƏR – 
Cücüləri (az hallarda başqa xırda heyvanları) tutan və onlardan əlavə 
qida (başlıca olaraq azotlu) mənbəyi kimi istifadə edən çoxillik ot 
bitkiləri. Dünyada 500-dək, Azərbaycan Respublikasında 3 növü var. 
H.b. şirin su hovuzlarında, bataqlıq çəmənlərdə, azot birləşmələri zəif 
olan substratlarda yaşayır. Belə şəraitdə zəruri azot aclığı, həmçinin fos-
for, kalium və s. maddələrin çatışmazlığını H.b. metomorfozlu 
yarpaqların köməyi ilə cücülərin hesabına tamamlayır. Bəzi H.b. 
(şehçiçəyi, yağlıc otu və b.) yarpaqların üzəri yapışqanlı şəffaf maye 
ifraz edən çoxlu vəzilərlə örtülüdür. Cücü bitkinin tutucu aparatı üzərinə 
düşdükdə vəzilərin sekressiyası güclənir. 
HƏŞƏRATYEYƏNLƏR, CÜCÜYEYƏNLƏR – Məməlilər 
dəstəsi. Bədənin uzunluğu 3-40 sm olur. Başı uzunsov olub, adətən 
hərəkətli xortumcuq şəklindədir. Dünyada 300-ə qədər, Azərbaycan 
Respublikasında 8 növü məlumdur. Əsasən gecə heyvanıdır. 
Əksəriyyəti yuvalarda, meşədə yaşayan, kiçik növlər isə xəzəllərin 
altında sığınacaq tapırlar. Bir qismi (köstəbək, desman) xəzlikdir. 
Kirpilər H.-dəndir. H. Alt Tabaşir dövründən məlumdur. Heyvani yemlə 
qidalanırlar. Desmanlar və yarıqdişlilərin sayı az olduğundan qorunur-
lar. 
 195 
 
HƏYAT – Yer üzərində H. karbonlu birləşmələrin təkamülü 
nəticəsində yaranaraq müəyyən mürəkkəb struktura, maddələr 
mübadiləsinə, müəyyən qarşılıqlı biokimyəvi reaksiyalar sırasına malik 
fərdi tam sistemlər şəklində təzahür edir. 
HƏYAT KEYFİYYƏTİ (SƏVİYYƏSİ) – insan ekologiyasında 
işlənən termin. İnsanların maddi və mənəvi ehtiyaclarının ödənilməsi 
keyfiyyəti: qidanın keyfiyyəti, geyimin keyfiyyəti və modalılığı, yaşayış 
yerinin komfortluğu (rahatlığı), təhsilin, səhiyyənin, ətraf mühitin, re-
kreasiya strukturunun, əmək fəaliyyətinin, stres vəziyyətinin səviyyəsini 
və s. keyfiyyəti. H.k. yaşayış səviyyəsilə yanaşı, həm də yaşayış tərzi 
şəraitini təyin edir. 
HƏYAT SİKLLƏRİ (dövrləri) – bir nəsil (generasiya), yaxud iki 
və daha çox nəslin dəyişməsi daxilində orqanizmlərin müxtəlif böyümə 
və inkişaf fazalarının məcmusu. Ali bitkilərdə birillik, ikiillik həyat 
dövrləri ayırırlar. Heyvanlarda sadə, əksərən çoxillik həyat dövrlərindən 
başqa, həm də bir sıra nəsillərin dəyişilməsilə çox mürəkkəb H.s. 
mövcuddur (məs. cücülərin). Hər dövrün (siklin) bir və bir neçə inkişaf 
bazası vardır. 
HƏYAT ZONASI – biosferin (biomların) ən iri bölgüsü. Əvvəllər 
H.z. orqanizmlərin yayılması üçün əlverişli temperatur zonasının sino-
nimi kimi istifadə olunurdu. Termini K.X.Merriam (1890) irəli 
sürmüşdür. 
HƏYATIN EKOLOJİ DAVAMİYYƏTİ – populyasiyanın həyat 
və davamiyyətinin mühit şəraitindən və populyasiyanın özünün ekoloji 
plastikliyindən asılılığı. 
HƏYATIN FİZİOLOJİ MÜDDƏTİ (UZUNLUĞU) – ideal 
şəraitdə populyasiyanın fərdlərinin maksimum uzunmüddətli həyatı; 
belə şəraitdə populyasiya limitlənmiş təsirlərə məruz qalmır. H.f.m. orta 
hesabla adətən ekoloji yaşayış müddətindən xeyli uzun olur. 
HƏYATIN MÜTLƏQ UZUNLUĞU – fərdin yarandığı 
(doğulduğu) andan ölənə (məhv olana) qədər yaşama müddəti. 
HƏYATİLİK – bitki və heyvan fərdlərinin bu və ya digər dərəcədə 
bioekoloji davamlılığı, qruplaşmalarda növarası əlaqədə çoxalma 
qabiliyyəti, müəyyən ekotopun şəraitinə uyğunlaşması. A.A.Qrossheym 
(1929) bitkilərin aşağıdakı beşballı həyatilik şkalasını irəli sürmüşdür. 
1. Vegetativ və generativ qabiliyyəti çox aşağıdır. 
2. Vegetativ çoxalma normadan aşağıdır, çiçəklənmə və 
meyvəvermə qabiliyyəti itirilmişdir. 
3. Vegetativ çoxalması, çiçəklənməsi və meyvəverməsi normaldır. 
4. Vegetativ çoxalma normadan yuxarı, çiçəklənməsi və 
 196 
 
meyvəverməsi yüksək dərəcədədir. 
5. Bol çoxalma, yüksək dərəcədə çiçəklənmə və meyvəvermə 
qabiliyyəti. 
Uranova (1960) görə həyatiliyin ən yaxşı kriterisi (əsrlik dinamikası 
çərçivəsində) biosenozda növün davamlılıq dərəcəsidir. 
HƏYATİLİK FORMALARI – böyümə forması və inkişaf ritmi 
oxşar olan bitki və heyvan növlərinin qrupları. 
HƏYATİLİK QABİLİYYƏTİ – populyasiya və ya onun ayrı-ayrı 
fərdlərinin verilən şəraitdə yaşaması və nəsil vermə qabiliyyəti. 
HİBRİD TOXUM (lat. hibrida - mələz) – müxtəlif forma, sort, növ 
və cinsə aid bitkilərin hibridləşdirilməsi nəticəsində alınan toxumlar. 
H.t. başqa sortlara nisbətən daha yüksək məhsul verir. Səpində yalnız 
H.t.-un 1-ci nəslindən istifadə edilir. 
HİBRİDLƏŞDİRMƏ – İki və ya daha çox irsi əlamətləri ilə 
fərqlənən, heyvan və bitkilərin çarpazlaşdırılması. Sortarası, növarası, 
növdaxili və uzaq H. məlumdur. Heyvan cinsləri arasında aparılan cüt-
ləşdirmədən Azərbaycan dağ merinosu qoyunu, qırmızı səhra, qara-ala 
və s. qaramal cinsləri alınmışdır. Bitki seleksiyasında buğda cinsinə 
daxil olan növlər arasında geniş növarası H. aparılmışdır. 
İ.D.Mustafayev və C.Ə.Əliyev H.-dən bir sıra buğda sortları almışlar. 
HİDATOFİTLƏR (yun. hydos - su) – bütünlüklə və ya çox hissəsi 
suyun altında olan bitkilər (bitkinin yalnız aşağı hissəsi suyun altında 
olan hidrofitlərdən fərqli olaraq). Bunlardan bəzisi kökləri ilə qrunta 
bitişmiş, digərləri bitişməmiş olur (məs., elodeya, suçiçəyi, suzanbağı). 
HİDRİK SUKSESSİYA – kiçik göllərdə və üst bataqlıqlarda 
müşahidə olunur. H.s. hər hansı səbəbə görə suyun səviyyəsinin aşağı 
düşməsi və dib qruntunun aerasiyasının güclənməsi ilə də baş verə bilər. 
Bataqlıqlarda H.s. hövzənin kənar hissəsindən başlayaraq, ora ilk dəfə 
su bitkiləri ilə (cil, sfanqum mamırı) örtülür. Belə bataqlıq, adətən, 
çeyillik adlanır. Bataqlığın kənarı çöküntü və detritlə dolduqca, torpaq 
inkişaf etməyə başlayır və quru sahə ilə birləşir, əvvəlcə kolların, sonra 
isə torf üzərində meşənin (küknar, qara şam) əmələ gəlməsi müşahidə 
olunur, bu bitkilər isə nəhayət yerli klimaks növlərlə (tozağacı, 
ağcaqayın ağ şam və s.) əvəz olunur. Bu H.s.-nın tipik misalıdır. 
HİDROBİOLOGİYA – su orqanizmləri və onların xarici mühitlə 
qarşılıqlı əlaqəsindən bəhs edən elm. H., əsasən, ekoloji elm olub 
okeanların, dənizlərin və şirin suların bioloji məhsuldarlığını öyrənir. 
HİDROBİONTLAR – bax: su heyvanları. 
HİDROBİOSENOZLAR – su biosenozları. 
HİDROFAUNA – Su heyvanları faunası. 
 197 
 
HİDROFİLLƏR – Suda yaşayan heyvanlar. İti axan çayların 
şəraitinə uyğunlaşan heyvanlar, xüsusi qrupa daxildir (reofillər). 
HİDROFİTLƏR – Su hövzələrində sərbəst üzən və ya köklərilə 
hövzənin dibinə bərkimiş, tamamilə suya batmış su bitkiləri, bəzən 
yarpaqları və ya çiçəkləri suyun səthinə çıxır (üzür). İtiaxan çaylarda 
yaşayan bitkilər reofitlər adlanır. 
HİDROFOB ÖRTÜKLƏR – su ilə islanmayan örtüklər – metalları 
korroziyadan qorumaq, başqa materiallara islanmaq keyfiyyəti 
verməmək üçün istifadə edilir. 
HİDROFOBLAR – suya yaxın yerlərdən və ya suyun bolluğundan 
çəkinən orqanizmlər (kaktuslar, bəzi çöl və yarımsəhra taxılotuları, 
əqrəblər, çəyirtkə və s.). 
HİDROXARİTLƏR – qrunta bərkiyən su bitkiləri (oxyarpaq, qamış 
və s.). 
HİDROXORLAR – Meyvələri, toxumları və digər rüşeymləri su 
cərəyanı ilə yayılan bitkilər. Bataqlıq və su bitkiləri və bəzi göbələklər 
H.-a aiddir. Belə yayılmaya içərisi hava ilə dolu və üzmə qovluğu kimi 
təsir edən müxtəlif şişkinliklər və çıxıntılardan ibarət uyğunlaşmalar 
kömək edir. Oxyarpaq, suoxu və s. H.-a aiddir. 
HİDROXORİYA – meyvə və toxumların su vasitəsilə yayılması. 
HİDROGEN BOMBASI – böyük dağıdıcı qüvvəyə malik partlayış 
yaradan bomba: nüvə silahının bir növü. Sintez reaksiyasının 
başlanması üçün labüd olan on milyonlarla dərəcə istilik bombanın 
daxilindəki atom atımının partladılması sayəsində alınır. 
HİDROGEN DƏYİŞİLMƏLƏR – (suksessiyalar) – Ekzodinamik 
dəyişilmə olub torpağı suyun basması ilə əlaqədar baş verir. 
HİDROGEN SULFİD (H2S) – kəsgin iyə malik olub zülal 
maddələrin parçalanması zamanı əmələ gəlir. Neft yataqlarından çıxan 
qazların, təbii və vulkan qazlarının, mineral bulaqların tərkibində olur. 
H.s. nefttəmizləmə, təbii və koks qazlarının təmizlənməsi zamanı əlavə 
məhsul hesab olunur. H.s. çox zəhərlidir, onun havada insan üçün zərərli 
olmayan az miqdarı (milyon hissədən 0,1 hissəsi) iyinə görə asan təyin 
olunur. Yüksək dozada isə əksinə, insan tərəfindən qəbul olunmur. H.s.-
in miqdarı 250-500 ml/m3 olduqda ağır zəhərlənmə baş verərək 
nəfəsalmada iflic vəziyyət, ağciyərlərdə şirəburaxma müşahidə olunur. 
HİDROGEOLOGİYA – Yeraltı sular haqqında elm: geologiyanın 
bir sahəsi. Yeraltı suların əmələ gəlməsini, yatım şəraitini, hərəkət 
qanunlarını, rejimini, ehtiyatını, fiziki və kimyəvi xassələrini, atmosfer 
və yerüstü sularla qarşılıqlı əlaqəsini öyrənir. 
HİDROKİMYA – Təbii suların kimyəvi tərkibi və onların ətraf 
 198 
 
mühitdə gedən kimyəvi, fiziki və bioloji proseslərdən asılı olaraq 
dəyişilməsinin qanunauyğunluqları haqqında elm. 
HİDROKİMYƏVİ REJİM – su mühitinin kimyəvi 
xarakteristikasının məcmusu (asılı və həllolan maddələrin 
konsentrasiyası və dinamikası, duzluluq, codluq, aktiv reaksiya, 
oksidləşmə-reduksiya potensialı və b.). H.r. hidrobiontların böyüməsinə, 
inkişafına, çoxalmasına, su ekosistemlərinin davamlılığına, 
məhsuldarlığına və s. təsir göstərir. H.r. həmçinin su hövzəsinə antropo-
gen təsir dərəcəsindən, qismən tullanan çirkləndiricilərin həcmi və 
kimyəvi tərkibindən asılıdır. 
HİDROQRAFİK ŞƏBƏKƏ – Müəyyən ərazidə çay, göl, su anbarı 
və bataqlıqların məcmusu. 
HİDROQRAFİYA – qurunun müəyyən su obyektlərini (çayları, 
gölləri, bataqlıqları), onların mənşəyini, morfologiyasını, rejimini, 
landşaftın başqa elementləri ilə əlaqəsini və coğrafi yayılmasını öyrənən 
elm. 
HİDROLOGİYA – təbii suları, onlarda gedən hadisələri və 
prosesləri öyrənən elm. H. su obyektlərinin və onları öyrənmə 
metodlarının spesifik xüsusiyyətləri ilə əlaqədar okeanologiya (okean və 
dənizlərin H-sı) və qurunun H.-sını (qurunun səth sularını) öyrənir; po-
tamologiya (çayların H.-sı), limnologiya (gölşünaslıq), qlyasiologiya, 
bataqlıqşünaslıq sahələri var; qurunun hidrologiyasına hidrometriya, 
hidroqrafiya, hidrokimya daxildir. Müasir H.-nın əsas problemləri 
təbiətdə su dövranının tədqiqi, insanın təsərrüfat fəaliyyətinin ona təsiri, 
su obyektlərinin və ərazilərin və ümumiyyətlə Yerin hidroloji 
elementlərinin (suyun səviyyəsi, sərfi, temperaturu və s.) zaman, məkan 
analizi, həmin elementlərin tərəddüdünün qanunauyğunluqlarının aşkar 
edilməsi və s. ibarətdir. Çoxillik hidroloji müşahidələr və tədqiqatlar 
arasında hidroloji proqnozlar tərtib edilir. 
HİDROLOJİ XİDMƏT – su hövzələrinin, su axınlarının fiziki, 
kimyəvi, bioloji parametrlərinin vəziyyətinin təbii və antropogen 
dəyişməsinə nəzarət xidməti. Respublikamızda H.v. Ekologiya və Təbii 
Sərvətlər Nazirliyi Milli Hidrometeoroloji Departamentinə həvalə 
olunmuşdur.  
HİDROLOJİ MÜHİT, SU MÜHİTİ – hidrosfer bütövlüklə, bütün 
fiziki vəziyyətdə su (maye, bərk, qaz halında). 
HİDROLOJİ ŞƏBƏKƏ – müəyyən ərazidə çayların və digər daimi 
və ya müvəqqəti su axarları, göllər, bataqlıqların məcmusu. 
HİDROMELİORASİYA – kənd təsərrüfatı istehsalının hidroloji 
şəraitinin, həmçinin ətraf mühitin ümumi yaxşılaşdırılmasına yönəldilən 
 199 
 
təşkilatı təsərrüfat və texniki tədbirlər sistemi. H.-ya suvarma, otlaqların 
su ilə təmin edilməsi, çayların və səthi axımın tənzimlənməsi; şoran 
torpaqların yuyulması; torpaq eroziyasının qarşısını almaq məqsədilə 
hidrotexniki qurğuların tikilməsi və tirələrin düzəldilməsi aiddir. H. 
yalnız meliorativ tədbirlərlə əlaqələndirildikdə maksimum təsərrüfat və 
təbiəti mühafizə effekti verə bilər. 
HİDROMETRİYA – su obyektlərinin rejimini, mayenin hərəkət və 
halını xarakterizə edən kəmiyyətlərin təyini üçün üsullar toplusu. 
HİDROMODUL – suya xüsusi tələbat: müəyyən ərazidə hər hansı 
bitkinin yetişdirilməsi üçün tələb olunan suvarma (irriqasiya) suları. 
HİDROMORF TORPAQLAR – Səthə yaxın qrunt suları şəraitində 
mezofil və hiqrofil bitki örtüyü ekosistemlərində formalaşan qleyli-
çəmən, çəmən və qaratorpaq-çəmən torpaqları. 
HİDROPONİKA (yun. hydor – su, pohos - iş) – bitkilərin süni 
mühitdə, torpaqsız becərilməsi. Bu zaman bitkinin kök sistemi bərk sub-
strat (qida əhəmiyyəti olmayan) üzərində, suda, yaxud rütubətli havada 
(aeroponika) inkişaf edir. Bitkilər qidanı kökləri əhatə edən qidalı 
məhluldan alırlar. 
HİDROPSAMMON – dəniz, çay, göl və su anbarlarının sahilində 
nəmli qumlarda yaşayan su orqanizmlərinin məcmusu. H.-lara nematod-
lar, malyusklar, həşərat sürfələri və s. aiddir. 
HİDROSFER – Yerin su təbəqəsi; atmosferlə litosfer arasında 
yerləşir. Yer səthinin 70,8%-ni təşkil edir. H.-in həcminin təqribən 94%-
i dəniz və okeanlar, 4%-i yeraltı sular, 2%-i, əsasən, Arktika, Antraktida 
və Qrenlandiyanın buzlaq və qar suları, 04%-i qurunun səth sularıdır 
(çay, göl, bataqlıq). H. atmosfer, yer qabığı və biosferlə daim qarşılıqlı 
əlaqədədir. 
HİDROSFER TƏZYİQ – Su hövzələrində su kütləsinin dibinin 
səthinə təzyiqi. Təzyiqin dərinlik əmsalı təqribən hər 10 m-ə 1 atm-ə 
(101325 N/m2) çatır. Dərinliklərdə yaşayan heyvanlar təzyiqin gücünə 
bu və ya digər dərəcədə adaptasiyaya malikdirlər. 
HİDROSFERİN ÇİRKLƏNMƏSİ – Hidrosferə müəyyən miqdar-
da və qatılıqda çirkləndirici maddələrin daxil olması ilə iri su 
obyektlərinin (çay, su anbarı, göl, okean, dəniz, qrunt suları) mühitinin 
normal şəraitinin pozulması. 
HİDROTEXNİKİ QURĞULAR – təbii su ehtiyatlarından (çay, 
göl, dəniz, yeraltı sular) istifadə etmək məqsədilə, yaxud suyun (selin) 
zərərli təsirinə qarşı mübarizə üçün tikilən xüsusi mühəndis qurğuları. 
HİDROTERMİK ƏMSALLAR – İqlimin nəmlik göstəricisidir. 
M.İ.Budıkoya (1930) görə Kh=R/Zr; burada K – radiasiya balansı; Z – 
 200 
 
buxarlanmanın gizli istiliyi və r – yağıntının miqdarı. A.M.Ryabçikova 
(1972) görə: K=W/R, w – məhsuldar nəmlikdir (ildə mm-lə). Bu əmsal 
səhra üçün 2-dən aşağı, yarımsəhra üçün 2-4, çöl üçün 4-7, meşə-çöl 
üçün 7-10, yarpaqlı meşələr və tayqa üçün 10-13, meşə tundra üçün 13-
dən yuxarıdır. 
HİDROTERMLƏR – Yerin dərinliklərindən daxil olan yüksək 
temperaturlu suların mənbələri. H.-rə həm quruda, həm də okeanların 
dibində rast gəlinir. 
HİQROFİLLƏR (yun. hygros - rütubətli) – Rütubətsevən heyvan-
lar. 
HİQROFİTLƏR – Rütubətli yerlərdə bitən bitkilər. H.-in əsas 
xüsusiyyəti onlarda su sərfinin qarşısını alan uyğunlaşmaların olmasıdır. 
H. üçün katikula buxarlanması xarakterikdir. 
HİQROMORFİZM – havanın yüksək rütubətlik şəraitində bitən 
bitkilərin quruluşunun xüsusiyyətləri. Belə bitkilər üçün transpirasiyanın 
güclənməsi şəraitinə uyğunlaşmaq qabiliyyəti səciyyəvidir, bu qida 
məhlullarının zoğlara doğru intensiv hərəkətini təmin edir. 
HİQROTOPLAR – substratın rütubətlik şəraitinə görə ayrılır. 
adətən 6 əsas rütubətlik pilləsi (qrupu) ayırırlar: “0”-çox quru, 1-quru, 2 
təzə (azrütubətli), 3-rütubətli, 4-nəm, 5-yaş. Hiqrotopları ayırmaq üçün 
indiqator bitkilərdən istifadə olunur. Bu bitkilər bölünür: kserofitlər (“0” 
və 1 qrupları), mezofitlər (2, 3), hiqrofitlər (4, 5). Bəzən əlavə olaraq 
ultrakserofitlər (0 qrupu), mezokserofitlər (1, 2), ultrahiqrofitlər (5) 
ayrılır. 
HİPERGENEZ ZONASI – Yer qabığının üst hissəsində fiziki, 
kimyəvi və bioloji xarakterli aşınma gedən dağ süxurlarının dağılması, 
mineral-geokimyəvi dəyişməsi zonası. 
HİPERKAPNİYA (qiper və yun. kaphos - tüstü) – qanda və ya 
digər toxumalarda CO2-in yüksək miqdarı ilə əlaqədar orqanizmin xəstə 
vəziyyəti. 
HİPERTROFİYA – bir sıra bitki və heyvanlarda orqanizmin bəzi 
toxuma və ayrı-ayrı hissələrinin, həcminin qeyri adi pataloji böyüməsi. 
Məs., bakteriya, göbələk və həşəratların neqativ təsirinə reaksiya kimi 
bitkidə fırların əmələ  gəlməsi; virus, patogen bakteriyalar və b. ilə hey-
van və insanda şişin əmələ gəlməsi. 
HİPERYIRTICI – bir yırtıcının digər yırtıcının hesabına yaşaması 
(məs., qartal kərtənkələ ilə qidalanır, kərtənkələ isə öz növbəsində 
onurğasızlar və ya kiçik onurğalılarla qidalanır və s.). Yırtıcı və H. 
arasında müəyyən təbii tarazlıq vardır, o, insan tərəfindən 
pozulmamalıdır. 
 201 
 
HİPOBİOSFER (yun. hypo – altında, aşağı) – yaşayış üçün litosfe-
rin qeyri əlverişli qatı; canlı orqanizmlər təsadüf düşsə də orada 
müvəqqəti yaşayır, ancaq çoxala bilmir. 
HİPOEKOSİSTEM – Tam struktura malik olmayan ekosistemlər 
(məs, çay və mağara ekosistemləri, takır və çaybasar, həmçinin 
səhralarda bərkiməmiş qumların ekosistemləri). 
HİPOKSİYA – orqanizmin üzvləri və toxumalarının kifayət qədər 
oksigen almadığından ekstremal vəziyyəti. 
HİPOLİMNİON – dərin göllərin soyuq, oksigenlə zəngin olmayan 
dərin qatı. H.-də yaşıl bitki yoxdur, belə ki, ora atmosferin oksigeni dax-
il olmur. Bununla bərabər qışda müsbət temperatur olduğundan su 
hövzəsinin üst qatında yaşayan orqanizmlər üçün özünəməxsus 
sığınacaq hesab olunur. 
HİPONEYSTON – suyun üst qatında (5 sm qalınlığında) yaşayan 
orqanizmlərin məcmusu. 
HİPOTERRABİOSFER – litobiosferin aerob orqanizmlərin yaşaya 
bildiyi hissəsi. 
HİPSOFİL BİTKİLƏR – əsasən gipslə zəngin olan torpaqda bitən 
bitkilər (kəkotu, bəzi gəvən növləri və s.). 
HİS – karbohidrogenlərin yarım yanması zamanı əmələ gələn yüksək 
dispers məhsul, tərkibində 88-89% – karbon, 03-08% – hidrogen, 10%-ə 
qədər oksigen (adsorblaşmış), az miqdarda mineral hisəciklər, həmçinin 
adsorbsiya olunmuş qazlar və su buxarı olur. H. qara rəngdə olub yaxşı 
texniki – molyar xassələrə malikdir. H.-in bütün növlərindən lak-boya 
materialları, nəşr boyası, elektrod, linelium, ebonit, qrammafon lövhəsi, 
yazı maşını lenti və s. almaqda geniş istifadə olunur. H.-in əsas 
istehsalçısı rezin sənayesi (80%-ə qədər) hesab olunur. 
HİSSƏ-HİSSƏ OTARMA (Zaqon) – Otarma üsulu, kənd 
təsərrüfatı heyvanlarını otarmaq üçün otlaq ərazisi hissə-hissə sahələrə 
(bölmələrə) bölünür və heyvanların otarma təqvimi, otlaq dövriyyəsi 
nizamlanır. Bölmələri bir-birindən ayırmaq üçün araları hasarlanır və ya 
səmtləşdirilir. Xarici ölkələrdə bölmələrin sərhədlərinə elektrik 
məftilləri («elekrik çobanı»”) çəkilir. Belə otarma üsulunda otlaqların 
məhsuldarlığı nizama salınır. 
HOLOGENETİK DƏYİŞİLMƏLƏR (yun. holos -bütöv) – coğrafi 
mühitin bütövlüklə tədricən dəyişilməsilə əlaqədar qruplaşmaların 
uzunmüddətli dəyişilməsi. Termini V.N.Sukaçov (1945) irəli 
sürmüşdür. 
HOLOHİDROBİONTLAR – yalnız su mühitində yaşamağa 
uyğunlaşan növlər. 
 202 
 
HOLOSEN – buzlaqlardan sonrakı epoxa-müasir geoloji epoxa. Ye-
rin geoloji tarixinin Antropogen dövrünün sonuncu, bitməmiş hissəsidir. 
Təqr. 10 min il vaxtı əhatə edir. 
HOMEOSTAZ – insan, heyvan və bitki orqanizminin əsas fizioloji 
funksiyalarının davamlılığı və daxili mühitinin tərkib və xassələrinin 
nisbi dinamik sabitliyi, insanda, quşlarda, məməlilərdə hidrogen ionları 
konsentrasiyasının və qanın tərkibinin, osmotik təzyiqin, bədən tempe-
raturunun, qan təzyiqinin və s. funksiyaların sabitliyi H-a daxildir. 
HOMOXROMİYA – heyvanlarda bədənin rəngi ətraf mühitin, o 
cümlədən substratın rənginə uyğunluğu. Bəzi həşəratların (kəpənəklər), 
balıq (kambala), suda-quruda yaşayanlar (qurbağa), quşlar, məməlilər 
(qütb ayısı) və b. H. populyasiyalararası və populyasiyadaxili əlaqələrdə 
böyük rol oynayır. 
HOMOMORF ORQANİZMLƏR – bədənin forması və rəngi 
yaşadığı mühitin forma və rənginə uyğun olan heyvanlar. 
HOMOSFER – Atmosferin Yer səthindən 90-95 km hündürlüyə 
qədər olan qatı, burada hava yaxşı qarışmış və qazların faizlə qarşılıqlı 
nisbəti yer səthi sahələrdəki kimi qalır. 
HOMOYOTERM HEYVANLAR (yun. homos – bərabər, eyni, 
ümumi) – istiqanlı heyvanlar-bədəninin temperaturu dəyişməyən və 
ətraf mühitin temperaturundan asılı olmayan heyvanlar. Bunlara quşlar 
və məməlilər daxildir. Müxtəlif növlərin bədəninin temperaturu 
müxtəlifdir (35-45°) və mühitin temperaturundan yüksəkdir. 
HORMONLAR, İNKRETLƏR (yun. hormoc - oyatmaq) – endo-
krin vəziləri, yaxud daxili sekresiya vəzilərinin hasil etdiyi və bilavastə 
qana ifraz olunan mürəkkəb kimyəvi təbiətli bioloji aktiv maddələr (zü-
lallar, amin turşuları, polipeptidlər, steroidlər və s.). H.-ın əsas 
funksiyası ayrı-ayrı orqanların, sistemlərin və bütövlükdə orqanizmin 
fəaliyyətini hormonal tənzim etməsidir. H. həm heyvan, həm də bitki 
orqanizmlərində sintez olunur. Termin E.Starlinq (1905) tərfindən irəli 
sürülüb. 
HÖVZƏ – 1) Səth axını olmayan alçaq sahə (axarsız hövzə). 2) 
Dəniz dibinin bu və ya digər dərəcədə izometrik formaya malik alçaq 
sahəsi, çökəklik. 3) Yağıntının yerə hopduğu və yığıldığı sahə. 4) Yer 
qabığının çökmə örtüyünün əyilmiş iri strukturu. 5) Forması və təşkil 
olunduğu süxurların xüsusiyyətlərinə əsasən suları özündə toplayan re-
lyef forması və ya yeraltı struktur (məs. Artezian hövzəsi). 6) Buzlaq və 
onun qollarının qidalandığı sahə. 7) Ayrıca çaya və ya çay sisteminə 
axan suların əhatə etdiyi yer səthinin bir hissəsi. 
HUMİD İQLİM (lat. humidus - rütubətli) – rütubətliyi artıq olan 
 203 
 
iqlim. H.i.-də yağıntının miqdarı buxarlanan və yerə hopan suyun 
miqdarından xeyli çox olur və artıq qalan su yer səthində çay şəbəkəsi, 
yəni çay dərələrinin əmələ gəlməsinə səbəb olur. H.i. şəraitində çay 
dərələri və yarğanlar geniş inkişaf etmişdir. 
HUMİDLİK – torpaqda və ya suda bitgi və heyvan qalıqlarının 
humidləşmə dərəcəsi. 
HUMİN MADDƏLƏRİ –humusun komponenti, turşu və 
qələvilərdə həll olmur, torpağın qeyri üzvi fraksiyaları ilə bərk kom-
pleks əmələ gətirir. 
HUMUS, ÇÜRÜNTÜ (lat. humus – torpaq, yer) – torpağın bitki və 
heyvan qalıqlarının biokimyəvi çevrilməsi nəticəsində əmələ gələn tünd 
rəngli üzvi hissəsi. H.-un tərkibinə humin turşuları (torpağın 
məhsuldarlığı üçün ən vacib olan) və fulvoturşular daxildir. H.-da 
mikroorqanizmlərin köməyi ilə bitkilərin ala bildiyi əsas qida 
elementləri (azot, fosfor, kükürd, karbon və s.) vardır. H. torpağın 
məhsuldarlığını artırır, onun bioloji aktivliyini yüksəldir. 
HUMUSLU SU HÖVZƏSİ – tünd qırmızı rəngli su hövzəsi; bitki 
və heyvan qalıqlarının mikrobioloji çürüməsi nəticəsində əmələ 
gəlmişdir (tundra və tayqa zonasının bir çox su hövzələri). 
 
 
 
 
 
 
 
 
 
 
 
 204 
 
X 
 
XAÇÇİÇƏKLİLƏR (Cruciferae) – ikiləpəli bitki fəsiləsi. Otlar, 
bəzən yarımkollar və ya növbəli düzülüşlü sadə yarpaqlı kollardır. 
Azərbaycanda 66 cinsi (240-dan çox növü) məlumdur. X. fəsiləsində 
çoxlu faydalı bitkilər – tərəvəz (kələm, turp), yağlı (şalğamturp, 
vəzərək, yağçiçəyi və s.) ədviyyat (xardal, qatıqotu), dərman 
(sarılıqotu), balverən, boyaq bitkiləri və s. var. Bəziləri (turpəng, 
vəzərək, quşəppəyi, yarğa otu və s.) geniş yayılmış alaq otlarıdır. 
XAM TORPAQ – təbii bitkilərlə örtülmüş, uzun müddət 
şumlanmamış torpaq sahəsi. X.t-nin tərkibində yüksək miqdarda 
çürüntü, azot və bitkinin qidalanmasına lazım olan digər elementlər 
olur. 
XARAKTER NÖVLƏR – yalnız bir biosenozda rast gəlinən növlər, 
digər biosenozda ona az miqdarda təsadüf olunur. 
XARİCİ MÜHİT – Biosenozu (ekosistemi) əhatə edən mühit: at-
mosfer və onun dövranı, günəş işığı və istilik, torpağın ana süxuru və 
onun kimyəvi xassələri, qazlar və məhlullar, su, atmosfer və havanın 
nəmliyi, ərazinin və ya akvatoriyanın ümumi iqlimi. Bütün amillər reji-
mi ritmliyi ilə fərqlənir: gündəlik ritmlik-Yerin fırlanması ilə əlaqədar 
olub bir gün ərzində günəş radiasiyasının daxil olması, istilik rejiminin 
və rütubətliyin dəyişməsi; illik ritmika-Yerin Günəş ətrafında fırlanması 
ilə bağlı olub ilin mövsümləri üzrə günəş radiasiyasının və istiliyin daxil 
olması, planet səthinin albedosunun dəyişməsi; əsrlik ritmika-əsasən 
günəş aktivliyinin dövriliyi ilə bağlıdır. 
XAŞXAŞKİMİLƏR (Papaveraceae) – ikiləpəli bitki fəsiləsi. 
Əksəriyyəti ot, bəzən kol və kiçik ağacdır. Azərbaycanda 32 növü 
məlumdur. Ən əhəmiyyətli cinsləri: lalə, dəmirovotu, mekonopsis, 
eşşolsiyadır. Tərkibində zəhərli alkaloid olduğuna görə heyvanlar yemir. 
XAZMOFİTLƏR (yun. chazma – dərin çat) – qayaların çatlarında 
bitən daşlı sahələrin bitkiləri. Qayaların çatlarında xırda aşınma 
məhsulları toplanan yerdə kök salırlar. Yatsıqşəkilli həyat formasına 
malikdir. Litofitlərə aiddir. 
XEMODİNAMİKA (yun. chemia - kimya) – ekoloji biokimyanın 
bölməsi; sintez olunmuş maddələrin hava, su və torpaqda hərəkəti və 
çevrilməsi. 
XEMOSİNTEZ, XEMOLİT AVTOTROFİYA – Qeyri-üzvi 
maddələrin oksidləşməsindən alınan  enerji hesabına CO2-ni vahid kar-
bon mənbəyi kimi mənimsəyən bəzi bakteriyalar üçün xarakterik qida-
 205 
 
lanma tipi. 1887-ci ildə S.N.Vinoqradski kəşf etmişdir. Hidrogeni və 
dəm qazını, eləcə də reduksiya olunmuş kükürd, dəmir, ammonyak, 
nitritlər və stibium birləşmələrini oksidləşdirən xemosintezedici bakte-
riyalar məlumdur. 
XEMOTROFLAR (yun. chemeia - kimya) – qeyri-üzvi 
maddələrdən mühitdə olan hidrogen-sulfidin, ammoniumun və s. 
okidləşməsi hesabına üzvi maddələr sintez edən orqanizmlər. 
XƏRÇƏNGKİMİLƏR, XƏRÇƏNGLƏR (Crustacea) – 
buğumayaqlılar tipindən su heyvanları sinfi. Azərbaycan sularında X.-in 
43 fəsiləyə mənsub 134 cinsi və 344 növü məlumdur. 
XƏRİTƏ – Müstəvi üzərində yer səthinin, ulduzlu göyün, yaxud 
onların hissələrinin riyazi kiçildilmiş və ümumiləşdirilmiş təsviri. Bax: 
coğrafiya xəritələri. 
XƏRİTƏŞÜNASLIQ – Kartoqrafiyanın bölməsi. Onun nəzəri 
əsaslarını, inkişaf tarixini, kartoqraf mənbələrin: (onların elementləri, 
xüsusiyyətləri və s.) analizi metodlarını və s. öyrənir. Bəzən xəritələrdən 
istifadə etmək metodlarını da X.-a aid edirlər. 
XƏSTƏLİK – morfoloji, yaxud funksional dəyişiklik nəticəsində 
orqanizmin normal həyat fəaliyyətinin pozulması. X. xarici amillərin 
(fiziki, kimyəvi, bioloji, psixogen, sosial və s.) orqanizmə təsirindən 
törənir. 
XƏTTİ EROZİYA – bax: yarğan. 
XƏZAN, XƏZAN DÖVRÜ – İlin bəzi mövsümlərində (payız, yayın 
quraqlıq dövrü) bitkilərin kütləvi surətdə yarpaqlarının tökülməsi. Tor-
paq səthində töküntünün toplanmasına, torpağın üst qatlarının üzvi və 
mineral maddələrlə zənginləşməsinə səbəb olur. 
XƏZRİ, Bakı nordu – Abşeron yarımadasında və onun ətraf 
zonasında əsən güclü şimal küləyi. Sürəti 10 m/san-dən çox olur, bəzən 
40-42 m/san-yə çatır. Adətən, 1-3 sutka, bəzən bir həftəyədək davam 
edir. İldə 100 dəfəyədək təkrarlanır. Qüvvətli X. təsərrüfat fəaliyyətini 
pozur, dənizdə iri dalğalar (hünd. 10-11 m-dək), güclü axınlar yaradır, 
dəniz nəqliyyatına və hidrotexniki qurğulara zərər verir. X. havanı 
kəskin dəyişdirir. Qışda havanı soyudur, bəzən çoxlu qar yağmasına, 
çovğuna səbəb olur, yayda havanı xeyli sərinlədir, hərdənbir yağıntı 
gətirir. X. zamanı Bakı və Sumqayıt şəhərlərinin havası zərərli qaz və 
tüstüdən təmizlənir. X. böyük külək enerjisinə malikdir. 
XIRDAYARPAQ MEŞƏ – tozağacı, titrəkyarpaq qovaq və b. 
xırdayarpaq ağaclardan ibarət meşə. 
XİONOFİLLƏR (yun. chion - qar) – qışda qar örtüyü şəraitində 
yaşamağa qadir olan qarsevər orqanizmlər (məs., köstəbək dərin qaraltı 
gedişlərdə qışlayır; lemminqlər və çölsiçanı qarın altında həyat sürür). 
XİONOFİT – Qarın altında, içərisində inkişaf edən bitkilər. 
XİONOFORLAR, xionotolerant orqanizmlər – qara çox davam 
gətirən orqanizmlər (şamağacı, darı, bəzi yosunlar, köstəbək, çöl siçanı, 
lemminqlər və s.). 
XİYABAN – Park, bağ və s. yerlərdə, hər iki tərəfi boyu ağac və kol 
 206 
 
əkilən yol. X. tipləri (düz, əyrixətli və s.) və onların quruluşu (ikicərgəli 
və çoxcərgəli, biryaruslu və çoxyaruslu, ağaclardan və kollardan ibarət 
sıx çəpərli) memarlıq planına əsasən müəyyənləşdirilir. Bir çox Şərq 
ölkəsində şəhərlərin böyük küçələri (prospektlər) X. adlanır. Bəzən fəxri 
dəfn yerlərinə də X. deyilir (məs. Fəxri xiyaban, Şəhidlər xiyabanı). 
XLOR (Cl) – kimyəvi element, kəsgin iyli sarımtıl – yaşıl rəngli 
qazdır. I dünya müharibəsində xlordan zəhərləyici maddə kimi istifadə 
edilmişdir. Kimyəvi reaksiyalarda tərkibində xlor olan birləşmələrdən 
və xlorlu sudan xlor aldıqda o, təhlükəli sayılır. Tərkibində xlor olan 
ağardıcılardan istifadə etdikdə də otağın havasını yaxşı dəyişmək 
lazımdır. Xlorun hətta kiçik dozası nəfəs yollarını güclü qıcıqlandırır. 
Xlor Yerin ozon qatının dağılmasında əsas faktorlardan biri sayılır. 
XLORLU ƏHƏNG – xlorid, hipoxlorid və kalsium-hidroksidin 
mürəkəb qarışığı Ca(ClO)2– iki turşunun qarışıq duzu. Oksidləşdirici, 
dezinfeksiya edici və antiseptik kimi, həm də müxtəlif tullantıları və 
suyu dezinfeksiya etmək üçün istifadə olunur. 
XLOROFİL (yun. chloros – yaşıl və phyllon - yarpaq) – bitkilərin 
yaşıl piqmenti; bunlar vasitəsilə bitki günəş enerjisini tutur və və foto-
sintez prosesini həyata keçirir. 
XLOROZ (yun. chloros – açıq yaşıl) – Torpaqda bəzi elementlərin 
çatışmazlığı ilə əlaqədar və ya virusların təsirilə bitkinin xəstələnməsi. 
XOLDRİC SİSTEMİ – Yer kürəsində bitki formasiyalarının əsasən 
iqlim faktorlarına əsaslanaraq (temperaturla yağıntıların qarşılıqlı 
əlaqəsinə) təsnifatı. L.Xoldric (1947) təklif etmişdir. 
XOROQRAFİYA – müəyyən vilayət və ya rayonun hərtərəfli 
təsviri. Çox vaxt topoqrafiyanın sinonimi kimi işlədilir. 
XOROLOGİYA (yun. choros – yer, fəza və logiya) – Termini 
E.Hekkel (1866) təklif etmişdir: orqanizmlərin yayılmasının coğrafi və 
topoqrafik qanunauyğunluqları haqda elm. Fitoxorologiya, yaxud bitki 
X.-sı bitki coğrafiyasının bir hissəsi olub, növlərin və bitkilərin digər 
taksonlarının coğrafiyasını, zooxorologiya isə heyvanları öyrənir. 
XORTOBİONTLAR (yun. chortos - ot) – ot örtüyündə yaşayan 
heyvanlar. 
XROMOSOMLAR (yun. chroma – rəng, soma - bədən) – 
Bölünmə nəticəsində hüceyrə nüvəsində əmələ gələn rəngli quruluş. 
XRONİKİ TƏSİR – canlı orqanizmlərdə bir qayda olaraq neqativ 
fizioloji dəyişikliklər əmələ gətirən ekoloji faktorların fasiləsiz təsiri. 
XÜSUSİ QORUNAN BİTKİ VƏ HEYVANLAR – Bax: Nadir və 
tükənməkdə olan növlər. 
 
 
 
 207 
 
İ 
 
İBTİDAİ BİTKİLƏR – bitki aləminin iki böyük qrupundan biri 
bakteriyalar, aktinomisetlər, miksomisetlər, göbələklər, yosunlar və 
şibyələr İ.b.-rə daxildir. İ.b.-də gövdə, yarpaq və kök orqanları diferen-
siasiya etmədiyinə görə bunlara tallomlu bitkilər deyilir. 
İDİOADAPTASİYA – yerli şəraitin dəyişilməsi ilə əlaqədar 
orqanizmlərin təkamülü nəticəsində dəyişməsi. 
İDİOTERM SU HÖVZƏSİ – yüksək temperaturlu sulu su hövzəsi. 
İDİOTROF SU HÖVZƏSİ – kimyəvi xassələrinə görə ekstremal su 
hövzəsi (məs., daxili duzlu su hövzələri). 
İXTİOFAQLAR – əsas yemi balıq sayılan heyvanlar. 
İXTİOFAUNA – hər hansı su hövzəsi və ya axar suda yaşayan balıq 
növlərinin məcmusu. 
İXTİOLOGİYA – onurğalılar zoologiyasının bir bölməsi. Balıqları, 
onların quruluşunu, həyat tərzini, müxtəlif vaxtlarda və hövzələrdə 
yayılmasını, təsnifatını və təkamülünü öyrənir. İxtioloji tədqiqatlar balıq 
təsərrüfatını səmərəliləşdirməyə imkan verir, balıq ovunun və 
balıqçılığın inkişafını təmin edir. 
İKİQANADLILAR (Diptera), milçəklər – tam metamorfozlaşmış 
həşərat dəstəsi. 80 mindən artıq, Azərbaycanda 2 minə yaxın növü 
məlumdur.  
İ.-ın sürfəsi bitkilərin təhlükəli zərərvericiləridir. İ.-ın çoxu insanda 
və ev heyvanlarında xəstəlik törədicilərdir (göyünlər, ağcaqanadlar, ev 
milçəyi, qansoranlar və s.). Sürfələri zərərli həşəratların bədənində 
inkişaf edən bəzi İ. kənd təsərrüfatı zərərvericilərinin sayını azaldır və 
bunlardan bioloji mübarizədə istifdə olunur. İ.-nın bir hissəsi bitki 
tozlayıcısı kimi faydalıdır; torpaq əmələgəlməsində fəal iştirak edirlər.  
İXTİOSENOZ (yun. ichtys - balıq) – uyğun biosenoza daxil olan 
müxtəlif balıq növləri populyasiyalarının məcmusu. 
İKİLƏPƏLİLƏR – örtülütoxumlu bitki sinfi. Rüşeymdə qarşı-
qarşıya yerləşmiş iki ləpənin olması ilə xarakterizə edilir. (adı da 
buradandır). Rüşeym kökcüyü əsas kökə çevrilir. İ. çiçəkli bitkilərin ən 
geniş yayılan qrupudur; 360 fəsiləyə aid 175 min, Azərb-da 3000-dək 
növü vardır. İ-ə qiymətli ərzaq, meyvə, giləmeyvə və yem bitkiləri, çay, 
qəhvə, tütün, bir çox dərman və ədviyyat bitkiləri, lif, kauçuk, boyaq və 
efir yağı verən, eləcə də dekorativ bitkilər daxildir. 
İKİNCİ DƏRƏCƏLİ QİDA – heyvanların mədəsində həmişə az 
miqdarda rast gəlinin qida. 
 208 
 
İKİYÜZMİLLİK İQTİSADİ ZONA – 1972-ci ildə Beynəlxalq 
dəniz hüquq konfransında şelf zonasına hüquqi status qəbul olundu. Bu 
zona müvafiq dövlətlər üçün dəniz və okeanın sahilindən başlayaraq 
200 mil enində suveren ərazi elan olundu. İ.i.z-da dəniz bioməhsulunun 
böyük hissəsi cəmləşir. 
İQLİM – havanın çoxillik rejimi. Hava şəraitinin bir-birini əvəz 
edən bütün müxtəlifliklərinin məcmusu. Planetar miqyasda, zonalar 
daxilində İ. makroiqlim adlanır. Müəyyən coğrafi landşaft üçün xarakte-
rik olub bir və ya bir neçə meteoroloji stansiyanın məlumatı ilə 
səciyyələndirilə bilən İ.-məhəlli İ. (mezoiqlim də adlanır), kiçik 
sahələrdə (tarla, yamac, təbii və süni göllər, sahil, şəhər və s.) havanın 
yer səthinə yaxın təbəqəsinin İ.-nə isə mikroiqlim deyilir. İqlimyaradıcı 
amillər günəş radiasiyası, hava axınları, ərazinin mövqeyi, səth 
örtüyünün vəziyyəti və s.-dir. Əsas iqlimyaradıcı proseslər isə atmosfe-
rin ümumi dövranı və rütubət dövranıdır. İ.-ə təsir göstərən coğrafi 
amillər-coğrafi en dairələri, relyef, dəniz səviyyəsindən hündürlük, quru 
və su səthinin paylanması, dəniz və okean axınları, bitki və torpaq 
örtüyünün xarakteri, qar örtüyü və havanın tərkibidir. 
Azərbaycanın düzənlik hissəsi qismən Aralıq dənizi və quru subtro-
pik İ. tiplərinə mənsub edilir. Dağlıq ərazinin İ.-i olduqca müxtəlifdir. 
Azərbaycan Respublikası ərazisində yarımsəhra və quru çöl İ-.indən 
dağlıq tundra İ-nədək 8 İ.-tipi ayırırlar. İ. haqqında məlumatların 
ümumləşdirilməsi və yayılması hidrometeoroloji xidməti müəssisələri 
tərəfindən həyata keçirilir. 
İQLİM AMİLLƏRİ – iqlimin əsas elementləri: günəş radiasiyası 
(işıq, istilik), atmosfer çöküntüləri və atmosfer təzyiqi, havanın 
rütubətliyi, torpağın rütubətliyi, havanın sirkulyasiyası (külək), atmosfer 
təzyiqi. İqlim amilləri biosenozun inkişafı üçün şərait yaradır. İstilik və 
rütubətin yağıntıları klimatoqramlarda göstərilməsi qəbul olunmuşdur. 
İQLİM ANOMALİYASI – Yerin hər hansı sahəsi üçün xas olan or-
ta iqlim göstəricilərinin normadan xeyli kənara çıxması. 
İQLİM İNDİKATORLARI – landşaftın komponentləri və 
elementləri və onların müasir iqlimini, suyu və onun kimyəvi tərkibini, 
planktonu, su bitkilərini əks etdirən mövsümi və dinamik vəziyyəti; su 
hövzələrinin buz rejimi, sululuq, su hövzələrinin səviyyə rejimi, bitki 
örtüyünün dinamikası və s. 
İQLİM KLİMAKSI – bax: ekoloji klimaks. 
İQLİM QURŞAĞI – iqlim şəraitinə görə Yer səthinin böyük enlik 
qurşaqları. İqlim qurşaqları əsasən temperatur və yağıntı rejimi ilə 
səciyyələnir. 13 iqlim qurşağı ayrılır: ekvatorial qurşaq, subekvatorial 
 209 
 
qurşaq, tropik qurşaq, mülayim qurşaq, subtropik qurşaq, subarktik 
qurşaq, subantraktida qurşağı, Arktika qurşağı və Antraktida qurşağı. 
İQLİM MÖVSÜMLƏRİ – ilin özünün iqlim xüsusiyyətlərinə görə 
dövrlərə bölünməsi. Mülayim iqlim şəraitində adətən 4 mövsüm (yaz, 
yay, payız, qış) ayrılır. Fenologiya və ekologiyada daha xırda bölgüdən 
istifadə olunub 6 (erkən yaz, yazın sonu, yaz, yay, erkən payız, payızın 
sonu və qış) və 10 (yazın yaxınlaşması - erkən yaz, tam yaz, yazın sonu, 
yayın başlanğıcı, yayın ortası, yayın sonu, erkən payız, tam payız, 
payızın sonu və qış) mövsümə bölünür. Mövsümlərin başlanması 
günləri təbii ki, dəyişir. 
İQLİM MÜALİCƏSİ – iqlim-hava amillərindən müalicə və profi-
laktiki məqsədi ilə istifadə edilməsi. İ.m. və iqlim profilaktikasının 
nəzəri əsasını tibb iqlimşünaslığı təşkil edir. İ.m. iqlim – hava 
elementlərinin kompleks təsirlərindən: məhəllin dəniz səviyyəsindən 
vəziyyəti, barometrik təzyiq, havanın temperaturu, yağıntının miqdarı, 
rütubətlik, küləyin istiqaməti və gücü, buludluluq, günəş radiasiyasının 
intensivliyindən asılıdır. İ.m. aparıldıqda torpağın radiasiya xassəsi, 
landşaft xüsusiyyətləri və s.-də nəzərə alınır. Çöl iqlimi vərəm 
xəstəliyinə, yarımsəhra iqlimi böyrək xəstəliyinə tutulanlar üçün 
əlverişlidir. Dəniz iqlimindən tənəffüs orqanlarının müalicəsində, sinir 
sisteminin funksional xəstəliklərində, maddələr mübadiləsinin 
pozğunluğunda və s. istifadə olunur. Dağ iqlimi tənəffüs və qan-damar 
sisteminə güclü təsir edir, maddələr mübadiləsini nizamlayır. İ.m.-nin 
əsas metodu aeroterapiya, təmiz günəş müalicəsi, talassoterapiyadır. 
Günəş şüaları sinir sisteminə oyadıcı təsir göstərir, maddələr mübadiləsi 
prosesini aktivləşdirir: bunların təsirindən orqanizmdə D vitamini əmələ 
gəlir. İ.m. kurort, sanatoriya və s. yerlərdə geniş tətbiq olunur. 
Respublikamızda iqlim kurortları və müalicə yerləri – Mərdəkan, 
Bilgəh, Buzovna, Zuqulba və s., dağ iqlim kurortları Şuşa, Şəki və s. 
var. 
İQLİM OPTİMUMU –  canlı orqanizmlər üçün temperatur rejimi 
və rütubətliyin miqdar parametrlərinin vaxta və əraziyə görə bir-birinə 
uyğun gəlməsi. 
İQLİM RAYONLAŞDIRILMASI – eyni iqlim şəraitinə görə 
ərazini (vilayət, ölkə və s.) qurşaq, zona, vilayət və daha kiçik rayonlara 
bölünməsi. 
İQLİMƏUYĞUNLAŞMA, İQLİMLƏŞDİRMƏ – orqanizmlərin 
yeni həyat şəraitinə uyğunlaşması. İki cür İ. ayırd edilir: 1) 
orqanizmlərin maddələr mübadiləsinin dəyişməsi ilə gedən uyğunlaşma; 
2) növün genetik quruluşunun dəyişilməsi ilə gedən uyğunlaşma. İ. po-
 210 
 
pulyasiya genofondunun zənginliyi ilə müəyyən olunur. 
İ. mədəni bitkilər və heyvanlar arasında aparıldıqda süni İ., yabanı 
bitki və vəhşi heyvan növləri arasında (heyvanların miqrasiyası, 
bitkilərin insan, heyvan, külək və s. vasitəsilə təsadüfən başqa sahələrə 
aparılması) baş verdikdə isə təbii İ. hesab olunur. 
İ.-nın öyrənilməsi və inkişafında Ç.Darvinin böyük rolu olmuşdur. İ. 
təlimini İ.V.Miçurin və M.F.İvanov inkişaf etdirmişdir. 
Bitkilərdə İ. həmişə arealın genişlənməsinə səbəb olur. Azərbaycan 
Respublikasında amerika aqavası, palmanın bir neçə növü, Şimali Ame-
rika ağ akasiyası, at şabaladı, yapon saforası və s. bitkilər iqlimə 
uyğunlaşdırılmışdır. 
Azərbaycan faunası İ. nəticəsində xeyli dəyişmişdir. (Bataqlıq qun-
duzu, yenot, xallı maral və s.). 
Kənd təsərrüfatı heyvanlarının iqlimə uyğunlaşdırılması uzun 
müddətli, mürəkkəb əhlilləşdirmə şəraitində keçir və bu prosesdə insan 
əməyinin rolu böyükdür. 
İQLİMİN ANTROPOGEN DƏYİŞMƏSİ – iqlimin insanın 
təsərrüfat fəaliyyətinin təsiri nəticəsində pisləşməyə doğru dəyişməsi 
(CO2 və digər qazların atmosferə intensiv tullanması və atmosferdə 
infraqırmızı şüaların udulması, meşələrin kütləvi şəkildə məhv edilməsi, 
Yer səthinin xarakterinin dəyişməsi). Alimlər (M.N.Budıko və b.) belə 
hesab edir ki, 21-ci əsrdə istiləşmə təbii ekosistemlərin müxtəlif 
komponentlərinə mənfi təsir göstərə bilər. 
İQLİMŞÜNASLIQ, KLİMATOLOGİYA – iqlimlər haqında elm. 
İ.-ın başlıca vəzifəsi Yer kürəsinin müxtəlif sahələrinin iqlimlərini təsvir 
edib səciyyələndirmək, onları təsnif etmək, onların yayılmasını, iqlim 
əmələgətirmə proseslərin və iqlimin coğrafi amillərini öyrənməkdən 
ibarətdir. 
İQTİSADİ COĞRAFİYA – müxtəlif ölkələrdə və rayonlarda 
istehsalın ərazi üzrə yerləşməsini, onun inkişaf şəraitini və xüsusiyyətini 
öyrənən ictimai elm. 
İQTİSADİ EKOLOGİYA – sosial ekologiyanın bölməsi; mühitin 
çirklənməsini azaltmağa, resursların qorunmasına, bioloji müxtəlifliyin 
mühafizəsinə yönəldilən iqtisadi mexanizmlər əsasında insan və təbiətin 
qarşılıqlı əlaqəsini tənzimləyən metodlar işləyib hazırlanır. 
İL – vaxt müddəti. Bu müddət içərisində Yer kürəsi Günəş ətrafında 
dolanıb öz orbitində çıxdığı nöqtəyə (yaz gecə-gündüz bərabərliyi 
nöqtəsinə)qayıdır. Adi İ. 365 (366) gün olub 12 aya bölünür. 
İLAN ZƏHƏRİ – bəzi ilanların tüpürcək vəzilərinin zəhərli ifrazatı. 
İ.z. rəngsiz, sarımtıl, yaxud yaşıla bənzər duru mayedir. İ.z. müalicə 
 211 
 
əhəmiyyətlidir. İ.z.-ni qurudulmuş halda 23-ilə qədər saxlamaq olur. 
Zəhərli ilanlar mühafizə olunur. Abşeron yarımadası Şahidli burnunda 3 
min gürzə saxlanan qoruq var. 
Azərb-da 23 ilan növü mövcuddur. İlanlar, siçan, ilbiz, həşərat, quş 
yumurtası və s. ilə qidalanır. 
İLDIRIM, ŞİMŞƏK – qasırğalı buludlar arasında baş verən elektrik 
boşalması (qığılcım şəklində). İldırım vurması çox qüvvətlidir, ağacı 
parçalayır, quru ağacı yandırır, meşə yanğınına səbəb olur, quma 
düşdükdə onu əridir, insanı və heyvanı dərhal öldürür. 
İLDIRIMDAN MÜHAFİZƏ – müxtəlif obyektləri ildırım 
vurmasından qorumaq üçün tədbirlər və texniki vasitələr kompleksi. 
Mühafizə üsullarının hamısında əsas faktor mühafizə olunan obyektlərə 
düşə biləcək ildırımları alıb, yerə keçirməkdir. Keçmiş SSRİ-də İ.m. 
problemləri ilə məşğul olan əsas müəssisə İ.Q.Yesman adına 
Azərbaycan Elmi-Tədqiqat Energetika İnstitutudur. Burada alınan 
nəticələrdən keçmiş SSRİ ərazisində və bir neçə xarici ölkədə istifadə 
olunur. 
İLXI – at, dəvə sürüsü. İ. heyvanın yaşından və cinsindən asılı ola-
raq təşkil edilir. İ. heyvanın il boyu saxlanması, yaxud otarılması üçün 
təşkil edilir. 
İLİN FƏSİLLƏRİ – ilin ulduzlu göydə Günəşin hərəkətinə uyğun 
dövrlərə bölünməsi. Növbələşməsinə səbəb Yer oxunun Yerin  Günəş 
ətrafına dolandığı orbit müstəvisinə 660331 meylli olmasıdır. 
İLKİN (BAKİRƏ) BİTKİ ÖRTÜYÜ – Uzun dövr eyni yerdə 
dəyişilmədən insan fəaliyyətinin təsirilə pozulmayan bitki örtüyü. İ.b.ö. 
uzunömürlü olub, özü-özünü bərpa edir, həmin zonanın onu təşkil edən 
növlərin bioloji xassələri və hazırki iqliminə, torpaq şəraitinə, su 
rejiminə uyğundur. İlkin meşəlikləri təşkil edən növlərdən palıdı, fıstığı, 
küknarı və s. göstərmək olar. 
İLKİN ÇİRKLƏNDİRİCİ – ətraf mühitə bilavasitə çirklənmə 
mənbəindən atılan çirkləndirici. 
İLKİN EKOTOPLAR – canlı orqanizmlərdən tamamilə məhrum 
olan substratdan ibarət ekotop, orqanizmin ilkin məskunlaşması üçün 
əlverişli (mümkün) hesab olunur. (məs, vulkan pükürdükdən sonra 
soyumuş lava, karxana, dağ-mədən atıntıları, çay gətirmələri). 
İLKİN (BAKİRƏ) TƏBİƏTİN BEYNƏLXALQ FONDU – Nadir, 
məhv olmaq təhlükəsi olan bitki və heyvan növlərinin, onların olduğu 
yerin mühafizəsi və öyrənilməsi məqsədilə maddi yardım əldə etmək 
üçün fəaliyyət göstərən Beynəlxalq ictimai təşkilat. 1961-ci ildə 
yaradılmışdır. 27 ölkədə bölməsi var. MSOP, YUNESKO, FAO və 
 212 
 
digər təşkilatlarla sıx əlaqədə işləyir. İllik jurnal və qəzet buraxır. 
Təbiəti mühafizə üzrə 60 mln dollar həcmində 3000-ə qədər (1988 ilə 
kimi) layihə yerinə yetirilmişdir. 
İLLİK AMPLİTUDA – aylar ərzində meteoroloji elementləri (at-
mosfer təzyiqi, temperatur və s.) ən yüksək kəmiyyəti ilə ən aşağı 
kəmiyyəti arasında fərq. İ.a. orta və mütləq kəmiyyətlər arasında ola 
bilər. İ.a. çoxillik məlumata əsasən hesablanır. 
İLLİK ARTIM – 1) fito və ya aqrosenozun kütləsinin il ərzində 
artımı: 2) il ərzində anatomo – morfoloji qatın (oduncaq, sümük və s.) 
artması; İ.a. oduncağın, sümüyün, pulcuğun kəsiyində adətən aydın seçi-
lir. 
İLLİK HALQALAR (BİTKİLƏRDƏ) – ilin soyuq və isti 
fəsillərinin növbələşməsi ilə əlaqədar kambi fəaliyyətinin dəyişməsi 
nəticəsində oduncaqda əmələ gələn artım. İ.h. oduncağın bir vegetasiya 
dövründəki artımına uyğun gəldiyi üçün gövdənin (kök boğazından 
yuxarı) en kəsiyində İ.h.-ın sayına görə bitkinin yaşını təyin etmək olur. 
İ.h-ın qalınlığı bitkinin yaşından, inkişaf şəraitindən və s.-dən asılı ola-
raq dəyişilir. 
İMİQRASİYA (lat. immigro – köçürəm) – müəyyən əraziyə yeni 
orqanizmlərin gəlməsi. 
İMMUNİTET (lat. immunitas – azad olma) – infeksion amilə və 
yad genetik informasiya daşıyan antigen xassəli yad maddələrə qarşı 
orqanizmin davamlığıdır. 
Bitki immuniteti bitkilərdə xəstəlik törədiciləri, zərərvericilər və 
onların həyat fəaliyyəti məhsullarının təsirinə meylin azalmasıdır. Bitki 
İ.-i davamlılıq, dözümlülük mənasında işlədilir. Davamlılıq dedikdə, 
müəyyən sortun (növün) başqasına nisbətən xəstəliyə az tutulması (və 
ya zədələnməsi), dözümlülük dedikdə isə xəstəliyə tutulmuş və ya 
zədələnmiş bitkilərin öz məhsuldarlığını mühafizə etməsi nəzərdə tutu-
lur. N.İ.Vavilov göstərmişdir ki, bitkilərdə davamlılıq təbii şəraitdə 
onların uzun müddət (min illərlə) xəstəlik törədiciləri ilə yoluxması 
nəticəsində – təkamül prosesində meydana çıxmışdır. 
İMPAKT MONİTORİNQ – xüsusi təhlükəli nöqtə və zonalarda 
lokal, regional və antropogen təsirin monitorinqi. 
İMPULVERİZASİYA (lat. im və pulvis – toz) – külək vasitəsilə 
şoran sahələrdən və dəniz sahilindən toz (qum) halında mineral 
maddələrin sovrulub aparılaraq başqa sahələrdə toplanması. 
İNBENTOS – su hövzəsinin dibində qruntda yaşayan orqanizmlər 
(bakteriya, göbələk, heyvan). 
İNBRİDİNQ (ing. in – daxildə və bredinq – yetişmə) – qohumarası 
 213 
 
çarpazlaşdırma – orqanizmlərin bir populyasiyası daxilində yaxın qo-
hum fərdlərin çarpazlaşması. Ən yaxın forması öz-özünə mayalanmadır. 
İ. nəsildə sabitliyin artmasına səbəb olur. İ.-in zərərli təsiri çox vaxt çar-
paz tozlanan bitkilər (qarğıdalı, kartof və s.) öz-özünə tozlandıqda (in-
suxt) və ya heyvandarlıqda “bacı” ilə “qardaş” bir neçə il ardıcıl 
cütləşdirildikdə meydana çıxır; alınmış nəslin məhsuldarlığı azalır və 
həyat qabiliyyəti zəifləyir. Yaxın qohumlar arasındakı nigahdan alınmış 
nəsildə irsi xəstəliklər artır, anadangəlmə eybəcərliklər, ölüdoğma və 
uşaq ölümü halları daha çox baş verir. 
İNDİQASİYA (lat. indicatio – təyin etmə, göstərmə) – ətraf mühit 
obyektlərində, insan və heyvan orqanizmində kimyəvi elementlərin 
keyfiyyətcə aşkar edilməsi və kəmiyyətcə təyini.  
İNDİQATOR QRUPLAŞMASI – strukturu, inkişaf sürəti, ayrı-ayrı 
populyasiyaların müvəffəqiyyəti ilə ətraf mühitin şərait vəziyyəti haqda 
fikir yeritməyə imkan verən canlı orqanizmin qruplaşması. 
İNDİQATORLAR (lat. indicator – göstərici) – Bu və ya digər 
mühit xüsusiyyətini göstərən (təsdiq edən) bitki, heyvan, mikroorqa-
nizm və biosenozlar. İndiqator bitkilər müəyyən ekoloji şəraitlə sıx bağlı 
olub onların mövcudluğu şəraitə keyfiyyətcə qiymət verən göstərici 
sayılır. İndiqator bitkilər ayrı-ayrı növlərlə və ya fitosenozlarla yayıla 
bilər. İ. fitosenoz halında olduqda indiqatorlar xüsusiyyətini daha dəqiq 
oynayır. İndiqasiya obyekti torpaq ola bilər, o, bu zaman bitki örtüyünə 
görə təyin olunur. Bəzi ana (dağ) süxurları, ağır metallar və digər 
kimyəvi elementlər də indiqasiya obyekti ola bilər. İndiqator bitkilər 
ətraf mühitin vəziyyətinə və onun çirklənmə dərəcəsinə nəzarət etmək 
üçün mühüm rol oynayır. İndiqator bitkilərdən faydalı qazıntılar 
axtardıqda da istifadə edilir. Geoloji və geobotaniki tədqiqatlarda 
aerofotoşəkillərin deşifrləşdirilməsində indiqator bitkilərin və onların 
qruplaşmalarının təyin edilməsi əsas metodlardan biri hesab olunur. 
İNFAUNA – dəniz, çay, göl və nohurların dibindəki qruntda 
yaşayan heyvanlar. Molyusklar, dərisitikanlılar, həlqəvi və girdə qur-
dlar, həşərat sürfələri, bəzi balıqlar və s. İ-ya aiddir. 
İNFEKSİON XƏSTƏLİKLƏR, YOLUXUCU XƏSTƏLİKLƏR 
– xəstəliktörədən bakteriyaların xəstəliyə həssas olan insan, heyvan və 
quşların orqanizminə keçməsindən baş verən xəstəlik. İ.x.in əsas 
xüsusiyyəti infeksiyanın xəstədən, yaxud basil gəzdirəndən müəyyən 
şəraitdə sağlamlara keçməsidir. 
İ.x.-in yayılmasında sosial-məişət amillərinin, əhalinin maddi 
vəziyyətinin, mədəniyyətinin, yaşayış şəraitinin, düzgün qidalanmanın 
böyük əməliyyəti var. 
 214 
 
İNFEKSİYA – xarici mühitin təsirindən patogen mikroorqanizmin 
insan, yaxud heyvan orqanizminə daxil olması nəticəsində orqanizmdə 
gedən qarşılıqlı proses. İ-nı törədən amil orqanizmə daxil olduqda 
müəyyən orqan və toxumalarda məhdudlaşır. Nəticədə infeksion proses 
əmələ gəlir. İnfeksion proses kəskin və xroniki xəstəliklər, yaxud infek-
siya gəzdirmə formasında aşkar ola bilər. Hər bir İ.-nın özünəməxsus 
yoluxma mexanizmi var; tənəffüs yollarının infeksion xəstəliklərində 
xəstə öskürdükdə, asqırdıqda və danışdıqda İ. selik damcıları vasitəsilə 
ətrafa yayılır və sağlam insana hava ilə yoluxur; səpgili yatalaq, malya-
riya, taunun bubonlu forması və s. xəstəliklər qansoran cücülər 
vasitəsilə yayılır; qoturluğun, göbələk və zöhrəvi xəstəliklərin 
törədiciləri isə xəstə ilə bilavasitə təmasda olduqda keçir. İ-nın yoluxma 
mexanizminin aydınlaşdırılması infeksion xəstəliklərin profilaktikasının 
əsasını təşkil edir. 
İNFİLTRASİYA (lat. in – daxilində və filtratio – süzülmə) – səthi 
(irriqasiya, suvarma) suların torpağa, dağ süxurlarına süzülməsi və 
onların kapilyar, subkapilyar məsamələr və boşluqlarla qrunt suyunun 
səviyyəsinə doğru hərəkəti. 
İNFORMASİYA EKOLOGİYASI – tətbiqi ekologiyanın bölməsi; 
heyvanların ünsiyyətinin (dövranışının) ekoloji aspektlərini öyrənir. 
İNFRAQIRMIZI RADİASİYA – 770-dən 31 nm diapazonunda 
şüalanma. Müəyyən dozalarda bir sıra həyat üçün mühüm proseslərə 
(maddələr mübadiləsi) və müxtəlif sistemlərin (əsəb, idokrin və s.) 
funksiyasına müsbət təsir göstərir. 
İ.-r-ın çoxluğu canlı orqanizmlərə mənfi təsir göstərir (dərinin 
yanması, dəri və göz xəstəlikləri və s.-nin əmələ gəlməsinə səbəb olur). 
İNİSİAL NÖVLƏR, PİONER NÖVLƏR – suksessiyanın 
başlanğıc dövründə böyük rol oynayan bitkilər. Şibyələr, mamırlar ini-
sial rolunu oynaya bilər. Daşlıq və qayalıqlarda tozağacı, şam ağacı da 
inisial (pioner) bitki sayılır. İ.n. tez bir vaxtda davamlı növlərlə əvəz 
olunur. 
İNKİŞAF FAZASI – təbii sistemin inkişafında olan müxtəlif 
keyfiyyət-funksional vəziyyəti. Cücü orqanizmləri üçün tam çevrilmə 
halları belədir: yumurta, sürfə, barama, yetkin cücü; meşə qırılan sahədə 
bərpa prosesi cins dəyişkənliyi ilə getmirsə meşə ekosisteminin suksses-
siya gedişi belə olur: payalıq, cavan meşəlik, yetişməkdə olan və 
yetişmiş meşəlik fazaları. 
İNQRESSİYA (lat. ingressio – daxil olma) – dəniz səviyyəsinin 
qalxması və ya sahil boyu qurunun çökməsi nəticəsində dəniz sularının 
sahilinin alçaq yerlərini basması. İ. nəticəsində girintili-çıxıntılı sahil 
 215 
 
xətti ilə xarakterizə olunan iqressiya tipli sahil əmələ gəlir. 
İNQİBİTORLAR – bitki və heyvan orqanizmində inkişafı ləngidən 
xüsusi maddələr. İ. təbii və süni olur. Təbii İ. hətta əlverişli şəraitdə belə 
bitkini cücərmə qabiliyyətindən məhrum edir. Süni İ. çox vaxt kənd 
təsərrüfatında və tibbdə praktiki məqsədlər üçün işlədilir. Ətraf mühitin 
bəzi çirkləndiriciləri (pestisidlər, ağır metallar) də İ. ola bilər. 
İNQRİDİYENTLƏR (geobotanikada) – bitki qruplaşmasında 
həmişə iştirak edən, ancaq dominantlıq etməyən komponentlər. 
Dominantların yaratdığı mühitə uyğunlaşan birillik bitkilərdir. İ. 
əlverişsiz illərdə bəzən inkişaf etməyərək torpaqda sağlam toxum 
halında qalır. Tipik İ. çöl, yarımsəhra və digər arid regionların 
fitosenozlarına xasdır. Optimal rütubətliyə malik olan rayonlarda İ. biril-
lik bitkilər olub meşə qırma yerlərində və yanğına məruz qalan 
sahələrdə inkişaf edir. İ. bitki qruplaşmalarında böyük rol oynaya və 
mühüm praktiki əhəmiyyətə malik ola bilər. İ. termini Polşa botaniki 
Y.Paçovski (1917) tərəfindən irəli sürülmüşdür. 
İNSAN-BİOSFER QARŞILIQLI TƏSİRİNİN DÖNMƏZLİK 
QANUNU – A.Dansero (1957) tərəfindən irəli sürülmüşdür. Bu qanuna 
görə bərpa oluna bilən təbii resursların (heyvan, bitki) bir hissəsi insanın 
səmərəsiz kənd təsərrüfatı, hidrotexniki, sənaye və digər tədbirləri 
nəticəsində bərpa olunmaya (tükənə) bilər. Son 400 il ərzində 160-dan 
artıq məməli və quş növü Yer üzərindən silinib getmişdir. Hazırda 
MSOP-un məlumatına əsasən insanın dağıdıcı təsiri nəticəsində hər il 
bir heyvan və bir bitki növü sıradan çıxır. 
İNVAZİYA (lat. invasio – hücum) – 1) İnsanın, heyvanın və 
bitkilərin heyvan parazitlərilə yoluxması. 2) Müəyyən sahəni yeni 
orqanizmlərin zəbt edib tutması. 
“İNSAN VƏ BİOSFER” (ingil. “The Man and the Biosphere” 
MAB) – təbii sərvətləri idarə etmək problemi ilə əlaqədar aparılan fun-
damental tədqiqatların koordinasiyası üzrə dövlətarası proqram (MFB). 
Ümumittifaq bioloji proqramının davamı olaraq YUNESKO-nun Baş 
konfransının 16-cı sessiyasında qəbul olunmuşdur. 1984-cü ilə qədər bu 
proqramda 90-a qədər dövlət iştirak etmişdir. MAB-ın əsas vəzifəsi – 
dünyanın müxtəlif rayonlarında insanın biosferdə gedən proseslərə 
təsirini öyrənmək üçün kompleks çoxillik tədqiqatlar aparmaq, həmçinin 
bu proseslərin dəyişilməsinin insanın özünə təsirini öyrənməkdir. Pro-
qrama 14 layihə daxil edilmişdir. Bu layihələr yerin əsas biomlarına 
(meşə, tundra, savanna, çöl, səhra və s.), bütövlükdə ətraf mühitə 
insanın çoxtərəfli təsirinin (torpaqdan istifadə, mühəndis-texniki işlər, 
energiyadan istifadə və s.) öyrənilməsinə həsr edilmişdir. 
 216 
 
Bu layihələr çərçivəsində 1000-ə yaxın «çöl» layihələri”, o cümlədən 
meşə ekosistemlərinə havanın çirklənməsinin təsirinin öyrənilməsi, yeni 
suvarma sistemlərinin fəaliyyəti yerlərdə ətraf mühitin müxtəlif 
komponentlərinin dəyişilməsi üzərində müşahidə aparılması, resursların 
çoxtərəfli qiymətləndirilməsi ilə əlaqədar tədqiqatların yerinə 
yetirilməsi, müxtəlif dağ sistemlərində turizmin inkişafının təsirinin 
öyrənilməsi məsələləri işlənib hazırlanır. Biosfer qoruqlarının 
yaradılması da MAB-ın diqqət mərkəzindədir. 
İNSANI ƏHATƏ EDƏN TƏBİİ MÜHİT – insana və onun 
təsərrüfatına hərtərəfli təsir göstərən abiotik və biotik faktorların 
məcmusu. İ.ə. e.t.m. öz növbəsində insanın təsirinə məruz qalır. 
İNSANIN İQLİMƏ UYĞUNLAŞMASI – orqanizmin adət etmədi-
yi iqlim şəraitinə aktiv uyğunlaşması (adaptasiya) prosesi. İqlimin 
dəyişilməsi çox vaxt orqanizmə stimuledici təsir göstərir ki, bu da 
adamları kurortlara göndərərkən nəzərə alınır. 
İNSANLAŞMIŞ TƏBİƏT – insan fəaliyyəti ilə dəyişdirilən təbiət. 
Elmi-texniki inqilab şəraitində cəmiyyət və təbiətin qarşılıqlı təsiri 
nəticəsində yaranır. Termini V.Q.Afanasyev (1981) təklif etmişdir. Bax: 
Antroposfer, NOOSFER. 
İNSEKTARİY (lat. insectum – həşərat) – cücüləri artıran, saxlayan 
və onların üzərində müşahidə aparılan bina. Bitkilərin bioloji mühafizəsi 
məqsədi ilə faydalı cücülər (entomofaqlar) artırılır. 
İNSEKTİSİDLƏR – pestisidlərin bir qrupu olub zərərli cücülərə 
qarşı istifadə edilən kimyəvi maddələr. Bölünürlər: xlorüzvi İ. (qeptax-
lor), fosfor-üzvi İ. (karbofos və s.), bitki mənşəli İ. (anabazin, piretrin). 
İ-in xüsusiyyətindən, cücülərin həyat tərzindən və xarici amillərdən asılı 
olaraq onlar çiləmə, tozlama, tüstüləmə, aldadıcı yemlər, yapışqanlı hal-
qalar və zolaqlar, aerozol halında tətbiq edilir. 
İ-in təbiətdə canlılara vurduğu zərər mürəkkəb və çox cəhətlidir. İ. 
insanın istifadə etdiyi su hövzələrinə, tozlayıcı cücülərə, bitki və heyvan 
mənşəli qidaya, yemlərə və s. zəhərli təsir göstərir Buna görə də kənd 
təsərrüfatı bitkiləri zərərvericiləri ilə mübarizədə bioloji üsullar geniş 
tətbiq edilməlidir. 
İNSEKTOFUNQİSİD – həşəratları (insektisid) və göbələkləri (fun-
qisid) eyni vaxtda məhv etmək üçün istifadə olunan maddə.  
İNSOLYASİYA – müəyyən vaxt (dəqiqə, gün və s.) ərzində üfiqi 
səthə (1 sm2) düşən düz günəş radiasiyası və ya ümumi günəş 
radiasiyası (kalorilərlə) axını. Atmosferin yuxarı sərhədində İ. günəş 
sabiti anlandırılır. Bəzən günəş radiasiyasının şaquli səthə (məs., divar) 
və maili səthə (yamac) axını da İ. kimi başa düşülür. 
 217 
 
İNSTİNKTLƏR (lat. instinctus – oyanma) – orqanizmin xarici və 
daxili qıcıqlanmalara verdiyi anadangəlmə cavab reaksiyalarının məc-
musu. İ.-in mexanizmi şərtsiz reflekslər kimi olduğundan İ.P.Pavlov İ.-
ri və şərtsiz refleksləri oxşar hesab etmişdir. Lakin sadə şərtsiz 
reflekslərdən fərqli olaraq İ. mürəkkəb şərtsiz reflekslərdəndir. İ.P. Pav-
lov məktəbinin məlumatına görə ən başlıca İ. bunlardır: qida İ-ri qidanı 
əldə etmək, onun ehtiyatını toplamaq və s. şəklində meydana çıxır: 
müdafiə İ.-i qaçmaq, dişlərin, caynaqların, buynuzların köməyi ilə 
müdafiə olunmaq və s. şəklində olur; valideyn İ.-i (nəslin qayğısına 
qalmaq da adlanır) yuva tikmək, onu qorumaq, qida toplamaq və s; qrup 
İ.-i sürü, quş və arı dəstəsi ailə üzvlərinin birgə müdafiə olunmaq, 
soyuqda bir-birini isitmək və s. kimi münasibətlərin əsasını təşkil edir. 
İnsan İ.-i tərbiyə prosesində formalaşmış şüurlu fəaliyyətə tabedir. 
Lakin bu fəaliyyət ana bətnində və doğulduqdan sonrakı dövrlərdə 
mühüm İ. (şərtsiz reflekslər) əsasında yaranır. İ-in öyrənilməsinin 
tibbdə, heyvandarlıqda, kənd təsərrüfatı zərərvericiləri ilə mübarizədə 
və s. əhəmiyyəti var. 
İNTEQRAL RESURSLAR – cəmiyyətin təbii həyat faktorlarının 
insanın maddi və əmək resursları ilə qarşılıqlı məcmusu. 
İNTERAKSİYA – orqanizmlərin biosenozda qarşılıqlı təsiri. 
İNTERPRETASİYA – (məlumatların, rəqəmlərin) – müəyyən 
tədqiqat və ya iş əsnasında əldə edilən bütün faktorların 
qiymətləndirilməsi (insan üçün əhəmiyyətliyi nöqteyi nəzərincə). 
İNTOKSİKASİYA – orqanizmdə (endogen) əmələ gələn, yaxud 
xaricdən (ekzogen) daxil olan toksik maddələrlə zəhərlənmə. Ekzogen 
toksinlərə heyvan, bitki mənşəli zəhərlə (bakterial toksin, ilan zəhəri və 
s.), sənaye zəhərləri (arsen, benzol, qurğuşun və s.) dərmanlar aiddir. 
İNTRODUKSİYA, (lat. introductio – giriş) biologiyada – 1) 
müəyyən bitki növünün və ya sortunun əvvəllər təsadüf edilmədiyi 
yerdə (ölkədə, vilayətdə) becərilməsi; 2) Heyvanların öz təbii arealından 
kənarda yayılması. Bu halda İ. termini iqliməuyğunlaşmanın ilk 
mərhələsinin sinonimi kimi işlədilir. 
Bitkilərin mənşə mərkəzlərində indiki mədəni bitkilərin seleksiyası 
üçün çox qiymətli olan yabanı növləri və qədim formaların genofondu 
toplanmışdır. İnsanların təsiri ilə bu bitkilər mənşə mərkəzlərindən yeni 
vilayətlərə köçürülmüş, arealı genişləndirilmiş, indiki mədəni bitkilər 
əmələ gəlmişdir. Bitkilərin İ-sı ilə botanika bağları, botanika və selek-
siya müəssisələri məşğul olur. 
İNTRODUSENT – Yerin təbii və ya antropogen kompleksinə 
təsadüfən və ya müəyyən məqsədlə müvəffəqiyyətlə daxil edilən orqa-
 218 
 
nizm (növ). 
İNTROZONAL BİTKİ ÖRTÜYÜ – bax: azonal bitki örtüyü. 
İNTRUZİV SÜXURLAR, DƏRİNLİK SÜXURLARI – Yer 
qabığı dərinliklərində əmələ gələn maqmatik süxurlar; yüksək təzyiq 
şəraitində və maqmanın soyuma temperaturunu aşağı salan və 
mineralların kristallaşmasını təmin edən uçucu komponentlərin aktiv 
iştirakı ilə tədriclə soyuma şəraitində formalaşır. İ.s. batolit, lakkolit, 
ştok, lopolit və s. yatım formaları əmələ gətirir. Qranit, qabbro, diorit, 
siyenit və s. İ.s.-a daxildir. 
İNULİN – Suda həll olan polisaxarid, mürəkkəbçiçəklilərin hüceyrə 
şirəsində ehtiyat qida maddəsi halındadır, ən çox inulin andız, yerarmu-
du, zınqrıvotu, zanbaq və s. olur. 
İONLARIN (H+ və OH-) KONSENTRASİYASI – Bu ionların tor-
paq məhlulunda nisbəti, şərti olaraq pH-la işarə olunur. Torpağı distillə 
suyunda qarışdıraraq alınan məhlulunda (1:2,5) təyin olunur. Çox turş 
torpaqlarda pH=3-4, turş torpaqlarda 5, zəif turş torpaqlarda 5-6, neytral 
torpaqda 7, zəif torpaqda 7-8, qələvili torpaqda 8-9, çox qələvi torpaqda 
9-11 olur. 
İONLAŞAN RADİASİYA, İONLAŞAN ŞÜALANMA – mühitin 
ionlaşmasına səbəb olan şüalanma. İ.r. böyük intensivlikdə insan həyatı 
və digər orqanizmlər üçün təhlükəlidir. Mutasiya, şüa xəstəliyi və s. 
əmələ gətirir. Kosmos şüalarının İ.r.-dan biosfer ozon qatı ilə mühafizə 
olunur. 
İONOSFER – atmosferin 50 (80) km-dən yuxarıda yerləşən 
ionlaşmış qatı. Yuxarı sərhədi şərti olaraq 15-20 min km götürülür. 
İonlaşma qısa dalğalı Günəş şüalarının, korpuskulyar sellərin, kosmik 
şüaların və s. təsiri nəticəsində baş verir. Maks. ionlaşma gecə 300-400 
km, gündüz isə 160-320 km yüksəkliyədək müşahidə olunur. İ-də tem-
peratur hündürlükdən asılı olaraq yüzlərlə, hətta minlərlə dərəcəyə çatır. 
Buna görə İ. termosfer də adlanır. 
İPƏKÇİLİK – kənd təsərrüfatının ən qədim sahələrindən biri. Təbii 
ipək almaq üçün ipəkqurdunun yetişdirilməsi. Çində təqribən 5 min il 
bundan əvvəl təbii ipək almaq üçün ipəkqurdu yetişdirilmişdir. 
Azərbaycana ipəkqurdu toxumu təqr. V əsrdə gətirilmişdir. Azərbaycan 
ipəyi İran, Kiçik Asiya, Suriya və Avropanın bir sıra ölkələrinə ixrac 
edilirdi. İpəyin keyfiyyətinə görə Azərbaycan 1-ci yerlərdən birini tutur. 
İRƏMƏ – Əkinə yararsız, susuz, daşlı-kəsəkli yer. 
İRQ – 1) növ daxilində (və ya yarımnöv) fərdlərin ekoloji, bəzən 
morfoloji cəhətdən ayrılmış qrupları. Ekoloji, coğrafi və s. İ-lər ayrılır. 
2) müəyyən ərazidə tarixən əmələ gəlmiş ümumi mənşəyə malik bioloji 
 219 
 
insan qrupları. İ-lər əsasən, xarici görünüşə aid irsi əlamətlərin kom-
pleksi ilə fərqlənir. İnsanları üç böyük irqə bölürlər: avropoid (avropa-
Asiya), neqroid (zənci-avstroloid) və monqoloid (asiya-amerika). 
İRRİQASİYA (lat. irrigatio – suvarma) – kənd təsərrüfatında tex-
noloji üsul: bitkinin su rejiminin yaxşılaşdırılması məqsədilə lazım olan 
dövrdə əlavə sudan istifadə edilməsi. 
İRRİQASİYA EROZİYASI – torpaq eroziyasının bir növüdür: su-
varma əkinçiliyində aqrotexnika və suvarma qayda və normalarına 
rəayət etmədikdə baş verir: yaxşı planlaşdırma aparılmayan sahələrdə 
(maili yamaclarda) torpağın üst qatı yuyulub aparılır (eroziyaya 
uğrayır), bəzən yarğanlar əmələ gəlir. İ.e. əsasən dağətəyi rayonlarda 
şum sahələrində (qarğıdalı, tütün və s.) müşahidə olunur. 
İRRİQASİYA QURĞULARI – tarlaları su ilə təmin edən kanal sis-
temi. 
İRSİYYƏT – nəslin inkişafında eyni əlamət və xassələrin təkrar 
olunması qabiliyyəti. Bütün orqanizmlərə xas olan İ. çoxalma 
prosesində fərdin inkişaf proqramına malik olan hüceyrənin maddi 
quruluşunu nəslə ötürməklə onun inkişafına xas olan morfoloji, fizioloji 
və biokimyəvi proseslərin, yeni nəsildə ardıcıllığını təmin edir. İ. ümumi 
bioloji hadisə olub, canlı orqanizmlərin əlamət və xassələrinin nisbi 
sakitliyinə imkan yaradır. Əlamətlərin bu sabitliyi pozulduqda 
orqanizmlər arasında fərqlər meydana çıxır. 
İ. qanunlarının öyrənilməsi kənd təsərrüfatı və tibb təcrübəsi üçün 
böyük əhəmiyyət kəsb edir. Yeni heyvan cinsləri və bitki sortlarının 
yetişdirilməsi, mövcud cins və sortların təkmilləşdirilməsi İ. qanunlarına 
əsaslanır. İnsan orqanizmində yüzlərlə irsi xəstəliklər və çatışmazlıqlar 
müəyyən edilmişdir. Bu çatışmazlıqların qarşısını almaq üçün onların 
irsi mahiyyəti aydınlaşdırılır və bunları aradan qaldırmaq üçün konkret 
metodlar hazırlanır. 
İSTEHSAL TULLANTILARI – Məhsul hazırlanan zaman tam və 
hissə-hissə öz faydalı və ya fiziki xassələrini itirən material qalıqları, 
yarımfabrikatlar, xammal. 
İSTEHSALIN QAYITMAZ TULLUNTILARI – müasir texnika 
inkişafında istehsalatda istifadə oluna bilməyən tullantılar. İ.q.t.-ra 
həmçinin uçan qazlar, dəm qazı və s. aiddir. 
İSTİ QAYNAQLAR – temperaturu 42-98° olan termal su 
qaynaqları (bulaqları). 
İSTİ QURŞAQ – Yerin iqlim qurşaqları məcmusu. Bura ekvatorial 
qurşaq, subekvatorial qurşaqlar və tropik qurşaqlar daxildir. Bu qurşağın 
sərhədləri adətən 30° şm.e. 30°c.e. paralelləri yaxınlığından keçən hər 
 220 
 
iki yarımkürədə 20°-lik illik izoterm xətti götürülür. 
İSTİ ŞİTİLLİK BİTKİLƏRİ – isti şitilliklərdə becərilən tərəvəz, 
meyvə, giləmeyvə, dekorativ və s. bitkilər. Bitkiləri açıq qruntda 
becərmək mümkün olmadığı dövrdə onlar isti şitillikdə becərilir və 
məhsul alınır. Tərəvəz bitkilərindən: xiyar, pamidor, istiot, kələm, 
şüyüd, turp, soğan, və s. dekorativ bitkilərdən: qərənfil, payızgülü, 
dağnovruzu, meyvələrdən: limon, şaftalı; giləmeyvələrdən: çiyələk, 
həmçinin üzüm, göbələk və s. becərilir. 
İSTİXANA – bax: parnik. 
İSTİQANLI HEYVANLAR – bax. Hotoyoterm heyvanlar. 
İSTİLİK BALANSI – ayrı-ayrı təbii mühitə (atmosfer, torpaq) daxil 
olan və sərf olunan istiliyin nisbəti. 
İSTİLİK ÇİRKLƏNMƏSİ – mühitdən temperaturun artması 
nəticəsində baş verir. Əsasən sənayedə qızdırılmış hava və suyun (məs, 
İES və AES turbinlərinin işi zamanı) tullantıları su hövzələrinin və 
yaxınlıqdakı ətraf mühitin termik, kimyəvi və bioloji rejimini dəyişir. 
İSTİLİK KEÇİRMƏ – maddənin çox istilik olan hissəsindən az is-
tilik olan hissəsinə istiliyin keçmə sürəti. Maddənin 1 sm2-dan keçən 
havanın istilik tutumu 0,00005, torfunki 0,00027, gillicəninki 0,00033, 
qumunki 0,00047 və suyunki 0,00140 kal/s-ə bərabərdir. (Coul/s ilə 
uyğun olaraq 0,00021, 0,00113, 0,00149, 0,00197 və 0,00586 təşkil 
edir). 
İSTİLİK REJİMİ – orqanizmlərin həyat fəaliyyəti üçün temperatur 
faktorunun dinamikasının miqdar göstəriciləri birinci dərəcəli əhəmiyyət 
kəsb edir. İ.r. dəniz səviyyəsindən yüksəklik və ilin fəsli ilə təyin olu-
nur. İşıq rejimi ilə də sıx bağlıdır. İ.r. mikroiqlimi təyin edən bitki 
örtüyünün yerləşdiyi sahəyə, bütün canlı orqanizmlərin həyat 
fəaliyyətinə böyük təsir göstərir. 
İSTİLİK TUTUMU – cismi 1 dərəcə qızdırmaq üçün lazım olan is-
tilik miqdarı. Maddənin vahid kütləsinin (1q, 1 kq) İ.T. xüsusi İ.t. molu-
nunku isə molyar İ.t. adlanır. İ.t. cismin qızdırılma üsulundan asılıdır. 
Adətən, sabit həcmdə xüsusi İ.t. (SV) və sabit təzyiqdə xüsusi İ.t. (Sr) 
anlayışlarından istifadə edilir (maddə uyğun olaraq sabit həcmdə və ya 
sabit təzyiqdə qızdırılır). Sabit təzyiqdə qızdırılma zamanı verilən isti-
liyin bir hissəsi (sabit həcmdə qızdırıldıqda hamısı) cismin daxili enerji-
sini artırmağa, digər hissəsi isə onun həcmini genişləndirmək üçün 
görülən işə sərf olunur. 
İSTİLİK ŞÜALANMASI – mütləq sıfırdan yuxarı temperaturu olan 
cisimlərin elektromaqnit şüalanması. məs., Yerin atmosferi İ.ş. buraxır. 
Daha dar mənada-infraqırmızı şüalanma. 
 221 
 
İSTİLİK YÜKÜ – sənaye, kommunal və ya kənd təsərrüfatından 
vahid sahəyə və ya su hövzəsi həcminə daxil olan istilik enerjisinin 
miqdarı. 
İSTİLİKVERMƏ (İSTİLİKAYIRMA), FİZİOLOGİYADA – 
heyvan orqanizmlərinin ətraf mühitə istilik ayırması: Şüalanma (radia-
siya İ) konveksiya və suyun buxarlanması yolu ilə baş verir. İnsan orqa-
nizmi istiliyin 50%-ni şüalanma, 25%-konveksiya və 25%-suyun 
buxarlanması ilə ayırır. 
İSTİLLƏR – çökək yerlərdə (talveq, çuxur və s.) torpaq bənd 
çəkməklə süni yaradılmış dərinliyi az olan su anbarları. Onlar ən çox 
Lənkəran zonasında yayılmışdır. İ. suvarma məqsədilə yaradılırdı. 1892-
ci ildə Lənkəran qəzasında 4,5 min hektar sahəsi olan 257 İ. olmuşdur. 
Bu i.-in suları ilə 16 min ha çəltik plantasiyası suvarılırdı. 1914-cü ildə 
istillərlə 21250 ha ərazi suvarılıb.  
İSTİRAHƏT – iş qabiliyyətini bərpa edən sakit vəziyyət. İ. aktiv və 
passiv olur. Passiv İ. yuxu və uzanmaqdır. İ-lə iş ardıcıl növbələşdikdə 
insanın əmək fəaliyyətinin əsasını təşkil edən şərti reflekslərin əlaqəsi 
möhkəmlənir. Konkret əmək şəraitindən asılı olaraq tez-tez 
qısamüddətli İ. daha əlverişlidir. İ. turizm, bədən tərbiyəsi və idmanla 
əlaqəli olmalıdır. İ. kurort, sanatoriya, pansionat və istirahət evlərində 
daha səmərəli keçir. 
İSTİRAHƏT ZONASI – əhalinin ənənəvi olaraq istirahəti üçün 
təbii və ya xüsusi təşkil olunmuş istirahət etdiyi ərazi, adətən yaşıl zona 
daxilində yerləşir: yaşayış yerlərindəki park və xiyabanları da daxil 
etmək olar. 
İSTİYƏDAVAMLILIQ – ekstremal müsbət temperatura qarşı 
zülal, hüceyrə, orqan və bütövlüklə orqanizmin adaptiv dözümlüyü. 
 «İTAY-İTAY» XƏSTƏLİYİ – suvarma suları ilə gətirilən kad-
mium ilə çirklənmiş düyüdən yeməkdə istifadə edərkən adamların zə-
hərlənməsi. 
İŞIQLANMA DƏRƏCƏSİ – biosenozun müxtəlif yaruslarında 
bitkinin üzərinə düşən işıq axınının səthi sıxlığı, lyuksometrlə ölçülür və 
lyuklafla ifadə olunur. 
İŞIQ REJİMİ – Biosenoza daxil olan kiçik dalğalı günəş 
radiasiyasının paylanması və dəyişməsi. Keçmiş Sovet İttifaqının 
ərazisində fitosenotik aktiv radiasiya (FAR) il ərzində Uzaq Şərqdə 125 
coul/sm2 (30 kkal/sm2), cənubda 300 Coul/sm2 (70 kkal/sm2) təşkil edir. 
Fitosenozlar fotosintez üçün yalnız 02-2% FAR istifadə etdiyi üçün on-
lar işıqla kifayət qədər təmin olunur. 
Biosenozların özünün işıq rejimi onların quruluşunun sıxlığından 
 222 
 
asılıdır. Çətirləri birləşmiş (09-1,0) palıd meşəliyində yayda çətir altına 
spektrin qırmızı hissəsinin yalnız 15%-i, sarı və narıncı hissəsi 5%, yaşıl 
4%, mavi və bənövşəyi 3%-i keçir. 
Su biosenozlarının işıqlanma dərəcəsi və keyfiyyəti böyük 
qradiyentə malikdir. Belə ki, təmiz suda 10 m dərinlikdə spektrin 
qırmızı hissəsi yalnız 2, narıncı 8, sarı 32 və göy 75%-i qalır, 500 m 
dərinlikdə isə yalnız bənövşəyi şüalar qalır. 
İŞIĞIN UDULMASI: bax Buger-Lambert qanunu. 
İŞIQSEVƏN BİTKİLƏR, HELİOFİTLƏR – açıq və günəşli 
yerlərdə bitən bitkilər. İ.b.-in normal böyüməsi üçün intensiv günəş 
radiasiyası, yaxud süni radiasiya tələb olunur. İ.b. əsasən bitki örtüyü az 
olan işıqlı çöl və səhralarda bitir. Meşə zonasında bu bitkilərə az təsadüf 
edilir. İ.b.-ə bağayarpağı, suzanbağı, kəkotu, günəbaxan, pambıq, 
qarğıdalı, kalış, şam, akasiya, palıd, saqqız ağacı, dağdağan, badam, 
məryəmnoxudu və s. daxildir. İ.b. bir sıra anatomik, morfoloji və fizi-
oloji xüsusiyyətlərə malikdir: nisbətən qalın yarpağının sütunlu və 
süngər parenximinin hüceyrələrində 50-300 xırda xloroplast olur. Foto-
sintezin və tənəffüs intensivliyinin yüksək olması İ.b.-in xarakterik fizi-
oloji xüsusiyyətidir. 
İŞIQSEVƏR ORQANİZMLƏR –  bax: fotofillər. 
İŞLƏNMİŞ QAZLAR – Mühitin biotik komponentlər üçün (ilk 
növbədə insan üçün) avtomobillərin buraxdığı təhlükəli qazlar (NO2, 
CO, qurğuşun, karbohidrogenlər və s.). Kükürd qazı bitkilərdə fotosin-
tez prosesini pozur, insanlarda xəstəliyə qarşı dözümlüyü azaldır. 
İYNƏYARPAQLI MEŞƏLƏR – Çılpaqtoxumlu bitkilərin ən geniş 
yayılmış yarımsinfi. 8 fəsiləyə (55 cinsə) daxil olan 600, o cümlədən 
Azərbaycan Respublikasında 9 (2 şam, 1 qaraçöhrə, 6 ardıc) növü bitir. 
Həmişəyaşıl, bəzən yarpağıtökülən ağac, nadir halda kollardır. 
Azərbaycanda iki növ şam ağacı bitir: eldar şamı və qarmaqvari şam. 
Kiçik sahələrdə təbii halda qarmaqvari şam meşələri Kiçik Qafqazda 
Tovuz rayonu ərazisində Əsrik və Zəyəm çayları hövzəsində, nisbətən 
geniş sahəsi olan Kəpəz dağında (Göygöl, Maralgölü ətrafı daşlı-qayalı 
yamaclarda), Böyük Qafqazda isə qarmaqvari şam Filizçayı 
(Balakənçayı) hövzəsində dəniz səthindən 800-1000 m yüksəklikdə 10 
ha sahədə bitir. Eldar şamı Azərbaycanın endemik ağac növü olub təbii 
halda yeganə bitmə yeri Qabırrı çayının sağ sahilində Elləroyuğu 
dağıdır (Eldar şamı qoruğu). 
Azərbaycanda giləmeyvəli qaraçöhrə ağacları tək-tək və qrup halında 
Böyük Qafqaz dağlarının cənub yamacı rayonlarında (Balakəndən 
 223 
 
Şamaxıya qədər) Kiçik Qafqaz dağları rayonlarında (Tovuz, Gədəbəy, 
Daşkəsən, Gədəbəy) və Talış dağlarında dəniz səthindən 400-1800 metr 
yüksəkliklərdə bitir. 
Respublikamızda əsasən 6 ardıc növü bitir:  kəsgin iyli 
ardıc,çoxmeyvəli ardıc, qırmızı ardıc, uzunsov ardıc, cırtdan ardıc və 
qazax ardıcı. Ağıriyli, çox meyvəli ardıc növləri Azərbaycanın quraq 
rayonlarında – Bozqır yaylada, Qobustanda, Böyük Qafqazda, Kiçik 
Qafqazda, Şəmkir, Oxçu, Həkəri çayları hövzələrində yayılmışdır. 
Cırtdan və qazax ardıc kolları Böyük və Kiçik Qafqazın subalp 
zonasının daşlı-qayalı yamaclarında bitir. 
İZOAMPLİTUDALAR – xəritədə bu və ya digər meteoroloji 
kəmiyyətin amplitudasının bərabər olduğu nöqtələri birləşdirən xətlər. 
İZOANEMON – küləyin ortaillik sürətinin müxtəlif qiymətini 
göstərən xətt (xəritədə). 
İZOANTLAR (izo... və yun. anthos – çiçək) – hər hansı bitkinin 
eyni dövrdə çiçəklədiyi məntəqələri birləşdirən izoxətlər (xəritədə). 
İZOBAZLAR – Yer səthinin dəniz səthinə nisbətən qalxdığı və ya 
çökdüyü bərabər olan nöqtələri xəritədə birləşdirən xətlərdir. Eyni 
qalxma xətlərini birləşdirən xətlərə izoanabazlar, eyni çökmə nöqtələrini 
birləşdirən xətlərə isə izokatabazlar deyilir. 
İZOBATLAR (izo... və yun. bathis – dərinlik) – su hövzələrinin 
(göl, dəniz, okean) eyni dərinlikdə olan nöqtələrini xəritədə birləşdirən 
xətlər. 
İZOBARLAR (izo... və yun. baros – ağırlıq) – xəritədə, müxtəlif 
diaqramlarda eyni barometrik təzyiqli məntəqələri birləşdirən xətlər. 
İZOFENLƏR – eyni mövsümi hadisə məntəqələrini birləşdirən 
xətlər. (məs., botanikada: bitkilərin izofeni çiçəklənmənin eyni 
tarixləri). 
İZOFİTLƏR – bitkilərin xəritədə eyni hündürlüklərini göstərən 
xətlər. 
İZOFİTOXRONA – eyni davamiyyətli vegetasiya mövsümlərini 
birləşdirən xətlər. 
İZOHİDRİKLƏR – eyni qalıqlı hidrogen ionlarını göstərən xətlər. 
İZOXATLAR – küləyin sürəti eyni olan nöqtələri xəritədə 
birləşdirən xətlər. 
İZOXİONLAR (izo... və yun. chin – qar) – xəritədə qar sərhədinin 
yüksəkliyini göstərən izoxətlər. 
İZOGİPSLƏR – yer səthinin dəniz səthindən eyni hündürlükdə olan 
nöqtələrini xəritədə birləşdirən xətlər. 
İZOGİYETLƏR (izo... və yun. hyetos – yağış) – vahid zamanda və 
 224 
 
ya orta çoxillik, aylıq, illik yağıntıların miqdarını göstərən izoxətlər. 
İZOKOSMLAR – kosmik şüalanma gərginliyinin eyni olduğunu 
xəritədə göstərən xətlər. 
İZOQALİNLƏR (izo... və yun. halinos – duzlu) – okeanlarda eyni 
duzluluğu göstərən nöqtələri birləşdirən xətlər (xəritədə). 
İZOMER – Yağıntıların aylıq miqdarı eyni olan məntəqələri 
birləşdirən xətt: ortaillik yağıntının miqdarına görə faizlə ifadə olunur. 
İZONAQLAR – su hövzələrində eyni davamiyyətli buz örtüyünü 
göstərən izoxətlər. 
İZONEFLƏR – eyni buludluluq izoxətləri. 
İZOSEYTLƏR – xüsusi xəritələrdə zəlzələnin eyni gücdə qeyd 
olunduğu yerləri birləşdirən xətlər.   
İZOTERLƏR – yayın orta temp-u eyni olan yerləri xəritədə 
birləşdirən xətlər. 
İZOTERMİK QAT – 1) yüksəklik artdıqda temperatur dəyişməyən 
istənilən hava qatı: 2) stratosferin ilkin adı. 
İZOTERMLƏR – iqlim xəritələrində müəyyən vaxt içərisində orta 
temperaturu eyni olan müxtəlif yerləri birləşdirən xətlər. İ. Orta, illik, 
yanvar və iyul temperaturlarını göstərir.   
İZOTİP – müxtəlif ölkələrdə və ya rayonlarda yayılan heyvan və ya 
bitki növmüxtəlifliyi. 
İZOTOPLAR (izo... və topos – yer) – kimyəvi elementin bir-birindən 
kütləcə fərqlənən atomlarının adı. Ekologiya üçün mühüm sayılan ra-
dioaktiv İ.-ın çoxu 0,1.... 5 Mev enerjiyə malikdir. Radioaktiv İ-ın enerjisi 
çox olduqca bioloji material üçün potensial zərər (itki) yüksəlir. 
İZOVELA (izo... və lat. velox – tez hərəkət edən) – küləyin eyni 
sürətli nöqtələrini birləşdirən xətt. 
 
 
 
 
 
 
 
 
 
 
 
 
 
 
 
 
 225 
 
K 
 
KADASTR (frans. cadastre) – rəsmi orqanların, yaxud idarələrin 
siyahısı, reyestri; ora hər hansı obyekt və hadisənin sistemləşdirilmiş 
məlumatların cəmi, onların keyfiyyət və kəmiyyətləri daxil olur. Müva-
fiq obyektlər üzərində dövri və ardıcıl müşahidələr aparmaqla tərtib 
olunur. Kadastra həmçinin  müvafiq obyekt və hadisələrin istifadəsi, 
mühafizəsi və s. daxil edilir. Aşağıdakı obyektlər üçün K. tərtib olunur: 
su, torpaq, iqlim, meşə, landşaft, mineral resurslar, tibbi, bioloji, xüsusi 
mühafizə olunan obyektlər və ərazilər, sənaye ovçuluğu, rekreasiya və s. 
KAİNAT – məkan və zamanca sonsuz olan bütün aləm. K. insan 
şüurundan asılı olmayan obyektiv varlıqdır. K. külli miqdarda göy 
cisimlərindən, onların sistemlərindən və göy cisimləri arasındakı seyrək 
maddədən ibarətdir. Qalaktikalar K.-ın müşahidə edilən hissəsindəki 
cisimlərdir. Hər böyük qalaktikada təqr. bir neçə yüz mlrd. ulduz, Meta-
qalaktikada isə təqr. 100 mln. qalaktika olduğundan, K.-dakı ulduzların 
sayı 1019-dan çoxdur. 
KAKTUSKİMİLƏR, KAKTUSLAR – (Cactaceae) – ikiləpəlilər 
sinfindən çoxillik bitki fəsiləsi. Ağacvarı, kolvarı, lianvarıdır, bəzi 
növləri isə alçaqboylu ağaclardır. Qalınlaşmış, kürə, yaxud yumurtavarı 
silindrşəkilli, bəzən də parçalanmış ətli-şirəli, yarpaqsız gövdəsi fotosin-
tez, transpirasiya və su toplamağa uyğunlaşmış tikan, tükcük və ya 
qılçıqla örtülüdür. Əsasən, Amerikada yayılmış 85 cinsi, 2000-dən artıq 
növü (yarısı Meksikadadır), Afrika, Madaqaskar adaları və Şrilankada, 
Krımın cənub sahillərində var. Azərbaycanda bir çox növü dekorativ 
bitki kimi ev və oranjeriyalarda becərilir. Toxum, çilik və calaqla 
çoxaldılır. 
KALLOİDLƏR  – mayedə asılı və səpilən vəziyyətdə ölçüsü 1 
mkm-dək olan hissəciklər. 
KALORİ – istiliyin sistemdən kənar vahidi; Adətən 1 q suyu 1°C 
qızdırmaq üçün sərf olunan istilik miqdarı K. götürülür. Beynəlxalq kkal 
kimi beynəlxalq kvt. saatın 
861
1    -i götürülür. Beynəlxalq vahidlər 
sistemində istilik  vahidi couldur. 1 kal = 4,1868 C, 20 dərəcəli K = 
4,181 C.K. müxtəlif vaxtlarda başqa temperatur intervallarında da təyin 
olunmuşdur. 
KALSEFİTLƏR (lat. calcis) – əhənglə zəngin olan, yəni karbonatlı 
torpaqlara üstünlük verən bitkilər. Məsələn, qaraçöhrə, çoxmeyvəli 
ardıc, dəmirqara və s. Turş torpaqlarda bu bitkilər ehtimal ki, dəmirin, 
 226 
 
marqansın və alüminiumun sərbəst ionlarından zərər çəkirlər. 
KALSEFOBLAR – əhəngli, karbonatlı torpaqlardan çəkinən (qor-
xan) bitkilər. Əsl K. torpaqda NCO3– və Ca2+ olduqda köklərində çoxlu 
birləşmələr əmələ gətirir, onlar bitkinin inkişafına mane olur. K.-a torf 
mamırları, şabalıd ağacı və s. aiddir. 
KANAL (lat. kanalis – boru) – Hidrotexnikada – suyun basqınsız 
hərəkəti üçün çəkilən düzgün formalı süni məcra (su yolu), təyinatdan 
asılı olaraq gəmiçilik K-ı, energetika K-ı, suvarma K-ı və s. növləri var. 
Gəmiçilik K-ı dəniz, göl və gəmi üzən çayları birləşdirmək, gəmi 
hərəkətini asanlaşdırmaq, su yollarını qısaltmaq və s. məqsədlərlə 
çəkilir. Energetika (derivasiya) kanalları su elektrik stansiyaları 
komplekslərinə daxildir. Suvarma K-ları əkin yerlərinin suvarılması 
üçündür, məs. Samur-Abşeron kanalı, Yuxarı Qarabağ kanalı, Yuxarı 
Şirvan kanalı. K-ların en kəsiyi düzbucaqlı trapesiya, üçbucaqlı, 
yarımdairə və s. şəklində olur. Axın və dalğa təsirindən K. dibinin 
yuyulmasını, suyun torpağa hopmasını azaltmaq (K-ın suburaxma 
qabiliyyətini çoxaltmaq) üçün müxtəlif üzlük materiallarından (məs. 
beton, dəmir-beton) istifadə olunur. 
KANALBOYU MEŞƏ ZOLAQLARI – suyun buxarlanmaya 
sərfini azaltmaq məqsədilə magistral, təsərrüfatarası suvarma kanalları 
boyu lent (zolaq) şəkilli meşəliklər salınır. K.m.z. həm də kanalın istis-
mar şəraitini və ərazinin hidroloji rejimini yaxşılaşdırır. Meşə 
zolaqlarında istifadə olunan ağac və kol cinslərinin tərkibi ərazinin tor-
paq – iqlim şəraiti ilə müəyyənləşdirilir. Məs. qrunt suyu səthə yaxın 
yerləşən sahələrdə rütubətsevər ağac cinsləri (qovaq, söyüd, çinar, iydə), 
duzlu torpaqlarda çəhrayı maklyura, yulğun, yapon saforası və s. əkilir. 
K.m.z. kanal istismara veriləndən bir il sonra salınır. 
KANALİZASİYA – çirklənmiş suların yaşayış məntəqələri və 
sənaye müəssisələrindən kənara axıdılması, həmçinin tullanmadan əvvəl 
təmizlənib zərərsizləşdirilməsini təmin edən mühəndis qurğuları, 
avadanlığı və sanitariya tədbirləri kompleksi. K. çəkilişinin qədim tarixi 
var. Arxeoloji qazıntılar nəticəsində Azərbaycanın orta əsr şəhərlərində 
(Beyləqan, Qəbələ və s.) Kürbənd qalıqlarının aşkar edilməsi, K.-dan 
geniş istifadə olunduğunu göstərir. Lahıc, Baskal və s. dağ kəndlərində 
sal daşdan düzəldilmiş orta əsr kürbənd sistemlərindən indi də istifadə 
olunur. 
KANSEROGEN MADDƏLƏR – (lat. kancer – xərçəng) 
orqanizmə təsir etdikdə xərçəng və başqa şişlər əmələ gətirən müxtəlif 
kimyəvi birləşmələr. 
KANYON – (isp. canon- boru, dərə) – dərin və dik yamaclı dar 
 227 
 
dərə, çox hallarda çöküntü süxurları üfqi yatmış və ya lava ilə örtülmüş 
quru iqlimi olan platolarda əmələ gəlir. K. bir qayda olaraq eroziya 
mənşəli olub dibindən çay və ya su axır. K. şimali Amerikanın arid iq-
limli dağlıq vilayətləri üçün səciyyəvidir. Şimali Amerikada Kolorado 
çayında Böyük K.-un uzunluğu 380 km, dərinliyi 1800 m-ə çatır. 
Azərbaycanda Zarıslı çayında (Daşaltı K.-nu) da K.var. 
KAPROFOQLAR – digər heyvanların ekskrementləri ilə qidalanan 
(qismən özününki ilə də) orqanizmlər K. əksəriyyəti həşaratlardır. 
KARANTİN (ital. Guaranta qiorin – qırx gün) – infeksion 
xəstəliklərin epidemik ocaqlardan yayılmasının qarşısını alan, habelə 
infeksiya ocaqlarını məhv edən inzibati sanitariya və tibbi sanitariya 
tədbirləri kompleksi. Respublikamızda taun, vəba, təbii çiçək, sarı 
qızdırma, malyariya, qarayara, dabaq, brüselyoz, saqqo və quduzluğun 
yayılmasının qarşısını almağa yönəldilmiş sanitariya qaydaları mövcud-
dur. 
KARANTİN, BAYTARLIQDA – heyvanların infeksiya 
xəstəliklərinin yayılması qarşısını alır. Heyvanlarda dabaq, qarayara, 
qaramalda taun, karbunkul; atlarda saqqo, infeeksion anemiya, ensefa-
lomielit, qoyunlarda çiçək, keçilərdə infeksion plevropnevmoniya, 
quşlarda nyukasl xəstəliyi, çiçək, mikoplazmoz, virus hepatiti zamanı K. 
müəyyən edilir. 
KARANTİN, BİTKİLƏRİN KARANTİNİ – təhlükəli zərərverici 
bitki xəstəliyi və alaqların yayılmasının qarşısını almaq üçün dövlətin 
həyata keçirdiyi tədbirlər kompelksi. Ölkənin bitki ehtiyatlarını 
mühafizə etməyə yönəldilmişdir. Əsas vəzifəsi bitki mənşəli import 
mallarının ekspertizası, kənd təsərrüfatı yerlərinin yoxlanması, K. 
zərərverici, xəstəlik yaxud alaqların aşkar və məhv edilməsi, K. qoyulan 
rayonlardan toxum və əkin materiallarının gətirilməsi üzərində qayda 
qoymaqdan ibarətdir. 
KARANTİN XƏSTƏLİKLƏRİ, KONVENSİON 
XƏSTƏLİKLƏR – karantin gözlənilməsi tələb olunan, Beynəlxalq 
karantinə, yaxud Beynəlxalq sanitariya sazişlərinə aid olan infeksion 
xəstəliklər. K.x.-nə taun, vəba, sarı qızdırma, təbii çiçək aiddir. 
Ümumdünya Səhiyyə təşkilatı 1970 ildə səpkili və qayıdan yatalaq 
xəstəliklərini K.x. siyahısından çıxarmışdır. 
KARANTİN NÖV – Müəyyən qruplaşma üçün təhlükəli olan növ. 
Karantin nəzarəti altına alınır. 
KARANTİYA NÖVÜ – Bu regionda rast gəlməyib, başqa region-
dan gətirilməsi arzu olunmayan bitki və ya heyvan növüdür (təsərrüfat 
və ya tibbi nöqteyi-nəzərincə təhlükəli ola bilər). 
 228 
 
KARBOHİDRAT ÇİRKLƏNMƏSİ – su mühitinin, hidrobiontların 
kütləvi çürüməsi nəticəsində əmələ gələn məhsullarla (karbohidratlarla) 
çirklənməsi. 
KARBON QAZI – CO2, karbon 4-oksidin başqa adı, karbonun baş 
oksidi; rəngsiz qazdır, sıxlığı 0,0019 q/sm3-dir, -56,6°C-də mayeləşir, -
78,5°C-də də donur. Adi təzyiqdə -78,5°C-də mayeləşmədən birbaşa 
bərkiyib qaraoxşar ağ kütləyə (“quru buz”a) çevrilir. 2000°C-dən yuxarı 
temperaturda dissosiasiya olunaraq, karbon 2-oksidlə və oksigenə 
ayrılır. Suda nəzərə çarpacaq qədər (20°-də kütləcə 0,169%) həll olur və 
qismən reaksiyaya girib karbonat turşusu H2CO3 əmələ gətirir. CO2 
yanmır və yanmaya kömək etmir. Közərdilmiş kömürlə reaksiyadan 
(CO2 + C = 2CO) metallurgiyada geniş istifadə olunur. Mis 2-oksidin 
iştirakı ilə hidrogenlə reaksiyaya girib metana çevrilir. Havanın həcmcə 
0,03%-i SO2-dir, hidrosferdə onun miqdarı 1,4 ⋅ 1014 tondur. Bitkilər 
fotosintez prosesində havadan CO2 alır. CO2 qazlı su, pivə və şəkər 
istehsalında, “quru buz” hazırlanmasında, yanğının söndürülməsində və 
s. işlədilir. 
İnsan və heyvan orqanizmində CO2 tənəffüs və qan dövranının 
tənzimlənməsində iştirak edir. Havada karbon qazının normadan çox 
olması orqanizmə zəhərləyici təsir göstərərək, hipoksiyaya səbəb olur. 
Tərkibində 1,535 CO2 olan hava ilə uzun müddət (bir neçə gün) nəfəs 
aldıqda qusma və başgicəllənmə başlayır. CO2 6%-dən çox olduqda isə 
tənəffüs yavaşıyır, ürəyin fəaliyyəti zəifləyir və həyat üçün təhlükəli 
vəziyyət yaranır. Belə hallarda zəhərlənmiş adamı havaya çıxarmaq və 
süni tənəffüs vermək lazımdır. 
KARBON QAZININ MÜVAZİNƏTLİYİ – suda-həll olan karbon 
qazının (CO2) miqdarı hidrokarbonat ionlarının və kalsium ionlarının 
konsentrasiyasının müvazinətliyinə uyğun gəlir. K.q.m. pozulduqda su 
biotasının pozulması baş verə bilər. 
KARBONATLAR – karbonat turşusunun (H2CO3) təbii duzları, 
mineral sinifləri (təxm. 80). Çökmə (əhəngdaşı, dolomit və s.) və meta-
morfik (mərmər) süxurlarından ibarətdir. Bütün K. turşularda həll olaraq 
CO2 ayırır. 
KARBONLAŞMA – üzvi qalıqların (heyvan və bitki toxumalarının) 
dəyişilmə prosesi; onların qaralması, hidrogen və oksigenin miqdarının 
azalması, karbonun miqdarının isə çoxalması ilə nəticələnir. 
KARLİK FORMALARI – adətən əlverişsiz mühit şəraitində 
inkişaf edən alçaq boylu bitkilər (heyvanlar). 
KARPOFAQLAR – bitkinin meyvəsi ilə qidalanan heyvanlar. 
KARPOZLAR (yun. karpos - gəlir) – birgə yaşayış formaları; iki 
 229 
 
populyasiyadan biri üçün sərfəli (faydalı), digəri üçün praktiki olaraq 
zərərsizdir. 
KARST – (Yuqoslaviyanın şimal-qərbində yerləşən platonun 
adından) – suyun süxurları əritməsi, onlarda boşluqların və bunlarla 
əlaqədar olaraq yer səthində və dərinlikdə özünəməxsus relyef 
formalarının əmələ gəlməsi hadisəsi. K. suda asanlıqla əriyən süxur 
(əhəngdaşı, dolomit, təbaşir, gips, daşduz) qatlaranda geniş inkişaf edir. 
K. yer səthində qıf, boşqab şəklində mənfi relyef formaları əmələ gətirir. 
K. nəticəsində yer səthi altında xeyli dərinlikdə boşluq yaranır ki, buna 
mağara deyilir. Dünyada ən böyük karst mağarası ABŞ-da Kamberlend 
platosunda yerləşən Mamont mağarasıdır. Bu mağaranın bütün şaxə və 
qollarının uzunluğu 225 km-dir. Burada 200-dən çox keçid, 47 qübbə, 
23 dərin xəndək vardır. Böyük bir zalın uzunluğu 5 km, eni 90 m, 
tavanının hündürlüyü isə 40 m-dir. Mağarada yeraltı sulardan üç göl 
əmələ gəlmiş və üç çay axır ki, bunlarda kor balıqlar və xərçənglər 
yaşayır. K. boşluqlarında qurğuşun, sink, dəmir filizi, boksit, fosforit, 
neft, yanar qaz, səpinti qızıl, almaz yataqları olur. 
Azərbaycan Respublikasında təqribən 6 min km2 K. sahəsi var. Bu-
nun 3,7 min km2-i Böyük Qafqazda, 2 min km2-i Kiçik Qafqazda, 
təqribən 300 km2-i Naxçıvan Muxtar Respublikasındadır. Azərbaycanda 
ən çox yayılan və ümumi uzunluğu 4 min m-ə çatan təqribən 240 K. 
mağarası (ən böyükləri: Azıx, Tağlar, Şuşa, Dağtumas və s.) var. 
KARTOQRAFİYA – coğrafi xəritələr və digər kartoqrafik əsərlər, 
onların yaradılması və istifadə edilməsi üsulları haqqında elm. Müasir 
K. bir elm kimi 7 bölməyə ayrılır: xəritəşünaslıq, riyazi K., xəritələrin 
tərtib və redaktəsi, xəritələrin bədii tərtibatı, xəritələrin nəşri, xəritələrin 
istifadə edilməsi, kartoqrafik istehsalın iqtisadiyyatı və təşkili. 
Azərbaycan MEA H.Ə.Əliyev adına Coğrafiya instititutunda K. şöbəsi, 
BDU-nun coğrafiya fakültəsi nəzdində Geodeziya və Kartoqrafiya 
kafedrası fəaliyyət göstərir. 
KARYER (KARXANA)– kömür, filiz və qeyri-filiz faydalı 
qazıntılarının açıq üsulla çıxarıldığı mədən sənayesi müəssisəsi. Faydalı 
qazıntıların açıq üsulla çıxarılması zamanı əmələ gələn çala-çüxurlar da 
birlikdə K. adlanır. 
KATADROM MİQRASİYA – su heyvanlarının (orqanizmlərinin) 
çoxalmaq üçün çaydan dənizə miqrasiyası (məs., angillər). 
KATAGENEZ (yun. kata – yuxarıdan aşağı və qenez) – Orqanizm 
daha sadə yaşamaq şəraitinə uyğunlaşması ilə əlaqədar sadə yaşayış 
tərzinin təşkilinə keçir. Bioloji inkişafın belə xüsusi yoluna nail olması 
terminini (katogenez) A.N.Seversov irəli sürmüşdür. 
 230 
 
KATAKOLİNLƏR – ali bitkilər tərəfindən ayrılaraq torpaq 
mikroorqanizmlərinə stimullaşdırıcı təsir göstərən biolinlər. 
KATAMORFOZ – təkamül prosesində orqanizmlərin müəyyən 
qrupunun mühitlə daha sadə münasibətlərə keçməsi və onların 
ümumiyyətlə inkişaf etməməsi, quruluşunun sadələşməsi ilə əlaqədar 
olan istiqamət. K. adətən xüsusi uyğunlaşmaların itməsi, hərəkətsiz, 
yaxud gizli həyat tərzinə keçmə ilə əlaqədardır. K.-a misal hipomorfoz-
dur (orqanizmin ümumi inkişafdan qalması). 
KATAROB SU HÖVZƏSİ – su hövzəsinin suyu normadan artıq 
həll olan oksigenlə doymuş, azad karbonat turşusu və hidrogen-sulfid 
isə tamamilə yoxdur. 
KATAROBİONTLAR (yun. kathoros – təmiz və biont) – yalnız 
təmiz, soyuq və çoxlu miqdarda həll olmuş oksigen olan suda yaşayan 
orqanizmlər (məs. su mamırı, alabalıq-forel). 
KATASENOZ – bitki qruplaşmasının final (son) diqressiya 
mərhələsi, bu mərhələdən sonra o tamamilə məhvə doğru gedir. (məs. 
yovşanın otlağın hədsiz otarılması nəticəsində buynuzlu ot (Ceratocar-
pus) katasenozu. 
KATASTROFİK ÇİRKLƏNMƏ – hər hansı bir təsərrüfata, insa-
na, yaxud ətraf mühitə son dərəcə əlverişsiz nəticələr törədən çirklənmə. 
KATASTROFİK DƏYİŞİLMƏLƏR (yun. katostrophe – alt-üst 
olma, faciə) – katastrofik diqressiyyalar (Vısotski, 1915) – destruktiv 
abiotik (vulkan püskürməsi, sürüşmə və s.) və antropogen faktorların 
(məs., meşənin qırılması, bozqırların şumlanması, yanğın hadisəsi) təsiri 
nəticəsində baş verən reqressiv biosenoz dəyişilmələri. Termini 
V.D.Aleksandrova (1964) təklif etmişdir. 
KATASTROFİK SUKSESSİYA – ekosistem üçün katastrofik təbii 
(yanğın, zəlzələ və s.) və ya antropogen amillərin təciri nəticəsində baş 
verən suksessiya. 
KATİON MÜBADİLƏSİ – həyati mühüm kationların (kalsium, ka-
lium, natrium və maqnezium) ekosistemdə dövranı (hüceyrələrin normal 
funksiyası üçün). 
KAUSTOBİOLİTLƏR – biogen mənşəli isti (qaynar) çökmə süxur-
lar (torf, daş kömür, isti şistlər, əhəngdaşılar, neft, sapropel və s.). Ter-
mini Q.Potonye (1888) təklif etmişdir. 
KAUÇUKLU (KAUÇUKVERƏN) BİTKİLƏR – müxtəlif 
orqanlarında təbii kauçuk əmələ gətirən bitkilər. Bu bitkilərin südəoxşar 
şirəsində, kök və gövdəsində, cavan zoğ və yarpaqlarında kauçuk 
toplanır. Şirəsində kauçuk toplanan bitkilər sənaye üçün daha 
əhəmiyyətlidir. Dünyada istehsal edilən kauçukun 95%-i Hevea brasi-
 231 
 
liensis ağacından, 50-i südləyənkimilər fəsiləsinin sapium, fikus və s. 
cinslərindən, tut fəsiləsinin landolfiya, mürəkkəbçiçəklilər fəsiləsinin 
tau-saqqız, krım-saqqız və s. bitkilərindən alınır. Əksəriyyəti dünyanın 
tropik, subtropik, az qismi isə mülayim iqlimli zonalarında bitir. 
Azərbaycan Respublikasında təbii halda bir çox K.b.-ə rast gəlinir. La-
kin sənaye əhəmiyyətli olmadığı üçün becərilmir. 
KELVİN (K) – Beynəlxalq sistemdə temperaturun ölçülməsi vahidi 
1K = 1°C. Kelvin temperaturu mütləq sıfırdan hesablanır, selsi dərəcəsi 
(t) kelvinə sadə hesablama yolu ilə keçirilir: 273,15 - t. Kelvin həmçinin 
ekosistemin entropiyasının (C/K-lə) hesablanmasında istifadə olunur. 
KEÇİCİ KLİMAKS – müvəqqəti klimaks-müvəqqəti (kiçik) su 
hövzələrində əmələ gələn heyvan və bitki qruplarını buna misal 
göstərmək olar. Yay dövründə belə su hövzələrinin quruması, qışda isə 
bütövlükdə donması müntəzəm olaraq (hər il) heyvan və bitki 
qruplaşmalarının məhv olmasına, vegetasiya dövründə isə yenidən 
yaranmasına (bərpasına) səbəb olur. Bitki və heyvan qruplaşmalarının 
bərpası onların daimi iri su hövzələrindən köçməsi hesabına, yaxud 
həmin yerdə sükut mərhələsində olan bitki və heyvanların sporlarının 
hesabına gedir. 
KƏND TƏSƏRRÜFATI – maddi nemətlər istehsalının ən mühüm 
sahələrindən biri; əkinçilik və heyvandarlıq məhsulları almaq məqsədilə 
K.t. bitkilərinin becərilməsi və K.t. heyvanlarının yetişdirilməsi. K.t.-na 
həmçinin bitki və heyvan məhsullarının ilkin emalının müxtəlif növləri 
daxildir. 
K.t. əhali üçün ərzaq məhsulu, sənayenin bir çox sahəsi üçün xam-
mal yaradır. K.t. istehsalının təmərküzləşməsinin spesifik formaları və 
ixtisaslaşması ilə müəyyənləşdirilir; torpağın münbitliyinin daim 
yüksəldilməsi üçün elmi sürətdə əsaslandırılmış əkinçilik sistemi tələb 
olunur. K.t. ayrı-ayrı ərazilər üzrə bölünərək geniş sahələrdə aparılır. 
Buna görə də K.t.-nda, əsasən, motorlu aqreqatlardan istifadə edilir. 
KƏND TƏSƏRRÜFATI BİOLOGİYASI – eksperimental 
biologiyanın bir bölməsi. Mədəni bitkilər, ev heyvanları və faydalı 
mikroorqanizmlərin məhsuldarlığını artırmaq tədbirlərinin nəzəri əsasını 
tədqiq edir. Əsas vəzifəsi kənd təsərrüfatı, bitki və heyvanlarda hetero-
sis, immunitet və atogenez hadisələrinin fizioloji-biokimyəvi və genetik 
mahiyyətini aydınlaşdırmaq, hibribləşdirmə zamanı valideyn cütlərini 
seçmək, süni mutagenez hadisəsini öyrənmək, heyvandarlıq 
məhsullarını artırmaq və onun keyfiyyətini yaxşılaşdırmaq məqsədi ilə 
kənd təsərrüfatı heyvanlarının qidalanma xüsusiyyətlərini və yem rasio-
nunu ətraflı öyrənib təkmilləşdirməkdən ibarətdir. Heyvan və bitki 
 232 
 
zərərvericiləri və xəstəlikləri kimyəvi-bioloji üsullarla mübarizə, foto-
sintez prosesində Günəş enerjisindən istifadə əmsalının yüksəldilməsi 
tədbirlərinin hazırlanması da K.t.b.-nın vəzifəsinə daxildir. 
KƏND TƏSƏRRÜFATI COĞRAFİYASI – iqtisadi coğrafiyanın 
bir sahəsi. Kənd təsərrüfatının ərazi üzrə yerləşdirilməsi problemləri, 
onun amilləri və inkişaf qanunauyğunluqlarını öyrənir. K.t.-nın ərazi 
üzrə yerləşdirilməsinin xalq təsərrüfatını istehsal sahələrinin, ilk 
növbədə sənayenin yerləşdirilməsindən əsas fərqi, burada istehsalın təbii 
şəraitlə əlaqədar olması, torpağın başlıca istehsal vasitəsi kimi istifadə 
edilməsindədir. K.t.-nın ərazi üzrə yerləşdirilməsi ayrı-ayrı zona və 
regionların təbii-iqtisadi şəraitini nəzərə almaqla həyata keçirilir, torpaq, 
maddi-texniki və əmək ehtiyatlarından səmərəli istifadə etməyə, 
sənayenin xammala, əhalinin ərzaq məhsullarına olan tələbatını 
ödəməyə yönəldilir. 
KƏND TƏSƏRRÜFATI ÇİRKLƏNMƏSİ – antropogen 
çirklənmənin bir forması olub pestisidlər, funqisidlər və s. agentlərin 
tətbiqi, mədəni bitkilərə normadan artıq gübrələrin verilməsi, 
heyvandarlıq tullantılarının atılması və kənd təsərrüfatı istehsalı ilə bağlı 
digər fəaliyyətlərlə əlaqədar çirklənmə. 
KƏND TƏSƏRRÜFATI EKOLOGİYASI – bax: Aqroekologiya. 
KƏND TƏSƏRRÜFATI İQLİMŞÜNASLIĞI – bax: 
Aqroiqlimşunaslıq. 
KƏND TƏSƏRRÜFATI METEOROLOGİYASI, aqrometeoro-
logiya – k.t. üçün əhəmiyyəti olan iqlim və hidrooloji şəraitin 
obyektlərlə və k.t. istehsalatı prosesləri ilə qarşılıqlı təsirini öyrənən 
tətbiqi meteoroloji fənn. K.t.m. biologiya, torpaqşünaslıq, coğrafiya və 
k.t. elmləri ilə bağlıdır. Müasir K.t.m.-nın əsas problemləri: k.t. üçün 
təhlükəli meteoroloji hadisələr proqnozunun üsullarını işləyib 
hazırlamaq, məhsulun keyfiyyət və kəmiyyətinə dair uzunmüddətli 
aqrometeoroloji proqnoz üsullarını təkmilləşdirmək, qışlama dövründə 
payızlıq bitkilərin vəziyyəti və s. K.t.m. tədqiqatlarının əsası bir tərəfdən 
k.t. bitkilərinin vəziyyətini, inkişafını, böyümə və məhsulların forma-
laşmasını, digər tərəfdən meteoroloji amillərin paralel müşahidə 
olunması və biometrik ölçmələrdir. 
KƏND TƏSƏRRÜFATI ZİYANVERİCİLƏRİ – kənd təsərrüfatı 
baxımından faydalı olmayan orqanizm, qiymətli bitki növlərinə, hey-
vanlara və ya onların məhsuluna ziyan vurur, insanın sağlamlığına 
təhlükə yaradır. K.t.z. böyük iqtisadi itki verir. “Ziyanvericilərin” çoxu 
həşəratlar arasında olur. Ən qorxulu həşərat növlərindən danadişi, kolo-
rad kartof böcəyi, ağ amerika böcəyi, yemişan kəpənəyi, payızlıq buğda 
 233 
 
və kələm sovkası, həlqəvi ipəksarıyanı, məməlilərdən gəmiricilər (siçan-
lar, siçovullar, taxıl siçanı, sünbülqıran) və s. göstərmək olar. K.t.z.-nə 
qarşı kompleks profilaktiki, o cümlədən aqro və meşətexniki, mexaniki, 
fiziki, kimyəvi və bioloji təbdirlər sistemi hazırlanmışdır. 
KƏND TƏSƏRRÜFATININ KİMYALAŞDIRILMASI – kimyəvi 
gübrələr tətbiq etməklə torpağın münbitliyini artırmaq, heyvan 
yemlərinə kimyəvi əlavə qatmaqla heyvandarlığın məhsuldarlığını 
yüksəltmək, həmçinin pestisidlərin köməyilə zərərverici və xəstəliklərlə 
mübarizə aparmaq üzrə elmi cəhətdən əsaslanmış tədbirlər sistemi. 
K.t.k. düzgün təşkil edilmədikdə (kimyəvi maddələrin texnologiyasına 
düzgün əməl edilmədikdə) ətraf mühitin (torpaq, su hövzəsi, hava) və 
kənd təsərrüfatı ərzaqlarının çirklənməsi üçün olduqca təhlükəli 
mənbəyə çevrilir. 
KƏHRİZ – qrunt sularını toplamaq və yer səthinə çıxarmaq üçün 
yeraltı qurğu. Maili lağım (hünd-1-1,4 m, eni 0,5-0,8 m) şəbəkəsindən 
ibarətdir. K. lağımları bir-biri ilə şaquli quyular  vasitəsilə birləşdirilir. 
K.-i peşəkar kankanlar qazır. K. suyundan su təchizatında və suvarmada 
istifadə olunur. K. suyu təmiz və safdır, fəsillərdən asılı olmayaraq 
müntəzəm su verir. K. Yaxın şərq, Orta Asiya və cənubi Qafqaz üçün 
daha səciyyəvidir. Azərbaycanda K. sistemi e.ə, 1 əsrdən mövcuddur. 
Təbriz, Zəncan, Gəncə, Qarabağ, Naxçıvan və Bakıda geniş yayılmışdır. 
20 əsrin 60-cı illərinin əvvəlində Azərbaycanda 812 K. olmuşdur. 
KƏPƏNƏKLƏR, PULCUQLUQANADLILAR (Lepidoptera, 
yun. lepis – pulcuq + pteron - qanad) – həşəratlar sinfindən bir dəstə. 
Dünyada 140 min, Azərbaycanda 2500 növü var. K.-in çoxu gecə həyatı 
keçirir; yalnız sancaqbığcıqlılar gündüz fəaliyyətdə olur. K. çiçəklərin 
nektarı, çürümüş meyvə şirəsi ilə qidalanır. K.-in çiçəkli bitkilərin 
tozlanmasında rolu böyükdür. 
KİMYƏVİ AMİL – ətraf mühitin kimyəvi tərkibi ilə bağlı olan amil 
(o cümlədən kimyəvi çirklənmə). 
KİMYƏVİ BİTKİ MÜHAFİZƏ VASİTƏLƏRİ – bitki 
zərərvericiləri və xəstəlik törədicilərilə mübarizə üçün işlədilən kimyəvi 
maddələr. İşlədilmə texnologiyasına riayət etmədikdə mühitin 
çirklənməsi mənbəyi ola bilər. 
KİMYƏVİ BİOFİL ELEMENT – orqanizmin yaşamasını saxla-
maq üçün zəruri olan element (karbon, azot, kükürd, kalsium, kalium və 
mikroelementlər). 
KİMYƏVİ ÇİRKLƏNMƏ – müəyyən bir mühitdə kimyəvi 
komponentlərin miqdarının artması nəticəsində onun təbii kimyəvi 
xassələrinin dəyişməsi (pozulması). Həmin mühit üçün xas olmayan 
 234 
 
kimyəvi maddələrin daxil olması və ya qatılığının normadan çoxluğu da 
K.ç. adlanır. 
KİMYƏVİ FAKTOR – ətraf mühitin kimyəvi tərkibi ilə əlaqəli fak-
tor (o cümlədən kimyəvi çirklənmə ilə). 
KİMYƏVİ ELEMENTLƏR – adi kimyəvi daha bəsit maddələrə 
ayırmanın mümkün olmadığı təbii və süni maddələr. K.e. bir-birilə 
birləşərək bizi əhatə edən aləmin bütün mürəkkəb maddələrini əmələ 
gətirir. Hər kimyəvi element, nüvəsində eyni sayda elektrik yükü və 
atom örtüyündə eyni sayda elektron olan atomlardan yaranmışdır. 
Hələlik elmə məlum olan K.e.-nin sayı 107-dir. Onların əksəriyyəti ra-
dioaktiv deyil və təbiətdə mövcud olan bütün bəsit və mürəkkəb 
maddələri əmələ gətirir. K.e. xassələrinə görə metal və qeyri metallara 
ayrılır. Metallar kimyəvi reaksiyalarda xarici elektronlarını verərək ka-
tion, qeyri metallar isə özlərinə elektron birləşdirərək anion əmələ 
gətirir. 
KİMYƏVİ MADDƏLƏR (ximikatlar) – hazırda 10 milyon K.m. 
məlumdur, onlardan 100 mini sənayedə istifadə olunur. Müasir 
sivilizasiyanı K.m.-siz təsəvvür etmək olmaz (dərmanlar, boyalar, sinte-
tik polimerlər, ərintilər və b). Bununla yanaşı K.m. insanların 
sağlamlığını daim risk qarşısında qoyur, belə ki, onlar qaz, toz, suspen-
ziya, emulsiya və maye formasında ətraf mühitə daxil olur. Davamlı və 
orqanizmdə toplanan və kanserogen və mutagen yaradan K.m. xüsusilə 
təhlükəli sayılır.  
KİMYƏVİ MELİORASİYA – torpağın xassələrini yaxşılaşdırmaq 
və kənd təsərrüfatı bitkilərinin məhsuldarlığını yüksəltmək üçün torpağa 
kimyəvi təsir göstərmək üsulları sistemi. K.m. üsulları: torpaqda yüksək 
turşuluğa qarşı əhəngli gübrələrdən istifadə edilməsi. (əsasən çimli-
podzol torpaqlar üçün; torpağın gipslənməsi (şorakətli torpaqlar üçün) – 
qələviliyi azaltmaq üçün torpağa gips verilir; torpağın turşulaşdırılması 
(neytral və qələvi reaksiyalı torpaqlar üçün), bu məqsədlə torpağa na-
trium 2-sulfat verilir. (bəzi bitkilər üçün, məs. çay bitkisi); K.m.-ya 
həmçinin melorasiya olunan torpağı tam yaxşılaşdırmaq üçün yüksək 
dozada mineral və üzvi gübrələrin verilməsi də aid edilir. K.m. adətən 
hidrotexniki melorasiya ilə birlikdə aparılır. (məs. şorakət torpaqların 
yuyulması). 
KİMYƏVİ OPTİMUM – torpaq və su mühitində orqanizmin mak-
simum məhsuldarlığını təmin edən kimyəvi elementlərin tərkibi və 
nisbəti. 
KLİMAKS (yun. klimax - nərdivan) – bax: ekoloji klimaks. 
KLİMAKS EKOSİSTEM – yetişmiş ekosistem-davamlı 
 235 
 
hemeostazlı stabil (sabit) vəziyyətə çatmış ekosistem. 
KLİMAKS QRUPLAŞMALAR – suksessiyanın klimaks fazasında 
təbii davamlı qruplaşmalar. 
KLİMATOQRAFİYA – iqlimşünaslığın bölməsi, yer kürəsi üzrə 
çoxillik meteoroloji müşahidələrin statistik işlənməsi əsasında iqlim 
tiplərinin və onların yayılmasının (paylanmasının) öyrənilməsi ilə 
məşğul olur. 
KLİMATOP (Sukaçov, 1964) – biosenozun, biogeosenozun və ya 
senoekosistemin biosenotik mühitinin hava hissələri; ətraf atmosferdən 
özünün qaz tərkibi, xüsusilə CO2, (torpaqüstü biohorizontda), O2 (yenə 
orada fotosintezin biohorizontlarında), biolinlərlə doymuş hava rejimi, 
azaldılmış və dəyişilmiş günəş radiasiyası, işıqlanma dərəcəsi, bitkilərin 
və bəzi heyvanların lüminessensiyasının olması, xüsusi hava rejimi və 
havanın rütubətlik rejimi ilə seçilir. 
KLİMATRON – süni şəraitdə müxtəlif iqlim yaratmaq üçün cihaz-
larla təchiz  olunmuş laboratoriya. 
KLİRİNQ (ing. clearing – əkin üçün təmizlənmiş yer) – şumlamaq 
üçün nəzərdə tutulmuş yer sahəsi. 
KLON (yun. klon – budaq, pöhrə) – bir fərdin vegetativ yolla arta-
raq verdiyi nəslin əmələ gətirdiyi kiçik populyasiya. Belə klonlar 
qruplaşmalarında çox vaxt parsellər və ya mikrosenozlar əmələ gətirir. 
K. geniş mənada bitkinin vegetativ və ya qeyri-cinsi yolla artaraq 
yaratdığı nəsildir. 
KOL, YARIMKOL VƏ OT QRUPLARININ (QRUPLAŞ-
MALARININ) DOLULUQ DƏRƏCƏSİ – Vahid sahədə (1m2) növün 
(növlərin) proyektiv örtmə dərəcəsinin cəmi ilə təyin edilir. 
KOLLAR – budaqlanması torpağın səthindən başlayan çoxillik 
bitki. Hündürlüyü 0,8-6,0 m-ə çatır. 10-20 il, bəzən 40-50 il yaşayır. 
Düzən rayonlardan başlamış quraq, kontinental, subtropik və subalp dağ 
zonasına qədər hər yerdə yayılmışdır. Düzgövdəli (bəzi söyüdlər), geok-
sil (məs. itburnu, bambuk), sürünən (bəzi ardıclar), sarmaşıqşəkilli (məs. 
üzüm), sukkulent (bəzi kaktus növləri) və parazit (məs. Viscum album) 
kollar məlumdur. Azərbaycan Respublikası florasında 290-a qədər kol 
növü var. Əksəriyyəti meyvə, dərman və efiryağlı bitkilərdir. 
KOLLEKSİYA, tədrisdə – həmcins və oxşar əşyaların əlamətlərinə 
görə toplanması və qruplaşdırılması; təlimdə-istifadə edilən əyani vəsait. 
K.-lar faydalı qazıntı, cücü, bitki və heyvanlar, toxum, çiçək, torpaq, 
mineral, əlyazması, qədim pul, poçt markası, təsviri sənət əsəri və s. ola 
bilər. 
KOLLEKTOR (k.t.-da) – qurutma şəbəkəsinin tənzimləyici 
 236 
 
hissəsindən suyu qəbul edib, qurudulan ərazidən kənar edən drenaj bo-
rusu və ya kanal. 
Kanalizasiyada-kanalizasiya şəbəkəsində çirkab suları toplayan sahə. 
KOLLOİD KOMPLEKSİ – (yun. kolla- yapışqan və eidos – 
görkəm, forma) – lilin kolloid fraksiyası və ya çoxkomponentli kolloid 
üzvi maddələr. 
KOLLÜVİUM (lat. colluvio - yığılma) – əsasən ağırlıq qüvvəsinin 
təsiri ilə (sürüşmə, uçqun və s.) yüksək sahələrdən hərəkət edərək dağ 
yamaclarında və ya onların ətəklərində toplanmış qırıntı materialı 
(süxurlar). 
KOLMATAJ (frans. colmatage) – 1) gilli və ya narın hissəciklərin 
təbii və ya süni yolla dağ süxurlarının məsamələrinə dolaraq onun sutu-
tumunu və sukeçirmə qabiliyyətini dəyişdirməsi. 2) allüviumun su 
hövzələrinin dibində sedimentasiya prosesi; bu proses hövzənin dibinin 
qalxmasına və hövzənin allüvium bataqlığına çevrilməsinə səbəb olur. 
KOLONİAL ORQANİZMLƏR – su heyvanları. Qeyri cinsi çox-
alma zamanı əmələ gələn yeni fərd ana fərddən ayrılmayaraq koloniya 
əmələ gətirir. Kolonial bitkilərə müxtəlif birhüceyrəli yaşıl, göy-yaşıl, 
qızılı, sarı-yaşıl, diatom priofit yosunlar və evqlena yosunları daxildir. 
Onlar zoospor və avtosporla çoxalır. Kolonial heyvanlara bəzi 
qamçılılar, şüalılar, infuzorlar, süngərlər və bağırsaqboşluqlar aiddir. 
İbtidai xordalılardan sinassidilər, slaplar, və nəsli kəsilmiş qraptolitlər 
K.o.-dir. 
KOLONİYA (lat. colonia - köçmə) – orqanizmlərin (növ və 
fərdlərin) reproduksiya prosesini normal keçirməsi, qarşılıqlı qorunması 
və köməkçi qidalanmasını təmin edən qruplaşma. 
KOMBİNASİYA DƏYİŞKƏNLİYİ – calaqetmədə yaranan hibrid 
dəyişkənliyi, orqanizmin seleksiyası zamanı yeni formaların 
alınmasında əsəs mənbə vəzifəsini görür. 
KOMMENSALİZM – müxtəlif növ heyvanların birgə (kommensal) 
yaşaması. Kommensal həyat keçirən heyvanların biri daimi və ya 
müvəqqəti olaraq o birinin hesabına yaşayır, lakin ona heç bir ziyan 
vurmur. K. zamanı orqanizmin biri digərindən öz müdafiəsində, hərəkət 
etməsində və onun hesabına qidalanmasında istifadə edir. Məs. dəniz 
hidroidləri balıqların dərisi üzərində yaşayır və onların ekskrementi ilə 
qidalanır. K. nəticəsində parazitizm və simbioz yaşama əmələ gələ bilər. 
KOMPLEKS GÜBRƏLƏR – kombinə edilmiş gübrələr-tərkibində 
bitki üçün zəruri 2-3 əsas qida maddəsi (N, P2O5, K2O) olan gübrələr. 
Bunların tərkibinə mikroelementlər də (B, Mn, Cu, Zn, Mo və s.) əlavə 
etmək olar. Bu gübrələr yaxşı fiziki xassələrə malikdir. 
 237 
 
KOMPLEKSLƏR – müntəzəm olaraq senoekosistemin 
(mikrorelyeflə birlikdə prosenozun və fitosenozun) dəyişilməsi 
(əvəzolunması) gedən bitki və torpaq örtüyü, bir qayda olaraq bir-birilə 
suksessiya sərhədləri ilə (ekoton suksessisyaları ilə) əlaqədə (bağlı) olur. 
K-in mikrorelyefi bu və ya digər dərəcədə biogen olur. K. xeyli tez 
keçən sinsegenezin nəticəsi və şahididir. K.-i ayırırlar: 
monokomplekslər (kompleksləşən fitosenoz və prosenozlar bir assosia-
siyaya aid olur); bir tipli biokomplekslər-kompleksləşən fitosenozlar 
müxtəlif formasiyaya, ancaq bir bitki tipinə aid olur (məs. səhra kom-
pleksi – Aztemisiltum ephemerosum + Anaba setum purum); ikitipli 
biokomplekslər-kompleksləşən fitosenozlar iki müxtəlif bitki tipinə dax-
il olan formasiyalara aid olur (məs. səhra-çöl kopmpleksi Aztemisietum 
purum + Agropyretum aztemisiosum + Spiraeetum bromosum). K. ini-
sial mərhələsində (suksessiya olunaraq genişlənən fitosenozlar əsas as-
sosiasiyalara parçalanmayıb) və final mərhələsində (kompleksin inkişafı 
nəticəsində üstünlük təşkil edən fitosenoz vahid massiv əmələ gətirir) 
ola bilər. 
KOMPENSASİYA HORİZONTU – su hövzəsinin tənəffüs və fo-
tosintez prosesləri bərabərləşən (tarazlaşan) dərinliyi; evfotik zonanın 
aşağı sərhədi. 
KOMPOSTLAR – mikroorqanizmlərin fəaliyyəti nəticəsində 
müxtəlif üzvi maddələrin çürüməsindən alınan gübrələr. Kompost 
hazırlamaq üçün əsas materiallar peyin, torf, quş zığı, yarpaq, 
günəbaxan gövdəsi, lazımsız yemlər, zibil, axar suların çöküntüsü, dəri 
zavodlarının, sallaxanaların tullantısı və s.-dir. K. peyin kimi bütün 
bitkilərə verilir. (ha-ra 15-40 t). Gübrələmə xüsusiyyətinə görə bəzi K. 
peyindən üstündür. 
KONDENSASİYA (lat. condensatio - sıxlaşma) – maddənin qaz 
halından maye və ya bərk hala keçməsi. K. yalnız böhran temperaturun-
dan aşağı temperaturlarda mümkündür. Böhran nöqtəsindən üçlük 
nöqtəyədək olan temperaturlarda K. maye hala, üçlük nöqtədən aşağı 
temperaturlarda isə bərk hala keçidlə nəticələnir. Buxar öz mayesi ilə 
təmasda olduqda K. kiçik doydurma halında belə böyük sürətlə gedir, 
təmasda olmadıqda isə yalnız xüsusi K. mərkəzləri olduqda baş verir. 
KONDOMİNANTLAR – (lat. con – bir yerdə) – biosenozda 
sodominantlıq edən bitki növü, genotipin mühüm hissəsi. K. əsas  qatın 
(yarusun) təşkilində iki və daha çox növ miqdarında iştirak edir. (ikinci 
dərəcəli qatlarda birlikdə dominantlıq edən növlər subdominantlar 
adlanır). K. müxtəlif qarışıq və müxtəlif otlu formasiyalar və assosia-
siyalar əmələ gətirir. 
 238 
 
KONQLOMERAT – sementləşmiş çaqıl və süxur qırıntılarından 
(çınqıl, qum, valun) ibarət çökmə süxur. K.-ın sement materialı, adətən, 
karbonatlar, dəmir oksidləri, gilli material, nadir halda silisium oksidləri 
olur. K.-da (adətən sement materiallarında) bəzən platin, qızıl, uran və s. 
faydalı qazıntıların səpinti yataqları olur. 
KONNEKTORLAR –vegetativ yolla çoxalma nəticəsində çox sıx, 
keçilməz biosenoz qatı (yarusu) yaradan dominantlar, qruplaşmaların 
əsas və ikinci dərəcəli qatlarını əmələ gətirir. K.-ın çox hissəsi mezofil 
(55%), hidrofil və ya hiqrofil olur. 
KONNEKSLƏR – çürümüş ağaclar, heyvan cəsədləri (leş) və 
ekskrementlərə uyğunlaşan orqanizm qrupları; mikrosenoz və 
mikrosenozların xarakterik qrupu. 
KONSENTRASİYA (qatılıq) – ətraf mühitin obyektlərinin, 
biomaterialların və s. vahid kütləsində və ya həcmində olan kimyəvi 
birləşmələrin nisbi miqdarı, ən çox işlədilən formaları bunlardır: 1) 
Kütləcə (çəkicə) konsentrasiya-komponentin kütləsinin bütün sistemin 
kütləsinə olan nisbəti: bu nisbəti 100-ə vurduqda alınan ədəd həmin 
sistemdə komponentin kütləcə konsentrasiyasını (çəkicə faizini) 
göstərir. 2) Atom konsentrasiyası-komponentin qram-atomları (qram-
molekulları) sayının sistemin bütün qram-atomları (qram molekulları) 
sayına nisbətidir. Bu nisbəti 100-ə vurduqda alınan ədəd komponentin 
atom (qram-molekul, mol) faizləri ilə konsentrasiyasıdır. 3) Həcmcə 
konsentrasiya-komponentin həcminin həmin sistemin ümumi həcminə 
nisbətidir: onu 100-ə vurduqda alınan ədəd həcmcə faizlə göstərilən 
konsentrasiyasıdır. 
KONSENTRATOR – bədənində kimyəvi elementlər və birləşmələr 
toplayan orqanizm. 
KONSERVANTLAR – mikroorqanizmləri məhv edən kimyəvi 
maddələr. Bunun üçün yeyinti səeayesində və məişətdə kükürd 
oksidindən So2 və onun sulu məhlulundan (sulfat turşusu), uksus və 
benzol turşusundan, xörək duzundan, şəkərdən istifadə olunur. Tibbdə 
bu məqsədlə etil spirtindən istifadə olunur. 
KONSERVASİYA (lat. conservatio - saxlama) – tarixi abidə və 
mədəniyyət adibələrinin, arxeoloji tapıntıların, memarlıq, təsviri və 
tətbiqi sənət əsərlərinin ilkin simasını və möhkəmliyini uzun müddət 
saxlamaq, onları kimyəvi təsirdən qorumaq üçün görülən tədbirlərin 
məcmusu. 
KONSTRUKTİV COĞRAFİYA, KONSTRUKTİV COĞRAFİ 
İSTİQAMƏT – termini akad, İ.P.Qerasimov (1966) təklif etmişdir. 
Tətbiqi coğrafiya tədqiqatlarından fərqli olaraq K.c. tədqiqatlarında ak-
 239 
 
tual problemlərin müvəffəqiyyətlə həlli üçün fundamental elmi işlərlə 
yanaşı, həm də yeni geosistem yaratmaq və ya rekonstruksiya etmək 
istiqamətində konstruktiv işlər görülməsi nəzərdə tutulur. Konstruktiv 
coğrafiya çərçivəsində coğrafi məsələlərin həllinin ümumi gedişi 
hazırlanır, xüsusi nəzəri modellər və fikirlər formalaşır, “təbiət-texnika” 
və “təbiət-insan”ərazi sisteminin qanunauyğunluqları dərk edilir, 
mürəkkəb təbii-təsərrüfat obyektləri layihələşdirilir, mümkün kritik 
(böhranlı) vəziyyətlərin proqnozları hazırlanır. Konstruktiv coğrafi 
istiqamətində bir tərəfdən insanı əhatə edən mühitin elmi işlərlə aşkar 
edilən yeni imkanlarının məqsədyönlü konstruksiya edilməsinə, istehsal 
gücünün inkişafında cəmiyyətin artmaqda olan tələbatının tam təmin 
olunması marağına əhəmiyyət verilir. Digər tərəfdən cəmiyyət və 
təbiətin qarşılıqlı əlaqəsinin optimallaşdırılmasının elə bir forması 
axtarılır ki, o, «təbiət-cəmiyyət”» sisteminin özünü dağılmağa doğru 
aparmasın. 
KONSUMENTLƏR (lat. consumo – istifadə edirəm) – üzvi 
maddələrdən istifadə edən heyvanlar, bəzi bitki qrupları. Konsumentlər 
arasında fitofaqlar, zoofaqlar (heyvanlarla qidalanan) və fitozoofaqlar 
(bitki və heyvanlarla qidalanan) vardır. 
KONTİNENT (lat. continens) – sahəsi bir neçə milyon km2-dən az 
olmayan quru ərazisi. Eyni ilə «materik”» termini kimi işlənir. 
KONTİNENTAL BUZLAQ – kontinentin geniş sahəsini tutan buz 
örtüyü. 
KONTİNENTAL ÇÖKÜNTÜLƏR – dəniz çöküntülərinin əksinə 
olaraq, çay, göl, bataqlıq, bulaq,eol və s. çöküntülər. K.ç.-ə yerüstü fau-
na və flora xarakterikdir. K.ç. bir neçə genetik növə ayrılır: elüvial, ya-
mac, su, buzlaq, külək (eol) və s. Vulkan tufları, onların qurudakı 
yenidən çökdürülmə məhsulları da K.ç.-ə daxildir. 
KONTİNENTAL İQLİM – dəniz iqliminin əksinə və dənizlərdən 
uzaqda yerləşən quru sahələrin iqlimidir. K.i.-in əsas xüsusiyyəti 
gündəlik və illik temperatur amplitudasının böyüklüyü, kəskin sutkalıq 
dəyişkənliyi, yağıntının və rütubətin azlığı və havanın quru olmasıdır. 
Materiklərin daxilinə getdikcə dəniz iqlimi tədricən K.i-ə keçir. K.i.-də 
Günəş insolyasiyası və gecə yerin özündən şüa buraxması güclü olur. 
Yayda gecələr sərin və aydın, gündüzlər isə isti və küləkli keçir. 
Azərbaycan Respublikası ərazisində ən yüksək kontinentallıq Naxçıvan 
MR-dır. (Arazboyu düzənliklər və alçaq dağlıqda). 
KONTİNENTAL SU HÖVZƏSİ – kontinentin qitə daxili 
hissəsində yerləşən su hövzələri (göllər, su anbarları, kanallar və s.). 
KONTİNENTAL ŞELF – dənizin təsərrüfat üçün mühüm sayılan 
 240 
 
150 m-ə qədər dərinliyi olan kənar dayaz hissəsi. K.ş. yüksək bioloji 
məhsuldarlığa və yüksək bioloji müxtəlifliyə malikdir. Son 50 ildə K.ş.-
in bioloji müxtəlifliklərin istifadəsinə neft-çıxarma da əlavə olundu. Bu 
məqsədlə 1949-cu ildə Xəzərdə Neft daşları şəhərciyi salındı. Sonralar 
dəniz dibindən neftçıxarma işləri daha da genişləndirildi və bununla 
əlaqədar dənizin neftlə çirklənməsi gücləndi. Dənizdə neft platformaları 
həmçinin Meksika körfəzində, Cənubi-Şərqi Asiya, Afrika, Avstraliya, 
Yeni-Zenlandiya ölkələrində də mövcuddur. Bu regionlarda da dənizin 
neftlə çirklənməsi böyük narahatlığa səbəb oldu. Ona görə 1982-ci ildə 
BMT-nın xüsusi konfransında Dünya okeanının mənimsənilməsi 
sahəsində Beynəlxalq əməkdaşlıq prinsipləri üzrə Konvensiya 
imzalandı.  
KONTİNİUM (lat. continum - fasiləsiz) – Yerdə bütün canlıların 
(bitki örtüyü, heyvanat aləmi və torpaq örtüyü) qırılmaz birliyi. 
KONVEKSİYA (atmosferdə) – atmosferdə müəyyən miqdar hava 
kütləsinin şaquli hərəkəti. Ətraf mühitə nisbətən daha isti və seyrək 
havanın yuxarı, daha soyuq və sıx havanın isə aşağı hərəkəti nəticəsində 
baş verir. K. zəif inkişaf etdikdə nizamsız, turbulent xarakterli olur. K. 
atmosferin (xüsusilə ekvatorial enliklərində) aşağı və yuxarı qatları 
arasında istilik və rütubət mübadiləsində mühüm rol oynayır. 
KONVEKSİYA (okeanda) – suyun şaquli hərəkəti. Suyun 
sıxlığının dəyişməsindən əmələ gəlir. K. okeanın yuxarı qatlarında və 
səthində temperaturun aşağı düşdüyü, yaxud duzluluğun artdığı, böyük 
dərinliklərdə isə temperaturun adiabatik yüksəldiyi şəraitdə inkişaf edir. 
K. əhatə etdiyi qatlarda suyun qarışmasına, soyuq və isti səthaltı su 
qatlarının əmələ gəlməsinə, daha aşağı qatların oksigenlə 
zənginləşməsinə səbəb olur. Payız-qış dövründə K. böyük dərinliklərə, 
ayrı-ayrı subtropik və tropik qurşaqların dənizlərdə isə dibədək yayılır. 
KONVERGENSİYA – (lat. convergo - yaxınlaşıram) biologiyada 
– təkamül prosesində yaxın qohumluğu olmayan orqanizm qruplarının 
əlamətlərinin bir-birinə oxşaması, eyni istiqamətli təbii seçməyə məruz 
qalmaları nəticəsində əlamət və quruluşlarının bir-birinə yaxınlaşması. 
KOOPERASİYA – iki növ arasındakı qarşılıqlı əlaqələrin 
məcmusu; hər iki növ fayda götürür. 
KOPROFAQLAR (yun. korpos – peyin və faq) – heyvan 
ekskrementləri ilə qidalanan, saprotroflara aid olan orqanizmlər: 
böcəklər, milçəkər və onların sürfələri, mikroartropodlar, protozoalar, 
bakteriyalar. 
KOPROFİLLƏR – peyin yanğını, yaxud çoxlu peyin verilən tor-
paqda inkişaf edən göbələklərin ekoloji qrupu (ziqomisetlər, 
 241 
 
pirenomisetlər, diskomisetlər). 
KOPROLİTLƏR – tərkibində çoxlu miqdarda mineral hissəciklər 
saxlayan torpaq soxulcanlarının ekskrementləri, torpaqəmələgəlmə 
prosesində fəal iştirak edərək torpaqda olduqca suyadavamlı struktur 
aqreqatlar yaradır. Çox vaxt digər torpaq onurğasızlarını da K. 
adlandırırlar. 
KORMOBİONT (yun. kormos – kötük və biont) – ağac və kolların 
gövdələrində yaşayan orqanizmlər. 
KORMOFİTLƏR (yun. kormos – gövdə, phyton - bitki) – gövdəsi 
və yarpağı olan bitkilər. Mamırların əksəriyyəti, bütün qıjıkimilər və 
toxumlu bitkilər K.-ə aiddir. Bəzən K.-ə yarpaq və gövdədən əlavə kökü 
olan bitkilər də aid edilir. K. tarix inkişaf prosesində yarpaq və gövdəyə 
bölünməyən tallomlu bitkilərdən əmələ gəlmişdir. 
KORROZİYA – suyun süxurlara kimyəvi təsiri nəticəsində 
süxurların dəyişilməsi və onlarda boşluq, şırım, çüxur əmələ gəlməsi 
prosesi. 
KOSMİK ANTROPOEKOLOGİYA – insan ekologiyasının bir 
hissəsi, insanın kosmik mühit şəraitinə düşdüyü vaxt kosmonavtların 
(astronavtların) həyat təminatını daha effektiv həyata keçirmək 
məqsədilə əsaslı və elmi-texniki problemləri tədqiq edir. 
KOSMİK BİOLOGİYA – Kainatda canlı materiyanın mənşəyi, 
mövcudluğu, yayılması, təkamül xüsusiyyətlərini, kosmik fəza 
şəraitində digər göy cisimlərində və ya kosmik aparatlarında uçuş vaxtı 
Yer orqanizmlərinin həyat fəaliyyəti xüsusiyyətlərini öyrənən kompleks 
elmi fənn. K.b.-nın əsası V.V. Dokuçayev, K.A.Timiryazev, V.İ. Ver-
nadski, İ.M.Seçenov, İ.P. Pavlov, A.L.Çijevski tərəfindən qoyulmuşdur. 
KOSMİK FAKTOR – mənbəyi kosmik fəzada baş verən proseslər 
olan faktor (günəş və kosmik radiasiya, ay işığı, kosmos tozu və s.). 
KOSMİK FOTOŞƏKİLÇƏKMƏ – Yer atmosferindən kənarda 
yerləşdirilən cihazlar vasitəsilə Yerin, göy cisimlərinin, dumanlıqların 
və müxtəlif kosmik hadisələrin şəklinin çəkilməsi. Bu üsulla bir şəkildə 
10 km2-lərlə sahədən tutmuş bütövlükdə Yer kürəsinə qədər obyektləri 
yerləşdirmək olur. Həmin şəkillərə əsasən planetimizin atmosfer, litos-
fer, hidrosfer, biosfer və landşaftın mühüm struktur, regional, zonal və 
qlobal xüsusiyytlərini öyrənmək mümkündür. K.f. təbii hadisələrin 
(gündəlik, mövsümi) və epizodik (meşə yanğınları, vulkan püskürməsi 
və s.) dinamikasını, müxtəlif təsərrüfat fəaliyyətini (məhsul yığımı, su 
hövzəsinin doldurulması və s) öyrənməyə, həmçinin ətraf mühitin 
çirklənməsi ilə mübarizə üçün kompleks tədbirlər görməyə imkan verir. 
K.f. apparatının iş prinsipi aerofotoşəkilçəkmədə olduğu kimidir. 
 242 
 
Şəkillərin orta miqyası 1:1000 000-1-10 000  000  qədərdir. K.f.-dən 
meteorologiyada yerin qar örtüyünün, buludların öyrənilməsi və s.) geo-
logiya və geomorfologiyada, təbii sərvətlərin tədqiqi üçün ətraf mühitin 
vəziyyətinə nəzarət məqsədi ilə istifadə olunur. 
KOSMİK EKOLOGİYA – bax: ekologiya. 
KOSMİK GƏMİ VƏ STANSİYANIN QAPALI SİSTEMİNİN 
EKOLOGİYASI – kosmonavtların həyatının təmin olunması sistemi – 
kosmonavtların həyatını, normal maddələr müdabiləsini və iş 
qabiliyyətini təmin edən süni nizamlanan yaşayış mühiti. 
Kosmonavtların qida ehtiyatı, oksigen, su və istiliklə tənzim olunması, 
uzunmüddətli uçuşlarda isə oksigen (suyun elektrolizi) və su (sidik və 
buxar kondensatlarının kimyəvi regenerasiyası) regenerasiya edən ci-
hazlarla nizamlanır. Planetlərarası uçuşda gəminin ekosisteminə avtotrof 
fotosintezedən və xemotrof bakteriyalar daxil edilməsi tələb olunur. 
KOSMİK MÜHİT – Yerdən kənarda, göy cisimlərinə, yaxud ko-
mosa aid olan fiziki qüvvələrin məcmusu. K.m.-ə günəş radiasiyası (isti-
lik və işıq), kosmik radiasiya, ay işığı, kosmik toz və s. aiddir. Biosfer-
kosmik əlaqələr ilk dəfə V.İ.Vernadski (1926) tərəfindən öyrənilmişdir. 
KOSMİK RADİASİYA – Kosmosdan Yerə düşən kompleks 
(qarışıq) tərkibli ionlaşmış şüalanma (şüalar). Yer səthi zonasında K.r. 
bərk (əsasən mezonlar) və yumşaq (elektronlar, pozitronlar, elektro-
maqnit dalğaları) şüalanmadan ibarət olur. K.r. ətraf (kimyəvi) mühitin 
faktoru kimi orqanizmlər üçün mühüm əhəmiyyət kəsb edir. 
KOSMİK ŞÜALAR – Kainatdan Yer atmosferinə düşən böyük 
enerjili zərrəciklər (ilkin şüalanma) və onların atmosferdəki atom 
nüvələri ilə toqquşması nəticəsində yaranan elementar zərrəciklər (ikinci 
şüalanma) seli. 
KOSMİK YERŞÜNASLIQ – kosmik metodlarla Yeri və yerətrafı 
fəzanın tədqiqi kosmik aparatının köməyilə yerinə yetirilərək təbii 
resursların öyrənilməsi və mənimsənilməsi, həmçinin ətraf mühitin 
mühafizəsi vəzifəsini daşıyır. Termini A.V. Sidorenko (1980) təklif 
etmişdir. 
KOSMİK ZONDLAŞDIRMA – Yerin süni peyklərinin və pilotlu 
uçan aparatların köməyi ilə atmosferin və yerin səthinin, o cümlədən 
biosferin vəziyyəti haqqında məlumatların alınması. 
KOSMOGENEZ – kosmosun, Kainatın qanunauyğun təkamülü. 
KOSMOKİMYA – kosmik cisimlərin kimyəvi tərkibi, kimyəvi 
elementlərin Kainatda yayılması və paylanması qanunauyğunluqları və 
kosmik kütlələrdə atomların miqrasiyası haqqında elm. 
KOSMOQONİYA – astronomiyanın bölməsi; kosmik cisimləri və 
 243 
 
onların sistemlərinin mənşəyini, inkişafını öyrənir. Üç bölməyə ayrılır: 
planet, ulduz və qalaktikalar K.-sı. 
KOSMOPOLİTLƏR (BİOLOGİYADA) – Yer kürəsinin demək 
olar ki, hər bir guşəsində (Antraktidadan başqa) yaşaya bilən heyvan və 
bitki növləri, cinsləri, fəsilələri və ya daha iri qrupları. Ali dərəcəli K.-ə 
taxıllar fəsiləsi, sərçəkimilər dəstəsi misal ola bilər. Həmçinin multre-
qional K., bir çox regionlarda rast gəlinən növlər ayırırlar. 
KOSMOS (yun. kosmos) – Kainat, kainatın sinonimi. Bəzən Yer 
(atmosferi ilə birlikdə) K.-a aid edilir. 
KOSMOSUN ÇİRKLƏNMƏSİ – kosmosun istifadəsi intensiv-
liyinin artması ilə bağlı olan yeni antropogen çirklənmə növü. Hazırda 
Yerətrafı orbitdə 7 min iri obyektlər, o cümlədən 400 fəaliyyətdə olan 
peyk mövcuddur, qalan obyektlər – xarab olmuş cihazlar, peyklərin və 
uçan cihazların və s. var. Kosmos zibilləri kəsgin artmaqda davam edir. 
Bir sıra ölkələrdə təhlükəli tullantıları toplamaq üçün «Kosmos 
zibillikləri”» layihələri hazırlanır. 
KÖK – yarpaqlı gövdəli bitkilərin (mamırlardan başqa) əsas vegeta-
tiv orqanlarından biri: bitkini substrata birləşdirmək, ondan su və qida 
maddələrini udmaq, qəbul olunmuş maddələrdən üzvi maddə sintez 
etmək, onları bitkinin başqa orqanlarına keçirmək və mübadilə prosesi-
nin bəzi məhsullarını ifraz etmək funksiyasını daşıyır. Bəzi bitkilərdə 
K.-ün ehtiyat qida maddələri toplamaq (yerkökü, çuğundur və s.) və ve-
getativ çoxalma orqanı (kök pöhrələri) olmaqla əlavə vəzifələri də var. 
KÖK İFRAZATI – Bitki kökləri ilə torpaq və su mühitinə biolinlər-
üzvi və mineral maddələrin (amin turşulrı, karbohidratlar, üzvi turşular, 
fosfatlar, sulfatlar, fermentlər) ifrazatı (ayrılması). Bu maddələr torpağa 
fəal təsir göstərərək mikroorqanizmlərin risozferdən istifadəsinə şərait 
yaradır və qonşu bitkilərin köklərinə də təsir göstərir. 
KÖKLÜ SÜXUR – ilk yarandığı yerdə yerləşən bərk süxur. Adətən 
aşınmış qabığın altında yerləşir, külək eroziyasına məruz qalmır. 
KÖÇƏRİ QUŞLAR – bu və ya digər rayonlarda ancaq çoxalma 
vaxtı, yaxud qışda yaşayan quşlar. K.q. yazda gəlir, bala çıxarır, payızda 
gedir (yuvalayan quşlar) və payızda gəlib yazda gedirlər (qışlayan 
quşlar). Azərbaycan Respublikasında 160 növ köçəri quş var (100 növü 
yuvalayan, 60 növü qışlayan). Eyni növdən olan quşlar bir yerdə köçəri, 
başqa yerdə oturaq ola bilər. Yuvaladığı və qışladığı rayonlar arasında 
müvəqqəti görünən quşlar ötüb keçən quşlardır. 
KÖÇMƏ – orqanizmlərin yem dalınca və ya istirahət etmək üçün 
qısa müddətə nisbətən uzaq olmayan yerə köçməsi, (məs., qarğalar, 
dovşanlar, dolaşalar, arıquşular, çəyirtkələr). 
 244 
 
KÖRFƏZ – okeanın, dənizin və ya gölün quruya doğru soxulmuş, 
lakin əsas hövzəsi ilə sərbəst su mübadiləsi olan hissəsi. 
KRİNOHALOKSEROFİTLƏR – yarpaqlarındakı vəziciklər 
vasitəsilə izafi duzlardan azad olan duzadavamlı kserofil bitkilər 
(dəvəayağı, qışotu və s.). 
 
KRİNOHALOFİTLƏR – yarpaqlarda olan xüsusi vəziciklərlə 
orqanizmdən duzun ayırması. 
KRİOBİOLOGİYA – biologiyanın bölməsi; aşağı temperaturun 
(soyuğun) canlı orqanizmlərə təsiri ilə məşğul olur. 
KRİOBİONTLAR (yun. kryos – soyuq, şaxta) – çox soyuq yerlərin 
daim sakinləri. (qarda və ya buzda). 
KRİOBOİS – qarın daxilində və ya səthində yaşayan orqanizmlər. 
KRİOFİLLƏR (yun. xeros - quru) – ərimiş qar sularından əmələ 
gələn gölməçələrdə, buzun, yaxud qarın üzərində və dəniz buzlarından 
əmələ gələn sularda yaşayan soyuqsevən heyvanlar. Temperatur 
alçaldıqca onlar donub buza çevrilir. Kriofil yosunların kütləvi surətdə 
artması qarın və buzun rənglənməsinə səbəb olur. 
KRİOFİTLƏR – soyuq (vegetasiya dövründə orta ongünlük tempe-
ratur 0-10°C) və quru yerlərdə yaşamağa uyğunlaşmış bitkilər. Psix-
rofitlərlə birlikdə tundranın, alp çəmənliklərinin, yüksək dağlıq 
yerlərindəki çöküntü və qayaların əsas bitki örtüyünü əmələ gətirir. 
Məs., Pamir, Tyanşan vəTibetin yüksək dağlıq səhralarında bitən 
yastığaoxşar bitkilər K.-ə aiddir. 
KRİOFOB – soyuq iqlimi olan yerlərdə yaşamağa alışmayan orqa-
nizm (növ). 
KRİOGEN PROSES – torpağın mənfi dərəcəyə qədər soyuması, 
donması və donunun açılması vaxtı baş verən fiziki, fiziki-kimyəvi və 
bioloji proseslərin məcmusu: torpağın çat verməsi; torpaq donarkən tor-
paq kütləsinin qarışması və torpaq nəmliyinin miqrasiyası; çınqıl və daş 
qırıqlarının torpaq kütləsindən çıxarılıb onun səthində paylanması və 
struktur – oliqonal törəmələrin – çoxkünclü daşlar, tor və s.-nin 
formalaşması; şaxta-don qabarmaları və s. 
KRİOKSEROFİTLƏR – soyuq və quru bitmə şəraitinin bitkiləri. 
KRİOLOGİYA –qar və buz örtüyünü öyrənən elm; ümumi 
buzşünaslıq. 
KRİOSFER – Yer kürəsinin atmosfer, hidrosfer və litosfer ilə 
sərhəd zonasında temperaturu mənfi olan soyuq təbəqəsi. 
KRİPTOFİTLƏR – çoxillik ot bitkiləri; bərpa tumurcuqları 
kökümsovlarda, kök yumrularında, soğanaqlarda yerləşir və torpağın 
 245 
 
(geofitlər) altında olur. 
KRİSTALLAŞMA – buxardan, məhluldan, maye ərintidən, amorf 
və ya strukturlu kristal maddələrdən elektroliz prosesində və kimyəvi 
reaksiya zamanı kristal əmələ gəlməsi. K. təbiətdə mineralların 
yaranmasına səbəb olur. Suyun K.-sı atmosfer və torpaqda baş verən 
hadisələrdə mühüm rol oynayır. 
KRİTİK DOZA (yun. xenos – yad) – canlı orqanizmlər üçün 
təhlükə yaradan ekoloji faktorun dozası. 
KSENOBİOTİK (yun. xenos - yad) – orqanizm üçün istənilən yad 
maddələr (məs. pestisidlər) bioloji proseslərin pozulmasına, o cümlədən 
məhvinə səbəb olur. 
KSEROFİLLƏR (yun. xeros – quru və fil) – quraq mühitə, 
xüsusilə torpağın quraqlığına (səhralarda) uyğunlaşan heyvanlar. K.-in 
bədən səthindən, tənəffüs orqanları qişalarından və mübadilə məhsuları 
ilə su itkisi olduqca azdır. K. metabolik sudan (dəvə, ərəb dovşanı), si-
dik kisəsində topladığı ehtiyat sudan (Avstraliya qurbağası), yaxud qida 
ilə aldığı sudan istifadə etməklə (kərtənkələ, ilan, tısbağa, dovdaq və s.) 
uzun müddət susuz yaşaya bilir. K.-in çoxunda yay yuxusu, mövsümi 
diapauza, axşam-gecə fəallığı suyun qənaətlə sərf edilməsinə səbəb olur. 
K. susuzluğa davamlı olsa da, su içmək üçün arabir uzaq məsafələrə 
gedirlər (qulan, büldürük). 
KSEROFİTLƏR – bir sıra uyğunlaşdırıcı əlamət və xassələrin 
köməyi ilə istiyə və susuzluğa dözüb, quraq yerdə yaşayan, bitkilər. 20-
50% su itirildikdə solmağa dözür. K. əsasən aşağıdakı ekoloji-fizioloji 
qrupları əhatə edir. Sukkulentlər – ətli yarpaq (aqava, aloye), yaxud 
gövdəsi olan (kaktuslar), kökü üst qatında yayılın, istiyə davamlı, lakin 
susuzluğa davamsız bitkilər. Hemikserofitlər – kök sistemi qrunt suyu-
na çatan, quraqlığa davamlı, lakin uzun müddət susuzluğa dözməyən, 
transpirasiya və maddələr mübadiləsi intensiv gedən bitkilər. Bura çöldə 
bitən istəyədavamsız  (məs. sürvə) və səhrada bitən istiyə davamlı (məs. 
dəvətikanı) bitkilər daxildir. Evkserofitlər – kök sistemi yaxşı budaqla-
nan, lakin çox dərinə getməyən (məs. yovşan), susuzluğa və 
istiyədavamlı, maddələr mübadiləsi yavaş gedən bitkilər. 
Poykilokserofitlər – su çatışmadıqda (tərkibində 2-5% su olduqda) 
anabioz hala düşən, lakin tənəffüs tam mühafizə olduğu üçün hüceyrə 
təşkili pozulmayan bitkilər. 
KSENOBİOTİKLƏR – canlı biosfer üçün yad maddələr; çox vaxt 
zəhərli olur (pestisidlər, ağır metallar, fenollar, detergentlər, plastik 
kütlələr və s.). 
KSERİT SUKSESSİYA – ilkin suksessiya formalarından biri olub 
 246 
 
çılpaq qaya, qumlar və yə başqa qeyri-üzvi mənşəli töküntülər 
(çöküntülər) üzərində bitki örtüyünün inkişafı. Belə substratlar zəif su-
saxlama qabiliyyətinə malik olduğundan suksessiyanın ilk 
mərhələlərində quru şəraiti ilə xarakterizə olunur. 
KSEROFİTLƏŞMƏ – insan fəaliyyətinin təsiri nəticəsində 
ekosistemlərdə, landşaftlarda torpağın nəmliyinin tədricən azalması və 
quraqlaşmanın artması. K. ekosistemin məhsuldarlığını azaldır, biose-
nozu dəyişdirir, fitosenozlarda kserofitlərin çoxalmasına, çox vaxt 
bozqırlaşmaya və səhralaşmaya səbəb olur. Güman edilir ki, Yaxın 
Şərqin bütün səhraları insan fəaliyyətinin təciri nəticəsində yaranmışdır. 
Saxara səhrasının sahəsi bu səbəbdən ildə 100 min ha artır. K. prosesini 
bərpa olunmayan hesab etmək olmaz. Bir sıra təbiəti mühafizə tədbirləri 
(tarlaqoruyucu meşə zolaqları, torpağın münbitliyini artırmaq, suvarma, 
torpaqqoruyucu aqrotexnika, otlaqların düzgün istifadəsi, torpaqda su 
balansının saxlanması və s.) həyata keçirməklə K.-nin qarşısını almaq 
mümkündür. 
KSEROMORFİZM (yun. xeros – quru və morpe – forma, 
görünüş) – quraq yerlərdə yaşayan kserofitlərin morfoloji-anatomik 
quruluş xüsusiyyətləri, yarpaq səthinin kiçilməsi, xırda hüceyrəli kiçik 
ağızcıqların çox olması, sıx damarlanma, ağızcıq üzərində mum örtük 
və yarpaq üzərində tükcüklərin əmələ gəlməsi ilə xarakterizə edilir. K. 
yarpaqların itməsi, kladodilər və ya tikanların (kaktusda) əmələ gəlməsi 
ilə əlaqədardır. Bu dəyişikliklər bitkilərdə transpirasiyanın intensivliyini 
aşağı salır, bitkinin quraqlığa davamlığı artır. 
KSİLOBİONT (yun. xylon – kəsilmiş ağac və) – oduncaqda 
yaşayan və qismən onunla qidalanan orqanizm. 
KSİLOFAQLAR – oduncaqla qidalanan bitkilər. 
KULTİGEN (lat. cultus - becərmə) – mədəni becərmə prosesində 
əmələ gələn və ya yalnız mədəni halda məlum olan bitki; bitkinin 
mədəni növmüxtəlifliyi. 
KURORTLAR – təbii sağlamlaşdırıcı amillərlə (mədən suları, 
müalicə palçığı, əlverişli iqlim, çimərlik və s.) zəngin olan və amillərin 
müalicə-profilaktika məqsədilə tətbiq edilməsi üçün müvafiq şəraitli 
yer. Azərbaycan Respublikasını K. ölkəsi adlandırmaq olar: dünyada 
yeganə müalicə nefti olan Naftalan, Günəşli çimərliklərlə zəngin 
Abşeron, mülayim iqlimi, təmiz dağ havası, qiymətli mədən suları olan 
Şuşa-Turşsu zonası, İstisu kurortu, zəngin kükürdlü mədən suyu, 
əlverişli iqlim şəraiti olan Qalaaltı kurortu, Gəncə-Hacıkənd Göy Göl, 
Quba-Xaçmaz-Nabran, Zaqatala-Şəki zonaları, müxtəlif tərkibli bol 
mədən suları olan Naxçıvan Muxtar Respublikası və s. 
 247 
 
KURORT MEŞƏLƏRİ – Kurort və sanatoriyaların yaxınlığında 
olan gözəl tərtibli meşələr. K.m. günəş radiasiyasını dəyişərək ərazinin 
mikroiqlim şəraitini yaxşılaşdırır, küləyin sürətini zəiflədərək istirahət 
zonasında havanın rütubətini nizama salır. K.m. özündə sərinlik saxla-
maqla yanaşı, havanı xəstəlik törədən mikroblardan təmizləyərək böyük 
sanitar-gigiyena əhəmiyyəti daşıyır. Yalama-Nabran kurort zonasında 
mövcud düzən meşələri kurort quruculuğu işində böyük rola malikdir. 
Burada 15,2 min hektar K.m. sahəsi ayrılmışdır. K.m-n rekreasiya 
davamlılığını artırmaq məqsədi ilə meşə sahələrində abadlıq işləri 
görülür: piyada marşrut yolları, mənzərəli yerlərə gedən yaxın və uzaq 
məsafəli gəzinti cığırları düzəldilir, qısamüddətli istirahət üçün çardax-
lar, skamyalar, idman və oyun meydançaları təşkil edilir. Naftalan, 
İstisu, Şuşa, Hacıkənd, Şəki, Lənkəran, Masallı, Astara Qalaaltı, Sirab, 
Darıdağ, Qax kurortlarının ətrafında da K.m.-nin təşkili nəzərdə 
tutulmuşdur. 
KURORTOLOGİYA – tibbin bir bölməsi: təbii amillərin müalicəvi 
xüsusiyyətlərini, mexanizmini, orqanizmə təsirini öyrənir, onları sosial-
gigiyena şəraitində müalicə- profilaktika məqsədi ilə sanatoriya-kurort 
sistemli müəssisələrdə tətbiq edir. K.-ya balneologiya, balneoterapiya, 
balneotexnika, palçıq müalicəsi, iqlim müalicəsi, kurortların 
planlaşdırılması və tikilməsini təşkil edən məsələlər aiddir. 
KÜKÜRDSÜZLƏŞDİRMƏ – qazıntı yanacaqlarından (kömür, neft 
və tüstü qazları) kükürd birləşmələrinin kənar edilməsi. 
KÜL, KÜL ELEMENTLƏRİ – üzvi maddələri (bitki, meşə 
döşənəyi, heyvan və s.) yandırdıqda qalan yanmayan qalıq. Külü analiz 
etməklə kül elementlərinin kimyəvi tərkibi müəyyən olunur və bununla 
da qida maddələrinin çatışmamasını təyin etmək olar. ca, K, Na, Cl və S 
elementlərinin cəmi ilə isə bitkinin halofilliyi müəyyənləşdirilir. Kənd 
təsərrüfatında K.-dən kalium gübrəsi kimi geniş istifadə olunur. K.-də 
bitkilərə lazım olan başqa mineral maddələr-fosfor, kalsium, maqne-
zium, kükürd, bor, manqan, müxtəlif makro və mikroelementlər də var. 
KÜLƏK – havanın üfqi istiqamətində hərəkəti. K. çox mühüm amil-
dir. İstiliyin və rütubətin bir sahədən digərinə aparılması onunla 
əlaqədardır. K. barik qradiyentin təsiri altında əmələ gəlir və təzyiqin 
yüksək olduğu sahədən alçaq olduğu sahəyə doğru əsir. Külək istiqaməti 
və sürəti ilə səciyyələnir. Sürət m/san və ya Bofort cədvəli üzrə (0-12 
ball ilə) göstərilir. K.-in istiqaməti və sürəti flüger və anamometr 
vasitəsi ilə ölçülür. Sürəti 0-dan (şələkət) 50 m/san-yədək, yüksək 
təbəqələrdə qasırğa zamanı 100 m/san-yədək olur. Ümumi atmosfer 
dövranı (passatlar, mussonlar), yerli hava dövranı (dağ-dərə küləkləri, 
 248 
 
brizlər və s.), yerli küləklər və s. K-lər məlumdur. 
KÜLƏK ENERGETİKASI – külək enerjisini mexaniki, elektrik və 
istilik enerjisinə çevirmək və külək enerjisindən xalq təsərrüfatında 
məqsədyönlü istifadə etmək üçün nəzəri əsaslar, metodlar və vasitələr 
hazırlayan elm və texnika sahəsi. 
Energetikanın ən inkişaf etmiş və perspektiv qeyri ənənəvi 
variantlarından biri olub, burada ekoloji təmiz və tükənməz enerji 
mənbəyi – küləkdən istifadə edilir. Hazırda Almaniya, İngiltərə, Hol-
landiya, Danimarka və Amerikada daha çox inkişaf etmişdir. 
Külək enerjisindən istifadə etmək üçün Abşeronda böyük potensial 
ehtiyatı var. 
KÜLƏK EROZİYASI – torpağın, qumun və ana süxurun 
sovrulması prosesi. K.e. şiddətli küləklərin təsirindən yüngül mexaniki 
tərkibli torpaqların, narın qumların sovrulub aparılması şəklində 
müşahidə olunur. K.e.-nın əmələ gəlməsinə iqlimin quraq olması, 
şiddətli küləklərin əsməsi, sahədə bitki örtüyünün zəif (seyrək) olması 
və ya heç olmaması səbəb olur. Şoran torpaqlarda duzlar külək 
vasitəsilə sovrularaq başqa yerlərə aparılır (impulverizasiya). 
K.e. xalq təsərrüfatına böyük ziyan vurur. Abşeron yarımadasında 
K.e.-nın gətirdiyi qum yolları, su kəmərlərini, bağları basıb örtür. Bunun 
təmizlənməsi üçün çoxlu vəsait tələb olunur. K.e.-nın qarşısını almaq 
üçün mexaniki və canlı çəpərlərdən istifadə etmək məsləhət görülür. 
Qumları bərkitmək üçün Abşeron şəraitində innab, püstə, zeytun, əncir, 
xartut, dəfnə, eldar şamı, nazkolu və s.-dən istifadə edib meşə-bağların 
və üzümlüklərin salınması mühüm tədbir sayılır. 
KÜLƏŞ – taxıl və paxlalı dənli bitkilərin döyümdən sonra qalan qu-
ru gövdələri; kətan, çətənə, kənaf və bəzi başqa bitkilərin yarpaqdan, 
çiçək qrupundan və toxumdan təmizlənmiş quru gövdələrinə də K. deyi-
lir. Dənli bitkilərin K.-dən əsasən, mal-qaranın yemləndirilməsində 
istifadə edilir. K.-dən kağız və karton istehsalında, həsir toxunmasında 
və s. sahələrdə istifadə edilir. 
KÜLƏYƏ QARŞI MEŞƏ ZOLAQLARI – Bağ, üzümlük, tinglik, 
çay, sitrus əkinləri sahələrinin kvartal sərhədləri boyu 1-2 cərgəli zolaq 
şəklində yaradılan meşə zolaqları. Küləyin sürətini zəiflədir, güclü külək 
vaxtı meyvələrin tökülməsini azaldır, mikroiqlimi yaxşılaşdırır və s. 
KÜLƏYƏDAVAMLILIQ – bitkinin küləyə qarşı müqavimət 
göstərmə qabiliyyəti. 
KÜLTUTAN – tüstü qazlarını küldən təmizləyən aparat. Mexaniki, 
elektrik təsirli və kombinəli K.-lar var. Mexaniki K.-da kül elektrik K-
 249 
 
ında (elektrosüzgəclərdə) elektrodlara elektrostatik cazibə qüvvəsi çəkir, 
kombinəli K.-da isə ardıcıl quraşdırılmış batareyalı siklonlar və 
elektrosüzgəclər tüstü qazlarındakı külü (99%-dək) tutmağa imkan verir. 
KÜTLƏVİ QIRĞIN SİLAHLARI – kütləvi tələfat və dağıntı 
törətmək üçün silahlar, mövcud növləri: nüvə silahı, kimyəvi silah, bak-
terioloji silah və s. K.q.s. raket, təyyarə, artilleriya vasitələri və s. ilə 
istənilən məsafədəki hərbi və mülki obyektlərə qarşı tətbiq oluna bilər. 
Elm və texnikanın müasir inkişaf səviyyəsi K.q.s.-nın daha müdhiş növ 
və sistemlərini (məs., neytron bombası, lazer silahı, geofiziki-ekoloji 
silah, annihilyasiya silahı və s.) yaratmağa imkan verir. 
 
 
 
 
 
 
 
 
 
 
 
 
 
 
 
 
 
 253 
 
Q 
 
QABAQCADAN YOXLAMA (rekoqnossirovka) – ərazidə qabaq-
cadan marşrut üzrə geobotaniki tədqiqatın aparılması. Bu zaman daha 
xarakterik bitki qruplaşmaları vizual (gözəyarı) və onların ekoloji 
şəraitlə əlaqəsi aşkar edilir. Q.Y. aparılarkən landşaftın daha xarakterik 
elementlərində tək-tək geobotaniki təsvirlər yerinə yetirilir, torpaq 
kəsimləri qoyulur və bitki qruplaşmalarının dəyişilmələrinin sxematik 
çəkilişləri aparılır. 
Q.Y.-dan sonra geniş geobotaniki tədqiqatlar və geobotaniki 
xəritələşdirmə işləri yerinə yetirilir. 
QABARMA – Ayın və Günəşin cazibə qüvvələrinin təsiri ilə su 
səviyyəsinin dövri qalxması (dəniz və okean qabarması), Yer qatlarının 
deformasiyaya uğraması (Yer Q.-sı). atmosfer təzyiqinin dövri 
dəyişməsi (atmosfer Q.-sı). Yerin ixtiyari nöqtəsindəki və mərkəzindəki 
eynikütləli hissəciklərin Ay (Günəş) tərəfindən cəzb olunma 
qüvvələrinin fərqinə qabardıcı qüvvə deyilir. 
QABARMA VƏ ÇƏKİLMƏ – Ayın və Günəşin cazibə 
qüvvəsindən asılı olaraq dəniz səviyyəsinin, atmosfer təzyiqinin dövri 
tərəddüdü və Yerin bərk kütləsinin deformasiyası. 
QABIQALTI AXINLAR – Yerin qabıqaltı təbəqələrində müxtəlif 
kimyəvi və fiziki proseslər nəticəsində maddələrin hərəkəti. Q.a. Yer 
qabığında tektonik hərəkətlərin baş verməsinə səbəb olur. Q.a.-ın əmələ 
gəlmə səbəbləri və istiqaməti haqqında müxtəlif fikirlər mövcuddur. 
Bəzi geoloqlar Q.a-nın varlığını inkar edirlər. 
QABIQYEYƏNLƏR (Ipidal) – sərtqanadlılar dəstəsindən böcək 
fəsiləsi. Təqr. 3000-dən çox növü məlumdur. Azərbaycanda 100-ə yaxın 
növü yayılmışdır. Əsasən, meşə və bağlara, bəzən tarla bitkilərinə zərər 
verir. Azərbaycanda meyvə qabıqyeyəni və gavalı qabıqyeyəni daha çox 
yayılmışdır. Meşə və bağlarda Q.-ə qarşı profilaktik tədbirlər görülür və 
kimyəvi mübarizə aparılır. 
QAĞAYILAR (Laridae) – quşlar dəstəsinin bir fəsiləsi. 
Azərbaycanda 14 növünə təsadüf edilir. Dəniz və çay sahillərində kalo-
riyalarla yaşayır. Xırda balıqlarla, siçan, çəyirtkə və həşəratlarla 
qidalanır. Kənd təsərrüfatına fayda verən quşlardır. Azərbaycanda geniş 
yayılmış gümüşü qağayı (Larus argen tatus) oturaq quşdur.  
QAMÇILILAR – tək və koloniyalarla yaşayan, qamçı adlanan 
hərəkət üzvünə malik birhüceyrəli orqanizmlər. Q.-ın bəzi qruplarını 
bitkilərə, (Flagellatae) digərlərini heyvanlara (Mustigophara) aid edirlər. 
 253 
 
Sərbəst yaşayan. Q. şirin sularda və dənizlərdə. parazit Q. isə insan və 
heyvan orqanizmində yaşayır; müvafiq xəstəliklər törədir. 
QAN KÖMÜRÜ – qan və heyvanların digər tullantılarının kalium 
karbonatla (potaşla) K2 CO3 havasız şəraitdə işlənməsi üsulu ilə alınır. 
Tibbdə bağırsaq və mədədə yığılan qazı kənar etmək üçün həb şəklində 
istifadə edilir. 
QANADSIZ HƏŞƏRAT – ilk qanadsız yarım sinfi. Təqr. 3000-ə 
qədər növü məlumdur. 4 dəstəyə bölünür. Uzunluğu 0,5 mm-dən 8 mm-
ə (bəzən 50 mm-ə) qədər olur. Ən çox nəm yerdə, münbit torpaqda 
yaşayır. Bəzi növləri torpağın münbitləşməsində mühüm rol oynayır, bir 
qismi becərilən bitkilərə zərər verir. 
QANLI YAĞIŞ tərkibində çoxlu miqdarda parlaq rəngli mineral 
hissəcikləri kəsib keçərkən qırmızı rəng almış yağış damcıları. Qırmızı 
tozlar adətən geniş səhralardan, məs: Saxaradan cənuba Avropaya keçir. 
QANUNSUZ OV – Təbiətin mühafizəsi qanunlarını pozaraq, lazımı 
icazə olmadan qadağan edilmiş yerlərdə, yaxud qadağan olunmuş vaxt-
da, qadağan edilmiş alət və üsullarla ov etmə. Q.o. brokenyerlik 
növüdür: bura həmçinin qanunsuz balıq və sudan başqa şeylər tutmaq 
aiddir. Ovları ovlama inzibati təbdirlərdən asılı olmayaraq cinayət hesab 
edilir. 
QAPALI EKOLOJİ SİSTEM – ətraf mühitlə yalnız enerji 
mübadiləsi aparan sistem. Belə tipli mikrosistemlər kosmik biologiya-
dan kosmonavtların (astronavtların) həyat fəaliyyətini təmin etmək sis-
temini hazırlamaqda böyük rol oynayır. 
QAPALI QRUPLAŞMA – komponentləri biotoplarından kənarda, 
yəni digər assosiasiyalarda rast gəlinməyən canlı orqanizmlərin 
qruplaşması. İstənilən qruplaşmanın qapalı olması nisbidir, belə ki, 
onunla və ətraf mühitlə (biotopla) daim maddələr və enerji mübadiləsi 
gedir. 
QAPALI POPULYASİYA – digər populyasiyanın fərdləri ilə 
mübadiləsi olmayan populyasiya. Belə populyasiyalara kiçik okean 
adalarındakı heyvan növləri, ipək qurdunun laboratoriya populyasiyası 
və s. aiddir. 
QAPANMIŞ SİKL (ADƏTƏN SUDAN İSTİFADƏ) – suyun eyni 
istehsal prosesində çirkli suyu buraxmadan istifadəsi. Suyu təkrar 
istifadə etmək məqsədilə soyudulur, təmizlənir və istehsalda istifadəsi 
üçün ona lazımi keyfiyyətlər qaytarılır. (bərpa edilir). 
QAR – buludlardan buz kristalları formasında düşən yağıntı. Q. 
çoxbucaqlı, adətən altıbucaqlı ulduz formasında olur. Q. kristallarının 
 254 
 
diametri bir neçə mm-dən 8-10 sm-ə qədər ola bilər. Q. rütubətli 
havanın temperaturu 0°-dən aşağı düşdükdə əmələ gəlir. 
QAR ÖRTÜYÜ – qar yağması nəticəsində yerin səthində əmələ 
gələn qar qatı. Daimi (çoxillik) Q.ö., müvəqqəti Q.ö. olan və Q.ö ol-
mayan (tropik və ekvatorial qurşaqlar) ərazilər var. Qar örtüyünün səthi 
günəş radiasiyasını güclü əks etdirir və havaya soyuducu təsir göstərir. 
Q.ö. istini pis keçirdiyindən, qışda torpağı soyumağa qoymur və 
payızlıq əkinləri don vurmaqdan mühafizə edir. Əridikdə torpağın 
rütubəti və çayların suyu artır; bu da kənd təsərrüfatı üçün mühüm amil 
sayılır. Azərbaycanda Q.ö.-nün orta illik hündürlüyü 20-30 sm-ə 
qədərdir. Q.ö. bəzi çox qarlı qışlarda nəqliyyat və qışlaq maldarlığı üçün 
xeyli çətinlik yaradır. 
QAR SƏRHƏDİ (XƏTTİ) – il ərzində düşən bərk yağıntıların 
həmin miqdarda qalma yüksəkliyi. Aşağı qar sərhədi – qar yığınının 
başlanğıcı müşahidə edilən xətt, yuxarı qar sərhədi – yüksəkliyə 
qalxdıqca yağıntının azalması ilə əlaqədar buzlaq və qar yağıntısının 
itdiyi (olmadığı) hündürlük hesab edilir. 
QAR SINDIRAN AĞAC – qarın ağırlıq qüvvəsinin təsiri ilə 
gövdəsi və ya təpə hissəsi sınmış ağac. 
QAR UÇQUNU – bax Uçqun. 
QAR YIXAN AĞAC – qarın ağırlıq qüvvəsinin təsiri nəticəsində 
kökündən qoparılıb yıxılmış ağac. 
QARA SİYAHI – məhv olub sıradan çıxan bitki və heyvan növləri. 
(məs. Komandor adasındakı dəniz inəyi) 
QARA SU – yer səthinə çıxmış yeraltı sular. Başlıca olaraq təbii 
drenləşdirmə qabiliyyəti olmayan və ya çox zəif olan yerlərdə müşahidə 
olunur. Q.s. – bulaq kimi yerin səthinə çıxır və ya bataqlıq əmələ 
gətirərək çox kiçik sürətlə aradan axır. Q.s.-da çoxlu miqdarda üzvi 
maddələr vardır, içildikdə mədə xəstəlikləri törədir. 
QARA TORPAQLAR – çəmən-bozqır və meşə-bozqır zonalarında 
müxtəlif ot bitkiləri altında inkişaf edən torpaq tipi. Q.t.-da humusun 
miqdarı 8-12%, hətta 15%-ə, ümumi azotun miqdarı 0,2-0,6%, fosforun 
miqdarı isə 0,1-0,2-ə çatır, Dünyada 240 mln ha Q. sahəsi var. 
Azərbaycanda Q.t.-lar bütöv zona təşkil etmir. Ona kiçik sahələrdə 
Gədəbəy, Şamaxı, İsmayıllı və başqa rayonların ərazisində rast gəlinir. 
QARA TUFANLAR – torpağın külək eroziyası tipi. Q.t. güclü 
küləklər zamanı baş verir, xırda torpaq hissəcikləri havada asılı halda 
hərəkət edir. 
QARA YEL – ilin isti dövründə bitkisiz yer səthi üzərindən əsən və 
 255 
 
özü ilə çoxlu miqdarda toz qaldıran güclü külək. Q.y. əsdikdə yazlıq 
əkin sahələrinin bitkisiz hissəsində sovrulma gedir; əkin sahələrini qum 
basır və gətirmələrin qalınlığı 10-15 sm-ə çatır. Q.y. bəzən torpağı 20-
25 sm dərinliyə qədər sovurur. Q.y. Azərb-nın bır sıra r-nunda müşahidə 
edilir, lakin çox intensiv olur. Q.y. Abşeron rayonunda və mərkəzi-çöl 
zonasının qərb rayonlarında müşahidə olunur. Q.y--in zərərli təsirinin 
qarşısının alınmasında eroziyaya qarşı aqrotexniki tədbirlər və tarlaqo-
ruyucu meşə zolaqlarının salınması mühüm rol oynayır. Aqrotexniki və 
meşə-meliorasiya işlərinin birlikdə tətbiqi isə daha səmərəli nəticə verir. 
QARAÇÖHRƏ FƏSİLƏSİ  (Taxaceae) bu fəsiləyə Torreya, sefa-
lotaksus və qaraçöhrə (Taxus) cinsləri daxil olub əsasən şimal 
yarımkürəsində yayılmışdır. Dünyada 8 qaraçöhrə növü məlumdur. 
Onun bir növü – giləmeyvəli və ya avropa qaraçöhrəsi (T.baccata) 
Azərbaycanda, Böyük Qafqazda (Balakəndən Şamaxıya qədər) və 
şimal-şərq yamacda, Kiçik Qafqazda (Tovuz, Gədəbəy, Kəlbəcər, 
Daşkəsən, Dağlıq Qarabağ) və Lerik rayonunda (Hamarat kəndi 
ətrafında) yayılmışdır. Boyu 25-27 m, yoğunluğu 150 sm-ə çatır, 1500-
2000 ilə qədər yaşayır. Üçüncü dövrün həmişəyaşıl iynəyarpaqlı ağacı 
Azərbaycanın qırmızhı kitabına daxil edilmişdir. 
 
Giləmeyvə Qaraçöhrə 
 
QARAĞAC FƏSİLƏSİ (Ulmaceae) – Şimal yarımkürəsində bitən 
6 cinsə 150 növ daxildir. Azərbaycan meşələrində yabanı halda 4 növü 
bitir.  
Sıxyarpaq qarağac (Ulmus loliacea) respublikanın bütün 
 256 
 
meşələrində bitir. 
Mantar qarağacı (U.Suberosa) Azərbaycanda düzəndən başlamış 
orta dağ meşə qurşağına qədər meşələrin tərkibinə qarışır. 
Dağ qarağacı (U. Scabra) – Azərbaycanda Böyük və Kiçik 
Qafqazda, Talışda orta dağ, bəzən yuxarı dağ qurşağında meşələrdə 
bitir. 
Ellipsvari qarağac (U.Elliptica) Azərbaycanda Böyük və Kiçik 
Qafqazda, Lənkəran zonası meşələrinin tərkibində yayılmışdır. 
Azat (Nil) cinsi (Zelkowa). Azərbaycanda ən geniş yayılmış 
vələsyarpaq azat (nil) növüdür. Kiçik Qafqazda, Lənkəran düzənliyində 
və Talış dağlarında dəniz səthindən 1700 m yüksəkliyə kimi meşələrin 
tərkibində bitir. Azərbaycanın qırmızı kitabına daxil edilmişdir. 
 
 
1. Adi qarağac; Ellipsvari qarağac; Dağ qarağacı 
 
QARANQUŞLAR  (Hirundinidae) – sərçəkimilər dəstəsinin bir 
fəsiləsi. Arktika və Antarktidadan başqa hər yerdə təsadüf olunur. 
Azərbaycanda 4 növü yayılmışdır. Köçəri quşlardır. Afrika və cənubi 
asiyada qışlayır. Əsasən havadakı həşəratla qidalanır. Zərərverici həşə-
 258 
 
ratı qıran faydalı quşdur. 
QARATOYUQLAR  (Turdidae) – sərçəkimilər dəstəsinin bir 
fəsiləsi. Azərbaycanda 8 cinsə mənsub 26 növü yayılmışdır. Həşərat və 
giləmeyvə ilə qidalanır. Meşə və kənd təsərrüfatı zərərvericilərini məhv 
etdiyinə görə faydalıdır. Azərbaycanda qara və çöl Q., bülbül, şəfəq 
bülbülü, çaxfaxçıl və odquyruqların bir neçə növü yayılmışdır. 
QARĞALAR (Corvidae) – sərçəkimilər dəstəsinin bir fəsiləsi. 100-
dən artıq növü məlumdur. Azərbaycanda 8 növü yaşayır. Bunlardan boz 
qarğa, dolaşa, zağca, zığ-zığ, sağsağan və s.-nin göstərmək olar. Bir 
qismi siçan və həşəratlarla qidalandığı üçün faydalıdır. Bəziləri isə 
əkinləri, quş yumurtalarını və onların balalarını məhv etdiyinə görə 
zərərlidir. 
QARIN “ÇİÇƏKLƏMƏSİ” – bax: Xionofitlər. 
QARIŞIQ MEŞƏLİK – iki və daha çox ağac cinsindən ibarət olan 
meşəlik. Məs. vələsli-ağcaqayınlı-palıdlıq və s. 
QARIŞQALAR (Formicidae) – pərdəqanadlılar dəstəsinin bir 
fəsiləsi. Tropik ölkələrdə çoxdur. Qafqazda 160-dan çox, Azərbaycanda 
90-a qədər növü məlumdur. Fomica cinsindən olan kürən meşə Q.-rı 
biosenozda mühüm rol oynayır; xırda onurğasızları məhv edir, sorucu 
həşəratlarda, başlıca olaraq mənənələrlə simbioz münasibətdə 
(“trofobioz”) olur. Kürən meşə Q-.ının bəzi növlərindən yarpaq 
gəmiriciləri ilə mübarizədə istifadə edirlər. Buna görə də Q.-ın və 
bunların yuvalarının qorunmasına dair tədbirlər görülür. 
QARŞISI ALINAN NƏZARƏT – yeni binalar, texnoloji proseslər 
və təmizləyici qurğular layihələşdirdikdə və tikdikdə sanitar-gigiyena 
qayda və normalarının yerinə yetirilməsi üzərində müşahidə, (nəzarət). 
QASIRĞA, BURAĞAN – havanın sütun və ya qıf formasında 
burulğanlı hərəkəti. Q.-nın diametri bir neçə on metrdən (dənizdə) bir 
neçə yüz metrə (quruda) çatır, öz oxu ətrafında 50-100 m/san sürəti ilə 
fırlanır və 10-20 m/san sürəti ilə öz yerini dəyişir. Dənizlərdə də Q. 
hadisəsi olur və dəniz «xortumu»” adlanır. Q. yer səthində qızmış 
havanın üstündə atmosferin şaquli müvazinətinin pozulması nəticəsində 
əmələ gəlir. Çox böyük dağıdıcı qüvvəyə malik olan Q. tutqun rəngdə 
olub yer səthindən buludlara qədər qalxır. 
QAYAÜSTÜ TƏSVİRLƏR – petroqliflər, obrazlı yazılar – ayrı-
ayrı mağaraların divar və tavanlarında təbii daş, qaya üzərində mineral 
rənglərlə (əsasən, oxra ilə) oyma və ya döymə üsulu ilə çəkilmiş qədim 
şəkillər. Q.t. Paleolitdən orta əsrlərə qədər bütün dövrləri əhatə edir. 
Q.t.-də insan, heyvan (vəhşi öküz, at, mamont, gərgədan, ayı, aslan və 
s.) təsvirləri, yaşayış məskənləri, dini ayinlər, ov, döyüş və əmək 
 259 
 
səhnələri, damğalar və s. əks olunmuşdur. Azərbaycanda Q.t. 
Qobustanda, Abşeronda, Ordubad rayonundakı Gəmiqayada və 
Kəlbəcər rayonundakı Dəlidağda aşkar edilmişdir. Q.t. tarixin müxtəlif 
dövrlərində insanların təsərrüfat və mənəvi həyatını öyrənmək üçün 
böyük əhəmiyyətə malik maddi mədəniyyət abidələridir. 
QAYMAQÇİÇƏKLİLƏR (Ranunculaceae) – çoxillik ikiləpəli 
bitki fəsiləsi. Əksəriyyəti ot bitkiləridir. Yarpaqları növbə ilə düzülür. 
Dünyada 200-ə qədər, Azərbaycanda 103 növü məlumdur. Bir çox növü 
zəhərlidir, bəzi növü dərman bitkisi (xoruzgülü və s.), digəri 
(kəpənəkçiçək, sunərgizi və s.) dekorativ bitkidir. 
QAZ – maddənin aqreqat vəziyyətindən biri olub, hissəcikləri 
molekula gücünün cazibəsi ilə bağlı olmayıb, xaotik hərəkət edərək 
mümkün olan həcmi doldurur. 
– Şadlandırıcı Q. (azotun hemoksidi). NO2 – xoş iyli, keyləşdirici 
vasitədir. 
– Hava Q.-ı – maddələrin qazşəkilli qarışığı, sənaye sobalarında 
yanacaq kimi işlədilir. 
– Generator Q.-ı – bərk yanacağı qaz genertorunda qazlaşdırma 
nəticəsində əldə olunan qazşəkilli maddələrin qarışığı. 
– Şəhər Q.-ı (məişət qazı) – təbii və digər yanıcı qazlardan ibarət 
maddələrin qazşəkilli qarışığı və adorontlar; məişətdə yanacaq kimi 
istifadə olunur. 
– Gurultulu Q. – iki hissə hidrogen, bir hissə oksigendən ibarət olan 
maddələrin qazşəkilli qarışığı; isitdikdə qığılcımdan partlayış verərək su 
buxarı əmələ gətirir; lampada yandırılaraq qaz qaynağında, metalları 
kəsməkdə, kvars və platini əritməkdə istifadə olunur. 
– Yağlı Q. – neft qazı, tərkibində metan, etan, bir qədər yüksək 
molekullu karbohidrogenlər və merkaptonlar olur. 
– Koks Q.-ı – daş kömürü kokslaşdırdıqda alınan qazşəkilli məhlul. 
– Kükürd Q-ı (SO2) – rəngsiz, kəskin iyli qaz, atmosferin əsas 
çirkləndiricisi hesab olunur. K.q. – turşulu yağışların əsas səbəbkarı 
hesab olunur. 
– Maye (duru) Q. – neft qazı, əsas komponentləri propan, butan və 
bir qədər karbohidrogenlər hesab olunur. 
– Qarışıq Q. – bərk yanacağın qazlaşdırılması, hava və su buxarı 
qarışığından ibarət qazşəkilli məhlul. 
– Quru Q. – neft qazı, tərkibi əsasən metan, az miqdarda etan və 
hidrogensulfiddən ibarətdir.  
– Dəm qazı, karbon oksidi, CO, yanacağın tam yanmamasından 
əmələ gəlir. D.q. insan üçün çox təhlükəlidir, belə ki, hemoqlobinlə 
 260 
 
möşkəm birləşmə yaradaraq ondan oksigeni çıxarır, bununla da 
hemoqlobinin qan sistemində hərəkətinə mane olur. CO havada 0,08%-
dən artıq olduqda insan üçün ölümcül sayılır. 
– Karbon qazı, CO2 – bax: karbon qazı. 
QAZ BALANSI – Mühitə (atmosferə, su mühitinə, torpağa) daxil 
olan və mühitdən gedən qazların nisbəti. 
QAZ MÜBADİLƏSİ (BİOLOGİYADA) – orqanizm ilə xarici 
mühit arasında gedən qaz mübadiləsi. Ətraf mühitdən daim oksigen 
orqanizmə daxil olub, orqan, toxuma və hüceyrələrində sərf edilir; 
maddələr mübadiləsi nəticəsində orqanizmdə əmələ gələn karbon qazı 
və digər qazabənzər məhsullar ayrılıb mühitə verilir. Q.m. olmadan 
orqanizm üçün enerji və maddələr mübadiləsi, eləcə də normal həyat 
mümkün deyil. 
QAZADÖZÜMLÜLÜK – orqanizmin adətən havada rast 
gəlinməyən uçucu maddələrin nisbətən yüksək konsentrasiyasına davam 
gətirməsi. 
QAZINTI YANACAQLARI  – milyon illərlə bitki və heyvanların 
qalıqlarının çürüməsi yolu ilə yaranan istilik qazıntıları. (neft, təbii qaz, 
yanan şistlər və s.). 
QAZKİMİLƏR yastıdimdiklilər (Anseriformes) – suda üzən quşlar 
dəstəsi. Paladeylər və ördəkkimilər fəsiləsini birləşdirir. 
QAZLAR – maddənin aqreqat hallarından biri. Qaz molekulları 
arasındakı qarşılıqlı təsir qüvvəsi, maye və bərk cisimlərdəkinə nisbətən 
çox zəifdir. Buna görə də Q.-ın xüsusi forması olmur və molekulların 
daim nizamsız hərəkəti nəticəsində onlar olduğu qabın bütün həcmini 
doldurur. 
Q. aşağıdakılara bölünür: 
– İnert (təsirsiz) Q. – helium, neon, arqon, kripton, ksenon və radon 
qazlarının ümumiləşdirilmiş adı. 
– İxrac Q. – daxili yanacaq mühərriklərinin işlənməsi zamanı əmələ 
gələn Q., atmosfer havasını əsas çirklənmə mənbəyi sayılır. 
– Turş Q. – qazəmələgətirən kimyəvi birləşmələr qrupu. Bura kar-
bon-2-oksid, hidrogen-xlorid, kükürd-oksid və b. daxildir. Bu qazlar turş 
xarakterlidir. 
– Neft Q.ı. – neftlə birlikdə olan qazşəkilli karbohidrogenlər, 
həmçinin neft emalı zamanı əmələ gəlir. 
– Təbii Q. – Dağ süxurlarının məsamə və boşluqlarını dolduran və 
karbohidrogenlərdən ibarət olan Q. 
– Gözyaşardıcı Q. – maddələrin gözyaşardıcı effkt yaradan kimyəvi 
birləşmələri və qazşəkilli qarışıqları. 
 261 
 
– Texniki Q. – müasir texnikanın geniş istifadə etdiyi Q. və onların 
məhsulları və ya tullantıları. 
Q. xalq təsərrüfatının müxtəlif sahələrində (ammonyak-
soyuducularda; azot və təsirsiz Q. – lampalarda; xlor, azot, təbii Q.-
kimya sənayesində və s.) tətbiq olunur. 
QAZON – bağ, park və xiyabanlarda dekorativ və s. məqsədlə ot 
əkilmiş meydança. Adətən qayçı ilə qısa və hamar biçilir. Parter, park və 
Mavritaniya növləri var. Parter Q.-u çiçəklik, dekorotiv ağaclıq, 
həmçinin heykəl, fəvvarə və s. üçün fondur. Park Q.-u və Mavritaniya 
Q.-u isə park, bağça, bulvar və b. yerlərdə salınır. 
QAZTƏMİZLƏMƏ – sənaye qazlarının tərkibindəki qatışıqların 
təmizlənməsi. Bu prosesdə məqsəd həmin qazlardan və onların 
tərkibindəki qatışıqlardan istifadə etmək, həmçinin havanı zərərli 
maddələrlə (tüstü, his, toz və s.) çirklənməkdən qorumaq üçün 
atmosferə gedən sənaye qazlardan təmizləməkdir. Qazı sənayedə mex-
aniki, elektrik və fiziki-kimyəvi üsullarla təmizləyirlər. Mexaniki və 
elektrik Q. üsulları qazı bərk və maye qatışıqlardan, fiziki-kimyəvi üsul 
isə qaz qatışıqlarından təmizləmək üçündür. 
QEYRİ-FİLİZ FAYDALI QAZINTILAR – qeyri-metal faydalı 
qazıntılar – sənaye və tikintidə təbii halda, yaxud mexaniki, termiki və 
kimyəvi emaldan sonra işlədilən, həmçinin qeyri-metal elementləri və 
ya onların birləşmələrini almaq üçün istifadə edilən bərk süxurlar, yaxud 
minerallar. Bunlar təbii silikatlar, halloidlər, karbonatlar, sulfatlar, ni-
tratlar, boratlar, fosfatlar və oksidlərdir. Azərbaycanda duz, gips, anhidr-
id, fosforit, karbonatlar, müxtəlif gillər, qumlar, çınqıl və digər çökmə 
mənşəli qeyri filiz sərvətləri vardır.  
Kimya sənayesi üçün xammal olan sərvətlərdən Azərbaycan 
ərazisində kükürd kolçedanı, daş duz, dolomit və barit geniş yayılmışdır. 
QEYZERLƏR – fasilə ilə su və buxar fəvvarəsi vuran isti bulaqlar. 
Q. vulkanizmin son mərhələsinin təzahürlərindən biridir. Q.-in suyu 
nisbətən təmiz, az minerallaşmış (1-2 q/l), qələvi reaksiyalı, yüksək de-
bitli, temperaturu 80-1000 C-dək olur. Müasir vulkan fəaliyyəti 
sahələrində yayılmışdır. Q.-də su fəvvarələrinin hündürlüyü bəzən 40-
42 m-ə, buxar fəvvarələrinin hündürlüyü isə 150 m-ə çatır. Q. 
Kamçatka, İslandiya, Yeni Zenlandiya, ABŞ, Yaponiya və Çində 
məlumdur. Geotermal elektrik stansiyaları Q.-in istilik enerjisi əsasında 
işləyir. Q.-in enerjisindən binaların və şitilliklərin qızdırılmasında da 
istifadə edilir. 
QƏBİLƏ – iki və daha çox cinsi birləşdirən insanların sosial təşkilat 
tipi.   
 262 
 
QƏDİM EROZİYA – yer üzündə insan əmələ gələnə qədər tektonik 
hadisələrin, hərəkətdə olan buzlaqların, su axınlarının yaratdığı eroziya 
prosesi. Q.e. prosesi zamanı yumşaq süxurlar yerini dəyişmiş, çay 
vadiləri, suayrıcıları, axın məcraları, yamaclar və relyefin başqa 
elementləri formalaşmışdır. 
QƏHVƏYİ TORPAQLAR – subtropik iqlim şəraitində kserofit 
ağaclar və qismən kolluqlar altında inkişaf edən torpaq tipi. 
Azərbaycanda alçaq dağlıq və dağətəyi ərazilərdə yayılmışdır. Karbonat 
qatının dərinliyinə görə yuyulmuş, tipik və karbonatlı yarımtiplərə 
bölünür, mexaniki tərkibi adətən ağır olub, gillidir. Tərkibində 4-9% 
humus olur. 
QƏRƏNFİLÇİÇƏKLİLƏR (Caryophyllaceae) – ikiləpəli, 
sərbəstləçəkli bitki fəsiləsi. Ot, bəzən yarımkol, nadir halda kol 
bitkiləridir. Tamkənarlı ensiz yarpaqları qarşı-qarşıya düzülür. Meyvəsi 
qutucuq, bəzən birtoxumlu fındığça və ya giləmeyvəyə oxşayır. Şimal 
yarımkürəsinin mülayim iqlimli ərazilərində 2100-ə qədər növü əhatə 
edən 80 cinsi məlumdur. 
Azərbaycanda 34 cinsin 200-ə qədər növü var. Bunlardan cincilim, 
çoğan qoyunqulağı və s. geniş yayılmışdır. Dekorativ kimi əkilən 
növləri (məs. qərənfil) də var. Bəzi növlərindən yeyinti sənayesində, 
tibbdə və ətriyyatda istifadə olunur. 
QƏSƏBƏ – 1) Şəhərdən kənarda yerləşmiş şəhər tipli yaşayış 
məntəqəsi. 2) şəhər ətrafında (şəhərdən qıraqda) yerləşən xüsusi yaşayış 
məntəqəsi (kurort, bağ-daça). 
QƏFİL FIRTINA, ŞKVAL – qısa müddətli külək sürətinin kəskin 
artması və istiqamətini dəyişməsi. Q.f zamanı küləyin sürəti 20-30 
m/san-dən çox, davamiyyəti isə bir neçə dəqiqə olur. Q.f. xüsusilə güclü 
konvensiyada, həmçinin soyuq atmosfer cəbhələrində müşahidə olunur. 
QICQIRMA – mikroorqanizmlərin və ya onların hasil etdiyi 
fermentlərin təsiri ilə üzvi maddələrin anaerob şəraitdə parçalanması 
prosesi. Bu zaman gedən oksidləşmə-reduksiya reaksiyaları nəticəsində 
mikroorqanizmlərin həyat fəaliyyəti üçün zəruri olan enerji alınır və 
müxtəlif kimyəvi birləşmələr əmələ gəlir. Mikroorqanimzlər həmin 
birləşmələrdən aminturşular, zülallar, üzvi turşular, yağlar və bədənin 
başqa komponentlərinin biosintezi üçün istifadə edir. 
Sərbəst oksigen olmayan şəraitdə baş verən anaerob Q.-larından 
başqa aerob şəraitdə keçən qıcqırmalar da vardır. Belə Q.-larda 
mikroorqanizmlər havanın sərbəst oksigenindən istifadə edir. 
QIJILAR (Polypodiopsida) – qıjıkimilər şöbəsinin sinfi. Qazıntı 
halında tapılan (ilk qıjılar) və hazırda yaşayan nümayəndələri vardır. 
 263 
 
300 cinsə daxil olan 10000 növü məlumdur. Azərb-da 56 növü 
yayılmışdır. Sporlarla çoxalan bitkidir. Q. bitki örtüyünün, xüsusən 
meşə formasiyalarının əsas komponentidir. Q. arasında dekorativ, 
aşılayıcı, boyaq və s. əhəmiyyətli növlər də vardır. Bəzi Q. zəhərlidir. 
QIRQOVULKİMİLƏR (Phasianidae) – toyuqkimilər dəstəsinin 
bir fəsiləsi. Fəsiləyə 50-dən artıq cins və 180-ə qədər növ aiddir. 
Azərbaycanda 7 növü: bildirçin, dağkəkliyi, turac, Qafqaz uları, Xəzər 
uları, boz kəklik (çil) və qırqovul yayılmışdır. Tarla, çöl və çəmənlərdə, 
meşə, göl və qamışlıqlarda, dağlarda, qayalıqlarda yaşayır. 6-20 yumur-
ta qoyur. Giləmeyvə, toxum, bitki, həşərat və onurğasız heyvanlarla 
qidalanır. Kənd təsərrüfatına xeyir verir. Ov quşlarıdır. Bəzi növləri ev 
quşlarının əcdadıdır. Tovuz quşu əhliləşdirilmiş, qırqovul ovçuluq 
təsərrüfatlarında saxlanılır. 
QIRILMA, QIRĞIN DÜŞMƏ, MƏHV OLMA – (ZAMOR) – 
Donmuş su hövzəsində oksigenin miqdarının azalması ilə əlaqədar su 
heyvanlarının, xüsusən balıqların qırılması (məhv olması). Q. bəzən 
suyun sənaye tullantıları ilə çirklənməsi nəticəsində də baş verə bilər. 
QIRMIZI KİTABLAR – Nəsli kəsilmək təhlükəsinə məruz qalan 
heyvan və bitkilərin təsviri və vəziyyətini göstərən (izah edən) kitab. 
Respublikamızda yaşayan və nəsli kəsilməkdə olan nadir bitki və hey-
van növlərini mühafizə etmək məqsədilə qırmızı kitablar tərtib 
olunmuşdur. 
QIRMIZI QABARMA – okeana çoxlu miqdarda üzvi maddələrin 
atılması və pirofit yosunlarn kütləvi çoxalması nəticəsində baş verən 
ekoloji hadisə. 
QIRMIZI SİYAHI – nadir və ya məhv olmaq təhlükəsi olan bitki 
və heyvan növləri. 
QIROV – ayaz gecələrdə yerin və cisimlərin səthi soyuyaraq mənfi 
temperatura düşdükdə onların səthinə çökən buz kristalcıqları. 
QISQACLAR, QULAĞAGİRƏNLƏR (Dermaptera) – həşərat 
dəstəsi. Bədəni uzunsovdur (uz. 3.5-30 mm). Rəngi sarı-qəhvəyidən qa-
raya qədərdir. Qarıncığının sonunda bir cüt qısqacı olur. 1200-ə qədər, 
Azərbaycanda 7 növü məlumdur. Gecə həşəratıdır. Gündüz daşların, 
ağacqabığının və s. altında gizlənir; bəzən evlərdə, arıpətəklərində 
yaşayır. Heyvan və bitki qalıqları ilə qidalanır. 
QIŞ YEMİ – heyvanlara qış dövrü üçün yem ehtiyatı (bitki növləri, 
bitkinin hissələri, bitki və heyvan qalıqları). 
QIŞADAVAMLILIQ – bax Soyuğadavamlılıq. 
QIŞLAQ – mal-qaranın qışladığı ərazi, otlaq sahəsi. Maldarlıq, 
qoyunçuluq təsərrüfatının meydana çıxması ilə əlaqədar yaranmışdır. 
 264 
 
Qarabağ, Mil, Muğan, Şirvan və s. ərazilər qoyunçuluğun qədim Q.rı 
sayılır. Soyuqlarla əlaqədar mal-qara 7-8 ay Q-da saxlanılır və artırılır. 
Q. iqliminin nisbətən mülayim və münasib olması, yem ehtiyatının 
bolluğu və örüşlərinin genişliyi ilə fərqlənir. 
QIŞLAMA (HEYVAN VƏ BİTKİLƏRİN) – canlı orqanizmlərin 
əlverişsiz qış şəraitini keçirmək üsulları (miqrasiya, diapauza, sakitlik 
vəziyyəti, yuxu, donub qalma və s.) 
QIZILBALIQLAR, QIZILBALIQKİMİLƏR (Salmonidae) – 
siyənəyəbənzərlər dəstəsinin balıq fəsiləsi. Şimal yarımkürəsinin dəniz 
və şirin sularında yayılmışdır, keçici balıqlardır. Yalnız şirin sularda ço-
xalır. Q.-ın 9 cinsi var. Xəzər dənizində yaşayan əsl Q. (xəzər qızılba-
lığı), kumja, qızılxallı balıq (forel) daxildir. Q.-ın böyük vətəkə 
əhəmiyyəti var; əti və kürüsü çox qiymətlidir. Bəzi növlərinin sayı 
azalır.  
QIZILBÖCƏKLƏR (Buprestidae) – böcəklər fəsiləsi əsasən tropik 
ölkələrdə yayılmış 10 mindən çox növü məlumdur. Azərbaycanda 200 
növü yayılmışdır. Əsasən ağac və kollara, qismən də tarla bitkilərinə 
ziyan verir. Meşələrin zərərli böcəkləri arasında 3-cü, meyvə bağlarının 
zərərvericiləri arasında 1-ci yeri tutur. Ağacların kökündə, qabığı altında 
və oduncağında gizli həyat keçirir. 
 
QIZILQUŞLAR (Falconidae) – yırtıcı quşlar dəstəsindən 
qızılquşkimilər fəsiləsinin bir cinsi. Uzunluğu 21-50 sm-dir. Qanadları 
uzun və sivridir. Üst dimdiyində iti dişciyi var. İti, əyri caynaqları və 
ayaqları çox qüvvətlidir. Uçuşu sürətlidir. Azərbaycanda düzənliklərdən 
alp zonasına qədər 8 növü yayılmışdır: bəhri, qaragöz, adi meymulu, 
ütəngi daha məşhurdur. Əksəriyyəti siçan və iri həşərat ilə qidalanır, çox 
xeyirlidir. Yalnız qaragöz ən çox quşlar ilə qidalanır və zərər verir. 
QİDA MADDƏLƏRİ – bitki həyatı üçün birinci dərəcəli 
əhəmiyyətə malikdir. Q.m. makroelementlərə və mikroelementlərə bölü-
nür. 
QİDA MƏHSULLARININ ÇİRKLƏNMƏSİ – bioloji, kimyəvi və 
radioaktiv xarakterli müxtəlif çirkləndiricilərlə qida məhsullarının 
infestasiyası (çirkləndirilməsi). Ekosistemin qida cərgəsində toplanan 
kimyəvi və radioaktiv çirkləndiricilər (pestisidlərdən və radioaktiv 
tullantılardan düzgün istifadə olunmadıqda) bu baxımdan xüsusi təhlükə 
yaradır. Bir çox heyvanlar (məs. balıqlar) bədənində sudakı qatılığından 
min dəfələrlə artıq civə, pestisid və s. toplayır. 
QİDA ZƏNCİRİ – bax: trofik zəncir. 
QİDALANMA İNTENSİVLİYİ – vahid zamanda heyvan orqaniz-
 265 
 
min qəbul etdiyi qidanın miqdarı (çəkisi). 
QLİKOZİDLƏR – təbiətdə geniş yayılan fizioloji aktiv maddələr. 
Tibbdə dərman kimi istifadə edilir. Onların arasında antibiotiklər, məs: 
streptomisin və güclü zəhərlər, məs: saponin və salonin mövcuddur. 
QLOBAL (Globus - kürə) – bütün Yer kürəsini əhatə edən planetar. 
QLOBAL ÇİRKLƏNMƏ, BİOSFERİN ÇİRKLƏNMƏSİ – 
çirklənmənin istənilən nöqtəsində çirklənmə mənbəyindən uzaqlarda 
aşkar edilməsi. (məs. Antraktida pinqvininin yumurtasından DDT-nin 
aşkar edilməsi). 
QLOBAL EKOLOGİYA – bütövlüklə biosferi öyrənən kompleks 
elmi fənn. Q.e.nın əsası M.İ.Budıko (1977) tərəfindən qoyulmuşdur. 
Müəllif Q.e.-nın mərkəzi problemini biosferdə müxtəlif maddələrin 
dövranı hesab edir. Bu problemin həlli Q.e.-nın əsas vəzifələrini-
gələcəkdə biosferdə insan fəaliyyəti nəticəsində mümkün olan 
dəyişikliklərin proqnozunu vermək üçün vacibdir. 
QLOBAL MONİTORİNQ – antropogen təsir daxil olmaqla 
ümumbəşər proseslərinin və hadisələrinin mümkün dəyişməsinin 
proqnozlaşdırılmasına nəzarət. 
QLOBAL RADİASİYA – Yer səthinə çatan Günəş enerjisi. 
Aşağıdakı düsturla təyin edilir: 
 
Q = S ⋅ sinh + D 
 
burada: S ⋅ sinh enerjinin miqdarı, üfiqi səthdə aktinometrlə ölçülür, 
“D” - əks olunan radiasiya, albodometrlə ölçülür. Q.r. yerli iqlim 
variantlarının formalaşmasını təmin edir, canlı orqanizmlərin boy, 
inkişaf və növmüxtəlifliyinə təsir göstərir. 
QLOBAL SİSTEM – insanların tələbatını ödəməyə yönəldilən, 
individiumların, sosial və mədəni cəmiyyətin və bütövlüklə bəşəriyyətin 
fəaliyyəti nəticəsində yaranan və inkişaf edən sivilizasiya və təbiətin 
qarşılıqlı ələqaləri elementlərinin məcmusu. Q.s. istehsalın üsul və 
vəsaitlərinin proqressiv dəyişməsini təşkil edir. 
QLOBAL SU DÖVRANI – suyun okean və qurunun səthindən 
buxarlanması, su buxarının aparılması, kondensasiyası və yağmur 
halında düşməsi, müxtəlif səthi axınlar, son nəticədə suyun okeana 
qayıtması. 
QLOBUS (lat. Globus - kürə) – sahələrinin nisbəti və konturların 
həndəsi oxşarlığı saxlanmaqla bütün Yer səthinin təsviri verilən model. 
Ən çox 1:30 mln. – 1:80 mln. miqyaslı Q.-lar işlənir. Qlobuslar 
müxtəlifdir. Ən geniş yayılanı fiziki-coğrafi Q.-lardır. Bəzən relyefli 
 266 
 
qlobuslar da hazırlanır. 
QLÜKOZA (yun. Glykys - şirin) – dekstroza, üzüm şəkəri C6H12O6 
–monosaxaridlər qrupundan karbohidrat. Q. rəngsiz kristal maddədir; 
suda yaxşı həll olur: canlı təbiətdə geniş yayılmışdır. İnsan və 
heyvanların bütün orqan və toxumalarında, bitki orqanizmlərində – 
əsasən meyvə və giləmeyvələrdə (xüsusən üzümdə), tərəvəz, bal və s.-
də var. Bəzi bakteriyalar üçün Q. yeganə enerji mənbəyidir. Q. maddələr 
mübadiləsi reaksiyalarından çoxunda iştirak edir. İnsan qanında Q.-nın 
miqdarı təqribən 100 mq/%-dir. və neyrohumorol yolla təqdim olunur. 
Sənayedə Q-nı nişastanın hidrolizi yolu ilə alırlar. Qənnadı sənayesində 
istifadə olunur; tibbdə müalicə vasitəsi kimi toz və həb şəklində, habelə 
izotonik (4,5-5%) və hiprotonik məhlul (10-40%) halında işlədilir. 
İzotonik məhlulları dəri altına vururlar. (Orqanizmdə mayeni artırmaq 
məqsədilə). Asan mənimsənilə bilən qida maddəsidir. 
QLÜKOZİDLƏR – monosaxarid (qlükoza) və hər hansı lifin 
birləşməsindən əmələ gələn maddələr qrupu. Qlükozidlər bir çox 
bitkilərdə olur və onlara bəzən acı dad verir. 
QLYASİOLOGİYA (lat. glacies - buz) – buzlaqların əmələ 
gəlməsi, fiziki xassələri, inkişafı, fəaliyyəti və Yer səthinə təsiri 
haqqında elm. 
QOBU – müvəqqəti və ya az miqdarda daimi suların yerin səthində 
əmələ gətirdiyi mənfi relyef forması (dərə.). Dibi az meylli-batıq, 
yamacları qabarıq olur. Q-nun uzunluğu bir neçə km, dərinliyi isə 10-15 
m və daha artıq ola bilər. Yamacları və dibi çimli, bəzən kol və meşə ilə 
örtülü olur. Azərbaycanda dağətəyi rayonlarda çoxlu miqdarda Q. 
vardır. 
QORUQ FONDU – 1) Təbii (xüsusi) qorunan ərazilərdəki bütün 
sahələrin cəmi; 2) Ölkə və ya regiondakı qoruqların cəmi. 
QORUQLAR – elm, mədəniyyət və təsərrüfat üçün müstəsna 
əhəmiyyəti olan, dövlət tərəfindən mühafizə edilən ərazilər (akvatoriya-
lar). Q. təbiətin ən yaxşı mühafizə formalarından biridir. Burada 
müxtəlif təbii zonaların xarakterik landşaftları, kökü kəsilməkdə olan, 
yaxud nadir hallarda rast gələn bitki və heyvan növləri, eləcə də aradan 
çıxmaq təhlükəsinə məruz qalan təbii komplekslər və onların 
komponentləri, mağaralar, şəlalələr, buzlaqlar və s. qorunur. Q.-da geo-
loji kəşfiyyat işləri, şumlama, mal-qara otarması, turizm, ov etmək, 
balıq tutmaq, ağac kəsmək, bitkiləri məhv etmək, ümumiyyətlə təbii 
sərvətlərdən istifadə etmək və onların təbii halını pozmaq qadağan edi-
lir. Q. təbii canlı laboratoriya sayılır. Burada müxtəlif obyektlərdə uzun 
illər boyu tədqiqatlar aparılır, təbiətin etalon və kontrol sahələrində 
 267 
 
mürəkkəb ekoloji sistemlərin inkişafı qanunauyğunluqları öyrənilir. 
Tədqiqat zamanı əldə edilən materiallar təsərrüfatda istifadə edilən 
sahələrlə müqayisə edilir. Belə nəticələr təbii mühitin pozulma 
dərəcəsini aşkara çıxarmağa və onun qarşısını almaq üçün tədbirlər sis-
temini hazırlamağa imkan yaradır. Ekoloji sistemin daha çox 
rəngarəngliyini öyrənmək, genetik fondun növlərini saxlamaq məqsədilə 
Q. müxtəlif landşaft zonalarında yaradılır. Qoruq əraziləri ətrafında 
mühafizə zonaları yaradılır. Bu zonalar insanın təsərrüfat fəaliyyətinin 
qoruğa daxil olmasının qarşısını alır. Lakin respublikamızın əksəriyyət 
qoruqlarında belə mühafizə zonaları yoxdur. 
Azərbaycan Respublikasında Bəsitçay qoruğu, Qızılağac qoruğu, 
Qarayazı qoruğu, Qaragöl qoruğu, Qobustan qoruğu, Zaqatala qoruğu, 
İlisu qoruğu, İsmayıllı qoruğu, Göygöl qoruğu, Pirqulu qoruğu, 
Türyançay qoruğu, Hirkan qoruğu qoruğu var. 
QORUNAN NÖV – müvafiq hüququ aktlara əsasən (mənəvi norma-
lar və dini kanonlar) vasitəsilə və bilavasitə ziyan vurulması qadağan 
olunan növlər. (mövcud olduğu yerin pozulması, kolleksiya, herbari top-
lamaq və s.). 
QORUNAN OBYEKTLƏRİN PASPORTLAŞDIRILMASI – 
təbiət obyektlərinin müəyyən sxem üzrə növlərə görə təsviri və 
qeydiyyatı. Q.o.p. dövlət orqanları (respublikanın Ekologiya və Təbii 
Sərvətlər Nazirliyi, Meşə təsərrüfatı istehsalat birlikləri və s.) tərəfindən 
yerinə yetirilir. Q.o.p. təbii abidələrin kadastrlarını tərtib etmək və onları 
mühafizə etmək üçün əsas sayılır. Azərbaycanda çoxyaşlı ağaclar, 
qiymətli meşə sahələri, geoloji abidələr, müxtəlif landşaft abidələri qo-
runan obyektlər kimi pasportlaşdırılmışdır və bu iş davam etdirilir. 
QORUNAN TƏBİİ ƏRAZİLƏR SİSTEMİ – funksiyasından və 
hansı təşkilata aidiyyətindən asılı olmayaraq xüsusi qorunan təbii 
ərazilərin şəbəkəsi. 
QOZ FƏSİLƏSİ – (Yuglandaceae). Bu fəsiləyə 8 cins daxildir. 
Azərbaycanda yabanı halda 2 cinsi (adi qoz və yalanqoz) və bir cins-
pekan becərilir. 
Adi qoz (cəviz, cöyüz) Y.regia – Azərbaycanın bütün meşələrində 
sırf və qarışıq halda, əsasən dərələr boyunca rast gəlinir. 
Respublikamızın bütün dağ və aran rayonlarında becərilir. 
Yalanqoz – Pterocarya – 11 növündən respublikamızda biri – 
qanadmeyvə yalanqoz (P.pterocarpa) yabanı halda Böyük və Kiçik 
Qafqazda orta dağ qurşağına qədər olan ərazidə, Lənkəran, Samur-
Dəvəçi düzənliyində, Qanıx-Əyriçay vadisində bitir və rütubətli yalan-
 268 
 
qoz meşələri əmələ gətirir. 
Gikori-Kariya cinsi – Carya. Bu cinsə 22 növ daxildir. Ondan biri – 
pekan (C.pecan) Lənkəran və Astara rayonlarında bağlarda, meşə 
zolaqlarında becərilir. Zaqatala, Cəlilabad və Göyçayda tək-tək 
nüsxələrinə rast gəlinir. 
 
 
 
Adi qoz Qanadmeyvə yalanqoz
 
 
QRAVİTASİON AXIN – ağırlıq qüvvəsinin təsiri altında əmələ 
gələn su axını (dağ çayları, şəlalələr və s.). 
QRAVİTASİYA SULARI – süxur məsamələri, çatları və 
boşluqlarında ağırlıq qüvvəsi (qrunt suları) və hidrodinamiki basqının 
(basqılı sular) təsiri altında hərəkət edə bilən yeraltı sular. 
QRUNT SULARI – yer səthindən aşağı su keçməyən birinci lay 
üzərində, üst səthi sərbəst olan yeraltı sular; əsasən atmosfer yağıntıları, 
çay, göl, su anbarları, suvarma kanallarının infiltrasiyasından əmələ 
gəlir. Atmosfer yağıntılarının miqdarından, həmçinin suvarma 
rejimindən asılı olaraq Q.s.-nın səviyyəsi, debiti, temperaturu və 
kimyəvi tərkibi dəyişir. Meşə, meşə-çöl və çöl rayonlarında şirin və ya 
minerallaşmış Q.s., quru çöl, səhra və yarımsəhra rayonlarında şor, və 
ya çox minerallaşmış Q.s. üstünlük təşkil edir. 
Q.s-nın böyük xalq təsərrüfatı əhəmiyyəti var; su təchizatı mənbəyi 
kimi sənaye müəssisələrində, şəhərlərdə, kəndlərdə və s.-də istifadə 
 269 
 
edilir. 
QRUP HALINDA YAYILMA (növlərin, fərdlərin) – 
populyasiyada bir neçə fərdlərin topa halında yerləşməsi (qrupu) 
müşahidə olunur; bu qrupların arasında məsafə eyni (bərabər Q.h.y) və 
müxtəlif (qeyri-bərabər Q.h.y.) ola bilər. 
QRUPLAŞMA METABOLİZMİ ƏMSALI – fotosintez zamanı 
ayrılan oksigenin udulmuş karbon qazının miqdarına nisbəti: O2/CO2. 
Qruplaşmanın (biosenoz, ekosistem) metabolizmi-biosenozun canlı 
elementləri arasında, həmçinin canlı elementlərlə ətraf mühit (biotop) 
arasında gedən maddələr mübadiləsi. 
QUDUZLUQ (Hidrofobiya) – yoluxucu xəstəlik: sinir sisteminin 
ağır xəstələnməsi, qıcolmalar, iflic, udlaq və tənəffüs əzələlərinin 
spazması. 
QUM – xırda qırıntılı kövrək çökmə süxur. Fiziki aşınma nəticəsində 
əmələ gəlir. Ölçüsü 0,1 mm-dən 1 mm-ə qədər olan müxtəlif mineral 
(əsasən, kvars, çöl ştatı və s.) və süxur qırıntılarından ibarətdir. Q.-lar 
əmələgəlmə şəraitinə görə çay, göl, buzlaq, dəniz, eol mənşəli olur. Q.-
larda qiymətli minerallar – qızıl, platin, almaz, yaqut, rutil, titanit və s. 
ola bilər. 
QUM EKOSİSTEMLƏRİ – hipoekosistem sırasına aid olub seno-
genetik proseslərin tamamlanması, bitki örtüyü ilə zəif örtülməsi (3-
25%), fauna, fitofaq və zoofaqların az zənginliyi ilə seçilir. Lakin bu 
biota hərəkət edən qum relyefinə və qumluqlara yaxşı uyğunlaşır. 
QUMMİ – selikli və yapışqanlı məhlul əmələ gətirən kompleks 
polisaxaridlər; gavalı, gilas, ərik, şaftalı və s. ağacların qabığı 
yaralandıqda duru yapışqan şəklində xaricə çıxır və havada bərkiyir; 
suda həll-olur, spirtdə isə həll olmur. 
QURAQLIĞA DAVAMLILIQ – Quraqlıq dövründə və quru iqlim 
şəraitində bitkinin toxuma və hüceyrələrinin susuzlaşmasına davam 
gətirmək qabiliyyəti, torpağın və havanın quraqlığına daha çox kserofit 
bitkilər adaptasiya olunur. 
QURAQLIQ – yazda və yayda yağıntının normadan çox aşağı və 
hava temperaturunun xeyli artıq, hava rütubətliyinin isə xeyli aşağı 
olduğu uzun dövr. Q-da torpaqdakı rütubət ehtiyatı buxarlanmaya və 
transpirasiyaya sərf olunaraq qurtarır, bitkilərin normal inkişafı üçün 
əlverişli olmayan şərait yaranır, normal fotosintez şəraiti pozulur, 
nəticədə tarla, otlaq və biçənəklərdə məhsul azalır, yaxud tamamilə 
məhv olur. Süni suvarma, tarlaqoruyucu meşə zolaqlarının salınması Q.-
ğa məruz qalan yerlərdə Q.-ğa davamlı bitkilərin əkilməsi də yaxşı 
nəticə verir. 
 270 
 
QURAQLIQ ZONA (YARIMARİD, SEMİARİD ZONASI) – çöl 
(bozqır) və meşə zonasında yer səthinin dövri olaraq quraqlıq təkrar 
olunan ərazisi. 
QURĞUŞUN (Pb) – sənayedə geniş istifadə olunan kimyəvi ele-
ment, ağır metaldır, ətraf mühiti çirkləndirən ən təhlükəli sayılır. Sənaye 
rayonlarında Q. çoxlu miqdarda kənd təsərrüfatı heyvanlarının qaraciyər 
və böyrəklərində olur. Q., həmçinin çaxır, təmiz suda olan balıqlar, bəzi 
meyvə-tərəvəzlərin də tərkibində müşahidə olunur. Qanın analizi 
zamanı insan orqanizmində olan qurğuşunun miqdarı təyin olunur. Q.-
nun miqdarı 100 ml qanda 15 mkq-dan artıq olmamalıdır. Uşaq və 
hamilə qadınlar üçün bu normativ iki dəfə aşağı sayılır. Q.-la 
zəhərlənməyə az təsadüf edilir, lakin onun orqanizmdə çox olması 
zamanı daxili orqanların xəstəlikləri güclənə bilər. 
QURULUŞ  – insan meylinin müəyyən fəaliyyətinin, müəyyən 
hərəkət qabiliyyətinin istifadəsinin vəziyyəti. 
QURUMUŞ AĞAC – meşədə məhv olmuş, lakin hələ yerə 
yıxılmamış, çətri və gövdəsi quru ağac. Senoekosistemin ölü kütləsinə 
aid edilir. 
QURUNUN FAUNA RAYONLAŞDIRILMASI – qurunun 
zoocoğrafi rayonlaşdırılması - faunanın tərkibinə və yayılması 
xarakterinə görə qurunun regionlara bölünməsi. 
QURUNUN FLORİSTİK RAYONLAŞDIRILMASI – müxtəlif 
ərazilərdəki floranın xüsusiyyətlərinə əsaslanaraq qurunun bölünməsi. 
QURUNUN FOSFATLAŞMASI – fosfor kübrəsi və müxtəlif fos-
for tərkibli preparatlar əldə etmək üçün mədənlərdən fosforun 
çıxarılması nəticəsində ətraf mühitdə fosforun texnogen çoxalması. Q.f. 
ətraf mühitin pisləşməsinə səbəb olur. Fosforun yüksək miqdarı canlı 
orqanizmlər, o cümlədən insan üçün zəhərli olur. Su hövzələrinin 
fosforlaşması onun evtrofikasiyasına səbəb olur. Elmə termini 
V.A.Kovda (1973) təklif etmişdir. 
QURUNUN SULARI (ƏSASƏN SAF SULAR) – çaylar tərəfindən 
axıb göl, su anbarı, nohur, kanallarda və buzlaq toplanan suları, 
həmçinin yeraltı sular. Təqribi hesablamalara görə (Şukin, 1980) yer 
kürəsində çay məcralarında 1200 min km3, göllərdə – 280 min km3, buz-
laqlarda – 24 mln km3, bütün yeraltı sular 60 mln km3 təşkil edir. 
QURUTMA MELİORASİYASI – torpaqdan və onun səthindən 
artıq (izafi) rütubəti (suyu) kənar edərək onun su və hava rejimini 
yaxşılaşdırmaq, münbitliyini artırmaq, bataqlıq ərazini qurutmaq tədbiri. 
QUŞ BAZARI – dəniz quşlarının koloniya halında yuvaladığı yer. 
Adətən sərt sahil qayalıqlarında yerləşir; yuvalar çox sıx olur. Avropa, 
 271 
 
Asiya, Şimali və Cənubi Amerika, Cənubi Afrika, Yeni Zenlandiyanın 
sahillərində və Cənub yarımkürəsinin okean adalarında yayılmışdır. Q.b. 
bəzən 10 km-lərlə sahəni tutur. Quş bazarları bir çox ölkələrdə mühafizə 
olunur. 
QUŞLAR (Aves) – Onurğalı heyvan sinfi. Əksəriyyəti uçmağa 
uyğunlaşmış ikiayaqlı, yumurta qoymaqla çoxalan, heyvanlardır. Q.-ın 
təqribən 8,6 min, o cümlədən Azərbaycanda 350 növü məlumdur. Xarici 
mühitin dəyişilməsi və çirklənməsi, eləcə də quşların nizamsız 
ovlanması nəticəsində 16-cı əsrdən bəri 170 növün nəsli kəsilmiş, 300 
növ isə son dərəcə azalmışdır. Quşların təbiətdə və x.t.-da böyük 
əhəmiyyəti olduğu üçün hazırda nəsli azalan Q.-ın ovlanması qadağan 
edilir və ya məhdudlaşdırılır: təbii şəraitdə Q.-ın ovlanması üzərində 
nəzarət qoyulur. Q.-ı öyrənən zoologiya bölməsi ornitologiya adlanır. 
QUŞLARIN KÖÇMƏSİ – quş populyasiyalarının və ya onun bir 
hissəsinin geri qayıtmaq şərtilə hər il yuvaladığı ərazidən qışladığı 
əraziyə köçməsi. Q.k. onların mövsüm dəyişkənliyinə uyğunlaşmasıdır, 
köçərilik xüsusiyyəti nəsildən-nəslə keçmiş, həmin quşun irsiyyətində 
möhkəmlənmişdir. Müasir quşlarda köçmə instinkti anadan gəlmədir. 
Quşlar köçərkən sutkada 30-50 km-dən 200-300 km-ə qədər sürətlə 
uçur, 1-2 gün uçduqdan sonra 5-10 sutka fasilə edirlər. Köçmə 1-2 ay 
davam edir. 
QUŞLARIN QORUNMASI – heyvanat aləminin mühafizəsinin 
bölməsi olub, quşların populyasiya – növ tərkibinin və sayının müəyyən 
səviyyədə saxlanmasına yönəldilən kompleks beynəlxalq, dövlət və re-
gional inzibati təsərrüfat və ictimai tədbirlər. 
QUŞLARIN UÇOTU – vizual (gözəyarı), quşların səsinə görə və s. 
üsulla quşların növ tərkibinin və sayının müəyyən edilməsi (mütləq və 
ya nisbi). 
QUTTA – gərməşov, evkomiya və bəzi tropik ağacların xüsusi və 
qapalı yerliklərində və südlü şirəsində olan yapışqanlı hissə. Ondan qut-
taperça alınır. 
QUTTAPERÇA, QUTTAPERÇALI BİTKİLƏR – qətran, gitrə; 
həmin qətranın alındığı ağac; – əsasən Şərqi Asiya, Yeni Qvineya və 
CAR-da bitən palakvaum, payena, bassia cinslərinə mənsub olan ağac 
növlərinin süd şirəsindən alınan məhsul. Əsas komponenti (təqr. 90%-i) 
qutta – təbii kauçuku əmələ gətirən və emprik formulu (C5H3) olan 
irimolekulalı polizoprendən ibarətdir. Texniki Q.-da müxtəlif qətranlar, 
zülali maddələr, su və s.-də olur. O, otaq temperaturunda bərk haldadır, 
rəngi ağ-sarımtıl-qəhvəyidir, rütubəti keçirmir, yaxşı izolyatordur. 
Başlıca olaraq sualtı kabellərin izolyasiya edilməsində, habelə 
 272 
 
turşuyadavamlı və yapışdırıcı materiallar hazırlanmasında işlədilir. 
Tropik zonada palakvium, payena, bassia cinsindən olan bitkilər, 
həmçinin bəzi gərməşov və evkomiya növləri Q.-lı bitkilərə aiddir. 
Azərbaycanda da evkomiya əkilir. Quttaperçalı bitkilər dərman bitkisi 
kimi də istifadə olunur. 
QUTTASİYA (lat. Gutta - damcı) – bitkilərdə yarpaqların damcı 
şəklində su ifraz etməsi. 
QÜTB İQLİMİ – uzun qış, qısa və sərin yayı (temperatur hərdən 
0°-dən yuxarı olur) ilə səciyyələnir. Qış aylarının çoxillik orta tempera-
turu mənfi 50° (Qrenlandiya), 70° (Antraktida), illik yağmurlarının cəmi 
200-300 mm. (Şərqi Atraktidada 100 mm-dən az) təşkil edir. 
QORUYUCU MEŞƏLƏR – öz meliorativ və mühit yaradıcı 
xüsusiyyətləri ilə müxtəlif obyektləri əlverişsiz təbii və antropogen 
amillərin təsirindən qoruyan təbii və süni meşələr. Azərbaycan 
respublikasının bütün meşələri I-qrupa aid edildiyi üçün qoruyucu 
meşələr sayılır. Bu meşələr Azərbaycan Nazirlər Sovetinin qərarına 
əsasən (28 yanvar 1983-cü il, N-47) aşağıdakı qoruyucu kateqoriyalara 
bölünmüşdür. 
 
 
   Ümumi sahə, min ha,  
o cümlədən 
Sıra 
№-si Qoruyucu kateqoriyalar Cəmi 
dağ 
meşələri 
düzən  
meşələri 
I Əsasən su 
mühafizəedici funksiyalı 
meşələr  
59,6 21,0 38,6 
II Əsasən qoruyucu 
funksiyalı meşələr 767,7 698,8 68,9 
III Əsasən sanitariya-
gigiyena və 
sağlamlaşdırma 
funksiyalı meşələr 
117,5 90,8 14,0 
IV Xüsusi təyinatlı 
meşələr 77.6 53,6 24,1 
 
I-Əsasən su mühafizəedici funksiyalı meşələrə qiymətli ov 
balıqlarının kürüləmə yerlərini qoruyan qadağan meşə zolaqları aid 
edilmişdir. II-Əsasən qoruyucu funksiyalı meşələrə dövlət qoruyucu 
meşə zolaqları (9,6 min ha), dəmir yolları boyunca qoruyucu meşə 
 274 
 
zolaqları (0,2 min ha), respublika əhəmiyyətli avtomobil yolları boyunca 
qoruyucu meşə zolaqları (4,1 min ha), xüsusilə qiymətli meşə massivləri 
(90,3 min ha), ətraf mühitin qorunması üçün mühüm əhəmiyyəti olan 
yarımsəhra, bozqır, meşəli və azmeşəli dağ rayonlarının sair meşələri 
(663,5 min ha), aid edilmişdir. III-Əsasən sanitariya-gigiyena və 
sağlamlaşdırma funksiyalı meşələrə şəhərlərin, digər yaşayış 
məntəqələrinin və sənaye müəssisələrinin ətrafındakı yaşıllıq 
zonalarının meşələri (47 min ha), su təhcizatı mənbələrinin sanitariya 
mühafizəsi zonalarnının I və II qurşaqlarının meşələri (48,6 min ha), 
kurortların sanitariya mühafizə dairələrinin meşələri (21,8 min ha) daxil 
edilmişdir. IV-Xüsusi təyinatlı meşələrə dövlət qoruqlarının meşələri 
(59,5 min ha) aid edilmişdir. 
QORUYUCU MEŞƏ ZOLAQLARI – meşə massivləri və meşə 
zolaqları şəklində sahələri, torpağı, yolları, yaşayış məntəqələrini, su 
hövzələrini, kənd təsərrüfatı heyvanlarını və s.-ni təbii amillərin zərərli 
təsirlərindən qorumaq üçün süni yaradılan meşəliklər. Q.m.z. aşağıdakı 
qruplara bölünür: dövlət qoruyucu meşə zolaqları; tarlaqoruyucu meşə 
zolaqları (dəmyə və suvarılan sahələrdə); yamaclarda sutənzimedici-
torpaqqoruyucu meşə zolaqları; yarğan və qobubərkidici meşə zolaqları; 
yollar boyunca qoruyucu meşə zolaqları: irriqasiya meşə zolaqları və s. 
Respublikamızda Kür-Araz ovalığında, Gəncə-Qazax düzündə və 
Lənkəran ovalığında tarlaqoruyucu meşə zolaqları, yollar və kanallar 
boyu meşə zolaqlarının sahəsi cəmi 15,0 min ha təşkil edir. Lakin bu 
meşəliklər həmin ərazilərdə azlıq təşkil edib öz tarlaqoruyucu, 
meliorativ və iqlim tənzimedici rolunu lazımi dərəcədə təmin edə bilmir. 
Odur ki, respublikamızın dəmyə və suvarılan sahələrində, həmçinin 
kanallar və yollar boyu yeni əlavə meşə zolaqlarının salınması vacibdir. 
Bu zolaqlarda qərzəkli, meyvə və giləmeyvə növlərinə üstünlük 
verilməlidir. 
QİPERQRAQASİON EKOSİSTEMLƏR – B.A.Bıkovun (1988) 
təsnifatına görə kontinental və dəniz qrupu ekosistemləri. 
 
 
 
 
 
 
 
 
 
 275 
 
L 
 
LABOROGEN DƏYİŞİLMƏLƏR və ya SUKSESSİYALAR – 
bitki örtüyünə insanın sistematik (müntəzəm) surətdə təsirilə bitki 
qruplaşmalarında gedən dəyişilmələr. (Aleksandrova, 1964), məs. ot 
biçini, meşə qırması və s. antropodinamik suksessiyalara aiddir. 
LAKRİMATORLAR (lat. lacrina – göz yaşı) – gözün yaş örtüyü 
ilə kontaktda olarkən çoxlu gözyaşı axıdan zəhərləyici maddələr. 
LANDŞAFT (alm. Landschaft) – bax: coğrafi landşaft. 
LANDŞAFT ANALOQLARI – strukturu və xarici əlamətləri eyni 
olan bir taksonomik ranqın, ərazilərdə arası kəsilən landşaft 
kompleksləri. 
LANDŞAFT ARXİTEKTURASI – ərazinin mənzərəsinin 
xüsusiyyətlərini nəzərə alaraq tikinti işlərinin aparılması. 
LANDŞAFT EKOLOGİYASI – coğrafi və ekoloji nöqteyi 
nəzərincə ekosistemlərdə kompleks qarşılıqlı əlaqələr haqqında təlim. 
L.e. termini geniş yayılmışdır, belə ki, bu məsələləri ənənəvi olaraq 
landşaftşünaslıq və biogeosenologiya həll edir. K.Trollun (1972) 
fikrincə biogeosenologiya və L.e. terminlərini yanlış olaraq sinonim he-
sab edirlər. 
LANDŞAFT İNDİQATORLARI – indiqasiya obyektləri ilə bağlı 
landşaftın komponentləri və elementləri. Aerokosmik şəkillərin 
deşifrlənməsində (relyef, bitki örtüyü, insan fəaliyyətinin izləri, erozion-
hidroqrafik şəbəkə və subasmış sahələr, qar, buz və s.). L.i. böyük 
əhəmiyyət kəsb edir. 
LANDŞAFT KOMPLEKSLƏRİNİN EKOLOJİ 
QİYMƏTLƏNDİRİLMƏSİ – Ekoloji vəziyyəti saxlamaq, 
sabitləşdirmək üçün landşaft komplekslərinin qiymətləndirilməsi vacib 
məsələ sayılır. Azərbaycanın landşaft komplekslərini qiymətləndirmək 
ilkin material kimi torpaq xəritələrindən, torpaq-eroziya və torpaqların 
mühafizəsi xəritələrindən, landşaft kompleksi xəritəsindən, torpaqların 
bonitet şkalası və bonitet kartoqramlarından istifadə edilmişdir. 
Nəticədə tədqiqat obyektlərindəki landşaft komplekslərinin sayı, onların 
sahəsi, landşaftın orta ölçülmüş balı və –müqayisəli dəyərlilik əmsalı 
müəyyən olmuşdur. Azərbaycanın landşaftının orta ölçülmüş bonitet 
balını (41) vahid qəbul edərək (K-1.00) ona münasibətdə landşaft 
tiplərinin dəyərlilik əmsalı müəyyən olunmuşdur. (Məmmədov, 1998) 
landşaft kompleksləri üçün o, cədvəldə verilir. 
 
 
 
 
 
 297 
 
 
 
AZƏRBAYCANIN LANDŞAFT KOMPLEKSLƏRİNİN ORTA ÇƏKİLİ 
BONİTET BALI 
 
№ Landşaft kompleksləri 
Torpaqları
n sahəsi, 
km2 
Landşaftın 
orta çəkili 
bonitet balı 
Landşaf
tın 
müqayi
səli 
dəyərlili
k 
əmsalı 
1 2 3 4 5 
1 İntensiv parçalanmış 
yüksək dağlıq nival, qismən 
nival-buzlaq landşaftı 
1647 52 1,27 
2 İntensiv parçalanmış 
yüksək dağlıq alp, subalp 
çəmən və çəmən-bozqır 
landşaftı 
4806 58 1,41 
3 Güclü parçalanmış yüksək 
dağlıq enliyarpaqlı meşə və 
çəmən-kollu landşaft 
12330 66 1,61 
4 Güclü parçalanmış orta 
dağlıq dağ-kserofit landşaft 1602 30 0,73 
5 Orta parçalanmış dağətəyi 
enliyarpaqlı meşələr landşaftı 1107 50 1,22 
6 İntensiv parçalanmış 
dağətəyi arid meşə-kol 
landşaftı 
2628 34 0,83 
7 Güclü və orta parçalanmış 
dağətəyi bozqır /qismən meşə 
çöl/ 
11304 41 1,00 
8 Orta parçalanmış dağətəyi 
yarımsəhra landşaftı 
6750 22 0,54 
9 Orta parçalanmış dağlar arası 
düzənlik və ovalıqların 
çəmən-meşə landşaftı 
5499 56 1,36 
10 Orta parçalanmış 
düzənliklərin quru bozqır 
landşaftı 
8721 48 1,17 
11 Orta və zəif parçalanmış 
dağlararası düzənlik və 
ovalıqların yarımsəhra 
landşaftı 
22230 22 0,54 
 276 
 
12 Şərti yararsız ərazilər, quru 
çay yataqları və s. 
7949 10 0,24 
Respublika üzrə cəmi: 86573 41 1.00 
 
 
LANDŞAFT PARKI – süni salınmış qorunan landşaft, əsasən 
rekreasiya məqsədilə istifadə olunur. 
LANDŞAFT PLANLAŞDIRILMASI – landşafta təsir göstərən 
bütün təbii və antropogen faktorlar: rayon planlaşdırılmasının tərkib 
hissəsi. 
LANDŞAFT SFERİ (qabığı) – lito, atmo – və hidrosferin birbaşa 
kontakt zonası (aşınma qabığı, torpaq, canlı maddə, havanın yerüstü 
qatları). Termini Y.K. Yefremov (1956) irəli sürmüşdür. 
LANDŞAFT SİNFİ – landşaftın tipoloji təsnifatının vahidi. Adətən 
iki sinif ayırırlar – düzən və dağlıq landşatları. 
LANDŞAFT ZONASI– bir və ya bir neçə kontinentdən (qitədən) 
keçən, müəyyən istilik və rütubətlik (hidroloji rejim) nisbətinə, eyni 
intensivli ekzogen proseslərə, oxşar torpaq və bitki tipinə, zonal lanşafta 
malik olub enli zolaq şəklində uzanan Yer səthinin bir hissəsi. 
LANDŞAFTIN BƏDİİLİYİ (gözəlliyi) – landşaftın estetik 
keyfiyyətinin subyektiv qiymətləndirilməsi. 
LANDŞAFTIN BƏRPASI – təsərrüfat fəaliyyəti nəticəsində 
pozulmuş təbii landşaftın qismən və ya tam bərpa edilməsi. 
LANDŞAFTIN ÇİRKLƏNMƏSİ – Bu termin bir neçə mənada 
işlənir: 1) bu və ya digər maddənin və ya enerjinin təbii haldan yüksək 
olması; bu, həm də təbii faktorlar (vulkan fəaliyyəti, torpaq 
hissəciklərinin və ya duzların gətirilməsi), həm də antropogen 
faktorların təsiri nəticəsində baş verə bilər; 2) landşafta təbii proseslərin 
gedişi nəticəsində formalaşmayan yad maddələrin verilməsi. L.ç.-nin 
əsas mənbəyi texnogen təzyiq sayılır. 
Çirklənmə landşaftın xarakterinin və onun komponentlərinin 
xassələrinin dəyişməsinə səbəb olur, bu isə geomorfoloji (tozun, qumun 
və s.-nin toplanması) və termik anomaliyanın formalaşması ilə 
nəticələnir. 
Landşaftın komponentlərinin qarşılıqlı təsiri onlardan birinin 
çirklənməsi (məs. havanın), digər komponentlərin (bitki örtüyü, torpaq 
və s.) çirklənməsinə səbəb olaraq bütün landşaftı əhatə edir. Bu zaman 
orqanizmlər, torpaq və su hövzələrindəki lil çox vaxt çirkləndirici 
maddələr toplayır. 
Landşaftın çirklənməsini azaltmaq və ya onun qarşısını almaq – 
 277 
 
landşaftın qorunmasının əsas hissəsindən biri hesab olunur. 
LANDŞAFTIN DAVAMLIĞI – mühitin dəyişilən şəraitində 
landşaftın öz strukturunu və funksiyasını saxlamaq qabiliyyəti. 
LANDŞAFTIN DEQREDASİYASI – landşaftın təbii və 
antropogen pisləşməsi, onun təsərrüfat və estetik potensialının aşağı 
düşməsi. 
LANDŞAFTIN DƏYİŞMƏSİ – xarici amillərin təsirilə və ya 
özünün inkişafı nəticəsində landşaftın yeni xassə qazanması, yaxud 
əvvəlki xassələrini itirməsi. 
LANDŞAFTIN DİFERENSİASİYASI – vahid landşaftın bu və ya 
digər dərəcədə ayrılmış xarakterik və spesifik hissələrə (komponent, 
kompleks) ayrılması. L.d. müxtəlif təbii mühafizə tədbirləri əsasında 
aparılır. 
LANDŞAFTIN ELEMENTLƏRİ – 1) komponentlərin sadə 
hissələri; onların kombinasiyasından real dünyanın müxtəlif obyektləri 
toplanır (cəmlənir); 2) E. Neyefə (1963) görə L.e. komponentlərin 
bölünməz sadə tərkib hissələridir; V. B.Soçavaya (1978) görə L.e. 
geosistemin hər hansı komponentlərinin tərkib hissələri olub tam 
(bütöv) mürəkkəbdir (torpağın mexaniki tərkibi, bitki örtüyünün ayrıca 
yarusu, qar örtüyü, karst forması). 
LANDŞAFTIN ESTETİKASI – ərazinin insan üçün gözəlliyi və 
cazibədarlığı. İnsanların psixi sağlamlığını qorumaq və normal istirahət 
üçün vacib olan təbii resurslardan biri (boş yerlər, qurumuş meşə 
sahələri, nizamsız qazılan kanallar, zibillənmiş sahələr qeyri estetik 
hesab olunur). 
LANDŞAFTIN GENEZİSİ – landşaftın əmələ gəlməsinə səbəb 
olan proseslərin məcmusu və onun müasir dinamiki vəziyyəti. 
Cəmiyyətin landşafta təsir göstərməsinə qədər onun əmələ gəlməsi 
əsasən iqlim şəraiti, həmçinin tektonik və bioloji faktorlarla təyin 
edilirdi. Bu özünü landşaft tiplərinin adında əks etdirir: zonal – qurşaq 
landşaft tipləri (tundra, ekvator və s.) biogen, orogen (düzən, dağ, dərə 
və s.) landşaft. İnsanın peyda olması ilə landşaftəmələgətirən və 
landşaftı dəyişdirən mühüm faktordan biri insan cəmiyyətinin fəaliyyəti 
oldu. Bu özünü landşaftların adında əks etdirir: antropogen landşaft, 
əkinçilik landşaftı və s. 
Landşaftın əmələ gəlməsi və müasir vəziyyətinin formalaşması 
paleocoğrafi, arxeoloji və tarixi metodlarla, landşaftın vəziyyətini, 
strukturunu və prosesləri təhlil etmək yolu ilə müəyyən edilir. 
LANDŞAFTIN GEOKİMYASI – geokimya elminin landşaftda 
kimyəvi elementlərin akkumlyasiyası, yerləşməsi, miqrasiyası və 
 278 
 
çıxarılmasını tədqiq edən hissəsi. 
LANDŞATIN GÜCDƏN DÜŞMƏSİ – (tükənməsi) – insan 
fəaliyyətinin təsiri nəticəsində destruksiyanın (resursların tükənməsi 
şəklində) başlanğıcı, landşaftın tarazlığının pozulması. 
LANDŞAFTIN İNFORMASİYALILIĞI – insanın hər hansı təbii 
kompleksdə olduğu zaman aldığı infomasiyanın (sezici və rasional) 
miqdarı. 
LANDŞAFTIN İNTEQRASİYASI – təbii və antropogen 
faktorların təsiri nəticəsində landşaftın inkişafı; bu zaman landşaftın 
morfoloji strukturu və funksiyasının xarakterində bəzi fərqlər silinir 
(yoxa çıxır). 
LANDŞAFTIN KLİMAKS VƏZİYYƏTİ – terminin əsası bioloji 
termindən başlanır. 1904-cü ildə Kliment tərəfindən irəli sürülmüşdür. 
Klimaks bitki örtüyünün yüksək, final, sabit inkişaf mərhələsi olub 
həmin ərazinin iqlimi ilə tam vəhdət təşkil edir. 
LANDŞAFTIN KOMFORTLUĞU – müəyyən landşaftda əhalinin 
ekobioloji və sosial-psixoloji həyat şəraitini əlverişli hala gətirmək üçün 
tədbirlər (komfort, diskomfort). L.k. sərvətlərdən səmərəli istifadə 
olunması və yaşayış mühitinin mühafizəsi məsələlərinin həllində nəzərə 
alınır. 
LANDŞAFTIN KOMPONENTLƏRİ – coğrafi komponentlər – 
coğrafi qabıq mühitinin (sferinin) ayrı-ayrı fraqmentlərindən ibarət 
landşaftın əsas qurucuları: litosfer (dağ, süxurları, torpaq), hidrosfer 
(səthi və yeraltı sular), atmosfer (onun kimyəvi tərkibi) və biotanın 
yayılma sferi (mikroorqanizmlər, bitkilər və heyvanlar). L..k-nə 
həmçinin insan fəaliyyəti obyektləri (qurğular, kənd təsərrüfatı tarlaları, 
meşə zolaqları və s. daxildir). 
LANDŞAFTIN KONSERVASİYASI – landşaftı ilkin, az 
dəyişilmiş və ya dəyişilməmiş şəkildə saxlamaq məqsədilə ondan 
istifadəni dayandırmaq; landşaftda qoruq rejimi yaratmaq yolu ilə 
həyata keçirilir, xüsusi qoruq ərazisi təşkilinin bir forması sayılır. 
LANDŞAFTIN OPTİMALLAŞDIRILMASI – landşaftın 
məhsuldarlığını, floristik və faunistik zənginliyini və estetikasını 
yüksəltməyə yönəldilən tədbirlər sistemi. Məs. landşaftı meşə-park və 
milli parka çevirmək L.o.-na misal ola bilər. 
LANDŞAFTIN PLASTİKLİYİ – xarici faktorların təsiri altında öz 
davamlığını təmin edən əsas xarakteristikasını saxlamaqla landşaftın 
dəyişməsi qabiliyyəti. L.P. hətta ekstremal şəraitlərdə (quraqlıq, izafi 
rütubətlik və s.) onun tam (bütöv) qalmasını təmin edir. 
LANDŞAFTIN REJİMİ – sutka, mövsüm, bir neçə il ərzində 
 279 
 
landşaftda gedən təbii proseslər və hadisələr. Energetik, su, bioloji (bio-
tik), informasiya və b. L.r. ayrılır. L.r.-nin təyin olunması, ona riayət 
edilməsi və landşaftın düzgün istifadəsinə nəzarət təbii sərvətlərdən 
səmərəli istifadə və təbiətin mühafizə fəaliyyətində aparıcı element 
sayılır. 
LANDŞAFTIN REKREASİYA TUTUMU – təbii mühiti deqrada-
siyaya uğratmamaqla ərazinin müəyyən miqdarda istirahət edənləri 
psixofizioloji komfortla və idman-sağlamlıq fəaliyyəti ilə təmin etmək 
qabiliyyəti. Bu vahid sahədə (və ya rekreasiya obyektində) müəyyən 
vaxt ərzində istirahət edən əhalinin sayı ilə ifadə olunur. Rekreasiya 
yükü qiymətləndirildikdə yalnız təbii komplekslərin və rekreasiya 
obyektlərinin davamlığına (dözümlüyü), L.r.t.-nu qiymətləndirdikdə isə 
həmçinin komfort dərəcəsinə diqqət vermək lazımdır. 
LANDŞAFTIN REKULTİVASİYASI – pozulmuş landşaftların 
təsərrüfat, tibbi-bioloji və estetik qiymətinin bərpasına yönəldilən kom-
pleks tədbirlər. L.r.-da iki mərhələ ayrılır: texniki (texniki rekultivasiya) 
– sonrakı məqsədli istifadəsi üçün torpağın hazırlanması və bioloji r. 
(bioloji rekultivasiya) – texniki rekultivasiyadan sonra torpağın münbit-
liyinin bərpası: kompleks aqrotexniki və fitomeliorasiya tədbirlərini 
həyata keçirməklə biotanın yenidən inkişafına nail olmaq. 
LANDŞAFTIN SİNANTROPLAŞDIRILMASI 
(antropogenləşdirilməsi) – insan fəaliyyəti nəticəsində landşaftın 
dəyişilməsi prosesi: alaq növlərinin, mədəni bitkilərin sayının artması. 
LANDŞAFTIN SUKSESSİYASI – landşaftın dəyişilmiş 
vəziyyətinin ilkin və ya ona dinamik vəziyyəti istiqamətində dəyişilməsi 
prosesi. 
LANDŞAFTIN TARAZLIĞI – xarici (anropogen faktor daxil ol-
maqla) faktorların təsirilə və ya özünütəşkiletmə və özününizamlama 
prosesləri nəticəsində təbii landşaftlarda formalaşan nisbətən davamlı 
(taraz) vəziyyət. Antropogen landşaftlarda tarazlıq əsasən antropogen 
faktorlarla, həmçinin özünütəmizləmə və idarəetmə prosesləri 
nəticəsində qurulur. Landşaft nisbətən plastik, dinamik və inkişaf edən 
sistem olduğundan bir deyil, bir sıra tarazlıq vəziyyətində olur. L.t-nı 
saxlamaq təbii resursların səmərəli istifadəsi və insanı əhatə edən mühi-
tin qorunması üçün əsas şərtlərdən biridir. 
LANDŞAFTIN TƏNZİMLƏNMƏSİ – (nizamlanması) – insan 
tərəfindən və ya təbii rejimlə landşaftın funksiyasını saxlamaq üzrə 
tədbirlər. 
LANDŞAFTIN UZUNÖMÜRLÜLÜYÜ – landşaftın və ya onun 
dinamik mərhələlərinin yaşadığı və ya yaşaya biləcəyi dövrün uzunluğu. 
 280 
 
Bu anlayışdan yalnız kiçik ekosistemlər üçün istifadə olunur. 
LANDŞAFTIN YAXŞILAŞDIRILMASI – əlverişli mühit yarat-
maq, təsərrüfat, tibb-gigiyena və ya rekreasiya xassələri formalaşdırmaq 
məqsədilə landşaftın vəziyyətini dəyişdirməyə yönəldilən tədbirlər sis-
temi. «Yaxşılaşdırma”» ifadəsi həm də özündə rekultivasiya, meliora-
siya, sağlamlaşdırma və s. kimi kompleks tədbirləri cəmləşdirir. 
LANDŞAFTŞÜNASLIQ – fiziki coğrafiyanın sahəsi. L. hazırki 
təbii və mədəni landşaftların mənşəyini, strukturunu, onlardakı qarşılıqlı 
əlaqələri, fiziki-coğrafi prosesləri, dinamikasını, onların əmələ gəlmə 
qanunlarını, yerləşməsini, insan fəaliyyətinin təsirilə dəyişməsini və 
təsərrüfat cəhətdən istifadə edilməsi imkanlarını tədqiq edir. 
LANDŞAFTYARADAN AMİLLƏR – geoloji quruluş, relyef, tor-
paq növü (tipi), iqlim, bitki örtüyü, heyvanat aləmi və landşaftın digər 
komponentləri müəyyən landşaft kompleksinin formalaşmasında iştirak 
edir. 
LARVİSİD (lat. larva - sürfə) – zərərli həşəratların tırtıl və sür-
fələrini məhv etmək üçün işlədilən pestisid. 
LATERİT TORPAQLAR (lat. later - kərpic) – ekvatorial və 
rütubətli tropik meşə torpaqları; tərkibində alüminium, dəmir və az miq-
darda silisium 4-oksid olur. Turş reaksiyalıdır; aşağı kation və yüksək 
anion udma qabiliyyəti var. 
LAVA (ital. lava – doldurur) – vulkan püskürməsi zamanı yer 
səthinə axıb tökülən və ya təzyiqlə sıxışdırılan, əsasən, silikat ərintidən 
ibarət qızğın maye və ya çox qatı kütlə. L. soyuyarkən tərkibinə uyğun 
müxtəlif effuziv süxurlar əmələ gətirir. Güclü püskürmələr zamanı L. 
bütün səthi dolduraraq L. örtükləri əmələ gətirir. Bu halda adətən dağ 
düzənlikləri – lava platoları yaranır. 
LAY SULARI – iki su keçirməyən süxur qatı arasındakı layda olan 
və ya cərəyan edən sular; adətən, təzyiqli olur. 
LEGENDA, kartoqrafiya və topoqrafiyada – xəritənin 
məzmununu açan şərti işarələrin və onlara aid izahatların toplusu. L. 
xəritə çərçivəsinin kənarında, yaxud çərçivə daxilindəki boş sahədə 
yerləşdirilir. 
LEMNOBİOS – təmiz sularda yaşayan orqanizmlərin məcmusu 
(göl, çay, qaynaq, yeraltı su, mağara və s. yerlərdə). 
LEPTOBİOZ, KLEPTOBİOZ, LESTOBİOZ (yun. leptos - asan) 
– hər hansı bir növün (adətən kiçik) yem tapdığı digər növün yuvasında 
məskən salması. 
LETAL (öldürücü) TEMPERATUR – canlı orqanizm üçün 
öldürücü temperatur. 
 281 
 
LETAL FAKTOR (lat. letalis - ölümcül) – təsir qüvvəsi orqanizmi 
məhvə (ölümə) aparan faktor (məs. insektisid). 
LEYLƏKLƏR (Ciconiidae) – caydaqlar dəstəsindən quş fəsiləsi. 17 
növü əhatə edən 2 cinsi var. Azərbaycanda Ciconia cinsindən 2 növü – 
ağ L. (C/ ciconia) və qara L. (C.nigra) var. Qurbağa, kərtənkələ, siçan, 
həşərat və s. ilə qidalanır. Köçəri quşlardır. 
LEYSAN – qısamüddətli atmosfer yağıntısı. Adətən yağış halında 
düşür. İntensivliyi adətən 1-3 mm/dəq və daha çox olması ilə fərqlənir. 
Dünyada ən güclü L. Havay adalarında (21 mm/dəq, 1913) 
Azərbaycanda isə Zaqatala rayonunda (10,7 mm/dəq, 1959) müşahidə 
edilmişdir. 
LƏLƏKYEYƏNLƏR (Mallophaga) – pteriqotlar qrupundan 
qanadları ikinci dəfə reduksiyaya uğramış həşərat dəstəsi. Quşlarda, 
bəzən də məməlilərdə parazitlik edir (tükyeyənlər). 2600-dən çox növü 
məlumdur. Azərbaycanda 150-dəq artıq növü yayılmışdır. Quşçuluğa 
zərər vuran toyuq lələkyeyəni əsl L.-dəndir. Mübarizə tədbirləri: 
insektisidlər tətbiq etmək, heyvan saxlanan binaları təmizləmək və de-
zinfeksiya. 
LİANLAR (fr. Liane, lier – bağlanmaq, sarınmaq) – gövdəsini 
müstəqil olaraq dik saxlaya bilməyən bitkilər; dayaq üçün başqa 
bitkilərdən, qaya və tikililərdən istifadə edirlər. L. sarmaşan və 
dırmanan ağac, kol və otlardır. Bu xüsusiyyət onlarda təkamül gedişində 
işıq uğurunda mübarizəyə uyğunlaşma nəticəsində əmələ gəlmişdir. 
Azərbaycanda Böyük Qafqazda və Talış meşələrində daşsarmaşığı, 
ağəsmə, güyəmə, böyürtkan, maya sarmaşığı, şərq üzümü bitir. Bəzi 
növləri dekorativdir. L.-dan bəzi paxlalılar (məs. noxud, paxla) və üzüm 
becərilir. 
LİBİX SİSTEMİ –orqanizmlərin normal həyat fəaliyyətini 
limitləndirən ətraf mühit faktorlarının məcmusu. Alman kimyaçısı 
Y.F.Libixin (1840) adı ilə ifadə olunur. 
LİFLİ BİTKİLƏR – lif almaq üçün becərilən bitkilər. 2000-dək bi-
rillik və çoxillik bitki növündə lif var. Dünyada ən çox pambıq, cut, 
kənaf, kətan, Azərbaycanda pambıq, kətan, kənaf becərilir. 
LİXENOLOGİYA (lichen – dəmrov, şibyə) – botanikanın 
şibyələrdən bəhs edən bölməsi. L.-ya aid işlər Azərbaycan MEA-nın 
Botanika institutunun ibtidai bitkilər şöbəsində aparılır. 
LİQNİN – suda həll olunmayan aromatik tərkibli mürəkkəb üzvi 
maddələr; hüceyrə qılafı odunlaşan zaman hüceyrə qidalanır. 
LİL – su hövzələri dibində narın dənəli çöküntü. Tərkibinin 50%-
dən çoxu 0,01 mm-dən kiçik olan hissəciklərdən ibarətdir. L.-dən tibbdə 
 282 
 
(palçıq müalicəsi), bəzi növlərindən gübrə kimi və s. istifadə edilir. 
LİLLƏNMƏ – su hövzəsi yatağının və ya suaxarı məcrasının qeyri-
üzvi və üzvi hissəciklərlə dolması. L. su hövzələrinin, çayın 
dayazlaşmasına, hövzənin kiçilməsinə səbəb olur. L. ilə mübarizə apar-
maq üçün torpaqqazıyan texnikadan, sahil zonada (suqoruyucu zona) 
meşə zolaqları salmaqdan istifadə olunur. 
LİMAN (yun. limen – havan, buxta) – 1) çay mənsəbinin dəniz 
suyu basmış, qabarma və çəkilmənin təsirinə məruz qalmayan və dayaz 
körfəzə çevrilmiş geniş hissəsi. Sahil boyunca qurunun çökməsindən 
əmələ gəlir. 2) okean, dəniz və daxili su hövzələrinin sahilində 
gəmilərin durması və yük vurub boşaldılması üçün xüsusi körpü və 
başqa qurğular ilə təchiz edilmiş məntəqə. 
LİMİT TƏYİN EDƏN AMİLLƏR – senopopulyasiya və ya növün 
normal həyat sürməsi imkanını məhdudlaşdıran amillərin çatışmaması 
və ya izafi dərəcədə olması. (bu iki ölçünün arasındakı diapazon növün 
tolerantlıq sahəsi hesab olunur). L.t.e.a-ə işıq, istilik, su, kimyəvi 
maddələr daxildir. 
LİMİTLƏNMİŞ MÜHİT – orqanizm üçün əlverişsiz mühit, onun 
üçün limitlənmiş faktorlar mövcud deyil. 
LİMNOBİONT (yun. limno - göl) – göllərdə yaşayan orqanizmlər. 
LİMNOFİL – durğun suyu sevən orqanizmlər. 
LİMNOLOGİYA, GÖLŞÜNASLIQ – quru hidrologiyasının bir 
şöbəsi, gölləri, su anbarlarını və bataqlıqları öyrənən elm. L.-nın başlıca 
vəzifəsi gölün çökəyinin quruluşu, sahillərini, dib çöküntülərini, suyun 
fiziki və kimyəvi xassələrini, hidroloji rejimini (su balansını, suyun 
hərəkətini, səviyyəsinin dəyişməsini və s.) fauna və florasını 
öyrənməkdir. 
LİMNOPLANKTON – daxili kontinent su hövzələrində yaşayan 
plankton orqanizmlərin məcmusu. 
LİMNOPSAMMON – təmiz sulu göl və su hövzələrinin sahilləri 
boyu nəmli qumun üst qatında yaşayan orqanizmlərin məcmusu. L.-ın 
nümayəndələrindən sapvari və diatom yosunları, bəzi həşəratların 
sürfələrini, malyuskları və s. göstərmək olar. 
LİPİDLƏR – üzvi maddələrdə həll olub, suda həll olunmayan 
maddələr qrupu (efir, benzin, benzol, xloroform və s.). Bu qrupa yağlar 
və yağaoxşar maddələr (lipoidlər) də daxildir. 
LİSENZİYA – dövlətin təbii sərvətdən istifadə etmək üçün verdiyi 
icazə (adətən, pullu icazə verilir). 
LİTOBİOSFER (yun. lithos - daş) – 1) Litosferin üst qatlarında 
(adətən 8-10 km dərinlikdə) yerləşən biosferin bir hissəsi; 2) canlı 
 283 
 
orqanizmlərin yayıldığı sahə (çatlar boyu, yeraltı su hövzələrində); bio-
gen çökmə süxurlar olan sahə (V.İ.Vernadskiyə görə “keçmiş, qədim 
biosfer”). 
LİTOFİLLƏR, DAŞİTİLƏYƏNLƏR – adətən hərəkət etməyən və 
ya yavaş hərəkət edən və bərk süxurları dağıtmaq qabiliyyətinə malik 
olan dəniz heyvanları (mexaniki surətdə, kimyəvi maddə ifraz etməklə) 
Məs. bəzi süngərlər, codtüklü qurdlar, xərçəngkimilər və molyusklar. 
LİTOFİTLƏR, PETROFİTLƏR – rizoidlər və köklərinin ayırdığı 
kimyəvi maddələrlə bərk süxurları dağıtmaq qabiliyyətinə malik olan 
bitkilər. Məs. bəzi göy-yaşıl yosunlar, şibyələr, həmçinin ali bitkilər. 
LİTOLOGİYA – çökmə süxurların tərkibi, quruluşu, teksturu və 
mənşəyi haqqında elm. 
LİTOMONİTORİNQ – Yer qabığının qorunması və öyrənilməsi 
üçün kompleks tədbirlər. 
LİTORAL ÇÖKÜNTÜLƏR – litoral zona çöküntüləri: quru və 
dənizin fəal qarşılıqlı təsiri sahəsində toplanır. Bununla əlaqədar L.ç. 
kontinental və dəniz mənşəli materialların çox olması, tərkibinin qeyri 
sabitliyi, müxtəlifliyi və s. ilə xarakterizə olunur. Tərkibi, əsasən valun, 
çınqıl, çaqıl, qum, lil və həmçinin üzvi qalıqlardan ibarət olur. 
LİTORAL FAUNA – litoral zonada yaşayan heyvanlar, Litoralda 
yaşayan heyvanlar suyun çəkilməsi zamanı daşların və qayaların altında, 
yosunların arasında gizlənib qabarma nəticəsində dəniz səviyyəsindəki 
dəyişiklikdən asılı olaraq yerlərini dəyişirlər. L.f.-ya bir çox 
onurğasızlar və balıqlar aiddir. Tropiklərin L.f.-sı daha zəngindir. Ekva-
tordan Qütbə doğru onların növ tərkibi azalır. L.f.-nın vətəgə əhəmiyyəti 
var. 
LİTORAL FLORA – litoral zonanın bitki örtüyü. Dənizlərdə L.f. 
əsasən qrunta yapışmış yaşıl, qonur, qırmızı və göy-yaşıl yosunlardan 
ibarətdir. Daşlı qruntların L.f-sı yumşaq qrunta nisbətən zəngindir. L.f. 
mülayim qurşaqda daha çox, şimal en dairəsində isə zəif inkişaf edir. 
LİTORAL ZONA (lat. litoralis - sahil) – okean dibinin çəkilmə 
zamanı ən aşağı və qabarma zamanı ən yuxarı su səviyyələri arasındakı 
sahilboyu ekoloji zonası. Dərinliyi 40-50 sm-dən 200 m-ə qədərdir. L.z. 
qabarma və çəkilmə nəticəsində gündə iki dəfə su ilə örtülür və sudan 
azad olur. Süxurların xüsusiyyətindən asılı olaraq gilli, qumlu, daşlı və 
qayalı L.z.-lar ayırırlar. 
LİTOREOFİL – çayların daşlı substratlarında yaşamağı üstün tutan 
hidrobiontlar. 
LİTOREOFİL BİOSENOZLAR – çayların iti axan yerlərində daşlı 
qruntlarda məskunlaşan qruplaşmalar (biosenozlar). L.b.-ın tipik 
 284 
 
nümayəndələrinə mamır, zəli, süngər, sapvari və diamat yosunlar, bir 
çox həşəratların növləri aiddir. 
LİTOSFER – Yerin üst bərk qatı. L.-ə Yer qabığı və ondan Mox-
oroviçiç sərhədi ilə ayrılan üst mantiyanın üstdəki bərk hissəsi daxil edi-
lir. L.-in qalınlığı qeyri-müəyyəndir, ehtimal ki, 50-200 km arasında 
dəyişir. 
LİTOSFERİN QORUNMASI – biosferin mühüm komponenti olan 
Yerin bərk qabığının qorunmasına yönəldilən tədbirlər sistemi. Hazırda 
insanın intensiv təsirilə əlaqədar insan və ətraf mühitin qarşılıqlı hormo-
nik tarazlığını saxlamaq üçün litosfer planlı sürətdə qorunmalıdır. 
LİZİMETR pozulmamış torpaq monolitində suyun hərəkət sürətini 
və həcmini ölçən cihaz (qurğu). 
LOKAL ÇİRKLƏNMƏ (lat. localis - yerli) – Böyük olmayan re-
gionun (adətən sənaye müəssisəsi, yaşayış məntəqəsi və s. ətrafı) 
çirklənməsi. 
LONDON TİPLİ SMOQ – qazşəkilli çirkləndiricilərin (əsasən 
kükürd anhidridi), toz hissəciklərinin və duman damlalarının qarışığı. 
LOTİK QRUPLAŞMALAR (lat. lotus – yuyulmuş, yuyulub 
təmizlənmiş) – axar sularda (bulaq, çay) yaşayan orqanizmlərin spesifik 
qruplaşmaları. 
LOTİK MÜHİT – axar su hövzələri: bulaq, kiçik çay, böyük çay. 
LÖSS – bincinsli, təbəqəsiz, əhəngli, yaxud gilli çökmə süxur. Rəngi 
açıq sarı olur. Qranulometrik tərkibində 30-55% toz və 5-3-% gil iştirak 
edir. Tərkibində 27-90% kvars və silikatlar, 4-20% alüminium-oksid, 65 
və daha çox kalsium-karbonat olur. 
LYUMİNESENT və FLUORESSENT ŞÜALANMA – əsasən 
günəş işığının enerjisi (yaşıl bitkilərin fluoressensiyası), qismən isə or-
qanizmin daxili enerjisi hesabına (cücü və mikroorqanizmlərin işıq 
verməsi) baş verir. Günəş enerjisi hesabına olan şüalanma cihazlarla 
qeyd edilir. 
 
 
 
 
 
 
 
 
 
 
 285 
 
M 
 
-MADDƏLƏR MÜBADİLƏSİ – maddələrin biogeokimyəvi 
dövranı – maddələrin biosferdə dövri olaraq çevrilməsi və qarışması; 
onların mühüm nizamlayıcısı ekosistemlər olub orada elementlərin əsas 
hissəsi çoxsaylı daxili dövrlərini başa vurub (kiçik dövrlər: biota-
biosenotik mühit). Bu xüsusilə suya, karbon qazına, oksigenə, azota, 
fosfora, kükürdə, dəmirə, maqneziuma və metabolizm proseslərində 
iştirak edən senoekosistemin biotrof, allelopatik və allelopolik 
kanallarından keçən digər maddələri. 
MADDƏLƏRİN BİOTİK DÖVRANI – torpaq, bitki, heyvanat 
aləmi və b. orqanizmlər arasında maddələrin daim sirkulyasiyası. 
MADDƏLƏRİN MÜBADİLƏ FONDU – qida maddələrinin aktiv 
və mümkün fondu, orqanizm və ətraf mühit arasında tez mübadilə xa-
rakterikdir. Bəzən M.m.f. maddələrin mümkün fondu adlanır. 
MADDƏLƏRİN TRANSFORMASİYASI – kimyəvi, fiziki və bi-
oloji faktorların təsirilə kimyəvi maddələrin ətraf mühitdə çevrilməsi 
prosesi. 
MAĞARA – yer qabığının üst qatında yer səthindən bir, yaxud bir 
neçə girişi olan iri boşluq. Əsasən, suda asan həll olan süxurların (əhəng 
daşı, dolomit, gips. daşduz və s.) yuyulması və oyulması nəticəsində 
əmələ gəlir. Abraziya, eroziya və s. proseslər nəticəsində əmələ gələn 
M.-lar da var. 
İbtidai icma quruluşunun sonlarında Avropa, Asiya, Afrika və Ame-
rika tayfaları süni M-lardan daha çox istifadə etmişlər. Belə M-lardan 
heyvan və ibtidai insan sümüyü, əmək alətləri, divarlarda və tavanda 
rəsm və naxışlar (Azıx mağarası, Kap mağarası və s.) aşkar olunmuşdur. 
MAĞARA SULARI – Yer qabığında mağara boşluqlarına dolan 
yeraltı sular. Buranın həyatı spesifik, zəngin və müxtəlifdir. 
MAKROBENTOS (yun. makros – böyük, uzun) – bədəninin 
ölçüsü 2 mm-dən böyük olan dib (bentos) orqanizmlərinin məcmusu 
(həşəratların sürfələri, iri molyuskalar, polixetlər, xərçəngkimilər və s.). 
MAKROBİOLOGİYA – bəzən ekologiyanın sinonimi kimi istifadə 
edilir. Bəzi müəlliflər mikrobiologiyanın əksi kimi istifadə edir. 
MAKROBİOTİK ORQANİZMLƏR – çoxömürlü orqanizmlər; 
Məs., sekvoyya ağacı 5000, fil-200, tutuquşu-100, insan 90-150 il 
yaşayır. Hər hansı bioloji orqanizmin ömrünün uzunluğu nəslə bağlıdır, 
ona həm də ətraf mühitin keyfiyyəti təsir göstərir. 
MAKROELEMENTLƏR – Bitki tərəfindən çoxlu miqdarda 
 286 
 
mənimsənilən kimyəvi elementlər. 
Canlı orqanizmdə öz kütləsinin 0,001-dən 60%-ə kimi təşkil edir. (O, 
H, C, N, P, Ca, S, Mg, Na, Ce, Fe və b.) M-dən orqanogen elementlər 
(orqanogenlər) ayırırlar. (O, C, H, N) onlardan əsasən üzvi maddələr – 
zülallar, yağlar, karbohidrogenlər, fermentlər, harmonlar, vitaminlər və 
onların çevrilmə məhsulları alınır. 
MAKROFAQLAR, poliblastlar – heyvan orqanizmində mezenxim 
təbiətli hüceyrələr. Bakteriyaları, məhv olmuş hüceyrə qalıqlarını və 
orqanizm üçün yad və zəhərli hissəcikləri fəal surətdə tutur və həzm 
edir. M. terminini İ.İ.Meçnikov (1992) elmə daxil etmişdir. 
MAKROFAUNA – bədənlərin ölçüləri 10 mm-dən artıq olan hey-
van orqanizmlərinin məcmusu (atropodlar, qurdlar, malyusklar, balıqlar, 
quşlar və s.). 
MAKROFİTOBENTOS – Yaşayışı su hövzəsinin dibində keçən su 
bitkilərinin məcmusu (bir çox qonur, qırmızı, yaşıl yosunlar və s.). 
Dünya okeanında M. 200 mln.t. təşkil edir. Bir çox M.-nin 
nümayəndələri qida, tibbi əhəmiyyət daşıyır: laminariya (dəniz kələmi), 
qamış, anfelsiya, zostera və s. M-un dünyada yığımı 1,5 mln t. təşkil 
edir, o, 18-20 mln t.a.-da çata bilər, o cümlədən qonur yosun 16mln t, 
qırmızı yosun 3 mln t. 
MAKROFİTOFAQLAR – makrokonsumentlər, nisbətən iri 
bitkilərlə qidalanır. 
MAKROFİTOFİLLƏR – iri bitkilər arasında və ya üzərində 
yaşamağı üstün tutan orqanizmlər. 
MAKROİQLİM – iri coğrafi regionun – coğrafi zonanın, 
materiklərin və okeanların, onların böyük hissələrinin, yaxud bütöv Ye-
rin iqlimi. M. mezoiqlim və mikroiqlimə qarşı qoyulur. 
MAKROKONSUMENTLƏR, FAQOTROFLAR – heterotrof 
orqanizmlərdən olub (əsasən heyvanlar) digər orqanizmlərlə və ya 
onların yaratdığı maddələrin hissələrilə qidalanır. 
MAKRORELYEF – Yer səthinin böyük sahəsinin ümumi 
göürünüşünü müəyyən edən iri relyef formaları. Məs. sıra dağlar, yayla-
lar, ovalıqlar və s. 
MAKROSKOPİK ORQANİZMLƏR – ölçüləri 500 mkm-dan iri 
olan orqanizmlər. 
MAKSİMAL DÖZÜLƏN DOZA – orqanizmə daxil edilən böyük 
doza zəhər onu məhv etmir, ancaq onda zəhərlənmə simptomu müşahidə 
olunur. 
MAKSİMUM DÖZÜLƏN KONSENTRASİYA – ətraf mühitin 
obyektlərində zəhərin ən kiçik konsentrasiyası təcrübə heyvanlarında 
 287 
 
ölümlə nəticələnir. Clo və ya CKo simvolu ilə işarə olunur. 
MAKSİMUM TEMPERATUR – hər hansı bir məntəqədə və ya 
regionda sutka, dekada, ay, il və çoxillər ərzində hava, torpaq və suyun 
mütləq və orta göstəricilərinin ən yüksək qiyməti. 
MAKSİMUM  TOKSİK OLMAYAN DOZA, TƏSİRSİZ DOZA 
– zərərli maddələrin (agentlərin) test-orqanizmlərdə nəzərə çarpacaq 
müəyyən dəyişiklik törətməyən maksimal dozası. 
MAKVİS (frans. magius) – həmişəyaşıl sərtyarpaqlı və tikanlı 
kolların və alçaqboylu ağacların (mərsin, ardıc və s.) cəngəlliyi. Aralıq 
dənizi ölkələrində aşağı dağ qurşağında sıx cəngəlliklər əmələ gətirir. 
M.-ə əsasən, tikanlı kollar daxildir: əksəriyyəti efiryağlı və kəskin qox-
ulu olur. M.-in analoqları Avstraliyada skreb, Şimali Amerikada çappar-
al adlanır. 
MAQARELYEF – Yerin endogen qüvvələri tərəfindən əmələ 
gəlmiş ən böyük relyef formaları. Məs. okean çökəyi, hündür yayla. 
MAQMATİK SÜXURLAR – püskürmə süxurları-ərgin maqmanın 
soyuması və kristallaşması nəticəsində əmələ gələn süxurlar; soyuma 
şəraitinə görə effuziv (vulkanik) və intruziv (dərinlik) süxurlara bölünür. 
Effuziv süxurlar vulkan püskürmələri zamanı maqmanın Yer səthinə 
axaraq lava şəklində soyumasından, intruziv süxurlar isə maqmanın Yer 
qabığında müəyyən dərinlikdə başqa süxurlar içərisində soyumasından 
əmələ gəlir. 
MAQNİTOBİOLOGİYA – biofizikanın bölməsi: xarici maqnit 
sahəsinin canlı orqanizmlərə təsiri. M. bioloji mənşəli maqnit xassələrini 
təyin edir. 
MAQNİTOTROPİZM – orqanizmlərin maqnit sahəsinin təsirilə 
(təbii və süni) hərəkət tipi (məs. bitkilərin kök sisteminin güclü inkişafı). 
MALAKOLOGİYA (yun. malakion - malyuska) –zoologiyanın 
molyuskları öyrənən bölməsi. 
MALANİZM – ətraf mühitin çirkləndirilmiş rənginə uyğun tünd 
rəngli orqanizmlərin seçilib qalması (məs. belə kəpənəklər 70 növdən 
çoxdur). 
MALDARLIQ – süd, ət və gön-dəri məmulatı almaq üçün qaramal 
yetişdirən heyvandarlıq sahəsi. M-in Azərbaycanda mezolit, xüsusilə 
Neolit dövründə geniş yayılması məlumdur. 
MAL-QARA ÜÇÜN “ZAQON” – səmərəli istifadə etmək 
məqsədilə otlaq hasarlanmış sahələrə «zaqonlara» bölünür. Bu, hədsiz 
otarmanın qarşısını alaraq otlağın deqradasiyaya uğramasına, torpağın 
dağılmasına yol vermir. 
MALTUSÇULUQ – T.R.Maltusun adı ilə bağlıdır. M.-a görə 
 288 
 
zəhmətkeşlərin vəziyyəti kapitalizm quruluşunun sosial şəraiti ilə deyil, 
təbiətin qanunları ilə müəyyən edilir: yaşayış vasitələrinin artımı əhali 
artımından geri qalır; adamlar bioloji xüsusiyyətlərindən asılı olaraq 
həndəsi silsilə ilə, yaşayış vasitələrinin miqdarı isə yalnız ədədi silsilə 
ilə artır. Maltusa görə əhalinin sayı və yaşayış vasitələrinin miqdarı 
arasındakı nisbət geniş insan kütləsini tələf edən epidemiya, aclıq, 
müharibə və s. ilə tənzimlənməlidir. 
MAMIRLAR– Mamırkimilər (Bryophyta) şöbəsində birləşən, quru-
da, bəzən şirin suda yayılmış avtotrof bitkilər, çoxalması nəslin 
növbələşməsilə gedir. Torpaqda, ağac qabığı və daşların üzərində geniş 
yayılmışdır. M. hər yerdə (dənizlərdən başqa) yayılmışdır. Antibiotik 
tərkibli bəzi növləri tibdə, torf mamırı kənd təsərrüfatında istifadə edilir, 
(gübrə, qaba yem və s. kimi). 
MARİKULTURA – dəniz sənaye orqanizmlərinin (istridyə, ma-
lyusk, yosun və s.) süni yetişdirilməsi və artırılması. (qismən dənizlərdə, 
limanlarda, çay estuarisində). 
MARİNOBİOSFER (lat. marinus – dəniz və biosfer) – Dünya 
okeanında yaşayan orqanizmlərin məcmusu. 
MARŞRUT PLANALMA – Geobotaniki və torpaq xəritələri tərtib 
etmək üçün bitki örtüyü və torpağın sadə, gözəyarı plana alınması. 
Kompas, vizir xətkeşi və orta miqyaslı ümumi xəritələrin köməyi ilə 
aparılır. 
MATERİKLƏR, KONTİNENTLƏR – Yer qabığının hər tərəfdən 
okean və dənizlərlə əhatələnmiş böyük quru massivləri. Müasir geoloji 
epoxada 6 materik mövcuddur: Avrasiya, Şimali Amerika, Cənubi Ame-
rika, Afrika, Avstraliya və Antraktida. M. üçün Yer qabığının ümumi 
qalınlığının 35-45 km-dək olması və qranit qatının mövcudluğu xarakte-
rikdir. 
MAVİ SİYAHI – Qırmızı kitabın bölməsi: sayı azalmağa doğru 
gedən quş növləri daxildir. 
MEXANİKİ ÇİRKLƏNMƏ – mühitin bilavasitə özündə və orada 
yaşayan orqaninzmlərə mexaniki təsirin nəticəsində (məs. müxtəlif 
zibillərlə) çirklənmə. 
MEXANİKİ EROZİYA – traktor və digər kənd təsərrüfatı 
texnikasının mexaniki təzyiqi nəticəsində torpağın strukturunun 
pozulması. 
MEXANOXORİYA – açılan meyvə toxumlarının mexaniki 
səpələnməklə yayılması. M. sarı akasiya, itxiyarı, xınagülü üçün xarak-
terikdir; bu bitkilərin yetişmiş meyvələri birdən açılır (partlayır) və 
toxumları zərblə tullayır. 
 289 
 
MEQABİOSFER (yun. megas - böyük) – canlı orqanizmlərin daim 
yaşadığı bütün hidrosfer, atmosferin qatları (ozon qatına qədər) və litos-
ferin bir hissəsi. 
MEQAEKOSİSTEM – ən böyük ölçülü ekosistem (okean, biosfer 
bütövlükdə). 
MEQAPOLİS – əhalisi 10 mln.-dan artıq olan şəhərlərin nəhəng 
aqlomerasiyası. M.-ə Şanxay, Kalkutta, Tehran, Nyu-york, Tokio, San-
Paulu, Meksika, Rio-de-Jeneyro, London, Seul və b. aiddir. 
MELİORASİYA (lat. melioratio - yaxşılaşdırmaq) – 
(yaxşılaşdırma, yararlı hala salma) – torpaqların faydalı istifadəsi üçün 
yararlı olmayan təbii şəraitin yaxşılaşdırılmasına yönəldilmiş təsərrüfat 
və texniki tədbirlər sistemi: əsasən torpağın su, hava, qida və istilik 
rejimlərini nizamlamaq yolu ilə həyata keçirilir. M. təbii fəlakətlərin 
nəticələrini aradan qaldırmağa, torpaqlardan səmərəli istifadəyə imkan 
verir. Tətbiq sahəsinə görə M. üç əsas qrupa bölünür: 
1) Su rejimi əlverişli olmayan torpaqların M.-sı. Bataqlıq, su basmış 
torpaqların, həmçinin quru bozqırların, susuz səhra və yarımsəhra 
sahələrinin M.-sı. Buraya izafi nəmliyə qarşı mübarizə tədbiri kimi qu-
rutma M-sı, quraqlığa qarşı suvarma M.-sı (irriqasiya) daxildir. 
2) Əlverişli olmayan fiziki-kimyəvi  xassələrə malik (şorakətli, şor, 
ağır gilli, lilli) torpaqların M.-sı. Bu qrupa şor torpaqların 
duzsuzlaşdırılması və şorakətli torpaqların kimyəvi M.-sı daxildir.3) 
Suyun və küləyin mexaniki təsirindən eroziyaya uğramış torpaqların 
M.-sı. Su ilə səthi yuyulmuş, həmçinin suyun yarğanlar əmələ gətirdiyi, 
sürüşmələr törətdiyi, küləyin qum yaratdığı sahələrin M.-sı. 
Qurutma, duzsuzlaşdırma və kimyəvi M.-da əsas mübarizə tədbiri 
ərazinin drenlənməsi, suvarma M.-sında isə əsas tədbir suvarma 
şəbəkəsinin yaradılması və onun su mənbəyinə birləşdirilməsidir. Hər 
iki halda torpağın su-duz rejimi normal saxlanmalı, lazımi aqrotexniki, 
fitomeliorasiya və hidrotexniki üsullarla aparılır. Azərbaycan 
Respublikasının düzənlik rayonlarında yarıdan çoxu müxtəlif dərəcədə 
şor olan, suvarılmalı, şorakətli, qurudulmalı və su eroziyasına qarşı 
mübarizə aparmalı torpaq vardır. Respublikada müxtəlif drenlər, Cey-
ranbatan, Sərsəng, Ağstafa, Xanbulançay, Xaçınçay, Arpaçay, 
Bəhramtəpə su anbarları və qovşaqları tikilib istifadəyə verilmişdir. 
Muğan-Salyan, Mil-Qarabağ, Şirvan, Dəvəçi-Xaçmaz zonalarında 100 
min hektarlarla ərazi suvarılaraq duzsuzlaşdırılmış və kənd təsərrüfatı 
üçün yararlı hala salınmışdır. 
MELİORATİV BİTKİLƏR –öz təsirilə torpağın bərpasına və 
münbitliyinin artmasına, torpaqəmələgəlmə prosesinə demək olar ki, 
 290 
 
əksər bitkilər meliorativ xüsusiyyətə malikdir. 
MENDELİZM – genetikanın əsasını təşkil edən irsiyyət 
qanunauyğunluqları haqqında elm. Q. Mendel göstərir ki, «elementlər» 
(amillər) əlahiddə olub çarpazlaşma nəticəsində qovuşmur və itmir. 
Əvvəlki nəsillərdə onlardan biri üstünlük təşkil edib meydana çıxır. 
«İtmiş» əlamət isə sonrakı nəsillərdə tədricən özünü büruzə verir. 
METABİOZ (yun. meta – arası, sonra) – İki və bir neçə mikroor-
qanizmin birgə həyat sürməsi; bu zaman hər iki və bir neçə orqanizm 
üçün mühitin yaranması əlverişli olur; məs. ammonifikator bakteriyaları 
ammonium hasil edir ki, o, onlarla birgə yaşayan nitroz bakteriyalarının 
həyatı üçün lazımdır, bu həm də öz növbəsində nitrat bakteriyalarını 
nitritlə təmin edir. 
METABOLİT SU –heyvan orqanzmində oksidləşən qida (yağ, kar-
bohidratlar) əmələ gətirən su. M.s. səhralarda yaşayan heyvanlar üçün 
ətraf mühitdə sərbəst su ehtiyatının olduqca qıt olduğu şəraitdə xüsusən 
əhəmiyyətlidir (dəvə, səhra gəmiriciləri, həşəratlar və s.). 
METABOLİTLƏR – canlı orqanizmlərdə maddələr mübadiləsi 
məhsulları. 
METABOLİZM, maddələr mübadiləsi  – Canlı orqanizmlərdə 
maddələri enerjiyə çevirən biokimyəvi proseslərin məcmusu. M. bir-
birinə əks nəticəli iki prosesdən (assimilyasiya və dissimilyasiya) 
ibarətdir. 
METAMORFOZ – bitkilərin və heyvanların fərdi inkişafında 
(ontogenezdə baş verən və geniş yayılmış çevrilmə, dəyişilmə hadisəsi: 
təkamül prosesində qazanılmış uyğunlaşma. Bitkilərdə M. əsas orqan-
larda və onların funksiyalarında baş verir. Quraqlıq sahələrdə rütubətin 
azlığı ilə əlaqədar bəzi orqanlarda M. getmişdir. Kaktuslarda gövdə həm 
forma, həm də funksiyaca dəyişkənliyə uğramışdır. Bəzən yarpaqlar da 
M.-a uğrayır. Məs., zirincdə adi gövdədə yerləşən yarpaqlar tikanlara 
çevrilmişdir. 
METEORİT – planetlərarası boşluqdan yer atmosferinə uçub gələn 
mineral kütlələr. Adətən M. atmosferdə sürtünmə nəticəsində 160-180 
km hündürlükdə alışır və yerə çatmadan atmosferdə yanıb qurtarır, lakin 
onlar bəzən Yerə çatır. 1959-cu il noyabrın 24-də Yardımlı rayonuna 
ümumi ağırlığı 150 kq olan dəmir M. düşmüşdür. 
METEOROLOGİYA (yun. meteora – atmosfer və ya göy 
hadisələri və logos - elm) – atmosfer haqqında elm. Geofizika elmləri 
sisteminə daxildir. Atmosfer fizikası, atmosfer kimyası, dinamiki M., 
iqlimşünaslıq, biometeorologiya və s. bölmələrə ayrılır. 
METEOROBİOLOGİYA – iqlimin orqanizmə təsirini öyrənən 
 291 
 
kompleks elmi fənn. 
METEOROLOJİ XİDMƏT – iqlimin vəziyyətinin təbii, süni və ya 
antropogen dəyişməsinə nəzarət xidməti. Respublika Ekologiya və Təbii 
Sərvətlər Nazirliyinin Milli Hidrometeorologiya Xidmətinə həvalə 
olunmuşdur.  
METEOROLOJİ MÜHARİBƏ – düşmənə iqtisadi zərər yetirmək 
və onun hərbi əməliyyatlarını çətinləşdirmək məqsədilə atmosfer 
hadisələrinə fəal təsir göstərmək üsullarının məcmusu (yağmurlu 
rayonların su rejimini dəyişdirmək, daşqınlar, tufan, qasırğa törətmək, 
yolları keçilməz hala salmaq, azyağmurlu rayonlarda uzun sürən 
quraqlıq törətmək və s.). 
METİL SPİRTİ (Metonol) – CH3 OH – şərab spirti iyi verən, 
rəngsiz mayedir, narkotik təsirə malikdir, 64,50-də qaynayır. M.s. 
orqanizmdə oksidləşərək yüksək zəhərli birləşmələr – formaldehid və 
qarışqa turşusu əmələ gətirir. M.s.-nin 30-100 mil-ri fərdi hissiyyatdan 
asılı olaraq ölüm dozası sayılır. 
MEZOEKOSİSTEM (yun. mesos - orta) – orta ölçülü ekosistemlər 
(ayrı-ayrı göllər, çaylar, nohur və s.). 
MEZOİQLİM – təbii şəraiti eyni olan nisbətən kiçik ərazinin (məs. 
müəyyən meşə massivi, dağarası çökəklik, kiçik şəhər və s.) iqlimi. Ma-
kroiqlim və mikroiqlim arasında keçid təşkil edir. 
MEZOFİLLƏR – hava və torpağın orta rütubətliyi şəraitinə 
uyğunlaşıb yaşayan heyvanlar. Bura olduqca çoxlu quş və heyvan 
növləri daxildir. 
MEZOFİTLƏR – orta dərəcədə rütubətli torpaqlarda bitən bitkilər. 
Kserofitlərlə hiqrofitlər arasında keçid təşkil edir. M.-ə, əsasən, ağac və 
kollar, xüsusilə çəmən bitkiləri (çəmən qırtıcı, üçyarpaq yonca, 
pişikquyruğu və s), bəzən də yarımsəhra və bozqırlarda bitən efemerlər, 
kənd təsərrüfatı bitkilərinin çoxu və alaqlar daxildir. 
MEZOHİQROFİLLƏR – orta rütubətli yerlərdə yaşamağı üstün tu-
tan heyvanlar (əksərən mülayim qurşaqda rast gəlinən heyvanlar. (Ter-
mini R.Dajo (1975) təklif etmişdir. 
MEZOHALOFİTLƏR – ortaduzlu suları üstün tutan bitkilər. 
MEZOHİQROFİTLƏR – orta rütubətli yerləri üstün tutan bitkilər. 
MEZORELYEF – relyef forması, makrorelyef ilə mikrorelyef 
arasında orta vəziyyət tutur. Məs., dərə, çökəklik və s. 
MEZOSAPROB ORQANİZMLƏR, MEZOSAPROBLAR – üzvi 
maddələrlə orta dərəcədə çirklənmiş su hövzələrində yaşayan bitki və 
heyvan orqanizmləri. Belə sularda oksidləşmə məhsulları – nitratlar və 
nitritlər, sərbəst oksigen olur, lakin parçalanmayan zülallar olmur. 
α M.o. və β M.o. var. α M.o. çirklənmiş və oksigen defisiti artıq olan 
sularda inkişaf edə bilir; bunlara bakteriyalar, bəzi göbələklər və yosun-
lar, ibtidailər və s. aiddir. β M.o. az çirklənmiş və oksigen defisiti çox da 
artıq olmayan sularda yaşayanlardır; bunlar diatom yosunlar, bəzi 
çiçəkli bitkilər, qamçılılar, kökayaqlılar, kirpikli infuzorlar, həmçinin 
 292 
 
bəzi molyusklar, xərçəngkimilər, həşəratlar və balıqlardır. 
MEZOSFER – atmosferin stratosfer ilə ionosfer arasındakı təbəqəsi. 
Təqr. 50 km-dən 80-85 km-dək yüksəklikdə yerləşir. M. temperaturun 
yüksəkliyə görə təq. 0°C-dən 90°C-yədək azalması ilə səciyyələnir. 
MEZOTERMOFİTLƏR – orta istisevər termofil bitkilər, öz 
inkişafları üçün mülayim temperatur tələb edir. Vegetasiya dövründə 
orta ongünlük temperaturun 15-20°C olmasına üstünlük verir. Mezoterm 
hidrofitlər, mezofitlər və kserofitlər ayırmaq olar. 
MEZOTROF ORQANİZMLƏR – torpağın münbitliyinə, qida 
maddələrinə, o cümlədən mineral maddələrə orta dərəcədə tələbatı olan 
orqanizmlər. 
MEZOTROF SU HÖVZƏSİ – Su orqanizmləri üçün qida 
maddələri orta dərəcədə olan su hövzəsi. Belə su hövzələri təmiz, şəffaf 
olur. 
MEYVƏ BİTKİLƏRİ – şirəli və ya bərk, yeyilən meyvəsi olan, 
yabanı halda bitən və becərilən ağac, kol, yarımkol, çoxillik kolcuqlar 
qrupu. M.b.-nə alma, armud, heyva, albalı, ərik, badam, fındıq, qoz, 
zeytun, əncir və s. daxildir. Bir çox subtropik və tropik M.b.-ndən man-
qo, banan, sitrus bitkiləri və s. göstərmək olar. 
MEYVƏÇİLİK – bitkiçilik sahəsi, insanın qidalanması üçün yararlı 
meyvə verən çoxillik bitkilərdən bəhs edən elm. Azərbaycanda M. üzrə 
elmi-tədiqat işləri Qubadakı Azərb. Bağçılıq, Subtropik bitkilər Elmi 
istehsalat Birliyi və onun Göyçay, Zaqatala, Ordubad, Lənkəran təcrübə 
stansiyaları və dayaq məntəqələrində aparılır. 
MEŞƏ – öz inkişafında bioloji cəhətdən bir-birilə bağlı olan və bir-
birinə, həm də xarici mühitə təsir göstərən ağac, kol, ot, digər, bitkilər 
(mamır, şibyə), heyvanat aləmi və mikroorqanizmlərin birliyi (vəhdəti) 
olub biosferin mühüm tərkib hissəsidir, coğrafi landşaftın elementidir. 
Meşə biogeosenozdur, biogeosenozlar sistemidir. 
M. təbiətin orijinal və təkrarolunmaz hissəsidir. O, öz qanunları ilə 
yaşayır və inkişaf edir. Öz mövcudluğu və inkişafı üçün M. öz-özünə 
əlverişli şərait yaradır, qida və su ilə öz-özünü təmin edir, təzələyir, 
gələcək nəslinin qorunub saxlanması üçün özünə qayğı göstərir. 
Meşədəki ağaclar sıx bitdiyindən bir-birinə böyük təsir göstərir, ona 
görə də orada ağaclar uca boylu, düz gövdəli, çətirləri isə az inkişaf 
edərək ensiz və gödək olub, ağacların təpə hissəsində yerləşir. M.-də 
ilbəil arası kəsilmədən ağac və kolların küllü miqdarda yarpağı, xırda və 
iri budaqları, qabıq, çiçək və meyvələri tökülür, onlara isə milyonlarla 
həşərat qalıqları qarışır. Torpaq səthinə düşən bu töküntülər tədricən 
çürüyüb parçalanır və qalın üzvi kütlə (meşə döşənəyi) əmələ gətirir. 
M.-də üstünlük təşkil edən ağac cinsləri meşənin edifikatorları adlanır. 
Onlar meşənin, eyni zamanda bütün biosferin üzvi maddələrinin əsas 
kütləsi sayılaraq maddələrin dövranında və ətraf mühitin dəyişilməsində 
mühüm rol oynayır. Respublikamız az meşəli olub ərazisinin yalnız 10 
faizi meşə ilə örtülüdür. Lakin meşələrimiz ağac, kol və heyvan növləri 
ilə olduqca zəngindir. Burada 450-dən çox yabanı ağac və kol növü bi-
 293 
 
tir. Onların 70-i endem növləri olub respublikamızdan başqa dünyanın 
heç bir yerində təbii halda bitmir. 
MEŞƏ EKOSİSTEMLƏRİ – Mürəkkəb və yüksək məhsuldar 
ekosistemlər. Azərbaycan Respublikasında M.e.-ndə əsasən hündür boy-
lu (20-40 m) enliyarpaq ağaclar (fıstıq, palıd, vələs, cökə) dominantlıq 
edir. 
Fitofaqlar: maral, qarapaça, çöl donuzu, ayı, cüyür, gəmiricilər və 
quşlar. Zoofaqlar: canavar, vaşaq, porsuq, tülkü və s. Qonur dağ-meşə 
torpaqları üstünlük təşkil edir. M.e. böyük torpaqqoruyucu, 
sutənzimedici rola malikdir, oduncaq, meyvə, giləmeyvə, dərman 
bitkiləri tədarük edilir. Rekreasiya əhəmiyyətindən geniş istifadə edilir. 
MEŞƏ ƏKİNLƏRİ – ağac və kolların səpini və ya əkini ilə salınan 
meşəliklər. M.ə. işlərini həyata keçirmək meşə təsərrüfatının əsas 
vəzifələrindən biridir. M.ə. meşəəkini fondu sahələrində, meşəsiz və 
yararsız torpaqlarda aparılır. M.ə. dövriyyəsinə toxum bazasının 
yaradılması (meşə-toxumçuluq sahələri və ya plantasiyalar), toxum 
tədarükü və səpinə hazırlanması, əkin materialı (tinglik) yetişdirmək, 
meşə əkini sahələrinin hazırlanması, torpağın şumlanması, toxum səpini 
və ya tinglərin basdırılması, əkinlərə aqrotexniki və meşəçilik 
qulluqlarının yerinə yetirilməsi kimi işlər daxildir. 
Respublikanın meşə təsərrüfatları tərəfindən həm dağ, həm də düzən 
ərazilərdə M.ə. salınmışdır. Dağ yamaclarında M.ə.-də əsasən qoz, 
şabalıd, adi göyrüş, adi şam, krım şamı, düzən meşə təsərüfatları 
ərazisində isə əsasən ikinci dərəcəli ağac cinslərinə (ağ akasiya, yaşıl 
göyrüş, iydə) üstünlük verilmişdir. Burada qiymətli ağac cinsləri olan 
palıd, qoz, qovaq, saqqız ağacı, püstə, eldar şamı əkinləri olduqca az 
sahə tutur. 
 
 294 
 
 
Gədəbəy qəsəbəsi ətrafında krım şamı əkini 
 
MEŞƏ FAUNASI – Yer kürəsi meşələrində yaşayan heyvan 
növlərinin məcmusu: yer səthində yaşayan heyvanların yarısını təkil 
edir. Meşə bitkisinin tərkibi və quruluşu onun faunasının zənginliyi və 
müxtəlifliyini müəyyən edir. Meşə qruplaşmaları nə qədər mürəkkəb və 
rəngarəngdirsə, yem bazası boldursa, meşə faunası da bir o qədər bol və 
rəngarəng olar. M.f.-nın bir çox növləri meşənin həyatında mühüm rol 
oynayaraq onun böyüməsi, inkişafı, bərpası və formalaşmasına təsir 
göstərir. Bir sıra quşlar və məməlilər ağac və kolların toxumları, 
meyvələri ilə qidalanaraq onların yayılmasına və bitməsinə kömək edir. 
Bununla bərabər M.f. meşəyə və meşə əkinlərinə müəyyən ziyan da 
verir. (bir çox cücülər, gəmiricilər). 
Respublikamızın Talış zonasının M.f. daha çox zənginlyi ilə seçilir. 
Talış dağları meşələrində cüyür, bəbir, meşə pişiyi, qaya dələləri, vaşaq, 
yereşənlər, kirpi, süleysin, köstəbək, çaqqal, qonur ayı, porsuq, 
samurlar, çöl donuzu, dənizə yaxın düzən meşələrdə quşlardan 
qaşqaldaq, qamışlıq quşu, kiçik bozca, ağqarın, cüllütlər, qağayı, 
sternalar, anqutlar, qaqar, boz qaz, sarıleylək, bildirçin, meşə göyərçini, 
sultan toyuğu, qaratoyuq, sarquşu, qırqovul, turac, qızlar quşu və s. 
geniş yayılmışdır. Endemik quşlardan Hirkan zığzığı, Hirkan payız 
bülbülü, Hirkan zaryankası, Hirkan arıquşu, Talış qırqovulu və s. 
göstərmək olar, endem cücülərə (kəpənək, qarışqa, böcək və s.) də rast 
 295 
 
gəlinir. 
Böyük və Kiçik Qafqazın dağ meşələrində yaşayan məməli 
heyvanların əksəriyyəti qiymətli ov heyvanları, yaxud estetik cəhətdən 
nadir, gözəl heyvanlardır. Bu meşələrdə yırtıcı heyvanların xarakterik 
nümayəndələrindən bəbir, boz ayı, canavar, çaqqal, tülkü, kaftar, vaşaq 
və meşə pişiyidir. Qiymətli ov heyvanlarından isə dırnaqlılara aid olan 
Bezoar keçisi, Qafqaz dağ keçisi, Qafqaz maralı, cüyür, dağ qoyunu, 
köpgər, çöl donuzu, gəmiricilərin nümayəndələri olan dovşan, dələ, 
sincab, porsuq, gəlincik, meşə süleysinləri, qulaqlı kirpi, çay samuru, 
quşlardan Qafqaz uları, alacəhrə, meşə əlvan bülbülü, qaratoyuq, iri 
əlvan ağacdələn, arıquşu və s. göstərmək olar. 
MEŞƏ FONDU – mühafizə və meşəsalma işləri nəzərdə tutulan 
meşə sahəsi (meşə ilə örtülü və meşə ilə örtülü olmayan sahələr). 
MEŞƏ XƏRİTƏLƏRİ – meşələrin bioloji və iqtisadi xüsuiyyətləri 
müəyyən sistemli şərti işarələrlə göstərilir. Meşə sərvətlərinin aşkar 
edilməsi, məhsuldarlığının qiymətləndirilməsi və meşənin 
qorunmasında M.x.-ndən geniş istifadə olunur. Məqsəd və tərkibinə 
görə M.x. şərti olaraq bioloji (meşənin məhsuldarlığı, meşənin tipi, ağac 
cinslərinin paylanması, fenoloji, meşəpotoloji və s.) və iqtisadi (meşə 
təsərrüfatı, meşə istismarı və s.) xəritələrə bölünür. Meşə təsərrüfatı 
ərazisi üçün təsərrüfat fəaliyyətini nizama salmaq məqsədilə M.x. 1:10 
000-1:25 000 miqyasında, obzor materialları isə 1:100 000, 1:250 000 
miqyasında verilir. 
MEŞƏ KADASTRI – Meşənin səmərəli istifadəsi, qorunması, 
mühafizəsi və meşə təsərrüfatının inkişafının planlaşdırılmasını təşkil 
etmək məqsədilə meşələrin dövlət uçotu və dövlət M.k. aparılır. Dövlət 
M.k. meşə quruluşu materialları əsasında yerinə yetirilir. Meşə 
təsərrüfatından səmərəli və effektli istifadə etmək məqsədilə dövlət 
M.k.-na meşələrin kəmiyyət və keyfiyyət vəziyyəti haqqında 
məlumatlar, meşələrin qoruyucu kateqoriyalara bölünməsi və s. daxil 
edilir. Dövlət M.k.-nın sənədləşdirilməsi dövlət meşələrində, qoruq 
meşələrində və ayrı-ayrı müəssisə və təşkilatlara aid meşələrdə 
aparılmalıdır. 
Hazırda bəzi SNQ dövlətlərində M.k. aparılır. Respublikamızda 
vaxtilə bu işə başlanmış, lakin sonra davam etdirilməmişdir. Onun 
aparılması respublikamızın meşə təsərüfatları üçün vacib məsələ hesab 
edilməlidir. 
MEŞƏ KƏNARI – qonşu biosenoza zolaq şəklində dar keçidli 
sərhəd (ekoton). Meşə kənarında çox vaxt kollar, sarmaşıqlar, meşədə 
dominantlıq edən ağacların pöhrələri bitir. Çox vaxt meşə kənarının 
 296 
 
bitki örtüyü ekoton suksessiyaları üçün prosenoz kimi müşahidə olunur. 
Bu zaman meşənin sərhədi suksessiv (dəyişkən) olur. 
MEŞƏ İLƏ ÖRTÜLÜ SAHƏ – meşə fondunun ağac (meşə) bitkisi 
ilə örtülü hissəsi, fazlə. 
MEŞƏ QORUMA, DÖVLƏT MEŞƏ QORUMA – M.q.-nın əsas 
vəzifələri: meşə yanğınlarının qarşısını almaq, yanğınları vaxtında aşkar 
etmək və ona qarşı mübarizə aparmaq; insanın ziyan verən 
hərəkətlərindən – öz başına (qanunsuz) ağacların kəsilməsi, oğurlanması 
və s.-dən mühafizəsi; meşəqırma, meşədə ot çalımı, mal-qara otarılması 
və digər istismar növlərinə nəzarət; meşədə ziyanverici həşəratlar və 
xəstəliklər zahirə çıxdıqda xəbərdarlıq etmək; meşədə heyvanların 
ovlanma qaydası və vaxtına nəzarət etmək. M.q. işlərinin yerinə 
yetirilməsi və nəzarəti Respublikanın Ekologiya və Təbii Sərvətlər 
Nazirliyi Meşə Departamentinə həvalə olunmuşdur. 
MEŞƏ QRUPLARI – meşələrin xalq təsərrüfatı əhəmiyyətinə 
uyğun olaraq, onların yerləşdiyi ərazidən və funksiyalarından asılı 
olaraq dövlət meşələri üç qrupa (I, II, III) ayrılır. I-qrupa əsasən 
suqoruyucu, torpaqqoruyucu, səhiyyə-gigiyena və sağlamlıq funksiyası 
daşıyan meşələr daxildir. Bu meşələrdə istifadə olduqca 
məhdudlaşdırılır. Meşədə yalnız meşə-bərpa, xidməti və sanitar 
qırıntısına icazə verilir. II qrup meşələrdə başdan-başa, tədrici və seçmə 
qırıntısına icazə verilir. III qrup meşələr çoxmeşəli rayonlarda yerləşir 
və burada başdan-başa qırıntı üsulları tətbiq edilir. II, III qrup 
meşələrinə Ural,Sibir meşələri daxildir. 
Azərbaycan respublikasının meşələri I qrupa aiddir. 
MEŞƏ QURULUŞU – meşə fondunun təşkilinə, meşənin 
taksasiyasına, meşələrin uçotunda və öyrənilməsində prespektiv dövr 
üçün meşə təsərrüfatının idarə olunması layihəsini tərtib edir və 
kompleks tədbirlər hazırlayır. M.q. zamanı meşə ehtiyatlarının yenidən 
bərpası və s. üçün tədbirlər müəyyən edilir. 
MEŞƏ MELİORASİYASI – bax: aqromeşəmeliorasiya. 
MEŞƏ MÜHAFİZƏSİNİN BİOLOJİ ÜSULLARI – 
(zərərvericilərdən və xəstəliklərdən) bu üsullar entomopatogen 
mikroorqanizmlər, entomofaq – cücülər qidalanan quş və heyvanlardan 
istifadə etməklə aparılır. 
MEŞƏ SƏNAYESİ – meşələrdə oduncaq tədarük edən və onun 
emalı ilə məşğul olan sənaye sahələrinin məcmusu. 
MEŞƏ SƏRVƏTLƏRİ – iqtisadi və mədəni cəhətdən cəmiyyətin 
meşəyə olan tələbatını ödəmək üçün meşənin məhsulundan və faydalı 
xüsusiyyətindən istifadə edilir. M.s.-nə oduncaq, texniki, ərzaq, yem, 
 297 
 
dərman bitkiləri, həmçinin meşənin qoruyucusu və ictimai əhəmiyyəti 
daxildir. 
Oduncaq sərvətləri-xidməti, səhiyyə və digər meşəqırma işləri vaxtı 
əldə edilir. Texniki sərvətlərə quttaperça, mantar qabığı, tinnidlər (gönü 
aşılamaq üçün), müxtəlif üzvi rəngləyicilər və s. aiddir. Meşənin ərzaq 
sərvətlərinə – meyvə, giləmeyvə, göbələk, qoz, yem otları, həmçinin vəhşi 
heyvan və quşlar daxildir. Bura həmçinin meşə ərazisində yerləşdirilən 
arıların məhsulu aid edilir. 
Yem sərvətlərinə meşə sahəsindən əldə edilən ot, çırpı, yem 
məqsədilə toplanan meyvələr (palıd qozası və s.) daxildir. Meşənin 
dərman sərvətləri farmakologiyada geniş istifadə olunur. Dərman 
preparatlarının 40%-dən çoxu dərman bitkilərindən hazırlanır. 
Preparatlar ot, ağac və kolların meyvəsindən, yarpaqlarından, 
qabığından və s. hazırlanır. 
Meşənin qoruyucu funksiyası onun torpağı su və külək 
eroziyasından, sellərdən, uçqundan, hava və su hövzələrini 
çirklənmədən, insan və heyvanları səs-küydən qorumasıdır. Meşənin 
ictimai əhəmiyyətinə onun rekreasiya, kurort, estetik xüsusiyyətləri 
daxildir. 
MEŞƏ TAKSASİYASI – meşə sərvətlərinin uçotu, keyfiyyətcə, 
kəmiyyətcə xarakteristikasını və dinamikasını aşkar etmək üçün 
kompleks texniki tədbirlər. M.t. ağacların, meşə massivlərinin həcmini, 
ehtiyatını, ayrı-ayrı ağacların və meşəliyin artımını hesablamaq üçün 
metodları öyrənir. M.t. meşə təsərrüfatı fəaliyyətini səmərəli 
planlaşdırmaq, meşənin dinamikasına, inkişafına və mövcud 
meşəliklərin bitmə şəraitinə görə optimallığına qiymət vermək, meşə 
təsərrüfatının düzgün aparılmasına, görülən təsərrüfat tədbirlərinin 
keyfiyyət və effektivliyinə nəzarət etmək haqqında məlumat verir. 
MEŞƏ TƏSƏRRÜFATI – istehsal sahəsi: meşələri öyrənmək, 
uçota almaq, yeni meşələr salmaq, onları yanğından, xəstəlik və 
zərərvericilərdən qorumaq, meşələrin qoruyucu və sutəmizləyici 
funksiyasını saxlamaqla, xalq təsərrüfatının meşə materialına olan 
tələbatını ödəmək məqsədi ilə meşələrdən səmərəli istifadə olunmasını 
təmin edir. M.t. meşədən oduncaq, dərman və texniki xammal, yeyinti 
məhsulları və s. istehsal edir. Meşədən torpaq və suqoruyucu, iqlim 
saflaşdırıcı, kurortoloji, rekreasiya və s. məqsədlər üçün istifadə olunur. 
M.t-nın əsas vəzifələrindən biri də meşələrin bərpası və yeni meşəliklər 
salınmasıdır. 
MEŞƏ TƏSƏRRÜFATININ KİMYALAŞDIRILMASI – meşə 
təsərrüfatında kimyəvi vasitələrdən istifadə olunması; M.t.k. özündə 
 298 
 
aşağıdakıları cəmləşdirir: meşənin ziyanverici cücülərdən və 
xəstəliklərdən qorumaq üçün, tingliklərdə və meşə əkinlərində alaq 
otları ilə mübarizədə pestisidlərin istifadə olunması; tingliklərdə əkin 
materialının keyfiyyətini, davamlılığını, boy artımını yüksəltmək 
məqsədilə mineral gübrələrdən istifadə olunması; meşə yanğınlarını 
söndürmək üçün kimyəvi vasitələrdən istifadə edilməsi və s. 
MEŞƏ YANĞINLARI – M.y. əsasən kortəbii hadisələrlə yayılan 
yanğına deyilir. M.y. ən çox əhalinin təqsiri üzündən baş verir (meşədə 
tonqal qalamaq, ov etmək, ot çalmaq və s.). M.y. zamanı canlı və ölü 
örtük, töküntü, yarpaq, budaqlar, meşə döşənəyi və s. yanır. M.y. meşə 
təsərrüfatına böyük ziyan vurur: çoxlu oduncaq məhv olur, meşənin 
tərkibi pisləşir, ağacların boy artımı zəifləyir, heyvanat aləmi məhv olur 
və s. M.y-na qarşı mübarizə meşə təsərrüfatları tərəfindən yerinə 
yetirilir. 
MEŞƏ ZİYANVERİCİLƏRİ – meşəliklərə ziyan verən 
(zədələyən) orqanizmlər. Meşəyə, əsasən, ziyan verən cücülər sinfidir, 
bir qədər az ziyanvericilərdən bəzi gənələri, çoxayaqlıları, ibliz, 
məməlilər (həşəratyeyənlər – kirpilər, göstəbək, siçanlar; cütdırnaqlılar 
– qaban, cüyür və s. yırtıcılar – tülkü, ayı və bəzi quşlar). Bu 
heyvanların verdiyi ziyan yarpaqların, tumurcuqların, çiçəklərin, 
meyvələrin toxumların, budaqların, qabıqların, ağacın oduncağının, 
köklərinin tam və qismən yeyilməsi və ya zədələnməsindən ibarətdir. 
Bu zaman bitkilər (ağac və kollar, yeniyetmələr) zəifləyir, inkişafı 
dayanır, bar vermir və çox vaxt məhv olur. 
Cücülər meşə üçün daha təhlükəlidir, onlar kütləvi çoxalaraq geniş 
ərazilərdə meşə təsərrüfatına ziyan yetirir. 
MEŞƏ ZOLAQLARI – bax: qoruyucu meşə zolaqları. 
MEŞƏALTI – meşə qruplaşmasının əsas ağaclıq yarusunun hündür-
lüyünə çatmayan kol və ağacların məcmusu. 
MEŞƏDƏN İSTİFADƏ – meşə fondu meşələrinin faydalı 
xüsusiyyətlərindən və torpağından istifadə edilməsi. Qanunla aşağıdakı 
M.i. növləri vardır: oduncaqdan istifadə: meşənin ikinci dərəcəli 
materiallarının (kötük, ağac qabığı və s.) istifadə; meşədən əlavə istifadə 
(meyvə, gilə-meyvə, göbələk və s. tədarükü): M.i. xüsusi icazə ilə (meşə 
qırma bileti, meşədən istifadə bileti) olmalıdır. Yalnız adamların meşədə 
olarkən göbələk, meyvə, giləmeyvə və s. yığması icazəsiz ola bilər. 
MEŞƏÇİLİK – 1) bitkiçiliyin bir sahəsi; oduncaq və s. meşə 
məhsulu almaq məqsədi ilə meşə salınması, onun mühafizəsi, sutənzimi, 
müalicə-sağlamlıq, estetik əhəmiyyətinin öyrənilməsi ilə məşğul olur. 
2) Meşənin becərilməsi və yaxşılaşdırılması, onun məhsuldarlığının 
 299 
 
artırılması metodları haqında elm. M. bir elm kimi meşəşünaslığa və 
xüsusi meşəçiliyə bölünür. 
3) Meşə təsərrüfatlarının quruluşuna daxil olan ərazi təsərrüfat vahidi 
(yaxud meşəbəyilik). 
MEŞƏLİK FAİZİ – ərazinin meşə ilə örtülmə dərəcəsi. 
Meşə ilə örtülü sahənin ümumi sahəyə (məs: respublikanın, rayo-nun 
meşə təsərrüfatının və s.) nisbəti ilə təyin olunur: faizlə ifadə olunur. 
Meşəlik faizinin dinamikası insanın təsərrüfat fəaliyyətinin təsiri altında 
gedir. Azərbaycan Respublikası az meşəliyi ilə səciyyələnərək ərazisinin 
meşəlik faizi 10-dur. Ən böyük meşəlik faizi (40%-dən çox) ilə Böyük 
Qafqazın cənub yamacı rayonları (Balakən, Zaqatala, Oğuz, Qəbələ, 
İsmayıllı), Qarabağın dağlıq hissəsi (Ağdərə və Xankəndi rayonları) və 
qismən Talış (Astara rayonu) xarakterikdir. Orta meşəlik faizi (20-40%) 
ilə səciyyələnən ərazilər Böyük Qafqazda (Şəki, Quba rayonları), Kiçik 
Qafqazda (Gədəbəy, Daşkəsən, Kəlbəcər və Laçın rayonları) və Talışda 
(Lerik, Masallı rayonları) yerləşir. 
Orta meşəlik faizindən aşağı olan (10-20%) ərazilər Kiçik Qafqazın 
qərb rayonları (Qazax və Tovuz) üçün səciyyəvidir. Aşağı meşəlik 
faizinə (1,0-10%) Dəvəçi, Şamaxı, Şəmkir, Xocavənd rayonları aiddir. 
Naxçıvan Respublikası, Ceyrançöl, Qobustan, Cəbrayıl və Füzuli 
rayonları, Abşeron yarımadası, həmçinin alp çəmənləri demək olar ki, 
meşəsizdir (meşəlik faizi – 1%-dən azdır). 
Optimal və yüksək meşəlik faizi ətraf mühitin ekoloji baxımdan 
sağlamlaşmasına daha müsbət təsir göstərir. 
MEŞƏNİN AŞAĞI SƏRHƏDİ – Boreal iqlim şəraitində dağ 
meşələri aşağı sərhədində meşə-çöl vasitəsilə meşəsiz çöllərlə əvəz 
olunur. Meşənin meşə-çöl və çöllə (bozqırla) əvəz olunmasına səbəb 
yağıntının az və havanın nisbi rütubətliyinin aşağı olmasıdır. Belə 
qanunauyğunluq respublikamızın dağ sistemləri şəraitinə uyğun gəlmir. 
Belə ki, Böyük Qafqazın cənub yamacında dağın Qanıx-Həftaran 
vadisinə keçid hissədə rütubətli düzən meşəsi ilə əvəz olunur. Böyük 
Qafqazın şimal-şərq yamacında meşənin aşağı sərhədi yoxdur. Burada 
dağlıq ərazi 600 m hündürlükdə Samur-Dəvəçi düzənliyinə keçir. 
Düzənliyin ərazisində bəzi yerlərdə dənizə qədər meşələrin yayılması 
müşahidə olunur. Lənkəran regionu ərazisində də meşənin aşağı sərhədi, 
yəni meşənin çölə, yaxud arid tipli seyrəkliyə keçidi müşahidə edilmir. 
Burada Lənkəran ovalığında Hirkan tipli məşəliklərin qalıqlarına 
təsadüf edilir. 
Respublikanın dağ yamaclarnda meşənin aşağı sərhədinin və 
antropogen landşaftların mövcudluğu yalnız insan fəaliyyəti ilə bağlıdır. 
 300 
 
MEŞƏNİN BONİTETİ – meşə sahəsinin məhsuldarlıq göstəricisi; 
təbii şəraitdən asılıdır. Meşə sahəsindəki oduncaq artımının ölçüsü ilə 
səciyyələnir, ağaclığın orta hündürlüyü və orta yaşı ilə təyin olunur. 5 
bonitet sinfi ayrılır: I-bonitet ən məhsuldar hesab olunur, məhsuldarlıq 
V bonitetə doğru aşağı düşür. 
MEŞƏNİN ÇƏTİRİ – eyni tipli morfoloji tərkibdən ibarət olan 
yarusların çətirlərinin məcmusu. 
MEŞƏ-PARK – şəhər və digər yaşayış məntəqələri ətrafında 
rekreasiya məqsədilə istifadə olunan abadlaşdırılmış meşə massivləri. 
MEŞƏNİN SU REJİMİ – atmosfer və qrunt sularının meşəyə daxil 
olması və onların meşə tərəfindən istifadə olunması, həmçinin suyun 
meşə daxilində və ondan kənarda hərəkət etməsini təyin edən 
hadisələrin məcmusu. M.s.r. adətən konkret sahədə müəyyən dövr 
ərzində (əsasən bir il müddətində) atmosfer meşə bitkisi-torpaq sistemi 
daxilində su balansı ilə xarakterizə olunur. Yağıntının bir hissəsi meşə 
çətirləri arasındakı boşluqlardan keçib meşə döşənəyinə çatır, bir hissəsi 
isə ağaclar və aşağı yarus bitkiləri tərəfindən tutulub saxlanır. Meşə 
döşənəyinə və torpağın səthinə çatan suyun bir hissəsi sızaraq torpağın 
alt qatlarına gedir və ya səthi axım şəklində hidroloji şəbəkəyə daxil 
olur. Meşə altda torpaq çox məsaməli olduğundan və çox zəif donmaya 
məruz qaldığından suyu bitkinin və torpağın səthindən buxarlanma 
hesabına və desuksiya, sonra isə transpirasiya yolu ilə sərf edir. Meşə 
formasiyası ot və mədəni bitkilərə nisbətən potensial buxarlanma 
cəminin çoxluğu ilə xarakterizə olunur, bu meşənin özünün 
xassələrindən asılıdır. 
MEŞƏNİN TƏBİİ BƏRPASI – meşə çətri altında, meşəqırma 
sahələrində, meşə yanğını yerlərində meşənin yeni nəslinin yaranması 
prosesi. M.t.b. toxumla, kötük pöhrələri ilə, kök bicləri ilə gedir. M.t.b.-
nın intensivliyi fiziki-coğrafi şəraitdən, meşə tipindən, meşəqırma üs-
ulundan və ağac cinslərinin meşəçilik xüsusiyyətindən asılıdır. Fiziki-
coğrafi mühit meşənin bərpası üçün meşə zonasında daha əlverişlidir. 
M.t.b. zamanı ağac cinslərinin dəyişilməsi (suksessiya) müşahidə 
olunur. M.t.b.-na kömək etmək məqsədilə meşəqırma sahəsində 
toxumluq ağaclar saxlanılır, torpaq yumşaldılır, toxumun cücərməsinə 
şərait yaradılır. Bəzən bu tədbirlərlə yanaşı seyrək və açıq sahələrdə, 
həmçinin ağac şitillərinin əkini və yaxud toxumunun səpini aparılır. 
MEŞƏNİN TİPİ – senopopulyasiyanın dominantlıq etdiyi oxşar 
meşə biogeosenozların (meşə sahəsi) məcmusu. Belə meşə sahələri 
oxşar flora və faunaya, eyni torpaq tipinə, oxşar enerji axınına və 
maddələr mübadiləsinə və s. malik olur. 
 301 
 
MEŞƏSALMA, MEŞƏYETİŞDİRMƏ – meşəsiz regionlarda olan 
sahələrdə toxum səpmək və tinglər əkməklə süni meşə salınması. M. 
üsulları iqtisadi cəhətdən məqsədəuyğun olaraq torpaq və iqlim şəraiti 
nəzərə alınıb seçilir. M. zamanı müxtəlif səpin üsulları (dağınıq, cərgəli 
və s.) tətbiq edilir. 
MEŞƏSİZLƏŞDİRMƏ – insan fəaliyyəti və ya təbii səbəblərdən 
müəyyən ərazidə meşənin sıradan çıxması. M. bir qayda olaraq 
biosenozun qalan komponentlərinin vəziyyətinə, tarazlığına, torpaq, su 
rejiminə və s. neqativ (fəlakətli) təsir göstərir. 
MEŞƏŞÜNASLIQ – meşə haqqında təlim – meşəni təşkil edən 
ağac, kol, ot və s. bitki örtüyünü, meşə ilə mühitin əlaqəsini, meşənin 
bərpası və inkişafı qanunauyğunluğunu, onun susaxlayıcı, 
iqlimtəmizləyici xüsusiyyətlərini və s. elmi surətdə öyrənir. 
 
 
 
 
 
 
 
 
 
 
 302 
 
Şəki rayonu Qoxmux kəndi ətrafında meşəsizləşdirilmiş ərazidə  
kserofil şibləklər 
 
MEŞƏNİN YUXARI SƏRHƏDİ (MYS) Dağlıq şəraitində meşə 
örtüyü müəyyən yüksəkliyə qədər yayılır. Həmin hündürlükdən 
yuxarıda ağac bitkisinin inkişafı üçün şərait pisləşir və meşənin yerini 
subalı (alp) bitkiliyi tutur. 
Meşənin iqlim və ya təbii yuxarı sərhədinin vəziyyəti ərazinin iqlimi 
ilə sıx əlaqədardır. Belə ki, okean (dəniz) iqlimi MYS-nin aşağıdan, 
koqntinental iqlim isə əksinə, yuxarıdan keçməsinə şərait yaradır. 
Alimlər (Keppen, Brokman – Yeroş, Qulisaşvili) 100 iyul izotermini 
ağac bitkisinin inkişafı üçün son hədd hesab edir. Bu qanunauyğunluğu 
respublikamız üçün qəbul etsək, Böyük Qafqaz və Kiçik Qafqazın 
şimal-şərq yamacında MYS 2600 m-dən, Kəlbəcər və Laçın rayonların-
da 2800 m-dən, kontinental iqlimi olan Naxçıvan zonasında isə 3000 m-
dən keçməlidir. Lakin hazırda meşənin təbii sərhədi hər yerdə 
antropogen amillərin təsiri nəticəsində pozulmuş, aşağı salınmışdır. 
Meşənin müasir yuxarı sərhədi respublikamızın dağlarında orta hesabla 
1600-2000 m hündürlükdən keçir. Bu hündürlük isə iyul ayının orta 
temperaturu 14-170 olan yüksəkliyə uyğun gəlir. 
 
 
Qax rayonu Taxtaqaya sahəsində meşənin yuxarı sərhədində  
şərq palıdı meşəliyi 
 
MƏDƏNİ BİTKİLƏR, kənd təsərrüfatı bitkiləri – ehtiyacını 
 303 
 
ödəmək üçün insanlar tərəfindən becərilən bitkilər. Onların sayı 2,5 min 
növ (ali bitkilərin 10%-i), 50 fəsilədə birləşir. Lakin bitki məhsullarının 
əsas kütləsini 20 növ verir. Bitkinin mədəni becərilməsi daş dövründən 
başlanıb. Mədəni bitkilərə yenilərinin daxil edilməsi davam etdirilir, 
lakin o, elmi xarakter daşıyaraq biologiya elminin nailiyyətlərinə əs-
aslanır. 
MƏDƏNİ EKOSİSTEMLƏR – Mədəni biosenozlar-insan 
tərəfindən yaradılan və ya onun intensiv təsiri altında olan ekosistemlər. 
M.e.-ə aiddir: məqsədli mədəniləşdirilmiş ekosistemlər (məs. meşəni 
meşə-parka çevirmək, daim istifadə edilən və gübrələnən çəmənlər, 
bununla əlaqədar öz tərkib və məhsuldarlığını dəyişən ekosistemlər): 1) 
süni salınan, ancaq insan tərəfindən nizamlanmayan ekosistemlər (məs. 
meşə əkinləri, səpilmiş çəmənliklər): 2) Çoxillik-ağac və kolların daim 
qulluqla nizamlanan və istismar olunan mədəni ekosistemlər (bağlar, çay 
və üzüm plantasiyaları və s.): 3) dekorativ mədəni ekosistemlər (parklar 
və xiyabanlar): 4) aqroekosistemlər və ya aqrosenozlar-tərkibi və torpaq 
şəraiti insan tərəfindən nizamlanan birillik və ikiillik cərgəaraları 
becərilən bitkilər: 5) Qapalı əkinlər-torpaq və hava mühiti nizamlanan 
bitkilər (örtülü şitillik, orenjeriya). 
MƏDƏNİ LANDŞAFT – bax: Mədəni ekosistemlər. 
MƏHV ETMƏ – fərd qrupu, populyasiya və ya növün bir hissəsinin 
və ya cəminin təqib edilməsi, yaxud hədsiz istismarı, həmçinin bilərəkdən 
(müəyyən məqsədlə) – bilavasitə və ya dolayı yolla mühitə təzyiq 
göstərməklə (məhv etmə, çirkləndirmə, dəyişmə) yoxa çıxması. 
MƏHSUL EHTİYATI –qruplaşmada toplanan biokütlənin miqdarı. 
Adətən ali bitkilər tərəfindən toplanan ehtiyat təyin edilir. Ümumi 
ehtiyat, faydalı ehtiyat (məs. oduncağın, yemin ehtiyatı) ölü ehtiyat 
(məs. töküntünün, meşə döşənəyinin ehtiyatı) növləri ayrılır. 
MƏHSULDARLIQ – biosenozun (o cümlədən su biosenozu) və 
aqrosenozun müəyyən sahəsindən götürülən faydalı məhsul ehtiyatı 
(sent/ha ilə). 
MƏHSULDARLIQ HƏDDİ QANUNU – K.Pratt (1965) tərəfindən 
təsvir olunmuşdur, buna görə gübrələrin tətbiqinin əsassız olaraq 
artırılması məhsuldarlığın yüksəlməsi sürətinin azalmasına doğru gedir. 
MƏİŞƏT AXINTILARI – kommunal təsərrüfatının maye tullantıları. 
Şəhər adamlarının sutka ərzində işlətdiyi təmiz su (300-400 l) mühitə 
güclü çirklənmiş halda, qayıdır. Tərkibində neft maddələri, asılı maddələr, 
xloridlər, sulfatlar, nitritlər, nitratlar, ammonium-azot olur. Sintetik aktiv 
maddələrin (məs: yuyucu toz) tərkibində fenol, dəmir, mis, sink, nikel, 
xrom, qurğuşun, kobalt, alüminium, kadmium olur. 
M.a.-nın yenidən işlənməsi şəhər ekologiyasının çətin problemlərindən 
biri hesab olunur. 
MƏİŞƏT RADİASİYA YÜKÜ – nüvə enerjisi istehsalı və ya 
 304 
 
radiaktiv şüadan xüsusi istifadə ilə əlaqədar olmayan aşağı dozada 
ionlaşdırcı şüaların insana təsiri, M.r.y: məişət cihazlarından istifadə 
zamanı alına bilər. (ilk növbədə lümunafor istifadə olunan rəngli 
televizorlar, işıqverən amferblatlı saatlar), həmçinin rentgen müayinəsi 
zamanı (rentgen cihazı ilə xidmət göstərən tibbi personalın şüalanma 
ehtimalı var). 
MƏİŞƏT SÜZGƏCLƏRİ (içməli su üçün) – suyu üzvi maddələrin 
çirkləndiricilərindən (fenol, neft maddələri) ağır metalardan təmizləyən, 
həmçinin suyun codluğunu azaldan xüsusi qurğular. 
MƏİŞƏT (KOMMUNAL) TULLANTILARI – məişət əşyalarının 
və insanların həyatında istifadə edilən maddələrin bərk (həmçinin çirkab 
sularının çöküntüləri (tullantıları) hamam, camaşırxana, yeməkxana, xəs-
təxana müəssəsisələrin məişət binaları tullantıları və s.). 
MƏİŞƏT TULLANTILARININ İSTİFADƏSİ – tullantıların 
tərkibindən qiymətli (əsasən metalları) və yanmayan komponentləri (şü-
şə) çıxararaq, onları yandırdıqda və ya üzvi qıcqırtdıqda əldə edilən 
enerji və xammaldan tikinti materialları, kompost və s . istehsal 
olunması. 
MƏMƏLİLƏR (Mammalia) – Xordalılar tipindən daha yüksək 
inkişaf etmiş heyvan sinfi. M.-ə hər yerdə rast gəlmək olar. Bəzi M. 
(canavar), heyvandarlığa, bir çox növləri (gəmiricilər) kənd təsərrüfatı 
bitkilərinə, əsasən taxıla və çəmənlərə ciddi zərər vurur. İnsanın 
bilavasitə təqibi və təbii şəraitin dəyişilməsi M.-in bir çox növünün 
sürətlə azalmasına səbəb olmuş, xeyli hissəsi isə (iri balinalar, pələng, 
lemurlar və s.) məhv olmaq təhlükəsi altında qalmışdır. Son yüz ildə bir 
çox növlər (Steller inəyi, kisəli canavar) tamamilə məhv olmuşdur. 
Beynəlxalq təbiəti Mühafizə İttifaqının məlumatına görə 300-dək növ və 
yarımnöv nəsli kəsilmək təhlükəsi altındadır. Zoologiyanın M.-i 
öyrənən bölməsi teriologiya adlanır. 
MƏNŞƏ – taksonun formalaşıb inkişaf etdiyi sahə. 
MƏSKƏN – (Mestoobitaniye) – fərdin, populyasiyanın və ya 
növün yaşadığı yer və şəraiti mühit. Heyvanların məskəni bir neçə 
stasiyadan ibarət ola bilər (qışlamaq üçün, çoxalmaq üçün, yatmaq üçün, 
yemləmək üçün, yayılması üçün). 
Fitosenozun məskəni abiotik amillərin kompleksinin entopidə 
(fitosenozun relyefdə yerləşməsi), ekotopda(fitosenozun mühit rejimi – 
hava, su, mineral qidalanma, temperatur – radiasiya), biotik amillərin 
kompleksinin (fitosenoz üçün – heyvan və mikroorqanizmlərin 
fəaliyyəti) və fitosenogen amillərin kompleksinin (bitki 
qruplaşmalarının fəaliyyətindən yaranaraq ekotopu biotopa çevirir), 
məcmusundan ibarətdir. 
MƏSKUNLAŞMA SƏHRASI – əhalinin yaşaması üçün şərait olan 
 305 
 
səhra. Belə səhralarda hazırda 390 mln-a yaxın insan məskunlaşmışdır. 
MIĞMIĞALAR (Phlebotomiae) – ikiqanadlı qansoran milçəklər 
fəsiləsi. Xırda (1,2-3,7 mm), tüklü həşərat olub, sarı, bəzən boz 
rəngdədir. Azərbaycanda 18 növü məlumdur. Erkəkləri əsasən, bitki və 
meyvə şirəsi ilə qidalanır, dişiləri isə müxtəlif heyvanların və insanın 
qanını sorur. Yetkin M. müxtəlif heyvanların yuvasında, ev heyvanları 
saxlanan binalarda, ağac kötüklərində və s. yerlərdə yaşayır. Axşamlar 
fəal olur. Mığmığa qızdırmasının törədicisidir. 
MİKOFAQLAR – göbələklə qidalanan heyvanlar (bir çox 
həşəratlar). 
MİKOFLORA – göbələk florası. 
MİKOKÜTLƏ – Hər hansı biosenozda və ya ekosistemdə 
göbələklərin bioloji kütləsi. 
MİKOLOGİYA –göbələklər haqqında elm, botanikanın bölmələrin-
dən biri. M. göbələklərin morfologiya, sistematika, biologiya, 
fiziologiya, ekologiya və coğrafiyasını, həmçinin onların təbiətdə və 
insan həyatında rolunu öyrənir. Azərbaycanda M. sahəsində tədqiqat işi 
Azərbaycan MEA Botanika institutunda aparılır. 
MİKORİZA (yun. mukes – göbələk və rhiza - kök) – göbələk-kök-
göbələk miselisinin ali bitki kökləri ilə birlikdə simbioz (müştərək) 
yaşaması. M. bitkilərin kökündə müxtəlif formalarda olur; kökün ucunu 
xaricdən əhatə edən ektotrof M. və miselinin hüceyrənin daxilinə 
keçməsi ilə xarakterizə olunan endotrof M. ayırd edilir. Ektotrof M. bir 
çox ağac (palıd, küknar, şam, tozağacı), kol (söyüd), bəzi kolcuqlar və 
ot bitkiləri (diridoğan qarabaşaq) üçün xarakterikdir. Endotrof M.-nın 
inkişafı zamanı kökün forması dəyişmir, kök telləri məhv olmur, 
göbələk hifləri qabıq parenximasının hüceyrə daxilində yerləşir. 
Köklərində M. olan bitkilər mikotrof bitkilər adlanır. 
MİKOTROF BİTKİLƏR – qida maddələrini torpaqdan kökündəki 
göbələklər vasitəsilə alan və mikoriza əmələ gətirən bitkilər. Bitkilərin 
əksəriyyəti M.b.-ə aiddir (qatırquyruğu, plaunlar, bəzi birillik və su 
bitkilərindən başqa). M.b. 3 qrupa bölünür: simbiont göbələk 
yoluxmadan, toxumdan inkişaf etməyən bitkilər (məs. səhləb çiçəyi): 
mikorizasız inkişaf edə bilən, lakin göbələklə yoluxduqda daha yaxşı 
inkişaf edən bitkilər (bir çox ağaclar, kollar, kolcuqlar): çox vaxt 
mikorizası olan, lakin əlverişli qida mühitində göbələk yoluxmadan 
yaxşı inkişaf edən bitkilər (məs. cökə, tozağacı, bir çox kollar). 
MİKOTROFİZM (yun. mikros - kiçik) – ali bitkilərlə göbələklərin 
simbioz forması. İlk dəfə göbələklərin köməyi ilə qida maddələrini 
almağa, göbələklərin isə ali bitkilərin üzvi maddələrdən istifadə etməyə 
 306 
 
imkan yaradır. 
MİKOZLAR (yun. mukes - göbələk) – parazit göbələklərin insan və 
heyvan orqanizmində törətdiyi xəstəliklər, insanlarda əsasən dərini 
zədələyir. Heyvanlarda M. əsasən kənd təsərrüfatı xəzdərili və yırtıcı 
heyvanlarda, gəmiricilərdə, arılarda və balıqlarda müşahidə edilir. 
MİKROBENTOS – ölçüsü 0,1 mm-dən kiçik olan dib (bentos) 
orqanizmlərinin məcmusu. Ən kütləvi nümayəndələri bakteriyalar, 
yosunlar, ibtidailər (xüsusilə infuzorlar, xırda nematodlar, gənələr, kiçik 
xərçəngkimilər və s.-dir). 
MİKROBİOLOGİYA – mikroorqanizmləri, mikroskopik 
göbələkləri və yosunları, bunların sistematikasını, morfologiyasını, 
fiziologiyasını, biokimyasını, irsiyyət və dəyişkənliyini, təbiətdə 
maddələr dövranında rolunu və yayılmasını, praktiki əhəmiyyətini 
öyrənən elm. 
MİKROBİOSENOZ – biogesenozun (ekosistemin) mütləq 
komponentləri-mikroorqanizmlərin məcmusu. 
M. aşağıdakı mikroorqanizm qruplarına ayrılır: bakteriyalar, 
göbələklər, antinomisetlər, mikroskopik yosunlar, protozoalar. 
MİKROBLAR – aktinomisetlərin, bakteriyaların, maya göbələkləri 
və mikroskopik göbələklərin, yəni mikroorqanizmlərin ümumləşdirilmiş 
adı (mikroskopik yosunlar və ibtidailər müstəsna olmaqla) Bəzən bütün 
mikroorqanizmlər M. adlandırılır. 
MİKROEKOSİSTEM – mikrosenoz və ya mikroprosenoza uyğun 
(müvafiq) olan sistem, bura biosenozun biosenotik mühitinin həcmi 
(məs. ağacın çürümüş gövdəsi, heyvan cəsədi, leşi və ya mamırların 
çürüyən, yaxud artıq hümusa çevrilmiş gövdələrin əmələ gətirdiyi 
biohorizont) də aid edilir. Termini R.Dajo (1975) təklif etmişdir. 
MİKROELEMENTLƏR – orqanizmdə az miqdarda (adətən 
0,001% və daha az) təsadüf edilən kimyəvi elementlər. M. termini 
torpağın, süxurların, mineralların, suyun tərkibində olan bəzi kimyəvi 
elementləri göstərmək üçün işlənilir. Müasir məlumata əsasən bitki və 
heyvan orqanizmlərində, həmçinin torpaqda 70-dən artıq mikroelement 
tapılmışdır. Bunlardan 65-nin müəyyən fizioloji funksiyası vardır. 12 M. 
müxtəlif bioloji aktiv birləşmələrin – fermentlərin, piqmentlərin 
tərkibinə daxildir, orqanizmdə maddələr mübadiləsinə, bitkilərin 
məhsuldarlığını artırmaqla onun keyfiyyətini yaxşılaşdırmağa təsir 
göstərir. Bitki və heyvan orqanizmində çatışmadıqda bir sıra xəstəliklər 
(xloroz, boz ləkə, çətir xəstəliyi, özəyin çürüməsi, kobaltoz və s.) baş 
verir. M.-ə bor, mis, kobalt, yod, manqan, molibden, dəmir, alüminium, 
brom, gümüş, nikkel və s. daxildir. 
 307 
 
MİKROİQLİM – coğrafi landşaft daxilində kiçik ərazinin (məs. 
meşə talası, göl sahili, şəhər meydançası, tarla və s.) iqlimi. M. dedikdə, 
əsasən, həmin sahə üçün xarakterik olan ümumi iqlim şəraitindən fərqli 
iqlim nəzərdə tutulur. M.-ə səth örtüyünün təsiri böyükdür. Buna görə 
də, əsasən, havanın yer səthinə yaxın təbəqəsində əmələ gəlir və 
hündürlük artdıqca yox olur. Yaşıl bitkilər zonasının, iri şəhərlərin, ayrı-
ayrı binaların və s. M.-i var. Yaşayış yerinin, istehsalat binalarının, 
müalicə və uşaq müəssisələrinin və s. M.-i insan sağlamlığına bilavasitə 
təsir göstərir və istənilən vaxt asanlıqla dəyişdirilir. 
MİKROFAQLAR – xırda qida hissəcikləri və ya 
mikroorqanizmlərlə qidalanan heyvanlar (arılar-bitki tozcuqlarilə, bəzi 
malyusklar göbələk sporlarilə, birhüceyrəli yosunlarla, torpaq 
soxulcanları-ibtidailərlə, yosunlarla və s.). 
MİKROFAUNA – mikroskopik (500 mkm-dən kiçik) heyvanların 
məcmusu (ibtidailər, torpaq nematodları və s.). 
MİKROFİLLƏR – bəzi qazıntı və müasir ali bitkilərin (məs., 
plaunkimilər) xırda yarpaqları; təkamül prosesi gedişində ali bitkilərin 
əcdadı olan psilofitlərin yarpaqsız budaqlarında (telomlar) törəmə kimi 
əmələ gəlir. 
MİKROFİTLƏR – ibtidai mikroskopik birhüceyrəli yosunlar 
(diamot, göy-yaşıl və s.). 
MİKROFLORA – torpaqda, suda. havada, ərzaq məhsullarında, 
insan və heyvan orq-lərində və s. təsadüf olunan mikroorq-lərin məc-
musu. 
MİKROGÜBRƏLƏR – tərkibində mikroelementlər (B, Cu, Mn, 
Zn, Co və s.) olan gübrələr. M. bor, mis, manqan, sink və s. M.-inə, 
həmçinin tərkibində 2 və daha artıq mikroelement olan poligübrələrə 
bölünür. Mikroelementlərin duzları, bəzi sənaye tullantıları, fritlər və s. 
M. kimi işlədilir. 
MİKROKOSM(OS) – Makrokosmun inikası, güzgüsü. Kainatın 
simvolu olan insan. M. haqqında təlim qədim yunan fəlsəfəsində 
(Platon), Renessans fəlsəfəsində (C.Bruno, Kuzalı Nikolay, 
T.Kompanella) yayılmışdı. Kötenin panteizm təlimlərinə və alman 
romantizminə xasdır. 
MİKROKOMPLEKS – fitosenozun daxili qatlarında bu və ya digər 
dərəcədə nizamla növbələnən müxtəlif tipli mikrosenozların yaratdığı 
müxtəlif tərkibli bitki örtüyü. 
MİKROORQANİZMLƏR, MİKROBLAR (yun. mikros - kiçik) – 
Bitkilərə və heyvanlara nisbətən sadə quruluşlu, yalnız mikroskop 
altında görünə bilən, əsasən bir hüceyrəli canlıların geniş bir qrupu. 
 308 
 
Bakteriyalar, mikoplazmalar, aktinomisetlər, mayalar, mikroskopik 
göbələklər və yosunlar bəzən ibtidailər və viruslar M.-ə aiddir. M. 
prokari-otlara və eukariotlara bölünür. 
MİKRORELYEF – kiçik relyef formaları. M. yer səthinin bu və ya 
digər sahəsinin ayrı-ayrı kiçik hissələridir. M. başlıca olaraq ekzogen 
proseslər nəticəsində əmələ gəlir: mənşəyinə görə: sub-akkumlyativ M. 
(xırda dyunlar, qum təpələri); eroziya M. formaları (kiçik yarğan); karst 
M. formaları (qıf) və s. ola bilər. 
MİKROSENOZLAR – biosenozların əsas qatları daxilində 
yerləşərək, dominant populyasiyaların mühityaratma fəaliyyətinin təsiri 
altında olan kiçik qruplaşmalar. 
M. bölünür: a) Mediogen M.-biosenotik mühitin yaratdığı M. (epifit 
və saprofit M.; məs, mamırlar və şibyələr M-ı) b) biogen M.-biosenozda 
dominantlıq edən növün biologiyası ilə əlaqədar yaranan M. (məs. 
kökümsov);             c) Ekzogen M-torpağın zədələnməsi nəticəsində 
yaranan M. (qabanların torpağı qazması, alt yarusda ağacların 
yıxılması), bəzi ağacların gövdələrinin qabığının zədələnməsi buna 
səbəb ola bilər. ç) biomediogen M. (məs: ağacın çürüyən gövdəsi 
üzərində kökümsov bitkinin Mikrosenozu); d) bioekzogen M. (məs. 
ocaq yerində kökümsov bitkinin yaratdığı M.) e) endogen M. torpağın 
Mikrosenozu (sistematik edafik qatının), Məs. miko və mikrosenozlar 
və bakteriya mikrosenozları. Bütün M.-da yalnız dominulentin deyil, 
digər senotiplərin və bitki və heyvan populyasiyaları iştirak edir. 
Biosenozda nisbətən davamlı M.-la yanaşı çox vaxt M.-ı yaradan 
suksessiyaların elementlərinə-mikroprosenozlara rast gəlinir: məs. yı-
xılmış ağac üzərində və heyvan leşi üzərində müşahidə olunan 
suksessiya. M.-rı onların məcmusu – mikroassosiasiya və ya 
mikrokompleks kimi də qiymətləndirmək olar. 
MİKROSKOPİK ORQANİZMLƏR – 50-dən 500 mkm ölçülü 
oqanizmlər. 
MİKROTERMLƏR – nisbətən isti yayı, soyuq qışı və aşağı 
temperaturu (0-15°) üstün tutan orqanizmlər (əksər iynəyarpaqlı 
bitkilər). 
MİKROTERMOFİTLƏR – sərinlik sevənlər – aşağı termofil 
bitkilər, nisbətən soyuq və qısa yay şəraitində inkişaf edirlər. Məs. 
ağşam. Vegetasiya dövrünün orta günlük temperaturunun 10-15° 
olmasına üstünlük verir. Mikroterm, hidroterm, hiqrofitlər, mezofitlər və 
kserofitlərə ayrılır. 
MİKROTROFİZM, mikrotrofluq – göbələk və ali bitkinin 
simbiozu (birgə yaşaması). 
 309 
 
MİKSOTROFİTLƏR – qarışıq qidalanan orqanizmlər, yalnız 
fotosintez hesabına deyil, həm də hazır üzvi maddələrlə qidalanan 
orqanizmlər. Yarımparazit bitkilər (çınqıldağotu, köcotu və s.). Bir çox 
həşəratyeyən bitkilər, yaşıl mikrotrof bitkiləri M. adlandırmaq olar. 
MİQRANTLAR – miqrasiya edən orqanizmlər. 
MİQRASİYA DÖVRÜ (yun. migratio – migro – köçürəm 
sözündən) –müəyyən heyvan növlərinin kürüləmək yerinə, qışlamağa 
və ya kökəlmək üçün hərəkət etdiyi müddət (dövr). 
MİQRASİYA HƏDDİ – Miqrasiya edən heyvanların (quşlar, 
balıqlar, məməlilər və s.) getdikləri məsafə həddi. 
MİQSOQALİN SU HÖVZƏSİ (yun. mixis – qarışıq və hals - duz) 
– tərkibində 0,5-30% duz olan su hövzəsi. 
MİLLİ PARK – insan fəaliyyətinin təsirilə dəyişilməyən və ya az 
dəyişilən, bitki və heyvanat aləmi xüsusi elmi-təhsil əhəmiyyətli 
mühafizə olunan təbiət ərazisi. M.p. böyük sahə tutub təbiətin mənzərəli 
yerində ayrılır, orada landşaftın bərpası, nadir və tükənməkdə olan bitki 
və heyvanat aləmi qorunub saxlanması üçün işlər görülür. Qoruqlardan 
fərqli olaraq M.p. əhalinin istirahəti üçün rekreasiya və mədəni 
əhəmiyyət daşıyır. M.p. təbiətin mühafizə kateqoriyası kimi xaricdə 
geniş yayılmışdır. Bu termin ilk dəfə 1872-ci ildə ABŞ-da konqresdə 
qəbul olunmuşdur. M.p. Cənubi Amerikada (1903), Braziliyada (1919), 
Fransada (1913), İsveçrədə (1914), İspaniyada (1915) və s. ölkələrdə 
təşkil olunmuşdur. 1984-cü ilədək dünyada 2600-dən artıq M.p. 
yaradılmışdır. Onların sahəsi 400 mln ha təşkil edir. 30 M.p.-ın sahəsi 
bir milyon hektarı keçir. Onlardan Qrenlandiya M.p. (Danimarka) – 
sahəsi 7,5 mln ha, Vud-Baffalo M.p. (Kanada) – 4,5 mln ha, Serenqeti 
M.p. (Tranzaniya) – 2 mln ha təşkil edir. 
2003-2004-cü illər ərzində Azərbaycan Respublikası Prezidentinin 
Sərəncamları ilə respublikamızda Şirvan M.P. (54,3 min ha), Ağgöl MP 
(18 min ha), Hirkan MP (21 min ha), Ordubad MP (12 min ha) və 
Altıağac MP (11 min ha) yaradıldı. 
MİNAMATA XƏSTƏLİYİ –civə ilə çirklənmiş dənizdə yaşayan 
balıq və ya digər dəniz məhsulu ilə qidalandıqda civəli üzvi 
birləşmələrin insan və ya heyvanda əmələ gətirdiyi xəstəlik (əsasən 
əsəb-iflic pozulması şəklində baş ağrısı, iflic, əzələ zəifliyi, görmə 
qabiliyyətinin itməsi, bəzən koma və ya ölümlə nəticələnir). 
MİNERAL (lat. minera – filiz, mədən) – Yer dərinliklərində və 
səthində fiziki-kimyəvi proseslər nəticəsində əmələ gələn, kimyəvi 
tərkibi və fiziki xassələri təqribən bircinsli təbii kütlə (məs. prit, 
kinovar, maqnetit, dolomit, daşduz, kalsit, kvars duzu və s.) M. əsasən 
 310 
 
kristallik quruluşlu bərk kütlədir. M-lar endogen, metomorfogen 
mənşəli olur. M.-lardan optika, radiotexnika, kənd təsərrüfatı və b. 
sahələrdə geniş istifadə olunur. Bəzi M.-lar qiymətli daşlar və məmulat 
daşlarıdır. 
MİNERAL GÖLLƏR – duzlu göllər və ya duz gölləri-kəskin 
minerallaşmış və ya suyunda çoxlu miqdarda duz olan (adətən 47 q/l, 
Xəzər gölü, Baskuncaq g, Elton g.). M.g-in  suları kimyəvi tərkibinə 
görə karbonatlı, sulfatlı və xloridli olur. M.g.-dən xörək duzu, soda, mi-
rabilit, yod, brom və s. istehsal edilir. Sulfat tipli M.g.-də əmələ gələn 
hidrogen-sulfidli mineral palçıqlar müalicə vasitəsi kimi işlədilir. 
MİNERAL GÜBRƏLƏR – tərkibində bitkinin qidalanması üçün 
lazım olan qeyri üzvi maddələr, əsasən duzlar. Kənd təsərrüfatı 
bitkilərinin məhsuldarlığını və məhsulun keyfiyyətini artırmaq üçün 
M.g. ən effektiv vasitədir. M.g. azot gübrələri, mikrogübrələr, əhəngli 
gübrələr və kompleks gübrələrə bölünür. M.g. payızda və yazda şum 
altına (əsas gübrələr), səpinlə birlikdə (səpin gübrələri) və vegetasiya 
dövründə (bitkini qidalandıran) verilir. M.g. orta norması: 30-100 N, 30-
60 P2O5 və 45-90 K2O. 
M.g. üzvi gübrələrlə birgə verildikdə onun effektivliyi daha da artır. 
M.g-dən düzgün istifadə edilmədikdə (yüksək dozada) torpağın münbit-
liyinin azalması, bitkinin və heyvanat aləminin məhv olması, çay və 
digər su hövzələrinin çirklənməsinə səbəb ola bilər. 
MİNERAL QİDALANMA – orqanizmlər tərəfindən mineral 
elementlərin istifadəsi. Kation və anionlar qəbul olunur. N, P, S, K, Cf, 
Mg və bir sıra mikroelementlər (Fe, B,   Zn, Mg və s.) çox mühüm he-
sab olunur. Heyvanlar onları trofik zənciri üzrə qəbul edirlər: avtotroflar 
– fitofaqlar -zoofaqlar. 
MİNERAL MADDƏLƏR – qeyri-üzvi kimyəvi maddələr. 
MİNERAL RESURSLAR – hər hansı rayon, ölkə, kontinent və 
planetdə (bütövlüklə) Yeraltı faydalı qazıntıların ehtiyatının məcmusu 
(neft, daş kömür, qızıl, gümüş, volfram, dəmir və s.). 
MİNERAL SULAR – bioloji aktiv mineral komponentlərin çoxluğu 
ilə xarakterizə olunan və insan orqanizmini müalicə edən spesifik fiziki-
kimyəvi xassələrə malik təbii (əsasən, yeraltı) sular. Kimyəvi tərkibi və 
fiziki-kimyəvi xassələrindən asılı olaraq müalicə məqsədi ilə (daxili və 
xarici) işlədilir. M.s. minerallaşma dərəcəsinə görə zəif, çox 
minerallaşmış, duzlu, çox duzlu, ion tərkibinə görə xlorlu, 
hidrokarbonatlı, sulfatlı, natriumlu, kalsiumlu, maqneziumlu və s. sulara 
bölünür: qazların və spesifik elementlərin çoxluğuna görə karbon qazlı, 
sulfidli, azotlu, bromlu, yodlu, dəmirli, mərgümüşlü, radioaktivli (ra-
 311 
 
donlu) və s., temperaturuna görə soyuq (20°C-dək), ilıq (20-37°C), isti 
(termal 37-42°C), çox isti (42°C-dən daha çox) olur. Müalicə 
baxımından üzvi maddələrlə zəngin, zəif minerallaşmış sular daha 
əhəmiyyətli hesab edilir. Azərbaycan Respublikasında 1000-dən çox 
termal və soyuq sulu mineral bulaq qeydə alınmışdır. Karbon qazlı M.s. 
əsasən Kiçik Qafqazda, o cümlədən Naxçıvan Muxtar Respublikasında 
(İstisu, Turşsu, Sirab, Darıdağ, Badamlı, Vayxır və s.); hidrogensulfidli 
sular Böyük Qafqazda (Qalaaltı, Suraxanı, İlisu), Lənkəranda, 
Masallıda; metanlı sular Abşeronda, Xəzəryanı sahədə və s. yerlərdədir. 
MİNERALİZATORLAR – 1) Ölü üzvi birləşmələri ayrı-ayrı 
kimyəvi maddələrə və elementlərə (CO2, N, P, K, Ca və s.) qədər parça-
layan canlı orqanizmlər (əksərən heterotrof bakteriyalar). İstənilən bio-
senozda mühüm rol oynayır. 2) Maqmada və Yerin hidrotermal 
məhlullarında həll olmuş uçucu və kimyəvi aktiv maddələr (su buxarı, 
CO2, ftor və xlor birləşmələri). 
MİNİMUM ÖLDÜRÜCÜ DOZA – orqanizmə daxil edilən az miq-
dar zəhər müəyyən vaxtda onun bəzi fərdlərini məhv edir. 
MİNİMUM ÖLÜM KONSENTRASİYASI – ətraf mühitdə toksik 
madələrin ən aşağı konsentarsiyası təcrübə heyvanlarının yalnız ayrı-
ayrı fərdlərinin ölümü ilə nəticələnir. CLmin və ya SK min. simvolu ilə 
işarə olunur. 
MİOFAQ (yun. mus (myos) – əzələ) – ətyeyən orqanizmlər. 
MİRMEKOFAQLAR (yun. myrmex - qarışqa) – qarışqa ilə qida-
lanan heyvanlar (hörümçək, həşəratlar, quşlar, məməlilər). 
MİSETOFAQLAR – göbələklə qidalanan orqanizmlər. 
MİŞARÇILAR (Tenthredinoidea) – oturaqqarınlı pərdəqanadlı 
həşəratların 3 fəsiləsinin ümumi adı. 5 mindən çox, Azərb-da 200-dək 
növü var. M. əsasən, meşə zonalarında yayılmışdır. Dişi fərdlər dişli 
yumurtaqoyanı vasitəsi ilə bitkilərin yumşaq toxumasını mişarlayır (adı 
da buradandır) və həmin yerə yumurta qoyur. M.-in əksəriyyəti torpaqda 
puplaşır. Taxıla, meyvə, bostan, dekorativ bitkilərə və s. zərər verir. 
MODİFİKASİYALAR (biologiyada) – xarici mühitin 
dəyişilməsinin təsirindən orqanizm əlamətlərinin (fenotipinin) qeyri-irsi 
dəyişiklikləri. M.-ı törədən xarici mühit amilləri (temperatur, işıq, qida 
rejimi və s.) orqanizmin daxili mühitinə (məs. hormonlar səviyyəsində) 
təsir etməklə ontogenezin gedişini dəyişir. M. mühit amilinin 
dəyişilməsinə qarşı bir qayda olaraq orqanizmin adaptiv reaksiyası kimi 
meydana çıxır. Məs. göl oxyarpağının yarpaq forması onun yerləşdiyi 
yerdən asılıdır: sudan yuxarıda yarpaqlar oxvarı, suyun səthində 
ürəkvari, suyun altında isə lentşəkilli olur. Bəzən qeyri-adaptiv M. 
 312 
 
eybəcərlik şəklində meydana çıxır. Mutasiyadan fərqli olaraq M. nəslə 
keçmir, yalnız onu törədən amilin təsirinə məruz qalan orqanizmlərdə 
təzahür edir. 
MODİFİKATORLAR (lat. modifico - dəyişdirirəm) – orqanizmdə 
struktur – funksional dəyişikliklərə səbəb olan ətraf mühit faktorları 
(bəzi kimyəvi pestisidlər, ağır metallar və s.). 
MOZAİKLİK (ital. Mosaico, Lat. misivum – muzalara ithaf 
edilmiş) – botaniki ədəbiyyatlarda mozaiklik müxtəlif cür adlandırılır. 
Məsələn: mikrofitosenoz (Lavrenko, 1959), mikroassosiasiya (Qro-
sheym, 1929), mikroqruplaşma (Yaroşenko, 1961). Bitkiliyi əmələ 
gətirən xırda sahələr bitki örtüyünün quruluş xüsusiyyətlərinə görə 
fərqlənir və mikrosenozlar əmələ gətirir. Fitosenozların eyni quruluşda 
olması onların daha xırda quruluşda ayrılması mozaiklik adlanır. Mo-
zaikliyin olması müxtəlif səbəblərlə bağlıdır. İnsan fəaliyyətinin 
nəticəsində də mozaiklik yarana bilir.  
MOLEKULYAR BİOLOGİYA (lat. moles – kütləvi Cula – 
kiçiltmə şəkilçisi) – bioloji obyekt və sistemləri molekulyar səviyyədə 
öyrənməklə həyat fəaliyyəti hadisələrinin təbiətini aydınlaşdıran elm. 
İrsiyyət, çoxalma, böyümə, inkişaf, oyanma, qıcıqlanma, enerjinin 
çevrilməsi, yaddaş və s. əlamətlərin bioloji vacib molekulların quruluş 
və xassələri ilə necə və nə dərəcədə əlaqədar olmasını müəyyən etmək 
M.b.-nın başlıca vəzifəsidir. M.b. genetika, biokimya, fiziologiya 
elmlərinin ilkin məlumatları əsasında inkişaf tapmış və biofizika, bi-
oüzvi kimya, biokimya ilə əlaqədə olan elm sahəsidir. 
MOLİSMOLOGİYA (yun. molysma – çirkab və loqiya) –tətbiqi 
ekologiyanın bölməsi; ətraf mühitin çirklənməsi problemləri ilə məşğul 
olur. Termin M.Fonten (1972) tərəfindən irəli sürülüb “miazmologiya” 
termininə yaxındır. 
MONİTORİNQ (ing. monitoring, lat. monitor) – yad edici, nəzarət 
edici) – Ekosistemin (ekoloji M.) və biosferin (biosfer M.) dəyişilməsi 
üzrə yerinə yetirilən uzunmüddətli kompleks müşahidələr və 
eksperimentlər sistemi. Xüsusi stansiyalarda (o cümlədən hidrometeoro-
loji) və biosfer qoruqlarında yerinə yetirilir. M. antropogen təsir altında 
olan biosferin və onun ayrı-ayrı elementlərinin vəziyyətinin dəyişməsinə 
qiymət vermək və onu proqnozlaşdırmağa yönəldilir. M.-in vəzifəsi bi-
osferin davamlığının zəifləməsi və bioloji məhsuldarlığının azalmasına 
səbəb olan mümkün antropogen yükün həddinin aşmasını vaxtında aşkar 
etməkdir. 
Ekosistemin miqyasına görə lokal M., regional M. və qlobal M. 
ayrılır. İnsan fəaliyyətinin təsiri ilə biosferin lokal dəyişməsi ayrı-ayrı 
 313 
 
bitkilərin fizioloji vəziyyətinin bilavasitə ölçülməsi yolu ilə aparılır: Re-
gional M.-də əsas obyekt bitki populyasiyası, fitosenoz və bitki 
qruplaşmasının tipi hesab olunur, bitki örtüyünün növ zənginliyi, 
quruluşu və sahəsinin dəyişməsi aşkar olunur. Qlobal M.-də geniş 
ekosistemlərin dəyişməsi distansion və avtomatik müşahidə metodları 
(həmçinin aero və kosmik fotoşəkilçəkmək) ilə yerinə yetirilir. 
M. sistemi ekoloji proqnozlaşdırma üçün ilkin məlumatlar əldə edir. 
Ətraf mühitin çirklənməsinin öyrənilməsində də M. intensiv inkişaf edir. 
Bioloji monitorinq – təbii mühitin müşahidə elementi kimi onun 
biotası götürülür. 
Genetik monitorinq – bu monitorinqdə müxtəlif populyasiyaların 
genetik əlamətləri müşahidə olunur. 
Geofiziki monitorinq – bu monitorinqdə təbii mühit elementlərinin 
bütün strukturları (biota itisna olmaqla) üzərində müşahidə aparılır. 
Beynəlxalq monitorinq – əraziləri eyni mənbədən eyni tipli 
çirkləndiricilərin təsirinə məruz qalan dövlətlərin apardığı monitorinq. 
Milli monitorinq – yalnız bir dövlətin çərçivəsində və marağında 
həyata keçirilən monitorinq. 
Ekoloji monitorinq – təbii mühitin müşahidə elementi kimi ekosis-
tem götürülür.  
MONODOMİNANT EKOSİSTEM (yun. monos - bir) – bir pro-
dusent növündən ibarət ekosistem. 
MONOFAQLAR – yalnız bir eyni  bitki və ya heyvanın biokütləsi, 
yaxud ölü kütləsi ilə qidalanan heyvanlar (orqanizmlər). Monofaqların 
trofik əlaqələri olduqca davamlı olub əsasən dözümlü ekosistemlərdə, o 
cümlədən səhra iqlimində yayılmışdır. Məs. ipəkqurdu yalnız tut 
yarpağı ilə qidalanır. 
MONOFİLİYA – müəyyən qrup orqanizmin ümumi əcdaddan 
əmələ gəlməsi. Üzvi aləm təkamülünün əsas prinsipi. 
MONOKARP BİTKİLƏR – bir dəfə çiçək açıb, meyvə verdikdən 
sonra məhv olan bitkilər. Bütün birillik və ikiillik bitkilər, çoxillik 
bitkilərdən aqava, bambuk və palmanın bəzi növləri M.b.-ə aiddir. 
MONOKLİMAKS KONSEPSİYASI – bu konsepsiyaya görə 
istənilən təbii zonada yalnız bir klimaks mümkündür, onun 
istiqamətində yavaş getsə də bütün qruplaşmalar inkişaf edir. 
MONOKULTURA – təsərrüfatda becərilən yeganə kənd təsərrüfatı 
bitkisi; bir tarlada eyni bitkinin və ya eyni növün növbəli əkin sistemi 
nəzərə alınmadan uzun müddət (illər boyu) becərilməsi. Bir qayda ola-
raq M. mənfi ekoloji və iqtisadi nəticələrə səbəb olur. 
MONOQAMİYA (heyvanlarda) (yun. gamos - evlilik) – erkək və 
 314 
 
dişi cinslər arasında əlaqə. Vəhşi qazlarda M. bir mövsüm,bəzi 
ördəklərdə yuva quranadək, canavar, tülkü, qunduzda və s. adətən bir 
mövsüm, meymunlarda isə bir neçə il davam edir. 
MORENLƏR (fr. moraine) – buzlağın gətirdiyi və çökdürdüyü 
süxur qırıntılarıdır. M. iki qrupa bölünür: hərəkətdə olan M. və çökmüş 
M. Dağ buzlaqlarında hərəkətdə olan M. üst, daxili və dib M.-nə 
bölünür. Üst M. dərənin yamaclarında buzlağın üstünə tökülən süxur 
qırıntılarıdır. Adətən üst M. buzlaq dilinin yanlarında toplanır və yan M. 
adlanır. Buzlaqlar bir-birinə qarışdıqda onların yan M.-i birləşib 
aşağıda, buzlaq dilinin ortasında orta M. əmələ gətirir. Buzlağın üstünə 
tökülmüş qırıntıların bir hissəsi yarıqlardan buzlağın içərisinə batır və 
daxili M. əmələ gətirir. 
Buzlağın altında, buzlağın hərəkəti zamanı yataqda qoparılmış 
qırıntılardan dib M. əmələ gəlir. Çökülmüş M. buzlaqlar çəkildikdən 
sonra onun yerinə qalan müxtəlif qırıntı materiallarından əmələ gəlmiş 
moren örtüyündən və moren tirələrindən ibarətdir. Bunların arasında, 
buzlaqların qarşısında çöküb qalmış süxur qırıntılarından ibarət tərələr 
xüsusi yer tutur və onlar uc M. adlanır. Moren materiallarının qeyri-
bərabər çökməsi, habelə buzlaqların yeri eşib dağıtmasından alçaq-
hündür, təpəlik-düzənlik relyef əmələ gəlir ki, belə relyefə moren relyefi 
və ya moren landşaftı deyilir. 
MORFOGENEZ –ONTOGENEZ və ya filogenez nəticəsində 
orqanizmlərdə morfoloji quruluşun inkişafı prosesi. 
MORFOİQLİM ZONASI – relyefəmələgətirən proseslərin 
xüsusiyyətinə görə ayrılan təbii zona. 
MORFOLOGİYA (bitki və heyvan) – bitki və heyvan 
orqanizmlərinin forma və quruluşu haqqında elm. 
MORFOLOJİ EKOLOGİYA – ekologiyanın bölməsi olub orqa-
nizmin məskunlaşma yerinin şəraitindən asılı olaraq orqan və onun 
strukturunun quruluşu qanunauyğunluqlarını öyrənir. 
MORFOZLAR (yun. Morphe - forma) – nəsli dəyişkənlik (modifi-
kasiya) olmayıb, xarici mühitin həmin növ üçün ekstremal və ya adi ol-
mayan faktorlar ilə (şüalanma, kimyəvi maddələrin təsiri və s.) baş 
verən dəyişkənlik. Növ üçün xarakterik olmayan eybəcərlik sayılır. 
MORFOKLİMAKS – relyef və onun inkişafından asılı olan kli-
maks. 
MÖVSÜM – ilin bir neçə ay davam edən hissəsi. Astronomik, si-
noptik, iqlim, yaxud fenoloji əlamətlərə görə ayrılır. Sinoptik M.-lərin 
başlama vaxtı çox müxtəlifdir. Bəzən ili isti və soyuq M.-lərə bölürlər. 
İqlimşünaslıqda M.-lərin sayı və vaxtı astronomik M.-lərlə uyğun 
 315 
 
gəlmir. Mülayim qurşaqda iqlim M.-ləri (qış, yaz, yay, payız), əsasən 
termik əlamətlərə, tropik iqlimdə isə rütubətlənməyə (quru və rütubətli 
M.-lər) görə ayrılır. 
MÖVSÜMİ DONUŞLUQ – ilin soyuq dövründə torpağın və süxu-
run donması. 
MÖVSÜMİ RİTMLƏR – Fitosenozu əmələ gətirən növlərin feno-
loji fazaların əvəz olunduqca mövsümi dəyişgənliklərə uğrayır. Bax: 
Aspekt. 
MULÇA – kənd təsərrüfatında mulçalamaq məqsədilə istifadə olu-
nan üzvi və qeyri-üzvi mənşəli materiallar. 
MULÇALAMAQ – torpaqdan buxarlanmanı zəiflətmək, onun tem-
peraturunu nizamlamaq, torpaq strukturunu dağılmaqdan qorumaq və 
alaq otlarının cücərtilərilə mübarizə aparmaq məqsədilə torpaq səthinin 
müxtəlif materiallarla (mulça ilə) örtülməsi. M. məqsədilə mulça kağızı, 
tol, karton, xırda peyin, saman, daş qırıqları və s.-dən istifadə edilir. 
MUMİYA, MUMİYƏ – qaya və dağ çatlarından sızan bioloji 
mənşəli, qatranaoxşar, balzam iyli təbii maddə. Himalay dağlarında, 
Ərəbistan, İran,Birma, Orta Asiya, Qafqaz, Sibir və başqa ölkələrdə 
təsadüf edilir. Tərkibində çoxlu üzvi və qeyri-üzvi maddə, hippur və 
benzoy turşuları, aminturşular, qatran, mum, kitrə və bitki qalıqları olur. 
2000-ildən artıqdır ki, xalq təbabətində istifadə edilir. Azərbaycan xalq 
təbabətində də M.-nın müalicəvi xassələri hələ qədimlərdən məlum idi. 
M. sümük toxumalarının regenerasiyasını gücləndirir, vərəm, astma, 
bəzi yaralar və s.-nin müalicəsində işlədilir. Meyitlərin və müqəddəs 
heyvanların cəsədlərinin mumiyalanması Qədim Misirdə geniş 
yayılmışdır. Pazırık kurqanlarında (Altay) e.ə 5-4 əsrlərdən qalan 
mumiyalanmış meyitlər aşkar edilmişdir. 
MUSSON (frans. Mousson – mövsümi külək) – ildə iki dəfə bir-
birinə qarşı öz istiqamətini dəyişən hava axını. M.-un dəyişməsi ilə 
əlaqədar olaraq eyni zamanda kəskin quru, az buludlu hava rütubətli, 
yağışlı hava ilə (və ya əksinə) əvəz olunur. 
MUTAGEN FAKTORU –bilavastə və ya vasitəli genetik mutasiya 
əmələ gətirən faktor. 
MUTAGENEZ – irsi dəyişkənliklərin yaranması prosesi; fiziki, 
kimyəvi (süni) və təbii (sponton) amillərlə meydana gəlir. İonlaşdırıcı 
şüaların mutagen təsirinin öyrənilməsi göstərmişdir ki, bütün tədqiq 
olunan müxtəlif orqanizmlərdə onlar çoxlu miqdarda gen mutasiyalar və 
xromosom dəyişilmələri əmələ gətirir ki, bu da yəni indiksion 
mutasiyaların tezliyi əsas etibarilə radiasiyanın dozasından asılıdır. 
İonlaşdırıcı şüalar gen mutasiyaların tezliyinə nisbətən xromosom 
 316 
 
dəyişilmələri spontan arasında olduğundan xeyli çoxdur. Fiziki 
mutagenlərə ionlaşdırıcı şüalardan başqa ultrabənövşəyi şüalar da aiddir. 
Bu şüalar atomları ionlaşdırmır, onların yalnız elektron təbəqələrini 
oyadır və hüceyrədə kimyəvi reaksiyalar yaradır ki, bunun da 
nəticəsində mutasiya törəyir. Kimyəvi mutagenlər üçün də gen 
mutasiyaları və xromosom dəyişilmələri törətmək xarakterikdir. Süni 
yolla mutasiya törətməyin üsullarının işlənməsi mutagenləri tətbiq 
etməklə seleksiyanı xeyli sürətləndirmək imkanları açmışdır ki, bu da 
seleksiyaçıya seçmə üçün başlanğıc material verir; bir çox yüksək 
məhsuldar kənd təsərrüfatı bitki sortları, qiymətli mikroorqanizm 
ştampları yaradılmışdır. Bu məqsədlə seleksiyada kimyəvi mutagenlər 
və supermutagenlər böyük müvəfəqiyyətlə tətbiq edilir. Bitkilərin 
seleksiyasında süni yolla salınmış poliploid mutasiyalardan istifadə olu-
nur. 
MUTAGENLƏR – irsi dəyişkənliklər (mutasiyalar) yaradan fiziki 
və kimyəvi amillər ətraf mühitin antropogen çirklənməsi nəticəsində 
çoxlu miqdarda M. toplanır. M.-rə bir çox pestisidlər, azot gübrələri 
(nitritlər), ağır metallar, bəzi dərmanlar, radioaktiv maddələr, viruslar, 
bakteriyalar və s. aiddir. 
MUTALİZM – müxtəlif növdən olan iki orqanizmin uzun müddət 
qarşılıqlı faydalı birgə yaşaması. 
MUTANTLAR – dəyişkənlik nəticəsində meydana gələn və hər 
hansı əlamətə görə normal tipdən fərqlənən, irsiyyətcə dəyişmiş orqa-
nizm formaları. M. təbii seçmədə ilk material sayılır. Məhsuldarlığın ar-
tırılmasında və süni mutagenezin nəzəri məsələlərinin həllində mutan-
tlardan geniş istifadə edilir. 
MUTASİYALAR (lat. mutatio - dəyişmə) – genetik aparatda 
genlərin bir allel vəziyyətdən başqa vəziyyətə keçməsi, xromosomların 
sayının və quruluşunun dəyişilməsini birləşdirməklə qəflətən başverən 
davamlı (sabit) dəyişkənliklər. Generativ hüceyrələrdə baş verən M. 
(generativ M.) irsən nəslə keçir, çoxalmada iştirak etməyən bədən 
hüceyrələrində əmələ gələn M. (somatik M.) genetik alabəzəkliyə 
(mozaikliyə) səbəb olur. M. orqanizmin morfoloji, fizioloji və 
biokimyəvi əlamətlərinə toxunur. M.-ı adətən fenotipə görə deyil, gene-
tik aparatın dəyişilmə xarakterinə görə təsnifləşdirirlər. Bu baxımdan 
M.-ı aşağıdakı tiplərə ayırırlar:          1) Xromosom sayının dəyişilməsi, 
yaxud genom M-ı; 2) ayrı-ayrı xromosom sayının dəyişilməsi, yaxud 
aneuploidiya; 3) Xromosom yerdəyişmələri (yaxud seqment M.-ı); 4) 
Gen yaxud nöqtəvi M.-ı. Hər bir növ üçün müəyyən xromosom yığımı 
xarakterikdir. 
 317 
 
MÜBADİLƏ REAKSİYASI – torpaqda və suda gedən ionların 
mübadiləsi reaksiyası. Maddələr məhlulu ilə orqanizmlər (xüsusilə 
onların kökləri), həmçinin torpaq məhlulu ilə torpağın bərk hissəcikləri 
(mikroaqreqatları) arasında ilk vəziyyətinə qayıtmaq prosesidir. 
Torpaqəmələgəlmə prosesində və orqanizmlərin maddələr 
mübadiləsində böyük əhəmiyyəti vardır. 
MÜHAFİZƏ OLUNAN LANDŞAFT – bəzi və ya bütün təsərrüfat 
işləri qaydaya salınan, yaxud qadağan olunan landşaft. 
MÜHAFİZƏ OLUNAN TƏBİİ OBYEKTLƏRİN KADASTRI – 
mühafizə əhəmiyyəti olan bütün ərazilərin və obyektlərin 
sistemləşdirilmiş məlumatlarının məcmusu. Bura əsas kadastr 
göstəriciləri, həmçinin onların ayrıldığı tarix, obyektin mühafizə olunma 
dərəcəsi və s. göstərilir. 
MÜHAFİZƏ REAKSİYASI – orqanizmin hərəkətedici, optik, səs, 
mexaniki, kimyəvi mexanizmi ilə özünü düşməndən və ətraf mühitin 
mənfi təsirindən müdafiə etməsi. 
MÜHAFİZƏ ZONALARI – qoruq əraziləri ətrafında yaradılır. 
M.z. insanın təsərrüfat və texniki fəaliyyətinin qoruğa daxil olmasının 
qarşısını alır. Respublikamızın qoruqlarının əksəriyyətində belə M.z. 
yoxdur. 
MÜHİT – bax: ətraf mühit. 
MÜHİT HORMONLARI – metabolitlər, xarici hormonlar, 
ekzokrinlər-orqanizmlərin fəaliyyəti prosesində, həmçinin heyvan, bitki 
və mikroorqanizmlərin parçalanması (çürüməsi) nəticəsində ətraf 
mühitə ayrılan üzvi maddələr. Bu maddələr ətraf mühit vasitəsilə canlı 
sistemə korelyativ təsir göstərir. 
MÜHİT REJİMİ (biosenozun) – qruplaşmanın yeri və şəraitinin fi-
ziki-kimyəvi faktorları. L.Q.Ramenskiyə (1938) görə fizioloji təsir edən 
M.R. (atmosferdə-işıq, istilik, qaz və havanın nəmliyi; torpaqda –su, 
istilik, torpaq – hava rejimi və torpaq məhlulunun rejimi) və entopik 
şərait (relyef, torpağın mexaniki tərkibi, yağmurlar, havanın hərəkəti və 
s.). 
MÜHİTİN AKTİV REAKSİYASI, HİDROGEN GÖSTƏRİCİSİ 
– mühitdə (torpaq, su) hidrogen ionlarının qatılığı; pH, pH 7 olduqda 
mühit neytral, 7-dən aşağı turş, 7-dən yuxarı qələvi hesab olunur. M.a.r. 
– ən əsas abiotik faktor sayılır. 
MÜHİTİN ANTROPOGEN AMİLLƏRİ – bilavasitə və vasitəli 
ola bilər. Təbiətdə insanın bilavasitə təsirinə misal olaraq geniş 
ərazilərdə meşələrin yox edilməsi, ovluq heyvanların hədsiz məhv 
edilməsini göstərmək olar. Bu isə bir sıra növlərin kəskin azalmasına, 
 318 
 
bir çox hallarda isə tamamilə sıradan çıxmasına səbəb olur. Vasitəli an-
tropogen amillər landşaft, iqlim, atmosferin fiziki vəziyyəti və kimyəvi 
tərkibi, hidrosfer, torpaq və s.-nin dəyişməsi yolu ilə baş verir. Mühitin 
sənaye və məişət tullantıları ilə çirkləndirilməsinə, ekoloji tarazlığın 
pozulmasına, minillərlə təkamül olunaraq yaranmış biosenozların (orqa-
nizm qruplaşmalarının) deqredasiyasına səbəb olur. İnsanların 
torpaqların məhsuldarlığını artıraraq təbii komplekslərin yerində mədəni 
bitkilər və ev heyvanları üçün praktiki cəhətdən yeni mühit, 
orqanizmlərin yeni qruplaşmalarını – aqrobiosenozları yaratdı. 
Torpaqların intensiv şumlanması və hədsiz mal-qara otarılması, suqo-
ruyucu meşələrin qırılması bir sıra rayonlarda təbii qruplaşmaları ağır 
vəziyyətə saldı, su və külək eroziyasını gücləndirdi, çayların suyunu 
azaltdı. Hazırda Yer üzərində insan fəaliyyətinin təsir göstərmədiyi 
sahəyə çətin rast gəlmək olar. İnsanın təbiətə göstərdiyi böyük təsir və 
onun mənfi nəticələri bəşəriyyətin qarşısında biosferin sərvətlərinin qo-
runub saxlanması və ondan səmərəli istifadə olunması üzrə elmi 
cəhətdən əsaslanmış tədbirlərin həyata keçirməsi vacibliyini irəli sürdü. 
MÜHİTİN ÇİRKLƏNDİRİLMƏSİ – mümkün normadan yuxarı 
dərəcədə istehsalın əlavə məhsulları ilə xarici mühitin dəyişməsi. 
Çirkləndirici elementlərə bərk, maye və qazşəkilli maddələr, zərərli ra-
diasiya və səs-küy daxildir. Ağır metallarla (civə, qurğuşun, kadmium), 
fosfatlar, nitratlar, kükürd-oksidi, kənd təsərrüfatı ziyanverici və 
xəstəliklərilə mübarizədə istifadə olunan, zəhərli kimyəvi maddələr 
(DDT, aidrin və s.), ionlaşdırıcı radiasiya, radioizotoplar, sənaye və 
nəqliyyatın səs-küyü daha ziyanlı sayılır. Yuxarıda göstərilən 
maddələrin bəziləri mutagen təsir göstərərək xənçəng xəstəliklərinin 
yaranmasına səbəb ola bilər. Hazırda çirklənməyə ciddi nəzarət 
olunmasının bəşəriyyət qarşısında vacibliyi meydana çıxmışdır. 
Respublikamızda bu istiqamətdə müəyyən tədbirlər həyata keçirilir. 
MÜHİTİN ÇİRKLƏNMƏSİNDƏN VURULAN ZİYAN –həyat 
mühitinin çirklənməsi ilə bağlı xalq təsərrüfatına vurulan ziyan 
(bilavasitə və vasitəli təsir, həmçinin çirklənmənin mənfi nəticələrini 
ləğv etmək üçün çəkilən əlavə xərc nəzərə alınmaqla). Həmçinin 
əhalinin sağlamlığının pisləşməsilə bağlı itkilər, insanların əmək 
fəaliyyəti dövrünün və həyatının qısalması nəzərə alınır. 
MÜHİTİN DEQRADASİYASI – təbii və antropogen mühitin 
vəziyyətinin pisləşməsi və ya dağılması. M.d. onun canlı (biotik) 
komponentlərinin deqradasiyasına səbəb olur. 
MÜHİTİN ELEMENTİ – mühitin mühityaradan və ya ekoloji 
komponenti. 
 319 
 
MÜHİTİN KEYFİYYƏT İNDEKSİ – insan və digər orqanizmlərin 
həyatı üçün mühitin yararlığını qiymətləndirən miqdar göstəricisi. M.k.i. 
canlı orqanizmlərin vəziyyətinə görə (məs. əhalinin xəstələnmə 
dərəcəsinə görə) və ya orqanizmə təsir göstərən əlverişsiz faktorların 
cəmini tapmaqla (çirkləndiricilərin zərərlilik dərəcəsini nəzərə alaraq 
müxtəlif çirklənmə növləri və YVÇ) (yol verilən çirklənmə).    
MÜHİTİN MUTAGEN AMİLLƏRİ – mutasiya əmələ gətirən 
amillər. Radiasiya amilləri (ionlaşdırıcı şüalanma) ən çox mutagen təsir 
göstərib nəsildə eybəcərlik, sonsuzluq, nəsli xəstəliklərin yaranmasına 
səbəb olur. Kimyəvi amillər də böyük təsirə malikdir. 
MÜHİTİN ÖZÜNÜTƏMİZLƏMƏSİ – ətraf mühiti çirkləndirən 
maddələrin arası kəsilmədən istifadəsi və zərərsizləşdirilməsi prosesi. 
Bu ən çox ətraf mühiti çirkləndirən maddələrin düzənliklərə və su 
hövzələrinə aparılması, həmçinin ekosistemlərin trofik kanalları və 
orqanizmlərin minerallaşması ilə baş verir. Əsrimizin ortalarından sonra 
mühitin özünütəmizləməsi onun çirklənmədən təmizlənməsini təmin edə 
bilmir. Ona görə ətraf mühitin dəqiq monitorinqi və qlobal mühafizəsi 
sisteminin vacibliyi meydana çıxır. 
MÜHİTİN SANİTAR NƏZARƏTİ – insan və ev heyvanlarının 
sağlamlığının qorunması mövqeyi ilə ətraf mühitin keyfiyyətinə nəzarət. 
Su, hava, torpağın bakterioloji, mikrobioloji, parazitor və kimyəvi anali-
zi M.s-n-ə daxildir. 
MÜHİTİN TƏZYİQİ – limitlənmiş (əlverişsiz) və stimullaşmış 
(əlverişli) rol oynayan mühit şəraitinin cəmi (məs., populyasiyanın 
doğuma, ölümə, say və sıxlığına, ekosistemin məhsuldarlığına). M.t. 
həmişə ekosistemin müxtəlif komponentləri arasında müəyyən tarazlıq 
vəziyyəti yaratmağa yönəlir. 
MÜHİTİN TUTUMU – 1) müəyyən ərazidəki resurslardan tələbatı 
ödənilən fərdlər və qruplaşmaların sayı (həmin ərazinin vəziyyətinə 
zərər dəymədən), 2) təbii və ya antropogen mühitin müxtəlif maddələri 
daxil (qəbul) edərək davamlığını saxlaması. 
MÜHİTƏMƏLƏGƏLMƏ – biosenoz orqanizmlərin yaratdığı me-
tabolist proseslərin məcmusu olub biosenotik mühitin əmələ gəlməsinə 
və onun davamlı vəziyyətdə qalmasına səbəb olur. 
MÜHİTYARADAN KOMPONENTLƏR – bax: ekoloji 
komponentlər. 
MÜLAYİM İQLİM – mülayim qurşaqların iqlimi: sərin yayı, 
mülayim – soyuq qışı, həmçinin ilboyu bərabər paylanan kifayət qədər 
yağıntısı olan iqlim. 
MÜLAYİM QURŞAQLAR – Yerin iki coğrafi qurşağı. Şimal 
 320 
 
yarımkürəsində təqr. 40° ilə 65° şimal enlikləri, cənub yarımkürəsində 
42° ilə 58° cənub enlikləri arasındadır. Sahəsi təqribən 132 mln. km2 
(Yer səthinin 1/4-i). M.q.-da istiliyin və rütubətin sahələr və mövsümlər 
üzrə qradiyenti xeyli yüksək olduğundan  burada müxtəlif landşaft 
zonaları (M.q-da meşə zonaları, M.q-ın çöl zonaları, M.q.-ın yarımsəhra 
zonaları və s.) yaranmışdır. 
MÜMKÜN BUXARLANMA – müəyyən ərazidə meteoroloji 
şəraitdən asılı olaraq həddindən artıq nəmli torpaqdan və onun səthindən 
gedə bilən buxarlanmanın miqdarı. M.b.-mm-lə ölçülür və tənliklərlə 
müəyyən edilir. Azərbaycanda illik M.b. Naxçıvan MR-in Arazboyu 
düzənliklərində və Kür-Araz ovalığında 1400-1200 mm-dək, 3000 m-
dən yüksəkdə olan dağlıq sahələrdə isə 400-300 mm arasında dəyişir. 
MÜRƏKKƏB MEŞƏLİK – meşəlikdə ağaclar bir neçə yarus 
(mərtəbə) yaradır. 
MÜŞAHİDƏ –emprik tədqiqatın əsas formalarından biri. Təcrübi 
məlumatların bilavasitə qazanılması yoludur. Elmi M.-lər əsasında 
müəyyən fərziyyələr və ideyalar irəli sürülür. Elmi M.-lər müəyyən ci-
hazlar (teleskop, mikroskop və s.) vasitəsilə həyata keçirilir. 
MÜŞAHİDƏÇİLİK – cisim və hadisələrdə zəif nəzərə çarpan, lakin 
mühüm olan xüsusiyyətləri daha tam və dəqiq sezmək qabiliyyəti. M. 
bilavasitə qavralınan obyektlərin dərindən təhlili ilə xarakterizə olunur. 
M. elmi-tədqiqat işləri sahəsində mühüm rol oynayır. 
MÜTLƏQ QURAQLIQ – fasiləsiz (15 gündən az olmayaraq) 
müşahidə olunan mütləq (heç bir yağmur düşmədən) quraqlıq. 
MÜTLƏQ ÖLÜM KONSENTRASİYASI – ətraf mühitin 
obyektlərində zəhərin ən kiçik konsentrasiyasının (qatılığı) təsirindən 
təcrübə heyvanları 100% ölür. CL100 və ya SK100  simvolu ilə işarə olunur. 
MÜTLƏQ RÜTUBƏT – 1m3 havadakı su buxarının qramla (q/m3) 
miqdarı (bax. havanın nəmliyi). Atmosferdə M.r. 0,1-1 q/m3 -dən (qışda 
materiklərin qütb enlikləri üzərində) 30 q/m3-ə qədər və daha çox (ekva-
torial zonada) olur. 
MÜTLƏQ TEMPERATUR – (mütləq sıfır) mütləq sıfırdan hesabla-
nan temperatur (T). M.t.-in vahidi Kelvin (K) olub, 1K=10C Selsin şkalası 
ilə M.t. mənfi 273,160C-yə bərabərdir. Bu temperaturda molekulların 
hərəkəti da-yanır.  
MÜTLƏQ YÜKSƏKLİK (Hündürlük) – Yer səthində hər hansı bir 
nöqtənin şaquli xətt üzrə okeanın orta səviyyəsindən olan məsafəsi. 
Müstəqil dövlətlər Birliyi ölkələrində M.Y. Baltik dənizinin səviyyəsinə 
(Kronştadt futştokuna) görə hesalanır. 
MÜVƏQQƏTİ POPULYASİYA – müəyyən yerdə müvəqqəti 
məskunlaşan populyasiya (miqrasiya edən heyvanlar, birillik otlar və 
heyvanlar və s.). Daimi populyasiyalara nisbətən M.p. daha yüksək 
 321 
 
böyümə potensialına, böyük ekoloji plastikliyə, az miqdar parazit və 
yırtıcılara malikdir. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 322 
 
N 
 
NADİR LANDŞAFTLAR – özünün fərdiliyi və təkrarsızlığı ilə 
seçilən landşaft. Məs. respublikamızda «Ellər oyuğundakı”» eldar şamı 
meşəsi, Qobustan qayalıqları və s. 
NADİR VƏ TÜKƏNMƏKDƏ OLAN NÖVLƏR – dar areala ma-
lik olan və az rast gəlinən bitki və heyvan növləri (tükənməkdə olan 
növlərdə isə fərdlərin sayının azalması). Təkamül prosesini və qiymətli 
genetik fondun nadir məhsulları olduğu üçün N.v.t.o.n-in ciddi 
qorunması tələb olunur. Belə heyvan və bitki növlərinin bir çoxları 
respublikamızın qırmızı kitablarına daxil edilmişdir. 
NAXIR BULAĞI –bax: suvat. 
NANİZM – cırtdan boyluluq. 
NANOFANEROFİTLƏR – bitkilərin karlik həyat forması, şimal və 
arid zonaların müxtəlif əlverişsiz şəraitinə adaptasiya olunmuş karlik (1 
... 3 m) ağac və kol assosiasiyası. 
NANOORQANİZMLƏR (yun. nanos - karlik) – 50 mkm-dən 
kiçik olan (karlik) orqanizmlər. 
NANOPLANKTON – nanoorqanizmlərdən ibarət plankton, kiçik 
plankton orqanizmləri qrupu (bədənin uzunluğu 0,05 mm-dən kiçik), 
onunla plankton heyvanları qidalanır. 
NANORELYEF – relyefin çox xırda formaları (üfiqi istiqamətdə 1 
dm-dən 2 m-ə, şaquli istiqamətdə isə 1 m-ə qədər). Məs. kəsək, təpəcik, 
sünbülqıran və qarışqa yuvaları və s. Çox vaxt biogen xarakteri daşıyır. 
NARKOTİK BİTKİLƏR (yun. narke – donub qalma, quruyub 
qalma, mat qalma) – tərkibində mərkəzi sinir sistemini qıcıqlandıran, 
tədricən onun fəaliyyətini zəiflədici maddə olan bitkilər. Bir sıra N.b.-
dən tibdə ağrıkəsən dərman kimi istifadə edilir. N.b.-də təsiredici maddə 
alkoloidlərdir; N.b.-dən alınan preparatlardan çox istifadə etdikdə nar-
komaniya baş verir. N.b.-in əksəriyyəti ali bitkilərə aiddir. N.b.-in ço-
xuna Cənubi və Şimali Amerikanın, Mərkəzi Asiyanın tropiklərində 
təsadüf olunur. Tiryək, xaş-xaş, hind çətənəsi (kənaf), kokain kolu, bir 
sıra dərman bitkiləri və zəhərli bitkilər N.b-dir. 
NASTİRLƏR – müxtəlif təsirlər nəticəsində (istilik, işıq, rütubət) 
bitki orqanlarının hərəkəti. 
NEFT – maye qazıntı yanacağı olub bitki və heyvan biokütləsinin 
anaerob mikrobioloji parçalanmasının məhsuludur. Dünyada istehsal 
olunan neft quyularının qazılması yolu ilə əldə edilir. Neftin istehsalı, 
nəqliyyatı və emalı ekoloji təhlükə yaradır. 
 323 
 
Neftin emalı zamanı çoxlu miqdarda toksik maddələr atmosferə və 
suya düşür. 
NEFT MƏHSULLARI – neft emalı sənayesi 250-dən çox N.m. alır. 
Fiziki metodlarla emal olunan N.m. – birinci, kimyəvi metodlarla alınan 
N.m. isə ikinci N.m. adlanır. Birinci N.m.-na petrol efiri, benzin, liqroin, 
ağ neft, solyar yağı, mazut, vazelin, qudron, bitum, koks, parafin, ikinci 
neft məhsullarına isə – kreqink-benzin, destruktiv hidroqeniz benzini, 
riforminq benzini aiddir. 
NEFT-QAZ EHTİYATLARI – neft və qaz yataqları neftli, qazlı 
rayonlarda, zonada, sahədə və hövzədə yerləşir. Dünyada məlum olan 
təqr. 350 neftli-qazlı hövzənin 140-da neft və qaz çıxarılır, qalanları 
perspektivli hövzələrdir. Neftli-qazlı hövzələrin sahəsi bir neçə min 
km2-dən bir neçə mln. km2-dək olur. Neft əsasən, çökmə süxurlarla 
(qum, qumdaşı, əhəngdaşı və s.), nadir hallarda maqmatik süxurlarla 
(Azərbaycanda Muradxanlı neft yatağı) əlaqədardır. 
Azərbaycanın əsas neft-qaz ehtiyatları 10 təbii rayonda yerləşir: – 
Abşeron (Abşeron arxipelaqı da daxil olmaqla). Aşağı Küryanı, Bakı 
arxipelaqı, Xəzəryanı – Quba-Şamaxı-Qobustan, Gəncə, Yevlax-
Ağcabədi, Ceyrançöl, Acı Nohur və Cəlilabad rayonları. 
NEFTTUTUCU – sənaye kanalizasiya sistemlərində çirkab 
sularından neft və neft məhsullarını ayırmaq üçün təmizləyici qurğu. 
NEKTOBENTOS (yun. nektos - üzən) – su hövzəsinin dibində və 
suyun dərinliklərində yaşayan heyvanların məcmusu. 
NEKROFAQ (yun. nekros – ölü və faq) – ölü heyvanlarla qidala-
nan orqanizmlər. Bax: saprofaqlar. 
NEKROFİT (yun. nekros – ölü və fit) – ölü üzvi substratda inkişaf 
edən bitki. 
NEKROPLANKTON – hidrobiontların cəsədlərindən yaranan 
plankton. N.-un çoxluğu su mühitini kəskin pisləşdirə bilər, belə ki, ölü 
üzvi maddələr oksidləşdikdə çoxlu miqdarda oksigen sərf olunur («za-
mor»” əlamətləri müşahidə olunur), üzvi maddələrin parçalanan 
məhsulları CO2, metan, hidrogen-sulfid və digər avtoxton zəhərli (tok-
sik) maddələrin konsentrasiyası yüksəlir. 
NEKROZ (yun. nekrosis) – Bəzi əlverişsiz amillərin təsirindən 
bitkinin hər hansı orqanının ölməsi: proses qızma, şaxta, müxtəlif zərərli 
(zəhərli) maddələrin təsiri nəticəsində baş verə bilər. 
NEKTAR – bitki nektarlığından ifraz edilən şəkərli şirə. N. şəkərli 
(saxaroza, qlükoza, fruktoza) sulu məhlulu olub, tərkibində az miqdarda 
spirtlər, azotlu və aromatik maddələr, mineral duzlar, turşular, 
fermentlər var. Bir çox bitkilər (canavargiləsi, gəvən, rododendron, 
 324 
 
qaraçöhrə və s.) zəhərli N. ifraz edir. N. arıların və b. həşəratların 
qidasına daxildir. N. bal arılarının bal yığımının əsas hissəsini təşkil 
edir. 
NEKTARİNİDLƏR, NEKTAROFAQLAR – çiçəklərin nektarı ilə 
qidalanan quşlar. Bitkinin tozlanmasında böyük rol oynayır. 
NEMATODLAR – girdə qurdlar, ibtidai qurdlar sinfi. Xarici 
mühitdə sərbəst yaşayan və müxtəlif bitki, heyvan və insanlarda parazit-
lik edən 500 mindən çox növü var. Uzunluğu 80 mkm-dən 8 m-dəkdir. 
Qan və tənəffüs sistemi yoxdur. İnsan və heyvanların orqanizminə 
düşən nematod yumurtasının bəzisi isə mürəkkəb inkişaf sikli 
keçirdikdən sonra bağırsaqda, ağciyərdə, əzələlərdə tam inkişafa çatır. 
NEMATODOZLAR – insan, heyvan və bitkilərdə nematodların 
törətdiyi parazitar xəstəliklər. Azərbaycanda askaridoz, enterebioz, tri-
xosefalyoz və s. yayılmışdır. Yoluxmada tərəvəzin rolu böyükdür. 
NEMATOSİDLƏR – ziyanlı nematodları (dəyirmi qurdları) məhv 
etmək üçün işlədilən kimyəvi maddələr (pestisidlər). 
NEOBİONTLAR (yun. neo – yeni və biont) – kənardan gətirilən 
bitki (neofitlər) və heyvan növləri (neofillər). İnsan tərəfindən gətirilən 
N. (antrobiontlar) və təbii amillərlə (su daşqınları və axınları, külək və 
s.) gətirilən N. ayırırlar. 
NEOBİOSFER – müasir biosfer, çox vaxt sadəcə biosfer adlanır. N. 
termini səhv olaraq noosfer anlayışı ilə eyniləşdirilir 
NEOEKOLOGİYA – biosferin mövcudluğunun müasir dövr 
ekologiyası. 
NEOENDEMİKLƏR – aktiv növəmələgəlmə prosesində müəyyən 
sahəni tutan yeni cavan nəsil; öz adət etdiyi (alışdığı) yerdən başqa 
əraziyə yayılmır (endemiklik), yaxud onun yayılmasının qarşısı alınır 
(ada, dağ). 
NEOFİTLƏR – insan tərəfindən nisbətən uzaq olmayan tarixi za-
mandan məqsədsiz gətirilən və ya yerli floraya az miqrasiya edən və 
həmin ekosistemdə inteqrasiya olunmuş alaq otları. N. anlayışı çox vaxt 
insanın təsərrüfat fəaliyyəti ilə əlaqədardır. 
NEOSFER – şüurlu insan fəaliyyəti vahid sistemin (bəşəriyyət - 
təbiət) yaranmasında qabaqcıl amil olduqda müasirlik dövrün (əsrin) 
biosferi. 
NEREST YERİ – balıqların kürü qoyduğu yer. N.y.-ni 
çirkləndirmək olmaz, çünki belə halda balıq ehtiyatı istehsalı pozular. 
NERİT SAHƏ – Dünya okeanının dayaz hissəsi. Materik 
dayazlığında yerləşir. Suyun güclü hərəkətliliyi, temperaturun 
dəyişgənliyi, günəş işığının xeyli yayılması, bitki və heyvanat aləminin 
 325 
 
müxtəlifliyi ilə səciyyələnir. N.s.-də əsasən, qırıntı materialları (çaqıl 
daşı, qabıq əhəngdaşı) toplanır. 
NERİT ÇÖKÜNTÜLƏRİ – dayaz dəniz çöküntüləri. Nerit sahədə 
əmələ gəlir. Çaqıl daşı, əhəngli lil və qabıq əhəng daşlarından ibarətdir. 
N.ç. kəskin fasial dəyişkənliyi və dəniz dibindəki orqanizm qalıqlarının 
çoxluğu ilə xarakterizə olunur. 
NEYSTON (yun. neustos - üzən) – Su səthində üzən və ya suyun 
üst təbəqəsinə bərkinən (altdan və ya üstdən) orqanizmlərin məcmusu. 
Onlara əsasən ibtidailər, birhüceyrəli yosunlar, gənələr, milçəklərin sür-
fələri daxildir. Pleyston orqanizmləri ilə birlikdə su ekosisteminin xüsu-
si biohorizontunu yaradır. 
NEYSTONOLOGİYA – ümumi hidrobiologiyanın neystonu 
öyrənən bölməsi. 
NEYTRAL SULAR – mühitin aktiv reaksiyası – pH-ın göstəricisi 
6,95-7,3-ə bərabər olan təbii su hövzələri. 
NEYTRALİZM (NEYTRALLIQ) – (lat. neuter – nə bu, nə 
başqası) iki növün eyni bir ərazidə bir-birinə nə müsbət, nə də mənfi 
təsir göstərmədən yaşaya bilməsi biotik əlaqə forması. N. əlaqə tipi 
xüsusilə bol növə malik olan qruplaşmalarda inkişaf etmişdir. Mühitin 
pisləşməsi hər iki növə müxtəlif cür mənfi təsirini göstərir.  
NEYTROFİL BİTKİLƏR – neytral reaksiyalı torpaqları üstün tu-
tan bitkilər(məs. yonca, pişikquyruğu və s.). 
NEYTROFİLLƏR, “neytral” növlər – neytral reaksiyalı(pH = 7 – 
7,5) mühiti (torpaq, su) üstün tutan orqanizmlər. 
NƏQLİYYAT TULLANTILARI – nəqliyyatın işi zamanı 
buraxılan (ətraf mühiti çirkləndirən) qazlar və digər tullantılar. 
NƏRGİZÇİÇƏKLİLƏR FƏSİLƏSİ (Amaryllidaceae) – birləpəli 
bitkilər fəsiləsi. Soğanaqlı olur, az qisim kökümsovlu və ya köküyumru-
ludur. Azərbaycanda 4-cinsi var (novruzgülü, Şternbergiya, iksioliron və 
nərgiz). Əksəriyyəti dekorativ bitkidir. Bəzi növlərinin kökündəki 
alkaloidlərdən tibbdə istifadə olunur. 
NƏSİL – bir fərdin və ya cütün əmələ gətirdiyi fərdlər. 
NƏSİL NÖVBƏLƏŞMƏSİ – orqanizmlərin fərdi inkişafında qeyri-
cinsi və cinsi nəslin növbələşməsi. Bəzi onurğasız heyvanların həyat 
siklində morfoloji və fizioloji xüsusiyyətlərinə, həyat tərzinə və çoxalma 
üsullurana görə bir-birinə oxşamayan iki və ya bir neçə nəslin bir-birini 
əvəz etməsi. Bu hadisə təkamül prosesində meydana çıxmış bir 
uyğunlaşmadır. Heyvanlarda N.n. hadisəsi ilk dəfə 1819-cu ildə alman 
alimi A.Şamisso tərəfindən müəyyən edilmişdir. Bitkilərdə bir bitkinin 
inkişaf siklində iki nəsil: cinsi nəsil (qametofit) və qeyri-cinsi nəsil (sa-
 326 
 
profit) ayırd edilir. 
Birinci cinsi çoxalma orqanına malik, ikinci isə qeyri-cinsi çoxalma 
orqanına malik fərd əmələ gətirir. Bu proses yosun, mamır, qıjı, 
qatırquyruğu və plaunlarda daha qabarıq biruzə verir. Məs., meşədə rast 
gəlinən qıjı qeyri-cinsi nəsildir. Onların sporangiyasında sporlar 
formalaşır. Spor əlverişli şəraitə düşüb cücərərək üzərində cinsi 
hüceyrələr formalaşan ilk cücərtini (protal) əmələ gətirir. Protal cinsi 
nəsil hesab olunur. 
NƏSLƏ QAYĞI – müəyyən növün inkişafını və sonrakı tərəqqisini 
təmin etməkdə heyvanların kompleks mühüm həyati hərəkətləri: qohum 
fərd qrupunun, ananın və ya ailə cütünün balaları yemləməsi, qulluq 
etməsi, qoruması. 
NƏSİLVERMƏ ƏMSALI – miqdar göstəricisi: nəslin müəyyən 
müddətdə artımını səciyyələndirir. 
NİKOTİN (frans. nicotine – fransız diplomatı J.Nikonun adından) 
– çox zəhərli alkoloidlərdən biri; xarakterik iyli uçucu mayedir; 247°-də 
qaynayır; havada rəngi qəhvəyiləşir, suda və üzvi həlledicilərdə yaxşı 
həll olur; qüvvəli əsasdır. Tütün yarpaqlarında (2-8%) və s. bitkilərdə 
olur. Təsiri az dozada oyadıcı, böyük dozada isə süstləşdiricidir. Süst-
ləşmə sinir sisteminin iflicinə, tənəffüsün və ürək fəaliyyətinin 
dayanmasına səbəb ola bilər. Onun bir neçə damcısı (200 q tütündə olan 
100-200 mq-ı) dəri altına yeridilsə insan ölə bilər. 
NİKTİTROPİZM (yun. nyx (nykos) – gecə və tropizm) – bitkinin 
yuxuya getməsi-qaranlıq düşdükcə bitkinin orqanlarının dövri hərəkəti 
(məs., noxudun, yoncanın yarpaqcıqlarının yumulması). 
NİŞASTA – bitkilərin əsas ehtiyat karbohidratı, hüceyrə 
orqanlarında yaranır və əsasən, toxum, soğanaq və kök yumrularında, 
həmçinin yarpaq və gövdədə toplanır. N. və onun məhsullarından kağız, 
toxuculuq, metaltökmə sənayelərində və s. sahələrdə istifadə olunur; 
müxtəlif dərmanların tərkibinə daxildir. Yeyinti sənayesində N.-dan 
patka, saqo yarması, qlükoza və s. məhsullar alınır. Yodun təyinində 
indiqator kimi 1%-li N. məhlulu işlədilir. 
NİTRATLAR – azot turşusunun duzları, sənayedə və xüsusən kənd 
təsərüfatında geniş istifadə olunur. Tarlalarda gübrə verərkən normaya 
riayət edilmədikdə nitratlar qida məhsullarında toplanaraq ağır 
zəhərlənmə verir. 
NİTRİFİKASİYA (lat. nitrogenium - azot) – ammonium duzlarının 
nitratlarla mikrobioloji çevrilməsi prosesi; torpaqda və su hövzələrində 
gedir. Yandırılan məhsullar nəticəsində atmosferdə toplanan azot 
oksidləri yağış və s. yollarla suya, torpağa daxil olduqda oradakı nitrifi-
 327 
 
kasiya bakteriyalarının köməyi ilə nitratlara çevrilir. Suda bu duzların 
çox toplanması onu içmək üçün yararsız edir. Torpaqda N.-nın qarşısını 
almaq üçün bu prosesi ləngidən kimyəvi maddələrdən istifadə edilir. 
NİTRİFİKASİYA BAKTERİYALARI – ammoniumu və ammo-
nium duzlarını nitratlara çevirən torpaq və su aerob bakteriyaları. 
NİTROFİLLƏR – tərkibində yüksək miqdarda nitratlar olan torpaq 
və ya suda yaşamağı üstün tutan xırda heyvanlar, bakteriyalar. 
NİTROFİTLƏR – tərkibində yüksək miqdarda nitratlar olan 
torpaqları üstün tutan bitkilər (məs., gəndəlaş, qovaq, gicitikan). 
NİVAL İQLİM, qar iqlimi (lat. nivalis – qarlı, soyuq) – yüksək 
dağlıq zonaya və qütb vilayətlərinə xas olan iqlim. Soyuq dövrdə yağan 
qarın miqdarı, isti dövrdə əriməyə və buxarlanmağa macal tapmır. 
NİVAL QURŞAQ – daimi qar qurşağı-dağlarda, adətən qar 
sərhədindən yuxarıda yerləşən ən yüksək təbii qurşaq. Nival iqlimlə 
səciyyələnir. N.q. üçün qar və buzlaqlar xarakterikdir. İntensiv surətdə 
fiziki (əsasən, şaxta) aşınma prosesləri gedir. Üzvi aləmi çox kasıbdır; 
bitki örtüyü (şibyə, mamır və s.) çox seyrəkdir. Heyvanlardan bəzi quş 
və cücü növlərinə rast gəlmək olur. N.q.-ın aşağı sərhədi qütb 
rayonlarında dəniz səviyyəsinə qədər enə bilir, səhra rayonlarındakı 
dağlarda isə 6500 m-ə qədər qalxa bilir. Böyük və Kiçik Qafqaz 
dağlarında 3000 m-dən yuxarıda yerləşir. 
 
 
Bazardüzü dağında nival qurşağı 
 328 
 
NİVASİYA – qar eroziyası, qarın təsiri altında ekzogen 
relyefəmələgəlmə prosesinin gedişi. Qütb, yüksək dağlıq rayonlar üçün 
səciyyəvidir. 
NİZAMLAYICI FAKTOR – orqanizmin normal fəaliyyəti üçün 
əlverişli olan mühit faktoru. 
NOMİNALİSTİK KONSEPSİYA (lat. nominalis – fdlı, nomen – 
ad) – bu konsepsiyaya görə təbiətdə növlər mövcud deyil; real mövcud 
olan yalnız fərdlərdir. 18-ci əsrdə Fransada bu konsepsiya geniş 
yayılmışdı. (Byuffon, Robine, Lamark və b.) 20-ci əsrin əvvəlində N.k.-
sı K.Bessi (1908) və b. tərəfindən qəbul edilmişdir. Hazırda isə yalnız 
tarixi maraq oyadır. 
NOMOSENOZ – biosenozun tərkibinə daxil olan taksonomik yaxın 
cinsli populyasiyaların məcmusu. N. növ üzrə fərdlərin sayının 
qanunauyğun kəmiyyətcə yayılmasını səciyyələndirir, yəni xüsusi sta-
tistik xarakteristikaya malikdir. Termini Dajo və Levek (1972) təklif 
etmişdir. «N.» anlayışı takosenoz anlayışına yaxındır. 
NOOLANDŞAFT – ekosistemin bütün komponentləri (torpaq, bitki 
örtüyü, mikroorqanizmlər, heyvanat aləmi) formalaşan mədəni biosenoz 
və ya mədəni ekosistem (aqrosenoz). N-ın planlaşdırılması və 
layihələşdirilməsi elmdə yeni istiqamətdir və bu barədə yeni metodların 
hazırlanması tələb olunur. N. haqqında daha geniş konsepsiya 
A.M.İvlev (1986) tərəfindən hazırlanmışdır. 
NOOSFER, antroposfer, psixosfer, texnosfer (yun. noos – ağıl və 
spharia - kürə) – biogenezdən sonrakı üzvi aləmin yeni, müasir 
təkamülü mərhələsi; insan cəmiyyəti, sənaye peyda olduqdan sonra 
yaranmışdır. N.-idrak sferi anlayışını E.Lerua (1927) və P.Teyyar de 
Şarden (1930) irəli sürmüş, V.İ.Vernadski (1944) tərəfindən 
əsaslandırılmışdır. 
NORMAL POPULYASİYA – bütün yaş siniflərindən (məs., 
heyvanlarda-yeni doğulanlar, cavan nəsil, yetişmiş və qoca fərdlər) 
ibarət populyasiya; onun stabil vəziyyətini ətraf mühitin dəyişgən 
şəraitinə adaptasiya olunması qabiliyyəti təmin edir. 
NORMAL SPEKTR – Yer kürəsi bitkilərinin yaşayış formasının 
bioekoloji tərkibi (%-ilə): fanerofitlər – 43, xamefitlər – 9, 
hemikriptofitlər – 27, geofitlər – 4, hidrofitlər – 13, epifitlər – 3. Bax. 
bioloji spektr, ekoloji spektr. 
NORMAL SU – yad qarışıqlardan təmizlənmiş dəniz suyu, (xlorun 
tərkibi təxm. 19.38% olduqda-duzluluq 35% olur). Bundan dəniz 
suyunun duzluluğunu təyin etmək üçün beynəlxalq etalon kimi istifadə 
olunur. 
 329 
 
NORMAL TƏZYİQ – dəniz səviyyəsində 0°C temperaturda atmos-
fer təzyiqi. N.t. orta hesabla 760 mm hündürlükdə olan civə sütununun 
təzyiqinə deyilir. Hava yer səthinin hər bir 1 sm2-inə 1 kq (1033q) təzyiq 
edir. 
NÖV – müasir anlayışda müəyyən areala malik, bir-birilə cütləşə 
bilən və başqa qruplarda reproduktiv surətdə təcrid olunan təbii popu-
lyasiya qrupları. Hər bir N.-ün fərdləri bir-birinə reaksiya verən və biri 
digərini çoxalma məqsədi ilə axtarıb tapan reproduktiv birlik əmələ 
gətirir. N. ekoloji vahid kimi həmin mühitdə yaşayan başqa N.-lərlə 
qarşılıqlı əlaqədə olur və onlara qarşılıqlı təsir göstərir. Nəhayət N. ge-
netik vahid olub geniş ümumi genefonda malikdir, halbuki, fərd, yalnız 
az bir vaxt ərzində genefondun cüzi bir hissəsini özündə daşıyır. Biri 
digərindən kəskin əlamətlərlə ayrılır, bir N-ün səciyyəvi əlamətləri 
başqa N.-ə tədricən keçə bilməz. 
NÖV HƏYATININ UZUNLUĞU – əlverişli mühit şəraitində 
müəyyən növün fərdlərinin orta maksimum yaşı; fərdin genetik 
xüsusiyyətlərilə limitlənir. 
NÖV ZƏNGİNLİYİ (NÖVMÜXTƏLİFLİYİ) – biosenozda 
növlərin sayının fərdlərin ümumi sayına nisbəti: 
1000 fərdə görə; S-növün sayı; N-fərdlərin ümumi sayı. 
 
;
log
1
1 N
Sd −=  ;2 VN
Sd =  Sd =3  
 
NÖVARASI MÜBARİZƏ – bax: yaşamaq uğrunda mübarizə. 
NÖVARASI RƏQABƏT – müxtəlif növlərin fərdləri arasındakı 
rəqabət. 
NÖVBƏLİ ƏKİN – tarlalarda müəyyən vaxt ərzində torpağın 
münbitliyini bərpa etmək və məhsuldarlığını yüksəltmək üçün kənd 
təsərrüfatı bitkilərinin elmi əsaslandırılmış növbələnməsi; əkinçilik sis-
teminin ən mühüm hissəsidir. Bitkilərin bioloji xüsusiyyətlərinin və 
onların torpağın xassələrinə təsirinin öyrənilməsi sübut edir ki, intensiv 
əkinçilik şəraitində də kənd təsərrüfatı bitkilərinin növbələnməsi 
labüddür. N.ə.-lərin iqtisadi məqsədəuyğunluğu torpaqdan səmərəli 
istifadədən, sabit və yüksək məhsul əldə edilməsindən, kənd 
təsərrüfatında mövsümiliyin ləğv edilməsindən və s.-dən ibarətdir. 
NÖVDAXİLİ ƏLAQƏ – növü təşkil edən fərdlər arasındakı əlaqə, 
əsasən populyasiyanın həyatı. 
NÖVDAXİLİ RƏQABƏT – bir növün fərdləri arasındakı rəqabət. 
 330 
 
NÖVDƏYİŞKƏNLİYİ İNDEKSİ – növlərin sayı ilə hər hansı bir 
əhəmiyyətli göstəricilər (say, biokütlə, məhsuldarlıq) arasındakı əlaqə 
nisbəti. Şennon, Qlison, Simpsonun indekslərindən istifadə olunur. 
NÖVƏMƏLƏGƏLMƏ – bir növün bir neçə növə parçalanması, 
yaxud növlərin sayının artması. 
NÖVLƏRARASI ƏLAQƏ – növlər arasındakı əlaqə, yəni bioseno-
zun həyatı. 
NÖVLƏRİN ANTROPOGEN YAYILMASI – növlərin bu və ya 
digər nəqliyyat yolu ilə yayılması: a) müxtəlif dəniz hövzələrini 
birləşdirən kanallar vasitəsi ilə, məs. Volqa-Don kanalı ilə Qara 
dənizdən Xəzər dənizinə bəzi yosun və meduza növünün gəlməsi. b) 
Qitələr arası və qitələr daxili nəqliyyatla (məs. Şimali Amerikadan 
Avrasiyaya bəzi alaq otlarının, zərərli heyvanların gətirilməsi): v) intro-
duksiya zamanı heyvan və bitkilərin təsadüfən gətirilməsi biosenozda 
fərdlərin və populyasiyaların yerləşmə xarakteri. Bu, ən çox növün 
biologiyasından, qismən onun çoxalma və yayılma üsulundan və biose-
noloji mühit şəraitindən – töküntü qatının paylanmasından, çürümə 
dərəcəsindən və s.-dən asılıdır. Qarışmış və ya bərabər paylanmış qrup 
(topa) halında və “ləkələrlə” yayılma ayırmaq olar. Müxtəlif növlərin 
qrupu (topası) və “ləkəsi” ayrılmış və ayrılmamış ola bilər. Bir sıra 
onurğalı və onurğasız heyvanlar yalnız qrup halında normal yaşayıb 
yüksək məhsuldarlığa malik ola bilər. Qarışıq halda yayılan biosenozlar 
qarışıq, ləkələr halında yayılanlar isə mozaik biosenozlar adlanır. 
Qeyd etmək lazımdır ki, biosenozda və ya ekosistemdə orqanizmlər 
yalnız bir müstəvi üzərində deyil, müxtəlif biohorizontlarda da yayıla 
bilər (yosunlar, şibyələr, buğumayaqlılar, quşlar və digər onurğalılar). 
Belə yayılma həmçinin su ekosistemlərinə aiddir. 
Biosenozda fərdlərin və populyasiyaların yerləşməsi həm gözəyarı, 
həm də dəqiq metodlarla tədqiq edilir. 
NÖVLƏRİN TOPLANMASI – dar çərçivə vilayətində çoxlu miq-
darda yaxın qohum növlərin toplanması. Bir qayda olaraq bunlar relikt, 
endem növlərdir. N.t. xüsusilə qədim saf sulu göllərdə, həm də nisbətən 
sonradan yaranan göllərdə müşahidə olunur. 
NÖVLƏRİN YERDƏYİŞMƏSİ – fərdlərin və ya onların 
diasporlarının qarışması. Hər hansı bir biosenoza görə N.y. emiqrasiya – 
köçüb getmiş, immiqrasiya – köçüb gəlmiş və miqrasiya – dövrü olaraq 
uzaqlaşan və qayıdan ola bilər. Emiqrasiya və immiqrasiya həm passiv 
(alloxorlar), həm də aktiv (avtoxorlar) ola bilər, miqrasiya isə həmişə 
aktiv olur. 
NÖVMÜXTƏLİFLİYİ – botaniki nomenklaturada fərdlər qrupu, 
 331 
 
yaxud irsən zəif keçən, ikinci dərəcəli əlamətlərlə növün tipik 
fərdlərindən fərqlənən, arealı aydın olmayan fərd və populyasiya. N. 
yarımnövdən kiçik və formadan böyük taksonomik kateqoriyadır. N. 
zooloji nomenklaturada variyetetə uyğun gəlir. 
NÖVÜN BİOEKOLOJİ POTENSİALI – sonrakı təkamüldə də 
növün yayılma qabiliyyəti. Belə anlayış İ.K.Paçosski (1925) tərəfindən 
irəli sürülmüşdür. 
NÖVÜN DAVAMLIĞI – növün (adətən bitki qruplaşmasında) 
müəyyən vaxt ərzində mühitin təsirinə qarşı dayanıqlığı (müqaviməti) 
qabiliyyəti. 
NÖVÜN KONSEPSİYASI – mövcud metodoloji N.k.-nı üç qrupa 
bölmək olar: 1) tipoloji konsepsiyaya görə fərdlər bir-birilə hər hansı 
xüsusi əlaqədə olmayıb sadəcə eyni tipə aiddir; 2) Nominalistik konsep-
siyaya görə təbiətdə yalnız fərdlər mövcuddur, növlər isə abstrakt olub 
insan tərəfindən yaradılıb; 3) Bioloji konsepsiya (müasir) təbii populya-
siya qruplarından ibarətdir. Bu konsepsiyaya görə növ reproduktiv bir-
likdir, növ ekoloji vahiddir, növ genetik vahiddir: Bax: NÖV. 
NÖVÜN MÖVCUDLUĞU (yaşaması müddəti) – növün yarandığı 
andan tam məhv olana qədər və ya təkamül nəticəsində digər növə 
çevrilənə qədər keçən vaxt (müddət). Bir qayda olaraq paleontoloji 
qalıqlar və radioaktiv metodlarla təyin edilir. 
NÖVÜN OPTİMUMU – fizioloji optimum, potensial optimum-
maksimum bioloji məhsuldarlığı təmin edən ətraf mühit şəraitinin yığını 
(məcmusu). Növün iki cür optimumu ayrılır: autekoloji optimum 
rəqabət olmadıqda növ maksimum inkişafına çatmaq şəraiti tapır) və 
sinekoloji optimum (rəqabət olduqda növə maksimum inkişaf etmək 
şəraiti yaranır). 
NÖVÜN SAYININ KİFAYƏT QƏDƏR OLMAMASI HƏDDİ – 
uzun zaman müddətində növün sayı onun normal mövcudluğunu təmin 
etmir. 
NÖVÜN STRUKTURU – növün strukrturu aşağıdakı vahidlərdən 
ibarətdir: 1) yarımçıq növ-coğrafi və ekoloji irq; kifayət qədər morfofi-
zioloji, coğrafi və ekoloji xüsusiyyətlərilə səciyyələnir; 2) Yarım-növ – 
müəyyən bitmə şəraitinə uyğunlaşan və morfofizioloji əlamətlərilə 
ayrılan ərazicə bir-birindən ayrı (aralı) coğrafi irqlər. (məs., fıstıq avropa 
(meşə) fıstığı və şərq fıstığı irqinə və ya yarımnövünə ayrılır; 3) 
ekotiplər – bu və ya digər şəraitə uyğunlaşan və özünəməxsus morfofi-
zioloji əlamətləri olan ekoloji irq (məs., turş və qələvi torpağın 
ekotipləri); 4) populyasiya bax: populyasiya. 
NÜVƏ BATAREYASI – radioaktiv elementlərin parçalanma enerji-
 332 
 
si əsasında işləyən elektrik enerji mənbəyi (bloku). 
NÜVƏ QƏZALARI – atom elektrik stansiyalarında baş verən 
qəzalar. N.q. zamanı ətraf mühitin radioaktiv çirklənməsi güclənir. Bitki 
örtüyünün radioaktiv çirklənməsi nəticəsində heyvanat aləmi kütləvi 
surətdə məhv olur. Ekosistemdən bir sıra bitki və heyvan növləri sıradan 
çıxır və bunun nəticəsində biosenozun davamlığı azalır. Ətraf mühitin 
seziy-137 ilə çirklənməsi və yüksək şüalanma bir sıra nəsli xəstəliklərin 
çoxalmasına, bunun nəticəsində eybəcərlik, kəmağıllıq və digər nəsli 
çatışmazlıqlara gətirib çıxarır. Bununla yanaşı xərçəng xəstəliklərinin 
artması və immunitet sisteminin pozulması halları baş verir. 
NÜVƏ QIŞI – nüvə münaqişəsi baş verdikdə atmosferdə tozun 
kəsgin çoxalması nəticəsində radiasiya balansının dəyişməsilə əlaqədar 
qlobal miqyasda katastrofik soyuqlaşma. 
NÜVƏ SİLAHI – atom silahı, qlobal biosfer silahı – nüvə 
silahlarının məcmusu və onların məqsədə yetirilməsi. Nüvədaxili 
enerjidən baş verən partlayış təsirli, ən güclü kütləvi qırğın vasitələrinə 
aid edilir. Son dərəcə sürətlə və külli miqdarda ayrılan enerji nüvə 
partlayışı kimi meydana çıxır və öz gücünə və zədələyici amillərinin 
(zərbədalğası, işıq şüalanması, nüfuzedici radiasiya, radioaktiv 
zəhərlənmə və elektromaqnit impulsu) xarakterinə görə adi döyüş 
sursatlarının partlayışından fərqlənir: inzibati mərkəzləri, sənaye və 
hərbi obyektləri dağıtmaq, canlı qüvvəni məhv etmək, yanğınlar 
törətmək, mühiti radioaktiv zəhərləmək və s. məqsədi güdür. N.s. insan-
lara güclü mənəvi və psixoloji təsir göstərir. Hazırda rəsmi olaraq. ABŞ, 
B.Britaniya, Rusiya, Fransa, Çin və Yaponiyanın silahlı qüvvələri N.s.-
na malikdirlər. 
NÜVƏ ŞÜALANMASI – nüvənin radioaktiv parçalanmasından 
əmələ gələn hissəciklər və kvantlar. 
NÜVƏ TEXNİKASI – nüvə enerjisinin istifadəsi məsələləri ilə 
məşğul olan texnika sahəsi. 
NYUTON – Beynəlxalq vahidlər sistemində qüvvə vahidi; R və N 
ilə işarə olunur. N. kütləsi 1 kq olan cismə qüvvə istiqamətində 1 m/san2 
təcil verən qüvvədir. 1 kq = 9,80655 N, 1 din = 10–5 N. 
 
 
 
 
 
 
 333 
 
O 
 
OAZİS – bax: Vahə  
OBLİQAT ANAEROBLAR (lat. obligatus – vacib olan) – 
inkişafları üçün oksigensiz mühit tələb olunan bitkilər. Obliqat anaerob-
lara qıcqırma bakteriyaları, bir sıra mikroblar aiddir. 
OBLİQAT PARAZİTLƏR – Saprofit qidalanmaya malik olmayan, 
yalnız parazit həyat tərzi keçirən orqanizmlər (məs., pas və kif 
göbələkləri). 
ODLUCALAR (Puralidae) – kəpənəklər fəsiləsi. Dünyada 20 min, 
Azərbaycanda 300-ə yaxın növü var. Əsasən, səhra və yarımsəhralarda 
yayılmışdır. O, taxıl və ərzaq anbarlarında, dəyirmanlarda və s. 
yayılmışdır. Bir çox növləri əncirə, una, quru meyvəyə, düyüyə, qoza və 
s. zərər verir. 
ODORANT – atmosfer havasını çirkləndirən iyli maddələr. 
ODUNCAĞI (AĞACI) QORUMA VASİTƏLƏRİ insektisid və 
funqisid maddələri oduncağı zərərvericilərdən qorumaq üçündür. Tipik 
nümayəndələri PFX və lindan sayılır. 
OKEAN, DÜNYA OKEANI – Yerin materikləri, adaları əhatə edən 
və ümumi duz tərkibinə malik olan bütöv su örtüyü. Hidrosferin 94%-
ini təşkil edir və Yer səthinin 70,8%-ini tutur. Dünya okeanı Sakit 
okean, Atlantik okeanı, Hind okeanı və Şimal Buzlu okeanından 
ibarətdir. Dünya okeanında indiyə qədər Yerdə məlum olan canlı orqa-
nizm növlərinin 20%-ə qədəri yaşayır. Dünya okeananda ümumi 
biokütlə 30 mlrd ton (quru üzvi maddə) təşkil edir. 
OKEAN İQLİMİ – dənizin atmosferə təsiri çox olan şəraitdə əmələ 
gələn iqlim; bax. Dəniz iqlimi. 
OKEAN VİLAYƏTİ – 1) okeanın materik dayazlığından kənarda 
yerləşən dərin sulu vilayəti: 2) Abissaldan üstdə yerləşən su qatları. 
OKEANIN ÜZVİ ALƏMİ – su qatında yaşayan bütün 
orqanizmlərin (mikroorqanizmlər, bitkilər, heyvanlar) cəmi. Onlar hi-
drobiontlar adlanır. Hazırda dünya okeanında 160000-dən artıq heyvan, 
10000-ə qədər bitki növü məlumdur. 
OKEONOLOGİYA, OKEANOQRAFİYA – Dünya okeanında fi-
ziki, kimyəvi, bioloji, geoloji prosesləri öyrənən elmi fənlərin məcmusu. 
OKSİDLƏR – kimyəvi elementlərin oksigenlə birləşməsi: Kimyəvi 
xassələrinə görə duz əmələ gətirənlərə (məs., K2O, MgO, CaO, N2O5, 
Al2O3, SO3) və duzəmələ gətirməyənlərə (məs., NO, N2O, CO) ayrılır. 
OKSİFİLLƏR, OKSİLOFİLLƏR – mühitdə sərbəst oksigenin 
 334 
 
xeyli yüksək qatılığına və ya oksidləşmiş mühitə üstünlük verən 
orqanizmlər. 
OKSİFİTLƏR, OKSİLOFİTLƏR (yun. oxys – turş, lat. oxyge-
mum - oksigen) – turş torpağa üstünlük verən bitkilər (qaragilə, türşəng, 
küknar, sitrus bitkiləri və s.) və yaxud oliqotrof bataqlıqlar. 
OKSİGEN BALANSI – fotosintez zamanı avtotrof orqanizmlərin 
ayırdığı və qismən yer qabığında gedən kimyəvi reaksiyalardan əmələ 
gələn oksigenin miqdarının heterotrof orqanizmlərin tənəffüs 
prosesində, üzvi və qeyri üzvi maddələrin oksidləşməsi zamanı sərf et-
diyi oksigenin miqdarına nisbəti. 
OKSİGEN HƏDDİ – mühitdə həll olan (adətən suda) oksigenin 
miqdarının minimum dərəcəsi, bu həddə çatdıqda oksigenin 
çatışmazlığından hidrobiontlar məhv olur. 
OKSİGENƏ TƏLƏBAT – orqanizmin oksigenə tələbatının miqdarı 
(bütün canlı orqanizmlər üçün fərdi doza). 
OKSİGENİN DÖVRANI – bitkinin fotosintezi ilə ayrılan oksigenin 
ekosistemin biosenoloji mühitinə verilməsi ilə başlayan proses. Sonra 
oksigen daxili dövrlə aerob orqanizmlərə, o cümlədən bitkilərə daxil 
olur (tənəffüs prosesində). Onun bir hissəsi mikroorqanizmlər tərəfindən 
ölü kütlənin oksidləşməsinə sərf olunur, digər hissəsi isə ekosistemin 
biosenoloji mühitindən xarici dövrə keçir. Yerüstü, xüsusilə dəniz 
bitkilərinin (plankton yosunları) fotosintezi nəticəsində hər il atmosferə 
təqribən 70 ⋅ 109 ton oksigen daxil olur (Larxer, 1978). Bu karbon 
qazının dövranı ilə sıx bağlıdır. 
OKSİGENİN İNVASİYASI – oksigenin atmosferdən suya daxil 
olması (soxulması). 
OLİQOELEMENTLƏR – canlı orqanizmlərdə və ya ətraf mühitdə 
(torpaq, su) çox az miqdarda (konsentrasiyada) rast gəlinən kimyəvi 
elementlər – dəmir, mis, maqnezium, nikel, marqans, alüminium, 
qurğuşun, molibden və b. 
OLİQOFAQLAR – az miqdar qida növləri qəbul edən heyvanlar 
məs., koala-yalnız evkalipt yarpağı ilə, bəzi balıqlar əsasən qurdlarla, 
yarasalar-cücülərlə, bayquşlar əsasən kiçik gəmiricilərlə qidalanır. Qida 
resursunun azalması O. üçün təhlükəlidir. Belə ki, evkalipt 
ağaclıqlarının sahəsinin azalması ilə əlaqədar koala məhv olmaq 
təhlükəsi altındadır. O, ən çox tropik meşələrdə yayılmışdır, mülayim 
qurşaqda ona nisbətən az rast gəlinir. 
OLİQOQALİN ORQANİZMLƏR (yun. oligos - az) – duzluluğu 
az intervalda dəyişən mühitdə məskunlaşan mikroorqanizmlər, heyvan-
lar və bitkilər. 
 335 
 
OLİQOSAPROB SU HÖVZƏSİ – az miqdarda üzvi maddəsi olan 
su hövzəsi, suyu şəffaf, soyuq olub tərkibi (hətta dərinliklərdə) 
oksigenlə zəngindir. 
OLİQOSAPROBLAR – təmiz, yaxud üzvi maddələrlə az 
çirklənmiş sularda yaşayan orqanizmlər. O.-a bəzi yaşıl və diatom yo-
sunlar, çiçəkli bitkilər (məs., suzanbağı), bəzi rotatorilər, briozoylar, 
süngərlər, şaxəbığcıqlı xərçənglər, balıqlardan isə çəki, qızılxallı balıq 
aiddir. 
OLİQOTROF ORQANİZMLƏR – qidalı maddələr az olan (az 
münbit) torpaqlarda inkşaf edən orqanizmlər. Oliqotrof bitkilərə erika, 
şam ağacı, ağbığ, tozağacı, sfaqnum mamırları və s. aiddir. 
OLİQOTROF SU HÖVZƏSİ – az miqdarda biogen maddələrə ma-
lik olan su hövzəsi (tundranın üst bataqlıqları və gölləri, Dünya 
okeanının mərkəzi subtropik vilayətlərində biogen elementlər 
çatışmadığından ilk məhsul aşağı olur). 
OMBROFİTLƏR (yun. ombuos - yağış) – atmosfer çöküntüləri 
rütubətinin hesabına mövcud olan bitkilər, səthi kök sisteminə malik 
olur. 
OMBROFOBLAR – uzunsürən yağışlara davamsız bitkilər. 
OMNİSİD (lat. omnis - hamısı) – Yerdə bütün canlıların məhv 
edilməsi. Təbii (məs., ümumi planetar və kosmik fəlakət) və antropogen 
(dünya nüvə müharibəsi, qlobal ekoloji fəlakət və s.) faktorların 
təsirindən yarana bilər. Bax: genosid, ekosid. 
ONTOGENEZ – orqanizmin fərdi inkişafı – orqanizmin yarandığı 
andan həyatının sonunadək məruz qaldığı morfoloji, fizioloji və 
biokimyəvi şəkildəyişmələrin məcmusu. 
ONURĞALILAR, KƏLLƏLİLƏR (Vertebrata yaxud craniota) – 
xordalılar tipindən heyvan yarımtipi; daha yüksək təşəkkül tapmış 
müxtəlif heyvan qrupları. O. növlərinə görə onurğasızlardan azdır (40 
min növ), lakin müasir biosferin həyatındakı roluna görə onlardan 
üstündür. Müasir O.-a 6 sinif – dəyirmanağızlılar, balıqlar, suda-quruda 
yaşayanlar, sürünənlər, quşlar, məməlilər aiddir. O.-ın insan üçün böyük 
əhəmiyyəti vardır. Ev və ov heyvanlarının əksəriyyəti O.-a aiddir. Bəzi 
O. zərərli və zəhərlidir. 
ONURĞASIZLAR  (Invertebrata) – onurğası olmayan heyvanların 
böyük qrupu. O.-a ibtidailər, süngərlər, bağırsaqboşluqlar, qurdlar, mo-
lyusklar, buğumayaqlılar, dərisitikanlılar və bəzi başqa tiplər daxildir. 
O.-ın təqribən 1 mln 260 min növü məlumdur; növlərinin sayına görə 
cücülər birinci yeri tutur. O. şirin suda, dənizdə, quruda və torpaqda 
yaşayır; bir çox növləri heyvanların və bitkilərin parazitidir. 
 336 
 
O.-ın təbiətdə rolu böyükdür. O.-ın qazıntı qalıqlarına müxtəlif 
dövrlərin çöküntülərində rast gəlmək olur; bəzi süxurların əsas hissəsini 
təşkil edir. O. ov heyvanlarının, məməlilərin, quşların və balıqların 
qidasıdır. 
O.-ın parazit və yoluxucu xəstəlikləri əmələ gətirən növləri də var. 
Bəzi növlər parazit qurdların sahibidir. O. arasında zəhərli növlər, taxıla 
və taxıl məhsullarına, kənd təsərrüfat bitkilərinə zərər verənlər və meşə 
zərərvericiləri də var. 
OPTİMAL LANDŞAFT – müəyyən istifadə formasına maksimum 
uyğun gələn və ya müəyyən istifadəçi kateqoriyasının (məs. bağban, 
tərəvəzçi, maldar) tələblərinə maksimum cavab verən landşaft. 
OPTİMAL MEŞƏLİK – müəyyən meşəbitmə şəraitindən özünün 
məqsədyönlü vəzifəsini daha yaxşı yerinə yetirən meşəlik. O.m. 
yaradarkən ən mühüm komponent meşəliyin optimal tərkibi və optimal 
strukturu hesab olunur. Meşəliyin optimal tərkibi məsələsinin həllində 
ağac cinslərinin meşəbitmə şəraitində tələbatını, digər ağaclarla dinamik 
əlaqəsini, məhsuldarlığını, quruluşunu, əmtəəliyini və müxtəlif tərkibli 
meşəliyin təsərrüfatı qiymətini təyin etmək lazımdır. Meşəliyin optimal 
strukturunu təyin edən əsas amil ağaclığın sıxlığı (doluluğu) sayılır. 
Rekreasiya təzyiqi altında olan və torpaqqoruyucu funksiyalı 
meşələrin optimal tərkibi və strukturu O.m.-də əsasən estetik və qoruyu-
cu planda daha effektli olmalıdır. 
OPTİMAL MEŞƏLİK FAİZİ – müəyyən ərazinin təbii ekoloji 
tarazlığını saxlayan meşəlik faizi. 
OPTİMUM ŞƏRAİT – ekoloji faktorların orqanizm üçün daha 
əlverişli uyğunluğu. 
ORANJEREYA – yerli şəraitdə açıqda becərilməsi mümkün ol-
mayan həmişəyaşıl (məs., palma), sitrus (limon, portağal), çiçək və bir 
çox dekorativ otaq bitkilərinin qış dövründə becərildiyi və saxlandığı 
xüsusi şüşəbəndli bina. Becərilən bitkilərin xüsusiyyətindən asılı olaraq 
O.-larda müəyyən rütubətlik və temperatur rejimi saxlanılır. O.-lar 
günəş, su, buxar və elektriklə qızdırılır. Azərbaycan MEA Botanika 
bağında, Şüvalan gülçülük təsərrüfatında otaq bitkiləri və gül becərilən 
O.-lar var. 
OREOFİTLƏR – dağ bitkiləri; adətən, yüksək dağ bitkiləri adlanır. 
ORQAN (BİOLOGİYADA) – bitki və heyvan orqanizmində, onlar 
üçün spesifik olan və ya bir neçə funksiyanı yerinə yetirən hissə. Hey-
vanlarda və insanda beyin, ürək, göz, qaraciyər, mədə; bitkilərdə kök, 
gövdə, yarpaq, çiçək O.-a misal ola bilər. 
ORQANİZM (lat. organismus) – hər hansı canlı varlıq. Bir 
 337 
 
hüceyrəli və çoxhüceyrəli O.-lərdə onları cansız materiyadan 
fərqləndirən əsas həyati xüsusiyyətlər (hüceyrənin təşkili, maddələr 
mübadiləsi, hərəkət, qıcıqlandırma, böyümə və inkişaf, çoxalma, 
dəyişkənlik və irsiyyət; həyat şəraitinə uyğunlaşma) toplanmışdır. Tipik 
hüceyrə nüvəsi və xromosom aparatı olmayan, yəni prokariot O.-lər də 
var (bakteriyalar, göy-yaşıl yosunlar, mikoplazmalar və s.). Bunlar 
quruluşuna görə sadə, ölçüsünə görə isə ən kiçik hüceyrəli O.-dən kiçik-
dir. 
ORQANİZMİN BÖYÜMƏSİ – 1) ölçüsünün, çəksinin artması; 2) 
kütləsinin artması ilə əlaqədar orqanizmin şəxsi inkişafı. Heyvanlarda 
uzununa və həcminə görə böyümə ayrılır. 
ORQANİZMİN DAVAMLILIĞI – ontogenez prosesində orqa-
nizmin möhkəmlənərək ekstremal və stres təzyiqinə (təsirinə) davam 
gətirmək qabiliyyəti. Bu, təsirləri kənar etməyin (yox etmək) əsas 
üsulları öz daxili ehtiyatlarını (ferment, hormonal və əsəb 
nizamlanması) toplamaq (səfərbər etmək) və ona uyğun hərəkət etmək, 
o cümlədən sakitlik mərhələsinə və ya anabioza keçmək: Bax: istiyə 
davamlılıq, quraqlığa davamlılıq və soyuğa davamlılıq. 
ORQANİZMİN FAYDALILIĞI – şərti anlayış olub təbiətdə və 
insanın təsərrüfatında bitki və heyvanların rolunu qiymətləndirmək üçün 
işlədilir. Lakin elmi nöqteyi nəzərdən canlıları «faydalı”» və «zərərli”» 
kimi qiymətləndirmək düzgün deyil, belə ki, onların hər biri uzun 
təkamüldən sonra təbiətin ümumi iqtisadiyyatında üstün yer tutaraq 
müəyyən funksiyanı daşıyıb. 
ORQANİZMİN QAZINTI QALIQLARI – keçmiş geoloji 
dövrlərdə yaşamış orqanizmlərin qalıqları və həyat fəaliyyətinin izləri. 
O.q.q. müxtəlif formalarda mühafizə edilmişdir. Bütöv halda ibtidai 
bitkilərdən yosunlar, bakteriyalar, ali bitkilərdən isə yanız az miqdarda 
mamırlar və kiçik ayıdöşəyilər yaxşı mühafizə olunur. O.q.q. quruya 
nisbətən suda daha yaxşı mühafizə olunmuşdur. 
ORQANİZMLƏRİN KOLONİYASI – 1) bir növ orqanizmlərin 
daimi və ya müvəqqəti birgə yaşayan qrupu, onlardan hər biri ayrılıqda 
yaşamaq qabiliyyətinə də malikdir. Lakin evolyusion qonşuluqda 
yaşamağa alışaraq biri digərindən fayda alır. 2) Oturaq həyat keçirən 
orqanizmlərin daimi sığınacaqda məskən salması (bəzi yarasa növləri, 
qarışqalar və s.). 
Heyvan koloniyası olduqca müxtəlifdir: a) tək-tək formaların sadə 
ərazidə yığışması; b) Koloniyanın mürəkkəb forması-məskunlaşmış 
heyvanlar bir neçə funksiyanı birgə (əlbir) yerinə yetirir (düşməndən 
müdafiə, ehtiyat siqnalı). məs., qağayı, kayra, qaranquş, dolaşa, albatros; 
 338 
 
v) həşərat birliyinə xarakterik olan olduqca mürəkəb kaloniya tipi 
(termitlər, qarışqalar, arılar və s.). Belə koloniya ana və qız ailələrindən 
ibarət olub qohumluq əlaqəsini nizamlayır. Bu vaxt həşəratlar bir çox 
əsas funksiyanı birgə yerinə yetirir (çoxalma, müdafiə, özünü və nəslini 
yemlə təmin etmək və s.). Bu zaman fərdlər və yaş qrupları arasında 
məcburi əməkbölgüsü yerinə yetirilir. Kaloniyanın üzvləri biri-birilə 
daimi məlumat mübadiləsi əsasında fəaliyyət göstərir. 
ORQANİZMİN ŞÜALANMASI – canlı orqanizmlərə müxtəlif 
şüalanma növünün (infraqırmızı, ultrabənövşəyi, ionlaşmış və s.) təsiri. 
O.ş.-nın effektivliyi şüalanmanın xarakteri, dozası, müddətindən, 
həmçinin orqanizmin davamlığı və qavrayış qabiliyyətindən asılıdır. 
ORQANİZMLƏRİN KÜTLƏVİ ARTIMI (ÇOXALMASI) –
orqanizmlərin hədsiz çoxalması; populyasiyanın sıxlığı məskunlaşdığı 
yerin həcmini maksimal doldurur. Bu fazada zərərvericilər kənd 
təsərrüfatına, maldarlığa və insanlara böyük ziyan yetirir. 
ORQANİZMLƏRİN RƏQABƏTİ– interferensiya-biosenozlarda 
orqanizmlərin birgə yaşayışı zamanı onların həyat uğrunda mübarizəsi. 
Populyasiyaların sayı çoxaldıqca (həddən çox artıq olduqda) 
senobiontların bir-birinə təsirinin güclənməsi – qida maddələrinin, 
rütubətin və işığın azalması (allelopatiya) və biolinlər ayırmaqla 
orqanizmlərin bir-birinə zərərli təsirinin artması (allelopatiya) 
nəticəsində O.r. kəskinləşir. Heterotof orqanizmlərin rəqabəti qida 
uğrunda mübarizə (biotrofiya) özünü xüsusən biruzə verir. O.r. bu üç 
müxtəlif prosesin xaricən təzahürüdür. 
ORQANİZMLƏRİN SAYI – 1) vahid sahədə hər hansı bir növün 
fərdlərinin sayı (mütləq hesablamada): bolluğu, rast gəlinməsi və s. 
(gözəyarı və ya nisbi uçot metodları ilə); 2) növün populyasiyasında və 
ya hər hansı bir ərazidə olan fərdlərin ümumi miqdarı (Ussuriya 
tayqasında pələnglərin sayı. Şirvan düzündə ceyranların sayı, Hidistanda 
fillərin sayı və s.); 3) Müəyyən sahədəki fərdlərin ümumi sayı (onların 
sistematik bölgüyə mənsubiyyətindən asılı olmayaraq). 
ORQANOGEN SÜXURLAR, biogen süxurlar – bitki və heyvan 
orqanizmlərinin qalıqlarından və ya onların həyat fəaliyyəti 
məhsullarından ibarət çökmə süxurlar. O.s-a maddə tərkibinə görə sili-
siumlu (diatomit, sponqolit və s.), karbonatlı (rif, əhəngdaşı, yazı 
təbaşiri) və fosfatlı çöküntülər, həmçinin kömürlər daxildir. 
ORQANOGENEZ (heyvanlarda) – orqanların əmələ gəlməsi və 
inkişafı; bitkilərdə adətən antropogenezdə əsas orqanların (kökün, 
gövdənin, yarpaqların, çiçəklərin) formalaşması və inkişafı «O”.» 
adlanır. 
 339 
 
ORQANOİDLƏR – müəyyən vəzifə daşıyan hüceyrə hissəsi (pro-
toplazma, nüvə, plastidlər, qılaf). 
ORNİTOFAQLAR – quşlarla qidalanan orqanizmlər. Məs. 
qarğalar, qartallar. 
ORNİTOFAUNA – müəyyən ərazidə məskunlaşan, yaxud qısa 
müddət ərzində təsafüd edilən quşlar. Adətən O. adı altında vilayət, 
yaxud yarımvilayətlər üçün xarakterik olan quş növləri kompleksi başa 
düşülür. 
ORNİTOFİLİYA – nektarla qidalanan quşlar tərəfindən çiçəkli 
bitkilərin tozlanması. 
ORNİTOFİLLƏR –  əsasən quşlar tərəfindən tozlanan bitkilər. 
Adətən O.-in parlaq, bəzəkli çiçəkləri bol nektar verir. 
ORNİTOXOR BİTKİLƏR – meyvə və toxumları quşlar vasitəsilə 
yayılan bitkilər. Ç.Darvin bir kəkliyin ayağındakı bir parça palçıqdan 92 
növə aid olan bitki toxumu müəyyən etmişdir. 
ORNİTOXORİYA – spor, toxum və meyvələrin quşlar tərəfindən 
yayılması. Bax. Allaxorlar. 
ORNİTOQAMİYA –bitkilərin quşlarla tozlanması. Subtropik və 
tropiklər üçün səciyyəvidir. 
ORNİTOLOGİYA (yun. ornis - quş) – zoologiyanın quşları, 
onların embriologiyasını, morfologiya, fiziologiya, ekologiya, sistema-
tika və coğarifi yayılmasını öyrənən sahəsi. 
OROFİTLƏR (yun. oros - dağ) – dağ şəraitində yayılan bitkilər. 
OROQRAFİK FAKTORLAR, geomorfoloji faktorlar – 
landşaftın strukturundan (relyefi və cəhətilə) asılı olan faktorlar, heyvan 
və bitkilərin rast gəlinməsinə və bolluğuna (zənginliyinə) təsir göstərir. 
OROQRAFİYA (yun. oros – dağ və grapho - təsvir) – 
geomorfologiyanın bir bölməsi; relyef formalarını (silsilə, yüksəklik, 
çökəklik və s.) yerləşməsi, onların ölçüsü, hündürlüyü və istiqamətini 
öyrənir. 
ORTA HƏYAT UZUNLUĞU – fərdlərin orta yaşı; fərdin 
yaşlarının cəminin onun sayına nisbəti ilə müəyyən edilir. 
OSMOTİK TƏZYİQ – termodinamik parametr; məhlulun, saf 
həlledici ilə təmasda olduğu zaman həll olan maddə və həlledici maye 
molekullarının qarşılıqlı diffuziya nəticəsində konsentrasiyanın 
azalmasına meyl göstərməsini xarakterizə edir. Heyvan, bitki və 
mirkoorqanizmlərin hüceyrələrində və bioloji mayelərdə O.t. onların 
maye mühitlərində həll olmuş maddələrin konsentrasiyasından asılıdır. 
O.t.-in nisbi sabitliyi su-duz mübadiləsi (yəni su və duzların sorulması, 
paylanması, işlədilməsi və ifraz edilməsi) yolu ilə təmin olunur. Hipe-
rosmotik orqanizmlərdə daxili O.t. xarici O.t.-dən böyük, hipossmotik 
orqanizmlərdə isə kiçikdir. İzoosmotik orqanizmlərdə hər iki O.t. bir-
birinə bərabərdir. 
OT ÖRTÜYÜ – hər hansı bir ərazini örtən ot bitkilərinin məcmusu. 
OTARMA (OTARILMA) – 1) otlaq, örüş; 2) Yem sahələrinin ot 
yeyən heyvanlar (mal-qara) üçün istifadəsi; 3) hədsiz otarma – hər hansı 
 340 
 
otlağın məhsuldarlığı nəzərə alınmadan orada otlayan mal-qaranın 
sayının həddən artıq olması. Belə O. otlağın deqradasiyasına, sahənin 
səhralaşmasına səbəb olur. 
OTARMANIN TƏQVİM PLANI – otlaqlarda ot örtüyünün 
mövsümi inkişafını, yemin ehtiyatını nəzərə alaraq hər bölmədə 
otarmanın vaxtını (başlanğıcı və sonu) göstərən plan. 
OTLAQ – bitki örtüyü; heyvanların otarılması üçün istifadə edilən 
sahə. O. təbii və süni (əkilmiş, səpilmiş) olur. Təbii O-larda bitki örtüyü 
çoxillik çəmən-bozqır, yarımsəhra otlarından, efemerlərdən və yarımkol 
və kollardan ibarət olur. Süni O.-da isə bitki örtüyü çoxillik və birillik 
taxıl otlarının və paxlalı bitkilərin qarışıq səpini əsasında yaradılır. 
Azərbaycan Respublikasında təbii biçənək və otlaqlar əsasən Qobustan-
da, Ceyrançöldə, Acınohurda, Şirvan, Mil, Qarabağ, Səlyan düzlərində 
yerləşərək təbii O-ların 67%-ni, dağlarda isə Böyük və Kiçik Qafqazda, 
Talışda orta dağlıq, subalp və alp zonalarını əhatə edərək təbii O-ların 
33%-ni təşkil edir. 
OTLAQ DÖVRİYYƏSİ – otlaq ərazilərinin ardıcıl istifadə olunan 
sahələrə bölünməsi, ilbəil otarma mövsümlərinin, bəzən istirahətə 
qoyulma müddətinin və fitomeliorasiya dövrlərinin dəyişdirilməsi ilə 
ondan səmərəli istifadə sistemi. Üç-dörd və beşillik dövriyyə tətbiq olu-
na bilər. 
OTLAQ EROZİYASI – otarma normasına riayət etmədən intensiv 
otarma nəticəsində torpağın dağılması. 
 
 
 
Qəbələ rayonu Dəmiraparançay hövzəsində subalp zonasında  
otlaq eroziyası 
OTLAQ QRUPLARI – adətən bir formasiya daxilində bir-birinə 
 341 
 
yaxın (oxşar) otlaq tiplərini birləşdirir. 
OTLAQ RESURSLARI – ev və vəhşi heyvanların otlaması 
məqsədilə istifadə olunan bitki örtüyü sahələri. 
OTLAQ VƏ BİÇƏNƏKLƏRİN TƏSNİFATI – onların otlaq 
tipinə, otlaq sinfinə, otlaq sahəsinə (məs. bozqır otlağı, səhra otlağı, 
meşə otlağı və s) bölünməsinə deyilir. 
OTLAĞIN TUTUMU – Bir ay (30 gün) ərzində otlaq sahəsində 
otlarıla bilən (otarılması mümkün olan) bu və digər növ ev 
heyvanlarının sayı. Bir heyvanın gündəlik tələbatı P (1 kq otlaq yemi və 
ya yem vahidi), otlağın sahəsi – Q (ha-la), yemin faydalı ehtiyatı –Z 
(kq/ha-la) və tövsiyyə olunan otlaqdan istifadə əmsalı –K (%-lə) 
əsasında müəyyən olunur, yəni:  
P
QZKE
⋅
⋅⋅
=
100
 
OTLAQQORUYUCU MEŞƏ ZOLAQLARI – otlaqlarda 
mikroiqlimi yaxşılaşdırmaq, otlağı, heyvanları tozlu küləklərdən, 
tufandan qorumaq məqsədilə salınır. O.m.z.-nın təsirilə otlaqda bitki 
örtüyü yaxşılaşır, otlaq dövriyyəsini aparmaq asanlaşır, torpağın mün-
bitliyinin artmasına şərait yaranır, bununla da otlaq kökündən yaxşılaşır, 
əlavə yem mənbəyi kimi istifadə edilir. O.m.z. sıx quruluşlu olub adətən 
3 cərgəli, zolaqların arası 3-5 m, cərgədə ağacların arası 1,-5-2,5 m 
götürülür. Zolaq salınandan sonra 3-5 il mal-qara otarılması dayandırılır. 
OTTARLALI ƏKİNÇİLİK SİSTEMİ – tarla və yem-səpin 
dövriyyəsində şumun bir hissəsinin çoxillik paxlalılar və ya qırtıc otu 
altında olması həm yem bazasını, həm də torpağın münbitliyini 
yüksəltmək üçün təbii vasitədir. O.ə.s. kifayət qədər rütubət olan 
rayonlarda tətbiq olunur. Bax. əkinçilik sistemi. 
OTURAQ QUŞLAR – bütün ilboyu bir yerdə yaşayan, orada 
yuvalayıb, oradaca çoxalan quşlar: sərçələr, zığzığlar, arıquşuları və b. 
O.q.-rın çoxu qış üçün özünə ehtiyat yem toplayır. 
OTYEYƏNLƏR (Psocoptera) – xırda cücü dəstəsi, qanadları 
pərdəşəkillidir, 1500-dən çox, o cümlədən Azərbaycanda 5 növü var. O, 
ağac və bitki qalıqları içərisində, evlərdə, quş və cücü yuvalarında 
yaşayır. Ərzaq məhsullarına, bitki və heyvan kolleksiyasına, kitaba və s. 
zərər vurur. Azərbaycanda «kitab biti»” adlı növ geniş yayılmışdır. 
OV – vəhşi heyvanların və quşların əldə edilməsi; insanın təsərrüfat 
fəaliyyətinin ən qədim sahələrindən biri. Müasir O.-da ən çox O. 
tüfəngləri və torlar, özütutan taxta tələlər, tazılar, alıcı quşlar və s. geniş 
istifadə edilir. 
OV FONDU – ov heyvanları növlərinin (populyasiya və s.) 
məcmusu, onların sayı və keyfiyyəti. 
OV HEYVANLARI – sistematik olaraq ov obyektləri sayılan vəhşi 
heyvanlar və quşlar. 
OV SAHƏSİNİN HƏCMİ (TUTUMU) – ovçuluqda istifadə 
olunan biosenozda bu və ya digər heyvan növlərinin optimal və davamlı 
sayı (miqdarı). 
OVALIQ – dəniz (okean) səviyyəsindən 200 m-ə qədər yüksəkdə 
 342 
 
yerləşən quru sahəsi. Səthi adətən düzən, qismən təpəlik olur. Əsasən 
tektonik enmələr və çökəkliklərin dəniz, yaxud kontinental çöküntülərlə 
dolması nəticsində yaranır. Dəniz səviyyəsindən aşağıda yerləşən O.-lar 
(məs. Xəzəryanı) da var. Azərbaycan Respublikası ərazisinin təqribən 
2/5-si O.-dır (Kür-Araz, Samur-Dəvəçi, Lənkəran). 
OVÇULUQ RESURSLARI – heyvanat aləmi resurslarının ovçuluq 
təsərrüfatında istifadə olunan hissəsi (həmçinin idman və rekreasiya 
ovu). 
OVÇULUQ TƏSƏRRÜFATI – heyvanların optimal sayını 
populyasiya səviyyəsində saxlamaq üçün maksimal miqdarda ov 
məhsulları almaq məqsədi ilə vəhşi heyvanların və quşların əldə 
olunmasını təmin edən təsərrüfat sistemi. O.t. vəhşi heyvan və quşların 
coğrafi və mösümi xüsusiyyətlərinin uçotu ilə yanaşı ov müddətləri və 
üsulları müəyyən etmişdir. Təhlükəli ov üsulları, çoxalma və balaların 
yemlənməsi dövründə faydalı heyvanların ovlanması və s. qadağan 
edilmişdir. Qiymətli vəhşi heyvan növlərini mühafizə edən və çoxaldan 
qoruqlar, qoruq-ovçuluq təsərrüfatları təşkil edilmişdir. 
OVİSİDLƏR (lat. ovut - yumurta) – zərərvericilərin (həşərat, gənə, 
helmint və s.) yumutalarını məhv etmək üçün işlədilən pestisidlər. 
OVLAMA NORMASI – populyasiyanın sıxlığını və strukturunu 
təbii halda saxlamaqla fərdlərin ovlanma limiti. 
OVOFAQ – digər heyvanın yumurtası ilə qidalanan heyvan. 
OVŞÜNASLIQ – ov faunasından səmərəli istifadəyə imkan yaradan 
ovçuluq təsərrüfatının idarə olunma üsulları və əsasları haqqında elm. 
OZON (lat. ozon - iyli) – oksigenin allotrop modifikasiyası; 
xarakterik kəskin iyli, partlayıcı, mavi qazdır. Havadan elektrik cərəyanı 
keçdikdən və ya şimşək çaxdıqdan sonra havada O.-un iyi duyulur. Suda 
0°-də oksigendən 15 dəfə artıq həll olur. Atmosferdəki O.-un ümumi 
miqdarı ozonometr deyilən cihazla ölçülür. 
OZON EKRANI, OZONOSFER – 10-50 km yüksəklikdəki 
atmosfer zonası olub ozonun maksimal miqdarı ilə xarakterizə olunur. 
Onun mövcudluğu fotosintezedən bitkilər (O2, oksigenin ayrılması) və 
oksigenə ultrabənövşəyi şüaların təsiridir: 3O2 + 285 kC = 203,0. O.e. 
həyatda bütün canlıları bu şüaların məhvedici təsirindən qoruyur. 
OZONLAŞDIRMA – ozon vasitəsilə oksidləşdirmə reaksiyalarının 
aparılması, yaxud havanın və suyun zərərsizləşdirilməsi. Tez xarab olan 
məhsulların saxlandığı və emal edildiyi binaların havası ozonator 
vasitəsilə təmizlənir. Suyu, sterilizator adlandırılan xüsusi 
rezervuarlarda, ozonlaşdırılmış hava ilə sterilizə edirlər. 
 
 
 
 343 
 
Ö 
 
ÖDQOVUCU BİTKİLƏR – qaraciyərdə ödün hazırlanmasını 
gücləndirir, öd yollarının spazmasını aradan qaldıraraq ödün bağırsağa 
axmasını sürətləndirir. Ö.b.-dən solmazçiçək, itburnu, çobanyastığı, 
qaraqınıq, qarğıdalı saçağı və s. göstərmək olar. 
ÖLÜ GÖLLƏR – tamamilə yosun basmış göl, su orqanizmləri 
yaşamır. 
ÖLÜ KÜTLƏ – kütlə vahidi ilə (səth və ya həcm vahidi) ifadə 
olunan ölü orqanizmlər (bitki və heyvanların ölmüş orqanları və 
toxumları). Qruplaşmalarda ayrılma (quru ağac, bitkilərin ölüləşmiş 
orqanları), töküntü (torpaq səthinə düşən bitki hissəsi, heyvan leşləri), 
torf, meşə döşənəyi, detrit (su ekosistemlərində) şəklində olur. Biokütlə 
və humusla birlikdə biosenozun üzvi maddələrini təşkil edir. 
ÖLÜ ÖRTÜK – Torpaq səthindəki bitkilərin hissələri (töküntü, 
budaq, qabıq, yarpaq və s.) Bax: meşə döşənəyi, qurumuş ağac. 
ÖLÜM ƏMSALI –hər hansı növün 1000 ədəd fərdinə görə bir il 
ərzində təbii ölüm nəticəsində məhv olan fərdlərin sayı. 
ÖLÜM (MƏHVOLMA) FAİZİ – populyasiyada fərdlərin məhv 
olması ilə əlaqədar saylarının azalması. Fəlakətli xarakter daşıya bilər 
(məs. kəskin vaxtsız şaxtalar nəticəsində), bu zaman populyasiyanın 
sıxlığı o qədər əhəmiyyət daşımır, orta səviyyəli (ordinar) xarakter 
daşıdıqda isə xarici amillərin məhv olma faizinə təsiri populyasiyanın 
sıxlığının artması ilə əlaqədar yavaş-yavaş, müəyyən mərhələdə isə 
kəskin çoxala bilər. Müəyyən ərazidəki populyasiyada ölən və ya məhv 
olan fərdlərin ümumi fərdlərə nisbəti (Çox vaxt 100 və ya 1000 fərdə 
görə). 
ÖMÜR – orqanizmin (fərd, populyasiya, növ, biosenoz) yaşama 
müddəti. Fərdin ömrü doğulduğu vaxtdan ölənə qədərki yaşamasıdır. 
Fizioloji ömür (yaşama imkanı) real ömürdən xeyli uzundur. 
Populyasiyanın, növün və biosenozun ömrü onun əmələ gəlməsindən 
tələf olmasına qədərki həyatıdır. 
ÖRDƏKLƏR qazkimilər dəstəsinin ördəklər fəsiləsindən müxtəlif 
cinsli quşlar qrupu. Çəkisi 300-1700 q olur. Azərbaycanda 23 növü var. 
Əksəriyyəti Xəzər dənizinin cənubunda qışlayır. Ev ördəyinin əcdadı 
yaşılbaş ördəkdir. Qiymətli sənaye növləri: yaşılbaş ördək, bizquyruq 
ördək, enlidimdik ördək, fitləyən cürə və s. var. 
ÖRTÜLÜTOXUMLULAR, çiçəkli bitkilər (Angiospermae) – 
toxumlu bitkilər şöbəsi. Ö.-ın 250 minə yaxın növü var. Ö. ikiləpəlilər 
 344 
 
və birləpəlilər sinfinə bölünür. 
ÖZ-ÖZÜNÜ TƏMİZLƏMƏ – təbii mühitə və ya orqanizmə daxil 
olmuş qarışıqların təbii zərərsizləşmə proseslərinin məcmusu. Ö.t.-in 
davamiyyəti ekosistemin və coğrafi vilayətin mürəkkəbliyindən və 
davamlığından asılı olaraq kəskin dəyişir. Məs., şimalda (kasıb 
ekosistemlərdə) bu proses zəif gedir. Bir çox davamlı çirkləndiricilər və 
ksenobiotiklər (pestisidlər, ağır metallar, detergentlər, fenollar və b.) 
üçün Ö.t. sıfıra bərabər ola bilər. 
 
 
 
 
 
 
 
 
 
 
 
 
 
 
 
 
 
 
 345 
 
P 
 
PAXLALILAR  FƏSİLƏSİ (Fabaceae, Leguminosae) – ikiləpəli 
bitki fəsiləsi: dünyanın hər yerində yayılmışdır. 12000 (birillik və 
çoxillik ot, yarımkol, kol və ağac), Azərbaycanda 436 növü var. 
Kökündə atmosfer azotunu fiksə edən yumrucuq bakteriyaları əmələ 
gəlir. Paxlalılar dənli bitkilərlə birlikdə qidalı yem bitkisidir (xüsusilə 
yonca, lərgə, xaşa). Yerfındığının, soyanın toxumlarından alınan yağ 
yeyinti sənayesində və texniki məqsədlərlə işlədilir. Biyan, termopsis, 
paxla, xəşənbül, toppuzlu dərman bitkiləridir. 
P.f-nə güləbrişin (ipək akasiyası), akasiya, amorfa, nəfəsotu, xostək, 
safora, nazkolu, lələk və s. ağac və kol cinslərinə aid olan növlər də 
daxildir.  
İpək (Lənkəran) akasiyası 
 
PALÇIQ MÜALİCƏSİ, PALEOTERAPİYA – Müxtəlif mənşəli 
palçıqların və palçığabənzər maddələrin müalicə məqsədi ilə işlədilməsi. 
P.m. əsasən, hərəkət-dayaq sistemi orqanlarının xroniki iltihablarında, 
periferik və mərkəzi sinir sisteminin müxtəlif xəstəliklərində tətbiq 
olunur. Kəskin iltihab proseslərdə: vərəmdə, ürək çatışmazlığında, 
hipertoniya və aterosklerozun ağır formalarında, qan, habelə böyrəklərin 
iltihabi xəstəliklərində P.m.-ndən istifadə etmək olmaz. 
PALÇIQ VULKANI – Vulkan palçığı materiallarından əmələ 
gəlmiş, zirvəsində krateri olan yastı konus formalı təpə. Fasiləsiz və 
yaxud vaxtaşırı vulkan palçığı, qaz, süxur qırıntıları, su (bəzən neftli) 
 345 
 
püskürür. Abşeronda Lökbatan P.v-ı ətrafdakı sahələrdən 300 m 
yüksələn konus əmələ gətirmişdir, konusun zirvəsindəki kraterin 
diametri isə 400 m-ə çatır. Azərbaycan Respublikasında 220-dən artıq 
P.v. (dünyada ən çox) var. Bakı arxipelaqında 8 ada (Qarasu, Gil, 
Zənbil, Sənki-Muğan və s.) P.v-nın fəaliyyəti nəticəsində əmələ 
gəlmişdir. Ümumiyyətlə Xəzər dənizində 140-dan çox sualtı P.v. mə-
lumdur. P.v. mənşəcə neft və ya qaz yataqları ilə əlaqədar olub, əsasən 
cavan qırışıqlıq zonalarında yayılmışdır. 
PALEOCOĞRAFİYA – keçmiş geoloji epoxaların fiziki-coğrafi 
şəraiti haqqında elm. Yer qabığı və ümumiyyətlə Yerin inkişaf tarixinə 
aid material əldə etdiyi üçün tarixi-geologiyanın, keçmişin fiziki-coğrafi 
şəraitini öyrəndiyi üçün isə ümumi fiziki coğrafiyanın bir hissəsi hesab 
edilir. Azərbaycan MEA akad. Həsən Əliyev adına Coğrafiya institutunda 
P. şöbəsi var. 
PALEOAUTEKOLOGİYA (yun. palaios - qədim)  – 
paleoekologiyanın bölməsi: geoloji keçmişin ayrı-ayrı orqanizmlərinin 
ekologiyasını öyrənir. 
PALEOBİOGEOKİMYA – geniş mənada, biosferdə keçmiş 
geoloji dövrlərin canlı maddəsinin biogeokimyası. P-nın son məqsədi 
canlı maddənin yaranma və təkamül qanunauyğunluqlarını kimyəvi 
elementlər və molekulayar səviyyədə öyrənmək və onun geoloji dövr 
ərzində biosferdə gedən başlıca proseslərə təsirini aydınlaşdırmaqdan 
ibarətdir. 
PALEOBİOLOGİYA – keçmiş geoloji dövrlərin heyvan və 
bitkilərinin mənşəyi, təkamülü, yaşayış tərzini öyrənən elm sahəsi. 
PALEOBİOSENOZ, PALEOSENOZ – biosenozun qazıntı halında 
mühafizə olunmuş hissəsi, birlikdə yaşamış orqanizmlərin məcmusu. 
PALEOBİOSFER – keçmiş geoloji epoxanın biosferi. 
V.İ.Vernadskiyə görə «keçmiş» biosferlər”. 
PALEOBOTANİKA, PALEOFİTOLOGİYA – botanikanın bir 
sahəsi: qazıntı bitkilərini öyrənir. P. geoloji keçmişdə olan bitkiləri 
hərtərəfli tədqiq edir, onların təsnifatını, bir-biri ilə və müasir bitkilərlə 
qohumluğunu, müxtəlif geoloji dövrlərdə onların Yer kürəsində 
yayılması, həmçinin bitki ötüyünün dəyişməsi qanunauyğunluqlarını və 
s. məsələləri öyrənir. 
PALEODEMEKOLOGİYA – paleoekologiyanın bölməsi: keçmiş 
geoloji epoxaların populyasiyalarını paleoekoloji analiz metodu ilə 
öyrənir. 
PALEOEKOLOGİYA – Paleontologiyanın bir bölməsi, qazıntı 
orqanizmlərinin yaşayış şəraitini, onların abiotik və biosenoloji mühitlə 
 346 
 
əlaqəsini öyrənir. 
PALEOENDEMLƏR (yun. endemos – yerli) – Ancaq müəyyən 
ölkəyə (vilayətə) xas olan endem bitki və ya heyvan növü; çox vaxt 
məhz həmin ölkədə əmələ gəlmiş və orada uzun müddət yaşamışdır. 
Əsasən ətraf floranın (faunanın) başqa nümunələri ilə qohumluq əlaqəsi 
almamışdır. Məs. Ginkqo ağac cinsi (yalnız Şərqi Asiyada qalmışdır) 
əvvəllər geniş bir qrupun yeganə nümayəndəsi olmuşdur. 
PALEOİXNOLOGİYA – paleontologiyanın bölməsi: keçmiş 
orqanizmlərin fəaliyyət izlərini (hərəkət, qidalanma və s.) öyrənir. 
PALEOİQLİMŞÜNASLIQ – Yerin geoloji və tarixi keçmişinin iq-
limi haqqında elm. Paleocoğrafiyanın mühüm sahəsi olub stratiqrafiya, 
paleontologiya, geomorfologiya, paleobotanika, paleozoologiya və s. 
elmlərlə sıx əlaqədardır. Yaxın geoloji dövrlərin iqlimi müasir coğrafi 
landşaftın vəziyyətinə, ağacların illik halqalarına, son yüzilliklərdə 
aparılan müşahidələrə və s. görə təyin edilir. P.-nın əldə etdiyi 
məlumatlar gələcəyin iqlim proqnozunu verməyə imkan yaradır. 
PALEOLİT – qədim daş dövrü. Kramanyon insanların bu dövrün 
axırlarında yaşadıqları məlumdur. 
PALEONTOLOGİYA – Qazıntı qalıqları şəklində mühafizə 
olunmuş keçmiş geoloji dövrlərin orqanizmləri, onların həyat fəa-
liyyətinin izləri və oriktosenozlar haqqında elm. Müasir P-ya geoloji 
keçmişdə həyat hadisələrini orqanizm, populyasiya və ekosistem (bi-
ogeosenoz) səviyyələrində öyrənən bir elm kimi baxmaq olar. 
PALEONTOLOJİ NÖVLƏR – keçmiş geoloji epoxalarda yaşamış 
və sıradan çıxmış (biosferin təkamülü nəticəsində) növlər. 
PALEOSİNEKOLOGİYA – paleoekologiyanın bölməsi: keçmiş 
biosenoz və biotopların orqanizm qalıqlarının analizi əsasında öyrənir. 
PALEOTORPAQLAR – basdırılmış torpaqlar; keçmiş epoxalarda 
(holosenə qədər) müasir dövrdən fərqli şəraitdə formalaşan, lakin səthdə 
yerləşən torpaqlar. 
PALEOZOOLOGİYA – paleontologiyanın bölməsi: geoloji 
keçmişin heyvanat aləmini və onun inkişaf tarixini heyvan qalıqları və 
ya onların fəaliyyət izlərini öyrənmək yolu ilə tədqiq edir. 
PALEOZOY ERASI, PALEOZOY – Yerin geoloji tarixində 570 
milyon il bundan qabaq başlamış və 350 milyon il davam etmiş era. P.e. 
6 dövrə – gembri, ordovik, silur, devon, karbon və perm dövrlərinə 
bölünür. 
PALİNOFAQLAR – bitki tozcuqları ilə qidalanan heyvanlar 
(kəpənəklər, arılar və s.). Bitkinin çarpaz tozlanmasını təmin edir. 
PALİNOLOGİYA (yun. paline – narın toz) – bitkinin tozcuq 
 347 
 
dənələrini və sporları öyrənən elm sahəsi kompleksi. 
PANBİOSFER (yun. pan - bütün) – Canlı orqanizmlərin daimi və 
ya müvəqqəti yaşadığı atmosfer qatları, hidrosfer bütövlükdə və litosfe-
rin bir hissəsi, yəni parabiosfer, artebiosfer, xüsusi biosfer və metabios-
ferin məcmusu. 
PANDEMİYA (yun. pandemia – bütün xalq) – infeksion xəstəliyin 
böyük ərazidə, bir neçə ölkədə, hətta dünyada yayılması (məs., vəba, 
qrip). 
PANTOFAQLAR – hər şey yeyən orqanizmlər. 
PARABİOSFER (yun. paro - yanında) – Atmosferin, canlı 
orqanizmlərin təsadüfən düşdüyü, orada yalnız müvəqqəti yaşaya bil-
diyi, normal həyat sürməsi və çoxalması mümkün olmadığı qatları (Yer 
səthindən 6-7 km-lə 60-80 km arası). P.-ə həmçinin Yerdən öz orbiti 
ətrafında fırlanaraq uçan kosmik aparatlar da aid edilir. 
PARAKLİMAKS – Xarici təzyiq nəticəsində dağılmış klimaksın 
yerinə digər davamlı qrupun yaranması. Məsələn, məhv edilmiş meşənin 
yerində əmələ gələn çəmən qrupu mal-qara otarılması ilə əlaqədar daim 
öz vəziyyətində qalır (meşə bərpa olunmur). 
PARASİMBİOZ – iki və daha çox orqanizm növünün bir-birinə 
zərəri və xeyri dəymədən birgə yaşaması. 
PARAZİT BİTKİ – digər bitkinin şirəsi ilə qidalanaraq yaşayan 
bitki. 
PARAZİT GÖBƏLƏKLƏR, patogen göbələklər – müxtəlif 
orqanizmlərin canlı toxumalarından qida mənbəyi kimi istifadə edən 
göbələklər. P.g.-bitki, heyvan və insan xəstəliklərinin törədicisidir. 
PARAZİT YAYAN, infeksiya yayan – bir sahibdən digərinə 
xəstəlik törədiciləri (ibtidailər, bakteriyalar, viruslar) və parazitləri 
keçirən agent (məs. heyvan); ağcaqanad malyariya yayandır. 
PARAZİTİZM –iki və daha çox müxtəlif orqanizmin antoqonist 
şəraitdə birgə yaşaması. Onlardan biri və ya bir neçəsi (parazitlər) o bi-
rini (sahib) daimi və ya müvəqqəti olaraq yaşayış mühiti, qida mənbəyi, 
həyat prosesləri üçün vacib olan sübstansiya kimi istifadə edir. Eyni 
zamanda parazit ifraz etdiyi müxtəlif maddələrlə və gövdəsi ilə sahibə 
təsir edir, onun orqanizmində patoloji, immunoloji və biokimyəvi 
reaksiyaların baş verməsinə səbəb olur. Parazit sahibin xaricində 
yaşadıqda ektoparazitizm, daxilində yaşadıqda isə endoparazitzm 
adlandırılır. 
PARAZİTLƏR (yun. parasitos – özgənin mənzilində yaşayan) – 
başqa orqanizmləri (sahiblər adlanır) yaşayış mühiti və qida mənbəyi 
kimi istifadə edən, xarici mühitlə əlaqəsini (qismən və ya bütünlüklə) 
 348 
 
sahibin vasitəsilə həyata keçirən orqanizmlər. P. zooparazitlərə (ib-
tidailər helmintlər, gənələr, cücülər və b.) və fitoparazitlərə (viruslar, 
bakteriyalar, göbələklər, bəzi ali bitkilər) bölünür. P. sahibi zəiflədir, 
onun xəstələnməsinə və bəzən də məhvinə səbəb olur. P.-in çoxu insan, 
heyvan və bitki xəstəliklərinin törədiciləridir. 
PARAZİTOLOGİYA – parazitlər haqqında elm. Biologiyanın 
bölmələrindən biri. P. insan, heyvan və bitkilərdə xəstəlik törədən 
parazitləri tədqiq edir və bu xəstəliklərə qarşı mübarizə təbdirlərinin 
elmi əsaslarını hazırlayır. 
PARAZİTOZ – parazit tərəfindən yaradılan xəstəlik. 
PARK – Adamların istirahəti üçün yaşıllıq yaratmaqla, yol 
çəkməklə, su çəkməyin, meydança salmağın və s. dirriklərin uzlaşdı-
rıldığı gəzinti istirahət yeri. 
 
Gəncə şəhərinin mərkəzi istirahət parkı (Sərdar bağı) 
 
PARK LANDŞAFTI – müxtəlif təbii zonalarda (tropik, savanna, 
subalp meşəsi, arid saqqız meşəsi) yerləşən təbii və süni mənşəli seyrək 
meşə tipi. Nadir təbii komplekslərin qorunması və rekreasiya məqsədi 
daşıyır. Təbii və süni landşaftların geniş sahələri sayılır. 
PARNİK (İSTİXANA) – tərəvəz, ağac və kol şitilləri yetişdirmək 
üçün düzəldilmiş örtülü yer. P.-lər su, buxar və ya elektriklə qızdırılır. 
P-lər küləkdən müdafiə olunan günəşli sahədə ş.-dan q.-ə doğru 
uzununa yerləşdirilir. Bunun üçün torpaqda müəyyən dərinlikdə yer 
qazılıb divarları daş, dəmir, beton, taxta və s. materiallarla, üzəri isə 
 349 
 
şüşə və plankalı çərçivələrlə örtülür. 
PARNİK (İSTİXANA) BİTKİLƏRİ – Faraş tərəvəz məhsulu və 
bəzi bitkilərin toxumunu (şitilini) almaq üçün parniklərdə becərilən 
tərəvəz bitkiləri. Kələm, xiyar, pamidor, turp, şüyüd, keşniş, istiot, göy 
soğan və s. eləcə də bəzi çiçəkli bitkilər. Əsas qulluq onların işığa, 
rütubətə, istiliyə olan tələbatını təmin etmək, yemləmə gübrəsi vermək, 
xəstəlik və zərərvericilərlə mübarizədən ibarətdir. Bunun üçün həmin 
bitkilərin toxumları fevral ayından parniklərə səpilir, sonra yetişən 
şitillər açıq sahələrə köçürülür. 
PARNİK İSTİXANA EFFEKTİ – Yer atmosferinin daxili 
qatlarının temperaturunun artması. Günəşdən yönələn və yerdən qayıdan 
şüaların yer atmosferindəki CO2, O3 və su buxarları tərəfindən udulması 
nəticəsində baş verir. 
PARNİK QAZLARI – parnik effekti yaradan qazlar(karbon qazı, su 
buxarı, azot, kükürd oksidləri, feronlar və b.). Bu günə qədər insan öz 
fəaliyyəti nəticəsində havaya buraxdığı P.q. atmosferdə 0,6-2,4° istilik 
yaratmağa kifayət edər (amerika meteoroloqu V.Ramanatxanın 
məlumtına görə). Hesablamalar göstərir ki, əgər P.q. indiki sürətlə artar-
sa, bir neçə 10 ildən sora planetimizdə orta hesabla 5° istilik çoxala 
bilər, bunun nəticəsində isə planetin iqlimi kəskin dəyişər, qütb 
buzlaqlarının əriməsi nəticəsində dənizin səviyyəsi xeyli qalxar və geniş 
ərazilər su altında qalar. 
PARSELLA, (fran. Parcelle - hissəcik) mikroqruplaşma (Qros-
sheym, 1929, Yaroşenko, 1931) – 1) biosenozun üfiqi parçalanmasının 
struktur hissəsi, senopopulyasiya. P.-lar bir-birindən tərkibi, strukturu, 
komponentlərinin xassələri, əlaqələrinin spesifik və maddi-enerji 
mübadiləsi ilə seçilir (Dılis, 1969). P. müxtəlif meşə qruplaşmalarında 
ayrılmış küknar, şam, palıd qruplarından, meşə daxilində tala, 
çəmənlikdə kol qrupları və s-dən ibarət ola bilər. Kəskin ayrılan 
parsellalıq fitosenozun mozaikliyini müəyyən edir. 2) fitosenozun üfiqi 
parçalanmasının struktur hissəsi-bitki örtüyünün mikroqrupu. 
PARTENOKARPİYA (yun. pathenos - bakirə) – mayalanma 
getmədən bitkilərdə meyvə əmələ gəlməsi. Belə meyvələr, adətən tox-
umsuz və rüşeymsiz toxumludur. P. bir çox becərilən bitkilərdə (üzüm, 
alma, armud, qabaq, xiyar, pamidor və s.) məlumdur. Toxumsuz 
meyvələr əmələ gətirən bitkilər yalnız vegetativ yolla çoxalır. 
PARTLAYICI MADDƏLƏR – sürətlə kimyəvi reaksiyaya girərək 
külli miqdarda istilik ayıran və çoxlu qaz əmələ gətirən kimyəvi 
birləşmələr və ya müxtəlif maddələrin qarışığı. Başlıca P.m. aromatik 
karbohidrogenlərin nitrobirləşmələri və onların törəmələri (trinitroto-
 350 
 
luol, tetril), nitrat turşusunun duzları və çoxatomlu spirtlərlə əmələ 
gətirdiyi efirlər, azidlər, guruldayıcı turşular, onların duzları, piroksilin 
və s.-dir. P.m., əsasən hərbi işdə, tikinti də, mədən sənayesində işlədilir. 
PAS XƏSTƏLİYİ – bir çox bitkilərdə pas göbələklərinin geniş 
yayılmış, zərərverici xəstəliyi. Taxıllar, texniki, dekorativ bitkilər və 
müxtəlif yabanı otlar P.x.-nə tutulur. P.x. meyvə və toxumların keyfiy-
yətini aşağı salır. Azərbaycanda P.x. buğda, günəbaxan, yonca, lobya, 
qərənfil və s.-də geniş yayılmışdır. 
PASKAL – Beynəlxalq vahidlər sistemində təzyiq və mexaniki 
gərginlik vahidi; Pa və Ra ilə işarə olunur. P. 1 H qüvvənin 1 m2 səthə 
göstərdiyi təzyiqdir. 1 Pa = 1 N/m2 = 10 H/sm2 = 0,102 kq/m2 = 10 bar = 
7,50 mm c. süt = 0,102 mm su süt. B.Paskalın şərəfinə adlandırılmışdır. 
PASSAT AXINI – tropik və ekvator enliklərində Dünya okeanının 
üfiqi səthi axını. 
PASTERİZASİYA – yeyinti məhsulları və mayelərin 60-90° tempe-
raturda bir neçə saniyədən 30 dəq-dək qızdırılması. İlk dəfə L.Paster 
təklif etmişdir. P-da spor əmələ gətirməyən bakteriyalar və fermentlər 
tələf olsa da, sporlu bakteriyalar salamat qalır. Yeyinti məhsullarının 
saxlanma müddətini uzatmaq və sporlu bakteriyaları tələf etmək üçün 
məhsul 24 saatlıq fasilə ilə 2-3 dəfə P. edilir və hər dəfə soyudulur. 
PASTORAL DİQRESSİYA, otlaq diqressiyası (lat. pastoralis - 
çoban) – hədsiz mal- qara otarılması, intensiv tapdanma nəticəsində 
otlağın vəziyyətinin pisləşməsi. Bu zaman torpaq quru olur, onun 
tərkibində üzvi maddələrin miqdarı azalır, otlağın bitki örtüyü 
kasıblaşır, kserofil xarakter alır. 
PATİYENTLƏR – Özünün dözümlülüyünə görə yaşayış uğrunda 
mübarizədə qalib gələn bitkilər (Ramenski, 1938). P-ə bir çox dominan-
tlar, xüsusən ekstremal şəraitdə yaşayan dominantlar aiddir. 
PATOBİOSENOZ (yun. pathos - xəstəlik) – parazitlərlə və patogen 
agentlərlə doyaraq parazitar şəbəkə yaradan biosenoz. Termin 
Y.N.Pavlovskiyə (1946) aiddir. 
PATOGEN MİKROBLAR – insan, heyvan və bitkilərdə xəstəlik 
törədən mikroblar. 
PATOGENLİK – Canlının (adətən mikroorqanizmlərin) digər 
canlıda xəstəlik törətmək qabiliyyəti. 
PATOLOGİYA – İnsan və heyvan orqanizmində xəstəliklərin ayrı-
ayrı patoloji proseslərin əmələ gəlməsini, gedişinin nəticəsini və 
əmələgəlmə qanunauyğunluğunu öyrənən kompleks elm. 
PATULEKTORLAR (lat. patulus - açıq) – Seyrək yerləşməsinə və 
çətirlərinin birləşməsinə baxmayaraq iri ölçülərinə və geniş kök sistemi-
 351 
 
nin olması sayəsində qruplaşmalarda olan dominantlar. Məs. saqqız 
ağacı (Sultanbud meşəsində), yarımsavannalarda püstə ağacı. 
PAYIZLIQ BİTKİLƏR – birillik kənd təsərrüfatı bitkiləri: payızda 
səpilir və sonrakı il məhsul verir. P.b. qrupuna payızlıq buğda, çovdar, 
arpa, payızlıq paxla, payızlıq çölnoxudu və s. daxildir. Dünya 
əkinçiliyində (Avropa və ABŞ-da) əsas taxıl bitkisi olan payızlıq buğda 
daha çox yayılmışdır. Azərbaycanda payızlıq buğda və arpa becərilir. 
PEDOBİONTLAR – torpaqda yaşayan orqanizmlər. 
PEDOFAUNA: – bax torpağın faunası. 
PEDOİQLİM – mikroiqlimin komponenti: əsasən yerin torpaq 
örtüyünün xüsusiyətləri və onun atmosferlə termik mübadiləsindən 
asılıdır. 
PEDOSFER (yun pedon - torpaq) – 1) torpaq, onun altında yerləşən 
torpaqəmələgətirən süxur və aşınma qatı (canlı orqanizmlərin yaşayış 
mühiti hesab olunan qat): Yerin torpaqəmələgəlmə prosesi gedən qatı: 
2) Litosfer, hidrosfer və Yerin canlı qabığının bir-birilə əlaqəli olan 
zonası: 3) Yerin torpaq örtüyü. 
PEKTİN MADDƏLƏRİ, PEKTİNLƏR – İrimolekullu 
polisaxaridlər; quruda yayılmış bitkilərdə və bir sıra yosunlarda həll 
olmuş formada olur. Kimyəvi tərkibinə görə P.m. qalakturon turşusunun 
polimerləridir. P.m-nə neytral monosaxaridlər də (qalaktoza, ramnoza, 
arabinoza, ksiloza) daxildir. Meyvə yetişdikdə pektolitik fermetlərin 
təsiri ilə P.m.-nin miqdarının və keyfiyyətinin dəyişməsi nəticəsində 
yumşalır. 
PELAQOFİTLƏR (yun. pelagos - dəniz) – dəniz və okeanlarda 
məskunlaşan bitkilər. 
PELOFAQLAR – lil və qruntla qidalanan orqanizmlər. 
PELOFİLLƏR (yun. pelos -lil) – lilli substratı üstün tutan 
orqanizmlər: bakteriya, yosun növləri, oliqoxet, malyusklar və s. 
PELOFOBLAR – lilli qruntlarda yaşamayan hidrobiontlar. 
PELOGEN QAT – su hövzələrində lilin səthində yerləşən ölü 
orqanizmlərdən və üzvi hissəciklərdən ibarət təbəqə. Saprofit 
orqanizmlər (bakteriya, göbələk, qurdlar, həşəratların sürfələri və s.) 
məskunlaşır. 
PENEKLİMAKS (yun. penia - kasatlıq) – insan fəaliyyətinin 
təsirilə kasatlaşma nəticəsində əmələ gələn stabil qruplaşmalar. 
PERİFİTON (yun. peri - yanında) – su altında canlı və cansız sub-
stratlarda məskunlaşan orqanizm qruplaşmaları. Termini A.L. Binninq 
(1929) irəli sürmüşdür. 
PERM DÖVRÜ, perm – Yerin geoloji tarixində paleozoy erasının 
 352 
 
axırıncı dövrü. Perm dövrü 285 milyon il bundan qabaq başlamış və 55 
milyon il davam etmişdir. 
PERMAFROST (ing. permafrost – daimi donuşluq) – daimi 
donuşluqdakı torpaq. Məs. Sibirdə donmuş torpaq qatı bir neçə yüz 
metrə çatır. P.-da çox qısa qütb yay dövründə mamır, şibyə və seyrək 
otlar bitir. 
PERTİNENSİYA (lat. pertinea təsir etmək) – bitkilərin, onların 
populyasiya və qruplaşmalarının özünün və qonşuluqdakı fitosenozların 
torpağına, havasının işıq balansına, torpaq-qruntunun su rejiminə və s. 
təsiri. 
PERTURBASİYA (lat. perturbatio - pozulma) (biosenozda) – bir 
növün kütləvi çoxalması nəticəsində biosenozda mənfi dəyişikliklərin 
yaranması. 
PESSİMUM ZONA (lat. pessimum – ən pis) – ekoloji faktorun or-
qanizmin (populyasiyanın) fəaliyyətinin məhv olması baş verən dəyişmə 
diapozon sahəsi (optimumdan kənarda). 
PESTİSİD QALIĞI – istifadə zamanı dəyişikliyə uğramayan ilkin 
birləşməsi və ya transformasiyasının toksik məhsulları. 
PESTİSİDİN YOXA ÇIXMASI (İTMƏSİ) – inaktivasiya, miqra-
siya, yuyulma, uçma, təbəxür və başqa proseslər nəticəsində ətraf 
mühitdən pestisidin kənarlaşdırılması.  
PESTİSİDLƏR (lat. pestis – yoluxma) – Bitki zərərverici və 
xəstəliklərinə, alağa, taxıla və taxıl məhsullarına, oduncağa, pambıq 
məmulatları, yun, dəri, həmçinin insan və heyvanlarda təhlükəli xəstəlik 
yayanlara qarşı mübarizədə istifadə edilən kimyəvi maddələr. P. 
aşağıdakı əsas siniflərə bölünür: akarisidlər-gənələrlə mübarizədə 
istifadə edilən maddələr; antifidinqlər-cücüləri onların qidalandığı 
şeydən qorxub çəkindirən maddələr; insektisidlər-zərərli cücüləri məhv 
edən maddələr; herbisidlər – alaq bitkilərinə qarşı mübarizədə istifadə 
edilən preparatlar; zoosidlər – zərərli onurğalı heyvanları məhv edən 
zəhərlər; bakterisidlər, virusosidlər, funkisidlər-bitkilərdə viruslu və 
göbələk xəstəlikləri ilə mübarizə aparmaq üçün istifadə edilən maddələr; 
nematosidlər – bitkilərdə nematod xəstəliyinin törədicisi olan girdə 
qurdları məhv edən preparatlar; molyuskosidlər-zərərli ilbizləri məhv 
edən maddələr. P-lə işləyərkən fərdi mühafizə vasitələrindən (xüsusi 
geyim və ayaqqabılar, respirator, əleyhqaz, qoruyucu gözlüklər və s.-
dən) istifadə edilməlidir. P.-dən düzgün istifadə etmədikdə o, insana, 
həmçinin arıya və bitkilərin tozlanmasına kömək edən başqa cücülərə, 
balıqlara, quşlara, vəhşi heyvanlara, həmçinin bütün təbiətə mənfi təsir 
göstərir. 
 353 
 
PESTİSİDLƏRLƏ ŞƏRTİ YÜKLƏNMƏ DOZASI – hər hansı bir 
rayonda 1 ha şum sahəsinə və ya çoxillik əkinlərə, yaxud rayonun 
ümumi torpaq sahəsinin 1 ha-na hər il verilən pestisidlərin ümumi 
kütləsi. 
PETROBİONTLAR (yun. petros - daş) – qaya çatlarında və 
töküntülərdə yaşayan orqanizmlər. 
PETROFİLLƏR –qayalıq və daşlı substratı üstün tutan 
orqanizmlər. Məs., bəzi kəpənəklər, torpaq malyuskları. 
PETROFİTLƏR – Qayalıq və daşlı töküntülərin bitkiləri. Bax: 
litofitlər. 
PETROQRAFİYA – süxurlar haqqında elm. Onların mineroloji və 
kimyəvi tərkibini, quruluşunu, teksturunu, yatım şəraitini, yayılma 
qanunauyğunluqlarını, Yer qabığında və səthində əmələ gəlməsi və 
dəyişilməsini öyrənir. 
PEŞƏ (SƏNƏT) TƏSİRİ – zərərli maddələrin istehsalı və istifadəsi 
prosesində təsiri. P.t. iş zonasında havanın çirklənməsi zamanı yüksək 
olur. 
PEYİN – heyvanların bərk ifrazatından (peyin), duru ifrazatından 
(sidik) və döşənəkdən ibarət üzvi birləşmə. P. gübrə kimi hələ qədimdən 
məlumdur. P. bitkilər tərəfindən üzvi maddələrin sintezini 
qüvvətləndirən CO2 mənbəyidir. 
PƏRDƏLİQANADLILAR, zərqanadlılar (Humenoptera) – 
cücülər dəstəsi. Bədəninin uzunluğu 0,2 mm-dən 6 sm-dək olur. Müasir 
faunada 100 mindən çox, Azərbaycanda 1500-dək növü vardır. İnsan 
həyatında rolu böyükdür. P. çiçək tozcuğu ilə qidalanaraq bitkiləri 
tozlandırmaqla, kənd təsərrüfatı və meşə təsərrüfatı zərərvericilərini 
tələf etməkdə əhəmiyyətlidir. Bir çox növü bioloji mübarizədə istifadə 
edilir. Bu dəstəyə mənsub bal arısı bal, mum və vərəmum kimi qiymətli 
məhsullar verir. 
PİQMENTLƏR (lat. pigmentum - rəng) (kimyada) – Plastik kütlə, 
rezin, kağız və s.-nin boyadılmasında, poliqrafiya və rəngsaz boyaların 
hazırlanmasında işlədilən müxtəlif rəngli narın tozlar. 
PİQMENTLƏR (biologiyada) – Orqanizm toxumalarının tərkibinə 
daxil olan rəngli maddələr. P.-in mühüm və müxtəlif rolu var. Ən geniş 
yayılan P.-porfirinlər və karotinoidlər və onların oksidləşmiş törəmələri 
sarı, narıncı, yaxud qırmızı rəngli P.-dir. Bunlar yaşıl bitkilərin, 
həmçinin yosunların, göbələklərin, bakteriyaların tərkibində olur. Göy-
yaşıl və qırmızı yosunlarda köməkçi fotosintez P.-i var. Heyvanların 
görmə orqanlarında görmə piqmenti var. Piqment sistemi orqanizmdə 
xarici mühitin işıq şəraitini maddələr mübadiləsi ilə əlaqələndirən bir 
 354 
 
halqadır. Ən mühüm funksiyası bitkilərdə fotosintez, heyvanlarda isə 
görmə prosesində iştirak edir. İnsan orqanizmində piqmentin hər hansı 
pozğunluğu müxtəlif mübadilə məhsullarının toplanmasından və bəzi 
xəstəliklərdən baş verir. 
PİONER NÖV – həyat (canlı) olmayan sahələri ilk dəfə sərbəst tu-
tan və ilk sukssesiyada iştirak edən növ. Məs., qayalıqları ilk dəfə tutan 
tozağacı, quşarmudu, şamağacı: vulkan püskürəndən sonra soyumuş 
lavada bitkilərin, sonra isə heyvanların peyda olması. 
PİROFİTLƏR – yanğına qarşı dözümlü bitkilər: palıd, nəfəsotu və 
s. 
PİROGEN DƏYİŞİLMƏLƏR (suksessiyalar) (yun. pagos (PYR) 
- od) – Bozqır, meşə yanğını və hər hansı yanğından sonra bitki 
örtüyünün bərpa olunması dəyişilmələri. 
PİROGEN DİSKLİMAKS – yanğınla pozulan klimaks. Yanğın 
mühüm ekoloji faktor kimi ağacların sıradan çıxması hesabına kolların 
dominantlığına səbəb olur. 
PİROGEN KLİMAKSI – dövri olaraq yanğın baş verən sahələrdə 
adaptasiya olunan ekosistemin tərkibcə sadə heyvanat aləmi və bitki 
orqanizminə malik klimaksı. P. k. yanğın hadisəsi ilə nəzarət olunur. 
PİROGEN SUKSESSİYA, PİROGEN DƏYİŞİLMƏ –yanğın 
hadisəsindən sonra baş verən katastrofik suksessiya. 
PİROLİZ – havasız şəraitdə, 400-dən 7000C-yə qədər temperaturda 
bərk tullantıların, ilk növbədə məişət zibillərinin termik parçalama yolu 
ilə işlənməsi. Piroliz zamanı isti qaz – şvelqaz (tərkibində çoxlu miq-
darda metan olan) ayrılır, ondan enerji mənbəyi kimi istifadə etmək 
olar: piroliz məişət tullantılarını zibilyandıran zavodlarda olduğundan 
daha tam işlənməsinə imkan verir. Bu zaman atmosferə təhlükəli qazlar 
az atılır, onların külü də az qalır. 
PİTOMNİK – bitki şitilləri, tingləri (tinglik) və heyvan artıran 
təsərrüfat. 
PLANETAR METABOLİZM – xarici və dərin geosistemlər 
arasındakı maddələr və enerji mübadiləsi. Yerin biokimyəvi proseslər 
gedən silikat qabığındakı səthi (xarici) metabolizm də P.m.-adlanır. 
Konsepsiya V.M.Qoldşmidt (1922) tərəfindən işlənmişdir. 
PLANETİN TORPAQ FONDU – müasir texnika səviyyəsində yer 
kürəsində təsərrüfatda istifadə oluna biləcək torpaqların sahəsi 134 mln. 
km2 (13,4 mlrd. ha) təşkil edir. FAO-nun məlumatına əsasən hazırda 
şumlanan sahə 1,5 mlrd.ha, yəni qurunun potensial istifadəsi üçün 
yararlı sahəsinin 10%-nə bərabərdir. Çəmən və otlaqlar 3 mlrd.ha 
(22,3%) təşkil edir. 
 355 
 
PLANETLƏR – Günəş ətrafına dolanan və əks olunmuş Günəş 
şüaları ilə işıqlanan böyük göy cisimləri. 9 böyük planet, təqribən 2300 
kiçik planet məlumdur. 
PLANKTONOFİL – plankton orqanizmləri ilə qidalanmağı üstün 
tutan hidrobiontlar. 
PLANKTONOFİTLƏR – bax fitoplankton. 
PLANKTON (yun. planktos - azan) – Su qatlarında passiv həyat 
keçirən və suyun axımına müqavimət gösətərə bilməyən orqanizmlər. 
P.-da bitkilər fitoplankton (o cümlədən bakterioplankton) və heyvanlar – 
zooplankton yaşayır. P.-dakı orqanizmlərin ölçüsü bir neçə mkm-dən bir 
neçə m-dək olur. Bir çox su heyvanları üçün yemdir. Böyük ehtiyatlara 
malik dəniz P-.undan istifadə məsələsi perspektivlidir. 
PLANKTONOFAQ, PLANKTOFAQ – planktonlarla qidalanan 
orqanizm (bəzi qurdlar, molyusklar, balıqların çoxu, məməlilərdən boz 
kit, kaşalot və b.). 
PLANKTONOLOGİYA – hidrobiologiyanın plankton tədqiq edən 
bölməsi. 
PLANTAJ, PLANTAJ ŞUMU – torpaq qatını tam çevirməklə 50-
70 sm və daha çox dərinlikdə aparılan şumlama. 
PLANTASİYA (lat. plantatio – bitki əkmək) – 1) iri əkinçilik 
təsərrüfatı: tropik ölkələrdə və subtropik zona ölkələrində ixrac olunan 
ərzaq və texniki bitkilər (şəkər qamışı, kofe, çay, düyü, banan, ananas, 
tütün, pambıq və s.) becərmək üçün təşkil olunur. 2) xüsusi kənd 
təsərrüfatı bitkiləri əkilmiş torpaq sahəsi (məs., çay P.-sı və s.). 
PLETOBİOSFER (yun. pletho - doldururam) – biosferin ən fəal 
horizontu (quruda 25-30 m qalınlığında, hidrosferdə – təxm. 200 m 
dərinliyində). 
PLEYSTON (yun. pleystikos – üzən və on - quru) – bir hissəsi su-
da, bir hissəsi isə suyun səthində olan hidrobiontların məcmusu. P-nun 
azad üzvi nümayəndələri külək tərəfindən qarışdırılır: dənizlərdə külli 
miqdarda yosunlar bu cür həyat tərzi keçirir. 
PLUTONİUM – təbiətdə rast gəlinməyən olduqca təhlükəli radioak-
tiv element, atom elektrik stansiyaların reaktorlarında əmələ gəlir. Ra-
dioaktiv tullantıların tərkibinə daxil olur. Hazırda AES-lərin ərazilərində 
və hərbi obyektlərdə dünyada 200 ton P. mövcuddur. Bu, bir çox 
ölkələrdə həyəcan doğurur və daim atom enerjisi üzrə Beynəlxalq agen-
tliyin diqqət mərkəzindədir. 
PNEVMATORLAR – Bataqlıq bitkilərinin əlavə qaz mübadiləsi 
keçirmək üçün yerüstü orqanları (“tənəffüs kökləri”). 
PODZOL TORPAQLAR – turş torpaq tipi. Üst qatların dövri ola-
 356 
 
raq izafi rütubətləndirilməsi, torpaq profilinin yaxşı diferensiasiyası, turş 
reaksiya ilə əlaqədar üst qatların lildən, iki və üçvalentli metalları yuyu-
lub illüvial qatda toplanması və silisiumla zənginləşməsi ilə 
səciyyələnir. P.t. Azərbaycanda kiçik sahələrdə Lənkəran, Astara 
rayonlarında yayılmışdır. P.t.-ın münbitliyini yüksəltmək üçün 
əhəngləmək, üzvi və mineral gübrələr vermək, çoxillik otlar əkmək və s. 
tədbirlərdən istifadə edilir. 
POLİAUKSOTROF ORQANİZM – normal böyüməsi üçün çoxlu 
miqdarda ekoloji faktorlara ehtiyacı olan orqanizm. 
POLİBİONT – mühitin bir neçə fazasında və ya aqreqat 
vəziyyətində (hava, su, torpaq-qrunt və s.) həyat sürmək qabiliyyəti olan 
orqanizm (növ). 
POLİDOMİNANT EKOSİSTEM – 1) produsentlərlə zəngin eko-
sistem: 2) bir növün digərinə üstünlüyü aydın olmayan ekosistem. 
POLİDOMİNANTLIQ – biosenozda bir çox növlərin dominantlıq 
əlaməti (məs. tropik və subtropik meşə qruplaşmasında, çəmən bitki 
örtüyündə). 
POLİETİLEN – ən geniş yayılan sintetik polimer, ən təhlükəsiz 
plastiklərdən biri, qida məhsullarının qablanmasında geniş istifadə olu-
nur, lakin çox vaxt onun tərkibində toksik əlavələr ola bilər. 
POLİFAQLAR – Bir çox bitki və heyvan növlərinin biokütləsi ilə 
qidalanan, hər şeylə qidalanan yırtıcı heyvanlar və bəzi cücüyeyən 
bitkilər. 
POLİFENİZM – müxtəlifliyi genetiki olmayıb bir populyasiyada 
bir neçə fenotipin mövcudluğu. 
POLİXLORİDLİ BİFENİLLƏR (PXB) – xlorlu karbohidrogenlər 
qrupuna aid olub hazırda 300-ə qədər tipi mövcuddur. PXB-dən elektro-
texniki sənayesində geniş istifadə edilərək ondan lak, boya və çoxlu sin-
tetik materiallar alınır. 
60-cı illərin sonunda PXB-də mürəkkəb ekoloji problemlərə güclü 
toksik xassələr (kanserogen, mutagen) aşkar edildi. 
POLİXORİYA – bitkinin bir neçə üsulla meyvə və toxumunu 
yayması qabiliyyəti. 
POLİXROM – çoxçiçəklilik (orqanizm). 
POLİKARPİKLƏR (polikarp bitkilər) – həyatı müddətində 
təkrarən (dəfələrlə) çiçəkləyən və meyvəverən çoxillik çiçəkli bitkilər 
(ağacların, kolların, çoxillik otların əksəriyyəti). 
POLİKLİMAKS KONSEPSİYASI – bu konsepsiyaya əsasən 
müəyyən iqlim zonasında fiziki mühitin müxtəlif olmasına baxmayaraq 
bütün qruplaşmaların eyni klimaksa gəldiyi fikrini real hesab etmək ol-
 357 
 
maz. 
POLİQALİN SULAR (yun. polys - çox) – tərkibində çoxlu miqdar-
da duz olan sular (ortaogen duzluluğundan yüksək 35-36%). 
POLİMORFİZM – Fizika, mineralogiya və kimyada bəzi 
maddələrin bir neçə formada atom kristal quruluşu ala bilməsi 
qabiliyyəti. 
POLİMORFİZM, biologiyada –bir növ daxilində xarici 
görünüşünə görə kəskin fərqlənən və keçid formaları olmayan fərdlər. 
Belə formalar ikidirsə, bu hadisə dimorfizm adlanır. Bir və ya müxtəlif 
populyasiyadan olan fərdlərin xarici görüşündəki fərqlər də P.-ə daxil-
dir. Bir növdən olan və xarici görünüşünə görə müxtəlif poliplər və me-
duzalar P.-ə misaldır. 
POLİSAPROB SU HÖVZƏSİ – müxtəlif üzvi maddələrlə zəngin 
olan su hövzəsi. 
POLİSAPROBLAR – Üzvi maddələrlə çox çirklənmiş sularda, 
qapalı hövzələrdə yaşayan və bu maddələrin çürüntüsü ilə qidalanan 
orqanizmlər. Bu sularda zülallar, karbohidratlar, karbon qazı, hidrogen-
sulfid və metan qazı çox, oksigen az olur. Bir çox bakteriyalar, 
qamçılılar, infuzorlar, yaşıl yosunlar, milçək sürfəsi P.-dır P.-ın 
əhəmiyyəti böyükdür. Bütün növləri kütləvi bioloji təmizləməyə səbəb 
olur. 
POLİSENOZ – tərkibində çoxlu miqdarda növ olan qruplaşma 
(məs. tropik meşələr). 
POLİTSİKLİK NÖV – fərdləri ildə bir neçə dəfə artan növ. 
POLİURETAN – ən bərk plastmas sayılan sintetik polimer. P. insan 
həyatı üçün təhlükəli deyil, lakin onun istehsalı zamanı çox toksik 
məhsullardan, o cümlədən fosgendən (güclü zəhərli qaz COCl2) istifadə 
olunur. 
POLİVİNİL XLORİD (PVX) – polietilendən sonra məişətdə ən 
geniş istifadə olunan sintetik polimerdir. PVX-dən boru, pəncərə 
çərçivəsi, jalyuzlar, döşəmə üçün qablamalar, oyuncaqlar və s. 
hazırlanır. Ərzaq qablamada PVX-dən istifadə olunması məsləhət 
görülmür. PVX-dən hazırlanmış məmulatların zibilyandıran zavodlarda 
yandırılması xüsusilə təhlükəlidir, çünki bu zaman onun tərkibində olan 
dioksinlər, hidrogen-xlorid, ağır metalların uçucu birləşmələri atmosferə 
atılır. PVX məmulatlarını həyətdə, bağda yandırmaq da təhlükəli sayılır. 
Almaniyada PVX-dən istifadə olunması artıq dayandırılmışdır.  
POLİVOLTİNLİK – heyvanların (adətən cücülərin) il ərzində bir 
neçə nəsil vermə xüsusiyyəti (ev milçəyi, qara yonca milçəyi və s.). 
POYKİLOHİQROFİTLƏR (yun. poikilas - müxtəlif) – Havada-
 358 
 
quru vəziyyətinə qədər quruyaraq həyat qabiliyyətini itirməyən və tez 
bir vaxtda rütubətlə doyub anabiozdan çıxmaq qabiliyyətinə malik spor-
lu bitkilər (yosunlar, şibyələr). 
POYKİLOKSEROFİTLƏR – İlin quraqlıq dövründə yarpaqlarının 
xeyli susuzlaşmasına davam gətirmək qabiliyyətinə malik olan ali 
bitkilər. 
POYKİLOTERM HEYVANLAR – soyuqqanlı heyvanlar, ekto-
term heyvanlar, bədəninin temperaturu ətraf mühitin temperaturundan 
asılı olan və xarici fiziki-kimyəvi mexanizmi ilə nizamlanan heyvanlar. 
Onlara bütün onurğasız heyvanlar, balıqlar, suda-quruda yaşayanlar və 
sürünənlər aiddir. 
POZULMUŞ LANDŞAFT – təbii resursların səmərəsiz istifadəsi 
nəticəsində yaranan antropogen landşaft tipi. 
POZULMUŞ TORPAQLAR – İnsanın istehsal fəaliyyəti 
nəticəsində torpağın təsərrüfat əhəmiyyətini itirməsi, torpaq, bitki 
örtüyünün hidroloji rejiminin pozulması və texnogen relyefin əmələ 
gəlməsi ilə əlaqədar ətraf mühitə mənfi təsir mənbəyi sayılır. 
POLİSENOTİK POPULYASİYA – Bir biosenozdan başqasına ak-
tiv yerdəyişən (hərəkət edən) heyvan populyasiyası. Məs. dırnaqlı hey-
vanlar, yırtıcılar, köçəri quşlar, köçəri heyvanlar. 
POPULYASİYA, ekologiyada (lat. populus – xalq, əhali) – 
müəyyən ərazidə yerləşən, bir-birilə və başqaları ilə qarşılıqlı əlaqə şəra-
itində uzun müddət sayını tənzim edə bilən hər hansı növün fərdlər qru-
pu; uyğunlaşma xarakterli struktur və həyat ritminə malikdir. Növlər 
çoxlu populyasiyadan ibarətdir. Ev heyvanlarının ayrı-ayrı qruplarının 
(cins, sürü) və mədəni bitkilərin (sort, klon, xətt) də P.-sı vardır. P.-nın 
mühüm xüsusiyyəti fərdlərlə tənzim olunmasıdır. P. daxilində ərazi və 
qida əlaqəsinə nisbətən çoxalma əlaqəsi daha güclüdür. Fərdlərin gene-
tik morfofizioloji və etoloji cəhətdən müxtəlif keyfiyyətli olması P.-da 
davamlı struktur yaradır. P.-ya daxil olan fərdlərin sayı çox dəyişə bil-
diyi üçün onun strukturu dinamikdir. Buna görə də P.-nın tutduğu 
sahənin sərhədlərini müəyyən etmək çətin olur. Konkret şəraitdə P.-nın 
ən çox əlverişli sayına onun homeostazı deyilir. P. öz sıxlığını 
tənzimləməklə növün nəslini qoruyub saxlayır. P-lar sayına və struktu-
runa təsir göstərərək biogeosenozun dinamikasına səbəb amilə çevrilir. 
Beləliklə, ayrı-ayrı fərdlərin mühitə uyğunlaşma qabiliyyətinə nisbətən 
P.-nın uyğunlaşma imkanı genişdir. Özündə çoxlu P. birləşdirən növün 
uyğunlaşma imkanı isə daha çoxdur. 
POPULYASİYA AREALI – populyasiya yayılan ərazi (akvato-
riya). Növün biologiyasından və mövsümdən asılı olaraq P.a. dəyişir-
 359 
 
genişlənir və ya daralır. P.a. miqrasiya zamanı xeyli genişlənir. 
POPULYASİYA ARTIMININ SÜRƏTİ – vahid zamanda 
populyasiyanın artımı: ΔN/Δt. Burada N populyasiyanın ölçüsü (sayı), t 
– vaxt. 
POPULYASİYA BİOLOGİYASI – ümumi biologiyanın bölməsi: 
populyasiyaların kompleks öyrənilməsi ilə məşğul olur (ümumi bioloji, 
demoqrafik, ekoloji, genetik və s. nöqteyi nəzərindən). 
POPULYASİYA EKOLOGİYASI – bax: ekologiya. 
POPULYASİYA DALĞALARI – termin N.V.Timofeyev-Resovski 
(1928) tərəfindən təklif olunmuşdur, populyasiya fərdlərinin biotik və 
abiotik mühitin müxtəlif faktorlarının təsiri altında sayının dəyişməsini 
göstərir. S.S.Çetverikova (1909) görə «həyat dalğaları”» adlanır. P.d. 
bütün növlər üçün səciyyəvidir və müəyyən təkamül əhəmiyyəti kəsb 
edir, belə ki, hər hansı bir populyasiyanın sayının kəskin azalması 
zamanı onlardan canlı qalan fərdlər özlərini nadir genotip kimi göstərə 
bilər. Sonralar həmin populyasiyanın sayının bərpa olunması sağ qalan 
fərdlərin hesabına gedir, bu isə genin, deməli genefondun sıxlığının 
dəyişməsinə səbəb olur. 
POPULYASİYA GENETİKASI – genetikanın təbii 
populyasiyaların genetik tərkibini, genetik dinamikasını öyrənən 
bölməsi. 
POPULYASİYA PARTLAYIŞI –  Hər hansı bir növün fərdlərinin 
sayının (sıxlığının) qəflətən kəskin artması və qarşısının alınması 
mümkün olmaması. Bir çox növlər üçün (gəmiricilər, cücülər) P.p. 
növün dalğavari xarakter daşıya bilər. P.p. növün introduksiyası zamanı 
da baş verə bilər (məs. Avstraliyada kroliklərin, SNQ dövlətləri 
ərazisində amerika ağcaqayınının, Azərbaycanda yenotun artması). 
POPULYASİYA SİSTEMATİKASI – sistematikanın bölməsi: bir 
növə aid olan populyasiyaları və onların müqayisəsini öyrənir. P.s.-nın 
nəzəri nöqtəyincə təbiətdə bütün orqanizmlər bu və ya digər 
populyasiyaların nümayəndələridir. 
POPULYASİYANIN ARTIMI – müəyyən vaxt müddətinin 
başlanğıcı və sonunda populyasiyanın ölçüləri arasındakı fərq: bu fərq 
müsbət və mənfi ola bilər. 
POPULYASİYANIN BUFERLİYİ – mühitin əlverişsizliyi 
şəraitində populyasiyanın itkiyə müqavimət göstərməsi qabiliyyəti. 
POPULYASİYANIN BÜTÖVLÜK (TAMLIQ) NƏZƏRİYYƏSİ 
–Y.Odumun (1975) nəzəriyyəsi olub ona görə populyasiya real bioloji 
vahid olub müəyyən bioloji konstanta və müəyyən dəyişmə səddinə ma-
likdir. 
 360 
 
POPULYASİYANIN DEMOQRAFİK STRUKTURU – 
populyasiyanın hər növ üçün spesifik genetik strukturu. P.d.s.-a yaş və 
cins strukturu daxildir. Yaş strukturu həm doğum, həm də ölümə təsir 
göstərir. 
POPULYASİYANIN İDARƏ OLUNMASI – populyasiyanın 
tərkibindən sayına, morfoloji və davranış əlamətlərinə görə arzu olun-
maz fərdlərin kənar edilməsi yolu ilə sayının, cinsi və yaş tərkibinin süni 
nizamlanması. 
POPULYASİYANIN İNTEQRASİYASI – qida, sahə və digər 
qarşılıqlı əlaqələrinin sıx bağlılığı əsasında populyasiyaların vahid 
ekosistemdə birləşməsi. 
POPULYASİYANIN NİZAMLANMASI – tarazlıq vəziyyətinə 
uyğun populyasiyanın ölçüsünün (sayının) bərpa olunması cəhdi. 
POPULYASİYANIN SABİTLİYİ – populyasiyanın öz tərkibini 
(sayını) daim saxlamağa cəhd etməsi. 
POPULYASİYANIN SAYI – Hər bir vaxt anında bir populyasiyaya 
aid olan orqanizmlərin sayı. 
POPULYASİYANIN SAYININ TƏNZİMLƏNMƏSİ – 
populyasiyanın böyüməsinin ləngidilməsi və ya sayının azaldılması üzrə 
tədbirlər. 
POPULYASİYANIN SAYININ TƏRƏDDÜDÜ – abiotik 
faktorların təsirilə, həmçinin immiqrasiya və ya emiqrasiya prosesində 
vaxta görə populyasiyanın sayının tərəddüdü (dəyişməsi). 
POPULYASİYANIN SIXLIĞI – vahid sahədə və ya həcmdə popu-
lyasiya fərdlərinin (və ya biokütləsinin) sayı. P.s. ətraf mühitin 
faktorlarından, yaxud mühitin həcmindən asılıdır. 
POPULYASİYANIN SIXLIĞININ TƏRƏDDÜDÜ – bir nəsil 
müddətində və ya nəsildən-nəslə populyasiyanın məskunlaşma 
sıxlığının tərəddüdü (dəyişməsi). 
POPULYASİYANIN STASİONAR VƏZİYYƏTİ – doğum ölümə 
bərabər olduqda və populyasiyanın sıxlığı daim eyni səviyyədə olarkən 
populyasiyanın inkişaf fazası. P.s.v. ətraf mühitin optimal şəraitində (ab-
iotik faktorların, parazitlərin, xəstəliyin, emiqrasiyanın kəsgin tərəddüdü 
olmadıqda) mümkündür. 
POPULYASİYANIN STRUKTURU – fərdlərin sahədə yayılması 
xarakteri, həmçinin cinsiyyət, yaş və digər morfoloji, fizioloji 
xassələrinə görə yayılması. İerarxiya P.s.-na görə (Naumov, 1963) 
coğrafi, lokal (yerli və ekoloji), elementar (mikropopulyasiya) populya-
siyalar ayrılır. Demoqrafik P.s.-da yaş və cinsiyyət tərkibi izah edilir. 
POTENSİAL AREAL – Növün həyatilik imkanlarına uyğun ekoloji 
 361 
 
şərait olan ərazi. 
POTENSİAL MÜNBİT SÜXURLAR – bitkinin inkişafı üçün 
əlverişli fiziki, kimyəvi və məhdud da olsa aqrokimyəvi xassələrə malik 
olan dağ süxurları. Adətən bunlar IV dövr (löss və lösəbənzər zoogen 
əhəng) çöküntü süxurlardan (absidian, seolit, balıqqulaqlı əhəng) və 
vulkan küllərindən ibarət olur. 
POTOMBENTOS – axar su hövzələrinin dibində məskunlaşan 
(yaşayan) su orqanizmlərinin məcmusu. 
POTOMOBİOLOGİYA – çaylarda həyatı öyrənən təlim. 
POTOMOFİLLƏR – bax: reofillər. 
POTOMODROM BALIQLAR – su axınının (çayın) bir 
zonasından digərinə miqrasiya edən (məs. yuxarıdan aşağıya) balıqlar 
(şirbit durnabalığı və s.). 
POTOMOLOGİYA – hidrologiyanın bir bölməsi: çaylarda fiziki, 
kimyəvi və bioloji hadisələri öyrənir. “P”. terminini alman 
coğrafiyaşünası A.Penk (1898) təklif etmişdir. 
POTOMOPLANKTON, ÇAY PLANKTONU – çaylarda və digər 
təmiz axar sularda yaşayan və axarla passiv aparılan (axıdılan) 
orqanizmlərin məcmusu. P. növ cəhətdən kasatdır (xüsusilə çayların 
yuxarı hissəsində axın sürətli olduğundan). Fitopotomplankton adətən 
diatom, dinofit, göy-yaşıl yosunlardan, zoopotomoplankton – kolo-
vratkam, kolepodam, kladoseram və s.-dən ibarətdir. 
PÖHRƏDƏN TÖRƏYƏN MEŞƏ – kötük pöhrələrindən əmələ 
gələn vegetativ ağaclıq. 
PREVALİDLƏR (pre... və lat. validus - güclü) – biosenozun 
xassələrini müəyyənləşdirən əsas, daimi növlər (məs., çim əmələgətirən 
taxıl otları). Termini Q.N.Vısotski (1915) təklif etmişdir. 
PROANTLAR (yun. anthos - çiçək) – vegetasiyanın başlanğıcında 
yarpaqlamadan əvvəl çiçək açan bitkilər (fındıq, zoğal, qızılağac və s.). 
PRODUSENTLƏR (lat. producenc – yaradan, quran) – Sadə qeyri 
üzvi maddələrdən üzvi maddə hasil edən orqanizmlər (avtotrof və xe-
motrof orqanizmlər). 
PROFİLAKTİK TOKSİKOLOGİYA –toksikologiyanın bölməsi: 
canlı orqanizm və ekosistemlərə zəhərlərin zərərli təsirinin potensial 
təhlükəsinin qarşısını almaq metodlarının hazırlanması. 
PROFOTOTROPİZM – işıq mənbəyinə doğru bitki orqanlarının 
istiqamətli hərəkəti. 
PROFUNDAL (lat. profundus - dərin) – göl, dəniz və okeanların 
günəş işığı düşməyən və dalğa hərəkəti nəzərə çarpmayan dərin hissəsi. 
P. daxilində su hövzəsinin dibi lillə örtülü olur: dib bitkilərinə rast 
gəlinir: bakteriya və göbələklərlə zəngin olduğu üçün onların həyat 
fəaliyyəti nəticəsində metan, hidrogensulfid toplanır: oksigen defisiti 
başlayır; bəzən dəmir filizi əmələ gəlir. 
PROGEOTROPİZM – qravitasiyanın gücü altında və ona tərəf 
bitki orqanlarının hərəkəti. 
 362 
 
PROKLİMAKS – daha soyuq və quru iqlimə uyğun olan relikt kli-
maks, yerli ekoloji şərait daxilində qalmışdır. Termini F.Klements 
(1936) təklif etmişdir. 
PROQNOZLAŞDIRMA (yun. prognosis – qabaqcadan görmək) – 
Elmi qabaqcadan görmə, və ya hadisələrin, o cümlədən təbiət 
hadisələrinin inkişaf perspektivinin tədqiqi. Məs. insanın bu və ya digər 
təsirilə xarici mühitin və ekosistemin dəyişilmə proqnozu; meteoroloji 
və hidroloji rejimlərin, biçənəklərin, otlaqların və s.-nin 
məhsuldarlığının dəyişilmə proqnozu. 
PROQRESSİV VƏ REQRESSİV İNKİŞAFIN ƏLAMƏTLƏRİ – 
Ekosistemin inkişafını, o cümlədən ekosistemin demutasiyasını təsdiq 
edən əlamətlər, onların əksi ekosistemin reqressiyasını göstərir: 
– ekosistemin və onun biosenozunun, ümumi strukturunun 
mürəkkəbləşməsi: 
– onlarda biokütlə və ölükütlənin, energiya ehtiyatının cəminin 
artması; 
– fitosenozun məhsulunun səviyyəsinin biosenozdakı tənəffüs 
səviyyəsinə nisbəti vahidə yaxınlaşır; 
– ekosistemdə məhsulun, onun ehtiyatına nisbətinin azalması; 
– xarici mühitin səthindən və ehtiyatlarından maksimum istifadə; 
– xarici mühitin biosenoloji mühitə güclü çevrilməsi; 
– senobiontların biosenoloji mühitə adaptasiya olunmasının 
güclənməsi; 
– daxili sistem maddələr mübadiləsinin rolunun çoxalması; 
– populyasiya, biosenoz və ekosistemin davamlılığının artması. 
PROLUVİUM (lat. proluo – yuyub çıxarmaq) – Dağ 
yamaclarından aşınma məhsullarının müvəqqəti su axınları vasitəsi ilə 
gətirilən və dağın ətəyi boyunca yığılan kövrək çöküntülər. Gətirmə 
konusları yaradır. 
PROPOLİS – arı yapışqanı – arıların bitkilərin tər tumurcuqlarından 
hasil etdikləri və səbətin (pətəyin) ağzına yığdıqları yaşılımtıl sarı və ya 
qonur rəngli yumşaq qətranlı yapışqanlı maddə. 
PROSENOZ – Ümumi (Bıkov, 1957), müvəqqəti qruplaşma (Su-
kaçov, 1917), pioner senozu (Ramenski, 1938), qruplaşma (Alyoxin, 
1938), koloniya (Şaxov, 1946), prosenoz və yalançı fitosenoz (Neuhasl, 
1963) – orqanizmlərin birgə məskunlaşmasının qeyri sabit davamsız 
forması, biosenozun təşəkkül və ya sönmə fazası. Prosenozun başlanğıc 
mərhələsi üçün aşağıdakılar adi haldır: növlərin təsadüfən yığımı, 
onların diasporları külək, su və digər amillərlə asanlıqla aparılır; tez 
inkişaf edən, tez və bol meyvə (toxum) verən (xüsusilə bir-ikillik) və 
vegetativ çoxalan bitkilər; ekotopun tam tutulması; ilbəil güclü dəyişmə. 
Tərkibinə görə prosenozlar bir neçə qrupa bölünə bilər. 
1. Prosenozlar- kaloniyalar adətən bir ekobiomorfun bir və ya bir 
neçə növünün məskunlaşması. Onların populyasiyalarının sayı hər il 
kəskin dəyişir, biosenoloji mühit əmələ gəlmir. 
2. Prosenozlar- qruplaşmalar – tərkibi xeyli müxtəlifdir, bir və bir 
 363 
 
neçə ekobiomorfa aiddir. 
PROTEİDLƏR – zülalların digər maddələrlə birləşməsi nəticəsində 
alınmış mürəkkəb zülallar. 
PROTEİN – Sadə zülallar, yalnız amin turşularından ibarətdir. 
PROTEROZOY ERASI – proterozoy arxey erasından sonra, vaxt 
etibarilə çox uzun (2000 milyon ildən artıq) çəkən era. P.e-nın 
çöküntülərində yalnız ibtidai yosun və bakteriya qalıqlarına təsadüf olu-
nur. 
PROTİSTOLOGİYA, protozoologiya (yun. protistos – ən birinci) 
– ibtidailər haqqında elm. Zoologiyanın bölməsidir. Təsvir edilmiş 15 
mindən çox ibtidai növünün 3500-ə qədəri insan və heyvanların paraziti 
olub ağır xəstəliklərin törədicisidir. Azərbaycan MEA Zoologiya 
İnstitutunun P. laboratoriyası bu elmin əsas mərkəzlərindən biridir. 
PROTOBİOLOGİYA (yun. protistos – ən birinci) – biologiyanın 
bölməsi: bakteriyadan kiçik olanların həyat formasını öyrənir. 
PROTOBİOSENOZLAR – bakteriya və yosunlardan ibarət olan 
ilk, primitiv (mürəkkəb olmayan) biosenozlar. Yerdə həyatın inkişafının 
ilk mərhələlərində mövcud olmuşdur. V.İ.Vernadskiyə görə P. Yer 
üzərində həyatın (biosferin) başlanğıcıdır. 
PROTOLOGİYA – çəmənləri öyrənən kompleks elm. Təbii və 
səpin aparılan çəmənlərdə yemin nəzəri əsasları və istehsalının 
texnologiyası işlənib hazırlanır. 
PROTOPLAZMA – xüsusi tərkibli canlı hüceyrə; rəngsiz 
yarımmaye kütləsi formasında olub zülallardan ibarətdir. 
PROTOTROFLAR – zülal parçalaya bilməyən mikroorqanizmlər: 
ətraf mühitdə yerləşən, özünü qeyri-üzvi maddələrin oksidləşməsi 
hesabına maddə və enerji ilə təmin edən mikroorqanizmlər (məs. 
kükürd, dəmir bakteriyaları). Termini alman alimi A.Fişer təklif 
etmişdir. 
PROTOZOOLOGİYA – zoologiyanın bölməsi: birhüceyrəli 
orqanizmləri-ibtidailəri öyrənir. 
PROYEKTİV ÖRTMƏ – Torpaq səthində bitkinin proyeksiyası. 
Bitkinin yerləşmə xarakteri, bitkinin sahədən istifadə dərəcəsi, bitkilərin 
sayı və s. haqda fikir söyləməyə imkan yaradır. Aşağıdakı P.Ö. ayrılır: 
torpağın bütün bitkilərlə ümumi örtülməsi, bir yarusun bitki ilə 
örtülməsi (yarus örtülməsi), bir bitki növünün örtmə dərəcəsi, fərdi 
örtmə dərəcəsi (fərdin sahəsi), həqiqi örtmə (kök boğazında bitkinin 
örtmə dərəcəsi). P.ö. təcrübə sahələri metodu ilə, şəkilçəkmə və s. ilə 
təyin edilir. P.ö. faizlə ifadə olunur. 
PSAMMOBİONTLAR – qumlu qruntlarda yaşayan orqanizmlər. 
PSAMMOFİLLƏR (yun. psammos - qum) – Qum səhralarının 
heyvanları, yaşama şəraiti ilə əlaqədar xarakterik xüsusiyyətlərə malik-
dir: tez hərəkət etmə, quma tez girmə (batma) qabiliyyəti, çox hissəsi 
psammokserofillərdir. 
PSAMMOFİTLƏR – qumluqlar, xüsusilə qum səhralarına 
uyğunlaşan bitkilər. Bir sıra özünəməxsus xüsusiyyətlərə malikdirlər: 
 364 
 
qumla örtülməyən qabarıq və cod tüklü meyvələri, kök bicləri əmələ 
gətirən uzun yan kökləri və s. Psammohiqromezofit, psammomezofit, 
psammokseromezofit və psammokserofit növləri ola bilər. 
PSEVDOPARAZİTİZM, yalançı parazitizm (yun. pseudos - ya-
lan) – hər hansı bir sərbəst yaşayan orqanizmin digər orqanizmin bə-
dəninə təsadüfən düşməsi, orada az müddətdə yaşaması və qidalanması. 
Məs., adi ət, otaq və digər milçəklərin sürfələri təsadüfən  insan və ya 
heyvan bağırsağına düşərək orada müvəqqəti yaşayır. 
PSEVDOPOPULYASİYA – sərbəst olaraq tamamilə özünü 
yenidən əmələ gətirmək qabiliyyəti olmayan populyasiya, orqanizmin 
daxil olması bütövlüklə kənardan asılıdır. 
PSEVDOSEMATİK RƏNG – yalançı, xəbərdarlıq rəngi: 
mühafizəedici və xəbərdarlıq rəngli orqanları ilə özünü zərərsiz 
orqanizmlərə bənzətmə (oxşatma). 
PSİXOEKOLOGİYA – ekoloji faktorların insanların psixikasına 
(ruhi əhvalına) təsirini tədqiq edən kompleks elmi fənn. 
PSİXOFİLLƏR (yun. psychros - soyuq) – soyuqsevən orqanizmlər. 
PSİXOLOJİ MÜHAFİZƏ – əmək prosesində psixoloji amillərin 
zərərli təsirindən mühafizə sistemi. 
PSİXROFİTLƏR – Aşağı (alçaq) termofilliyə malik olan bitkilər. 
Vegetasiya dövründə 0-10°C orta dekada (ongünlük) temperaturunu 
üstün tutur. Rütubətlə təmin olunmasına və quraqlığa münasibətinə görə 
xionofitlər, psixrohiqrofitlər, psixrohiqromezofitlər, psixromezofitlər, 
psixro-kseromezofitlərə ayrılır. 
PSİXOZOY ERASI (yun. psyche – qəlb və zoe - həyat) – planetar 
proseslərdə kimyəvi elementlərin mübadiləsində aktiv insan fəaliyyəti 
üstünlük edən yeni geoloji epoxanın adlandırılmasında V.İ.Vernadski 
(1924) psixozoy erası terminini təklif etmişdir. 
PÜSKÜRMƏ SÜXURLAR – bax. maqmatik süxurlar. 
 
 
 
 
 
 
 
 
 
 
 
 
 
 
 
 366 
 
R 
 
RADİASİYA – günəş, kosmik fəza və radioaktiv maddələrdən gələn 
şüa –axınları və ya elementar hissəciklər. Orqanizm üçün günəşin enerji 
şüalanması, məs: ultrabənövşəyi (qısadalğalı) şüalar daha təhlükəlidir, 
lakin belə kosmik və Günəş şüaları Yerin radiasiya zonası (planetin 
maqnit sahəsi) və stratosferin ozon təbəqəsi tərəfindən tutulur, ona görə 
də ziyan yetirmir. Texnogen mənşəli radioaktiv maddələr su, qida, hava 
vasitəsilə insan bədəninə daha böyük zərər yetirə bilər. Bu şüalar 
hüceyrələrə düşdükdə onu daxildən parçalayır, normal işini pozur, 
şüanın dozasından asılı olaraq axır xəstəliklə, hətta ölümlə nəticələnə 
bilər. 
RADİASİYA BALANSI – Yer səthinin radiasiya balansı – Yer 
səthinin horizontal sahəsinin mənimsədiyi ümumi günəşin radiasiyası ilə 
effektiv şüalanma (çıxar radiasiya) arasındakı fərq. Yer səthinin istilik 
balansının əsas komponentidir. R.b. kal-sm3-dəq. ilə ifadə olunur. Xüsu-
si cihazla (balansomer) ölçülür. Orta iqlim kəmiyyətləri empirik distur-
lar vasitəsilə də təyin olunur. Müsbət və mənfi ola bilər. İllik miqdarı 
Yer səthinin çox hissəsində müsbət, Antraktida və Arktikanın mərkəzi 
rayonlarında mənfidir. R.b.-nın illik miqdarı Azərbaycan 
Respublikasında 15-20 kkal/sm3 (yüksək dağlıq rayonlarda) ilə 58-60 
kkal/sm3 (Lənkəran ovalığında) arasında dəyişir. 
RADİASİYA EKOLOGİYASI – Ekologiyanın bölməsi olub ra-
dioaktiv maddələrin (nuklidlər) orqanizmə təsirini ayrı-ayrı ekosistem, 
populyasiya, orqanizm qrupu və orqanizmlərin ionlaşma şüalarına 
münasiətini, həmçinin ekosistemdə (populyasiya, biosenoloji mühit, 
xüsusilə torpaqda biosenozlarda) nuklidlərin yayılması (paylanması) və 
miqrasiyasını öyrənir. Yerüstü təmiz suların və dəniz ekosistemlərinin 
radioekologiyasına bölünür. 
RADİASİYA FONU – kosmik şüalanmanın torpaqdakı, hava və 
ətraf mühitin digər obyektlərindəki radioaktiv izotopların miqdarının 
insan və digər orqanizmlər üçün zərər verməyən ionlaşmış radiasiyanın 
təbii dərəcəsi. 
RADİASİYA GENETİKASI – genetikanın şüalanma nəticəsində 
orqanizmlərdə baş verən irsi dəyişkənliyi öyrənən elm. 
RADİASİYA İNDEKSİ – (Yç) – radiasiya balansının (R) 
buxaryaranmanın gizli istiliyinə (Y) olan nisbəti. M.İ.Budıkoya  (1956) 
görə şimal yarımkürəsində R.i. aşağıdakı qradiyentlərə malikdir: 
 
 341 
 
cənub səhralar – 5,6 tayqa – 0,8-0,5 
şimal səhralar – 3,9 tundra – 0,5-0,6 
çöl – 1,3 arktika tundrası – 0,3 
yarpaqlı meşələr –1,0 arktika səhrası – 1,03 
 
RADİASİYA QƏZASI – müxtəlif mexanizm, cihaz və qurğuların 
xarab olması və ya sıradan çıxması nəticəsində canlı orqanizmlərin 
normadan artıq dozada ionlaşmış təhlükəli şüalara məruz qalması. 
RADİASİYA SUKSESSİYASI – uzun müddət yüksək dozalı 
radiasiyanın təsirilə ekosistemin dəyişməsi. Radiasiyaya ən çox davam 
gətirən torpaq yosunları sayılır. 
RADİASİYA TƏHLÜKƏSİZLİYİ – sənaye personalını və əhalini 
ionlaşış şüalanmadan qorumaq istiqamətində aparılan tədbirlər. 
RADİASİYA YÜKÜ – radioaktivliyin (ionlaşmış şüaların) insan 
orqanizminə təsiri. R.y. radiasiyanın udulmuş dozası ilə ölçülür. 
RADİASİYADAN MÜHAFİZƏ – Kosmik gəmi (KG) heyətini 
kosmik radiasiyadan KG.-də qoyulmuş nüvə reaktoru və ya izotop 
generatorunun şüalanması təsirindən mühafizə edən vasitədir. Kosmik 
radiasiyadan mühafizə sistemi heyəti hər tərəfdən əhatə etməlidir. KG.-
nin örtüyü və onun avadanlığı öz-özlüyündə R.m. funksiyasını daşıyır. 
Böyük intensivliyə malik kosmik-şüalanmadan (məs. Günəş 
partlayışları zamanı) mühafizə üçün KG-nin heyəti yerləşən bölməsinin 
avtonom mühafizə variantı əlverişlidir. Nüvə reaktoru şüalanmalarından 
mühafizə vasitələri yalnız reaktorla KG bölmələri arasında yerləşdirilir. 
RADİASİYAYA HƏSSAS NÖV – şüalanmanın kiçik dozalarından 
asan zədələnən növ. 
RADİOAKTİV ÇİRKLƏNMƏ – mühitdə radioaktiv maddələrin 
təbii səviyyəsini ötüb keçməsilə əlaqədar fiziki çirklənmə forması. 
RADİOAKTİV ELEMENTLƏR (lat. radius - şüa) – sabit 
olmayan atom nüvəsinə malik olan kimyəvi elementlər (kripton – 85, 
sezium – 137, rutenium – 106, stronsium – 90, yod – 131): öz-özünə 
parçalandıqda xarakterik şüalanma yaradır. Canlı orqanizmlərdə 
mutagen, teratogen və s. dəyişikliklər, həmçinin neqativ ekoloji 
hadisələr törədə bilər. 
RADİOAKTİV FİLİZLƏR – radioaktiv elementlərin mineralları 
olan filizlər. 
RADİOAKTİV İNDİQATORLAR – Bioloji kütləsində radioaktiv 
maddələr toplayan orqanizmlər. Onun miqdarı ətraf mühitin radioaktiv-
liyi haqda fikir söyləməyə imkan yaradır. 
RADİOAKTİV MADDƏLƏRİN KONSENTRASİYASI (TOP-
 368 
 
LANMASI) ƏMSALI – bitki və heyvanlardakı radioizotopların 
miqdarının qida məhlulunda, qidada və ya qida mühitindəki miqdarının 
nisbəti. 
RADİOAKTİV SULAR –tərkibində radioaktiv maddələr çox olan 
təbii sular. 
RADİOAKTİV TULLANTILAR – tərkibində müəyyən normadan 
artıq radioaktiv izotop olan tullantılar: maye, bərk və qaz halında ola 
bilər. Maye R.t. atom elektrik stansiyalarında istifadə edilmiş nüvə 
yanacağının regenerasiyasında, elm texnika və tibbdə müxtəlif radioak-
tiv şüalanma mənbələrindən istifadə etdikdə əmələ gəlir. 
RADİOAKTİV TULLANTILARIN YERİN 
DƏRİNLİKLƏRİNDƏ BASDIRILMASI – radioaktiv tullantıların 
yayılması və canlı orqanizmlərə zərərli təsir göstərməməsi üçün onların 
basdırılması. 
RADİOAKTİV ŞÜALANMA – Alfa, beta və qamma şüalarının 
yayılması. 
RADİOAKTİV ZƏHƏRLƏNMƏ – ətraf mühitə radioaktiv parça-
lanma məhsullarının yayılması: nüvə döyüş sursatının parçalanmasından 
yaranan dağıdıcı amillərdən biri. R.z. insan orqanizminə zərərli təsir 
göstərir (şüa xəstəliyi törədir). Yeraltı, yerüstü, sualtı və su üstündə 
nüvə partlayışlarından meydana gələn R.z. daha təhlükəlidir. R.z. 
zamanı qrunta (suya) və havaya başlıca olaraq nüvə atımının bölünmə 
məhsulları (izotoplar), radioaktiv maddələr, habelə nüvə atımı 
atomlarının parçalanmayan hissəsi keçir 
RADİOAKTİVLİK SƏVİYYƏSİ – mühitdə radioaktiv 
elementlərin parçalanması intensivliyinin cəmi. Kyuri ilə ölçülür. Ra-
dioaktivliyin təbii fonundan və mühitin antropogen radioaktiv 
çirklənməsi miqdarından asılıdır. 
RADİOAKTİVLİYƏ HƏSSASLIQ – orqanizmin, onun üzvlərinin, 
toxumalarının və hüceyrələrinin ionlaşmış şüalanmaya həssaslığı. 
RADİOBİOİNDİKATORLAR – ətraf mühitdə radioaktiv 
maddələrin olmasını, konsentrasiyasını və yayılmasını təyin etməkdə 
istifadə edilən orqanizmlər (populyasiya, növ). R.-ın əsası 
N.V.Timofeyev–Resovski tərəfindən qoyulmuşdur. 
RADİOBİOLOGİYA – ionlaşmış şüaların hüceyrə, toxuma və 
bütövlüklə orqanizmə təsirini öyrənən və radiasiyaya qarşı mübarizə 
metodlarını hazırlamaqla məşğul olan elm. Sərbəst elm kimi R. nüvə 
fizikası və texnikasının sürətlə inkişafı ilə əlaqədar 20-ci əsrin I 
yarısında formalaşmışdır. R. ekologiya ilə sıx bağlıdır. Ekoloji R.-ya 
əsaslanır. 
 369 
 
RADİOEKOLOGİYA – ekologiyanın biosferdə radioaktiv 
nuklidlərin konsentrasiya və miqrasiyasını, ionlaşdırıcı şüaların 
orqanizmlərə, onların populyasiyalarına və biosenozlara təsirini öyrənən 
bölməsi. R.-nın təkliflərinə əsasən sənayedə nüvə reaktorlarının 
soyudulması üçün qapalı sikllər, ətraf mühitə düşə bilən radioaktiv 
aerozolları tutan alətlər, radioaktiv tullantıları mühafizə edən və 
zərərsizləşdirən üsullar tətbiq edilir. 
RADİOGENETİKA – genetikanın ionlaşmış radiasiyanın 
orqanizmlərin nəslinə təsirini öyrənən bölməsi. 
RADİOGİGİYENA, RADİASİYA GİGİYENASI – gigiyenanın 
bir bölməsi; ionlaşmış şüalanmanın təsirini və insanı radiasiyadan 
mühafizə etmək üsullarının hazıranmasını, həmçinin biosferdə və qida 
məhsullarında radiasiya çirklənməsinin dözülən dərəcəsini öyrənir. 
RADİOLOJİ SİLAH – radioaktiv döyüş maddələri ionlaşdırıcı 
şüalar ilə zədələmək, ətraf mühit və obyektləri zəhərləmək üçün kütləvi 
qırğın silahı növlərindən biri. 
RADİOMETRLƏR (radio... və yun. metreo - ölçüləri) – elektro-
maqnit şüalanmasını, radioaktiv maddələrin aktivliyini, müxtəlif 
mühitlərdə radionuklidlərin konsentrasiyasını, həmçinin səthin radioak-
tiv çirklənmə dərəcəsini ölçmək üçün cihazlar. 
RADİONUKLİD İNDİKASİYASI (radio... və lat. nucleus - nüvə) 
– radionuklidlərin köməyi ilə populyasiyaları, onların energetik və qida 
mənbələrini öyrənən bioloji tədqiqat metodu. 
RADİONUKLİDLƏR – radioaktiv atomların ümumi adı. Ətraf 
mühit üçün böyük təhlükə sayılır. Bəzi R. tibbdə, bioloji 
eksperimentlərdə istifadə olunur. 
RADİOREZİSTENTLİK, radiasiyaya davamlılıq – canlı 
orqanizmlərin ionlaşmış şüalanmanın təsirinə davamlılığı. Ümumiy-
yətlə, üzvi aləmin mürəkkəbləşməsi ilə R. azalır; ibtidai orqanizmlərdə 
R. maksimum, ali orqanizmlərdə isə minimum dərəcədə olur (məs., 
drozofillər üçün uçucu doza 85000, adi milçək üçün 10000, insan üçün 
isə 400 rad. təşkil edir). 
RADİOSTİMULYASİYA – kiçik dozalarla şüalandırdıqda 
orqanizmdə yaşyış proseslərinin intensivləşməsi. 
RADİOTOKSİKOLOGİYA – toksikologiyanın radioaktiv 
maddələr orqanizmin daxilinə düşdükdə şüalanma zədəsini öyrənən 
bölməsi. 
RADİOTOKSİNLƏR – radioaktiv şüalanmaya məruz qalmış bitki 
və heyvan orqanizmində yığılıb qalan kimyəvi maddələr. 
RADİOTOLERANTLIQ – orqanizmin ionlaşmış şüalanmanın 
 370 
 
müəyyən dozasına davam gətirməsi qabiliyyəti. 
RATİSİDLƏR (frans. Rat - siçovul) – siçovulları qırmaq üçün 
işlədilən pestisid. 
RAYONLAŞDIRMA – ərazinin inzibati, iqtisadi, təbii və s. rayon-
lara bölünməsi sistemi. 
REAİQLİMLƏŞDİRMƏ – Konkret rayonda katastrofik və ya an-
tropogen amillərin nəticəsində yoxa çıxan növün və ya populyasiyanın 
həmin rayonda iqlimə uyğunlaşdırılması. 
REAKSİYA YARANMAYAN SƏVİYYƏ – hər hansı populya-
siyada neqativ hal müşahidə edilməyən çirkləndirici maddənin maksi-
mum dozası. 
REAKTİVLİK – canlı orqanizmlərin xarici mühitin təsirinə cavab 
verməsi (reaksiyası). Növ, yaş, şəxsi-spesifik, fizioloji R. ayrılır. 
REDUKSİYA, BİOLOGİYADA – orqanizmlərin fərdi (ontogenez) 
və ya tarixi (filogenez) inkişafı gedişində orqanların kiçilməsi, quruluş-
unun sadələşməsi və çox vaxt onlara xas olan funksiyaların itməsi. 
Bəzən orqanın və ya toxumanın tamamilə itməsi də R. adlanır. 
REDUSENTLƏR (lat. reducentis – qayıdan, bərpa olunan) – Öz 
həyat fəaliyyəti prosesində ölü kütlənin və qismən biokütlənin 
mürəkkəb üzvi maddələrini sadə birləşmələrə (CO2, H2, O2, N3 və s.) 
çevirən (minerallaşdıran) orqanizmlər, bununla onların biota mühitində 
biosenoloji mühitin abiotik blokuna və xarici mühitə qaytarılması prose-
sinin yekunlaşması. 
Redugentlərin son pilləsi bakteriolizdir – yəni bakterial örtüyün 
(qişanın) fermentlərlə həll olunması və hüceyrələrin tərkibindən çıxıb 
torpaq məhluluna daxil olması, sonra isə bu maddələrin digər bakteriya-
larla parçalanmasıdır. Bakteriyaların özünün üzvi maddələrinin 
reduksiyasında bakteriofaqlar böyük rol oynayır. 
REFİQİUM (lat. refigium - sığınacaq) – Müəyyən bir orqanizmin 
onun üçün əlverişsiz olan dövrü vaxtilə yaşamış olduğu və hazırda 
yaşadığı yer səthinin bir sahəsi. 
REFLEKSLƏR (lat. reflexux – əks etmə) – Orqanizmin xarici və 
daxili mühitdə baş verən qıcıqlanmalara qarşı sinir sisteminin iştirakı ilə 
verdiyi cavab reaksiyaları. R.-in bioloji əhəmiyyəti orqanizmin daxili 
mühitinin sabitliyini saxlamaq üçün orqanların işinin 
tənzimlənməsindən və onların funksional qarşılıqlı təsirini yaratmaqdan 
ibarətdir. R.-iki böyük qrupa bölünür: anadangəlmə və ya şərtsiz R.-in 
icrası üçün heç bir hazırlıq, şərt, təlim tələb olunmur (Məs., əmmə, 
gözqırpımı, bəbək R.-i və s.). Demək hər heyvan növünün özünəməxsus 
şərtsiz, irsi R.-i vardır. Şərti R. həyat prosesləri nəticəsində qazanılır. I-
 371 
 
cinin üzərində qurulur, dəyişkəndir, müvəqqətidir, fərdi xüsusiyyət 
daşıyır, yəni R.-in yaranması üçün xüsusi şərtlər və vaxt lazımdır. «Şərti 
R”.» terminini ilk dəfə elmə İ.P.Pavlov daxil etmişdir. 
REGENERASİYA (lat. regeneratio – bərpa olunmaq) – orqanizm 
və ya biosistemin itirdiyi bütöv hissəni tam və ya hissə-hissə əvəz 
etməsi. 
REGİON (lat. regio – vilayət) – iri fərdi ərazi vahidi, hər hansı bir 
ərazinin müəyyən əlamətlərinə və ya xüsusiyyətlərinə görə, (iqtisadi-
coğrafi, tarixi-siyasi və s.) bölünməsi. Fiziki-coğrafiyada-regional 
landşaft kompleksi. Regional – hər hansı müəyyən əraziyə (rayona, 
vilayətə, ölkəyə, ölkələr qrupuna) aid olan. 
REGİONAL ÇİRKLƏNMƏ – nisbətən geniş ərazinin (regionun) 
çirklənməsi. 
REİMMİQRASİYA – biocoğrafiyada: emiqrant orqanizmlərin təbii 
mühitin fəlakətli dəyişilməsindən sonra öz keçmiş yerinə qayıtması, 
bitki örtüyünün bərpası. 
REİNTRODUKSİYA – heyvan və bitkinin vaxtilə olduğu, sonra 
hər hansı səbəbdən yoxa çıxdığı ərazidə introduksiyası. 
REKREASİYA (polyakca – recreacya – istirahət. Lat. recreatio – 
istirahət) – Təbiətin qoynunda istiharət etmək və ya turist gəzintiləri 
yolu ilə sağlamlığın və əmək qabiliyyətinin bərpa olunması. 
REKREASİYA DƏYİŞİLMƏLƏRİ – İstirahət edənlər və turistlər 
tərəfindən torpağın həddindən çox tapdanması (bərkiməsi), bitkilərin və 
xırda heyvanların məhv edilməsi nəticəsində ekosistemin tərkibinin, 
strukturunun və fəaliyyətinin antropogen diqressiyası (pisləşməsi). Bit-
kinin rekreasiya dəyişməsi retroqres tipli suksessiya variantıdır. Rekrea-
siya təsirinin intensivliyi rekreasiya yükü kimi qiymətləndirilir. 
REKREASİYA DİQRESSİYASI – əhalinin istirahəti üçün təbii 
komplekslərin (əsasən meşə biosenozları) intensiv istifadəsi nəticəsində 
dəyişməsi. Meşə biosenozuna əsas rekreasiya təsirləri bunlardır: mex-
aniki (tapdanma, budaqların kəsilməsi, odun hazırlanması, tonqal 
qalanması, heyvanların qorxudulması və s.), meşədən göbələk, 
giləmeyvə, çiçək və s. yığılması. Meşəyə daim təsir nəticəsində (bitkinin 
tapdanması və torpağın bərkiməsi) baş verir. 
REKREASİYA COĞRAFİYASI – ərazi rekreasiya sisteminin – 
planetin quru ərazisində və akvatoriyasında istirahət yerlərinin 
yaranması, yerləşməsi və fəaliyyətini öyrənən elm sahəsi. 
REKREASİYA ƏRAZİSİ – əhalinin istirahəti, sağlamlıq və əmək 
fəaliyyətini bərpa etmək üçün təyin olunmuş quru və ya su səthi sahəsi. 
REKREASİYA KADASTRI – insanın istirahəti və sağlamlığının 
 372 
 
bərpası məqsədilə ayrılmış ərazilər haqqında məlumatların məcmusu. 
R.k.-na obyektlərin estetik qiyməti, marşrutların mürəkkəblik dərəcəsi, 
onların müxtəlif istirahətçi kateqoriyası üçün əlverişliliyi və s. göstərilir. 
REKREASİYA MEŞƏLƏRİ – Əhalinin kütləvi istirahət və 
əyləncə məqsədi üçün ayrılmış meşə sahələri. Bu məqsədlə təşkil olunan 
yaşıl zonalar, meşə-parklar təbii meşələr fonunda yaradılır və meşələrin 
normal funksiyası saxlanılmaqla rekreasiya həcmi artırılır. Belə ki, 
meşə-parklar yaradarkən orada meşə landşaftları, çəmənlik sahələri, 
ayrı-ayrı meşə talaları öz təbii halında saxlanılır. Eyni zamanda burada 
bir sıra tədbirlər sistemi də həyata keçirmək lazım gəlir. Meşə-parklarda 
çəmənliklər, idman meydançaları, gündəlik istirahət üçün evlər və s. 
yaradılması məsləhətdir. Park və qoruqdan fərqli olaraq R.m-nə gələn 
vətəndaşlar müxtəlif istiqamətlərdə gəzintiyə çıxmaq, çiçək, göbələk, 
meyvə, giləmeyvə, dərman bitkisi yığmaq, balıq tutmaq imkanına malik 
ola bilər. Ona görə də R.m.-ndə xüsusi yollar, cığırlar şəbəkəsi də 
planlaşdırılır. 
Respublikamızda R.m. əsasən sanatoriya və kurortlar ətrafında 
(İstisu, Şuşa, Şəki, Abşeron, Yalama) meşəli rayon mərkəzləri tərafında 
yerləşir. 
REKREASİYA OBYEKTİ – istirahət üçün ayrılmış kiçik təbiət 
sahəsi(göl, nohur, meşə talası və s.). 
REKREASİYA POTENSİALI – təbiət ərazisinin insana müsbət fi-
ziki, psixoloji təsir bağışlaması xassəsi. Bu əsasən istirahət vaxtı təzahür 
edir. 
REKREASİYA RESURSLARI – insanın istirahətini təmin edən, 
onun sağlamlığını və əmək qabiliyyətini bərpa edən təbii resurslar. 
REKREASİYA SU HÖVZƏSİ – əhalinin kütləvi istirahəti 
məqsədilə istifadə etdiyi su hövzəsi. 
REKREASİYA YÜKÜ – istirahət edənlərin (balıqtutma, turist, 
ovçu və s.) və onların nəqliyyat vasitələrinin təbii komplekslərə və re-
kreasiya obyektlərinə bilavasitə təsir dərəcəsi. Vahid sahəyə və ya re-
kreasiya obyektinə bir gündə gələn adamların sayı ilə ifadə olunur. 
REKULTİVASİYA (re... və lat. cultivo - becərirəm) – Torpaqların 
məhsuldarlığını bərpa etmək, ətraf mühitin şəraitini yaxşılaşdırmaq üçün 
kompleks tədbirlər. Torpağın pozulması faydalı qazıntı yataqlarından 
istifadə etdikdə (əsasən açıq üsulla), geoloji kəşfiyyat-axtarış işləri 
zamanı, tikintilər və s. işlər apardıqda baş verir. Bu zaman torpaq örtüyü 
pozulur və ya tamamilə dağıdılır, hidroloji rejim pozulur, texnogen re-
lyef əmələ gəlir və s. R. nəticəsində pozulmuş torpaq sahələrindən kənd 
təsərrüfatında və meşəsalma işində, müxtəlif məqsədli su hövzələri, re-
 373 
 
kreasiya zonaları yaratdıqda və tikintidə istifadə edilir. Torpağın 
rekultivasiyası adətən iki mərhələdə yerinə yetirilir: a) texniki (səthin 
planirovkası, onun münbit qatla örtülməsi və ya torpağın 
yaxşılaşdırılması, yolların salınması, hidrotexniki və meliorativ 
qurğuların tikilməsi və b.) bioloji (rekultivasiya aparılan sahədə aqro-
texniki və fitomeliorasiya tədbirləri yerinə yetirərək münbitliyi bərpa 
etmək, torpaqəmələgəlmə prosesini sürətləndirmək, flora və faunanın 
bərpasına şərait yaratmaq). Bax: torpağın rekultivasiyası. 
REKULTİVASİYA OLUNMUŞ TORPAQLARIN NÖVÜ – re-
kultivasiya olunmuş torpaqların kənd təsərrüfatında istifadə növləri və 
istiqamətləri (əkin, örüş, biçənək və çox illik bitkilər altında istifadəsi). 
REKULTİVASİYA ÜSULLARI – torpaqların rekultivasiyasında 
tətbiq olunan, daha doğrusu pozulmuş və çirklənmiş torpaqların münbit-
liyinin bərpa olunmasına yönəldilən fəaliyyət və tədbirlər sistemi. Bura 
töküntü süxurların yamaclarının bərkidilməsi, neftə bulaşmış torpaqlar-
da texniki və bioloji rekultivasiya, münbit torpaq qatınn qazılması, 
daşınması, bioloji preparatlarla neftli torpaqların qatışdırılması, 
kanalların, karxanaların doldurulması, aqrotexniki, fitomeliorativ, meli-
orativ və s. tədbirlərin həyata keçirilməsi kimi işlər daxildir. 
REKULTİVASİYANIN İSTİQAMƏTLƏRİ – rekultivasiya 
olunmuş torpaqlardan xalq təsərrüfatında istifadə olunma istiqamətləri. 
Bu torpaqlardan ən çox kənd, meşə, balıqçılıq təsərrüfatı, eləcə də sani-
tar – gigiyena və rekreasiya məqsədilə istifadə edilməsi nəzərdə tutulur. 
REKULTİVASİYANIN PLANLAŞDIRILMASI – fəaliyəti 
torpaqların pozulması ilə bağlı olan müəssisə, idarə və təşkilat 
tərəfindən rekultivasiya işinin həcminin və qiymətinin planlaşdırılması. 
REKULTİVASİYANIN LAYİHƏLƏNDİRİLMƏSİ – pozulmuş 
və çirklənmiş torpaqların rekultivasiya olunması üçün (dağ texniki, tex-
niki, bioloji) layihə-smeta sənədlərinin hazırlanması prosesi. 
REQRESSİYA (lat. regressus) – dənizin tədricən sahillərdən geri 
çəkilməsi; qurunun qalxması və ya okean dibinin enməsi. Dünya okeanı 
hövzəsində su həcminin azalması (məs., Buzlaq epoxalarında) 
nəticəsində baş verir. Qapalı su hövzələrində (Xəzər dənizi və s.) R. iq-
lim şəraitinin dəyişməsi təsirindən hövzələrdə su həcminin azalması ilə 
əlaqədardır. Xəzər dənizi dəfələrlə R.-ya məruz qalmışdır. 
REQRESSİV ƏLAMƏTLƏR – bax: proqressiv və reqressiv 
inkişafın əlamətləri. 
RELİKT ENDEMLƏR (lat. relictum - qalıq) – keçmiş geoloji 
dövrlərdən indiyə kimi qalmış növlər. Relikt növlər olduqca məhdud 
sahədə qala bilər (məs., gingqo, eldar şamı, saqovnik, sekvoyya və b.) 
 374 
 
həm də nisbətən məhdud ərazilərdə yayıla bilər (məs., üçüncü dövr 
reliktləri – azaliya, andromeda, budaqlı danaya, dəmirağac, 
şabalıdyarpaq palıd və s.) 
RELİKT FAUNA – əlverişli yaşama şəraitində (refiqiumlarda) qa-
lan keçmiş fauna. 
RELİKT FLORA – əlverişli şəraitlərdə fraqmentlər şəklində qalan 
qədim flora növlərinin məcmusu. 
RELİKT GÖL – keçmiş dənizlərin qalığı – (məs., Xəzər gölü). 
RELİKT TORPAQLAR – mənşəcə müasir fiziki-coğrafi şəraitdə 
deyil, qədim torpaqəmələgəlmə prosesində törəmiş və dövrümüzədək 
qalan torpaqlar. Dəmirli-manqanlı konqresiyaların olması, fitosenozların 
müasir məhsuldarlığının humus ehtiyatı ilə uyğunsuzluğu, müasir torpaq 
prosesləri ilə humusun fraksion tərkibinin uyğun gəlməməsi və s. relikt 
əlamətlərdir. Azərbaycan Respublikasında R.t-a Kür-Araz və Lənkəran 
ovalıqlarında təsadüf edilir. 
RELİKTLƏR – relikt bitki və heyvanlar – keçmiş geoloji dövrlərin 
müasir biosenozun tərkibinə daxil olan bitki və heyvan növləri, kiçik və 
geniş ərazini tuta bilər. Üçüncü dövr, pleystosen, postpleytosen reliktləri 
ayırırlar. Azərbaycan Respublikasında (əsasən Talış zonasında), yalan-
qoz, şabalıdyarpaq palıd, dəmirağac, ipək akasiyası, azat ağacı, bigəvər 
kolu, şümşəd kolu üçüncü dövr R.-idir. 
RELYEF (fr. relief – qabarıqlıq) – Yer səthinin bütün alçaq hündür 
formalarının məcmusu. R. formaları müsbət, yəni qabarıq, nisbətən 
hündür (məs. ayrı-ayrı təpələr, tirələr, dağlar) və mənfi, yəni batıq, 
nisbətən alçaq (məs. qapalı çökəklik, uzunsov çay dərələri və s.) ola 
bilər. Formalarının iriliyindən asılı olaraq yer qabığının R.-ini dörd qru-
pa bölürlər: meqarelyef, makrorelyef, mezorelyef və mikrorelyef. Yer 
qabığının ən böyük qabarıq və batıq formaları, yəni materik massivləri 
və okean çökəklikləri meqaformaları: sıra dağlar, dağlararası çökəkliklər 
və okeanların dərin çuxurları makroformaları; alçaq-hündürlüyü bir 
neçə metrdən artıq olmayan formalar isə mikroformaları əmələ gətirir. 
R. müxtəlif endogen və ekzogen qüvvələrinin yer qabığına birlikdə təsiri 
nəticəsində əmələ gəlir. Endogen qüvvələr yer səthində böyük müsbət 
və mənfi formalar yaradır. Ekzogen qüvvələr (yəni axar sular, külək, 
hərəkət edən buzlar və s.) süxurları dağıdaraq, onları alçaq yerlərə yayır, 
yer səthini bir səviyyəyə salmağa çalışır. 
Antropogen və biogen R. formaları da ayırırlar. 
RELYEFİN EOL FORMALARI (yun. külək allahı Eolun 
adından) – küləyin dağıdıcı və ya akkumlyativ fəaliyyəti nəticəsində 
əmələ gələn müxtəlif relyef formaları. Bu formalar eol sütunlardan, bar-
 375 
 
xanlardan, dyunlardan, qum təpələrindən, qum tirələrindən və s.-dən 
ibarətdir. R.e.f. əsasən arid iqlim şəraitində, yəni səhralarda əmələ gəlir. 
RELYEFİN YARUSLUĞU – Yüksəkliyə qalxdıqca relyef tipinin 
ardıcıl dəyişməsi. İqlim zonallığı (şaquli R.y.) və ya dağın inkişaf 
tarixilə əlaqədardır. 
REMONTANT BİTKİLƏR – ildə bir neçə dəfə çiçəkləyib meyvə 
verən (bəzi qızılgül sortları, sitruslar və s.) bitkilər. 
REOBENTOS  (yun. rheos - axın) – çay bentosu. 
REOFİLLƏR, POTAMOFİLLƏR, POTAMOBİONTLAR – 
güclü axan çayları üstün tutan orqanizmlər. 
REOFİTLƏR – güclü axan çayların və dənizlərin dalğadöyən 
zolağını üstün tutan bitkilər (məs., litoderma, su mamırı). Adətən 
lentvarı formada və ya kolcuqların dibinə möhkəm yapışmış halda olur. 
REPELLENTLƏR, ANTİFİDANTLAR (lat. repelles – özündən 
qovan) – bitki ilə qidalanan zərərli cücüləri qorxutmaq üçün işlədilən 
qorxulu kimyəvi preparatlar. R.-dan meşə və meyvə bağlarını 
gəmiricilərdən, dovşanlardan və s.-dən qorumaq üçün istifadə olunur. 
REPRODUKSİYA (re... və lat. produco – istehsal edirəm) – Orqa-
nizmin özü kimi orqanizmlər yaratması; heyvanlarda doğum, bitkilərdə 
isə spor və toxum məhsuldarlığı ayırırlar. Reproduksiyanın sürəti növün 
biotik potensialından asılıdır. O, vahid zamanda (Δt) yeni əmələ gələn 
(meydana gələn) fərdlərin sayı ilə (ΔN) ölçülür. 
RESURS ÜSTÜNDƏ RƏQABƏT – iki populyasiya arasında 
rəqabət, bu zaman onların biri qida resursunun çatışmazlığı şəraitində 
qida uğrunda digərinə əlverişsiz təsir göstərir. 
RESURSŞÜNASLIQ (frans. Resourse – köməkçi vasitə) – inteqral 
resursları və onları təşkil edən təbii resurların ayrı-ayrı növlərini 
öyrənən kompleks elmi fənn. 
RETROQRESSİYA (lat. retro – geri və gressio - hərəkət) – təbii 
və ya antropogen faktorların təsiri ilə biosenozun tədrici parçalanması 
(dağılması) ilə əlaqədar dəyişməsi prosesi. 
REUTİLİZASİYA (re... və frans. Utilistion – istifadə etmək) – 1) 
bir təsərrüfat sahəsinin tullantılarının digər sahələrdə əsas məhsul kimi 
işlədilməsi; 2) istifadə olunmuş məhsulu yenidən işləmək yolu ilə həmin 
məhsul növünü və ya ona yaxın məhsulu əldə etmək (məs., metal 
qırıntılarından yenidən metal almaq). 
REZERVATLAR – Mühafizə olunan ərazilərin (təbiət abidələri, 
yasaqlıq və qoruqlar) ümumi adı. 
REZİSTENTLİK, MÜQAVİMƏTLİK (lat. resistentia) – 
müqavimət göstərmək – orqanizmin (populyasiya, biosenoz) müxtəlif 
 376 
 
faktorların (məs., zəhər, çirkləndirici, parazit, xəstəlik) təsirinə qarşı 
davamlığı. 
RƏQABƏT (biologiyada) – yarış, eyni və ya müxtəlif növdən olan 
orqanizmlər arasında qarşılıqlı münasibət; bu zaman onlar eyni yaşayış 
vasitəsi və çoxalma şəraiti üçün yarışırlar. R. qrupdaxili və qruparası 
olur. Qrupdaxili R. populyasiya fərdlərinin arasında özünün və nəslinin 
həyatını qorumaq uğrunda gedir. Qruparası R. populyasiyalar arasında 
gedir və bir populyasiyanın digərini sıxışdırıb çıxarmasilə nəticələnir. 
Növarası R. ən yaxın növlər arasında daha kəskin müşahidə olunur: bir 
növ üçün şəraitin əlverişli tərəfə dəyişməsi zamanı R. onun başqa növü 
sıxışdırıb aradan çıxarmasına səbəb olur. 
RƏQİBLƏR (KONKURENTLƏR), KOMPETİTORLAR – bir-
birilə və ya yad növlərlə (fərdlərlə) rəqib münasibətdə yaşayan növlər, 
bitki, heyvan, və mikroorqanizmlərin ayrı-ayrı fərdləri. 
RƏNGLİ AEROFOTOŞƏKİLÇƏKMƏ – yer səthi landşaftının 
(və ya digər obyektlərin) havadan təbii rənglərə şəklinin çəkilməsi: 
spektrin göy, yaşıl və qırmızı hissəsində çox qatlı plenka  üzərinə elek-
tromaqnit dalğalarının qeyd edilməsi. Daha çox informasiya almaq 
üçündür və deşifrlənməni asanlaşdırır. 
RİPAL ORQANİZMLƏR (lat. ripa – çayın sahili) – çayların sahil 
zonasında məskunlaşan orqanizmlər (qamış, bentos yosunları, bir çox 
malyusklar, xərçəngkimilər, bir çox həşəratların sürfələri və s.). 
RİTROBİOLOGİYA (lat. rhytos - axan) –limnologiyanın, 
patomologiyanın bölməsi: xırda çayların mülayim sürətlə axan dağ 
çaylarının həyatını tədqiq etməklə məşğuldur. 
RİZOBENTOS (yun. rhiza – kök və bentos) – rizoidlərdə 
(yosunların kökşəkilli törəmələri) yaşayan su orqanizmləri qrupu. 
RİZOBİONT – bitki və göbələklərin kökətrafı hissəsində yaşayan 
orqanizmlər. 
RİZOİDLƏR – kök sistemi inkişaf etməmiş bitkilərdə sap və ya lif 
şəklində kökformalı əmələgəlmələr (törəmələr). 
RİZOSFER – bilavasitə bitki köklərinə yapışmış və yüksək miqdar-
da mikroorqanizmlərə malik olan qatı (2-3 mm). Rizosferin 
mikroflorasının tərkibi torpaq tipindən, bitkinin növü və yaşından 
asılıdır. Rizosferin mikroorqanizmlərinin təsiri çoxtərəflidir: onlar tor-
paqda bitki tərəfindən çətin mənimsənilən birləşmələri asan 
mənimsənilən hala çevirir, bioloji aktiv maddələri sintez edir, bitkilərlə 
simbioza girir, toksinlər ayırır, denitrifikasiyada iştirak edir və s. 
RODENTİSİDLƏR (lat. rodens - gəmirici) – gəmiriciləri (siçan, 
siçovul) məhv etmək üçün işlədilən pestisidlər (xloropikrin, sink-fosfat, 
 377 
 
strixin, kükürd anhidridi və s.). 
RODOLOGİYA – botanikanın gülləri öyrənən bölməsi. 
RUDEFİTLƏR – Alaq otları. 
RUDERAL ORQANİZMLƏR – Çınqıl, tikinti tullantıları, 
çəpərlərin, yolların kənarlarında bitən bitkilər. Ruderal bitkilərə 
dəlibəng, batbat, gicitkən, ağ pıtraq, pıtraq və s. daxildir. Ruderal 
bitkilərin insandan və heyvandan qorunması üçün uyğunlaşmalara 
(zəhərli maddələr, tikanlar, dalayıcı tüklər və s.) malikdir, segetal 
bitkilərlə birlikdə alaq bitkiləri qrupunu təşkil edir. Bir sıra ruderal 
cücülər də məlumdur. 
RUDİMENTLƏR (lat. rudimentum – rüşeym) – təkamül 
prosesində əhəmiyyətini itirmiş, məhv olma dərəcəsindəki orqanlar. 
RÜTUBƏT – fiziki cisimlərdə suyun miqdarı. R. atmosferdəki nisbi 
R.-dən, maddələrin təbiətindən və məsaməlilik dərəcəsindən, bərk 
cisimlərin daxili və xarici ölçülərindən asılıdır. R. adətən faizlə ifadə 
olunur. R. maddənin quru hissəsinin vahid həcminə düşən suyun 
miqdarı (mütləq R.) ilə də xarakterizə edilir. 
RÜTUBƏT DÖVRANI – atmosferlə Yer səthi arasında daim baş 
verən rütubət mübadiləsi. Buxarlanma, su buxarının atmosferdə bir 
yerdən digər yerə aparılması, onun atmosferdə kondensasiyası, 
yağıntıların düşməsi və axım proseslərindən ibarətdir. 
RÜTUBƏTLİK AMİLİ – orqanizm və ya orqanizm sisteminə 
(ekosistemə) təsir göstərən mühit əmələgətirən su komponenti. 
RÜTUBƏTLİK ƏMSALI – Atmosfer yağıntılarının cəminin 
buxarlanmanın miqdarı, yəni müəyyən bir ekosistemdə torpağın 
səhindən buxarlanmanın potensial miqdarına nisbəti (buxarlandırıcı adlı 
xüsusi cihazın köməyi ilə ölçülür). R.ə. illik yağıntının cəmini illik bux-
arlanmaya bölməklə hesablanır. Optimal əmsal vahidə yaxındır. A. 
Kovdanın R.ə.-na görə aşağıdakı fasiyalar ayırmaq olar:
 
 
Superhumid – 1,5-3 Semiarid – 0,7-0,5 
Humid – 1,2-1,5 Arid – 0,5-0,3 
Normal – 1,0 Ekstraarid – 0,2 
 
RÜTUBƏTLİK ŞKALASI – L.Q.Ramenski (1938) tərəfindən 
hazırlanan bitkinin su ilə təmin olunmasını qiymətləndirən ekoloji şkala: 
1-səhra: 2-səhra-bozqır: 3-quru bozqır rütubətliyi: 4-orta bozqır 
rütubətliyi: 5-rütubətli bozqır: 6-quru və azrütubətli çəmən, meşə: 7-
nəmli çəmən: 8-bataqlıq-çəmən: 9-bataqlıq: 10-sulu sahil rütubətliyi. 
 
 
 
 379 
 
S 
 
SABİTLƏŞMİŞ (STABİLLƏŞMİŞ) EKOSİSTEM – kulminasiya 
inkişaf səviyyəsinə (suksessiyalar) çatmış ekosistem: bu zaman mövcud 
enerji axını vahidinə maksimum biokütlə düşür və orqanizmlər arasında 
maksimum miqdarda simbiotik əlaqələr yaranır. 
SADƏ MEŞƏLİK – ağacları bir yarusda (mərtəbədə) yerləşən 
meşəlik. 
SAF SU HÖVZƏSİ – duzluluğu 0,5%-dən aşağı olan su hövzəsi. 
SAF SULAR – tərkibində həll olan mineral maddələr az olan (0,5-
1q/l) sular. 
SAHƏNİN MƏHSULDARLIĞI (məhsulu) – bu və ya digər 
sahədən vahid zamanda əhali üçün əldə edilə bilən faydalı məhsulun 
miqdarı. Ümumi və istismar S.m. ayrılır. 
SAHƏNİN (TƏSƏRRÜFAT SAHƏSİNİN) TUTUMU – qeyri 
məlum uzun zaman ərzində təsərrüfat sahəsinin müəyyən miqdarda 
əhalini və ya heyvanları (ev və ya vəhşi) normal yaşayış şəraiti ilə təmin 
etmək qabiliyyəti. Bəzən S.t. mövsüm üçün (müəyyən vaxt üçün) 
götürülür (mövsümi S.t.). 
SAHİL – quru ilə sututar (dəniz, göl, su anbarı), yaxud quru ilə 
suaxar (çay, müvəqqəti məcra axını) arasında qarşılıqlı əlaqə zolağı. 
SAKİTLİK ZONASI – müəyyən təsərrüfat fəaliyyəti və rekreasiya 
rejimi təyin olunan ovçuluq, balıqçılıq, yaşıl zona, meşə-park sahələri. 
Bu, əsasən, kütləvi surətdə vəhşi heyvanlar artan yerlərdə ayrılır. S.z.-da 
adətən yad adamların olması, orada yaşayan heyvanların yaşayışının 
pozulmasına yönəldilən fəaliyyət növləri qadağan edilməlidir. 
SANİTAR HİDROBİOLOGİYASI – ümumi hidrobiologiyanın 
bölməsi; suyun keyfiyyətinin formalaşmasına məsul bioloji prosesləri, 
həmçinin içməli su hövzələrindən istifadə etdikdə insanın sağlamlığının 
qorunması üçün prosesləri mümkün idarə etmək yollarını tədiq edir. 
S.h.-na nail olmaq məqsədilə içməli və çirkab sularının təmizlənməsi 
metodlarından istifadə olunur. Su hövzələrinin sanitar vəziyyətinə 
qiymət vermək üçün müxtəlif kəmiyyət və keyfiyyət metodları tətbiq 
olunur, onlardan bioindiqasiya metodu daha geniş yayılmışdır. 
SANİTAR KARANTİN MƏNTƏQƏSİ (lat. sanitas – sağlamlıq) – 
sərhəd keçidlərindən ərazinin sanitariya mühafizəsini təmin edən xüsusi 
idarə. 
SANİTAR-MÜHAFİZƏ (QORUYUCU) ZONASI – sənaye 
müəssisələri ilə yaşayış məntəqələri arasında əhalinin sağlamlığını qo-
 380 
 
rumaq məqsədilə xüsusi ayrılmış ərazi və bitki örtüyü zonası. 
SANİTAR PROFİLAKTİKA MƏNTƏQƏSİ – insanları 
təmizləmək, onların geyimlərini zərərsizləşdirmək üçün xüsusi 
avadanlıq otağı. 
SANİTARİYA, SANİTAR İŞİ – səhiyyənin bir sahəsi; epidemiya-
lara qarşı mübarizə tədbirləri hazırlayır, sanitariya-gigiyena işləri aparır. 
Bu işlə sanitariya epidemioloji xidmət məşğul olur. 
SAPROBİONTLAR, SAPROBLAR (yun. sapros - çürük) – üzvi 
maddələrlə bu və ya digər dərəcədə çirklənmiş sularda yaşayan bitki və 
heyvanlar. Çox çirkli sularda yaşayanlar polisaproblar, orta çirkli sular-
da yaşayanlar mezosaroblar, az çirkli sularda yaşayanlar oliqosaproblar 
adlanır. S-ın tərkibi, miqdarı və bunların spesifik qruplaşmasının struk-
turu su hövzələrinin üzvi xammal istehsal edən müəssisələrin tullantıları 
ilə zibillənmə dərəcəsini bilmək üçün meyardır. 
SAPROBLUQ İNDEKSİ – hidrobiont qruplaşmalarının üzvi 
çirklənmə dərəcəsinə davam gətirməsinin miqdar ifadəsi. 
SAPROFAQLAR – leşlə qidalanan heyvanlar: kaftarlar, kərkəslər, 
qarğalar, leşyeyənlər, gönyeyənlər, xərçəngkimilər və s. Bir çox 
yırtıcılar və cücüyeyənlər də qismən S-dır. Çürümüş qalıqları məhv et-
diyi üçün S. təbii sanitar hesab olunurlar. 
SAPROFİTLƏR – Canlıların xaric etdiyi maddələr və ya ölmüş 
orqanizmlərin üzvi maddələri ilə qidalanan bitki və mikroorqanizmlər. 
Qidalanma tipinə görə S. heterotrofdurlar. Avtotrof orqanizmlərlə bir-
likdə təbiətdə maddələr mübadiləsində böyük rol oynayırlar. S.-ə, 
əsasən, bakteriyalar, aktinomietlər və göbələklər arasında təsadüf olu-
nur. Bəzi S. canlı orqanizmlər üzərində saprofit həyat tərzindən parazit 
həyat tərzinə keçir. 
SAPROPEL (yun. sapros – çürük və relos – lil, palçıq) – Şirin su 
hövzələrinin lilli çöküntüləri: tərkibində kalloid halında çoxlu miqdarda 
üzvi maddə (liqnin-humus kompleksi, karbohidratlar, bitumlar və s.) 
olur. Müalicə məqsədi ilə (fiziki üsullarla müalicə) istifadə edilir. Kənd 
təssərrüfatında gübrə kimi, kompost hazırlanmasında tətbiq olunur. 
Qumsuz və azgilli, kalsium, dəmir, fosfor duzları ilə zəngin S. kənd 
təsərrüfatında heyvanların yeminə qatılır. 
SAPROTROFİYA – Ölü kütlənin üzvi maddələri ilə orqanizmlərin 
(saprotrofların) qidalanması. 
SAPROTROFLAR – Bitkilərin (ağacların qabığı, ölü oduncaq, 
töküntü, meşə döşənəyi) və heyvanların (leş, ekskrement) ölü kütləsi ilə 
qidalanan heyvan (saprofaqlar) və bitki (saprofitlər) saprotrof 
orqanizmləri. 
 381 
 
SARI TORPAQLAR – isti iqlim şəraitində rütubətli subtropik 
meşələr altında əmələ gələn torpaqlar. Turş reaksiyalıdır. Podzollaşma 
əlaməti, həm də qida madələrinin az olması ilə fərqlənir. Sarı rəng ana 
süxurda dəmirin miqdarının azlığı, yaxud torpaqda dəmir oksidinin hi-
dratasiyaya uğraması nəticəsində yaranır. Azərbaycanda əsasən 
Lənkəran ovalığında yayılmışdır. Sitrus, çay, çəltik, tütün, efiryağlı 
bitkilər və s. becərilir. 
SARKOFAQLAR (yun. sarx - ət) – ət üzərində yaşayan və onunla 
qidalanan orqanizmlər. 
SATURNİZM (lat. saturnus - qurğuşun) – texnoloji prosesdə 
qurğuşundan istifadə olunan istehsalatda işləyən adamların 
zəhərlənməsi. 
SAVANNA (isp. Sabana – Karib hindiləri dilindən söz) – tropik və 
subtropik enliklərdə tərkibində tək-tək ağaclar, ağac qrupları, kolluqlar 
olan ot örtüyündən ibarət bitkilik tipi. Ot örtüyündə boyu bəzən 3-5 m-ə 
çatan taxıl otları üstünlük təşkil edir. Ağacları, əsasən, alçaq boyludur. 
Akasiya növləri, baobab üstünlük təşkil edir. S.-lar Afrika, Cənubi 
Amerika, Cənubi-Şərqi Asiya və Avstraliyada geniş yayılmışdır. 
SAY, MİQDAR – Vahid sahədə və ya həcmdə populyasiyada 
fərdlərin sayı. Bir çox amillərdən (növün biotik potensialı, xarici mühit, 
biosenotik mühit, fərdlərin biotik əlaqəsi və orqanizmlərin hərəkət tərzi-
davranışı) asılıdır. Bitkilərin sayı təcrübə sahəsində fərdləri bilavasitə 
saymaqla təyin edilir. Heyvanların sayı birbaşa saymaqla (o cümlədən 
vertolyotdan), onları tutmaqla (tələ, tor və s.). yuvaları saymaqla, torpaq 
nümunələri götürməklə və s. öyrənilir. 
SAY ARTIMI ƏMSALI – vahid zamanda populyasiyanın doğum 
(v) və ölüm (d) fərqi: d = v – d. S.a.ə. populyasiyanın artımını müəyyən 
edir: əgər v > d populyasiya artır; v < d populyasiyanın sayı azalır: v = d 
populyasiyanın sayı sabitləşir. 
SAY DİNAMİKASI – Populyasiyanın və biosenozun sıxlığının 
qanunauyğun dəyişilməsi. 
SAY (MİQDAR) PİKİ – populyasiyada növün maksimum miqdarı 
(adətən kütləvi çoxalma zamanı). S.p. mövsümi, çoxillik və əsrlik ola 
bilər. 
SAZAQ, SIZAQ – 1. Qış və payız aylarında şimaldan əsən soyuq 
külək. 2. Tutqun hava, xırda yağış. 
SEDİMENTASİYA (lat. sedimentum - çökmə) – 1) suda asılı 
maddələrin (o cümlədən qida maddələri) çökməsi; 2) bəzi su 
heyvanlarının xüsusi qida əldə etmə üsulu (ibtidailər, malyusklar, 
həşəratların sürfələri və s.). 
 382 
 
SEÇMƏ OVU (OVLANMA) – müəyyən tələbləri təmin etmək 
üçün heyvanların tutulması (ovlanması) və ya vurulması. 
SEQETAL BİTKİLƏR – Tarla, bostan və bağlarda rast gəlinən 
alaq bitkiləri. 
SEL (ərəb. Cayl – güclü axın) – Dağ çaylarının qısa müddətli 
(bəzən bir neçə saat ərzində) dağıdıcı qüvvəyə malik palçıqlı-daşlı 
daşqını (axını). İntensiv leysan yağışları, buzlaqların və mövsümi qar 
örtüyünün sürətlə əriməsi qırıntı materiallarını yamaclardan çayın 
yatağına (məcrasına) doldurur. Bəzən qırıntı materialları axın kütləsinin 
ümumi həcminin 75%-ni təşkil edir. S.-in sürəti 15 m/san-yə qədərdir. 
S. bir dəfədə bəzən bir neçə mln. m3 qırıntı materialı (bunların içərisində 
bəzi daşların ağırlığı 100 t olur) gətirir. Böyük kütləsi və sürəti olan çox 
böyük dağıdıcı qüvvəyə malikdir. Azərbaycan Respublikası ən fəal S. 
axınları sahəsidir. S.-lər çayların yatağını və sahillərini yuyur, 
qarşısındakı maneələri, yaşayış məntəqələrini, körpüləri və s. dağıdır. 
İnsan tələfatına səbəb olur. Belə fəlakətli S. hadisələri Azərbaycanın Şin 
(1510), Kiş (1901, 1982), Kürmük (1921) və s. çaylarında baş 
vermişdir. Böyük Qafqazın Tikanlıçayı, Dəmiraparançay, Kiçik 
Qafqazın və Qarabağ yaylasının ətəklərində yerləşən bir sıra kəndlər və 
qəsəbələr S.-dən böyük zərər görmüşdür. S.-lərə qarşı əsas mübarizə 
tədbirləri hidrotexniki qurğuların (selötürən, selsaxlayan və s.) tikilməsi, 
fitomeliorativ, xüsusilə meşəmeliorativ işlərin yerinə yetirilməsi və s.-
dən ibarətdir. 
SELEKSİYA (lat. selectio - seçmə) – 1) Bitki sortları və hibridlərin 
yaradılması. Heyvan cinslərinin yetişdirilməsi üsulları haqqında elm. 2) 
Kənd təsərrüfatı bitkilərinin və hibridlərinin, heyvan cinslərinin 
yetişdirilməsi ilə məşğul olan kənd təsərrüfatı istehsalı sahəsi. S. bitki və 
heyvanların irsi keyfiyyətlərini insana lazım olan istiqamətdə 
dəyişdirmək məqsədi ilə onlara təsir üsullarını işləyib hazırlayır, 
əhalinin ərzaqla təmin olunmasında böyük rol oynayır. S.-nın nəzəri 
əsasını genetika təşkil edir. Ç.Darvinin təkamül nəzəriyyəsi, Q. Mende-
lin qanunları, saf xətlər və mutasiyalar təlimi və s. seleksiyaçılara bitki 
və heyvan orqanizmlərində irsiyyətin şüurlu idarəetmə üsullarını işləyib 
hazrlamağa imkan verir. S. təcrübəsində hibridoloji analizin böyük 
əhəmiyyəti var. Bitkiçilikdə S. bir neçə istiqamətdə – məhsuldarlığa, 
keyfiyyətə, soyuğa, xəstəliyə və zərərvericilərə, quraqlığa davamlığına 
və s. görə, heyvandarlıqda isə məhsuldarlıq və keyfiyyət, balavermə 
qabiliyyəti, dərinin rəngi, yerli şəraitə uyğunlaşma və s. görə aparılır. S.-
nın təsbit edilən əsas üsulları seçmə, hibridləşdirmə, poliplodiya və mu-
tagenezdir. Azərbaycanın seleksiyaçı alimləri buğda (Arandəni, Şərq, 
 383 
 
Arzu, Gürgənə-1, Cəfəri və s.) pambıq 2833, 3038, 3312, Ağdam-3 və 
s.), tut (Zakirtut, Xanlartut), qarğıdalı (Azərbaycan-3), xaşa (A3NİXİ-
75), yonca (ASXİ-1, AzNİXİ-262) və s. bitki sortları, Azərbaycan dağ 
merinosu, Qafqaz camışı cinslərini yaratmışdır. 
SELEKSİYA OVLAMASI (OVU) – ov heyvanlarının sayını 
azaltmaq və yerdə qalan sayı yaxşılaşdırmaq məqsədilə populyasiyanın 
tərkibindən arzuolunmayan fərdləri sıradan çıxarmaq. 
SELEKTOGENEZ – digər regiondan daxil olan növlərin həmin re-
gionda yaşaması qabiliyyəti. 
SELENOTROPİZM – ay işığından asılı olaraq bitkinin hərəkəti. 
SELİTEB ZONA, YAŞAYIŞ ZONASI – yaşayış məntəqəsi 
daxilində yaşayış məntəqələri yerləşən, sənaye, nəqliyyat və insanın 
əhatəsində mühiti çirkləndirən digər müəssisələrin tikilməsi qadağan 
olunan rayon. 
SELLÜLOZA (fr. cellulose, lat. cellula – hərfi mənada qəfəs, bu-
rada hüceyrə) – Bitki hüceyrəsi qılafının əsas tərkib hisəsi (C6 H12 O5). 
SENOBİONTLAR – yalnız müəyyən biosenoz tipində rast gəlinən 
orqanizmlər. 
SENOBİOZ (yun. koinos - birlikdə) – orqanizmlərin qruplaşmada 
birgə yaşayışı. bax. biosenoz. 
SENOCOĞRAFİYA – 1) biocoğrafiyanın biogesenozların və 
ekosistemlərin yayılması qanunauyğunluqlarını öyrənən bölməsi: 2) 
Geobotanikanın bitki qruplarının coğrafi yayılması 
qanunauyğunluqlarını tədqiq edən bölməsi. Bura geobotaniki 
rayonlaşdırma, xəritələşdirmə və geobotaniki kartoqrafiya daxildir. 
SENOEKOSİSTEM – (senoz və ekosistem, Bıkov, 1970), biogeo-
senoz (Sukaçov, 1942), geoekosistem (Soçava, 1970), geoekobiota (Qe-
rasimov, 1973), bioekos (Nesterov, 1975) – biosenoza xas olan bioseno-
loji mühit, müəyyən edilmiş maddələr mübadiləsi, energiya axını və 
məhsuldarlıqla birlikdə həmin biosenoza uyğun elementar ekosistem. 
Qonşu ekosistemlərlə müxtəlif inkişaf səviyyəsi və bilavasitə senotik 
əlaqəsi vardır. Əgər öz xüsusiyyətlərinə görə (dominantlıq edən bitkilər 
bir ekobiomorfa aid olduqda) senoekosistemlər yaxındırlarsa onlar kon-
qreqasion ekosistemlərdə birləşir. 
SENOEKOSİSTEMİN İSTİLİK REJİMİ – Senoekosistemə daxil 
olan uzundalğalı günəş radiasiyası miqdarının dəyişmə xarakteri. 
İstiliyin dəyişməsi xüsusilə yay mövsümündə, əsasən yüksək albedo 
olan və bitkilərin istiliyi udduğu üst fitosenotik biohorizontda (səhrada 
torpağın səthində) gedir. Həmin yerdə istilik dəyişmənin ən yüksək 
sutkalıq ritmi müşahidə olunur. Əksinə yaxşı inkişaf edən 
 384 
 
senoekosistemlərdə struktur cəhətdən torpağın üst səthində sutkalıq ritm 
(ritmika) mülayim olur. Torpaq biohorizonlarında istilik rejimi torpağın 
istilik keçirmə qabiliyyətindən asılıdır, burada sutkalıq ritmika 50 sm, 
illik ritmika isə 3 m dərinlikdə sönür. Müxtəlif ekosistemlərdə istilik 
rejimi və balansının öz xüsusiyyətləri vardır. Belə ki, meşədə transpira-
siya istilik dəyişməsi, qum ekosistemlərində isə torpaq istilik dəyişməsi 
böyük əhəmiyyət daşıyır. Su ekosistemlərində temperatur tədricən aşağı 
düşür (+7°C-yə qədər), istilik dəyişməsi dərinlik artdıqca yavaş gedir, su 
hövzələrinin, dəniz və okeanların səthində temperatur kəskin dəyişir. 
SENOGENEZ – 1) Yer tarixi boyu biosenozların inkişaf və 
dəyişməsi: 2) təkamül nəticəsində əvvəllər mövcud olmayan, yeni təbii 
qrupların formalaşması. Termin E.Hekkel (1866) tərəfindən irəli 
sürülmüşdür. 
SENOKİNEZ – sindinamikanın bölməsi, biosenozlarda gedən 
inkişaf (suksessiya), davamlılıq, məhsuldarlıq və digər prosesləri 
öyrənir. 
SENOSFER– biogeosenozun daxili mühiti, ekotopun biosenozla 
qarşılıqlı təsiri prosesində əmələ gələn biotop. 
SENOTİPLƏR – (Ramenskiy, 1935), fitososial siniflər (Vısotski, 
1915), fitososial tiplər (Sukaçev, 1926) – eyni bioekoloji imkanı olub 
biosenozda davamlı vəziyyət tutan növlərin məcmusu. Senotiplərin 
məşhur təsnifatını J.Pavillard (1979), V.N.Sukaçev (1924), 
F.E.Slements (1936), L.Q.Ramenski (1938), T.A. Rabotnova (1978) 
vermişdir. B.A.Bıkovun təsnifatında həm bitkilərin, həm də heyvan və 
mikroorqanizmlərin senotipləri verilir. O, təsnifatında kondominantlar, 
dominantlar, subdominantlar, ekzodominantlar və inqrediyentlər ayırır. 
SEOLİTLƏR – tərkibində su olan alüminium silikat mineralları, 
qələvi və torpaq-qələvi metalların əvəz edilməsi hesabına yaxşı ion 
mübadiləcisi sayılır. Üzvi maddələrin parçalanması, təmizlənməsi, 
qurudulması üçün, həm də katolizator kimi sənaye çirkab suların 
təmizlənməsində istifadə olunur. 
SERPENTARİ (fr. serpentine, lat. serpens – ilan) – ilanların zəhər 
almaq məqsədilə saxlandığı yer: terrarium növlərindən biri. 
SESTODOZLAR – lentşəkilli qurdların insan və heyvanda törətdiyi 
qurd xəstəliyi. Xəstəlik mədə-bağırsaq pozğunluğu, ağqanlıq, 
qaraciyərin, sinir sisteminin, gözün və s. orqanların zədələnməsi ilə 
təzahür edir. 
SESTON – suda asılı vəziyyətdə olan üzvi-mineral hissəciklərin (de-
trit) və plankton orqanizmlərinin məcmusu. 
SESTONOFAQLAR – sestonla qidalanan orqanizmlər. 
 385 
 
SEYRƏLMƏ – bitkilərin məhv olması və heyvanların ölməsi 
nəticəsində məskunlaşdığı yerdə sıxlığı təbii səviyyədən aşağı olur. S. 
antropogen və təbii ola bilər. Antropogen S. zamanı insan fəaliyyətinin 
təsirilə əlaqədar ayrı-ayrı bitki və heyvan növünün məhv olması 
nəticəsində məskunlaşdığı yerdə sıxlığı təbii səviyyə sərhədindən aşağı 
olur. Təbii S. zamanı insanın fəaliyyəti olmadan canlı orqanizmin ayrı-
ayrı fərdlərinin məhv olması (eleminasiya) həyat uğrunda mübarizəsinin  
intensivliyinin güclənməsi nəticəsində baş verir. Belə S. əsasən həddən 
artıq məskunlaşma (sıxlaşma) zamanı gedir. 
SEYSMİK BAL – Yer səthi üzərində zəlzələ intensivliyinin şərti 
vahidi. 
SEYSMİK XİDMƏT – zəlzələnin baş verməsi, qeydə alınması və 
analizinə müşahidənin təşkili. 
SEYSMİK ZONA (VƏ YA SAHƏ) (lat. seismos – tərəddüd, 
zəlzələ) – Yer qabığının tez-tez zəlzələ olan zonası. Yerin hazırki inkişaf 
dövründə əsasən iki S.z. var: 1) Aralıq dənizi və ya Alp-Qafqaz-
Himalay zonası; 2) Sakit okean zonası. 
SEYSMOLOGİYA – geofizikanın zəlzələləri, onların başvermə 
səbəblərini, nəticələrini və tikintilərin mühafizə tədbirlərini öyrənən 
bölməsi. 
SƏNAYE AXINTILARI – müxtəlif sənaye müəssisələrindən 
çirklənərək ətraf mühitə axıdılan sular. 
SƏNAYE COĞRAFİYASI – iqtisadi coğrafiyanın bir sahəsi: 
sənaye istehsalının ərazi üzrə yerləşdirilməsini, müxtəlif ölkə və rayon-
larda sənayenin inkişafı və yerləşdirilməsinin qanunauyğunluqlarını, 
şərait və xüsusiyyətlərini öyrənir. 
SƏNAYE EHTİYATI – Bərpa olunan resursun (heyvan, bitki) va-
hid sahəsindən populyasiyadan dövrü olaraq qidanın, sənaye məqsədilə 
məhsulun götürülməsi (ümumi vəziyyətinə zərər törətməmək şərtilə). 
SƏNAYE EKOLOGİYASI – sənayenin ətraf təbii və kənd 
təsərrüfatı ekosistemlərinə və bütövlüklə biosferə məhvedici təsirini 
azaltmaq yollarını işləyib hazırlayan elm sahəsi. Mərkəzi problemi – 
aztullantılı, resurs qoruyucu və energiya qənaətedici istehsal 
texnologiyası hazırlamaqdır. Təmizləyici qurğuların yaradılması və 
sənayenin ətraf mühitə təsiri monitorinqinin üsullarını hazırlamaq da 
S.e.-nın maraq dairəsinə daxildir. S.e. ekoloji kompleksin digər elmləri 
(kimya ekologiyası, tibbi ekologiya, iqtisadiyyat ekologiyası, ekoloji 
hüquq) ilə qarşılqlı əlaqədədir. 
SƏNAYE RESURSLARI – sənayedə istifadə edilən bərpa olunan 
təbii bioloji resurslar. 
 386 
 
SƏNAYE SƏHRASI – insanın sənaye fəaliyyətilə mühitin 
pozulması nəticəsində olduqca kasıb bitki örtüyü və heyvanat aləminə 
malik olan təbiət sahəsi (karxanalar, yeraltı sərvətlərin çıxarılması 
zamanı atılan süxur tullantıları və s.). 
SƏNAYE TULLANTILARININ İSTİFADƏSİ – onlardan təkrar 
xammal kimi istilik almaq üçün, gübrə kimi və s. məqsədlər üçün 
istifadə olunması. 
SƏHİYYƏ-GİGİYENİK NORMA – əhaliyə təhlükəsiz və optimal 
həyat şəraiti qarant verən ətraf mühitin vəziyyətinin keyfiyyət-kəmiyyət 
göstəricisi. 
SƏHRA – Çox quraqlıq, isti havanın gündəlik və illik temperaturu 
kəskin fərqlənən, illik yağıntısı 250 mm-dən aşağı, buxarlanma 
yağıntıdan xeyli çox, güclü külək əsən, daimi axan çayları olmayan, çox 
seyrək bitki örtüyü olan ərazi. S.-nın əmələ gəlməsinin ən başlıca səbəbi 
yağıntının buxarlana biləcək sudan 7-30 dəfə az olmasıdır. S.-nın 
özünəməxsus iqlimi vardır. Göy üzü aylarla buludsuz olur. Maksimum 
temperatur +49,5°, +58°-yə çatır, gün altında qumun səthi 90° qızır, illik 
temperatur amplitudası 90°, gündəlik 30°-yə qaxlxır. Orta Asiya S-
larında yağıntının illik miqdarı 60-150 mm, Mərkəzi Asiya (Təklə-
Məkan) 9 mm, tropik S.-larda isə hər yerdə 100 mm-dən azdır. Şimali 
Afrika və Ərəbistan S.-larında bir neçə il ərzində yağış düşməyən yerlər 
də vardır.S.-ların zəbt etdiyi ərazi bütün qurunun təqribən 30%-ni tutur. 
Səth quruluşuna görə S.-lar qumlu, daşlı, gilli və şoranlı S.lara bölünür. 
Azərbaycan Respublikası üçün S. xarakterik deyil. Burada S.-ya yaxın 
landşaft fraqmentləri Abşeron yarımadasında, Kür-Araz ovalığında, 
Naxçıvan M.R.-nın Araz boyu ərazisində təsadüf edilir. 
SƏHRALAŞMA – bax: ekosistemin səhralaşması. 
SƏRÇƏKİMİLƏR (Passeriformes) – quşlar dəstəsi. Dünyanın hər 
yerində yayılmışdır. 5 mindən çox, o cümlədən Azərb-da 147 növü 
məlumdur. Uzunluğu 9,5 sm-dən (kral quşu) 65 sm-dək (quzğun) olur. 
Azərbaycanda torağaylar, qaranquşlar, çaydaçapanlar, alacəhrələr, su 
sərçələri, bilibitdanlar, qaratoyuqlar, arıquşları, vələmirquşları, 
sığırçınlar və s. yaşayır. Cücüyeyən, bitkiyeyən(dənyeyən) və 
qarışıqyemyeyən qrupları var. Faydalıdır (qaradöş sərçədən başqa). 
SƏRVƏT – İnsanın tələbatını ödəyən maddələr və hadisələr. Sərvət 
təbii və süni olur. Təbii sərvətlər: günəş, iqlim, su, torpaq, faydalı 
qazıntılar, canlılara bölünür. 
SƏRVKİMİLƏR (Cupressaceae) – iynəyarpaqlı bitki fəsiləsi. 
Həmişəyaşıl kol və yaxud ağacdır. İynə və pulcuq formalı yarpaqları 
qarşı-qarşıya, yaxud 3-ü bir yerdə dəstə ilə düzülür. Azərbaycanda bir 
 387 
 
cinsi-ardıc təbii halda bitir, 2 cinsi-tuya və sərv becərilir. 
 
 
Kəskin iyli ardıc: a-budağı,  
b-meyvəsi 
Çoxmeyvəli ardıc: a-ayrıca budağı 
Uzunsov ardıc: a-iynəsi, b-meyvəsi 
 388 
 
 
SƏS-KÜY ÇİRKLƏNMƏSİ – Ətraf mühitin fiziki 
çirkləndirilməsindən biri. Səs-küyə adaptasiya yaranmır, orqanizmin 
əsəb sistemini pozur, bəzən tam kar edir. 
SƏS-KÜY XƏRİTƏSİ – yaşayış məntəqələrinin və ya sənaye 
müəssisələrinin ayrı-ayrı sahələrində səs-küyün səviyyəsini göstərən 
xəritə. 
SƏS-KÜY XƏSTƏLİYİ –uzun müddət yüksək səs-küy şəraitində 
işləməkdən yaranan ağır eşitmə, hepertoniya, baş ağrıları və. s. 
SƏTH SULARI – Yer səthi ilə suyun axması; çay yatağı və yamac 
S.s.-na bölünür. 
S.s. özünün iki genetik mənşəyinin – qar və yağış sularının torpaq 
örtüyünə hopa bilməyən və onun səthi ilə axan suların cəmindən 
ibarətdir. Bu sular dağlıq ərazilərdə daşqınlar, sellər yaradaraq xalq 
təsərrüfatına böyük ziyan vurur. Əsas ziyanvurucu daşqınlar (sellər) 
Böyük Qafqazın cənub yamacında müşahidə olunur. 
SIFIR ARTIM – hər hansı regionun populyasiyalarının sayının sta-
billiyini əks etdirən doğum və ölümün bərabərliyi. 
SIĞINAQ –heyvanların əlverişsiz təsirlərdən-digər heyvanların 
(yırtıcı) təsirindən və ya ətraf abiotik təsirlərdən (çox soyuq, çox isti 
havadan və s.) qorunması üçün imkan yaranan yer. 
SIXIŞDIRILIB ÇIXARILMA – həyat uğrunda mübarizənin 
nəticələrindən biri olub bir növ ekoloji cəhətdən ona yaxın digəri ilə 
əvəz olunur. Adətən, sıxışdırılan növ digər bitmə şəraiti tapmadıqda 
məhv olur. 
SİDERATLAR, (frans. sideration) yaşıl gübrə – yaşıl gübrə üçün 
yetişdirilən bitkilər, torpağı üzvi maddə və azotla zənginləşdirmək 
məqsədi ilə şum zamanı torpağa basdırılan yaşıl bitki kütləsi. Acı paxla, 
narınc, payızlıq çöl noxudu, xaşa, lərgə, yonca və s. kimi paxlalı bitkilər 
S. adlanır. S. torpağın fiziki-kimyəvi xüsusiyyətlərini yaxşılaşdırır. Şum 
qatını üzvi maddələr, azot, kökyumrusu bakteriyaları, həmçinin başqa 
qida elementləri ilə zənginləşdirir, torpağın məhsuldarlığını artırır. 
SİKLİK SUKSESSİYA – günəş aktivliyinin dəyişməsi, iqlim 
flyuktuasiyası və s. dəyişməsilə bağlı ekosistemin daxilən «qocalması”» 
və “cavanlaşması” nəticəsində onun əsrlik dinamikası. 
SİKLOKLİMAKS – azdavamlı klimaks olub dominantların 
generasiyası ətraf mühit şəraitinin illik tərrəddüdünə uyğun gəlir. 
SİKLON (yun. kuklos - dövrə) – atmosferin alçaq təzyiq sahəsi ilə 
əlaqədar olaraq havanın burulğanlı hərəkəti. Yerin fırlanması 
nəticəsindən S.-da havanın hərəkəti şimal yarımkürəsində sağdan sola, 
 389 
 
yəni saat əqrəbinin əksinə, cənub yarımkürəsində isə soldan sağa, yəni 
saat əqrəbi istiqaməti üzrə olur. Hərəkətin sürəti təxm. 20 m/s və 
yüksəkdir. Siklonun mərkəzinə doğru külək güclənir və orada buludlu 
hava üstünlük təşkil edir. 
SİQMATİZM – Beynəlxalq geobotaniki tədqiqat mərkəzi (Mon-
pelye, Fransa). Fitosenozların floristik klassifikasiyası istiqaməti olub 
Braun-Blanke (1964) və onun tərəfdarları tərəfindən inkişaf 
etdirilmişdir. 
SİLİKATLAR – tərkibində silisium-oksid (Si O2) olan təbii və süni 
maddələr. Müasir silikat sənayesi tikinti materiallarına olan tələbatı 
ödəyir. 
SİLOS – kənd təsərrüfatı heyvanları üçün bioloji metodla acıdılmış 
(konservləşdirilmiş) və yaxud kimyəvi turş minerallar əlavə etməklə 
hazırlanmış şirəli yem. S. kütləsi üçün xüsusi anbar, xəndək və ya quyu 
tikilir. S. qarğıdalı, günəbaxan, çölnoxudu, vələmir və s. S. otlarından və 
bitki qalıqlarından hazırlanır. 
SİMBİOZ (yun. syn – bir yerdə) – İki növdən olan fərdlərin birgə 
yaşamasının elə bir formasıdır ki, bu zaman hər iki fərd xarici mühitlə 
bilavasitə qarşılıqlı təsirdə olur; xarici mühitlə münasibətlərin tənzimi 
hər iki orqanizmin fəaliyyəti ilə uyğunlaşır. Geniş mənada S. parazitizm 
də (bu halda antoqonist S. adlanır) daxil olmaqla müxtəlif növlərdən 
olan orqanizmlərin sıx birgə yaşamasının bütün formalarını əhatə edir. 
Bitki bitki ilə, bitki heyvanla, heyvan heyvanla, bitki və heyvan 
mikroorqanizmlərlə simbiotik münasibətdə olurlar. S. terminini ilk dəfə 
alman botaniki A. de Bari (1979) təklif etmişdir. Bitkilər arasındakı S.-a 
ən yaxşı misal mikorizadır. 
SİMBİOGENEZ – simbioz yolu ilə çoxhüceyrəli orqanizmlərin 
mənşəyi haqqında hipotez. A.R.Faminski tərəfindən (19-cu əsrin 60-cı 
illərində) irəli sürülmüşdür. S. problemi hələlik mübahisəli olaraq qalır. 
SİMBİONT – simbiozda iştirak edən partnyor. Məs., termitin 
bağırsaq yolunda yaşayan ibtidailər: göbələk və yosunların şibyə 
qruplaşmasında məskunlaşması: mikorizalı göbələyin paxlalıların 
kökündə olması və s. 
SİMBİOTOPİYA – oxşar yerlərdə bir-birinə yaxın növlərin birlikdə 
yaşaması. 
SİMFİZİOLOGİYA – ümumi ekologiyanın bölməsi 
(biosenologiyanın bir hissəsi): Yerin canlı örtüyünün yaşamaq stabil-
liyini saxlayan orqanizmlər arasındakı qarşılıqlı əlaqə və onların mühitlə 
əlaqə proseslərini öyrənir. S. konsepsiyası V.N.Beklemişev tərəfindən 
hazırlanmışdır. 
 390 
 
SİMPATRİÇLİK – iki və daha çox növün və ya bir növ 
populyasiyanın birlikdə eyni vilayətdə yaşaması. 
SİMPATRİK RƏNG – orqanizmin rənginin ətraf mühitə uyğun 
kəlməsi. 
SİMPTOM, əlamət (yun. symptoma - əlamət) – hər hansı bir 
hadisənin(məs., xəstəliyin) əlaməti müayinə və sorğu zamanı aşkar edi-
lir. Qeyri spesifik (zəiflik, temperatur yüksəlməsi) və patoqnomik S.-lar 
ayırd edilir. Subyektiv S. xəstəni müayinə etməklə (qulaq asmaq, labo-
ratoriya müayinəsi və s.) həyata keçirilir. Xəstəlik S.-larının məcmusu 
diaqnoz və proqnozun əsasını təşkil edir. Ekologiyada S. anlayışı ətraf 
mühitin konkret faktorundan asılı olaraq bioloji proseslərin normal ge-
dişinin pozulması mənasında işlədilir (məs., ekosistemin homeostazının 
pozulması). 
SİNANTROPLAR (sin... və yun. anthoropos - insan) – bax: 
Antropofillər və Antropofitlər. 
SİNDİNAMİKA (sin... və yun. dynamis - qüvvə) – Xarici mühitin 
dövrü olaraq dəyişməsi, suksessiyaların formalaşması (sinsenogenez) və 
təkamülü (biosenogez) ilə əlaqədar biosenozların dinamikası, onların 
dəyişkənliyi. 
SİNDİNAMİK SUKSESSİYALAR və dəyişilmələr, genetik suk-
sessiyalar (Sukaçev, 1965) – Səthində biosenoloji mühit olmayan bitki 
örtüyündən məhrum olan şəraitdə qruplaşmaların baş verməsi və 
inkişafı ilə gedən suksessiyalar. Fərdi növlər məskunlaşaraq biosenoz 
formalaşana qədər bir sıra prosenozların dəyişilməsindən ibarətdir. İlk 
prosenozun başlanması əmələ gəldiyi mühitin xarakterinə görə gil 
substratı üzərində (Geosere), qum üzərində (Psammasere), daş 
substratında (Zithosere), həmçinin vulkan külü üzərində (Ginosere) və 
su mühitində (Hydrosere) ola bilər. 
SİNEGENEZ – birgə, qarşılıqlı (ancaq paralel olmayan) təkamül 
inkişafı: fitosenozun formalaşması və ya bərpa olunması. 
SİNEKOLOGİYA – Ekologiyanın bir bölməsi, populyasiya və 
qruplaşmaların xarici və biosenoloji mühitlə əlaqəsini, onların mühit 
yaradıcı rolunu, populyasiya qruplaşmalarında gedən fizioloji prosesləri, 
o cümlədən fotosintezi, tənəffüs və transpirasiyanı öyrənir. 
SİNXOROLOGİYA – biosenologiyanın bölməsi: ekosistemlərin 
bocoğrafiyasını öyrənir (komplekslik, zonallıq, rayonlaşdırma, 
biosenozların arealı, biotaların coğrafi elementləri və s.). Termini 
İ.Braun-Blanke (1951) təklif etmişdir. 
SİNİF, biologiyada – qohum və oxşar əlamətli heyvan dəstələrini və 
bitki sıralarını birləşdirən ali təsnifat (taksonomiya) kateqoriyalarından 
 391 
 
biri. 
Müasir təsnifata növ, cins, fəsilə, dəstə və ya sıra, sinif və tip 
kateqoriyaları daxildir. S.-lər oxşar quruluşlarına və əcdadlarına görə 
toplanaraq, təsnifatın ən yüksək pilləsi olan tipi təşkil edir. 
SİNMORFOLOGİYA – biosenologiyanın bölməsi: biosenozun 
strukturunu (populyasiyaların sayı və paylanması, biohorizontlar, qatlar, 
yaruslar) və biokütləsinin yayılmasını tədqiq edir. 
SİNOPTİK XƏRİTƏ, HAVA XƏRİTƏSİ – üzərində rəqəmlər və 
şərti işarələrlə hava (temperatur, təzyiq, buludluq, küləyin istiqaməti, 
sürəti və s.) haqqında məlumat verilmiş xəritə. S.x. meteoroloji stansiya-
larda müəyyən vaxt ərzində aparılan müşahidələrin məlumatına əsasən 
gündə bir neçə (2-8) dəfə tərtib edilir. S.x. havanın təhlili və qabaqcadan 
xəbər verilməsi (proqnozu) üçün əsas materialdır. 
SİNOPTİK METEOROLOGİYA – meteorologiyanın bölməsi. 
Hava proqnozu üsullarını işləyib hazırlamaq məqsədilə hava şəraiti və 
onun dəyişkənliyini müəyyən edən atmosfer proseslərini öyrənir. 
SİNSENOGENEZ – Mövcud biosenoza, fitosenoz və ya assosiasiya 
tiplərindən öz xüsusiyyətləri ilə fərqlənməyən biosenozların 
formalaşması prosesi. Biosenozların sindinamikasının təzahüründən biri 
sayılır. S. aşağıdakı müxtəlif amillərlə təmin olunur: senobiontlarda olan 
genetik informasiya (avtonizamlanma), orqanizmlərin çoxalıb artması 
və miqrasiyası, ekotopik və biosenotik seçmə. S. biosenotik mühitin 
formalaşması ilə eyni vaxtda baş verir. S. prosenozların meydana 
gəlməsi ilə (yaranması ilə) başlanır və onların ardıcıl dəyişməsi və ya 
suksessiyaları ilə davam edir. 
SİNTETİK ORQANİZM – sadə birləşmələrdən daha mürəkkəb 
birləşmələr sintez edən orqanizm. 
SİNTETİK POLİMERLƏR – sənaye və məişətdə geniş işlədilən 
plastmaslar. S.p. arasında nisbətən az zərərli (polimetilen) və insan üçün 
təhlükəli (polivinilxlorid - PVX, ekopsid qətranı) mövcuddur. Onlar az 
istilik saxlayır və qızdırdıqda havaya parçalanmış toksik məhsullar 
ayırır.  
SİNTOPİYA (sin... və yun. topos - yer) – mikrobitmə yerinin oxşar 
sahələrinin müxtəlif növlər tərəfindən istifadə olunması (adətən 
rəqabətsiz). 
SİNUZİYA (yun. sinusia - qruplaşma) – Eyni bir ekobiomorfa aid 
olan növlərin biosenozda olan populyasiyaların məcmusu. S. məkanca 
və ekoloji cəhətdən fitosenozun ayrılmış (xüsusi) bir hissəsidir. Yalnız 
bir populyasiyadan və ya bir neçə populyasiyadan (məs. efemerlərin 
sinuziyası) ibarət ola bilər. Başqa cür sinuziyalar da ayırırlar: epifit 
 392 
 
şibyələrin sinuziyası, soprofit bitkilərin sinuziyası, cücülərin və başqa 
heyvanların sinuziyası. 
SİNUZİYALIQ – biosenoza daxil olan ayrı-ayrı növ 
populyasiyalarının sahədə «ləkə»” halında və ya qırıq-qırıq (kəsik-
kəsik) yayılması. 
SİNZOOXORİYA – yuva qurmaq və yem ehtiyatı toplamaq 
prosesində heyvanların materialla birlikdə toxum və meyvələri yayması 
üsulu. 
SİSTEMATİKA – Orqanizmlərin qohumluğuna görə 
təsnifləşdirilməsi, taksonların müəyyən edilməsi. 
SİTOBİLƏR (yun. sitos – qida və bios - həyat) – ərzaqlara daxil 
olub onunla qidalanan orqanizmlər. S.-rə bəzi un və taxıl həşəratları 
aiddir. 
SİTOFİLLƏR – ərzaq anbarlarında qidalanmağı üstün tutan, lakin 
ərzaqlara daxil olmayan orqanizmlər. 
SİTOLOGİYA – hüceyrə haqqında elm. Bitki və heyvan orqaniz-
mini təşkil edən hüceyrələri, onun və sitoplazmasının tərkib hissəsini və 
onların qarşılıqlı münasibətini öyrənir. 
SİTOTROPİZM – bitki orqanlarının qida mənbəyinə doğru 
əyilməsi. 
SİTRUS BİTKİLƏRİ – Dünyanın subtropik və tropik zonalarında 
yayılmış 40-dək sitrus cinsinə aid növ (portağal, naringi, limon, qrey-
frut, berqamot, sitron və s.) məlumdur. Əsas sahələri ABŞ, Çin, Yapo-
niya, Hindistan, Pakistan, Avstraliya, Cənubi Amerika, Əlcəzair, 
Mərakeş, Aralıq dənizi ölkələridir. Azərb-da Lənkəran-Astara zonasında 
becərilir. 
SİVİLİZASİYA (lat. civilis - vətəndaş) – 1) mədəniyyətin sinonimi. 
2) İctimai inkişafın və mənəvi mədəniyyətin səviyyəsi, mərhələsi. 3) 
Bəşəriyyət tarixinin barbarlıqdan sonra gələn mərhələsi. 
SKİOFİTLƏR – kölgəsevən bitkilər: güclü işıqlanmada normal 
inkişafı təmin oluna bilmir (məs., turşəng, mayçiçəyi və s.). 
SKLEROFİTLƏR (lat. skkeros – quru, bərk) – güclü inkişaf etmiş 
mexaniki toxumaları (sklerenxim, libriform) olan skleromorf bitkilər. S. 
sərtyarpaqlara, bəzən yüksək xüsusi çəkili oduncağa malik olur. Bura 
aidir: sklerohiqrofitlər (məs. probka (mantar) palıdı, daş palıd), bir çox 
sklerokserofitlər (məs. saqqızağacı), xüsusilə yarımkollar (boyalıcı ebe-
lek). 
SMOQ, ASILQAN (ing. smog - tüstü) – (ingilis dilində tüstülü-
duman) böyük şəhərlərdə və sənaye mərkəzlərində çox çirklənmiş 
(təhlükəli dərəcədə) hava. İki tipdə olur: a) tüstü və istehsalatda əmələ 
 393 
 
gələn az tullantılar qarışmış sıx duman; b) yüksək konsentrasiyalı 
aşındırıcı qazlar və aerozollarından ibarət örtük (dumansız). S. görünmə 
dərəcəsini azaldır, metalların və qurğuların karroziyasını gücləndirir, 
insanın sağlamlığına mənfi təsir göstərir. 1952-ci ildə S. nəticəsində 
Londonda 4 min şəhər sakini ölmüşdür. Bir vaxtlar Sumqayıt şəhəri də 
S. vəziyyəti təhlükəsi vəziyyətində idi. 
 
SOĞANAQLI BİTKİLƏR – şəklini dəyişərək qısalmış yeraltı zoğu 
– soğanağı olan bitkilər. S.b. çoxu quru və isti iqlimli ölkələrdə bitir. 
Azərbaycanın dağlarında və dağ ətəklərində bitir. S.b.-in bir çox dekora-
tiv (dağlaləsi, zanbaq və s.), tərəvəz (soğanın bir çox növü), dərman 
bitkisi (novruzgülü, vaxtsız çiçək və s.), digərləri isə otaq bitkisi kimi 
(nərgiz) becərilir. 
SOLİFLYUKASİYA (lat Solum – torpaq, fluetio - axma) – ya-
macda torpağın artıq rütubətlənmiş qatının tədricən sürüşməsi. S. prose-
si həmçinin dağlıq sahələrdəki dik yamaclarda güclü yağışlar 
nəticəsində torpağın rütubətlə doyması hesabına da baş verir. S. 
nəticəsində relyefin S. mezo və mikroformaları (S. terrasları) əmələ 
gəlir. 
SOLİTERLƏR (Luclpyllidea) – lentşəkilli qurdlar dəstəsi. S. 
onurğalı heyvanların, bəzən insanların mədə-bağırsağında parazitlik 
edir. S. insanda və heyvanlarda ağır xəstəliklər törədirlər. S.-in bütün 
növləri insan və heyvanı həddindən artıq arıqladır: bəzən ölümlə də 
nəticələnə bilir. 
SOLMA RÜTUBƏTLİYİ – Bitkinin davamlı solması zamanı bit-
diyi torpağın rütubətliyi (bu zaman bitki solur və onu su buxarları ilə 
doymuş havaya çıxardıqda turqoru bərpa olunmur). S.r. bitkinin bu və 
ya digər dərəcədə kserofilliyinin göstəricisidir. 
SOLYAR İQLİM –radiasiya iqlimi, günəşli iqlim-günəşin 
meylliyindən və yerləşdiyi enlikdən asılı olaraq günəş radiasiyası 
axınının qeydə alınması əsasında nəzəri cəhətdən hesablanan iqlim. 
SORUCU QÜVVƏ – Gərgin hüceyrə daxilindəki osmos təzyiqinin 
keçməsi (ötməsi) miqdarı (həcmi). Bu fərq artdıqca S.q.də çoxalır və 
sudan və ya torpaq məhlulundan hüceyrələrə qida maddələrinin daxil 
olmasını təmin edir. Ən böyük S.q. litofit yosunlarda (150 atm (165 ⋅ 
105 n/m2), halokserofit yarımkollarında (100 atm (>100 ⋅ 105 n/m2), ən 
kiçik S.q. hidrofitlərdə (1-5 atm (5 ⋅ 105 n/m2) olur. 
SOSİOLOJİ EKOLOGİYA: bax: ekologiya. 
SOSEKOLOJİ SİSTEM (lat. Societas - cəmiyyət) – sosial-iqtisadi 
birlik kimi biosfer və insan cəmiyyəti daxil olan sistem. 
SOSİAL (İCTİMAİ) GİGİYENA –tibbin sosial amillərin əhalinin 
sağlamlığına təsirini öyrənən sahəsi. 
SOSİOBİOLOGİYA – canlı orqanizmlərin, insan da daxil olmaqla 
sosial davranışının bioloji əsasları tədqiqatları ilə məşğul olan fənn. 20-
ci əsrin 70-ci illərində inkişaf tapmışdır. S. terminini Y.O.Uilson təklif 
 394 
 
etmişdir. 
SOYUĞADAVAMLILIQ, QIŞADAVAMLILIQ – Bitkinin aşağı 
temperatura (-1-10°) davam gətirməsi və şaxtalar dövründə həyat 
qabiliyyətini itirməməsi, (şaxtayadavamlılıq). Ontogenez prosesində S. 
yüksəlir. Temperatur çox aşağı düşdükdə hüceyrələr arasında, sonra isə 
hüceyrələrdə buz əmələ gəlir və protoplazmanın strukturunu pozur. 
Temperatur tez qalxdıqda (soyuqdan sonra) hüceyrələrdə dağılma gedir. 
SOYUQ QÜTB – Yer kürəsinin havanın ortaillik temperaturunun 
daha aşağı olan vilayəti. Şimal yarımkürəsində S.q. Şərqi Sibirdə (Ver-
xoyansk) mütləq minimum termperatur mənfi 68-71°, cənub qütbündə-
Şərqi Antraktidada mənfi 88,3° təşkil edir. 
SOYUQ SU ORQANİZMLƏRİ – yaşayışı üçün oksigenlə yüksək 
doymuş soyuq su tələb edən orqanizmlər (məs., qızıl balıq, alabalıq). 
S.s.o. bütün il boyu qidalanır və inkişaf edir, çoxalması ilin soyuq vaxtı 
(payız, qış) 3-10° temperaturda keçir. 
SOZOLOJİ EKOLOGİYA, SOZOLOGİYA (yun. sozo - qoruyu-
ram) –Ümumi ekologiyanın bölməsi, ekosistem, biosenoz, ayrı-ayrı 
bitki və heyvan populyasiyalarının mühafizəsinin elmi əsaslarının 
hazırlanması ilə məşğul olur. 
SÖYÜD (Salicaceae) – ikiləpəli bitki fəsiləsi. Azərbaycanda 2-cinsi-
qovaq və söyüd var, əsasən, hər iki yarımkürənin mülayim iqlimli 
qurşağında yayılmışdır. 
 
Titrəkyarpaq qovaq. 1-yarpaqlı 
zoğ; 2-erkək çiçək; 3-dişi çiçək;  
4-açılmış meyvə 
 
 
 395 
 
 
Söyüd növləri 
1. Vilhelm s. 
2. Xəzər s. 
3. Üç erkəkcikli s. 
8. Amudərya s. 
9. Beşerkəkcikli s. 
10. Cənub s. 
 396 
 
4. Vavilon s. 
5. Qonur s. 
6. Qafqaz s. 
7. Kuznetsov s. 
11. Şişkinli s. 
12. Ağacvari s. 
13. Boz söyüd 
14. Ağ söyüd 
15. Keçi söyüdü 
SPEKTRAL ANALİZ (lat. Spectrum - təsəvvüretmə) – maddənin 
tərkibinin kəmiyyət və keyfiyyət analizinin fiziki metodu, tədqiq olunan 
maddənin spektrlərinin öyrənilməsinə əsaslanır. S.a. sadə, tez olub ona 
mürəkkəb hazırlıq və çoxlu miqdarda nümunə tələb olunmur. 10-30 mq 
çəkidə olan nümunədə bir çox element təyin etmək olar. S.a.-dən kimya, 
astrofizika, metallurgiya və b. sahələrdə geniş istifadə olunur. S.a.-i 
1859-cu ildə Q.Kirxhofom və R.Bunzen təklif etmişdir. 
SPEKTROFOTOMETRİYA (OBSORBSİON) – spektrin 
ultrabənövşəyi, görünən və infraqırmızı hissəlrinə əsaslanaraq maye və 
bərk maddələrin fiziki-kimyəvi tədqiqat metodu. Müxtəlif birləşmələrin 
(komplekslərin, boyaların, analitik reagentlərin və b.) quruluşunu və 
tərkibini, maddələrin kəmiyyət və keyfiyyətini təyin etmək üçün S.-dən 
geniş istifadə olunur. S.-da istifadə olunan cihaz spektrofotometr 
adlanır. 
SPEKTROSKOPİYA – elektromaqnit şüalarının spektrlərini 
öyrənən elm sahəsi. Elektromaqnit şüaları dalğalarının uzunluq diapa-
zonuna görə S. ayrılır: radiospektroskopiya, optiki S., infraqırmızı S., 
görünən S., ultrabənövşəyi S., qamma-spektroskopiya. Hər bir atom və 
ya molekul xarakterik spektrə malik olur, ona görə də maddələrin 
quruluşunu öyrənmək olur. 
SPEKTROZONAL AEROFOTOŞƏKİLÇƏKMƏ – eyni vaxtda 
elektromaqnit dalğalarının bir neçə spektral zonasında Yer səthinin 
fotoşəklinin çəkilməsi. S.a.-də atmosferin optik əlamətlərini və fəsilləri 
nəzərə almaqla spektral parlaqlıq əmsalı məlum olmalıdır. S.a-nın əsas 
növü rəngli spektrozonal planalmadır. Spektrozonal aerofotoşəkillərdə 
Yer səthinin obyektləri öz rənglərində yox, şərti rənglərdə təsvir edilir. 
SPELEOLOGİYA, MAĞARAŞÜNASLIQ – mağaralar haqqında 
elmin kompleks biliklər sahəsi; mağaraların mənşəyi, morfologiyası, 
mikroiqlimi, oradakı çayları, gölləri, floranı, faunanı, ölmüş heyvanların 
izlərini, vaxtilə mağaralarda uzun müddət yaşayan insanların maddi 
mədəniyyətini, divar rəsmlərini, heykəltaraşlıq təsvirlərini, həmçinin 
Yer altında yaşayan insanların bioloji və fizioloji problemlərini öyrənir. 
SPELOFAUNA (yun. spelaion – mağara və fauna) – mağaralarda, 
dağ süxurları çatlarında yaşayan heyvan qrupları. 
SPORLAR (yun. Sparo - səpmə) – İbtidai və ali bitkilərdə 
 397 
 
çoxalmağa xidmət edən müxtəlif mənşəli mikroskopik törəmələr. S. 
başqa hüceyrə ilə birləşmədən, yəni mayalanmadan cücərərək yeni bitki 
orqanizmlərinin başlanğıcını verir. S. bir, iki və çox hüceyrəlidir, silindr, 
kürə, ellips, yumurta, armud, paxla formasında olur. Bir çox bitkilərdə 
S. müxtəlif quruluşlu qlafla örtüldüyündən protoplastda toplanan ehtiyat 
qida maddələri hesabına qidalanaraq cücərmə qabiliyyətini uzun müddət 
saxlayır. S.-ı 3 qrupa bölmək olar: sinziqotlar, mitosporlar və meyospor-
lar. Ali bitkilər yalnız meyosporlar əmələ gətirir. 
SPORLU BİTKİLƏR – Əsasən qeyri cinsi və ya cinsi yolla əmələ 
gəlmiş sporlar vasitəsilə çoxalan və yayılan bitkilər. S.b. bəzən ibtidai 
(yosunlar, bakteriyalar, şibyələr, göbələklər) və ali (mamırlar, plaunlar, 
selaginellalar və s.) qruplara bölünür. Bəzi S.b.-də sporlar əmələ gəlmir; 
belə bitkilərdə çoxalma bitkinin müəyyən hissəsinin ayrılmasilə gedir 
(məs. bir çox şibyələrdə). Toxumlu bitkilər S.b-dən çoxalma və 
yayılmasının toxum vasitəsilə getməsilə fərqlənirlər. 
SPORLULAR (Sporazoa) – parazit ibtidailər sinfi. 2000-dək növü 
var. İnsanda və müxtəlif heyvanda hüceyrədaxili parazitlərdir. Malya-
riya, piroplazmos və s. xəstəlikləri törədir. 
SPOROGENEZ – Sporəmələgəlmə prosesi; ali və ibtidai bitkilərdə 
reduksion bölünmədə müşahidə edilir. 
SPOR-TOZCUQ ANALİZİ – müxtəlif çökmə süxurları tipində 
spor və tozcuqların yayılması qanunauyğunluqlarını öyrənmək üçün 
istifadə edilən metodların məcmusu. S.t.a, süxurların yaşını, keçmiş 
geoloji epoxaların bitki örtüyünün və iqlim şəraitinin tarixini öyrənmək 
üçün istifadə edilir. S.t.a. əsasında spor-tozcuq diaqramı qurulur. Bu 
diaqram hər hansı geoloji zamanda həmin yerin bitki örtüyünün ardıcıl 
inkişafını göstərir. 
SSİOFİTLƏR, KÖLGƏYƏDAVAMLI BİTKİLƏR – kölgəyə da-
vam gətirən, günəş işığında yaxşı inkişaf edən bitkilər. S-rə ağac, bir 
çox ot bitkiləri aiddir. 
STABİL (SABİT) QRUPLAŞMA – məlum olmayan uzun müddətli 
mövcud olan qruplaşmalar (adətən suksessiya klimaksı fazasında); bir 
qayda olaraq, sıfır bioloji məhsuldarlıqdan başlayır, belə ki, onun ümu-
mi məhsulu senozdaxili maddələr mübadiləsi prosesində sərf olunur. 
STASİONAR (EKOLOJİ) (lat. stationarius - hərəkətsiz) – 
müəyyən təbii obyektin və ya hadisənin daim (uzun müddətli) müşahidə 
aparıldığı və tədqiqat edildiyi yer (sahə). 
STASİONAR TƏDQİQATLAR – landşaftların, ekosistemin, 
onların komponentlərinin vəziyətinin və dəyişməsinin öyrənilməsinin 
uzun müddət (illər) bir yerdə-stasionarda müşahidə edilməsinə 
 398 
 
əsaslanan tədqiqatlar. Müşahidələrin bir yerdə aparılması mürəkkəb ci-
hazlardan və müxtəlif metodikadan istifadə etməyə, həm də geniş 
yüksək ixtisaslı mütəxəssisləri cəlb etməyə imkan yaradır. 
Uzunmüddətli müşahidələr landşaftın və onun komponentlərinin 
fəaliyyətini və dinamikasını dərindən təhlil etməyə, ritmik prosesləri 
aşkar etməyə imkan verir. Stasionarın ərazisi (poliqon) elə hesabla 
seçilməlidir ki, o, kifayət qədər tipik (xarakterik) landşaftın modeli kimi 
qəbul edilə bilsin. Belə olduqda stasionarda öyrənilən proseslər bir sıra 
oxşar landşaftlar üçün təmsil oluna bilər. Stasionarın ərazisində test 
sahələri, profillər də yerləşdirmək olar. 
Stasionarda müşahidələr fiziki, kimyəvi və bioloji metodlarla yerinə 
yetirilir. Bu dəqiq kəmiyyət xarakteristikası əldə etməyə imkan verir. 
S.t. uzun illərdən bəri iqlim, hidroloji, geomorfoloji, bioloji proseslərin 
öyrənilməsində istifadə olunur. Son illiklərdə bir rayonda bir sıra 
proseslərin geniş əlaqədar tədqiqatları və landşaftın kompleks 
tədqiqatları aparılır. Bu istiqamətin inkişafı landşaftın, ekosistemin an-
tropogen təsir nəticəsində dəyişməsi üzrə dəqiq məlumat əldə etməkdir. 
S.t. landşaftın fəaliyyətinin və dəyişməsinin emprik riyazi modellərinin 
qurulması üçün yaxşı material verir, bu isə landşaftın vəziyyətini 
proqnozlaşdırmaq və onun əsasında landşaftqoruyucu tədbirlərin 
hazırlanması üçün vacibdir. 
STASİYA (lat. statio - dayanacaq) – 1) populyasiyanın yaşadığı 
yer. 2) heyvanın və yaxud heyvan növünün məhdud dövr ərzində, yaxud 
da müəyyən funksiya üçün istifadə etdiyi yaşayış yerinin bir hissəsi. 
Gündüz, gecə və mövsümi S.-lar, çoxalma, qidalanma, əlverişsiz şəraitə 
dözmək və nəhayət şərait pisləşdikdə köçmə S.-rı məlumdur. 
STATİSTİK METODLAR (alm. Statistik, ital. stato, son. lat. Sta-
tus - dövlət) – (ekologiyada) – variasion statistika metodlarından ibarət 
olub fitosenozu, populyasiyanı, onların məhsuldarlığını ayır-ayrı 
hissələrilə öyrənib bütövlükdə tədqiq edilir və əldə olunan nəticələrin 
dəqiqlik dərəcəsi qiymətləndirilir. Statistik metodlar digər riyazi metod-
larla, qismən faktor (amil) analizi əlaqələndirir. 
STENOBAT HEYVANLAR (yun. stenos – dar, və bathos - 
dərinlik) – dənizlərdə məhdud diapozonlu dərinlikdə yaşayan heyvanlar. 
S.h. dənizlərin müəyyən bir zonasında (məs., litoral, batial, abissal) 
yaşayırlar. Onların əksinə olaraq evribat heyvanlar dənizlərin müxtəlif 
dərinliklərində yaşayır. S.h.-ın yayılma arealı məhduddur. 
STENOBİONTLAR, STENOPLASTİK NÖVLƏR – dar ekoloji 
plastikli orqanizmlər. Stenobiontluq növün geniş yayılmasını 
məhdudlaşdırır və onun lokal yayılmasına şərait yaradır (dar areal). 
 399 
 
STENOEDAFİK ORQANİZMLƏR – müəyyən qrunt (torpaq, sub-
strat) tipini üstün tutan orqanizmlər. 
STENOFAQLAR – az miqdar qida obyektləri ilə (olifaqlar) və ya 
bir növ yemlə (monofaqlar) qidalanan orqanizmlər (növlər). 
STENOFOTLAR – yalnız məhdud işıqlanma dərəcəsi çərçivəsində 
yaşayan orqanizmlər. Mağara orqanizmləri (bəzi xərçəngkimilər, 
həşəratlar, balıqlar və s.), torpaq orqanizmləri (soxulcan, yereşən) 
okeanın zonaları orqanizmləri (bəzi xərçəngkimilər, süngər, 
dərisitikanlılar və s.). 
STENOHİQROBİONTLAR – qəti müəyyən dar məhdud rütubətlik 
şəraitinə uyğunlaşan orqanizmlər (növlər). Məs.. ipək qurdunun 
sürfələrinin inkişafının birinci mərhələsi havanın rütubətliyi 70-75%, 
sürfəlik mərhələsinin sonunda isə 60-65%-də keçir. 
STENOXRON ORQANİZMLƏR – yalnız ilin müəyyən dövründə 
aktiv və ya passiv olan heyvanlar. Məs., səhranın bəzi heyvanları 
(gəmiricilər, reptilin, həşəratlar) yayda yuxuya gedir. 
STENOQAL NÖVLƏR – su formaları: inkişafı üçün xüsusi duzlu 
su mühiti tələb olunan və mühitin dəyişilməsinə dözməyən növlər. 
STENOQALİN HEYVANLAR – Suda duzluluğun artıb 
azalmasına dözməyən su heyvanları. Dənizdə və su hövzələrində 
yaşayan heyvanların çoxu S.h.-a aiddir. 
STENOQALİNNİK – su orqanizmlərinin suyun duzluluğu yalnız 
dar diapozon dəyişməsi mühitində yaşaması qabiliyyəti. 
STENOOKSİBİONTLAR – suda oksigenin az tərəddüdünə (adətən 
7 və 11 sm3/l) davam gətirən orqanizmlər (məs, alabalıq). 
STENOTERM HEYVANLAR (steno... və yun. therme - istilik) – 
yalnız müəyyən və ya az dəyişkən temperaturda yaşamaq qabiliyyəti 
olan dəniz və torpaq heyvanları. Mühitin temperaturuna uyğunlaşan S.h-
da həmin mühitin temperaturu müxtəlif növ üçün müxtəlifdir: istisevən 
heyvanlar yalnız nisbətən yüksək temperaturda (adətən 20°C-dən az 
olmayan), soyuq sevən heyvanlar aşağı temperaturda (bəzən 0°C yaxın) 
yaşaya bilərlər. S.h. evriterm heyvanlarla müqayisə edilir. 
STENOTERMİYA – temperatur faktorunun dar intervalda 
tərəddüdünə adaptasiya olunan orqanizmlər. 
STENOTERMOFİLLƏR – stenoxorlar-temperaturun yalnız dar 
diapozon tərəddüdünə yaşamağa qabil olan heyvanlar. S.-ə yeraltı və 
dərin su şəraitində, isti qaynaqlardakı (yüksək enliklərdə) bütün 
orqanizmlər daxildir. 
STENOTOP AREAL – kiçik areal sahə. 
STENOTOP ORQANİZMLƏR –Məhdud yaşayış yerinə alışmış 
 400 
 
heyvan və bitkilər. S.o-ə bitkilərdən qum akasiyası, cil, (qumotu), 
mərcanı, ladan kolu və s. heyvanlardan nazikbarmaq sünbülqıran, 
süleysinlər və s. aiddir. 
STERİLİZASİYA (lat. sterilis – dölsüz, qısır) – müxtəlif 
maddələrin, əşyaların, ərzaq məhsullarının və s.-nin canlı 
orqanizmlərdən tam təmizlənməsi. Yüksək temperatur, mayeləri 
filtirdən keçirmək S.-nın ən çox yayılmış üsuludur. S. operasiya 
otaqlarında, antiboitik qablaşdırılan sexlərdə ultrabənövşəyi şüaların 
köməyi ilə aparılır. Kosmik gəmilərdə də S. tədbirləri görülür. 
STİQOBİONTLAR (yun. Styx – yeraltı çayın adı) – yalnız yeraltı 
sularda yaşayan heyvanlar. S.-rə mağara sularında daim yaşayanlar-ali 
növlərin çoxu (amfipodlar, izopodlar) və ibtidailər (ostrakodlar, kope-
podlar), xərçəngkimilər, bəzi malyusk və balıq növləri aiddir. 
STİQOFİLLƏR – yeraltı sularda yaşayan, həm də yerüstü sularda 
yaşamağa qabil olan heyvanlar. 
STİMULLAŞMA (ekologiyada) – digər növ fərdlərinin boy və 
inkişafına metabolitlərin təsirinin güclənməsi. 
STRATOBİONTLAR – meşə döşənəyində yaşayan orqanizmlər. 
STRATOPAUZA (lat. stratum – qat və yun. pausis - dayanacaq) – 
stratosfer və mezosfer arasında 50-55 km yüksəklikdə atmosferin sərhəd 
qatı. 
STRATOSFER (lat. stratum – qat və yun. spharia – kürə, sfer) – 
atmosferin troposfer ilə mezosfer arasında təbəqəsi: 8-16 km-dən 45-55 
km-dək yüksəklikdə yerləşir. S.-də su buxarı azdır. Hündürlük artdıqca 
ozonun miqdarı çoxalır: maks. hissəsi 2-30 km hündürlükdədir. S. üçün 
buludların olmaması, böyük sürətli (60-100 m/san) küləklər və şırnaqlı 
axınlar xarakterdir. 
STRESS (ing. stress - gərginlik) – (Psixologiyada, fiziologiyada və 
tibbdə) – Gözlənilməz gərgin şəraitin törətdiyi emosional vəziyyət. 
Çətin və təhlükəli şəraitdə müxtəlif fiziki və zehni gərginlik halında iş 
görmək, qısa müddətdə çox məsul qərar qəbul etmək zərurəti S. 
vəziyyəti törədir. S. insanın fəaliyyətində mənfi və müsbət təsir göstərə 
bilər. S. vəziyyətində bəzi adamların fəaliyyəti nəinki çox çətinləşir, 
hətta tam tormozlana, yaxud fəaliyyətin pozulması halı, qavrayışda, 
hafizədə təhriflər baş verə bilər. Digərlərində isə, əksinə, S. vəziyyəti 
fəallığı gücləndirə, xüsusi fikir aydınlığı və dəqiqliyi törədə bilər. 
STRUKTUR LANDŞAFT – müəyyən ərazinin tektonik quruluşuna 
uyğun olan landşaft. 
STRUKTUR METOBOLİZMİ – orqanizmin morfoloji strukturu-
nu, böyümə və inkişafını təmin edən maddələr mübadiləsi. 
 401 
 
SU, H2O – Hidrogenin oksigenlə adi şəraitdə davamlı olan sadə 
kimyəvi birləşməsi. Rəngsiz (qalın təbəqələri göyümtül), dadsız və iysiz 
mayedir; kütləcə 11,9% hidrogen və 88,81% oksigendən ibarətdir; 
sıxlığı 3,98°C-də 1.000 q/sm3-dir. 0°C-də buza, 100°C-də buxara çevri-
lir. Yerin geoloji tarixində, həyatın əmələ gəlməsində, planetimizin iq-
liminin formalaşmasında suyun rolu çox böyükdür. Su həmişə həyat 
mənbəyi olmuşdur. Su istər k.t.-nda, istərsə də sənayedə zəruri kompo-
nentdir. Su təbiətdə ən geniş yayılmış maddədir (Hidrosfer yer səthinin 
71%-ini təşkil edir). Atmosferdə buxar, duman, bulud, yağış damcıları 
və qar kristalları şəklində 13-15 min km3-ə yaxın su var. Qurunun 
təqribən 10%-ini daimi buzlaqlar tutur. Onun kütləsi hidrosferdəki 
suyun miqlarına yaxındır. Təbii şəraitdə suda həmişə həll olunmuş halda 
müxtəlif duzlar, qazlar və üzvi maddələr olur. Suyun 1 kq-nda 1 q duz 
olduqda şirin su, 25 q duz olduqda şortəhər su, bundan çox olduqda isə 
şor su adlanır. Yağıntıda duzların miqdarı 10-20 mq/kq-a çatır. 
SU ANBARI – Əsasən, çay dərələrində bənd vasitəsilə yaradılan 
süni hovuz. SES-lərin işləməsi, suvarma və su təchizatı üçün su topla-
maq, çayın axınını təmizləmək, gəmiçilik şəraitini yaxşılaşdırmaq, balıq 
yetişdirmək və s. məqsədlə yaradılır. Dünyada hər birinin həcmi 100 
mln m3-dən çox olan təqribən 2.3 min S.A. var. Azərbaycan 
respublikasında ən böyük Mingəçevir su anbarıdır (16,1 km2). 
SU BALANSI – atmosferdə, yer kürəsində və onun ayrı-ayrı 
sahələrində suyun bütün gəlir və çıxarının nisbəti. S.b. Yerdə su 
dövranının kəmiyyətcə ifadəsidr. Yerin S.b. bərabərliyi ilə səciyyələnir. 
Burada okeanların və qurunun səthinə düşən atmosfer yağıntılarının 
miqdarı (1020 mm) okeanların və qurunun səthindən buxarlanmanın 
cəminə bərabərdir (müvafiq olaraq 880 mm, 140 mm). Çoxillik dövrdə 
hər hansı ərazi üçün S.b. qurunun səthinə düşən atmosfer yağıntılarının 
miqdarı buxarlanma və həmin ərazidən olan axım miqdarının cəminə 
bərabər olur. Azərbaycan ərazisinin S.b.-nda yağıntılar 427 mm, buxar-
lanma 308 mm, axım 199 mm (69 mm-i səth axımı, 50 mm-i yeraltı 
axım) təşkil edir. 
SU BİOMONİTORİNQİ – İstifadə olunan və ya təbii 
suqəbuledicilərə verilən suyun yararlığını qiymətləndirmək məqsədilə 
test-orqanizmlərin köməyi ilə suyun keyfiyyətinə nəzarət. 
SU BİTKİLƏRİ – Suda bitən bitkilər. S.b. hidrofitlərə və 
hidatofitlərə ayrılır. Yalnız aşağı hissəsi suda olan bitkilər hidrofitlər, 
tamamilə və yaxud çox hissəsi suda olan bitkilər hidatofitlər adlanır. 
S.b. içərisində faydalıları var. Su hövzələrinin öz-özünə təmizləməsində 
böyük rolu var. Bəzən çox artıb kanalları və su hövzələrini basır. S.b.-ni 
 402 
 
məhv etmək üçün herbisidlərdən istifadə edilir. Balıqların yemi olan 
S.b-ni yetişdirmək üçün isə xüsusi aqrotexnika vardır. S.b.-nə buynu-
zyarpaq, su zambağı, süsənbər, oxyarpaq, acı qıjı, suoxu, sufındığı, elo-
deya, bir çox yosunlar aiddir. Toxum və meyvələri bir çox quşların 
qidasıdır. 
SU DÖVRANI (suyun təbiətdə dövranı) – Yerdə (onun 
atmosferində və yer qabığında) günəş radiasiyası və ağırlıq qüvvəsinin 
təsiri nəticəsində suyun fasiləsiz yerdəyişməsi. S.d. suyun Yer səthindən 
buxarlanması, onun buxarlandığı yerdən hava axınları vasitəsilə başqa 
yerə aparılması, su buxarının kondensasiyası və yağıntı halında düşməsi, 
su hövzələrində, qurunun səthində və yer qabığı daxilində suyun 
yerdəyişməsindən ibarətdir. Günəş radiasiyasının təsiri altında okean-
lardan, dənizlərdən, çaylardan, buzlaqlardan, qar və buz örtüyündən, 
torpaqdan və bitkilərdən ildə 518,6 min km3 su buxarlanır və həmin 
miqdarda su yağıntı halında yer səthinə tökülür. 
SU EHTİYATLARI – İstifadəyə yararlı sular: çay, göl, kanal, su 
anbarı, dəniz və okean suları, yeraltı sular, torpaqdakı rütubət, buzlaq 
suları (buz), atmosferdəki su buxarları daxildir. S.e.-nın 2%-ə qədəri 
şirin sulardır ki, bunun da yalnız 0,3%-indən istifadə etmək 
mümkündür. Şirin su ehtiyatlarından təsərrüfatda (sutəchizatı, suvarma, 
hidroenergetika, daxili gəmiçilik, balıqçılıq və s.) geniş istifadə olunur. 
Çayların, göllərin və dənizlərin çirkab sularla xeyli dərəcə 
çirkləndirilməsi S.e.-nın keyfiyyətinin azalması təhlükəsini yaradır (1 
m3 çirkab su 40-50 m3 təbii çay suyunu çirkləndirir və yararsız hala 
salır). Azərbaycan respublikasında S.e.-nın əsas hissəsini çay suları, 
10,3 km3-i yerli çayların suları) təşkil edir. 
SU EROZİYASI – Dağ süxurlarının və torpaqların axar sularla 
yuyulması və oyulması. Bax: Eroziya. 
SU HEYVANLARI, HİDROBİONTLAR – həyatı suda keçən 
heyvanlar. Su mühitinin sıxlığı hava mühitinə nisbətən orta hesabla 800 
dəfə çox olur. S.h. iki əsas qrupa (dəniz və şirin su heyvanları) bölünür. 
Paleontoloji və fizioloji məlumatlar göstərir ki, müasir şirinsu 
heyvanları dəniz heyvanlarından, quruda yaşayan onurğalılar və cücülər 
şirinsu heyvanlarından əmələ gəlmişlər. 
 
SU HÖVZƏLƏRİNDƏ YOL VERİLƏN KONSENTRASİYA – 
maddələrin (adətən çirkləndiricilərin) suda konsentrasiyası (qatılığı): bu 
qatılıqdan yuxarı su bir və ya bir neçə istifadə növü üçün yararsız 
sayılır. 
SU HÖVZƏLƏRİNİN BİOAKTİVLİYİ – canlı orqanizmlər 
 403 
 
tərəfindən su hövzəsində maddələr dövranı prosesinin intensivliyi. 
SU HÖVZƏLƏRİNİN BİOLOJİ MELİORASİYASI – faydalı su 
orqanizmlərinin yaşayış şəraitinin yaxşılaşmasına və su sahələrinin bi-
oloji və təsərrüfat məhsuldarlığının süni yüksəlməsinə yönəldilən kom-
pleks tədbirlər. S.h.b.m. balıq təsərrüfatında (su hövzəsinin 
dərinləşdirilməsi və təmizlənməsi, təbii balıq kürü qoyan yerlərin 
saxlanması və süni kürüləmə yerlərinin düzəldilməsi), həm də ov 
təsərrüfatında istifadə olunur. S.h.b.m.-na həm də hövzədə bitki ilə qida-
lanan balıqların introduksiyası daxildir (su hövzələrinin «çiçəkləməsi”» 
ilə mübarizə məqsədilə). 
SU HÖVZƏLƏRİNİN ÖZÜ-ÖZÜNÜ TƏMİZLƏMƏSİ – su 
hövzəsinin üzvi və qismən qeyri üzvi maddələri zərərsiz birləşmələrə 
çevirməsi qabiliyyəti. S.h.ö.t. fiziki (suspenziya hissəcikərinin çökməsi, 
buxarlanma); kimyəvi (maddələrin oksigen və hidrogen peroksidlə 
oksidləşməsi, suda həll olması, hidrantlara çevrilməsi: kolqulyasiya və 
çökmə; toksikantların hidrolizi); bioloji (çirklənmiş maddələrin 
mübadilə prosesinə girməsi, onların parçalanması və ya zəhərsiz forma-
lara keçməsi). S.h.ö.t.-də bütün hidrobiontlar iştirak edir, əsas rolu isə 
bakteriyalar, göbələklər, ibtidailər və çoxhüceyrəli heyvanlar-süzdü-
rücülər oynayır. 
SU HÖVZƏLƏRİNİN SANİTARİYA MÜHAFİZƏSİ (SHSM) – 
içməli su mənbələrinin çirklənmədən qoruyan qanunverici, təşkilatı və 
sanitar-texniki tədbirlər sistemi. SHSM barədə ilk dövlət qanunu 19 
əsrin 70-ci illərində B.Britaniyada, 90-cı illərdə isə Fransada həyata 
keçirilmişdir. SHSM-də ciddi rejimli və məhdudlaşdırılmış sanitariya 
mühafizəsi zonası müəyyənləşdirilmişdir. Birinci zonaya su götürülən 
yer və su kəmərinin baş qurğuları aiddir; bura hasara alınır, sahəsi 
yaşıllaşdırılır, qorunur və tikinti işləri qadağan edilir. İkinci zonaya su 
təchizatı mənbəyinə təsir göstərə bilən sahə aiddir. Çayın sahili 150-200 
m enində yaşıllaşdırılır və sanitariya rejimi gözlənilir. SHSM-də sanita-
riya-epidemioloji stansiyalar nəzarət edir. 
SU HÖVZƏSİNİN ÖZÜ-ÖZÜNƏ ÇİRKLƏNMƏSİ – parçalanan 
ölü maddələrlə çirklənməsi. S.h.ö.ç. yosunların kütləvi parçalanması 
(əsasən göy-yaşıl yosunların) nəticəsində baş verir. Su mühiti bu zaman 
nəinki ölü üzvi maddələrlə zənginləşir, həm də mürəkkəb molekulyar 
strukturlu zəhərli maddələrin ayrılması nəticəsində zəhərlənir, heyvan 
və insanlar üçün təhlükəli olur. Zəhərli yosunlarla zəhərlənmiş balıqları 
insan qəbul etdikdə zəhərlənə bilər. 
SU HÖVZƏSİNİN SAPROBLUĞU – su hövzəsinin 
hidrobiontların növ tərkibi və kütləsi ilə çirklənmə dərəcəsinin 
 404 
 
xarakteristikası. Polisaprob (ən çox çirklənmiş), mezosaprob və oliqosa-
prob (az çirklənmiş) su hövzəsi ayırd edilir. Bu hövzələrdə yaşayan 
orqanizmlər uyğun olaraq poli,-mezo və oliqosaproblar adlanır. 
SU HÖVZƏSİNİN TERMOFİKASİYASI – su hövzəsinə istilik və 
atom elektrik stansiyalarının qızdırılmış suyu axıdılır, bunun nəticəsində 
üzvi maddələrin məhsulu artır, aerob proseslər daha çox anaerob 
proseslərlə əvəz olunur. Su hövzəsində suyun gigiyena və sanitar 
vəziyyəti pisləşir. S.h.t. su hövzələrinin xüsusi fiziki çirklənmə növü 
olub, biotanın köklü dəyişməsinə səbəb olur. 
SU HÖVZƏSİNİN TROFLUĞU – 1) su hövzəsində biokütlənin 
miqdarı və avtotrof orqanizmlərin məhsulu: 2) avtotrof bitkilərin 
yaşaması üçün labüd olan qida maddələrinin və başqa şəraitin 
mövcudluğu. 
SU HÖVZƏSİNİN YEM RESURSU – hidrobiontlar üçün qida 
vəzifəsini görən bütün orqanizmlər, onların parçalanma məhsulları və 
digər üzvi maddələrin məcmusu. 
SU İLƏ TƏMİN OLUNMA – sənaye, kənd təsərrüfatı və məişət 
təsərrüfatlarının su ilə təmin olunma dərəcəsi. 
SU KADASTRI – respublikanın, regionun və ya hövzənin sularının 
sistemləşdirilmiş məlumatı: bura çaylar, dənizlər, göllər, yeraltı sular, 
bataqlıqlar haqqında məlumatlar daxil edilir. 
SU QITLIĞI (DEFİSİTİ) – Torpaqda suyun azlığı və havada 
nəmliyin aşağı olması nəticəsində bitki toxumalarında suyun 
çatışmaması. S.q. turqorun itməsinə və bitkinin solmasına səbəb olur, 
toxumaların tam nəmlənməsindən alınan faizlərlə ifadə olunur. Ən 
yüksək su qıtlığı kserofitlərdə baş verir. 
SU MİQRANTLARI – canlı orqanizmlərin tərkibində olan suda 
həll olan kimyəvi elementlər (kalsium, kalium, kükürd, fosfor, dəmir, 
alüminium, silisium). 
SU MÜALİCƏSİ – sudan müalicə və profilaktika məqsədi ilə 
istifadə edilməsi. Hələ İbn-Sina orqanizmi möhkəmləndirmək və bir sıra 
xəstəliklərin qarşısını almaq üçün S.m.-nin böyük əhəmiyyətini 
göstərmişdir. Su yüksək istilik tutumu, istilik keçiriciliyi, konveksiya və 
müxtəlif qazları, duzları həll etmək qabiliyyətinə malikdir. S.m. zamanı 
dəridə yerləşən sinir ucları qıcıqlanır. Azərbaycan Respublikasında bir 
sıra balneoloji müəssisələr (İstisu, Turşsu, Qalaaltı, Suraxanı, Şıxburnu 
və s.) fəaliyyət göstərir. 
SU REJİMİ – çay, göl və bataqlıqlarda vaxtaşırı su həcminin 
səviyyəsinin dəyişməsi. Sutkalıq, illik və əsrlik ritmika ilə səciyyələnir. 
SU TƏCHİZATI MƏNBƏLƏRİNİN SANİTARİYA 
 405 
 
MÜHAFİZƏSİ ZONASI – su mənbələri və su kəməri ətrafındakı ərazi. 
Burada çirklənmənin qarşısını almaq üçün adətən meşəliklər salınır. 
S.t.m.s.m.z. bütün su hövzələri ətrafında yaradılmalıdır. 
SU TƏSƏRRÜFATI KADASTRI – xalq təsərrüfatının müxtəlif 
sahələrində sudan istifadə vəzifəsi, miqdarı və formasına uyğun olaraq 
su resursları üzrə məlumatların toplanması. 
SU TƏSƏRRÜFATI – Su ehtiyatlarının öyrənilməsi, uçotu, kom-
pleks istifadəsinin planlaşdırılması, yeraltı və yerüstü suların 
çirklənməsinin və azalmasının mühafizəsi ilə məşğul olan xalq 
təsərrüfatı sahəsi. S.t.-nin əsas vəzifəsi xalq təsərrüfatının bütün 
sahələrini zəruri miqdarda keyfiyyətli su ilə təmin etməkdir. S.t.-nın ən 
əsas məsələlərindən biri də su hövzələrini sənaye və məişət suları ilə 
çirklənməkdən qorumaqdır. 
SU TOKSİKOLOGİYASI – toksikologiyanın bölməsi: su mühiti-
nin toksikliyini, su orqanizmlərin zəhərin təsirinə qarşı reaksiya mex-
anizmini və toksikantların təsir mexanizmini öyrənir. 
SUALTI VEGETASİYA ZONASI – bitkinin suyun dibində 
müəyyən üsullarla bərkimiş və demək olar ki, bütövlüklə suyun altında 
qalan su hövzəsinin sahəsi. Həyat fəaliyyəti üçün zəruri olan bütün 
maddələr (mineral duzlar, karbon-4 oksid və s.) bitkiyə sudan daxil olur. 
SUAYRICI – bir-birinə əks istiqamətlənən iki yamaca atmosfer 
yağıntılarının axımını bölüşdürən xətt. İki axım hövzəsini ayıran dağ 
silsiləsi və ya səthin hündür sahəsi. 
SUBAKVAL LANDŞAFT (sub... və lat. agua - su) – dövri olaraq 
təmiz suyun basdığı (çaybasarda) şəraitdə inkişaf edən geokimyəvi 
landşaftın elementar tipi. Relyefin mənfi formalarında formalaşır. 
Biokimyəvi proseslər oksidləşmə-reduksiya şəraitində gedir. 
SUBAKVAL PROSESLƏR – sualtı təbii (fiz., kim., biol və s.) 
proseslər. 
SUBAKVAL RELYEF – sualtı relyef (dənizin, okeanın, gölün, 
çayın dibi). 
SUBALP QURŞAĞI – Dağlıq rayonlarda hündürlük qurşaqlarından 
biri olub, bilavasitə meşə qurşağından üstdə yerləşir. S.q. meşə qurşağı 
ilə alp qurşağı arasında keçid təşkil edib, hündür (2.0-2,5 m) ot bitkiləri 
ilə zəngindir. Tək-tək və qrup halında alçaq boylu ağac və kollara rast 
gəlinir. 
 
SUBALP MEŞƏLƏRİ – Subalp meşələri dağın yüksək hissələrində 
(dəniz səthindən 2000-2200 m-dən yuxarı) qısa müddətli yayı olan 
xüsusi iqlim şəraitində yayılır və özünə məxsus bitki örtüyü yaradır. 
 406 
 
Belə iqlim şəraiti ağac bitkisi üçün az əlverişlidir. Ona görə də meşələr 
seyrək, ağacların gövdəsi çox vaxt əyri, boyu alçaq olur. Meşənin 
seyrək çətri altında isə rəngarəng hündür ot örtüyü inkişaf edir. S.m.-nin 
edifikatorları fıstıq, şərq palıdı və tozağacı sayılır. Onlara yüksək 
dağağcaqayını, ayı fındığı, vələs, quşarmudu, başın ağacı, doqquzdan, 
rododendron, qarağat və s. ağac və kollar qarışır. Respublikamızın 
ərazisində subalp tipli meşələr olduqca az qalmışdır. Çox yerdə uzun 
müddət davam edən intensiv insan fəaliyyəti nəticəsində subalp 
meşələrinin sərhədi xeyli aşağı endirilmiş, deqradasiyaya uğrayaraq 
tikanlı kolluqlara (ardıc, gəvən və s.), çəmən və bozqırlara çevrilmişdir. 
SUBAREAL PROSESLƏR (sub... və yun. aer - hava) – yerüstü 
təbii (fiziki, kimyəvi, biol. və s.) proseslər. 
SUBASAR ZONA – su anbarı yaranması ilə əlaqədar subasan ərazi, 
burada bir sıra suksessiyadan sonra spesifik dayazsulu litoral, adətən 
kövrək (zərif) ekosistem əmələ gəlir. 
SUBDOMİNANT NÖVLƏR – sayına və biokütləsinə görə domi-
nant növlərdən bir qədər geri qalan növlər. 
SUBEDİFİKATORLAR – fitosenozlarda edifikatorlardan sonra 
ikinci yeri tutan bitkilər. 
SUBKLİMAKS – müxtəlif fəlakətli, biotik və edafik faktorların 
təsiri nəticəsində suksessiyanın klimaks vəziyyətinə çatması 
mərhələlərindən biri. 
SUBKLİMAKS QRUPLAŞMALAR – klimaks qruplaşmalardan 
fərqli olaraq xarici təsirlər nəticəsində pozulduqda öz strukturunun 
bərpasına yüksək qabiliyyətə malikdir. Antropogen faktorların təsiri 
hərtərəfli müşahidə edilən hazırki dövrdə subklimaks qruplaşmalar daha 
çox adaptasiya olunan və geniş yayılan forma sayılır. 
SUBSTRAT (BİOLOGİYADA) – heyvan və ya bitki 
orqanizmlərinin, həmçinin mikroorqanizmlərin yaşadığı və oradan 
qidalandığı əşyalar, maddələr. Yerüstü orqanizmlər üçün S. – torpaq, su 
orqanizmləri (bentos) üçün su hövzəsinin qruntu (dibi), su kütləsi 
(plankton üçün) hesab olunur. S.-ın dəyişməsi (xüsusən antropogen), 
eroziya, çirklənmə, mexaniki tərkibin pozulması və s.) ona yapışan or-
qanizm qruplaşmaların normal funksiyasını pozur, ekostemin 
suksessiyasına səbəb olur. 
SUBTROPİK QURŞAQLAR – SUBTROPİKLƏR – Yerin iki 
coğrafi qurşağı. Şimal və cənub yarımkürələrində təqribən 30° ilə 40° en 
dairələri arasındadır. Qışda mülayim, yayda tropik hava kütləsinin 
üstünlüyü ilə xarakterizə olunur. Azərbaycan Respublikası ərazisindəki 
S.q. yayı quraq keçən yarım rütubətli subtropiklərə (Lənkəran ovalığı) 
 407 
 
və quru subtropiklərə (Qanıx-Həftaran vadisi, Kür-Araz ovalığı) ayrılır. 
SUBTROPİK MEŞƏ – subtropiklərdə, əsasən Aralıq dənizi 
ölkələrində yayılan sıx enliyarpaqlı meşələr, tərkibinə həmçinin 
həmişəyaşıl ağac və kollar daxil olur. 
SUDA-QURUDA YAŞAYAN BİTKİLƏR – həm quruda, həm də 
suda bitən bitkilər (məs. su qaymaqçiçəyi). 
SUDAN İSTİFADƏ – Su resurslarından istifadə qaydaları, şərtləri 
və formaları: 1) Əhalinin və xalq təsərrüfatının su obyektlərindən hər 
cür istifadə etmə tələbatının ödənilməsi: 2) Suyun təsərrüfat məqsədilə 
məişətdə istifadəsi (məs. elektrik stansiyaları, su dəyirmanı). 
İstifadəçilər sulardan səmərəli istifadə və mühafizə tələblərinə riyaət 
etməlidir. 
SUKEÇİRMƏYƏN HORİZONT – yer səthindən birinci 
sukeçirməyən gilli qat. 
SUKKULENTLƏR (lat. succulentus - şirəli) – Ətli, şirəli yarpaqlı 
(aqava, aloye və s.) və ya gövdəli (kaktus, bəzi südləyənlər) çoxillik 
bitkilər: kserofitlərin xüsusi tipi. S. əsasən Şimali, Mərkəzi və Cənubi 
Amerikada, Cənubi Afrikada səhra, yarımsəhra və savannalarda bitirlər. 
S. işıqsevən, gecböyüyən bitkilərdir. S.-in bəzisi (kaktus, aloye) dekora-
tiv bitki, aqava isə toxuculuq sənayesi üçün xammal verən bitki kimi 
becərilir. Bəzi növləri Krımda, Orta Asiya, Azərbaycan Respublikasında 
introduksiya edilir. 
SUKSESSİYA (lat. succesio - varislik) – Mühitin müəyyən 
hissəsindəki bir fitosenozun digəri ilə ardıcıl əvəz olunması. İlkin S. və 
ikincili S. olur. Qumluqları, qayalıqları tədricən bitki basması ilkin S., 
istifadəsiz kənd təsərrüfatı torpaqlarında bitki və heyvanların məskən 
salması ikincili S.dır. Suksessiya prosesi inkişaf etdikcə növlərin 
miqdarı çoxalır, maddələr dövranı mürəkkəbləşir, ölü kütlə artır. 
SUKSESSİYA FAZASI – ekosistemin inkişaf prosesidir, adətən 
ekosistemə daxil olan yarımsistemlərin (populyasiya, sinuziya və s.) və 
onun əsas strukturlarının (bitki mərtəbəliliyi, onun sıxlığı və s.) 
dəyişilməsi ilə seçilir. Hər suksessiya fazası özündən sonra gələn 
fazanın keçməsi üçün kompleks şərait hazırlayır. 
SUKSESSİYA KLİMAKSI – bax: klimaks. 
SUKSESSİYA MƏRHƏLƏLƏRİ – ekosistemin inkişaf dövrləri. 
F.Y.Klements (1928) 6 S.m. ayırır: 1) denudasiya; 2) pionerlik (immi-
qrasiya); 3) kolonizasiya; 4) növarası rəqabət; 5) biosenotik reaksiya; 6) 
Stabilləşmə (klimaks). Biosenozun pionerlikdən stabilliyə qədər inkişafı 
seriyanı təşkil edir. Hər S.m. biosenozun inkişaf vahidi olub biotopun 
xüsusi (spesifik) fiz., kim., iqlim və biotik şəraitlərilə xarakterizə olunur. 
 408 
 
SUQORUYUCU MEŞƏLƏR– suqoruyucu funksiyası daşıyan 
meşələr. Adətən çay, göl, su anbarı sahillərində qoruyucu zolaqlar 
şəklində ayırırlar. Suqoruyucu zonaya daxildir. S.m. su hövzələri 
ərazilərinin mikroiqlimini və hidroloji rejimini yaxşılaşdırır, suyu 
çirklənmədən qoruyur. Çayların yüksək sululuq dərəcəsini saxlayır, 
yerüstü axını yeraltı axına çevirərək, yeraltı suların ehtiyatını artırır, çay 
sahillərini dağılmaqdan mühafizə edir, çaylarda suyun temperaturunu 
aşağı salır. S.m. respublikamızın düzən (aran) ərazisində xüsusi 
əhəmiyyətə malik olub oranın iqlimini nizama salır, böyük tarlaqoruyu-
cu rolu olub kənd təsərrüfatı bitkilərinin məhsuldarlığının sabitliyinə və 
yüksəldilməsinə şərait yaradır, həm də vəhşi heyvanlar və quşlar üçün 
əvəzedilməz sığınacaqdır. 
SULEMA – (civə-xlorid) Hg Cl2 – ağ tozdur, suda, spirtdə, efirdə, 
asetonda həll olur. Olduqca zəhərlidir. S.-dan farmasept sənayesində, 
tibbdə dezinfeksiyaedici vasitə kimi, oduncağa hopdurmaq üçün istifadə 
olunur. 
SUMAQ FƏSİLƏSİ – (Anacardiaceae) fəsiləyə 60 cins və 600-dən 
artıq növ daxildir. Respublikamızda ən geniş yayılan sumaq kolu və 
püstə (Pistasea) cinsinə daxil olan saqqızağacdır (kütyarpaq püstə). 
Həqiqi püstə (P.vera) növü isə Abşeronda, Mil-Muğan düzündə, 
Şamaxıda (Dəvəçidə) becərilir. 
 
 
 
 409 
 
Aşı sumaq Saqqızağac (kütyarpaq püstə)
  
 
SUPERKLİMAKS – ekstremal şəraitin davamlı klimaksı (tundra, 
səhra və s.) 
SUTKALIQ RASİON – sutka ərzində heyvanların yediyi yemin 
miqdarı, qida istifadəsi tədbiri. 
SUTKALIQ RİTMLƏR – gündüz və gecənin dəyişilməsilə 
əlaqədar bioloji proseslər və hadisələrin intensivliyinin, xarakterinin 
dövri olaraq dəyişməsi. 
SUTƏNZİMLƏYİCİ MEŞƏ ZOLAQLARI – Meylliyi 1°-dən çox 
olan yamaclarda torpağı eroziyadan qorumaq məqsədilə zolaq şəklində 
salınan meşə zolaqları. S.m.z. qarın bərabər yayılmasını, səthi axımın 
nizamlanmasını tənzim edir. S.m.z. torpağın yuyulmasını zəiflədir, onun 
nəmliyini yüksəldir, kənd təsərrüfatı bitkilərinin məhsuldarlığını artırır. 
Yamacın meylliyi 2°-dən çox olduqda meşə zolaqları yamacların eni 
istiqamətində (horizontlar üzrə) salınır. Zolaqların eni 10-15 m, bir-
birindən  arası 3-4 m, cərgələrdə ağacların arası 1,5-3 m götürülür. 
Yamacın meylliyi 6°-dən çox olarsa S.m.z. terraslarda, sahəciklərdə və 
ərazini başdan-başa şumlamadan salınır. 
SUTOPLAYICI SAHƏ, SUTOPLAYICI HÖVZƏ – yağıntı 
sularını toplayıb, çay yaxud gölə axıdan və suayrıcı xətlə hüdudlanmış 
sahə. Səthi və yeraltı S.s.-lər var: onların sərhədləri üst-üstə düşmür. 
Çayın (gölün) hövzəsi səthi sutoplayıcı kimi qəbul edilir. S.s. səthinin 
quruluşu (relyefi) suyun axmasına xeyli təsir göstərir. 
SUVARMA ƏKİNÇİLİYİ – kənd təsərrüfatı bitkilərinin suvarma 
şəraitində yetişdirilməsi. K.t. bitkiləri vegetasiya dövründə normal 
nəmliklə təmin olunmadıqda suvarmaya ehtiyac yaranır. Quraq 
rayonlarında suvarma sabit və yüksək məhsul alınmasını təmin edir. 
SUVARMA, İRRİQASİYA – meliorasiya növlərindən biri. S.-da 
məqsəd kənd təsərrüfatı bitkilərindən yüksək məhsul almaq, torpağın su, 
hava, istilik rejimlərini təmin edib nizamlamaqdır. Vegetasiya dövründə 
bitkinin inkişafı üçün torpaqda nəmlik çatışmadıqda S.-ya ehtiyac 
yaranır. S.k.t. bitkilərinin suya olan tələbatını təmin edir, faydalı 
mikroorqanizmlərin inkişafına imkan yaradır, bitkinin qida rejimini, boy 
və inkişafını gücləndirir, torpağın hava rejimini tənzimləyir və 
məhsuldarlığı artırır, torpaqda çatışmayan rütubəti tamamlayır. S. 
müxtəlif üsullarla (səthi S., süni yağışyağdırma, torpaqaltı S., damcılı S. 
və s.) aparılır. 
SUVARMA NORMASI – bütün vegetasiya dövründə kənd 
 410 
 
təsərrüfatı bitkilərinin tələbatını ödəmək üçün 1 ha torpaq sahəsinə 
verilən suyun miqdarı. S.n. vegetasiya dövründə bitkilərin inkişaf 
fazalarında onların su sərf etməsinə, suvarılan torpaqlarda suyun 
itməsinə müvafiq olaraq dövri suvarma normalarına bölünür. Dövri S.n. 
müəyyən bitki əkilmiş tarlanın ha-na bir suvarma dövründə verilən 
suyun miqdarıdır. Dövri suvarma yağmurlararası fasilələrdə torpaqda 
çatışmayan rütubəti tamamlayır. Suvarılan rayonun iqlim şəraiti ilə sıx 
əlaqədardır. Torpaq və iqlim şəraitindən asılı olaraq respublikanın ayrı-
ayrı zonalarında hər hektar üçün S.n. pambığa 5.8-7.8, taxıla 2.7.-4.7, 
yoncaya 6.-9.6, üzüm bağına 4.5-5.9, çay plantasiyasına 3.5-4.0, tütünə 
4.0-4.5 min m3 arasında götürülür. 
SUVARMA OAZİSİ (vahəsi) – səhra və yarımsəhra zonasında çay, 
artezian və ya qrunt suları vasitəsilə süni suvarma ilə əkinçilik aparılan 
massivlərin, həmçinin onunla təmasda olan ərazinin mikroiqliminin, 
torpaq-melorasiya və hidrogeoloji şəraitinin kəsgin dəyişməsi. Bax:-
Oazis. 
SUVARMA REJİMİ – kənd təsərrüfatı bitkilərinin suvarma 
normasını, suvarmaların sayını və müddətini təyin edir. S.r. bitkilərin 
inkişaf dövrü və fazalarında onların suya olan tələbatını və torpağın su, 
qida, duz və istilik rejiminin nizamlanmasına uyğun olaraq 
götürülməlidir. Belə uyğunluq suvarılan torpaqların münbitliyini artırır, 
kənd təsərrüfatı bitkilərindən yüksək və sabit məhsul götürülməsinə 
səbəb olur. Bitkilərin S.r. onlara lazım olan ümumi suvarma normasının 
vegetasiya dövründə paylanmasını nəzərdə tutur, dövri suvarmaların 
sayını, normasını və müddətini müəyyən edir. 
SUVARMA SİSTEMİ – Suyu suvarma mənbəyindən götürüb 
suvarılan sahəyə paylayan və bitkilərin suvarılmasını təmin edən 
qurğular. S.s-nə baş su qəbuledici qurğu, ana kanal, daimi paylayıcı ka-
nallar, müvəqqəti kanallar,  suvarma şəbəkəsi, hidrotexniki qurğular 
daxildir. Su ana kanallar vasitəsilə daimi paylayıcı kanallara, buradan 
isə təsərrüfatlara paylanır. Müvəqqəti kanallar suyu paylayıcı kanallar-
dan götürüb suvarma şəbəkəsinə verir. Sızmaya və buxarlanmaya gedən 
itkinin qarşısını almaq üçün əksər hallarda S.s. qapalı tikilir, suvarma 
kanallarının bir hissəsi, yaxud hamısı borularla əvəz edilir. 
SUVAT – çay, göl və bulaqda heyvanların su içmək üçün gəldiyi 
yer. 
SUYUN AQRESSİVLİYİ – suyun, o cümlədən suda həll olan 
maddələrin kimyəvi təsir göstərmək yolu ilə müxtəlif materiaları 
parçalaması (dağıtması). 
SUYUN BİOLOJİ TƏMİZLƏNMƏSİ – Sənaye və məişət çirkab 
 411 
 
sularının suvarma sahələrində, aerotenklərdə, biofiltlərdə və s.-də üzvi 
maddələrin biokimyəvi parçalanmasına əsaslanan (aerob bakteriyaları 
vasitəsilə) kompleks tədbirlər. S.b.t. tam aparıldıqda oksidləşdirici 
maddələr kənar edilir, suyun şəffaflığı artır, onun patogen bakteriyalara 
yoluxması azalır və s. 
SUYUN BULANIQLIĞI – sülb halında olan maddələrin suda asılı 
vəziyətində olması. Çəki və həcm vahidləri ilə ifadə olunur (q/m3, mq/l). 
çaylarda, müvəqqəti axınlarda və şırımlarda sülb axının və asılı 
gətirmələrin miqdarının müəyən edilməsi üçün S.b. kəmiyətlərindən 
istifadə edilir. S.b.-nın miqdarı axın sularından nümunə götürülməsi, 
süzülməsi, qurudulması və çəkilməsi yolu ilə müəyyən edilir. 
SUYUN CODLUĞU – suyun tərkibində kalsium və maqnezium 
duzlarının miqdarı ilə müəyyən edilən keyfiyyət göstəricisi. 
SUYUN “ÇİÇƏKLƏMƏSİ” – Təmiz su ekosistemlərinin üst bio-
horizontunda yaşıl və göy-yaşıl yosunların kütləvi inkişafı. S.”ç” bəzən 
hövzələrin biogen maddələrlə çirklənməsinə səbəb olur. Bu zaman bəzi 
yosunlar çürüdükdə suyu toksinlərlə zəhərləyir. 
Suyun “çiçəkləməsi”nin əsas səbəbi suya düşən fosforlu və azotlu 
birləşmələrdir. Bu maddələr suda olan oksigen hesabına mavi-yaşıl 
yosunların inkişafına səbəb olur. Mingəçevir su anbarında  son zamanlar 
suyun çirklənməsinə səbəb çaylara axıdılan çirkab suları, zəhərli 
maddələrin getdikcə artması və Kürdə kaskad su anbarlarının 
yaradılmasıdır. 
Suyun «çiçəkləməsi”» bütün canlılar, o cümlədən balıqlar üçün çox 
təhlükəlidir. 
SUYUN ÇİRKLƏNMƏ GÖSTƏRİCİLƏRİ – suyun çirklənmə 
dərəcəsini və xarakterini təyin edən göstəricilər: fiziki göstəricilər 
(bulanıqlıq dərəcəsi, iyi və suyun pH-i), kimyəvi (suda həll olan oksige-
nin miqdarı, ammonium-azotun miqdarı, BPK, XPK), bakteriya 
(bağırsaq çöpləri və patogen mikroorqanizmlərin mövcudluğu), hidrobi-
oloji (hidrobiontların tərkibi-saprob və oliqosaprob orqanizmlərin 
nisbəti) və b. çirklənmiş su hövzələrində biokimyəvi çirklənmə 
göstəricisi 100-500%-ə çatır. 
SUYUN DÖVRANI – Günəş radiasiyası, canlı orqanizmlərin həyat 
fəaliyyəti, ağırlıq qüvvəsi və insanın təsərrüfat fəaliyyətinin təsiri 
nəticəsində suyun Yerdə arasıkəsilməz, qarşılıqlı yerdəyişməsi prosesi. 
S.d. yerin səthindən buxarlanma (xüsusilə Dünya okeanından), konden-
sasiya, buludların əmələ gəlməsi, onlardan yağmurların düşməsi, axımın 
(səthi və yeraltı) formalaşması və dünya okeanına axması. Hazırki 
dövrdə S.d.-rejimi ümumi yağmurların cəminin təxminən buxarlanmaya 
 412 
 
bərabər olması kimi (519 min km3) müəyyənləşdirilir. Ona görə su 
resursları tükənməyən resurslara aid edilir. Böyük və kiçik S.d. ayrılır. 
Böyük S.d.-da okean səthindən buxarlanan suyun bir hissəsi yağmurlar 
şəklində okeana qayıdır, bir hissəsi isə quruya aparılır və orada da 
yağmurlar şəklində düşərək üç əsas istiqamətdə paylanır: 1) bir hissəsi 
səthi axıma gedir: 2) bir hissəsi qrunta sızır (yeraltı axım) və bir hissəsi 
atmosferə buxarlanır. Kiçik S.d.-da okean səthindən buxarlanan su 
yağmurlar halında okeana qayıdır. 
SUYUN DUZLULUĞU – suyun tərkibində olan duzların ümumi 
cəmi. Venesian sisteminə (1958) əsasən təbii sular bölünür: təmiz sular 
(0,5%0), miksoqalin və ya az duzlu (0,5-30%0), euqalin və ya dəniz suyu 
(30-40%0) və hiperqalin və ya çox duzlu (40%0-dən artıq), Təmiz (saf) 
su hövzələrinə çaylar, göllərin əksəriyyəti, euqalin su hövzəsinə – 
Dünya okeanı, hiperqalin su hövzəsinə bəzi göllər və dünya okeanının 
bəzi sahələri aiddir. 
SUYUN EKSPERTİZASI – insanın fizioloji-gigiyena və təsərrüfat 
ehtiyaclarını ödəmək üçün nəzərdə tutulan suyun dövlət standartına 
uyğun keyfiyytinin təyini. 
SUYUN HİPEPÇİÇƏKLƏMƏSİ – Yüksək qida maddələrinin 
(normadan çox) daxil olması ilə əlaqədar suyun olduqca intensiv «çiçək-
ləməsi”». S.h. zamanı yosunların biokütləsi (əsasən göy-yaşıl 
yosunların) 100 mq/l-dən artıq olur. 
SUYUN XLORLANMASI – Suyun xlor və onun birləşmələri ilə 
emalı; içməli suyu zərərsizləşdirmək üçün ən çox yayılmış üsul. S.x. 
sərbəst xlorun və onun birləşmələrinin mikrobların ferment sisteminin 
dağıtması xassəsinə əsaslanır. İçməli suyu zərərsizləşdirmək üçün xlor, 
xloramin və xlorlu əhəngdən istifadə olunur. Xlorlamadan sonra suya 
düşən mikrobları məhv etmək məqsədi ilə suya xlor artıqlaması ilə 
(qalıq xlor) qatılır. S.x.-dan 30 dəq. sonra qalıq sərbəst xlorun suda 
miqdarı 0.3 mq/l-dən az olmamalıdır. S.x-ndan sonra suda pis iy verən 
maddələr olarsa, belə hallarda xlorlamadan əvvəl suyu ammonyaklı və 
ya ammonium duzları ilə emal edirlər. Çöl şəraitində içməli suyu 
zərərsizləşdirmək üçün də su xlorlanır. Axar suları, üzgüçülük 
hovuzlarının suyunu zərərsizləşdirmək, istehsalat sularını 
rəngsizləşdirmək, dəmirsizləşdirmək və s. məqsədlə də xlorlamadan 
istifadə olunur. Lakin xlor suda olan çirkləndirici  üzvi maddələrlə 
qarışıqlı əlaqədə olduqda yüksək toksik, hətta konserogen maddələr, o 
cümlədən dioksinlər əmələ gələ bilər. Buna görə C.x. ozonlaşdırma ilə 
əvəz olunur. 
SUYUN İON TƏRKİBİ – suda həll olan ionların məcmusu. 
 413 
 
SUYUN (RÜTUBƏTİN) MƏHSULDAR SƏRFİ – biosenozun 
üzvi maddələrin sintezinə, bitkinin transpirasiyasına və s. sərf etdiyi 
suyun miqdarı. S.m.s. biogeosenozun su rejiminin mühüm komponenti 
sayılır. 
SUYUN MİNERALLAŞMASI – suyun qeyri-üzvi (mineral) 
maddələrlə (ion və kalloid halında) doyması; Minerallaşma dərəcəsi 
adətən mq/l və ya q/l-lə (bəzən kq/l) ifadə olunur. 
SUYUN SAFLIĞI – suyun işıq buraxması qabiliyyəti. Adətən Sekki 
diski ilə ölçülür. 
SUYUN ŞƏFFAFLIĞI – suyun işıq buraxmaq qabiliyyəti. Əsasən 
suda asılı halda həll olan üzvi və qeyri-üzvi maddələrin qatılığından 
asılıdır. S.ş. antropogen çirklənmə və su hövzələrinin evtroflaşması 
nəticəsində kəskin aşağı düşür. 
SUYUN ŞİRİNLƏŞDİRİLMƏSİ – İçməli (duzsuz) və təsərrüfat 
əhəmiyyətli su almaq üçün təbii suların tərkibindəki duzların miqdarının 
azaldılması (adətən 1q/l-dək) prosesi. Əsasən, arid, habelə quraqlıq 
sahələrdə yerləşən və Yerin quru səthinin təqribən 60%-ini təşkil edən 
40-dan artıq ölkədə şirin su çatışmır. 
Aqreqat halını dəyişdirməklə (distillə, dondurma yolu ilə), həm də 
dəyişdirmədən (hiperfiltrasiya, yaxud əksinə osmos, ion mübadiləsi, 
üzvi həllelicilərlə suyun ekstraksiyası, ionların məsaməli elektrodlarla 
sorbsiyası və s.) suyu şirinləşdirmək mümkündür. S.ş. üsullarına mü-
vafiq olaraq mütəlif suşirinləşdirici qurğu tipləri mövcuddur. 
SUYUN TƏMİZLƏNMƏSİ – Təbii su təchizatı mənbələrindən su 
kəmərinə verilən suyun keyfiyyətini müəyyən edilmiş norma gös-
təricilərinə çatdırmaq məqsədi ilə aparılan texnoloji proseslər komplek-
si. Su, su kəmərinə verilməzdən əvvəl kaoqulyasiya, çökdürmə və 
süzmə yolu ilə durulaşdırılır, zərərsizləşdirilir (maye xlor, xlorlu əhəng 
və ozonla). Kimyəvi tərkibi qənaətləndirici olduqda yeraltı sular təkcə 
xlorla və ya ultrabənövşəyi şüalarla zərərsizləşdirilir. Suyu yumşaltmaq 
üçün su əhəng və ya soda ilə emal edilir, yaxud ionit süzgəcdən keçirilir. 
Tərkibindəki qazlardan (karbon qazı, hidrogensulfid və metandan, flor 
artığından) və radioaktiv maddələrdən su aerasiya yolu ilə, 
aktivləşdirilmiş alüminium-oksidindən süzməklə, dezaktivasiya ilə 
təmizlənir. Su aktivləşdirilmiş kömür, ozon, xlor 4-oksid və ya kalium-
permanqantla dezodorasiya edilir. S.t. üçün reagent və dezinfeksiya qur-
ğularından, qarışdırıcı, çökdürücü və s.-dən istifadə edilir. 
SÜLB AXIM – səthi axın sularının özü ilə yuyub apardığı torpaq, 
qum, digər mineral və üzvi hissəciklərdən ibarət asılı materiallar. 
Miqdarı qr., kq və tonla ölçülür. Səthi axın sularının tərkibindəki S.a.-ın 
 414 
 
miqdarı ərazidən yuyulan torpağın miqdarının göstəricisidir. 
SÜNİ EKOSİSTEMLƏR – biosferdə gedən bəzi prosesləri 
modelləşdirməyə imkan verən insan tərəfindən yaradılan kiçik qapalı 
ekosistem. 1996-cı ilin aprelində Londonda biosferin qapalı ekoloji 
sistemləri üzrə IV Beynəlxalq simpozium keçirildi. 
SÜNİ FİTOSENOZ – komponentlər arasında bitkilərin əlaqəsi olan 
çöl, bostan, bağ, xiyaban və süni salınan meşə bitki qruplaşmaları. 
Qısamüddətli (1-3 illik – çöl, bostan, güllük), uzunmüddətli (8-10 il-
səpilmiş çəmən) və daimi (10 ildən artıq – bağlar, parklar, tarlaqoruyucu 
meşə zolaqları və s.) S.f-lər ayırırlar. Çöl səpinləri S.f-ları aqrofitose-
nozlar kimi ayrılır. Son vaxtlar S.f-lar təbii bozqır və səhra bitki 
növlərindən salınır (aqrobozqır, aqrosəhra). 
SÜNİ GÖL (NOHUR) – Süni sututar. Kiçik çay dərəsi, qobu və 
yarğanlarda bəndlərin tikilməsi, yaxud düzən yerlərdə iri çalaların 
qazılması yolu ilə yaradılır. Səth suları və ya yeraltı sularla doldurulur. 
Mühüm təsərrüfat əhəmiyyəti var. 
SÜNİ İONLAŞMA – havada insan fəaliyyəti nəticəsində yüngül və 
ağır ionların əmələ gəlməsi. 
SÜNİ RADİOAKTİVLİK – radioaktiv izotopları yaratmaqla və 
ondan istifadə etməklə (atom elktrik stansiyalarında, buzqıran və sualtı 
gəmilərdə, tibbdə və s.) insanın təsərrüfat və hərbi fəaliyyəti nəticəsində 
əmələ gələn radioaktivlik. S.r. yol verilən dozanı keçdikdə mənfi ekoloji 
rol oynayaraq nəinki mutagen, teratogen, kanserogen effekt yaradır, 
həm də populyasiya, ekosistem və biomların strukturunu dağıdır. 
SÜNİ SEÇMƏ – Hər hansı cinsdən, yaxud sortdan və təsərrüfat 
cəhətdən daha qiymətli olan heyvan və bitkinin yetişdirmə məqsədi ilə 
seçilməsi. S.s. terminini 1859-cu ildə Ç.Darvin təklif etmişdir. S.s. 
kortəbii və metodiki olur. Kortəbii S.s. anlayışını Ç.Darvin belə izah 
edirdi: hələ ibtidai maldarlar və əkinçilər daha qiymətli heyvan və 
bitkiləri qoruyub saxlamağa, onlardan nəsil almağa cəhd göstərmişlər. 
Nəsildən-nəslə yaxşı heyvanların qorunub saxlanması sürü 
yetişdirməyə, yaxşı toxumun əkilməsi isə məhsulun daha da artmasına 
səbəb olurdu. Orqanizmlərin təsərrüfat faydalı xassələrini gücləndirən, 
yaxud zərərli əlamətləri zəiflədən bütün mutasiyalar cinsdə, ya da sortda 
avtomatik olaraq dərinləşmiş və yayılmışdır. Kortəbii S.s. mexanizminə 
və nəticələrinə görə təbii seçməyə yaxındır. Metodik S.s.-dən 
məqsədyönlü olması ilə fərqlənir və kütləvi və fərdi metodiki seçmə 
şəklində aparılır. Fərdi metodiki seçmə daha səmərəlidir; bu zaman hər 
bir valideyn forması təkcə özünə məxus keyfiyyətinə görə deyil, həm də 
bu keyfiyyətləri nəslə vermək qabiliyyətinə görə qiymətləndirilir. 
 415 
 
SÜNİ YAĞIŞYAĞDIRMA – 1) reagentlərin köməyilə buludlardan 
yağış şəklində yağıntı əmələ gətirmək; 2) kənd təsərrüfatı bitkilərini su-
varma üsulu. Belə suvarmada su sahəyə maşınlar və apparatlar vasitəsilə 
yağış kimi səpələnir. S.y. üsulu ilə suvarmada istənilən torpaq qatını 
suvarmaq olur; əsasən qrunt suları yer səthinə yaxın olan sahələrdə 
tətbiq edildikdə yeraltı suların səviyyəsinin qalxmasının və torpaqların 
şorlaşmasının qarşısını alır. S.y. üsulu ilə suvarmada şırımlarla, yaxud 
zolaqlarla suvarmaya nisbətən suya 30-35% qənaət olunur, k.t. 
bitkilərinin məhsuldarlığı 15-20% artır. 
SÜRÜ – 1) Davranışında qarşılıqlı əlaqə olan, bir növə mənsub 
məməlilər qrupu; yəni müəyyən vaxtda eyni cür davranan, çox vaxt 
fəallıq ritmi eyni olan və vahid hərəkət istiqamətinə malik heyvanlar. 2) 
Ayrı-ayrı təsərrüfatlarda saxlamaq, kökəldilmək və otarılmaq üçün 
formalaşmış heyvan qrupu. Ətlik istiqamətli qaramal sürüsü (naxır), 
qoyun sürüsü və at sürüsü (ilxı) və s. olur. 3) təsərrüfatda eyni cinsdən 
olan heyvanların miqdarı. 
SÜRÜNƏNLƏR, REPTİLİLƏR (Replitia) –onurğalı heyvanlar 
sinfi. Müasir S.-in 4 dəstəyə (pulcuqlular, timsahlar, tısbağalar və dim-
dikbaşlılar) mənsub 6500-dən çox növü məlumdur. S. təbiətdə qiymətli 
ov heyvanları üçün yemdirlər. Timsahların, iri ilanların və 
kərtənkələlərin dərisindən çemodan, portfel, ayaqqabı və s. hazırlanır. 
Kərtənkələlərin əksəriyyəti cücüləri, bir çox ilanlar isə zərərli 
gəmiriciləri məhv etdiyinə görə əhəmiyətlidir. Bir çox ilan növlərinin 
zəhəri qiymətli dərman preparatları hazırlamaqda istifadə olunur. Bəzi 
S.-in sayı kəsgin azalmış, nəsli kəsilmək üzrədir; qorunurlar. 
SÜRÜŞMƏ – ağırlıq qüvvəsinin təsiri ilə yumşaq süxur kütləsinin 
(yaxud torpağın bir hissəsinin) yamac boyu aşağı sürüşərək yerini 
dəyişməsi. S. ən çox suyadavamlı süxur qatları ilə sulu süxur qatları üst-
üstə yerləşdiyi yamaclarda baş verir. Yağış sularının hopub keçirməyən 
qatın üzərində yığılması S. əmələ gətirir. S. abraziya, eroziya, aşınma, 
seysmik hadisələr və b. təbii proseslər, həmçinin yerin geoloji şəraitini 
nəzərə almadan insan tərəfindən görülən işlərin təsiri nəticəsində 
yaranır. S. əkin sahələrinə, sənaye müəssislərinə, yaşayış məntəqələrinə, 
yollara və s. böyük zərər vurur. Onlarla mübarizə etmək üçün 
sahilbərkitmə və drenaj qurğularından istifadə olunur, yamaclar yerə 
dirək vurulması və ağac əkilməsi yolu ilə bərkidilir və digər işlər 
görülür. Azərbaycan Respublikasında S.-lər Bakı şəhəri rayonunda, 
Böyük Qafqazın cənub və şimali-şərq makroyamaclarında, Lerik və 
Yardımlı rayonlarında yayılmışdır. 
 
 
 
 416 
 
Ş 
 
ŞABALIDI TORPAQLAR – quru çöllərin (bozqırların) zonal tor-
paq tipi. Azərbaycanda düzənlik və dağətəyi sahələrdə yayılmışdır; 
çəmən şabalıdı torpaqlarla birlikdə ərazinin 20%-dən çoxunu təşkil edir. 
Bitkiləri quru bozqır tiplidir. Azərbaycanda taxıl əkinlərinin və 
üzümlüklərin çoxu bu torpaqların payına düşür. Son vaxtlar Ş.t. boz-
qəhvəyi torpaq tipi kimi də göstərilir. 
ŞAQULİ MİQRASİYA – zoohidrobiontların daha əlverişli şərait 
axtarmaq (qida, işıq, temperatur və s.) üçün müntəzəm olaraq vaxtaşırı 
kütləvi surətdə şaquli istiqamətdə yerini dəyişməsi. 
ŞAQULİ TEMPERATUR QRADİYENTİ – atmosferdə tempera-
turun hündürlüyə görə (hər 100 m-də dərəcə ilə) dəyişməsini göstərən 
vektor. 
ŞAM FƏSİLƏSİ (Pinaceae). Bu fəsiləyə şam, qaraşam, sidr, 
küknar, ağşam, tsuqa və psevdotsuqa daxildir, hamısı iynəyarpaqlı ağac-
lardır. 
Azərbaycanda 2 növ şam ağacı bitir: qarmaqvari şam və eldar şamı. 
Qarmaqvari şam (Pinus Sosnowskyi) və ya Sosnovski şamına 
Böyük Qafqazın cənub yamacında Balakənçay hövzəsində dəniz 
səthindən 800-1000 m yüksəklikdə dik qayalarda, Göygöl və Maralgöl 
ətrafında (Kəpəz dağında), Tovuz rayonunda Zəyəmçay və Əsrikçay 
hövzələrində, kiçik sahələrdə rast gəlinir. 
Eldar şamı (Pinus eldarica) Azərbaycanın endem ağac növü olub 
dünyada təbii halda yeganə bitmə yeri Qabırrıçayın sağ sahilində 
Ellərqoyuğu dağıdır. Adı Azərbaycanın Qırmızı kitabına salınmışdır. 
Eldar şamından Azərbaycanın düzən və dağətəyi rayonlarında, ən çox 
Abşeronda yaşıllaşdırmada geniş istifadə olunur.  
Ş.f.-nə daxil olan adi şam mavi küknar, hələb şamı, Krım şamı və 
himalay sidrinə də respublikamızda meşəsalma yaşıllaşdırma işlərində 
rast gəlinir. 
 
 
 
 
 
 448 
 
 
 
 
 
 
 
 
Filizçay (Balakənçay) hövzəsində qarmaqvari şam ağaclığı 
 
ŞEH – axşam, gecə və səhər tezdən müsbət temperaturda yer səthi, 
bitki və əşyaların üzərinə çökən su damlaları. Gecə şüalanması 
nəticəsində havanın soyuması və həmin səthdə su buxarının 
kondensasiyasından yaranır. Zəif küləkli aydın havada Ş. daha çox 
düşür. Mülayim enliklərdə Ş. gecə ərzində 0,1-0,5 mm, tropiklərdə 
3mm-dək yağıntı verir. 
ŞELF (ing. shelf) – materikin dəniz basmış, alçaq kənar düzənlik 
zolağı. Dünya okeanı dibinin sahilyanı hissəsi. Ş.-də dənizin dərinliyi 
200 m-dən artıq deyil, eni isə bir neçə km-dən 1300 km-ə qədərdir. Bəzi 
sahillərdə (məs. Cənubi Amerikanın Sakit okean sahilində) Ş. yoxdur. 
Bir sıra iri neft, qaz yataqları, mühüm balıq ovu rayonları Ş.-də yerləşir. 
ŞƏHƏR – əhalisi, əsasən, sənayedə, ticarətdə, elm, mədəniyyət, 
xidmət və idarəetmə sahələrində çalışan iri yaşayış məntəqəsi. Ş. əhalisi 
dünya əhalisinin     50%-ə yaxındır. Yer üzərində şəhər əhalisi hər il 50 
mln. nəfər və ya 2,6% artır. Azərbaycanda əhalinin 51%-ə qədəri 
şəhərlərdə yaşayır. Bakı şəhərinin əhalisinin sayı 1mln-dan artıqdır. 
ŞƏHƏR EKOLOGİYASI – şəhərdə insanlrın yaşayışı üçün 
 418 
 
əlverişli şəraitin yaradılması haqında elm. Buna yaşıllıqlar salmaqla, 
ekoloji arxitektura prinsiplərindən istifadə və çirklənməni azaltmaqla 
nail olmaq olar. 
ŞƏHƏR İQLİMİ – şəhərin təbii mühitinin tikinti, sənaye, nəqliyyat, 
şəhər əhalisinin təsiri nəticəsində dəyişərək formalaşan iqlim. İri 
şəhərlərdə temperaturun yüksək olması (şəhər ətrafı əraziyə nisbətən 3-
5° yüksək); yay mövsümündə buxarlanmanın, nisbi rütubətin az olması; 
konveksiyanın yüksəlməsi nəticəsində leysan yağışlarının tez-tez və çox 
olması; günəş işıqlanması saatının azalması (fotokimyəvi smoq 
nəticəsində); dumanın çox olması (xüsusən ilin soyuq aylarında) və 
havanın sənaye və şəhər tozları, karbon qazı, kükürd, azot, qurğuşun, 
benzopirin və s. ilə yüksək dərəcədə çirklənməsi ilə səciyyələnir. Şəhər 
daxilində müxtəlif mikroiqlim tipləri yaranır. Ş.i. spesifik (sinantrop) 
fauna və floranın əmələ gəlməsinə səbəb olur. 
ŞƏHƏR LANDŞAFTI – tikili, yol və parkları olan antropogen 
landşaft tipi (urbanik landşaftın sinonimi). 
ŞƏLALƏ – çay yatağında bərk süxurlardan əmələ gələn çıxıntı 
üstündən suyun tökülməsi. Su bir neçə çıxıntıdan töküldükdə Ş.-lər 
kaskadı əmələ gətirir. Yer kürəsində ən hündür Ş.-lər Anhel (1054 m, 
Venesuela, Çurun çayı), Tugela (933 m, Car, Tugela çayı) və 
Yosemitidir (727 m, ABŞ, Mersed çayı). Viktoriya Ş.-sinin (120 m) eni 
1800m., Niaqara Ş.-sinin (51 m) eni 1100 m-dir. Azərbaycanda bir neçə 
kiçik Ş. (Muçuq, Dəmiraprançay, Qəbələ), Afurca (Vəlvələçay, Quba) 
var. 
 
 448 
 
Dəmiraparan çayda «Mıçıx» şəlaləsi 
 
ŞİBYƏLƏR (Jichenes) – yosun və göbələk növlərinin birgə 
(simbioz) yaşamasından əmələ gəlmiş xüsusi bitki qrupu. Çoxillik 
bitkilərdir; komponentləri yaşıl, göy-yaşıl, az halda sarı-yaşıl və qonur 
yosunlar, göbələklərdən isə kisəlilər, nadir hallarda bazidilərdir. Digər 
bitkilərdən cisimlərinin simbiotik olması, yosun və göbələklərdə 
olmayan, yalnız onlara məxsus maddələrin əmələ gəlməsi, çoxalması və 
gec böyümələri ilə fərqlənirlər. Ş. quruluşca qazmağa bənzər, 
yarpaqşəkilli və kolcuqşəkilli formalarda olur. 
ŞİTİL – əkmək üçün toxumdan becərilən cavan bitkilər, əsasən, 
tərəvəz, çiçək, texniki, bəzi meyvə və meşə bitkilərini becərmək üçün 
istifadə olunur. 
ŞİTİLLİK, BİTKİÇİLİKDƏ – tərəvəz, çiçək və s. bitkilərin şitilini 
becərmək üçün düzəldilmiş örtülü torpaq sahəsi. İstixana, parnik və ya 
plyonka ilə üstü örtülən hər hansı sahə, lək Ş. ola bilər. 
ŞORAKƏTLİ TORPAQLAR – uducu kompleksində udulmuş Na 
olması ilə əlaqədar şorakətləşmə prosesi baş verən torpaq növü. Özünün 
nisbətən əlverişsiz morfoloji və fiziki-kimyəvi xassələri ilə (kolloidlərin 
 420 
 
dispersləşməsi, bərkiməsi və s.) fərqlənir. Şorakətləşmə dərəcəsindən 
asılı olaraq zəif, orta və şidətli Ş.t. olur. Şorakətləşmə prosesi bu 
torpaqların münbitliyini xeyli azaldır. Azərbaycan Respublikasında belə 
torpaqlara boz-qəhvəyi, şabalıdı, qonur, boz-qonur və boz torpaqlar olan 
ərazilərdə rast gəlirik. 
ŞORANLAR – üst qatında 1%-dən artıq suda həll ola bilən duzlar 
olan azonal torpaq tipi. Avtomorf və hidromorf şəraitdə əmələ gəlir. 
Aftomorf Ş.-da duzların mənbəyi duzlu süxurlar, hidromorf Ş.-da isə, 
əsasən, kapillyarlarla üst qata qalxıb buxarlanan minerallaşmış qrunt 
sularıdır. Anionlara görə xloridli, sulfatlı, karbonatlı, kationlara görə 
natriumlu, maqneziumlu, kalsiumlu, morfoloji quruluşuna görə qaysaqlı, 
yumşaq, yaş (nəm) və qara Ş. məlumdur. Suvarma düzgün 
aparılmadıqda əmələ gələn Ş.-a isə təkrar Ş. deyilir. Azərbaycan 
Respublikası ərazisində Ş. ən çox Kür-Araz ovalığında (Şirvan, Mil, 
Muğan və Qarabağ düzlərində) yayılmışdır. Kənd təsərrüfatında Ş.-dan 
onların tərkibindəki zərərli duzları müxtəlif su normaları ilə kollektor-
drenaj şəbəkəsi çəkməklə fasilələrlə yumaq, ot bitkiləri əkib 
yaxşılaşdırmaqla istifadə etmək olar. 
ŞUM, ŞUMLAMA – torpağın laydırlı kotanla becərilməsinə əsas 
tədbirlərdən biri. Ş. zamanı torpağın üst qatı alta, alt qatı isə üstə 
çevrilir. 
ŞUM QATI – torpağın sistematik olaraq becərilən qatı. Adətən 
bitkinin boy və inkişafı üçün lazım olan bütün qida maddələri torpağın 
Ş.q.-nda yerləşir. Yumşaldılmış şum qatı nəmliyi asanlıqla özünə 
hopdurub aşağı qatlara keçirir. 
ŞÜA XƏSTƏLİYİ – buraxıla bilən həddən yüksək qiymətlərlə 
ionlaşdırıcı şüalanmanın orqanizmə təsirindən yaranır. 
ŞÜA ZƏDƏLƏNMƏSİ – radioaktiv şüalanma ilə hüceyrə, toxuma, 
orqan və bütövlüklə orqanizmin zədələnməsi. 
ŞÜADAN MÜHAFİZƏ – İonlaşdırıcı şüalanmanın orqanizmə 
təsirini azaltmağa yönəldilmiş vasitədir. Fiziki mühafizə üçün şüaları 
yaxşı udan materiallardan (qurğuşun, beton və s.) istifadə edilir. Bu 
materiallar şüa mənbəyi və obyekt arasında yerləşdirilir. “Açıq” 
şüalanma mənbəyi ilə işləyənlər fərdi mühafizə vasitələrindən 
(kombinezonlar, pnevmogeyimlər, rapiratorlar, xüsusi çəkmələr, 
əlcəklər və s.) istifadə etməlidir. Kimyəvi mühafizə məqsədi ilə, 
şüalanmadan əvvəl orqanizmə xüsusi kimyəvi birləşmələr – 
radioprotektorlar daxil edilə bilər. İonlaşdırıcı şüa mənbələri ilə iş 
aparılan müəssisələrdə dozimetrik və radiometrik nəzarət olmalıdır. 
Xroniki şüa xəstəliyinin və digər zədələnmələrin qarşısını almaq 
 421 
 
məqsədi ilə rentgenoloji müayinə zamanı elektron optik 
gücləndiricilərdən istifadə olunur. 
ŞÜALANDIRMA – müxtəlif məqsədlər üçün infraqırmızı, 
ultrabənövşəyi şüalandırıcı şüalar təsirinə məruz etmək. 
ŞÜALANMA – vahid zamanda bitki və heyvan orqanizmlərin aldığı 
şüalanma dozası. Radiasiya biologiyasından dozanın cəm vahidi rentgen 
və ya rad sayılır. Məs., əgər orqanizm 1 saat ərzində 10mr (millirentgen) 
şüa alırsa 24 saat ərzində 240 mr və ya 0,240 r təşkil edir. Orqanizmin 
hər hansı dozanı qəbul etməsi müddəti böyük əhəmiyyət daşıyır. 
ŞÜALANMANIN XRONİKİ DOZASI – orqanizmlərin uzun 
müddət, bəzən bütün ömrü boyu davam gətirə bildiyi çox olmayan (sub-
letal) radiasiya dozası. 
ŞÜANIN GENETİK TƏSİRİ – Radiasiya mutagenezi  – 
orqanizmlərin şüalanması zamanı irsi dəyişkənliklərin (mutasiyaların) 
meydana çıxması. Ş.k.t. radiasiya genetikası ilə tədqiq olunan 
ionlaşdırıcı şüaların bioloji təsirinin mühüm hissəsidir. 
İonlaşdırıcı şüaların bütün tipləri, həmçinin ultrabənövşəyi şüalar vi-
rus və bakteriyalardan tutmuş, insan da daxil olmaqla bütün yüksək 
quruluşlu orqanizmlərin cinsiyyət hüceyrələrində yeni olan qametlərdə, 
eləcə də bədən hüceyrələri sayılan somatik hüceyrələrdə, bilavasitə 
onların irsi strukturunda mutagen təsirə malikdir. Mühitdə radioaktiv-
liyin yüksəlməsi insan da daxil olmaqla orqanizmlərin 
populyasiyalarında gizli zərərli mutasiyaların toplanmasına səbəb olur. 
Radiasiya seleksiyasında təsərrüfat əhəmiyyətli mutantların 
alınmasında Ş.g.t.-nin təcrübi əhəmiyyəti var. Bu üsulla bir neçə sort 
yaradılmışdır. 
ŞÜMŞƏ (PIRKAL) 
FƏSİLƏSİ, (Aquifoliaceae). Bu fəsiləyə üç cins və 300-dən artıq 
növ daxildir. Azərbaycanda təbii halda təkcə şümşə cinsi bitir. 
Şümşə (pırkal) cinsinin (Ilex) Qafqazda 2, Azərbaycanda bir növü – 
Hirkan şümşəsi (I.hyrcana) Talış dağlarında əsasən fıstıq meşələrinin 
çətri altında bitir.  
ŞÜMŞƏD FƏSİLƏSİ – Buxaceae. Fəsilə 5 cinsi və 80 növü özündə 
birləşdirir. 
Şümşəd cinsi (Buxus) Qafqazda və Azərbaycanda təbii halda iki 
növü bitir. 
Hirkan şümşədi (B.hyrcana) – Azərbaycanda Talış meşələrində 
düzəndən başlamış orta dağ qurşağında bitir. 
Kolxida şümşədi (B.colchica) – Zaqatalada kiçik sahələrdə 
meşələrdə təsadüf edilir. Hər iki növ bir çox yaşayış məntəqələrində 
 422 
 
yaşıllaşdırmada və dibçəklərdə bəzək bitgisi kimi becərilir. Qayçılamanı 
yaxşı qəbul edir. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 423 
 
T 
 
TAFROFİTLƏR (yun. tophros – xəndək və ...fit) – kanal və arxlar-
da bitən bitkilər.  
TAXIL FƏSİLƏSİ – (Poaceae) Bu fəsiləyə aid olan nisbətən iri-
boylu cinslərdən yarpaqsünbül və ya bambuk cinsi (600-dən artıq növü 
məlumdur), psevdosoza cinsi (3 növü məlumdur) və qarğı cinsini 
(Arundo) göstərmək olar. 
Azərbaycanda T.f.-nə aid olan adi qarğı (A.donaks) və pampas otu 
(Gynerium) bitir. Adi qarğı respublikamızın aran rayonlarında su 
hövzələrinin, axmazların kənarlarında, çay vadilərində yayılmışdır. Xalq 
arasında dam örtüyü, çəpər çəkmə, çətən düzəltmə və s.-də istifadə edi-
lir.    
TAXILÇILIQ, TAXILÇILIQ TƏSƏRRÜFATI – taxılın istehsalı, 
bölünməsi və satışı. Taxıl istehsalı dənli və dənli-paxlalı bitkilərin 
becərilməsinə əsaslanır. T. insanlar üçün əsas qida mənbəyi olmaqla, 
maldarlığı qüvvətli yem və yeyinti sənayesini xamalla təmin edən kənd 
təsərrüfatı sahəsidir. Azərbaycanda T.-ın tarixi 7 min ildən çoxdur. Ən 
qədimdən istifadə olunan taxıl bitkiləri buğda, arpa və darıdır. Sonralar 
isə çəltik, vələmir, qarğıdalı və çovdar əkilməyə başlanmışdır. Buğdanın 
14 növünün 270-dən artıq növmüxtəlifliyi və yüzlərcə forması vardır. 
TAKIR EKOSİSTEMLƏRİ – Axarı olmayan səhra düzənliyində 
yerləşdiyi üçün hipoekosistem qrupuna aid edilir. Biotanın avtotrof 
hissəsi göy-yaşıl yosunlardan ibarət olduğundan takırın səthi bərk və 
davamlı qabıqlı (qalınlığı 1-2 sm) olur. Quruduqda çoxbucaqlı çatlar 
əmələ gəlir. Bir qədər sonrakı inkişaf mərhələsində şibyələr, daha sonra 
halofil kolcuqlar, xeyli sonrakı mərhələdə isə yovşan peyda olur, torpağı 
primitiv şoran-şorakət takır torpağıdır. 
 
 423 
 
Takır 
 
TAKSASİYA (lat. taxatio - qiymət) – bitkinin potensial 
məhsudarlığının təyini. Bax: meşə taksasiyası. 
TAKSON – Xüsusiləşmiş (ayrılmış) canlılar qrupu. T.-un 2 xarakte-
rik xüsusiyyəti var. T. formal surətdə ayrılmış taksonomik vahidindən 
(məs. növdən) real mövcud obyekt kimi fərqlənir. Ümumiyyətlə növ 
takson deyil. T. ilk növbədə sistematiklər tərəfindən rəsmi qəbul 
edilməlidir, yəni o müəyyən ranq tutmalıdır. 
TAKSONOMİK ƏLAMƏTLƏR – Müəyyən bir taksonu başqa bir 
taksondan fərqləndirən hər hansı xüsusiyyət. T.ə.-in 5 tipi mövcuddur. 
1-ci tip morfoloji əlamətləri, 2-ci tip maddələr mübadiləsi 
xüsusiyyətləri, 3-cü tip ekoloji əlamətləri, 4-cü tip etoloji əlamətləri, 5-
ci tip coğrafi əlamətləri. Bir çox T.ə. (məs. kimyəvi, xromosom, fizioloji 
və etaloji xüsusiyyətlər və s. təsnifat üçün çox qiymətlidir). 
TAKSONOMİK KATEQORİYA – iyerarx taksonların 
səviyyəsindən biri (yarımnöv, növ, cins və i.a.). 
TAKSONOMİYA – biologiyanın bölməsi: orqanizmin ierarxik 
klassifikasiyasının nəzəri prinsipləri, metodları ilə məşğul olur (tip, si-
nif, dəstə, cins, növ, yarımnöv). T. termini O. Dekandol (1813) 
tərəfindən irəli sürülmüşdür. 
TALA – Meşəlik içərisində açıq (meşəsiz) sahə 
TALASSOFİL ORQANİZMLƏR (yun. thalassa - dəniz) – yalnız 
dəniz və okeanlarda yaşayan orqanizmlər (kitlər, delfinlər, dəniz kirpisi, 
bir çox balıqlar, akula və s.). 
TALLOFİTLƏR – tallomlu və ya ibtidai bitkilər (bakteriyalar, yo-
sunlar, göbələklər, şibyələr). 
TAM SAKİTLİK ZONASI – qoruğun daxilində təbii proseslərə 
insanın istənilən müdaxiləsi qadağan olunan ərazi (zona). 
TAM SIRADAN ÇIXMIŞ (DÖYƏNƏK) OTLAQ (SBOY) – 
Həddən artıq tapdanmış otlaq: ot örtüyü tamamilə məhv edilmişdir 
(dağılmışdır). Fitomeliorasiya yolu ilə bərpası tələb olunur. 
TANATOZ (yun. thanatos - ölüm) – bəzi heyvanların (adətən 
həşəratların) özünü ölülüyə vurmaq qabiliyyəti ilə qoruyucu reaksiyası. 
TANATOLOGİYA – ölüm problemlərinin bioloji və fəlsəfi 
aspektlərini öyrənən elm. 
TANNİN (fr. Tannin – dərini aşılamaq) – Zülallarla və bir çox 
başqa polimerlərlə (sellüloz, pektin maddələri) möhkəm rabitə əmələ 
gətirmək qabiliyyəti olan, bitkilərdə geniş yayılmış fenol birləşmələri 
qrupu. Bitki mənşəli aşılayıcı maddələr tannid adlanır. T. aşı bitkilərinin 
 424 
 
kökündə, oduncağında, yarpağında və meyvəsində olur. T. dərinin 
aşılanmasında, pambıq parçaların boyanmasında və tibbdə (büzücü 
maddə kimi) işlədilir. 
TAPDALANMA – insan və heyvanlar tərəfindən tapdalanma 
nəticəsində torpağın bərkiməsi və bitki örtüyünün zədələnməsi (məhv 
edilməsi). 
TAPILMA YERİ (mestonaxojdenie) – Ayrı-ayrı bitki və heyvanın 
tapıldığı və ya müşahidə olunduğu yer. 
TARİXİ AMİL – cəmiyyətin tarixi inkişafı gedişi ilə yaranaraq təbii 
mühitə təsir göstərən amil (məs. Yerin atmosferində son 100 il ərzində 
CO2-nin qatılığının artması). 
TARAKANLAR, YÜYÜRÜKLƏR (Blattoptera) – cücü dəstəsi. 
3000-dək, Azərbaycanda isə 8 növü var. T.-nın növündən asılı olaraq 
inkişafa 2 aydan 3-4 ilə qədərdir. Azərbaycanda evlərdə qara T. və 
kürəni T., təbii şəraitdə isə Misir T.-ı və tünd T. ən çox təsadüf edilir. 
Əsasən gecələr fəal olurlar. Xəzəllərin altında, torpaqda, çörəkxanalar-
da, evlərdə və s. yaşayır. Bəzi T. xəstəlikləri və helmintləri yayırlar. 
Mübarizə tədbirləri sanitariya-profilaktika və kimyəvi üsullardadır. 
TARLAQORUYUCU MEŞƏ ZOLAQLARI – Tarlaların sərhədi 
boyunca və tarla daxili əkin sahələrinin kənarı ilə salınmış meşələr. 
T.m.z. səthi axımın qarşısını alır, güclü küləklərin təsirini azaldaraq 
torpağı eroziyadan qoruyur, onun su, temperatur və qida rejimini 
yaxşılaşdırır, sahələrdə qarın bərabər paylanmasına və tədricən 
əriməsinə şərait yaradır, torpaqdan rütubətin buxarlanmasını azaldır. 
Bütün bunlar kənd təsərrüfatı bitkilərinin məhsuldarlığını yüksəldir. 
Müəyyən edilmişdir ki, T.m.z. ilə əhatə edilmiş tarlada kənd təsərrüfatı 
bitkilərinin məhsulu açıq sahədəki tarlaya nisbətən 20-25% artıq olur. 
Azərbaycan Respublikasında ilk meşə zolağı 1930-cu ildə Lənkəran-
Astara rayonları ərazisində yaradılmış, sonralar Quba-Xaçmaz 
zonasında, Abşeronda, Gəncə-Qazax zonasında, Muğan düzündə, 
Qarabağda, Mil və Şirvan düzlərində 12 dövlət meşə zolağı salınmışdır. 
TEXNİKİ BİTKİLƏR – Bir neçə qrupa bölünür: nişastalı, şəkərli, 
yağlı, efir yağlı və lifli T.b. T.b.-dən ən əhəmiyyətlisi kauçukverən, 
quttaperçalı, aşı, boyaq, dərman, narkotik və s. bitkilərdir. Azərbaycan 
Respublikasında T.b.-dən kartof, günəbaxan, pambıq, kənaf, tütün, 
dərman bitkiləri və s. becərilir. 
TEXNİKİ EKOLOGİYA – texnikanın ekosistemlərə təsirini 
öyrənən ekologiya elminin bölməsi. T.e. orqanizmlər tərəfindən 
binaların, texnikanın pozulmasını (dağılmasını) öyrənir. Məs. ağac 
qurğuların ev göbələkləri tərəfindən, bənd, gəmilərin dibinin bioloji 
 425 
 
çirklənməsi (bitki ilə artma və s.). T.e. həm də ekosistemlərə nəqliyyatın 
səs çirklənməsi, və s.-ni öyrənir.  
TEXNİKİ SU – içməli, mineral və sənaye sularından başqa, xalq 
təsərrüfatında istifadə edilən su. 
TEXNOGEN DƏYİŞİLMƏ– biosenozun sənayenin bu və ya digər 
vasitələrinin təsiri nəticəsində dəyişilməsi-istehsalın tullantıları ilə 
çirklənməsi, məs. SO2 ilə və ya radioaktiv şüalanma ilə, yer səthində 
qeyri adi qruntların (süxurların və s.) toplanması. Bu dəyişilmə diqressiv 
istiqamətdə gedir. Belə sahələrdə demutasion dəyişilməyə nail olmaq 
üçün meliorativ tədbirlərin görülməsi vacibdir. 
TEXNOGEN MİQRASİYA – sənaye və kənd təsərrüfatı fəaliyyəti 
nəticəsində kimyəvi elementlərin  və maddələrin axını. T.m. çox vaxt 
təbiətdə maddələr mübadiləsinin normal gedişini (həcmi, sürəti) pozur. 
Məs., torpağın çirklənməsi, meşələrin məhv edilməsi. Oksigenin və kar-
bon qazının atmosfer və quruda mübadiləsini azaldır. Odur ki, biosferdə 
oksigen axınının müəyyən olunmuş həcmini saxlamaq üçün canlı 
maddələri əsas geokimyəvi qüvvə kimi mühafizə etmək lazımdır. 
TEXNOGEN ZƏLZƏLƏ (süni zəlzələ) – insanın texniki fəaliyyəti 
nəticəsində yeraltı zərbələr və yer səthinin kəskin dəyişməsi. T.z. 
bilərəkdən, yeraltı nüvə partlayışı zamanı baş verə bilər. Çox vaxt Yer 
qabığının dinamik tarazlığı pozulduqda və ayrı-ayrı sahələrə böyük yük 
edildikdə (dərin və böyük su anbarı tikdikdə) və ya yük kənar edildikdə 
T.z. (yeraltı su, neft, qaz çıxarıldıqda, böyük göllərin səviyyəsi aşağı 
düşdükdə) baş verir. 
TEXNOGENEZ (yun. Techne - incəsənət) – təbii mühiti dəyişərək 
süni (texnogen) təbiət yaradan insanın qlobal texniki fəaliyyəti. Bunun 
nəticəsində relyefin texniki formaları (kurqan və terrikonlar, xəndək və 
daş, qum karxanaları, bəndlər), texnogen landşaftlar (şəhər, sənaye, 
kənd təsər.), texnogen səhralar və akvatoriyalar, həmçinin süni bitki 
sortları və heyvan cinsləri əmələ gəlir. T. məqsədyönlü aparılaraq 
bəşəriyyətin həyat şəraitini yaxşılaşdırmaq üçün yerinə yetirilir. Lakin 
qabaqcadan görünməyən və arzu olunmaz nəticələri təbiətə böyük ziyan 
vurur, bir çox bitki və heyvan növlərinin məhv olmasına, landşaftın 
kasatlaşmasına, geniş ərazilərin səhralaşmasına, – həyat mühitinin 
kasatlaşması, çirklənməsi və dağılmasına səbəb olur. Planetdə texnika 
artdıqca həyat azalır. XX əsrdə T. genişlənərək yerətrafı kosmosa çata-
raq, nəinki planetar, həm də kosmik hadisəyə çevrilmişdir. T.-in təsiri 
nəticəsində yeni-texnosfer formalaşır. 
TEXNOLOGİYANIN EKOLOGİYALAŞDIRILMASI – istehsa-
latda, kommunal təsərrüfatında, əhalinin məişətində elə texnologiya 
 426 
 
hazırlayıb tətbiq etməlidir ki, yüksək keyfiyyətli maksimum məhsul əldə 
etməklə təbiətdə ekoloji tarazlıq, maddələr mübadiləsi və enerji 
saxlanılsın (pozulmasın), həmçinin ətraf mühitin çirklənməsinə yol 
verilməsin. T.e. konsepsiyasının inkişafında akad. İ.V.Petryanov-
Sokolovun (1976, 1987) böyük əməyi olmuşdur. 
TEXNOLOJİ ETİKA – insanın istehsal prosesi zamanı ətraf mühitə 
tullantılar atılmır, tam istifadə edilir, utilləşdirilir və ya etibarlı 
konservləşdirilir. Məlumdur ki, yalnız aztullantılı və ya tullantısız tex-
nologiya qapalı istifadə tsikli olub ətraf mühitin mühafizəsi problemini 
effektiv həll etməyə qadirdir. 
TEXNOSFER (yun. techne – incəsənət, ustalıq və spharia - kürə) 
– 1) Cəmiyyətin sosial-iqtisadi tələbatına uyğun olaraq insan tərəfindən 
texniki vəsaitin bilavasitə və ya vasitəli təsiri ilə biosferin yeni şəklə 
salınmış (dəyişdirilmiş) hissəsi. 2) Biosferin dəyişilməsində texnikanın 
böyük rolu olmaqla təkamülün müasir pilləsi (mərhələsi). 
TEXNOZOY ERASI – texnogenoz nəticəsində həyat mühitinin ak-
tiv dəyişməsi, insan tərəfindən yeni landşaftların, yeni bitki və heyvan 
növmüxtəlifliyinin yarandığı və insanın hakim növə çevrildiyi epoxanın 
T.e. adlandırılması təklif olunmuşdur. Bu epoxa 10 min il əvvəl 
başlanmışdır. T.e. termini rəsmi olaraq və hələ geniş yayılmamışdır. 
TEKTONİK GÖL – Yer qabığının yarılması və üfiqi yerdəyişməsi 
nəticəsində əmələ gələn göl (məs. Baykal g). 
TEKTONİK PROSESLƏR – Yer qabığının müasir strukturu və 
orada gedən ümumi dəyişikliklərlə əlaqədar proseslər. 
TEKTONİKA (VƏ YA GEOTEKTONİKA) – geologiyanın bir 
şöbəsi. Yer qabığının quruluşunu, onun ayrı-ayrı hissələrinin hərəkətini, 
dağ əmələgəlmə proseslərini və materiklərin əmələ gəlməsini öyrənən 
elm. 
TELERQONLAR (yun. tele – uzaq və ergon - hərəkət) – 
heyvanların xarici mühitə ayırdığı maddələr. Fərdlər və populyasiyalar 
arasında informasiya məqsədi daşıyır. Termini Kirşenblat (1957) təklif 
etmişdir. 
TEMPERATUR – makroskopik sistemin termodinamik tarazlıq 
halını səciyyələndirən fiziki kəmiyyət. Termodinamik tarazlıqda olan 
izolə edilmiş sistemin bütün hissələrinin T-u eynidir. Beynəlxalq 
vahidlər sistemində mütləq T. kelvinlə (K) ölçülür. Selsi şkalası ilə təyin 
edilmiş temperaturla (t) mütləq temperatur (T) arasında əlaqə t = T – 
273,15 K düsturu ilə ifadə olunur. 
TEMPERATUR İNVERSİYASI – atmosferin yuxarı qatlarında 
temperaturun atmosferin aşağı qatına nisbətən daha yüksək olması, belə 
 427 
 
hal çirkləndiricilərin şaquli diffuziyasını pozur, çirklənmiş hava (alt qat) 
yuxarı isti qat tərəfindən sıxılır, bu zaman smoq təhlükəsi baş verir. 
TEMPERATUR STRATİFİKASİYASI – su hövzələrində 
müxtəlif temperaturlu su kütlələrinin laylığı (qat-qat yerləşməsi). 
TENZİDLƏR – (sintetik, səthi aktiv maddələr) – iki mühitin 
arasında toplanmış kimyəvi maddələr. (məs. su və hava arasında). 
TERATOGENLƏR – orqanizmə təsir etdikdə teratogenoz 
eybəcərlik və başqa inkişaf anomaliyası törədir. 
TERATOLOGİYA (yun. teras - eybəcər) – morfogenezin anormal 
inkişafı və quruluşu, qismən eybəcərliyi və pozulmanı öyrənən fənn (an-
tropogen mənşəli toksik maddələrin təsiri ilə). 
TERİOFAUNA – məməlilər faunası. 
TERİOLOGİYA (yun. therion - heyvan) – zoologiyanın 
məməliləri tədqiq edən sahəsi. 
TERMAL BİTKİ ÖRTÜYÜ – isti temperaturlu bulaqların və 
sahillərin bitki örtüyü. T.b.ö.-nün tərkibinə yosunlar, aktinomisetlər, 
göbələklər, bəzi ayıdöşəyilər və çiçəkli bitkilər daxildir. 
TERMAL SULAR – Yer qabığının 20°C və daha yüksək tempera-
turlu yeraltı suları. İsti bulaqlar, qeyzer və buxar şırnaqları şəklində 
təzahür edir: kimyəvi və qaz tərkibi, minerallaşması müxtəlif olur. T.s.-
dan qədimdən müalicə məqsədi ilə istifadə edilmişdir. T.s. Azərbaycan 
Respublikasında Kəlbəcər, Astara, Lənkəran, Masallı, Dəvəçi, Quba 
rayonlarında və Abşeron yarımadasında var. 
TERMİK AMİL (temperatur amili) – mühitin temperaturu ilə 
bağlı təsir göstərən amil. 
TERMİTLƏR (Isoptera) – həşərat dəstəsi. Tarakanlara və 
dəvədəlləyilərə yaxındır. T. yuvalarda bir neçə yüz milyon fərdə qədər 
«ailə» halında yaşayırlar. T.-in əsas qida mənbəyi oduncaqdır. Bəziləri 
yalnız kif göbələkləri ilə qidalanır. Dünyada 6 fəsiləyə aid 2600, 
Azərbaycanda iki növü yaşayır. 
TERMİTOFAQLAR – termitlərlə qidalanan heyvanlar (quşlar, 
qarışqayeyənlər və s.). 
TERMOBİONTLAR – isti qaynaqlarda (90-100°) daim yaşayan 
orqanizmlər (məs. bəzi diatom və göy-yaşıl yosunlar-isti qaynaqlarda, 
50-85°temperaturda, bəzi bakteriyalar 95-100° temperaturda). 
TERMOBİOTOP – bəzi bakteriya və yosunların  yaşadığı isti qay-
naqlar (95-100°). 
TERMOFİLLƏR, TERMOFİL ORQANİZMLƏR – 45°C-dən 
yuxarı temperaturda yaşayan orqanizmlər (əksər orqanizmlər üçün məhv 
olma temperatur). T. isti bulaqlarda, termal sularda, torpağın üst qatında, 
 428 
 
torfda, peyində yaşayır. Bəzi aktinomisetlər, göbələklər, yosunlar, bəzi 
ayıdöşəyikimilər. 
TERMOFİTLƏR – İstilik sevən bitkilər. 
TERMOKRENOFİLLƏR – isti qaynaqlarda yaşayan orqanizmlər 
(bəzi bakteriyalar, ibtidailər, malyusklar və s.). 
TERMOGEN  MİKROORQANİZMLƏR – qıcqırma prosesində 
iştirak edən mikroorqanizmlər: bu zaman üzvi substratın oksidləşməsi 
gedir və çoxlu miqdarda istilik ayrılır. 
TERMOGEN BAKTERİYALAR – böyümə və fəaliyyəti 
prosesində özündən ətraf mühitə xeyli istilik (+70-80°C-dək) ayıran 
bakteriyalar. T.b.-a yüksək temperaturda inkişaf edən bakteriyalar aid-
dir. Üzvi maddələrlə zəngin olan torf, meşə döşənəyi, peyin və quru ot-
da çoxalır, onların populyasiyalarının ən intensiv böyüməsi 50°C-dən 
yüksək temperaturda gedir. T.b. öz mühitinin yanmasına özü «səbəbkar»” 
ola bilər. 
TERMOMETR – mühitlə bilavasitə təmasda olduğu yerin (sahənin) 
temperaturunu ölçmək üçün cihaz. T.-lər XVI – əsrin sonu, XVII əsrin 
əvvəlində meydana gəlmişdir. Məqsədlərinə görə müxtəlif termometrlər 
– maye, qaz, termoelektrik və bir çox b. mövcuddur. 
TERMONASTİYA –temperaturun təsiri altında bitkinin hərəkəti. 
Məs. lalənin və zəfəranın çiçəyi temperatur aşağı olduqda qapanır, tem-
peratur çoxaldıqda-açılır: yoncanın yarpaqları hava isti olduqda bir-
birinə yaxınlaşaraq (sıxılaraq) aşağı sallanır, sərin vaxtda isə yarpaqlar 
düzələrək normal vəziyyət alır. T. bitkinin ətraf mühitin temperuturunun 
dəyişməsinə qarşı adaptiv reaksiyası sayılır. 
TERMOSFER –Yer səthindən 80 km-dən 800 km arasında atmosfe-
rin çox seyrək qatı, 200-300 km-ə qədər temperaturun kəskin qalxması 
ilə səciyyələnir (1500°-yə qədər). 
TERMOTAKSİS – heyvanların (infuzorlar, həşəratlar və s.) optimal 
temperatur zonasına doğru istiqamətlənmiş (səmtlənmiş) hərəkəti. 
TERMOTERAPİYA, İSTİLİK MÜALİCƏSİ – Fizioterapevtik 
müalicə üsulu; orqanizmə istilik təsiri göstərən müxtəlif fiziki 
vasitələrin müalicə məqsədi ilə titbiqi. Ev şəraitində su və elektrik 
isidicilərindən, habelə isidici kompreslərdən, təpitmələrdən istifadə edi-
lir. Tibb müəssisələrində T. parafin, torf, müalicə palçıqları, ezokeriq, 
isti qum, yerli və ümumi vannalar, eyni zamanda günəş şüaları, müxtəlif 
elektrik və s. vasitələrlə həyata keçirilir. 
TERMOTROPİZM – bitki orqanlarının (gövdə, budaq, yarpaq) is-
tilik mənbəyinə (müsbət T) və ya əksinə (mənfi T) doğru əyilməsi. 
TEROFİTLƏR (yun. theros - yay) – birillik bitkilər. 
 429 
 
TERRAS (frans. terrasse) – Yamaclarda pillə-pillə yerləşən, səthi 
üfiqi və ya bir qədər meylli olan relyef forması. T. əsasən suyun eroziya, 
abraziya və akkumlyativ fəaliyyəti nəticəsində əmələ gəlir. T.-lar 
mənşəyinə görə struktur və akkumlyativ T.-lara bölünür. 
Dağ yamaclarında torpaq eroziyasının qarşısını almaq məqsədilə 
buldozer, qreyder və xüsusi terrasyor deyilən mexanizmlərlə süni terras-
lar düzlədilir və orada bağlar, meşə-bağlar salınır. Belə terraslar, 
Siyəzən, Dəvəçi, Şamaxı, Zəngilan və digər rayonlarda düzəldilmiş və 
orada badam, püstə, eldar şamı və digər ağac cinslərindən bağlar, meşə 
bağlar salınmışdır. 
Daşkəsən, Kəlbəcər, Laçın və b. rayonlarda keçmişdə uzun dövr eyni 
istiqamətdə kotanla şumlama nəticəsində süni terraslar (yerli dildə «tax-
talar»”) yaranmışdır. Hazırda bu terrasların «taxta»” hissəsindən taxıl 
əkini, biçənək kimi istifadə edilir. Meylli hissəsində isə çox yerdə təbii 
olaraq ağac və kollardan meşəliklər yaranmışdır. 
 
 
Dağətəyi zonada yamacda süni yaradılmış terras 
 
TERREKTORLAR – torpağın səthində biosenozda dominantlıq 
edən növlər (mamırlar, şibyələr). 
TEST OBYEKTİ (ing. test – təcrübə, sınaq) –təsir dərəcəsinə görə 
mühitin keyfiyyəti üzrə fikir toksikatının qatılığı ilə ifadə olunur. 
TEST PERSONU – ekosistemin iki fraqmentində növün ayrılıqda 
növ tərkibi və sayının nisbətinin təyini metodu. 
TEST SAHƏSİ – landşaft komponentlərinin əsas xassələrini, 
 430 
 
onların bir-birilə əlaqəsini və bir-birinə təsirini dəqiq tədqiq etmək 
məqsədilə ərazidə etalon kimi seçilmiş sahə. T.s. həm landşaft – 
ekspedisiyası tədqiqatları zamanı (birdəfəlik və ya çoxdəfəlik 
müşahidələr yolu ilə), həm də stasionar tədqiqatlarında (sistemli 
müşahidələr yolu ilə) öyrənilir. Test sahələrində dəqiq proqram əsasında 
müşahidələr və ölçü işləri yerinə yetirilir. T.S. sistemi ekoloji 
monitorinqin aparılmasında da istifadə olunur. 
TƏBİƏT – 1) geniş mənada mövcudat, forma müxtəlifliyi olan 
bütün aləm. T. anlayışı bu mənada materiya, universum, kainat 
anlayışları ilə bir sırada durur. 2) Dar mənada elm obyekti, daha dəqiq, 
təbiətşünaslıq məcmu obyekti. 3) T.-in ən çox işlənən mənası insan 
cəmiyyətinin yaşadığı təbii şəraitdir. Bu mənada T. anlayışı insanın 
təbiətə olan münasibətində T.-in yeri və rolunu ifadə edir. T. təkcə təbii 
şəraiti yox, habelə insanın yaratdığı şəraiti («ikinci» T”) əhatə edir. 
İnsanın təbiətə olan münasibətinin real əsası onun fəaliyyətidir, bu 
fəaliyyət həmişə T.-də və onun materialı ilə həyata keçirilir. Elm 
təbiətin özünün təkrar istehsalını və təbiətdən insanın istifadə etməsini 
planlaşdırmaq imkanı yaradır. Nəticədə qlobal idarəetməyə əsaslanan 
intensiv münasibət yaranır ki, bu da T.-dən səmərəli istifadənin, T.-in 
saxlanması və təkrar istehsalının proqramına əsaslanır. T. getdikcə daha 
böyük miqyasda sosial orqanizmin mühüm və məqsədli idarə olunan ün-
sürünə çevrilir. 
TƏBİƏT ABİDƏLƏRİ – Elmi, tarixi və estetik əhəmiyyət daşıyan 
ayrı-ayrı obyektlər: biosenozlar, qocaman, iri gövdəli və nadir ağaclar, 
üstü açılmış paleontoloji obyektlər, şəlalələr, mağaralar «çılpaqlaşmış”» 
geoloji sahələr və s. T.a-nin təşkili və mühafizəsi yerli hökumət 
orqanlarının səlahiyyətində olur. 
TƏBİƏTDƏN İSTİFADƏ – gələcək nəsilərin ehtiyacını nəzərə 
almaqla, cəmiyyətin sosial-iqtisadi tələblərini ödəmək məqsədilə ətraf 
mühitin ekoloji tarazlığının pozulmasına yol verilmədən təbii 
resurslardan səmərəli və qənaətlə istifadə edilməsi.  
Təbii sərvətlərdən istifadə olunması. – Yerin ətrafındakı kosmik 
fəzadan tutmuş yerin dərin qatlarına qədər olan geniş sahəni əhatə edir. 
Təbiətdən səmərəli istifadə edilməsi qurulmuş qlobal və ekosistem 
qanunauğunluqların və proseslərin maksimal dərəcədə saxlanmasıdır, 
çalışmaq lazımdır ki, onları insanın və digər orqanizmlərin yaşadığı 
mühitin ziyanına dəyişilməsinə yol verilməsin, bu dəyişilmə əsasən təbii 
və antropogen ekosistemlərin ümumi məhsuldarlığının yüksəldilməsi 
istiqamətində olmalıdır. 
TƏBİƏTDƏN İSTİFADƏNİN İNTENSİVLİYİ – təbii 
 431 
 
resurslardan istifadə dərəcəsi və bu istifadənin cəmiyyət üçün 
effektivliyi. 
TƏBİƏTİ MÜHAFİZƏ HÜQUQU – təbii resursların mühafizəsi 
və həyat mühitilə əlaqədar dövlətin qanun və qərarlarının məcmusu. 
TƏBİƏTİ MÜHAFİZƏNİN BİOLOGİYASI – canlı təbiətin ətraf 
mühitlə hərtərəfli əlaqəsini (o cümlədən antropogen) öyrənən elm 
sahəsi. T.m.b.-nin məqsədi canlı təbiətin planetimizin həyati mühüm 
komponenti kimi keyfiyyət və kəmiyyət tərkibinin dərk edilməsidir. Bu 
termin ingilis dilli ədəbiyyatda meydana gəlib. 
TƏBİƏTİN ETALONLARI – Təbiətin təbii halda (ilkin 
vəziyyətdə) qəbul edilən sahələri. Təbiətdə ilkin, təbii, şərti təbii, təbii-
antropogen sahələrə ayrılır. Bəşəriyyətin təbiətlə qlobal təsirilə əlaqədar 
təbiətdə faktiki olaraq ilkin evolyusion-təbii etalonlar qalmamışdır, lakin 
T.e.-ə çox yaxın olan sahələr mövcuddur (Antraktidada, Mərkəzi 
Qrenlandiyada, yaşayış məntəqələrindən uzaqda yerləşən tropik 
meşələr, ilkin tayqa meşəsi və s.). 
TƏBİƏTİN DEQRADASİYASI – təbii (zəlzələ, vulkan 
püskürməsi, daşqın, sel, yanğın, tufan, qasırğa və s.) və antropogen 
(geniş ərazilərdə meşənin məhv edilməsi, su hövzələrinin, atmosferin, 
torpağın çirklənməsi, hədsiz mal-qara otarılması, brokonyerlik, 
nəzarətsiz ov və s.) səbəblərdən ekoloji müvazinətin pozulması. 
TƏBİƏTİN DƏYƏRLİ SƏRVƏTLƏRİ – ərazinin geoloji, 
hidroloji, botaniki, zooloji, landşaft və mədəni-tarix xüsusiyyətləri. Bax: 
təbii ehtiyatlar. 
TƏBİƏTİN DƏYİŞDİRİLMƏSİ – Atropogen təsir göstərmək ilə 
təbii komplekslərin bioloji və ya təsərrüfat məhsuldarlığını yüksəltmək 
və ekoloji tarazlıq yaratmaq. T.d. yeni ərazilərin mənimsənilməsi və ya 
təbii sistemlərin bioloji və digər məhsuldarlığını bərpa etməklə də 
aparılır. 
TƏBİƏTİN FENOMENİ – təbiət abidəsi kimi xüsusi qorunmağa 
ehtiyacı olan təbiətin görkəmli hadisəsi və ya obyekti. 
TƏBİƏTİN QORUNMASI HAQQINDA QANUN – təbii 
resursların qorunması, səmərəli istifadəsi və bərpası üzrə dövlət təd-
birlərini tənzimləyən əsas hüquqi normaların məcmusu. 
TƏBİƏTİN KONSERVASİYASI  – təbiəti mühafizənin ilkin 
formalarından olub insanların tam və ya hissə-hissə istifadəsini qadağan 
etməyə əsaslanır. Xüsusi qorunan ərazilərdə qoruq rejimi yaratmaq yolu 
ilə yerinə yetirilir. 
TƏBİƏTİN MÜHAFİZƏSİ – Ətraf təbii mühitin mühafizəsi-təbii 
ehtiyatlardan istifadə, onların saxlanmasını və səmərəli istehsalını təmin 
 432 
 
etmək üçün dövlət və hüququ tədbirlər sistemi. Azərbaycan 
Respublikasında T.m. müvafiq dövlət orqanları, qoruqları, meşəçilik 
idarələri, ovçuluq təsərrüfatları və b. müəssisələr tərəfindən həyata 
keçirilir. T.m. torpağın, su ehtiyatlarının, havanın sənaye tullantıları və 
zəhərləyici kimyəvi maddələrlə çirklənməsi, meşə və otlaqların 
mühafizəsi, nadir tapılan və nəsli kəsilməkdə olan faydalı bitki və 
heyvanların mühafizəsi, təbii sərvətlərdən düzgün istifadə edilməsi, təbii 
abidələrin qeydiyyatı, mühafizəsi və bərpası, balneoloji və iqlim 
ehtiyatlarından maksimum istifadə olunması, termal və mineral 
mənbələrin mühafizəsi, həmçinin T.m. ideyası və təbiətin qorunmasına 
yönəldilmiş tədbirlərin təbliği və s. ilə məşğul olur. Eyni zamanda geniş 
miqyasda tarlaqoruyucu və digər melorativ meşə zolaqları salınır, 
torpağın münbitliyinin artırılması, meliorasiya üzrə tədbirlər görülür, su 
və külək eroziyasına qarşı mübarizə aparılır. Su ehtiyatlarının mühafizə 
edilməsi üçün işlər görülür. Dəniz və başqa su hövzələrinə tökülən axar 
suların zərərsizləşdirilməsi üçün xüsusi təmizləyici qurğular quraşdırılır. 
T.m. eyni zamanda təbii ehtiyatların saxlanması və bərpasının 
ümumi prinsipləri və metodlarının işlənilməsinə aid elmi fəndir. Bu 
fənnin bölmələri torpağın, suyun, atmosferin, bitki və heyvanat 
aləminin, təbii komplekslərin (landşaftın) qorunması və s.-dən ibarətdir. 
Azərbaycan Respublikasında T.m. üzrə mühüm tədbirlər keçirilir. Belə 
ki, nadir flora, fauna və əhəmiyyətli obyektləri qoruyub saxlamaq üçün 
diqqətəlayiq işlər görülür, milli parklar, dövlət qoruqları, yasaqlıqlar, 
ovçuluq təsərrüfatları yaradılır. 
T.m.-nin əsas forması təbii ehtiyatlardan səmərəli və kompleks 
istifadə etməkdir. 
TƏBİƏTİN URBANİZASİYASI – təbii landşaftların şəhər 
salmağın təsirilə süni landşaftlara çevrilməsi. Urbanizasiya prosesi 
zamanı ərazidəki təbii ekosistemlər də sıradan çıxır. Bununla yanaşı 
şəhər və şəhər əhalisi ətraf landşaftlara təsir göstərir, torpağın səthi və ot 
örtüyü istirahət zonasında tapdanır. T.u. zamanı təbiəti mühafizə işi 
nəzərə alınmalı, təbii mühitdə yüksək yük yaradan sənayenin və əhalinin 
hədsiz cəmləşməsinin qarşısı alınmalıdır. 
TƏBİƏTİN VƏZİYYƏTİ (onun insan tərəfindən pozulma 
dərəcəsinə görə): təbii vəziyyət insanın bilavasitə təsərrüfat fəaliyyətilə 
pozulmamışdır (yerli təbiət qlobal antropogen dəyişmənin zəif vasitəli 
təsirini sınaqdan keçirir); tarazlıq vəziyyəti-bərpa proseslərinin sürəti 
antropogen pozulmanın sürətindən çoxdur və ya ona bərabərdir; krizis 
vəziyyət-antropogen pozuntuların sürəti təbiətin özünübərpa tempindən 
yüksəkdir, lakin təbii sistemlərin kökündən dəyişməsi hələ baş vermir; 
 433 
 
kritik vəziyyət-bərpa olunan sistem antropogen təzyiq altında əvvəlcə 
mövcud olan ekoloji sistemdən az məhsuldardır (qismən səhralaşma 
müşahidə olunur); katastrofik vəziyyət-yaranan az məhsuldar 
ekosistemdə bərpa olunma prosesi olduqca zəif gedir (güclü səhralaşma 
müşahidə olunur); kollapsa-itirilən omoloji məhsuldarlıq bərpa olunmur. 
TƏBİƏTŞÜNASLIQ – canlı və cansız təbiət haqqında elmlər 
sistemi, elmi biliyin üç (texniki və ictimai elmlərlə yanaşı) əsas 
sahələrindən biri. T. təbiət hadisələrinin mahiyyətini, qanunlarını tədqiq 
edir və bu zəmində yeni hadisələri irəlicədən görür və yaradır, həmçinin 
dərk olunan qanunlardan praktiki istifadə imkanlarını açıb göstərir. 
TƏBİİ AMİL – insanın iştirakı olmadan təsir göstərən amil. 
Təbiətin və ya təbii mühitin təsiri nəticəsində müəyyən dərəcədə 
dəyişdirən, lakin sosial amillər, o cümlədən texnogen təsirlər kimi 
tamamilə məhv etməyən amil. 
TƏBİİ-ANTROPOGEN MÜVAZİNƏT (TARAZLIQ) – 
mühityaradan komponentlərin və proseslərin balansının insan tərəfindən 
dəyişdirilməsi əsasında əmələ gələn törəmə ekoloji müvazinət. 
TƏBİİ-ANTROPOGEN ŞƏRAİT – təbii şəraitin və insan 
fəaliyyətinin inteqrasiyası. Təbiətdən səmərəli istifadə, ətraf mühitin 
çirklənmədən uğurlu mühafizəsi belə inteqrasiyanın optimallaşdırılması 
əsasında aparılmışdır. 
TƏBİİ BİTKİ ÖRTÜYÜ – insanın bilavasitə və vasitəli təsiri 
olmadan formalaşan təbii bitki qruplaşmaları. 
TƏBİİ ÇİRKLƏNDİRİCİ – insan fəaliyyəti ilə əlaqədar olmayan, 
yəni təbii mənşəli çirkləndirici. 
TƏBİİ ÇİRKLƏNMƏ – təbii, fəlakətli proseslər (məs. güclü vulkan 
püskürməsi) nəticəsində baş verən çirklənmə. 
TƏBİİ EHTİYATLAR – Bəşəriyyətin varlığı üçün zəruri olan və 
təsərrüfatda istifadə edilən təbiət elementləri. Günəş enerjisi, Yerin 
daxili istiliyi, su, torpaq və mineral ehtiyatları, bitki örtüyü, heyvanat 
aləmi, iqlim (istilik, yağıntı, küləyin gücü) T.e.-ın əsas növləri sayılır. 
T.e. maddi istehsal sahələrində (energetika, sənaye, kənd təsərrüfatı və 
təsərrüfatın digər sahələri) və qeyri maddi istehsal sahələrində (məs. 
istirahət məqsədi ilə) istifadə olunan növlərə ayrılır. Aşkar edilən, lakin 
hələlik istifadə olunmayan T.e. potensial T.e. sayılır. İnsan cəmiyyətinin 
təbii ehtiyatlarla təmin olunması ən mühüm problemlərdən biridir. 
TƏBİİ EHTİYATLAR COĞRAFİYASI – coğrafiyanın xüsusi 
bölməsi; təbii ehtiyatların ayrı-ayrı növlərinin strukturu və ərazi üzrə 
yerləşməsi, onların iqtisadi cəhətdən qiymətləndirilməsi və təsərrüfatda 
səmərəli istifadəsi problemlərinin tədqiqi ilə məşğuldur.Təbii 
 434 
 
ehtiyatların və ətraf mühitin mühafizəsi və təkrar istehsalının, həmçinin 
bəşəriyyətin təbii ehityatlarla təmin olunma dərəcəsinin coğrafi 
baxımdan öyrənilməsi ilə əlaqədar T.e.c.-nın əhəmiyyəti artır. T.e.c.-nın 
torpaq fondu, bitki və heyvanat aləmini, aqroiqlim, yeraltı, Dünya 
okeanı və qurunun hidroloji ehtiyaclarını öyrənən bölmələri var. 
TƏBİİ FƏLAKƏT – Dağıdıcı təbii və təbii antropogen hadisələr 
(zəlzələ, daşqın, sel, vulkan püskürməsi, quraqlıq, səhralaşma, 
ziyanvericilərin kütləvi artımı). Bu hadisələr çoxlu insan tələfatına 
səbəb ola bilər. 
TƏBİİ FON – təbii maddələrin və ya agentlərin təbii konsentrasiyası 
və ya canlı orqanizmlərə təsir dərəcəsi. 
TƏBİİ KOMPLEKS – coğrafi kompleks, geokompleks, geosistem. 
Termin aşağıdakı göstəricilərlə istifadə olunur: 1) təbiətin istənilən 
əlaqəli hadisələrində; 2) torpaq, bitki, landşaftın məkanca qanunauyğun 
birləşməsi (məs., şoran kompleksi və s.); 3) (müvəffəqiyyətsiz) təbii 
ərazi kompleksinin, təbii landşaftın qısaldılmış adı. Termin 
təbiətşünaslıqda (məs., coğrafiyada) və təbiəti mühafizənin normativ 
sənədlərində geniş istifadə olunur. 
TƏBİİ QAZLAR – Yer qabığında əmələ gələn karbohidrogenli 
bərpa olunmayan qazlar. T.q.-ın əsas komponenti metandır (98%-ə 
qədəri); bura həmçinin propan, butan, izobutan və pentan daxildir. T.q.-
ın dünyada ehtiyatı proqnoz hesablamalara görə 1015m3 təşkil edir 
(1978). 
TƏBİİ QRUPLAŞMA – insanın təsiri olmadan əmələ gələn və 
inkişaf edən qruplaşma. 
TƏBİİ QURŞAQ VƏ ZONALAR, coğrafi zonalar – Coğrafi qurşaqlar 
daxilində, başlıca olaraq istiliyin və rütubətin miqdarından və nisbətindən 
asılı olaraq bir-birini qanunauyğunluqla əvəz edən, keyfiyyətcə fərqli olan 
əsas landşaft bölgüləridir. C.z. adətən enlik istiqamətində yerləşir, xeyli bö-
yük sahə tutur və onların kəskin seçilən sərhədləri yoxdur. C.z. zahiri 
cəhətdən, adətən özlərinə xas olan bitki örtüyü ilə müəyyən edilir; ona görə 
də onların çoxu bitki örtüyü adı ilə adlanır: tundra zonası, meşə zonası və s.  
s.
Yerin coğrafi qurşaqları və zonaları 
 
Qurşaqlar Zonalar 
Arktika qurşağı Arktika buz səhraları zonası 
Antarktida 
qurşağı 
Antarktida buz səhraları zonası 
 435 
 
Subarktika 
qurşağı 
Tundra zonası, Meşə tundra zonası 
Subantarktika 
qurşağı 
Okean çəmənlikləri zonası 
Mülayim (şimal 
və cənub qurşaqlar) 
Mülayim qurşaqların meşələr zonası 
Mülayim qurşaqların meşə-çöllər zonası 
Mülayim qurşaqların çöllər zonası 
Mülayim qurşaqların yarımsəhralar zonası 
Mülayim qurşaqların səhralar zonası 
Subtropik (şimal 
və cənub qurşaqlar) 
Subtropik qurşaqların meşələr zonası 
Subtropik qurşaqların meşə-çöllər zonası 
Subtropik qurşaqların çöllər zonası 
Subtropik qurşaqların yarımsəhralar zonası 
Subtropik qurşaqların səhralar zonası 
Tropik (passat-
lar) (şimal və 
cənub) qurşaqlar 
Tropik qurşaqların meşələr zonası 
Tropik qurşaqların seyrək meşələr 
və savannalar zonası 
Tropik qurşaqların yarımsəhralar zonası 
Tropik qurşaqların səhralar zonası 
Subekvatorial 
(şimal və cənub) 
qurşaqlar 
Subekvatorial qurşaqların meşələr zonası 
Subekvatorial qurşaqların savannalar və seyrək 
meşələr zonası 
Ekvatorial 
qurşaq 
Ekvatorial meşələr zonası 
 
TƏBİİ LANDŞAFT – yalnız təbii amillərin təsiri nəticəsində 
formalaşmış, insanın təsərrüfat fəaliyyətilə dəyişilməyə uğramamış 
landşaft. Təbii inkişaf imkanlarına malikdir; onun strukturunun 
davamlığı özününizamlama prosesləri ilə müəyyən edilir. 
TƏBİİ MÜHİT RESURSLARI – insan fəaliyyəti ilə bilavasitə 
əlaqəli ekoloji resurslar. Təbii resurslar termininə yaxındır. 
TƏBİİ OBYEKTLƏRİN PASPORTU – T.o.p.-da ətraf mühitin 
vəziyyəti və resurslardan istifadə haqqında sənədlər qeyd edilir. 
TƏBİİ MÜVAZİNƏT – təbii sistemlərdə, onun sabitliyini və 
neqativ təsirdən sonra öz vəziyyətinə qayıtmaq qabiliyyətini təmin edən 
proseslər və hadisələrin məcmusu. T.m.-in indiqatoru suksessiya gedişi 
ilə inkişaf edərək klimaks vəziyyətinə çatmaq qabiliyyətidir. 
TƏBİİ POTENSİAL – əhalinin təsərrüfat fəaliyyətilə istifadə 
olunan təbii sistemin hər hansı funksiyanı yerinə yetirməsi qabiliyyəti 
müəyyən ekoloji-iqtisadi göstəricilərlə ifadə olunur. 
TƏBİİ RADİOAKTİVLİK, FON  RADİOAKTİVLİYİ – Abiotik 
və biotik obyektlərin tərkibində olan müxtəlif radioaktiv izotoplarla 
 436 
 
(sezium, yod) xarakterik şüalanma yaratması. 
TƏBİİ RESURS POTENSİALI – təbii nemətlərdən (torpaq, bitki, 
heyvan, faydalı qazıntı, su, iqlim şəraiti və b.) təsərrüfatda istifadə 
edilməsi imkanları (mümkünlüyü) məcmusu. 
TƏBİİ RESURSLAR – cəmiyyətin maddi və mədəni tələbatını 
yaratmaq (ödəmək) üçün istifadə olunan, bəşəriyyəti əhatə edən təbii 
mühitin komponentləri. T.r.-ın mühafizəsinin əsas prinsipi onların 
səmərəli və qənaətlə istifadəsi və mümkün qədər istehsalı hesab edilir. 
TƏBİİ RESURSLARIN BƏRPASI – kompleks tədbirlər həyata 
keçirərək antropogen təsirlər nəticəsində qismən və ya tam gücdən 
düşmüş təbii resursların əvvəlki vəziyyətini bərpa etmək (məs. meşənin 
bərpası, bitkinin reintroduksiyası, heyvanların reaklimatizasiyası və s.). 
TƏBİİ RESURSLARIN COĞRAFİYASI – Coğrafiya elminin bir 
hissəsi, ayrı-ayrı təbii resursların növ və birləşmələrinin yerləşməsi, 
onların qiymətləndirilməsi, kompleks istifadəsi və yenidən bərpasını 
tədqiq edir. 
TƏBİİ RESURSLARIN İNVENTARİZASİYASI – müxtəlif 
statistika hesabatların, təbii resursların mühafizəsi və səmərəli istifadəsi 
üzrə  proqramın hazırlanması məqsədilə təbii sərvətlərin miqdarının, 
keyfiyyətinin, ehtiyatının dinamikasının və istismarının uçotu. 
TƏBİİ RESURSLARIN QİYMƏTİ – istehsal dövriyyəsinə qatılan 
faydalı qazıntılar və digər təbii sərvətlərin qiyməti. 
TƏBİİ RESURSLARIN SƏMƏRƏLİ İSTİSMARI – aşağıdakı 
kriteriləri ödəyərək təbii sərvətlərdən istifadə olunması: 1) təbii 
sərvətlərin (mineral resursların) və tullantıların tam, kompleks istifadəsi; 
2) yeni əmələ gələn təbii (bioloji) resurslardan minimum istifadə; 3) 
təbii resurslardan ən yüksək iqtisadi gəlir götürmək; 4) uzunmüddətli 
ekoloji-sosial balansın təmin olunması. 
TƏBİİ RESURSLARIN TƏSNİFATI – 1) Mənbəyinə və 
yerləşməsinə görə energetika resursları, atmosfer, qaz resursları, su 
resursları, litosferin resursları, bitki resursları, iqlim resursları; 2) 
Tükənmə sürətinə görə – tez tükənən, tədricən tükənən resurslar; 3) 
Bərpa olunmasına görə bərpa olunan və bərpa olunmayan resurslara 
bölünür. 
TƏBİİ RESURSLARIN VƏ TƏBİİ ŞƏRAİTİN 
XƏRİTƏLƏŞDİRİLMƏSİ – təbii resursların sahəcə təbii yayılmasının  
xəritə üzərinə köçürülməsi (kəmiyyət və keyfiyyət göstəriciləri ilə) və 
təbii şəraitin regional xüsusiyyətlərinin əks olunması. 
TƏBİİ RESURSLARIN TÜKƏNMƏSİ – təbii resursların mümkün 
ehtiyatı və onun təbii sistemdən zərərsiz (təhlükəsiz) çıxarılma norması 
 437 
 
ilə təbiətin (təbii resursların) məhsuldarlığı və bərpa olunma qabiliyyəti, 
bərpa olunan resursların hasil olunması (çıxarılması) onun təbii bərpa 
olunması tempindən (sürətini) keçməsi nəticəsində uyğunluğun 
pozulması prosesi. T.r.t. hazırki elmi-texniki tərəqqi dövründə müasir 
təbiətdən istifadənin əsas neqativ ekoloji xarakteristikası hesab olunur. 
TƏBİİ RESURSLARIN UÇOTU (HESABA ALINMASI) – təbii 
resursların səmərəli istifadəsi məqsədilə onların kəmiyyət və 
keyfiyyətinin naturada aşkar edilməsi. 
TƏBİİ SEÇMƏ – canlılar aləmində təkamül prosesinin əsas 
amillərindən biri. Daima fəaliyyət göstərən T.s.-ni ilk dəfə ingilis alimi 
Ç.Darvin aşkar etmiş və T.s. nəzəriyyəsini yaratmışdır. T.s. insanın 
iştirakı olmadan təbiətdə yayılmış heyvan və bitki orqanizmlərinin 
əlamət və xüsusiyyətlərində baş verən dəyişikliklərin müəyyən həyat 
şəraitinə uyğunlaşması, uyğunlaşa bilməyənlərin isə tədricən aradan 
çıxmasıdır. Darvin göstərir ki, hər hansı bir orqanizmin yaşadığı mühit 
şəraiti dəyişərsə, həmin şərait onlarda bu və ya digər istiqamətdə cüzi də 
olsa dəyişkənlik əmələ gətirir. Əgər belə dəyişkənlik yaşamaq uğrunda 
mübarizədə orqanizmin faydasınadırsa və nəsildən-nəslə keçərək davam 
edirsə, onda həmin dəyişkənlik güclənir. Əsrlərlə davam edən bu proses 
nəticəsində tədricən əmələ gələn belə dəyişkənliklər adi növdən 
fərqlənən növdəyişkənliklərinə, sonra yarımnövə və nəhayət, yeni 
növün əmələ gəlməsinə səbəb olur. Yeni əlamət və xüsusiyyətlərə malik 
olan növlər əlverişsiz mühitə düşdükdə bəziləri uyğunlaşaraq yaşayır, 
uyğunlaşa bilməyənlər isə tədricən məhv olur. Növ üçün faydalı olan 
yeni əlamətlərin nəsillər üzrə əmələ gəlməsi, güclənməsi və toplanması 
T.s. yolu ilə həyata keçir. 
Təbiətdə mövcud olan müxtəlif heyvan və bitki növləri yaşamaq 
uğrunda mübarizədə T.s. yolu ilə öz rənglərinə, formalarına və bəzi 
xüsusiyyətlərinə görə yaşadıqları mühitə o qədər uyğunlaşmışlar ki, çox 
zaman onları həmin mühitdən seçmək çətin olur. Bəziləri isə həyatda 
bioloji varlıqlarını təmin etmək üçün öz xarici görünüşlərinə görə başqa 
növə bənzəyirlər. Beləliklə, Darvin sübut etmişdir ki, süni seçmədən 
fərqli olaraq T.s. yalnız müəyyən həyat şəraitində növlərdə fayda verə 
biləcək əlamətləri seçib saxlayır. Əgər belə olmazsa, onda həmin növlər 
öz həyatını davam etdirə bilməz və tədricən onların nəsli kəsilər. 
TƏBİİ SƏRVƏTLƏRİN İSTİSMARI NORMASI – elmi cəhətdən 
əsaslanmış və rəsmi təsdiq edilmiş T.s.i.n. Məqsədi təbii resursların 
səmərəli istifadəsi və reproduksiyası (bərpası) sayılır. 
TƏBİİ SİSTEM – təbii strukturu və törəmələrdən ibarət sistem 
(məs., populyasiya, biogeosenoz, biom, biosfer). 
 438 
 
TƏBİİ SİSTEMİN ETİBARLILIĞI – təbii sistemin (landşaft, 
biogeosenoz və s.) strukturunun, enerji axımının kəskin pozulmasilə 
normal, praktiki olaraq daim fəailyyət göstərmə dərəcəsi. 
TƏBİİ SULARIN BUFERLİK TUTUMU – 1) turşu və qələvi ilə 
təsir etdikdə təbii suyun (hövzənin) aktiv reaksiya mühitini (pH) 
saxlaması qabiliyyəti. 
TƏBİİ TARAZLIQ (MÜVAZİNƏT) – qurulmuş təbii sistemlərdə 
onların sabitliyini, neqativ təsirlər zamanı özünə qayıtmasını təmin edən 
proseslər və hadisələrin məcmusu. T.t. canlı sistemin əsas 
xarakteristikasından biri sayılır. T.t.-ın indiqatoru təbii sistemlərin 
suksessiyasının gedişində klimaksa çatması qabiliyyətidir. 
TƏBİİ YEM SAHƏLƏRİ – Təbii otlaq və biçənək sahələri. Otlaq 
və biçənək qruplarına və tiplərinə bölünür. 
TƏKAMÜL, BİOLOJİ TƏKAMÜL – orqanizmlərin tarixi 
inkişafı. İrsi dəyişkənlik, yaşamaq uğrunda mübarizə, təbii və süni 
seçmə ilə müəyyən edilir. T. mahiyyətcə, orqanizmlərin yaşadığı mühitə 
uyğunlaşmalarının formalaşması, populyasiyaların, növlərin genetik 
tərkibinin dəyişilməsi, az uyğunlaşmış növlərin məhv olması, 
biogeosenozların və bütünlüklə biosferin dəyişilməsi ilə nəticələnir. T.-
ün səbəb və qanunauyğunluqları təkamül təliminin predmetini təşkil 
edir. 
TƏKAMÜL REAKSİYALARI – daha çox uyğunlaşan fərdlərin 
təbii seçilməsi yolu ilə uzun dövr ərzində populyasiyanın ətraf mühitə 
dəyişən reaksiyası. 
TƏLƏ – xəzli vəhşi heyvanların (canavar, ayı, tülkü, pələng və s.), 
həmçinin kənd təsərrüfatı zərərvericilərinin ( sünbülqıran, dağ siçanları 
və s.) tutulması və ovlanmasında istifadə edilən alət. Ovçuluqla əlaqədar 
Daş dövründə meydana gəlmişdir.Müxtəlif növləri var. Ağac və ya 
dəmirdən düzəldilir. 
TƏLƏ YEMİ – zərərverici gəmiriciləri və həşəratları məhv etmək 
məqsədilə onları cəlb etmək üçün işlədilən maddələr. T.y. yüksək 
dərəcədə zəhərli olur. 
TƏMİZ (SIRF) MEŞƏLİK – yalnız bir ağac cinsindən ibarət 
meşəlik. 
TƏMİZ SU – sudan istifadənin bütün növləri üçün yararlı su: məişət 
su təchizatı (içməli su), sənayenin yeyinti və digər sahələri, qızıl balıq 
yetişdirmək üçün və s. 
TƏMİZ SU EKOSİSTEMLƏRİ – duzluluğu 3,5%-dən artıq 
olmayan su ekosistemləri (çaylar, göllər, su anbarları, nohurlar). 
T.s.e.-də produsentlər arasında iki böyük qrup ayrılır: makrofitlər 
 439 
 
(iri, əsasən ali çiçəkli bitkilər) və mikrofitlər (adi gözlə görünməyən çox 
xırda orqanizmlər, planktonun tərkibinə daxil olur, yaşıl və diatom 
yosunlarından, həmçinin sian bakteriyalardan ibarətdir). T.s.e.-də 
konsumentlər plankton, nekton və bentosdan ibarətdir. 
TƏMİZ SU HÖVZƏSİ – duzluluğu 0,5%0-dən aşağı olan su 
hövzəsi. 
TƏMİZLƏYİCİ QURĞULAR – bax: suyun təmizlənməsi. 
TƏMİZLƏMƏ – çirkləndiriciləri kənar etmək məqsədilə aparılan 
texnoloji proseslər: 
– Bioloji T. bax: bioloji təmizləmə və çirkab suların təmizlənməsi 
– Biokimyəvi T. – çirkab suların T. xüsusi bakteriya, ibtidailər və 
bəzi ali bitkilərin köməyilə aparılır. Bax: çirkab suların təmizlənməsi. 
– Hidro – qum – şırnaq T. – metal məmulatları və tikinti 
materiallarının səthi xüsusi cihazla sulu kvars qumunu sıxılmış havanın 
şırnaqla verilməsi ilə aparılır. 
– Qravitasiya T. –çökdürmə yolu ilə tozların tutulması. 
– Turşu T. – neft məhsulları bu üsulla təmizlənir. 
– Yaş T. – Qazların maye ilə təmasda olarkən bu üsuldan istifadə 
olunur. 
– Yaşayış yerlərinin T. – yaşayış yerlərində toplanan tullantıların 
yığılması, daşınması və zərərsizləşdirilməsi üzrə görülən kompleks 
tədbirlər. 
– Qum – şırnaq T. – Metal məmulatları və tikinti obyektlərinin səthi 
xüsusi cihazla sıxılmış havanı şırnaqla verməklə təmizlənir. 
– Neft məhsullarının sulfat turşusu ilə T. – neft məhsullarının və 
yağ fraksiyalarının kükürd birləşmələrindən, asfalt-qətran 
maddələrindən sulfat turşusu ilə təmizlənməsi. 
– Termik T.– Oksigen-asetilen lampasının alovu ilə metalların 
səthinin təmizlənməsi. Bax: çirkab suların təmizlənməsi. 
– Kimyəvi T. – metalların səthinin (əsasən pasdan) turşu əsasında 
karroziya inqibitorlar əlavə edilməklə xüsusi tərkiblə təmizlənməsi. 
Bax: çirkab suların təmizlənməsi. 
– Qələvi T. (neft məhsullarının) – qələvinin köməyi ilə açıq neft 
məhsullarının kükürd birləşmələrindən təmizlənməsi və onların turş 
komponentlərini neytrallaşdırmaq. 
– Elektrik T. (qazların) – elektrostatik gücün təsirilə tozların 
tutulması. 
TƏNƏFFÜS – Oksigenin orqanizmə daxil olması və ondan karbon 
qazının xaric olunmasını (xarici T.) təmin edən proseslərin məcmusu; 
üzvi maddələrin oksidləşməsi və canlıların həyat fəaliyyətində zəruri 
 440 
 
enerjinin azad olunması üçün (Toxuma T-ü, hüceyrə T.-ü) hüceyrə və 
toxumaların oksigendən istifadə etməsi. 
TƏNƏZZÜL EDƏN POPULYASİYA – cavan yaş sinfinə mənsub 
olan fərdlər olmayan populyasiya. T.e.p. adətən ölümə doğru gedir. 
TƏNƏZZÜL POPULYASİYASI – bir qayda olaraq fərdləri vege-
tativ yolla artır, toxumları tam yetişmək həddinə çatmadığından məhv 
olur və meyvə əmələ gətirmir (məs. növruzgülü və inciçiçəyi 
populyasiyaları). 
TƏRƏQQİ (canlı təbiətdə) – təkamül prosesində orqanizmlərin 
mürəkkəbləşməsi və təkmilləşməsi. A.N.Seversov (1925) T.-i ayırır: 
bioloji T. (arealın genişlənməsi, müəyyən taksonun fərdlərinin sayının 
artması və asılı sistemin qruplara parçalanması) və morfoloji T. 
(mürəkkəbləşmə və təkmilləşmə yolunda orqanizmlərin təkamülü). 
V.Frans (1935) biotexniki T. (faydalılıq, effektlik, canlı sistemin faydalı 
təsiri əmsalı) konsepsiyasını hazırlamışdır. İ.İ.Şmalqauzen (1938) canlı 
sistemin inteqrasiyasının təkmilləşdirilməsi konsepsiyasını, 
nəzəriyyəsini irəli sürmüşdür. 
TƏRƏQQİ EDƏN POPULYASİYA – doğumun artması hesabına 
(adətən ölümdən çox) sayı daim çoxalan populyasiya (birillik ot bitkiləri 
və birhüceyrəli yosunlar (yazda), bir çox həşərat növü və s. 
TƏHLÜKƏLİ RİSK ZONASI – quru səthində və ya Dünya Okeanı 
akvatoriyasında insanın fəaliyyəti təhlükəli situasiya yarada biləcək yer, 
məs: dəniz şelfində neftin sualtından çıxarılması zonası, tankerlərin 
keçməsi üçün təhlükə yaranır, onların qəzası nəticəsində neftin 
dağılması baş verə bilər və s. 
TƏHLÜKƏSİZLİK FAKTORU – zərərli kimyəvi maddələrin və 
ya agentlərin toksik və yol verilən toksik olmayan konsentrasiyası 
arasındakı nisbəti. 
TƏHLÜKƏSİZLİK TEXNİKASI – əmək mühafizəsi 
bölmələrindən biri; zərərli (təhlükəli) istehsal amillərinin işləyənlərə 
təsirinin qarşısını almaq üçün təşkilatı və texniki tədbir və vasitələr sis-
temi. 
TƏRƏVƏZ BİTKİLƏRİ – becərilən və yabanı bir, iki və çoxillik 
ot bitkiləri: bunların şirəli hissələri-tərəvəz yeyilir. T.b.-nə 1200-dən 
artıq növü əhatə edən 78 fəsilə aiddir; T.b-nin (pomidor, badımcan, is-
tiot, xiyar, yerkökü, kələm, soğan, kəvər, çuğundur və s.) meyvəsi, kökü 
və gövdəsindən istifadə olunur. T.b.-dən çoxu tropik və subtropik 
qurşaqlarda əmələ gəlmişdir, bəziləri istiliksevən bitkilərdir. 
TƏRƏVƏZÇİLİK – 1) tərəvəz bitkilərinin yetişdirilməsi ilə məşğul 
olan kənd təsərrüfatı sahəsi. T.k.t.-nın mühüm bir sahəsi kimi insanların 
 441 
 
qidasında istifadə edilən və müalicə əhəmiyyətli tərəvəz bitkilərinin 
becərilməsi ilə məşğul olur. Bostançılıqda – bostan bitkilərinin (qarpız, 
yemiş, qabaq) yetişdirilməsi T.-ə aiddir. Açıq qruntda 50-dən çox 
tərəvəz (kələm, pomidor, xiyar, soğan, yerkökü, çuğundur) və həmçinin 
ədviyyat bitkiləri (tərxun, keşniş, reyhan, kəvər, nanə və s.), örtülü 
qruntda isə xiyar, pomidor, gülkələm, kahı və s. əkilir. Tərəvəz istehsalı 
respublikanın 4 iqlim iqtisadi zonasında – Lənkəran-Astara, Quba-
Xaçmaz, Abşeron və Gəncə-Qazax zonalarında mərkəzləşdirilmişdir. 2) 
Tərəvəz bitkilərinin biologiyasını və becərmə üsullarını öyrənən elm 
sahəsi. 
TƏSADÜFƏN GƏTİRİLƏN ORQANİZMLƏR – yerli ekosistem 
üçün qəsdən gətirilməyən yad heyvan və bitkilər. T.g.o. bitki və heyvan 
orqanizmləri üçün bəzən pozitiv, neytral, çox hallarda isə kəskin neqativ 
nəticələr törədir. Belə ki, T.g.o. bir regiondan digərinə bütün yer 
üzərində birə, gənə, siçovul, ağcaqanad, tarakan, bir çox alaqların 
yayılmasına səbəb olur. 
TƏSADÜFİ QİDA – heyvanların bəzi halda az miqdarda yediyi qi-
da. 
TƏSADÜFİ YAYILMA –populyasiya daxilində fərdlər arasındakı 
məsafə bərabər olur. Fərdlər nizamsız (qarışıq) paylanır. Təbiətdə T.y. 
nadir halda olur. 
TƏSƏRRÜFAT SAHƏSİ – insanın təsərrüfat məqsədilə istifadə et-
diyi hər hansı ərazi və ya akvatoriyanın bir hissəsi. 
TİBBİ COĞRAFİYA – coğrafiyanın və tibb elmlərinin şöbəsi. 
Ərazinin təbii və ictimai-iqtisadi şəraitinin əhalinin sağlamlığına necə 
təsir göstərdiyini, insan xəstəliklərinin əmələ gəlməsini və Yer kürəsində 
yayılmasını öyrənən elm. Müharibə zamanı hərbi əməliyyat meydanı olan 
ərazinin sanitar-səhiyyə şəraitini öyrənən hərbi-tibbi coğrafiyası. T.c.-nın 
mühüm bir şöbəsidir. 
TİBBİ EKOLOGİYA – əsasən əhalinin təbii-antropogen mühitə 
morfo-fizioloji və genetik adaptasiya formaları məsələlərini işləyib 
hazırlayır. Bax: insan ekologiyası. 
TİBBİ İQLİMŞÜNASLIQ – coğrafiya və tibb elmi qovuşuğunda 
olan elm sahəsi; iqlim şəraitinin əhalinin sağlamlığına təsirini, adi iqlim 
parametrlərinin dəyişilməsilə insan xəstəliklərinin etiologiya və 
yayılmasını öyrənir. 
TİFOFİTLƏR (yun. tiphos - bataqlıq) – bataqlıq və göllər üçün xa-
rakterik bitkilər. 
TİKİNTİ EROZİYASI – tikinti işləri aparılarkən torpağın üst 
qatının dağılması və yuyulması. T.e.-nın qarşısının alınması üçün əsasən 
 442 
 
mühəndis tədbirləri görülür. 
TİOFİLLƏR (yun. thaion - kükürd) – hidrogen-sulfid və ya digər 
kükürd birləşmələri ilə zəngin olan mühiti üstün tutan bakteriyalar. 
TİP, BİOLOGİYADA – taksonomik kateqoriya. T. sistematika ilə 
əlaqədardır; zooloqlar onu «aləm»”-dən sonra ən ali taksonomik kateqo-
riya hesab edirlər. Botanika və bakteriologiyada T. əvəzinə «şöbə»” 
işlədilir. T.taksonun özəyi və əsasıdır, obyektivdir dəyişmir, lakin tak-
sonun hüdudları subyektiv və dəyişkəndir. Hər taksonun özünün T.-i 
var. 
TOXUM FONDU – Kənd təsərrüfatı və meşə təsərrüfatı bitkilərinin 
səpin üçün ehtiyatı. T.f.-na toxumluq əkinlər üçün rayonlaşdırılmış 
sortların ən yaxşı, seçmə toxum materialının ayrılması, kənd təsərrüfatı 
bitkiləri yığımının başlanğıcında bir aydan gec olmayaraq qurtarır. T.f.-
nun miqdarını və səpin normasını səpin planına əsasən təsərrüfat özü 
müəyyən edir. T.f. quru, təmiz və zərərsizləşdirilmiş yerdə saxlanılır. 
Onun vəziyyətinə və istifadə olunmasına ciddi nəzarət edilir. 
TOXUM NƏZARƏTİ – kənd təsərrüfatı bitkilərinin istehsalı, 
tədarükü, saxlanması və səpinə hazırlanması prosesində onların 
toxumlarının keyfiyyətinə nəzarət sistemi tədbirləri. T.n. toxumçuluğun 
ən əsas hissəsidir. T.n. əkin sahələrini, kondisiyalı toxum materialı ilə 
təmin edir, Dövlət toxum inspeksiyası toxumun təmizliyini, 
cücərməsini, həyat qabiliyyətini, yoluxma dərəcəsini, 1000 dənin 
çəkisini və nəmliyini yoxlayır. 
TOXUMÇULUQ – bitkiçilik sahəsi; sortdəyişmə və sort 
təzələnmənin yerinə yetirilməsi üçün rayonlaşdırılmış sortların 
toxumlarının kütləvi surətdə çoxaldılması ilə məşğul olur.T. bilavasitə 
seleksiya ilə əlaqədardır və onun nəzəri əsasıdır. 
TOXUMDAN YARANAN AĞACLIQ (meşəlik) – toxumdan 
əmələ gəlmiş ağaclardan ibarət meşəlik. 
TOXUMŞÜNASLIQ – toxumlardan bəhs edən elm; ana bitkidə 
yumurta hüceyrənin mayalandığı vaxtdan başlayaraq həmin toxumlar-
dan yeni bitki əmələ gələnə qədər olan dövrdə toxumların həyatı və 
inkişafını öyrənir. 
TOXUMUN CÜCƏRMƏ FAİZİ – toxumun cücərti mərhələsinə 
keçmək qabiliyyəti. Toxumun yaşından və xarici mühit şəraitindən 
(temperatur, torpağın nəmliyi) asılı olaraq cücərən toxumların faizi ilə 
ifadə olunur. 
TOKSİFİKASİYA – pestisidlərin parçalanması (bioloji və ya fiziki-
kimyəvi) nəticəsində əmələ gələn maddələrin zəhərliyinin artması. 
TOKSİK DOZA – zəhərli maddənin (agentin) minimal miqdarının 
 443 
 
təsirinə orqanizmin gözə çarpacaq dərəcədə (aydın) zəhərlənməsi. 
TOKSİK DUMAN – qazşəkilli çirkləndiricilərlə (əsasən kükürd an-
hidridi) toz hissəcikəri və duman damlalarının qarışığı. 
TOKSİKANT (yun. taxikan - zəhər) – sağlamlıq üçün zəhərli, 
zərərli maddə. 
TOKSİKANTIN SABİTLİYİ – zəhərləyici maddənin suda, torpaq-
da davamlığı. Təkrar verildikdə zəhər toplanır və öz zəhərliliyini 
müəyyən müddət saxlayır. Belə ki, pestisidlərdən ətraf mühit (su) üçün 
üzvi xlor birləşmələri daha sabit qalır. 
TOKSİKLİK – maddənin və ya orqanizmin digər orqanizmə zərərli 
təsir göstərməsi xassəsi. N.S.Stroqanova (1982) görə su 
toksikologiyasında 2T. ayırd edilir. Su mühitinin təbii proseslərlə 
(mikroorqanizmlərin, bitkilərin və heyvanların ifrazatı) gedir və süni T. 
– insan fəaliyyəti nəticəsində (çirkab suların su hövzələrinə axıdılması, 
qurunun səthindən kimyəvi zəhərli maddələrin axıb gəlməsi, 
atmosferdən zəhərli maddələrin (azot oksidi, kükürd və s.) düşməsi. 
TOKSİKODİNAMİKA – zəhərlə zəhərlənmənin dinamikası; 
zəhərlənmə prosesi, onun inkişafı. Termin əsasən sənaye 
toksikologiyasında istifadə olunur. 
TOKSİKOKİNETİKA – toksikologiyanın bölməsi: Zəhərin təsir 
sürəti və mexanizmi, zəhərin orqanizmdə miqrasiyasını(daxil olması, 
yayılması, metabolizm) öyrənir. 
TOKSİKOLOGİYA – tibbin bir bölməsi; zəhərli maddələrin 
tərkibini, onların heyvan orqanizminə təsir mexanizmini, yaratdığı pato-
loji prosesləri (zəhərlənmə), müalicə və profilaktika üsullarını öyrənir. 
T. fənn kimi müxtəlif mənşəli zəhərlərin (kimyəvi birləşmələrin), 
pestisidlərin, radioaktiv maddələrin, qeyri üzvi, bitki və heyvan mənşəli 
bakterial toksinlərin və s. öyrənilməsi ilə məşğuldur. 
TOKSİKOLOGİYA EKSPERTİZASI – zəhərin orqanizmə tok-
siklik və təhlükəlik dərəcəsini öyrənmək məqsədilə eksperimental 
şəraitində qabaqcadan toksikliyinin tədqiqi. 
TOKSİNLƏR – fizioloji funksiyaları süstləşdirən, insan və 
heyvanların xəstələnməsinə və ya ölümünə səbəb olan bakteriya, bitki, 
yaxud heyvan mənşəli maddələr. Kimyəvi tərkibinə görə bütün T. zülal, 
yaxud polipeptidlərdir. Başqa üzvi və qeyri-üzvi zəhərlərdən fərqli ola-
raq T. orqanizmə düşdükdə orada anticisim yaradır. T. ilan, əqrəb və 
hörümçək zəhərinin, habelə bir sıra zəhərli bitkilərin tərkibinə daxil-
dir.Bakteriya mənşəli T. nisbətən geniş yayılmışdır. 
TOKSOB ORQANİZMLƏR – bu və ya digər dərəcədə mühitin 
toksikliyinə davam gətirən su orqanizmləri. N.S.Stroqanov (1982) onu 
 444 
 
oliqo – (zəif), poli – (güclü), və mezo – (orta) T.o. ayırd edir. 
TOLERANTLIQ (lat. tolerantia - dözümlülük) – Növlərin mühit 
şəraitinə ekoloji valentliyi, adaptasiya olunması. Növlər müxtəlif 
tolerantlıq evribiontlara (geniş amplitudalı tolerantlığa) bölünür. Yalnız 
tolerantlı növlər sabit, xüsusilə klimaks ekosistemlər əmələ gətirir. 
TOPOQRAFİK XƏRİTƏLƏR – İri miqyaslı ümumi coğrafi 
xəritələr. Məzmunu, müfəssəlliyi və həndəsi baxımdan yüksək dəqiqliyi 
ilə fərqlənir. T.x. icmal topoqrafik, xüsusi (həqiqi) topoqrafik və topo-
qrafik planlara bölünür: Birinci qrupa 1:1000000, 1:500000, ikinci qru-
pa 1:200000, 1:100000 (hamısı kiçik miqyaslı T.x.), 1:500000, 1:25000 
(orta miqyaslı T.x.), 1:10000, 1:5000 (iri miqyaslı T.x.), üçüncü qrupa 
1:2000, 1:1000, 1:500 miqyaslı xəritələr aid edilir. T.x-in coğrafi 
məzmununa bütün təbii və sosial iqtisadi obyektlər daxildir. Bütün 
obyektlər qəbul edilmiş şərti işarələrlə göstərilir. T.x-dən xalq 
təsərrüfatında, elmi işlərdə və hərbi məqsədlə istifadə olunur. 
TOPOQRAFİK PLANALMA – topoqrafik xəritələrin orijinalını 
yaratmaq üçün aparılan kompleks işlər. T.p. yerüstü və aerofototopoqra-
fik üsullarla aparılır. Yerüstü T.p. menzula, taxeometrik və fototeodalit 
planlama üsullarına bölünür. Bu üsullar çox vaxt və xərc tələb 
etdiyindən, hazırda topoqrafik xəritələr, əsasən aerofototopoqrafik pla-
nalma ilə yaradılır. 
TOPOQRAFİYA (yun. topos – yer və qrafiya) – topoqrafik 
xəritələrin yaradılması üçün aparılan planalma metodlarından bəhs edən 
elm. Müasir T.-nın əsas metodları aerofotoşəkilçəkmə və kosmik 
fotoşəkilçəkmədir (kosmik fotoplanalma). 
TOPONİMİKA (yun. topos – yer və onuma - ad) – coğrafi adları 
(toponimləri), onların mənasını, quruluşunu, mənşəyini və yayılma 
arealını öyrənir. Hər bir ərazidəki toponimlərin məcmusu onun 
toponimiyasını təşkil edir. Azərbaycan toponimiyasının əsas fondunu 
Azərbaycan (türk) mənşəli adlar təşkil edir. Azərbaycanda qədimdən 
başlayaraq, hun, bolqar, suvar, peçeneq, xəzər, qıpçaq, oğuz-səlcuq və 
monqol  qaydalarının, habelə iber-Qafqaz, İran, ərəb və s. xalq adları ilə 
bağlı toponim layları aşkara çıxarılmışdır. 
TORF – yanar faydalı qazıntı. Bataqlıq şəraitində natamam çürümüş 
bitki qalıqlarının toplanmasından əmələ gəlir. Element tərkibinin 50-
60%-ini karbon (C) təşkil edir. Rəngi sarı və ya qarayadək dəyişən qo-
nur olur. Torfa tünd rəng verən çürüntüdür. T. üçün təbii yatımda 
yüksək (88-96%) rütubətlilik səciyyəvidir. Yanarkən 2650-3120 kkal/kq 
istilik verir. Yanacaq, kübrə və material kimi istifadə olunur. 
TORPAQ – Yer kürəsinin quru hisəsində bitkilərin məhsuldarlığını 
 445 
 
təmin etmək qabiliyyətinə malik olan üst kövrək münbit qatıdır. 
V.V.Dokuçayev torpağı fiziki-coğrafi mühitin və orqanizmlərin dağ 
süxurlarına birgə təsiri nəticəsində formalaşaraq yer qabığının üst 
yumşaq qatını əmələ gətirən xüsusi təbii cisim kimi təyin edir. Dağ 
(ana) süxurun üst horizontları orqanizmlərin, bitki örtüyünün atmosferin 
və hidrosferin uzunmüddətli dərin təsirinə məruz qalaraq torpağı dağ 
süxurundan fərqləndirən başlıca cəhət onun münbitliyidir. 
TORPAQ COĞRAFİYASI – torpaqşünaslığın bölməsi: torpaqların 
coğrafi yayılmasının qanunauyğunluqlarını öyrənir. Ümumi və regional 
T.c.-na ayrılır. Ümumi T.c. torpaqəmələgətirən amilləri və torpaqların 
coğrafi yayılmasının ümumi qanunauyğunluqlarını öyrənir. Regional 
T.c. torpaq rayonlaşdırılması ilə əlaqədar məsələlərin həlli və ayrı-ayrı 
sahələrin torpaq örtüyünün təsviri ilə məşğuldur. 
TORPAQ FONDU – müəyyən ölkənin bütün torpaqlarının 
məcmusu. 
TORPAQ FONDUNUN MÜLKİYYƏT NÖVLƏRİ – hər bir 
dövlətin vahid torpaq fondunu onun hüdudları daxilində olan torpaqlar 
təşkil edir. Azərbaycanda torpaq islahatı zamanı respublikanın vahid 
torpaq fondu dövlət mülkiyətində saxlanılan (dövlət torpaqları), 
bələdiyyə mülkiyyətinə verilən (bələdiyyə torpaqları) və xüsusi 
mülkiyyətə verilən torpaqlara ayrılmışdır. Relyef, iqlim şəraitinin və 
bitki örtüyünün müxtəlifliyi respublikamızın vahid torpaq fondunu 
təşkil edən torpaqların müxtəlif dərəcədə eroziyaya, şorlaşmaya və 
şorakətləşməyə uğramasını şərtləndirən səbəblərdəndir. (cədvəl 1, 2, 3) 
Dövlət torpaqları – Azərbaycan respublikasının vahid torpaq fon-
dunun 4.925.197 ha-ı dövlət mülkiyyətində saxlanılmışdır. Bura dövlət 
hakimiyyəti orqanlarının və dövlət obyektlərinin yerləşdiyi torpaqlar; 
yay, qış otaqları və meşə fondu torpaqları, su fondu torpaqları, xüsusi 
mühafizə olunan ərazilərin torpaqları, daxildir. Bundan başqa elmi-
tədqiqat və tədris müəssisələrinin, eləcə də dövlət müəssisə, idarə və 
təşkilatlarının daimi istifadəsində olan, həmçinin dövlət ehtiyat fondu 
torpaqları da bura aid edilir. 
Bələdiyyə torpaqları – B.t.-na respublikanın vahid torpaq fondunun 
2,054.293 hektarı bələdiyyə mülkiyyətinə verilmişdir. Bura ümumi 
istifadə olan torpaqlar, fiziki və hüquqi şəxslərin istifadəsində olan tor-
paqlar və ehtiyat fondu torpaqları daxildir. B.t.-na həmçinin şəhərlərin, 
qəsəbələrin və kənd yaşayış məntəqələrinin torpaqları və əhalinin mal-
qara üçün istifadə etdikləri örüş sahələrinin torpaqları aiddir. 
Xüsusi mülkiyyətdəki torpaqlar – X.m.t.-rı 1.662.016-ha təşkil 
edir. Bura vətəndaşların qanuni istifadəsindəki fərdi yaşayış evlərinin, 
 446 
 
həyətyanı sahələrin, fərdi, kollektiv və kooperativ bağların, dövlət 
bağçılıq təsərrüfatının idarəçiliyindəki bağların altında olan, həmçinin 
özəlləşdirilən torpaq sahələri daxildir. 
 
 
Azərbaycan torpaqlarının şorəkətləşmə dərəcəsi barədə 
 
№ 
Kənd 
təsərrüfatı 
yerlərinin 
adı 
Sahə 
hektarl
a 
Şorakətləşmə, hektarla 
Şorəkət
ləşmiş  
Zəif 
şorakətləşmi
ş 
Orta 
şorəkətlə
şmiş 
Şiddətli 
şorakətlə
şmiş 
1 Əkin 161314 157394 31940 6775 484 
2 Çoxillik 172294 155444 14094 2343 413 
3 Dinc 58752 51232 6615 870 35 
4 Biçənək 107919 103688 3637 389 205 
5 Örüş və otlaq  
256236
1 
212189
1 328751 91733 19986 
6 
K/t 
yerlərinin 
cəmi 
451447
3 
400620
3 385037 102110 21123 
7 Sair 4127033     
Respublika 
üzrə cəmi 
864
1506     
 
Azərbaycan torpaqlarının eroziyaya uğrama dərəcəsi barədə 
məlumat 
 
№ 
Kənd 
təsərrüfatı 
yerlərinin 
adı 
Sahə 
hektarla 
Eroziyaya uğrama, hektarla 
Eroziyaya 
uğramamış 
Zəif 
eroziyaya 
uğramış 
Orta 
eroziyay
a 
uğramış 
Şiddətli 
eroziyaya 
uğramış 
1 Əkin 1613147 1606049 4033 2258 807 
2 Çoxillik 58752 46961 5664 4594 1533 
3 Dinc 172294 166746 3584 1447 517 
4 Biçənək 107919 82785 11385 7781 5968 
5 Örüş və 2562361 1913571 244449 280066 124275 
6 
K/t 
yerlərinin 
cəmi 
4514473 3816112 269115 296146 133100 
7 Sair 4127033     
 447 
 
Respublik
a üzrə cəmi 8641506     
 
Azərbaycan torpaqlarının şorlaşma dərəcəsi  
barədə məlumat 
 
Kənd 
təsərrüfa
tı 
yerlərini
n adı 
Sahə 
hektarl
a 
Şorlaşma, hektarla 
Şorlaş
mamış 
Zəif 
şorlaşmış 
Orta 
şorlaş
mış 
Şiddətli 
şorlaşmı
ş 
Şora
n  
Əkin 161314 154443 13389 9195 5485 645 
Çoxillik 172294 165554 3894 1447 724 775 
Dinc 58752 49657 3942 2468 2679 6 
Biçnək 107919 104940 993 907 993 86 
Örüş və 
otlaq  2562361 2044508 130680 132218 213957 40998 
K/t 
yerlərini
n cəmi 
4514473 3948992 152898 146235 223838 42510 
Sair 4127033      
Respublika 
üzrə cəmi 8641506      
 
TORPAQ XƏRİTƏLƏRİ – Yer səthində torpaqların yayılmasını, 
onların xassələrini və xüsusiyyətlərini əks etdirən xəritələr. 
Məzmunundan asılı olaraq T.x.-ni ümumi, torpaq meliorasiya, torpaq 
eroziyası xəritələrinə ayırırlar. Adları çəkilən sintetik T.x.-ndən başqa 
analitik xəritələr də (kartoqramlar) tərtib olunur. Bunlarda torpağın tu-
rşuluğu, duzluluğu, şorlaşma dərəcəsi, qranulometrik (mexaniki) tərkibi, 
qida maddələri ilə (azot, fosfor, kalium) təmin olunma dərəcəsi və s. 
xassələri göstərilir. Miqayasına görə T.x. detal (1:5000 və iri), 
irimiqyaslı (1:10000, 1:50000), ortamiqyaslı (1:100000, 1:300000), 
xırdamiqyaslı (1:500000, 1:20000), icmal (1:2500000 və xırda) 
xəritələrinə bölünür. Bütün miqyaslarda tərtib olunan T.x. torpaq 
ehtiyatlarının uçotunu aparmaq, torpağın bonitirovkası, iqtisadi 
qiymətləndirilməsi və s. üçün tərtib olunur. 
TORPAQ KADASTRI – torpaq haqqında məlumatların yekunu: 
Müxtəlif torpaqların istehlakçılar arasında qeydə alınması, torpaqların 
keyfiyyəti, boniteti və onlara iqtisadi cəhətdən qiymət verilməsi. Torpaq 
kadastrında torpaqdan səmərəli istifadə edilməsi, mühafizəsi və digər 
 448 
 
tədbirlər göstərilir. 
TORPAQ KLİMAKSI – torpağın bitki örtüyü və iqlimlə müvazinət 
vəziyyəti. T.k. klimaks bitki qrupu ilə örtülmüş olur. 
TORPAQ MAKROBİOTASI – torpaqda olan iri həşəratlar, torpaq 
soxulcanı və digər torpaq orqanizmləri. 
TORPAQ MİKROORQANİZMLƏRİ – torpaq mühitinə 
uyğunlaşıb orada yaşayan müxtəlif mikroorqanizm qrupları. T.m. 
təbiətdə maddələr dövranında, torpaqəmələgəlməsində və torpağın 
məhsuldarlığının artmasında mühüm rol oynayır. 1 q qaratorpaqda 10 
mlrd-a (bəzən artıq), yaxud 10 t/ha-dək canlı mikroorqanizmlər olur. 
Torpaqda sporlu, sporsuz bakteriyalar, avtinomisetlər, göbələklər, 
mikroskopik yosunlar, ibtidailər və s. təsadüf olunur. 
TORPAQ MONOLİTİ – torpağın təbii quruluşunu pozmadan 
torpaq kəsiminin divarından götürülmüş şaquli torpaq nümunəsi. 
TORPAQ MÜNBİTLİYİNİN AZALMASI QANUNU – məhsulun 
götürülməsi və becərilən sahələrdə təbii torpaqəmələgəlmə proseslərinin 
pozulması nəticəsində torpağın münbitliyinin aşağı düşməsi. Bu proses 
becərilən bitkilərin köklərinin biokütləsinin toplanmasilə qismən, əsasən 
isə gübrə verməklə neytrallaşdırılır. 
TORPAQ SOXULCANI – torpaqda yaşayaraq torpaqəmələgəlmə 
prosesində və torpağın münbitliyinin formalaşmasında mühüm rol 
oynayır. 
TORPAQ SUYU – torpaqda hərəkəti və bitki üçün əlverişliliyi ilə 
fərqlənən müxtəlif su formaları. A.A.Rode bərk, yumşaq-asılı, sərbəst 
(qravitasiya və kapilyar) və buxarşəkilli (torpaq havasında) su formaları 
ayırır. Bitki üçün yumşaq-asılı və sərbəst su daha əlverişlidir. T.s. 
torpaqəmələgəlmə proseslərində böyük əhəmiyyət kəsb edir. 
TORPAQ ŞƏRAİTİ – torpağın bitki və heyvanın həyatı üçün 
əhəmiyyət kəsb edən xassələri: mexaniki tərkibi, kimyəvi xassələri, 
torpağın flora və faunasının inkişaf dərəcəsi, rütubətlik, aerasiya və s. 
TORPAQ TİPLƏRİ – torpaq təsnifatının əsas taksonomik 
vahidləri. Müasir genetik torpaq təsnifatının əsasını torpaq profilinin 
quruluşu təşkil edir. Genetik torpaq tipi dedikdə birtipli iqlim şəraitində, 
eyni mənşəli, vahid morfoloji quruluşlu və birtipli ana süxurlar üzərində 
əmələ gələn torpaq qrupu nəzərdə tutulur. Yer kürəsinin hər yerində 
torpaqəmələgətirən amillər  eyni təsirdə olmadığından ayrı-ayrı 
zonalarda müxtəlif keyfiyyətli və müxtəlif inkişaf səviyyəli T.t.-nə rast 
gəlmək olur. Morfoloji quruluşuna, fiziki, fiziki-kimyəvi xassələrinə 
görə T.t. yarımtipə, növə, növmüxtəlifliyinə bölünür. Azərbaycan 
ərazisində T.t.-nin şaquli zonallığı aydın görünür. Dağ-çəmən, qonur 
 449 
 
dağ-meşə, qəhvəyi dağ-meşə, qara, dağ şabalıdı, boz-qonur, boz və s. 
T.t. var. 
Azərbaycanın torpaq örtüyünün tərkibi  
(torpaq tipinə görə) 
 
№ Torpaqlar  Sahə Min ha % 
1 Dağ-çəmən 559,3 6,5 
2 Qonur dağ-meşə 416,5 4,8 
3 Qəhvəyi dağ-meşə 1212,0 14,0 
4 Dağ qaratorpaq 76,2 0,9 
5 Şabalıdı (boz-qəhvəyi) 2200,6 25,5 
6 Sarı 157,1 1,8 
7 Boz və boz-qonur 2493,2 28,9 
8 Çəmən 1050,8 12,2 
9 Şoranlar və b. torpaqlar 475,9 5,5 
Respublika üzrə cəmi: 8641,5 100 
 
TORPAQ-YER RESURSLARI – bütün kənd təsərrüfatı sahələri və 
istifadə formasından asılı olmayaraq bütün torpaq örtüyü resursları. 
TORPAQ ZOOLOGİYASI – torpaqda yaşayan heyvan 
orqanizmlərini öyrənən elm. Heyvanların (10 tipinin) həyatı torpaqla sıx 
əlaqədardır. Onların əksəriyyətini onurğasızlar təmsil edir. Onurğalı 
heyvanlardan ayaqsız amfibiyalar, sürünənlər və bəzi məməli heyvan 
növləri (gəmiricilər və s.) torpaqla daha çox əlaqədardır. Torpaq 
orqanizmlərindən soxulcanlar, məryəmqurdlar, çoxayaqlılar və s. tam 
mənada saprofaq olub, torpağın bərpasında böyük rol oynayırlar. 
Torpaqda küllü miqdarda yırtıcı və zərərli heyvan növləri yaşayır və 
fəaliyyət göstərir. 
TORPAĞIN AERASİYASI – Torpağın saxlaya bildiyi havanın 
miqdarı (faizlə) və onun atmosfer ilə mübadiləsi. Torpağın hava keçirmə 
qabiliyyətindən və nəmliyindən asılıdır. Torpaq havasının əsas elementi 
atmosferdən daxil olan oksigendir. O, köklərin, torpaq heyvanat 
aləminin və aerob mikroorqanizmlərinin tənəffüsünü təmin edir. 
TORPAĞIN BƏRPASI – 1) insan fəaliyyəti və ya təbii fəlakət 
nəticəsində pozulmuş torpaq sahələrinin əvvəlki münbitliyini bərpa 
etmək; 2) «Atılmış»” (istifadədən çıxmış) torpaq sahələrindən təkrar 
istifadə edilməsi. 
TORPAĞIN BİOLOJİ AKTİVLİYİ – torpaqda 
mikroorqanizmlərin (azot fiksəsi, ammonium fiksəsi, denitrifikasiya, 
 450 
 
nitrifikasiya) və ya torpaq orqanizmləri, həmçinin bitkilərin kök sistemi 
tərəfindən torpağa buraxılan fermentlərin təsiri ilə gedən proses. 
TORPAĞIN BONİTETLƏŞDİRİLMƏSİ – ən mühüm aqronomik 
xassələrinə görə torpaqların müqayisəli qiymətləndirilməsi. T.b. onun 
münbitliyini, yəni keyyfiyətini ballarla ifadə edən kəmiyyət 
göstəricisidir. Torpaqdakı proseslər və keyfiyyət dəyişilmələri yalnız 
onun xassələrini dəqiq öyrənməklə müəyyən edilir. T.b. torpaqların 
iqtisadi qiymətləndirilməsi, torpaq kadastrının tərtibi, meliorasiya və s. 
üçün zəruridir. 
TORPAĞIN BUFERLİYİ (ing. buffer – təkanı zəiflətmək) – Turşu 
və qələvilərin təsiri nəticəsində torpağın (və torpaq məhlulunun) mühit 
reaksiyasını az və ya çox saxlamaq qabiliyyəti. Belə ki, zəif podzol 
torpaqların turşuya münasibətinə görə buferliyi 2-3, qaratorpaqlarınkı 
10-a bərabərdir. T.b. ekosistemin mühüm göstəricilərindən biridir. 
TORPAĞIN ÇİRKLƏNMƏSİ – Torpaq müxtəlif çirklənmə 
formasına məruz qala bilir: radioaktiv, mikrob, pestisid, neft və s. 
T.ç. torpaqəmələgəlmə prosesinin gedişini dəyişir (çox vaxt onu 
dayandırır), məhsuldarlığı aşağı salır, bitkidə çirkləndiricilər bitkidən 
bilavasitə və ya vasitə ilə (bitki və ya heyvan qida maddələri vasitəsilə) 
insan orqanizminə daxil olur. Nəhayət, T.ç. torpağın xəstəliklərdən və 
digər arzu olunmayan mikroorqanizmlərdən özünü təmizlənməsini 
zəiflədən xəstəlik və mikrobioloji çirklənmə qorxusu yaradır. Məs. 
çirklənməməiş torpaqda qanlı ishal və yatalaq xəstəliklərinin törədiciləri 
2-3 sutka, zəif çirklənmiş torpaqda isə qanlı ishal törədiciləri bir neçə 
ay, tifin törədiciləri isə il yarıma qədər qala bilir. T.ç. bəzən geniş 
əraziləri tuta bilir. Məs. 1980-ci ildə keçmiş SSRİ ərazisində 
pestisidlərlə çirklənmiş torpaqların sahəsi 40 mln. ha olmuşdur (Əkin 
sahəsinin 1/6-i). 
TORPAĞIN DEQREDASİYASI (lat. deqratatio – enmə, aşağı 
düşmə) – Təbii amillərin və ya insanın təsərrüfat fəaliyyətinin (düzgün 
aparılmayan aqrotexnika, çirklənmə və s.) təsiri nəticəsində torpağın 
xassələrinin tədricən pisləşməsi, humusun miqdarının azalması, torpaq 
strukturunun pozulması və münbitliyinin aşağı düşməsi ilə nəticələnir. 
TORPAĞIN DUZLAŞMASI (ŞORLAŞMASI) – Torpaqda suda 
həll olan duzların yığılaraq şoran və şorakət torpaqların əmələ gəlmə 
prosesi. T.d. ilkin və sonradan ola bilər. İlkin düzlaşma qrunt sularının 
buxarlanması, ana süxurun duzluluğu və ya eol (küləklə sovrulma), 
biogen və digər amillərin təsirilə torpaqda duzların təbii olaraq 
toplanması nəticəsində baş verir. Sonradan T.d. su rejiminin süni 
dəyişdirilməsi, məs. düzgün suvarılma aparılmadıqda baş verir. T.d. 
 451 
 
xloridli, sulfat-xloridli, sulfatlı, sodalı ola bilər. 
TORPAĞIN EROZİYASI – Meylli sahələrdə (yamaclarda) suyun 
torpağı və onun ayrı-ayrı hissələrini yuması nəticəsində torpaq örtüyü 
bütövlüyünün pozulması və dağılması. Bax. eroziya. 
TORPAĞIN ƏHƏNGLƏNMƏSİ – Turşuluğu çox olan torpaqlara 
sönməmiş əhəng CaO verərək turşuluğunu azaltmaq. 
TORPAĞIN FLORASI VƏ FAUNASI – Torpaqda yaşayan bitki, 
göbələk, külli miqdarda göy-yaşıl, yaşıl, sarı-yaşıl yosunlar məskunlaşır 
(2000 növdən artıq). Onlar həm torpağın səthində, həm də üst qatlarında 
yaşayaraq üzvi maddələri fotosintez edir, torpağı oksigenlə 
zənginləşdirir, göy-yaşıl yosunların bəzi növləri isə havadan azotu fiksə 
edir. Burada həm də çoxlu miqdarda saprofit göbələklər, bakteriya və 
aktinomisetlər inkişaf edir (xüsusilə meşə torpağında). 
Torpaq fauna ilə də xeyli zəngindir. Burada heyvanların bir hissəsi 
kapilyar və pərdə rütubətə uyğunlaşır (protozon və nematodun çox kiçik 
növləri). Burada buğumayaqlılardan gənələr və s. də yaşayır. Bu iki 
qrup faunanın miqdarı 1 sm3 torpaqda minlərlədir. Torpaqda həm də 
xeyli iri onurğasızlar da – yağış soxulcanı, çoxayaqlılar, cücülərin sür-
fələri, həmçinin yereşən onurğalılar – köstəbək, kor siçan, marmot 
yaşayır. 
Torpaqdakı bütün bitkilər və heyvanlar (xüsusilə bakteriyalar, 
aktinomisetlər və yosunlar, nano-mikro və mezofauna) ekosistemin mü-
hüm hissəsi olub torpaqəmələgəlmə prosesində böyük rol oynayır. 
TORPAĞIN GENETİK HORİZONTLARI – torpaqəmələgəlmə 
prosesində ayrılan və torpaq səthinə müəyyən dərəcədə paralel yerləşən, 
nisbətən oxşar torpaq qatları. Bir-birindən və ana süxurdan rənginə, 
strukturuna, quruluşuna, tərkibinə və digər əlamətlərinə görə seçilir. 
T.g.h.-nın birliyi torpaq profilini əmələ gətirir. 
TORPAĞIN GİPSLƏNMƏSİ – udulmuş natriumu kaliumla əvəz 
etmək məqsədilə torpağa gips verilməsi; şorakət və şorakətləşmiş 
torpaqların fiziki-kimyəvi xasələrini yaxşılaşdırır. T.g. meliorasiyanın 
bir forması sayılır. 
TORPAĞIN GÜCDƏN DÜŞMƏSİ , torpağın yorulması – 
Torpağın tərkibinin, torpaqda mikroorqanizmlərin (göbələk, bakteriya) 
miqdarının, mikroelementlərin və bəzi makroelementlərin ehtiyatının bu 
və ya digər dərəcədə kəskin pozulması və kənd təsərrüfatı bitkilərinin 
məhsuldarlığının azalması. T.g.d.-nin əsas səbəbləri eyni sahədə uzun 
müddət eyni kənd təsərrüfatı bitkisinin becərilməsi, torpaqda 
xəstəliktörədən mikroorqanizmlərin toplanması, zərərli cücü və 
alaqların inkişafı və s.-dir. Qarşısını almaq üçün növbəli əkinə riayət 
 452 
 
etməli, gübrələrdən və pestisidlərdən istifadə etmək lazımdır. 
TORPAĞIN HAVA TUTUMU – Havada-quru torpaqda havanın 
maksimal miqdarı (tam hava tutumu) və ya torpağın müəyyən 
nəmliyində havanın miqdarı (həcm faizi). 
TORPAĞIN İNVENTARİZASİYASI – Hər hansı bir müəssisənin 
istifadəsində olan (fermer, meşə təsərrüfatı və s.) torpaqların yerində 
(naturada) yoxlanılması. Yer quruluşu (meşə quruluşu) təşkilatları 
tərəfindən yerinə yetirilir. T.i.-nın məqsədi ayrı-ayrı torpaq sahələrinin 
mövcudluğunu aşkar etməkdir. T.i. aerofotoşəkilçəkmə və yerdə 
yoxlama vasitəsilə aparılır. 
TORPAĞIN QİYMƏTLƏNDİRİLMƏSİ – bax: ğorpağın 
bonitetləşdirilməsi. 
TORPAĞIN QLOBAL FUNKSİYALARI – Torpaq biosferdə bir 
sıra qlobal funksiyalar yerinə yetirir. Onlardan əsasları sxemdə 
göstərilir. 
 
 
 
TORPAĞIN QRANULOMETRİK TƏRKİBİ, MEXANİKİ 
TƏRKİBİ (lat. Granulum - dənəcik) – Torpağı təşkil edən (diametrinə 
görə) müxtəlifölçülü hissəciklərin faiz, yaxud çəki ilə ifadə olunan nisbi 
miqdarı. Torpağın qranulometrik elementlər adlanan ayrı-ayrı 
hissəcikləri bir neçə fraksiya təşkil edir: 10 mm-dən iri hissəciklər 
daşlar, 10-5 mm-lik iri çınqıl, 5-3 mm-lik xırda çınqıl, 3-1 mm-lik iri 
qum, 1-05 mm-lik orta qum, 0,5-0,25 mm-lik narın qum, 0,25-005 mm-
lik tozlu gil, 005-0,01 mm-lik narın gil, 0,01-0,005 mm-lik iri toz, 
0,005-0,001 mm-lik narın toz və 0,001 mm-dən kiçik hissəciklər isə lil 
adlandırılır. Bu fraksiyaları əksər hallarda qruplaşdırıraq 2 yerə ayırırlar: 
0,01-dən kiçik hissəciklər – «fiziki gil»”, 001-dən böyük hissəciklər 
“fiziki qum”. T.q.t. onun müxtəlif fiziki təsirlərə münasibətini 
 453 
 
(qranulometrik və aqreqat tərkibi, strukturu, həcm kütləsi, məsaməliyi, 
hava, su, istilik, elektrik, radioaktivlik və s.) müəyyən edən xassələrdir. 
T.q.t. Azərbaycan Respublikası torpaqlarında çox geniş diapazonda – 
qumdan ağır gilli tərkibə kimi dəyişir. T.q.t.-n bitkiçilikdə və 
əkinçilikdə çox böyük elmi-təcrübi əhəmiyyətə malikdir. 
TORPAĞIN QURAQLIĞI – bitkinin inkişafının ləngiməsi və ya 
məhv olması həddinə qədər torpağın quruması. 
TORPAĞIN MELİORASİYASI – yüksək və sabit məhsul almaq 
məqsədilə torpağın hidroloji və iqlim şəraitinin yaxşılaşdırılması 
istiqamətində aparılan tədbirlər sistemi T.m.-na ilk növbədə suvarılması, 
qurudulması, həmçinin səthi axımın nizamlanması, duzlu torpaqların 
yuyulması, torpağın gübrələnməsi, eroziyanın qarşısının alınması, 
yarğanqoruyucu və tarlaqoruyucu meşə zolaqlarının salınması aiddir. 
TORPAĞIN METABOLİZMİ (yun. metabole - dəyişmə) – 
torpaqda maddələrin dövranının bütün kompleksi. 
TORPAĞIN MƏNİMSƏNİLMƏSİ, TORPAĞIN İSTİFADƏSİ – 
xam və dincə qoyulmuş torpaqların kənd təsərrüfatı dövriyyəsində 
istifadəsi. 
TORPAĞIN MƏSAMƏLİYİ – Torpağın ümumi həcminə görə 
onda olan bütün masəmələrin həcminin cəmi. Faizlə ifadə olunur. 
TORPAĞIN MORFOLOGİYASI – torpağın xarici əlamətlərinin 
məcmusu. T.m., əsasən, çöldə torpağın təbii profili üzərində öyrənilir. 
Torpaqların əsas morfoloji əlamətləri onun quruluşundan, rəngindən, 
strukturundan, kipliyindən, möhtəviyyatından, yenitörəmələrindən 
ibarətdir. Torpaq əmələ gəldikcə onda müxtəlif genetik qatlar yaranır. 
Belə torpağın ümumi görünüşü onun quruluşu adlanır. 
TORPAĞIN MÜHAFİZƏSİ – Torpaq örtüyünü və onun 
münbitliyini saxlamaq üçün kompleks tədbirlər. 
TORPAĞIN MÜNBİTLİYİ – torpağın bitkilər tərəfindən 
mənimsənilən qida maddələri, rütubət və s. ilə təminetmə və 
məhsulvermə qabiliyyəti. T.m. iki cürdür: təbii (potensial) və süni 
(effektiv). Təbii münbitlik ancaq təbii amillərin və torpaqəmələgətirən 
proseslərin kombinasiyasından və qarşılıqlı təsirindən asılı olur. Bu 
səbəbdən də təbii münbitliyə yalnız xam torpaqlarda təsadüf oluna bilər. 
Süni münbitliyi insan yaradır. T.m. statik xassə deyil, dinamik xassədir 
və torpaqdan səmərəli istifadə olunduqda onun münbitliyi daha da arta 
bilər. 
TORPAĞIN MÜNBİTLİYİNİN BƏRPASI – müxtəlif növ (o 
cümlədən eroziyaya qarşı) meliorasiya tədbirlər kompleksinin tətbiqi 
vasitəsilə torpaqların itirilmiş münbitliyinin bərpası. Bu iş ot bitkilərinin 
 454 
 
səpini, gübrələrin verilməsi, yaşıl bitki qalıqlarının torpaqda çürüməsi, 
torpağın dincə qoyulması və s. yolla həyata keçirilir. 
TORPAĞIN ÖZÜ-ÖZÜNÜ TƏMİZLƏMƏSİ – torpaqda gedən 
miqrasiya prosesləri nəticəsində onun çirkləndirici maddələrin 
konsentrasiyasını azaltmaq qabiliyyəti. 
TORPAĞIN RADİOAKTİVLİKYİ – Torpağın tərkibində 
radioaktiv xassəli kimyəvi elementlərin olması. T.r. uran, radium, to-
rium və kaliumun radioaktiv izotoplarının miqdarından asılıdır. 
Torpaqəmələgətirən süxurlardan asılı olaraq bu elementlərin miqdarı 
dəyişə bilər. Başqa torpaqlara nisətən turş xassəli dağ süxurları üzərində 
təşəkkül tapmış torpaqlarda, ağır mexaniki və gillicəli, çimli-çəmən 
torpaqlarında radioaktivlik yüksək olur. T.r. təbii və süni olur. 
TORPAĞIN REKULTİVASİYASI (lat. cultivo - becərirəm) – 
İnsan fəaliyyəti nəticəsində (faydalı qazıntıların çıxarılması, su 
qurğularının yaradılması, meşələrin yox edilməsi, şəhərlər salınması və 
s.) yararsız hala düşmüş torpaqların məhsuldarlığının bərpa edilməsi. 
Mədənlər açıq üsulla istismar edildikdə yeraltı üsula nisbətən daha çox 
sahə yararsız hala düşür. Bu səbəbdən Azərbaycan Respublikasında əkin 
və otlaq sahələri xeyli azalmışdır (Gədəbəy, Daşkəsən, Abşeron və b. 
rayonlarda). Mədən tullantılarını rekultivasiya etmək üçün əvvəlcə sahə 
iri daşlardan (Abşeronda neft qalıqlarından) təmizlənir, tullantının üstü 
hamarlanır və müxtəlif qalınlıqda torpaqla örtülür. Turşuluğu çox olan 
tullantılar neytrallaşdırılır və çatışmayan qida elementləri əlavə edilir, 
yerli şəraitə uyğun bitki növləri (ağac, kol, ot) əkilir və s. 
TORPAĞIN REQRADASİYASI (lat. reqradatio – geriyə hərəkət) 
– 1) torpaqəmələgəlmənin əvvəlki mərhələsinə qayıtması prosesi; 2) 
əlverişli təbii (iqlim, nəmlik, termik rejim, otarmanın azaldılması, 
mikroorqanizmlərin iştirakı ilə üzvi qalıqların parçalanması, 
humuslaşması) və antropogen (torpağın düzgün şumlanması, elmə 
əsaslanmış meliorasiya üsullarının tətbiqi və s.) amillərin təsiri 
nəticəsində torpağın münbitliyinin bərpası. 
TORPAĞIN SU REJİMİ – torpaq suyunun hərəkətini, bitki 
tərəfindən onun sərf edilməsi və istifadəsini təyin edən hadisə və 
proseslərin məcmusu; torpaq münbitliyinin amillərindən biri. T.s.r. 
torpağın tərkibi və xassələrindən (hiqroskopikliyi, susızdırması, su tu-
tumu və s.) iqlim və hava şəraitindən, relyefdən, torpaq hazırlanmasının 
(şumlanması) üsulundan, becərilən bitkinin xüsusiyyətindən asılıdır. 
Torpağın su balansı müəyyən dövr ərzində ona daxil olan sulardan (at-
mosfer yağıntıları, kondensasiya olunan atmosfer suyu, qonşu 
sahələrdən daxil olan səthi və torpaq su axımı, suvarma suyu) və xaric 
 455 
 
olan sulardan (səthi və torpaq su axınları, bitki tərəfindən və torpaqdan 
buxarlanan sular) ibarətdir. 
Torpağın hazırlanması üsulları, fiziki, kimyəvi və mikrobioloji 
proseslər, bitkinin su ilə təmin olunması T.s.r.-ndən asılıdır. T.s.r.-ni 
təmin etmək üçün torpaq suyunu toplamaq, saxlamaq və səmərəli 
istifadə etmək lazımdır (qarın toplanması, qar suyunun saxlanması, 
torpağın düzgün hazırlığı, suvarma, qurutma və s.). T.s.r. hava və istilik 
rejimləri, həmçinin bitkinin qida rejimi ilə sıxı əlaqədardır. 
TORPAĞIN SUSIZDIRMASI – məsaməli cisim kimi torpağın 
özündən sukeçirmə qabiliyyəti. Vahid zamanda torpağın səthindən 
torpağa sızan su qatının qalınlığı T.s.-nın miqdarını göstərir. 
TORPAĞIN SU TUTUMU – torpağın müəyyən şəraitdə bu və ya 
digər miqdarda udub saxladığı suyun miqdarı. Torpağın suyu saxlamaq 
qabiliyyətinə görə tam, kapilyar, adsorbsion-maksimal, differensial, 
maksimal-molekulyar, ümumi, nisbi, çöl və s. T.s.t. ayrılır. 
TORPAĞIN TURŞULUĞU – Torpaq məhsulunda hidrogen 
ionlarının (H+) olması ilə torpağın xassəsi. pH-la ifadə olunur (hidrogen 
ionlarının qalığının mənfi loqarifmi). Turş  torpaqlarda pH 7-dən aşağı, 
neytral torpaqlarda 7-yə yaxın, qələvi torpaqlarda 7-dən yüksək olur. 
Turş torpaqlara üstünlük verən orqanizmlər oksilofitlər (bitki) və 
oksilofitlər (heyvan) adlanır. 
TORPAQDA MADDƏLƏRİN FON MİQDARI – torpaqda 
maddələrin miqdarı onun təbii tərkibinə uyğun gəlir. 
TORPAQDA RÜTUBƏTLİK DEFİSİTİ – həyati proseslərin nor-
mal keçməsi üçün labüd olan rütubətliyin çatışmaması. 
TORPAQDA RÜTUBƏTİN EHTİYATI – Müəyyən dərinliyə 
qədər torpaqda olan suyun miqdarı (mm-lə və ya m3/ha-la). Torpaq 
horizontları üzrə torpaq nümunələrinin alüminium stakanlara yığıb 0,01 
dəqiqliklə ölçərək 105° temperaturda qurudub çəkməklə təyin olunur. 
Sonra bütün tədqiq olunan torpaq profili üçün torpağın rütubət ehtiyatı 
hesablanır. 
TORPAQDAN ÇOXMƏQSƏDLİ İSTİFADƏ – torpaq sahəsindən 
istifadə edərək onun təbii resurslarından bir neçə məhsul növü əldə 
etmək, məs., oduncaq və ov və ya kənd təsərrüfat məhsulu (regionda su 
axarlarının sululuq dərəcəsini azaltmamaq şərtilə). 
TORPAQDAN İSTİFADƏ EDƏN – torpaqdan fiziki və ya hüquqi 
istifadə edən şəxs və ya təsərrüfat. 
TORPAQƏMƏLƏGƏLMƏ, torpaqəmələgəlmə prosesi – ana 
süxura canlı orqanizmlərin və onların çürüntü qalıqlarının təsiri 
nəticəsində ondan torpağın əmələ gəlməsi prosesi. T.p. litosfer və bios-
 456 
 
ferin kontaktında yaranır. Litosfer və biosferlə yanaşı torpaqəmələgəlmə 
prosesində atmosfer və hidrosfer də iştirak edir. T.p.-nin əsas energiya 
mənbəyi günəş energiyasıdır. T.p. özündə kimyəvi, fiziki və bioloji 
hadisələri cəmləşdirir. Hazırda T.p-nə insan böyük təsir göstərir. 
TORPAQLARIN AQROİSTEHSAL QRUPLAŞMASI – T.a.q. – 
torpaqların təsnifat vahidlərinin xassələrinə və ya hər hansı bir kənd 
təsərrüfat bitkisinə, yaxud bitgi qrupuna münasibətdə yaxın aqronomik 
keyfiyyətlərinə görə birləşdirilməsidir. Tərtib olunmuş bonitirovka 
şkalaları və sinifləri əsasında Azərbaycan torpaqlarının aqroistehsal 
qruplaşması aparılmışdır (Q.Ş.Məmmədov, 1985,1991). Torpaqlar beş 
aqroistehsal qrupunda qruplaşdırılmışdır. 
I qrup – yüksək keyfiyyətli torpaqlar. Bu torpaqlar yüksək balla (81-
dən çox) qiymətləndirilərək yüksək siniflərə (IX-X) daxil edilmişdir. 
II qrup – yaxşı keyfiyətli torpaqlar münbitlik göstəricilərinə görə 
61-80 balla qiymətləndirilmiş və VII-VIII bonitet sinfinə aid edilmişdir. 
III qrup – orta keyfiyyətli torpaqlar. Bu torpaqlar 41-60 balla 
qiymətləndirilərək V - VI bonitet siniflərinə aid edilmişdir. 
IV qrup – aşağı keyfiyyətli torpaqlar, 21-40 balla qiymətləndirilmiş 
və III-IV bonitet siniflərinə aid edilmişdir. 
V qrup – kənd təsərrüfatı istehsalı üçün şərti yararsız torpaqlardır. 
Bura güclü şorlaşmış, güclü şorakətli, daşlı, bataqlıq torpaqları daxildir. 
 
AZƏRBAYCAN TORPAQLARININ AQROİSTEHSAL  
QRUPLAŞMASI 
 
Torpaqların 
keyfiyyət 
qrupu 
Torpaqların adı Balı 
Sahəsi 
ha % 
I qrup 
yüksək 
keyfiyyətli 
torpaqlar 
100-81 bal 
Yuyulmuş dağ 
qaratorpaqlar 100 14400 
0.17 
 
Mədəniləş. dağ 
qaratorpaqlar 100 19170 0.22 
Torflu dağ-çəmən 95 27370 0.32 
Sarı-podzollu-qleyli 94 57440 0.66 
Qaratorpağabənzər 
dağ-çəmən 90 63570 0.74 
Mədəniləş. qəhvəyi 
dağ-meşə 90 61140 0.71 
Çimli dağ-çəmən 89 218440 2.53 
Bozqır. qonur dağ- 88 19170 0.22 
Tipik qonur dağ-meşə 87 37720 0.44 
 457 
 
Çimli-karbonatlı dağ-
meşə 87 9000 0.10 
Karbonatlı qəhvəyi 
dağ-meşə 87 61410 0.75 
Dağ-meşə-çəmən 86 54920 0.64 
Karbonatlı dağ 
qaratorpaq 86 8100 0.09 
Tipik dağ qaratorpaq 85 31870 0.37 
Tipik qəhvəyi dağ- 85 310970 3.60 
Çəmən qəhvəyi 85 432150 5.00 
Yuyulmuş qəhvəyi 
dağ-meşə 84 235260 2.72 
Tünd şabalıdı 84 57710 0.67 
Tünd boz 84 37320 0.51 
Qrup üzrə orta 86 1814790 21.00 
II qrup yaxşı 
torpaqlar 80-
61 bal 
Lessivajlı qonur dağ-
meşə 80 291160 3.37 
Adi şabalıdı 80 437550 5.06 
Sarı-podzollu dağ- 79 34570 0.40 
Çəmən-boz 
/QSS 1,5-3m/ 79 126950 1.47 
Sarı podzollu 78 28170 0.3 
Qədimdən suvarılan 
şabalıdı 77 368840 4.27 
Qalıq karbonatlı qonur 
dağ-meşə
76 4500 0.05 
Yuyulmuş subasar-
çəmən-meşə
75 234440 2.71 
Qədimdən suvarılan 
çəmən-şabalıdı
74 9900 0.11 
Dağ-çəmən-bozqır 72 76640 0.86 
Yuyulmuş çəmən-
bataqlı /subasar daxil 
olmaqla/ 
71 87660 1.01 
Mergelləşmiş çəmən-
bataqlı /subasar daxil 
olmaqla/ 
71 22770 0.26 
Qalıq-karbonatlı dağ-
çəmən 70 24300 0.28 
Suvarılan çəmən-boz 
/QSS 1,5-3 m/ 70 532920 6.17 
Karbonatlı subasar-
çəmən-meşə
70 32410 0.38 
 458 
 
Bozqır, qəhvəyi dağ-
meşə
69 100850 1.17 
Tünd dağ boz-qəhvəyi 69 148850 1.72 
Tipik sarı dağ-meşə 68 36910 0.43 
Çəmənli-boz 
/QSS 3-6 m/ 68 491840 5.69 
Suvarılan çəmənləş.-
boz
68 159510 1.85 
Yuyulmuş çəmən-
bataqlı /bataqlı suba-
sar/ 
67 1800 0.02 
Tipik boz 66 331430 3.84
Suvarılan boz 66 380310 4.40
Tünd dağ şabalıdı 65 27740 0.32
Adi dağ boz-qəhvəyi 63 189990 2.20 
Subasar-çəmən  
/allüvial-çəmən/ 63 671670 7.77 
Qrup üzrə orta 71 4813680 56.06
III qrup orta 
dəyərli tor-
paqlar 
Adi dağ-şabalıdı 60 299420 3.47
Açıq dağ-şabalıdı 59 125250 1.45
Çəmən-şabalıdı 56 261850 3.03
Açıq şabalıdı 53 87420 1.01
Açıq dağ boz-qəhvəyi 45 33040 0.38
Açıq boz 44 61670 0.71
Qrup üzrə orta 56 868850 10.05
IV qrup aşağı 
keyfiyyətli 
torpaqlar 21-
40 
Boz qonur 40 166500 1.93
    
Qrup üzrə orta 40 166500 1.93
V qrup şərti 
yararsız 
torpaqlar 20 
baldan aşağı 
İbtidai dağ-çəmən 20 150980 1.75
İnk. etməmiş dağ 
qaratorpaq 24 2700 0.03 
İnk. etməmiş şabalıdı 19 47490 0.55
İnk. etməmiş qəhvəyi 
dağ-meşə
17 7200 0.08 
İnk. etməmiş dağ 
şabalıdı
12 105600 1.22 
Dellüvial şoranlar <10 32040 0.37 
Allüvial şoranlar <10 1800 0.02 
Şoranlar  <10 6570 0.08 
Şorakətlər  <10 7470 0.09 
Takırlar <10 2000 0.02 
 459 
 
Qumluqlar <10 145620 1.68 
Pozulmuş torpaqlar 
/neft/
<10 11700 0.14 
Pozulmuş torpaqlar 
/dağ-mədən/
<10 5400 0.06 
Çınqıllı çay məcraları <10 59040 0.68 
Çılpaq qayalar <10 156510 1.81 
Gilli süxurlar <10 47700 0.55 
İbtidai boz 9 148110 1.71 
Qrup üzrə orta 12 947880 10.96 
Respublika üzrə 
cəmi: 66 8641500 100 
 
 
 
RESPUBLİKA TORPAQLARININ AQROİSTEHSAL 
QRUPLARI ÜZRƏ ORTA ÇƏKİLİ BONİTET BALI  
VƏ TORPAQLARIN MÜQAYİSƏLİ DƏYƏRLİLİK  
ƏMSALI (TMDƏ) 
 
Torpaqların 
keyfiyyət qrupu 
Orta çəkili 
balları 
TMDƏ Sahəsi  
ha % 
I Çox yaxşı torpaqlar 86 1,30 1814790 21.00 
II Yaxşı torpaqlar 71 1,08 4843680 56.06 
III Orta dəyərli 
torpaqlar 56 0,85 868650 10.05 
IV Aşağı dəyərli 
torpaqlar 40 0,61 166500 1.93 
V Şərti yararsız 
torpaqlar 12 0,18 947880 10.96 
Azərbaycan üzrə 
cəmi: 
66 1,00 8641500 100.0 
 
 
TORPAQLARN BONİTİROVKASININ ƏSAS PRİNSİPLƏRİ – 
Müxtəlif torpaqların münbitliyinin səviyyəsini təyin etmək üçün humu-
sun, ümumi azotun, ümumi fosforun, ümumi kaliumun ehtiyatı, 
udulmuş əsasların cəmi və iqlim şəraiti göstəriciləri qiymət kriteriyası 
 460 
 
kimi götürülür. Birillik bitkilər üçün kriteriya göstəriciləri 0-20, 0-50, 0-
100 sm, çoxillik bitkilər üçün isə 0-200 sm dərinlikdə ton/ha və m.ekv. 
ilə ifadə olunur. Torpağın üst qatlarının humusluluğu çox olduqda, onda 
adətən azot, fosfor, kalium, kükürd, kalsium və mikroelementlərin 
toplanması daha çox müşahidə olunur. Udulmuş əsaslar torpağın fiziki-
kimyəvi xassələri içərisində ən vacibi olub, bitginin mineral 
qidalanmasında əlavə ehtiyat mənbəyi kimi çıxış edir. Respublikamızda 
yayılan torpaq tiplərinin əsas bonitet balı aşağıdakı cədvəldə verilir 
(Məmmədov, 1998). 
 
 
AZƏRBAYCAN TORPAQLARININ ƏSAS  
BONİTET BALI ŞKALASI 
 
Torpaqlar  
Torpaqların 
xassələrinə görə 
bonitet balı 
1 Qalıq karbonatlı dağ-çəmən 70 
2 torflu dağ-çəmən 95 
3 Çimli dağ-çəmən  89 
4 Qaratorpağabənzər dağ-çəmən 90 
5 Dağ-çəmən-meşə 72 
6 Dağ-meşə-çəmən 86 
7 Tipik qonur dağ-meşə 87 
8 Lessivajlı qonur dağ-meşə 80 
9 Qalın-karbonatlı dağ-meşə 76 
10 Bozqırlaşmış qonur dağ-meşə 88 
11 Çimli-karbonatlı dağ-meşə 87 
12 Yuyulmuş qəhvəyi dağ-meşə 84 
13 Tipik qəhvəyi dağ-meşə 85 
14 Karbonatlı qəhvəyi dağ-meşə 87 
15 Bozqırlaşmış qəhvəyi dağ-meşə 69 
16 Mədənil. qəhvəyi dağ-meşə 90 
17 Çəmən-qəhvəyi 85 
18 Tünd dağ boz-qəhvəyi 69 
19 Adi dağ-boz-qəhvəyi 63 
20 Açıq dağ boz-qəhvəyi 45 
21 Tünd dağ-şabalıdı 65 
22 Adi dağ-şabalıdı 60 
23 Açıq dağ-şabalıdı 59 
24 Yuyulmuş dağ-qaratorpaq 100 
 461 
 
25 Tipik dağ-qaratorpaq 85 
26 Karbonatlı dağ-qaratorpaq 86 
27 Mədəniləş. dağ-qaratorpaq 100 
28 Tipik sarı dağ-meşə 68 
29 Podzollaşmış sarı dağ-meşə 79 
30 Sarı-qleyli 94 
31 Sarı-podzollu 78 
32 Tünd şabalıdı 84 
33 Adi şabalıdı 80 
34 Açıq şabalıdı 53 
35 Qədimdən suvarılan şabalıdı 77 
36 Çəmən-şabalıdı 56 
37 Qədimdən suvarılan çəmən-şabalıdı 74 
38 Tünd boz 82 
39 Tipik boz 66 
40 Açıq boz 44 
41 Suvarılan boz 66 
42 Çəmənləşmiş boz 68 
43 Çəmən-boz 79 
44 Suvarılan çəmənləşmiş-boz 68 
45 Suvarılan çəmən-boz 70 
46 Boz-qonur 40 
47 Yuyulmuş subasar çəmən-meşə 75 
48 Karbonatlı subasar çəmən-meşə 70 
49 Subasar-çəmən /allüvial-çəmən/ 63 
50 Yuyulmuş çəmən-bataqlı 71 
51 Karbonatlı çəmən-bataqlı 67 
 
 
AZƏRBAYCAN ZONAL TORPAQLARI ÜÇÜN (BİN) 
TƏSHİH ƏMSALLARI 
 
Torpağın adı Torpağın xassələrinə 
görə bonitet balı 
BİP üçün təshih 
əmsalları 
Qaratorpaqlar  100 1.00 
Çimli dağ-çəmən 89 0.62 
Tipik qonur dağ-meşə 87 0.65 
Tipik qəhvəyi dağ-
meşə 85 0.80 
Adi dağ şabalıdı 60 0.78 
Podzollu-sarı 78 0.94 
Tipik boz 66 0.63 
 462 
 
 
 
AZƏRBAYCANIN TƏBİİ-İQTİSADİ ZONALARI ÜZRƏ 
TORPAQLARIN BONİTET BALI VƏ MÜQAYİSƏLİ DƏYƏRLİLİK 
ƏMSALI (TMDƏ) 
 
Təbii-iqtisadi rayonlar 
Sahəsi  Orta 
ölçü 
balı 
TMDƏ ha % 
Abşeron 5085,0 5,88 44 0,69 
Şamaxı - İsmayıllı 5924,7 6,87 60 0,94 
Quba - Xaçmaz 8045,1 9,31 71 1,11 
Lənkəran - Astara 6365,5 7,37 72 1,12 
Kür - Araz 24778,7 68,67 67 1,05 
Şəki – Zaqatala 10418,4 12,06 59 0,92 
Gəncə – Qazax 12553,2 14,52 66 1,03 
Kəlbəcər – Laçın 2907,9 3,36 71 1,11 
Naxçıvan MR 5363,1 6,21 55 0,86 
DQMV 4973,4 5,75 72 1,12 
 
TORPAQLARIN (torpaq sahələrinin) EKOLOGİYASI – kənd 
təsərrüfatı ekologiyasının bölməsi; torpaqdan istifadə şəraitini təyin 
edən təbii faktorları öyrənir. T.e. təbiətin mühafizəsi fəaliyyəti ilə sıx 
bığlıdır. Termini L.Q.Ramenski (1938) təklif etmişdir. 
TORPAQLARIN EKOLOJİ MÜNBİTLİK MODELİ – 
Torpaqların münbitlik modeli – bitki məhsuldarlığının müəyyən 
səviyyəsinə uyğun gələn aqronomik cəhətdən əhəmiyyətli torpağın 
xassələri və rejimlərinin məcmusu hesab olunur. Bu istiqamətdə olan 
meteriallara və respublikamızda aparılan torpaq – aqroekoloji 
tədqiqatlara, ayrı-ayrı regionların təbii şəraitinin təhlilinə əsaslanaraq, 
bitgilərin (taxıl, pambıq, üzüm, çay, meyvə, otlaq, meşə) tələbatından 
asılı olaraq müxtəlif torpaqlar üçün münbitlik modeli işlənmişdir 
(Məmmədov, 1998). Zonal əkinçilik sistemləri çərçivəsində münbitliyin 
idarə edilməsi əhəmiyyətinə görə Azərbaycan torpaqlarının xassələrinin 
faktiki və optimal parametrləri əsasında doqquz blokdan ibarət 
münbitlik modeli hazırlanmışdır: 
1) Aqroekoloji blok; 2) Torpaq tərkibi bloku; 3) Torpaq rejimləri 
bloku; 4) Torpaq xassələri bloku; 5) Qiymətləndirmə bloku; 6) 
Biometriya bloku; 7) Torpaq faunası; 8) Aqromeliorasiya bloku; 9) 
Monitorinq bloku.  
TORPAQLARIN TƏSNİFATI – Torpaqların mənşəyinə və əsas 
 463 
 
xassələrinə görə ayrı-ayrı qruplarda birləşdirilməsi. T.t.-da əsas 
taksonomik bölgü vahidi torpaq tipidir. Torpaq tipindən aşağı taksonlar 
yarımtip, cins, növ və növmüxtəlifliyidir. Genetik torpaq tipinə eyni 
bioiqlimdə, eyni mənşəli, vahid morfoloji quruluşlu və eyni ana süxur 
üzərində inkişaf etmiş torpaq qrupu aiddir. 
TORPAQŞÜNASLIQ – Torpağın quruluşu, mənşəyi, tərkibi, 
xassələri, inkişafı, coğrafi yayılma qanunauyğunluqları, münbitliyi və 
səmərəli istifadə üsulları haqqında elm. Torpaq genezisi, torpaq 
təsnifatı, torpaq fizikası, torpağın kalloidal və bioloji kimyası, torpaq 
coğrafiyası və kartoqrafiyası, torpaq geokimyası, torpağın bonitirovkası, 
torpağın meliorasiyası T.-ın ən mühüm bölmələridir. Azərbaycan 
Respublikasında T. elminin inkişafında H. Ə. Əliyev, V. R. Volobuyev, 
M. M. Salayev, K. Ə. Ələkbərov, M. İ. Cəfərov Q. Ş. Məmmədov, M. P. 
Babayev və b.-nın böyük əməyi olmuşdur. 
TOYUQKİMİLƏR (Galliformes) – quşlar dəstəsi Azərbaycanda 8 
növü məlumdur. T. tundradan tropik meşələrə və yüksək dağlara qədər 
bütün zonalarda rast gəlinir. Oturaq quşlardır, yalnız bildirçinlər 
köçəridir. T. qiymətli idman ov obyektidir. Ağ kəklik, tetra, qırqovul, 
bildirçin xüsusi əhəmiyyət kəsb edir. T.-in sayı qanunsuz ovlama 
nəticəsində azalmışdır. 
TOZAĞAC FƏSİLƏSİ (Betulaceae) – növ tərkibinə görə azlıq 
təşkil etsə də, ərazicə geniş yayılan fəsilədir. Bu fəsilənin 
nümayəndələri Şimal Yarımkürəsində subtropik iqlim zonasından 
başlamış Arktika tundrasına qədər geniş ərazidə yayılıb. Fəsiləyə 6 cins 
daxildir. Qafqazda 5, Azərbaycanda isə 2 cinsin növləri bitir: tozağac 
cinsi və qızılağac cinsinə Respublikamızın dağlarında üç tozağac növü: 
Padde (B. raddeana), Litvinov (B. Litwinowi) və sallaq tozağac (B. 
Pendula) bitir, O.N.Mirzəyev (1988-1998) Azərbaycan florası üçün 
daha iki tozağac növü – ağ tozağac (B.Alba) və B.microlepis əlavə 
etmişdir. 
Azərbaycanda qızılağacın 3 növü yayılmışdır: ürəkyarpaq qızılağac 
(Alnus subcordata), boz qızılağac (A. incana) və saqqallı qızılağac (A. 
barbata). 
 
 
 
 
 
 
 
 464 
 
 
 
1-Radde tozağacı; 2-Litvinov 
tozağacı; 3-Sallaq tozağac 
Boz qızılağac 
1-Zoğ; 2-yumurtalıq; 3-erkək çiçək 
qrupu; 4-dişi çiçək qrupu; 5-
tumurcuqlu zoğ 
  
TOZANAQ – bax: tozlu tufanlar. 
TOZLAMA VEKTORLARI – hər hansı bitkini tozlandıran 
faktorlar (heyvanlar, külək). 
TOZLANMA, BİTKİLƏRİN TOZLANMASI – Yetişmiş 
erkəkciyin toz hüceyrələrinin örtülü toxumlularda dişiciyin, 
çılpaqtoxumlularda yumurtacığın ağızcığına düşməsi. Tozcuğun üst qatı 
boruya çevrilərək içərisindəki erkək hüceyrəsini (sperma) yumurta 
hüceyrəyə çatdırır və onu mayalayır, nəticədə ziqota (rüşeym) əmələ 
gəlir. Örtülütoxumlularda 2 cür T. – öz-özünə tozlanma, çarpaz 
tozlanma olur. 
TOZLU TUFANLAR – Torpaq səthindən toz qaldıraraq onu uzaq 
məsafədə sovurub aparan güclü (20 m/s) küləklər. Əsasən səhra, 
yarımsəhra və çöl zonasının kənd təsərrüfatı rayonlarında tez-tez baş 
verir. Kənd təsərrüfatına böyük ziyan vurur. Mübarizə tədbiri 
tarlaqoruyucu meşə zolaqlarının salınması hesab olunur. 
Kənd təsərrüfatı üçün ən təhlükəli meteoroloji hadisələrdən biri 
sayılır. Bu hadisə həm təbii, həm də antropogen faktorların təsirilə baş 
verir. 
 465 
 
Tozlu tufanlar kompleks aqrometeoroloji faktorlar nəticəsində baş 
verir. Onlara güclü küləklər (10-20 m/s), torpaq səthinin quru və tozlu-
qumlu olması, tarlada bitki örtüyünün zəif inkişaf etməsi, geniş açıq 
sahələrin mövcudluğu aiddir. Tozlu tufanlar adətən havanın nisbi 
rütubətliyi 50%-dən aşağı olduqda baş verir. Göstərilən kompleks 
faktorlar çöl, yarımsəhra və səhra zonalarında baş verir. 
Azərbaycanda tozlu tufanlar külək eroziyası şəklində əsasən, 
Abşeron yarımadasında müşahidə edilir. 
TÖKÜNTÜ (BİTKİNİN) – Bitkinin ölü hissəsi olub ölü kütləyə 
aiddir, bura torpağın səthinə və ya su hövzəsinin dibinə tökülən 
yarpaqlar, budaqlar, çiçəklər, toxumlar, meyvələr, qabıqlar, tozcuqlar, 
sporlar və s. daxildir. İllik töküntü bəzi bitki qruplaşmalarında (xüsusilə 
meşə) torpaq səthində döşənək yaradır. Torpağın səthinə, sonra isə onun 
qatlarına töküntü ilə bitki sintez edən üzvi maddə ilə yanaşı, torpaq 
qatlarından mənimsənilən mineral (kül elementləri) maddələr də daxil 
olur. 
TÖKÜNTÜLƏR – dağ süxurlarının sortlaşmamış və kobud 
qırıntılarının dağ yamacı özülündə və aşağı hisəsində toplanmış 
yığıntılar. Onlar dağ süxurlarının aşınması və yamac boyu aşağıya doğru 
yuvarlanması nəticəsində yaranır. Bu proseslər bəzən töküntü eroziyası 
da adlanır. 
Mergellər və gilli şistlər yayılmış yamaclarda daha çox müşahidə 
olunur. T. çox vaxt geniş, münbit torpaq sahələrini örtür. Tərkibində toz 
və gil funksiyaları olan T. ərinti və yağış suları ilə eroziyaya məruz 
qalır. Yarğan yamaclarının aşağı hissələrində də xeyli T. yığılır və 
müvəqəti axınlarla yarğanlardan çıxarılır.  
TÖKÜNTÜLƏRDƏ BİTKİLƏR ÜÇÜN ZƏHƏRLİLİK 
(TOKSİKLİK) – süxur töküntülərində suda asan həll olunan və bitkilər 
üçün zərərli duzların miqdarının yol verilən həddən (>0,25%) çox, 
yüksək qələvi (su suspenziyasında pH-ın 9,0-dan yuxarı) və güclü turş 
mühitin (pH-3,5-dən aşağı) olması ilə yaranır. Töküntülərdə ağır 
metalların (qurğuşun, sink, civə, kadmium, xrom və başqa elementlər) 
həddən çox toplanması ilə də canlı aləm üçün toksiklik yarana bilər. 
TÖKÜNTÜLƏRDƏ İLKİN OT BİTKİLƏRİ – töküntülərdə 
yayılan ilkin bitkilər. Bitkilərin tərkibi töküntüləri əhatə edən ərazidə 
yayılmış səciyyəvi bitkilərin xüsusiyyətlərindən, bitki sporlarının 
yayılmasından və töküntü süxurlarının aqrokimyəvi xassəsindən asılıdır. 
Töküntülərdə ilk bitki toxumlarının çıxışı küləklə gətirilən bitki növləri 
hesabına olur. Rayonun təbii amillərindən və töküntüləri təşkil edən 
süxurların fiziki və kimyəvi xassələrindən asılı olaraq ilkin ot bitkiləri 
 466 
 
alaq və ya yayılma arealına malik zonal bitki növləri ola bilər. 
TÖKÜNTÜLƏRİN ÇƏMƏNLƏŞDİRİLMƏSİ – çoxillik taxıl və 
paxlalı ot növlərinin səpilməsi və becərilməsi yolu ilə yüksək məhsuldar 
ot örtüyünün yaradılması üzrə kompleks tədbirlər. Otların növ tərkibi, 
səpin norması və becərilmə aqrotexnikası çəmənləşdirilən yerin 
səciyyəvi xüsusiyyətlərindən və rayonun fiziki-coğrafi şəraitindən asılı 
olaraq təcrübə yolu ilə müəyyənləşdirilir. Paxlalılar və qarışıq otlar 
səpilərkən səpin norması iki dəfə çoxaldılır. Çəmənləşdirilmiş töküntü 
sahəsindən biçənək, otlaq məqsədilə istifadə edilməsi üzrə tövsiyə yerli 
şəraitdən asılı olaraq müəyyən edilir. 
TÖKÜNTÜLƏRDƏ TORPAQ ÖRTÜYÜNÜN BƏRPASI – 
texnogen törəmə relyefin səthində texniki rekultivasiya işləri 
aparıldıqdan sonra təkrar torpaq örtüyünün yaradılma prosesi. 
Torpaqların bərpa olunma prosesi meliorativ tədbirlərin (humus 
meliorsiyası: humuslu torpaq qatının yaradılması, kompost, torf və daş 
kömür məişəli meliorantların verilməsi, fitomeliorasiya və s.) həyata 
keçirilməsi və biosenozların təbii halda tədrici olaraq bərpa olunması ilə 
sürətlənə bilər. 
TÖRƏMƏ BİTKİ ÖRTÜYÜ – insan fəaliyyəti və ya təbii 
fəlakətlər nəticəsində biotopun fiziki-kimyəvi xassələrində dərin 
dəyişikliklər getdiyindən məhv olmuş ilkin bitki örtüyü bilavasitə bərpa 
olunmayıb, aralıq suksessiya fazaları keçirir. Belə aralıq fazalar T. b.ö.-
nü təşkil edir. 
TÖRƏMƏ ÇİRKLƏNDİRİCİ – ilk çirkləndiricilərin kimyəvi 
reaksiyaları və ya kimyəvi parçalanması nəticəsində əmələ gəlir. 
TÖRƏMƏ MATERİAL RESURSLARI – Xalq təsərrüfatında elm 
və texnikanın inkişafının hazırkı mərhələsində istehsalat və məişət 
tullantılarından istifadə. 
TÖRƏMƏ MEŞƏLƏR – İnsan fəaliyyətinin və təbii (kortəbii) 
hadisələrin təsiri ilə dəyişilmiş meşələr. Bu zaman meşəliyin tərkibi, 
quruluşu, məhsuldarlığı, ilkin  meşələrə xas olan meşəbitmə şəraiti və 
digər xassələri dərindən dəyişir. T.m. ağacların təbii əvəz olunması və 
təsərrüfat tədbirləri nəticəsində (meşə əkini, xidməti və bərpa qırıntıları) 
öz ilkin vəziyyətinə bərpa olunması intensivliyindən asılı olaraq qısa 
müddətli, uzunmüddətli və davamlı uzunmüddətli T.m.-ə.bölünür. Qısa 
müddətli T.m.-də bu proses əsas meşəyaradan ağac cinsinin 
(edifikatorun) bir nəslinin həyat müddətində, uzunmüddətli T.m.-də 2-3 
nəsil, davamlı uzunmüddətli T.m.-də isə 3 nəsildən artıq müddətdə başa 
çatır. Azərbaycan respublikasında ilkin  palıd və fıstıq meşlərinin yerinə 
törəmə vələs, dəmirqara və s. meşəliklər və törəmə kolluqlar geniş sahə 
 467 
 
tutur. 
TRANSABİOTİK ƏLAQƏLƏR (Sukaçov, 1953) – Orqanizmlərin 
mühitə, mühitin isə orqanizmlərə təsirinin birbaşa müxtəlif formaları: a) 
passiv təsir – pertinensiya, b) orqanizmlərin fəaliyyəti prosesində 
yaranan aktiv təsir-saprotrofiya və mediopatiya. Bunların əsasında 
biotik mühit yaranır və orqanizmlərin assosiasiyalaşmasının xüsusi 
formaları əmələ gəlir. 
TRANSFORMASİYA (lat. transformatio - dəyişmək) – Bioloji 
sistemdə və ya onun ətraf mühitində gedən keyfiyyət dəyişkənliyi (yeni 
göstəricinin yaranması). Bitki qrupunun və ya torpağın antropogen 
dəyişməsi. 
TRANSQRESSİYA – dənizin quruya «Hücumu»; Yer qabığının 
tektonik hərəkəti nəticəsində dənizin quru sahələri basması. Yerin 
tarixində reqressiya ilə əvəz olunması. 
TRANSPİRASİYA (lat. trans – vasitə və spiro – nəfəs alıram) – 
Bitkilərdə suyun buxarlanması. Bitkilərin əsas transpirasiya orqanı 
yarpaqlardır. T. yarpaqlarda buxarlanan suyun əsas çıxış yolu olan 
ağızcıqların açılıb bağlanması ilə nizamlanır. Ağızcıqlar vasitəsi ilə 
gedən T. ağızcıq T.-sı adlanır. T. prosesində suyun bir hissəsi (10%) 
katikula vasitəsi ilə xaric olunur. Bu proses katikula T.-sı adlanır. Bir 
saat ərzində bitkilərdən buxarlanan suyun qramla miqdarı T. 
intensivliyi, 1 q quru maddənin əmələ gəlməsinə sərf olunan suyun miq-
darı isə T. əmsalı adlanır. 
TRİXOFİTLƏR (yun. thrix - saç) – torpaqdakı kapilyar suyun 
hesabına yaşayan bitkilər (əksər kserofitlər). 
TRİNİTROTOLUOL (trotil, TNT, tol, 2,4,6 - trinitrotoluol) C2 H5 
N3O5 – ağ kristal (texniki məhsulu – sarı rəngli), qeyri hiqroskopikdir, 
suda zəif, üzvi həlledicilərdə yaxşı həll olur. T. geniş yayılan törəmə 
partlayıcı maddədir, yanma dərəcəsi 3596 kkal/kq, qazşəkilli 
məhsulunun partlayış həcmi 730 l/kq-dır. T. mərmilərinin, minaların, 
raketlərin atıcı hissələrinin doldurulmasında, sənayedə partlayış 
işlərində istifadə olunur. 
TROFEKOLOGİYA, QİDALANMA EKOLOGİYASI – 
ekologiyanın bölməsi; biosenozda qida əlaqələrinin məcmusunu öyrənir. 
T.-nın fundamental konsepsiyasını ingilis ekoloqu Ç.Elton (1927) 
hazırlamışdır. 
TROFİK ZƏNCİR (QİDA ZƏNCİRİ) (yun. trophe - qida) – 
özündən əvvəl gələn hər bir zveno (həlqə) özündən sonrakı üçün qida 
kimi istifadə edilən növ və ya onun qrupları. T.z. daxilində ayrılır: 
otyeyən – orqanizmlə – produsentlə qidalanma – parazitlik və yırtıcılıq. 
 468 
 
TROFLUQ ƏMSALI – Ekosistemdə fotosintezin ümumi 
məhsulunun tənəffüsə nisbəti, yəni R:R. Ekosistemin yetişkənlik 
göstəricisidir, belə ki, davamlı ekosistemlərdə bu əmsal vahidə 
bərabərdir. 
TROFOLOGİYA – orqanizmlərin trofik əlaqələrini öyrənən elm. 
TROQLOBİONT (yun. trogle - mağara) – Yalnız mağaralarda 
yaşaya bilən orqanizmlər. 
TROQLOFİLLƏR – həm mağaralarda, həm də yer mühitində 
yaşamağı üstün tutan orqanizmlər (yarasalar, xərçəngkimilər və s.). T.-in 
əksəriyyəti hiqrofil və kölgəsevər növlərdir. T.-ə çox vaxt endogen 
şəraitdə (tökülən yapaqların, daşların altında, torpaqda və s.), mağaraların 
dərinliklərində, əksər hallarda isə mağaranın girişində rast gəlinir. 
TROPİK MEŞƏLƏR – ekvatorial, subekvatorial və tropik 
qurşaqlarda yayılmışdır. Bitki növləri zəngin və hündürboylu (60-70 m 
və hətta 80 m) ağacları olan həmişəyaşıl rütubətli tropik və ya əsasən, 
lianlar və epifitlərdən  ibarət tropik yağışlı meşələrə daha çox rast 
gəlinir. 
TROPİK ZONA – 40°ş.e. və 40° c.e. arasında yerləşən Dünya 
okeanının 500-1000 m dərinliyində olan temperatur zonası. Onun 
sərhədi +15° qış izotermi sayılır. Mövsümi temperatur tərəddüdü bəzən 
3-4°-dən çox olur. 
TROPOFİL BİTKİLƏR (yun. trophe – dəyişmək və phyllon - 
yarpaq) – yarpağını tökən bitkilər. Yarpaqların tökülməsi əsasən 
mülayim enliklərdə bioloji tipdən (həyatilik formasından) və ilin mövsü-
mündən asılı olaraq müşahidə edilir. 
TROPOFİTLƏR – sutkalıq ritmikasında yarpaqları günəş işığına 
doğru yönələn bitkilər (məs. “kopas” bitkisi”). T.-rə həmçinin ilin 
quraqlıq dövründə iri yarpaqlarını töküb onları xırda yarpaqlarla dəyişən 
bitkilər aiddir. Günəbaxan bitkisini də T.-ə aid etmək olar. 
TUFAN – Adətən tsiklon keçən zaman baş verən, xeyli davamlı, çox 
güclü, quruda çox böyük dağıntıya və dənizdə güclü dalğalanmaya 
səbəb olan küləyə deyilir. Çox vaxt ildırım, göy gurultusu və güclü 
leysanla müşayiət olunur. Yağmursuz T.-lar da çox olur. 
TUQAY MEŞƏLƏRİ, QALEREYA MEŞƏLƏRİ – Orta Asiya, 
Cənubi Qafqaz və Mərkəzi Asiyada çay sahilləri boyu bitən meşələr. 
Çöl və yarımsəhra (meşəsiz) əraziləri kəsib keçən bu çaylar öz 
sahillərində meşənin inkişafı üçün əlverişli şərait yaradır: burada qrunt 
suyunun səviyyəsi səthə yaxın yerləşir, torpağın nəmliyi yuksək olur, 
vaxtaşırı ətraf sahələri daşqın suları basır. Çay sahili boyu bitən belə 
meşələrə Azərbaycan və Orta Asiya xalqları tuqay meşələri adı 
 469 
 
vermişdir. Başqa meşələrdən fərqli olaraq T.m. özünəməxsus qalın, sıx 
kollu, sarmaşıqlı, çox vaxt keçilməz olur. Amu-Dərya və Sır-Dərya 
çaybasar sahələrinin T.m.-də əsas ağac turanqa (qovaq növü) hesab 
olunur. Ona söyüd, iydə, çaytikanı qarışır. Respublikamızda T.m-nə bir 
çox düzən çayları ətrafında rast gəlmək olar. Ən uzun və geniş T.m. Kür 
çayının payına düşür. T.m vaxtilə Kür sahillərində çaydan uzaqlaşdıqca 
xüsusi təbii zonallıq yaradırdı. Çayın lap subasar kənarı ilə söyüd və 
yulğun meşəsi yayılıb, sahildən aralandıqca üstünlük ağyarpaq qovağa 
(hibrid qovağa) keçir. Daha sonra isə meşəliyin tərkibində qovaq azalır, 
qarağac və palıd artır. Meşəliyin lap kənar hissəsində palıda saqqız 
ağacı qarışır, bəzən saqqız təmiz meşəlik yaradır. Hazırda Kürətrafı 
sahillərinin təbii meşə landşaftı kökündən dəyişmişdir, göstərilən təbii 
qanunauyğun zonallığın qalıqlarına ancaq tək-tək hallarda rast gəlmək 
olur. Təəssüf ki, böyük iqlimnizamlayıcı, torpaqqoruyucu və 
sahilbərkidici, ov heyvanlarının sığınacağı və insanların istirahət guşəsi 
olan T.m.-nin qalıqları da sıradan çıxmaq üzrədir. Belə vəziyyət hazırda 
Kür qırağında az da olsa saxlanılmış T.m.-nin qorunması və yeni 
meşəliklərin salınmasının vacibliyini daha da artırır. 
 
 
 
Tovuz rayonu Kirzan sahəsində Kürqırağı tuqay meşəsi 
 
 470 
 
TULLANTI ANBARI – Tullantıların, bir qayda olaraq sənayenin 
bərk tullantıları və şlamlar (maye axıntılar təmizləndikdən sonra əmələ 
gələn quru qalıq) toplanılan və saxlanılan xüsusi qurğular, tulantının 
tipindən və təhlükəliyindən asılı olaraq onların ətraf mühitdən izolə 
etmək sistemi təyin edilir. Tullantılardan axan infiltrasiya suları daha 
təhlükəli sayılır, belə ki, yağış zamanı tullantılardan sızılan sulardan 
tullantıda olan zəhərli maddələr yuyulub aparılır. Adətən infiltrasiya 
suları yığılır. Tərkibində üzvi maddələr olan tullantılardan pis iyli isti 
qaz çıxır, onun tərkibində əsasən metan olub partlayıcı təhlükəsinə 
malikdir. 
TULLANTILAR – istehsal, məişət, nəqliyyat və başqa sahələrdə 
əmələ gələn və bilavasitə yerində istifadə edilməyən tullantılar. Lakin 
T.-dan təsərrüfatın qeyri sahələri üçün real və potensial məhsul kimi 
istifadə etmək olar. Yararsız T. zibil sayılır. 
TULLANTILARIN FİZİKİ ZƏRƏRSİZLƏŞDİRİLMƏSİ – 
Təhlükəli və zərərli komponentləri məhv etmək məqsədilə tullantılara 
fiziki agentlərlə (radiasiya, işıq və s.) təsir göstərilməsi. 
TULLANTILARIN KİMYƏVİ ZƏRƏRSİZLƏŞDİRİLMƏSİ – 
kimyəvi reaksiya aparmaqla tullantılardakı zərərli maddələri zərərsiz 
birləşmələrə çevirmək. 
TULLANTILARIN NEYTRALLAŞDIRILMASI – tullantıların 
turş və qələvi xassələrini neytrallaşdırma prosesi. 
TULLANTILARIN NORMASI – müəssisənin ətraf mühitə 
atılacaq maye və ya qaz tullantılarının icazə verilən ümumi miqdarı. 
T.n. elə hesablanır ki, müəyyən regionun bütün müəssisələri tərəfindən  
atılan zərərli tullantıların miqdarı yol verilən konsentrasiyanı keçməsin. 
TULLANTILARIN SUSUZLAŞDIRILMASI – Texnoloji üsul 
tətbiq etməklə tullantılardan suyun ayrılması və onun yenidən istifadəsi. 
Tullantıların bioloji zərərsizləşdirilməsi, tullantıların zərərli 
komponentlərinin, çirkab sularında isə mikroorqanizmlərin və üzvi 
maddələrin yox edilməsi. 
TULLANTILARIN TERMİK ZƏRƏRSİZLƏŞDİRİLMƏSİ – 
Xüsusi reaktorlarda 600-1000°C temperaturda tullantıların işlənməsi. 
TULLANTILARIN UTİLİZASİYASI – bax utilizasiya. 
TULLANTISIZ TEXNOLOGİYA – təbii resurslardan səmərəli 
istifadə etmək məqsədilə ayrı-ayrı təsərrüfat və sənaye kompleksindən 
tullantısız məhsul almağa yönəldilən texnologiya. T.t. bütün sənaye və 
kənd təsərrüfatı istehsalının ekoloji strategiyası hesab olunur. T.t.-nın 
inkişafının əsas istiqamətləri aşağıdakılardır: tullantıların 
utilləşdirilməsi, xammal və materiallardan kompleks istifadə edilməsi, 
 471 
 
qapalı siklli istehsalın təşkili, çirkab suların atılması, zərərli maddələrin 
atmosferə buraxılması. 
TUNDRA EKOSİSTEMLƏRİ – Arktik iqlimin ekosistemləri, 
şibyə, mamır, yarpığını tökən və həmişəyaşıl kollar, dominantlıq edir. 
Polidominant və mozaik fitosenozlara malikdir, torpağı qleyli tundra 
torpağıdır. 
TURİST CIĞIRI – xüsusi düzəldilmiş və ya xəritə üzərində təyin 
olunmuş, mühafizə olunan (və ya olunmayan) ərazidə turist qrupunun 
(təşkil olunmuş və ya müstəqil halda) hərəkət yolu (milli parkda və ya 
digər yerdə). 
TURİSTİKA (TURİSTŞÜNASLIQ) – türizmlə əlaqədar bütün 
amilləri və hadisələri tədqiq edən kompleks fənn. 
TURİZM – asudə vaxtda səyahət, fəal istirahət növlərindən biri. T. 
insanın səhhətini yaxşılaşdırır, iş qabiliyyətini artırır, görüş dairəsini 
genişləndirir və s. Öz ölkəsi daxilində gəzintiyə daxili (milli) T., 
vətəndən kənarda gəzintiyə xarici T. deyilir. Səyahətin məqsədindən 
asılı olaraq ekskursiya T.-i, idman T.-i, şəhərdən kənar T. və s. 
mövcuddur. T. əsasən turist idarələri tərəfindən qabaqcadan 
proqramlaşdırılmış mütəşəkkil, qismən də ayrı-ayrı şəxslərin müəy-
yənləşdirdiyi qeyri mütəşəkkil səyahətlərdən ibarət olur. 
TURŞ DUMAN – turşu əmələ gətirən, kükürd və azot oksidləri həll 
olmuş aerozol, xırda su damcıları. T.d. insan üçün turşulu yağışlardan da 
təhlükəlidir. Belə ki, o, daha çox turş reaksiyaya (pH < 2) malik olub 
insanın nəfəs orqanına düşərək selikli qişanı zədələyir. 
TURŞ TORPAQ – pH (hidrogen ionlarının qatılığı) 7.0-dən aşağı 
olan torpaq. Turş torpaqların münbitliyi aşağı olur. 
TURŞULU (TURŞ) YAĞIŞLAR – T.y.-ın əsas komponentləri azot 
və kükürd oksidlərinin aerozolları sayılır. Onlar atmosfer, hidrosfer və 
torpaq rütubətliyi ilə qarşılıqlı əlaqədə olduqda sulfat, nitrat və digər 
turşular əmələ gətirir. T.y.-a səbəb olan təbii mənbələrə vulkan 
püskürmələri, şimşək çaxması və ildırım, meşə yanğınları, biogen 
ifrazat, torpağın deflyasiyası və s. aiddir. Antropogen T.y.-ın mənbəyi 
yanacaq qazıntılarının, xüsusən daş kömürün İES-də, qazanxanalarda, 
metallurgiyada, neft-kimya sənayesində, nəqliyyatda və s. yandırılması 
prosesi sayılır. T.y.-ın digər mənbəyi kənd təmərrüfatında istifadə 
olunan azot gübrələri hesab olunur. T.y.-ın əsas yayıldığı vilayətlər 
sənaye rayonları sayılır. (Ş.Amerika, Qərbi Avropa, Yaponiya, Koreya, 
Çin, Rusiyanın sənaye rayonları). 
Turşuluğu (PH) 5,6-dan aşağı olan yağıntıların T.y. adlandırılması 
qəbul edilmişdir. İndiyə qədər məlum olan ən turş yağış Kanadada (PH 
 472 
 
2,4) və ABŞ-ın Los-Anjeles şəhərində (PH 2,3) qeydə alınmışdır. T.y. 
təbiətə, binalara və qurğulara böyük zərər yetirir, tarixi abidələri 
aşılayır, metal qurğuları karroziyaya uğradır, torpağın, suyun fiziki-
kimyəvi xassəsini dəyişdirir, canlı aləmin bioloji inkişafını məhv edir. 
T.y. bitki örtüyünün, o cümlədən meşələrin qurumasına, su 
orqanizmlərinə məhvedici təsir göstərir. T.y. təsirindən Norveçin cənub 
hisəsində göllərin 80%-i «ölüdür». T.y.-ın ekoloji problemini həll etmək 
üçün azot oksidi və kükürd qazının buraxılması kəsgin azaldılmalı, yeni 
texnologiya tətbiq edərək yanacağa qənaət etmək, yanacaqdan kükürdü 
kənarlaşdırmaq, tüstü bacalarından çıxan kükürd və azot oksidini tutmaq 
kimi tədbirlər həyata keçirilir, bu sahədə ayrı-ayrı dövlətlərlə beynəlxalq 
əməkdaşlıq edilir. 
TURŞULUQ AMİLİ – suyun və torpağın turşuluğunu təyin edən 
faktor (pH). 
TUT FƏSİLƏSİ (Moraceae). Fəsiləyə 70-ə yaxın cins daxildir. 
Əsasən tropik və subtropik iqlimli ölkələrdə yayılmışdır. Azərbaycanda 
fəsilənin 4 cinsi məlumdur. 
Tut cinsi (Morus). Respublikamızda 3 növu vardır. Ağ tut (M.alba), 
qara tut (M.nigra) və qırmızı tut (M.rubra). 
Əncir cinsi (Ficus). Azərbaycanda 2 növü vardır. Adi əncir 
(F.caria). Azərbaycanda, əsasən Abşeronda, Qobustanda və aran 
zonalarında becərilir. 
Hirkan ənciri (F.hyrcana) Lənkaran zonasında aşağı dağ 
qurşağında, meşələrdə tək-tək və topa halında yayılmışdır. Üçüncü 
dövrün relikt bitkisi sayılır. 
Narıncı maklüra (Maclura), bəzən meymun alması da deyilir. Təbii 
halda Çin və Ş.Amerikada yayılmışdır. Azərbaycanda bir çox rayonların 
yaşıllıqlarında rast gəlinir. 
Kağız ağacı cinsi (Broussonetia). Təbii halda Çin və Yaponiyada 
yayılmışdır. Azərbaycanda Abşeron, Gəncə və Kür-Araz düzənliyi 
rayonlarında, parklarda rast gəlinir. 
TUTÇULUQ – ipəkçilik sahəsi; aqrobiologiya elminə daxildir. T. 
fənni tut bitkisinin morfologiyası, anatomiyası, sistematikası, genetikası, 
seleksiyası, sort tərkibi, tut bitkisinin çoxaldılması, yemlik və meyvə tut 
plantasiyalarının yaradılması, tut yarpaqlarının, meyvələrinin keyfiyyəti, 
biokimyəvi xüsusiyyəti və T.-da təcrübə işinin əsas məsələlərindən bəhs 
edir. 
TÜKƏNƏN NÖV – Artıq neçə vaxtdır ki, təbiətdə rast gəlinməyib, 
ola bilər ki, ona çətin əlçatan yerlərdə və yaxud mədəni halda təsadüf 
olunsun. 
 473 
 
TÜKƏNƏN RESURSLAR – istifadə etməklə miqdarı, (ehtiyatı) 
sahəsi get-gedə azalan təbii resurslar. T.r. bərpa olunan (bitki örtüyü və 
heyvanat aləmi) və bərpa olunmayan (mineral resurslar) resurslara 
bölünür. 
TÜKƏNMƏKDƏ OLAN NÖV – Tam ölmək (məhv olmaq) 
təhlükəsində olan növ, qalan fərdləri təbii şəraitdə populyasiyanı 
saxlamağa qadir deyildir. Xüsusi dəqiq tədbirlər həyata keçirərək (bəzən 
süni artırmaq yolu ilə) mühafizəsi tələb olunur. T.o.n. ölməkdə olan 
növlərdən fərqli olaraq əlverişli genetik imkana malik olub yeni şəraitdə 
artırılması mümkündür. 
TÜKƏNMƏYƏN (GÜCDƏN DÜŞMƏYƏN) RESURSLAR – 
təbii resursların miqdarca tükənməyən hissəsi (dəniz qabarmaları, günəş 
şüası, atmosfer, hidrosfer, iqlim). Hava hövzəsi kükürd-oksidi, karbon 
qazı, azot, sənaye tozlarilə, hidrosferin isə neftlə, pestisidlərlə, ağır me-
tallarla, detergentlərlə, sənaye və məişət tullantıları ilə güclü 
çirkləndikdə T.r. tükənən resurslar kateqoriyasına keçə bilər. 
TÜSTÜ – dispers fazanın bərk hissəciklərindən ibarət yüksək 
dispersiyalı aerozol. Yanma və digər kimyəvi reaksiya zamanı əmələ 
gəlir. Sənaye tüstüsü ətraf mühiti çirkləndirir, duman, smoq (asılqan) 
əmələ gətirir. T.-dən kənd təsərrüfatında, hərbi işlərdə istifadə edilir. 
TÜSTÜ QAZLARI – sobalarda yanacaq yanarkən əmələ gələn 
qazabənzər məhsullar. Tam yanmadan alınan T.q.-nın əsas tərkib 
hissələri azot, karbon qazı, su buxarı, kükürd qazı (kükürd 4-oksid) və 
oksigen; qismən yanmada isə karbon 2-oksid, hidrogen və 
karbohidrogenlər olur. 
 
 
 
 
 
 
 
 
 
 
 
 
 
 
 474 
 
U 
 
UAYT SPİRT – ağır benzin sortu, yaxud maye karbohidrogenlərin 
qatışığı, 165-2000C-də qaynayır. Rəngsiz, parlaq maye olub benzinin 
xarakterik iyinə malik deyil. Y.s. az zəhərli olub iş qaydasına əməl 
olunduqda təhlükəsizdir. 
UÇQUN – dağların dik yamaclarında və ya dənizlərin sıldırımlı 
sahillərində süxur kütlələrinin qoparaq böyük sürətlə aşağıya düşməsi. 
U. aşınma prosesinin süxurları dağıtması, yerüstü və yeraltı suların 
qayanın altını yuması, habelə cazibə qüvvəsi və zəlzələ nəticəsində 
əmələ gəlir. Dağ uçqunundan başqa dağ zirvələrindən və yamaclarından 
qar kütləsinin sürüşüb düşməsi nəticəsində qar uçqunu və buz uçqunu da 
olur. Qafqazda, o cümlədən Azərbaycanın dağlarında qar uçqunu 
müşahidə olunur. U. bəzən dağlarda dərələri doldurur və kəndləri 
dağıdır. 
UÇUB GETMƏ (GƏLMƏ) – uçan orqanizmlərin (quşlar, yarasa, 
bəzi cücülər) – öz yuvalarından iqlim şəraiti daha əlverişli vilayətlərə 
(payızda) qışlamaq üçün kütləvi surətdə uçub getməsi və uçub qayıtması 
(yazda). Quşların U.g. nəsli proqrama əsaslanır. 
UDMA ƏMSALI – udulmuş maddələrin miqdarının orqanizmə dax-
il olan maddələrin miqdarına nisbəti. 
ULTRABƏNÖVŞƏYİ RADİASİYA (lat. ultra – fövq, daha çox. 
ifrat) – dalğasının uzunluğu 10-400 nm diapozonlu elektromaqnit 
şüalarından ibarətdir. Orqanizmlərin həyatı üçün böyük əhəmiyyətə ma-
likdir (bakteriyalara məhvedici təsir göstərir, bitkilərdə isə fermentlərin 
fəallığını dəyişdirir). Heyvan və insana adətən əlverişli təsir göstərir. 
ULTRAELEMENTLƏR – canlı orqanizmlərdə olduqca az miqdar-
da (canlı maddə kütləsnin 10–5-dən 1012%-ə qədər) olan kimyəvi 
maddələr (məs., gümüş, qızıl, qurğuşun, civə, radium). 
ULTRAHİQROFİTLƏR – çox nəmli yerlər üçün səciyyəvi hiqrofit 
bitki qrupu. Nəmli (çox rütubətli) ətraf mühitin bioindikatoru kimi 
istifadə olunur (air-bataqlıq zanbağı, üçyarpaq su yoncası, su süsəni; 
bataqlıq ağcaqanadı, bataqlıq mərcanı, çimli cil, adi qamış və s.). 
URAN, (latınca Uraniu - U). – kimyəvi element, ağır gümüşü-ağ 
parlaq metal; pluton əldə etmək üçün nüvə yanacağı kimi istifadə olu-
nur. 
URBANİSTİKA (lat. urbanus – şəhərlə bağlı olan, urbs - şəhər) – 
urbanizasiya məsələləri ilə bağlı bütün hadisələri hərtərəfli tədqiq edən 
kompleks fənn. 
 475 
 
URBANİZASİYA (lat. urbanus - şəhər) – əhalinin şəhərə axını; 
cəmiyyətin inkişafında şəhərlərin rolunun artmasını göstərən tarixi pros-
es; Əhalinin sosial-peşə, demoqrafik strukturunu, həyat tərzini, 
mədəniyyətini, məhsuldar qüvvələrin yerləşdirilməsini, 
məskunlaşmasını və s. əhatə edir. U. müxtəlif sosial-iqtisadi 
formasiyaların və dövlətlərin inkişafına böyük təsir göstərir: 
sivilizasiyanın əsas nəaliyyətləri məhz şəhərlərlə bağlıdır. Dünya 
şəhərlərində yaşayan əhalinin sayı 19-cu əsrin əvvəlinə 29 mln., 1900 
ildə 224 mln., 1950 ildə 706 mln, 1980 ildə 1809 mln nəfər olmuşdur. 
1922-84 illərdə Azərbaycanda şəhər əhalisi 7,4 dəfə artmış, əhalinin 
ümumi sayında payı 54%-ə çatmışdır. 
URBOEKOLOGİYA – şəhərin ekoloji problemləri ilə əlaqəli 
şəkildə insan ekologiyasının vəziyyəti və perspektivliyinin tətbiqi ilə 
məşğul olan yeni elm  sahəsi. 
UTİLİZASİYA (lat. utilis – faydalı) – istehsal tullantılarından 
xammal, yarımfabrikat, yanacaq və s. kimi faydalı istifadə. U.-nın x.t.-
nda böyük əhəmiyyəti var. Bir sıra sahələrdə U. məqsədi ilə xüsusi U. 
sexləri və hətta U. zavodları yaradılır. U. tullantılarının toplanması ilə 
xüsusi müəssisələr məşğul olur. 
UYĞUNLAŞMA – ətraf mühitin dəyişməsinə müvafiq olaraq orqa-
nizmin (fərd, populyasiya, növ, biosenoz) reaksiyasının və əlamətlərinin 
yeniləşməsi. 
UYĞUNLAŞMA MEXANİZMİ – orqanizm, populyasiya və ya 
qruplaşmanın dəyişən mühitə uyğunlaşma mexanizmi (davranışının 
dəyişməsi, morfoloji dəyişmə və s.). 
 
 
 
 
 
 
 
 
 
 
 
 
 
 
 
 476 
 
Ü 
 
ÜFÜQİ MİQRASİYA – Müntəzəm olaraq, (əsasən mövsümi) 
zoohidrobiontların əlverişli, həyat üçün vacib olan şərait axtarmaq üçün 
təkrar olunan kütləvi yerdəyişməsi; mülayim və yüksək en dairələrində 
isti mövsümün əvvəlində (yazda) bir çox zoohidrobiontlar sahilə doğru, 
kəskin temperatur düşdükdə (xüsusilə su hövzəsi donarkən) isə sahildən 
su hövzəsinin daha dərin sahələrinə doğru miqrasiya edir. 
ÜFÜQİ (HORİZONTAL) ZONALLIQ – Yerin landşaft və iqlim 
şəraitinə uyğun olaraq bitki örtüyü və heyvanat aləminin eninə 
yayılması. 
ÜMUMDÜNYA FAUNANI MÜHAFİZƏ STRATEGİYASI 
(ÜFMS) – təbiəti və təbii resursların mühafizəsi beynəlxalq ittifaqının 
XVI baş assambleyası tərəfindən Yerin heyvanat aləminin qorunması və 
səmərəli istifadəsi strategiyası qəbul olunmuşdur (Aşqabad, 1978). 
Strategiyanın məqsədi canlı təbiət resurslarının tam qorunmasının təmin 
olunmasına nail olmaqdır, bəşəriyyətin gələcəyi məhz bununla 
əlaqədardır. 
ÜMUMDÜNYA ƏTRAF MÜHİT GÜNÜ – 5 iyun – Stokholmda 
(İsveç) BMT-nin 5-16 iyun 1972-ci ildə keçirilmiş konfransında Yapo-
niya və Seneqal nümayəndələrinin təklifi ilə təsis edilmişir. Ətraf mühi-
tin mühafizəsi probleminə ictimaiyyətin diqqətini cəlb etmək məqsədilə 
bütün dünyada hər il qeyd edilir. 
ÜMUMDÜNYA METEOROLOJİ TƏŞKİLAT (ÜMT) – 1947-ci 
ildən BMT-nin fəaliyyət göstərən  xüsusi dövlətlərarası idarəsi. ÜMT-in 
vəzifəsi meteoroloji müşahidələrin və tədqiqatların aparılmasına, 
həmçinin milli meteoroloji və hidroloji xidmətin koordinasiyasına 
qarşılıqlı əlaqə yaratmaqdır. Qərərgah binası Cenevrədə (İsveçrə) 
yerləşir. 
ÜMUMDÜNYA SAĞLAMLIQ TƏŞKİLATI (ÜST) – əsası 1945-
ci ildə qoyulan BMT-in dövlətlərarası xüsusi idarəsi. Məqsədi – daha 
təhlükəli olan xəstəliklərlə mübarizə aparmaq, beynəlxalq sanitar qayda-
lar hazırlamaq, statistik uçotlar yerinə yetirmək və s. Qərargah mənzili 
Cenevrədə (İsveçrə) yerləşir. 
ÜMUMDÜNYA TƏBİƏT XARTİYASI – 1982-ci ildə BMT-nin 
baş Assambleyasında qəbul etdiyi beynəlxalq təbiəti mühafizə sənədi. 
Bu sənəd bütün dövlətlər qarşısında planetimizi və onun zənginliklərini 
qoruyub saxlamaq məsuliyyəti tapşırır. 
ÜMUMDÜNYA TƏBİƏTİ MÜHAFİZƏ STRATEGİYASI 
 477 
 
(ÜTMS) – Beynəlxalq təbiəti və təbii resursları mühafizə (MSOP) 
ittifaqı BMT-nin ətraf mühit üzrə (YUNEP), ümumittifaq yabanı təbiət 
fondu (ÜYTF), BMT-nın ərzaq kənd təsərrüfatı təşkilatı (FAO), YU-
NESKO və başqa beynəlxalq qeyri dövlət təşkilatlarının məsləhəti, 
əlaqəsi və maliyyə köməyilə 5 mart 1980-ci ildə dünyanın bir çox 
ölkələri tərəfindən ÜTMS elan olundu. 
ÜMUMDÜNYA YABANI     TƏBİƏT FONDU (ÜYTF) – 
tükənməkdə olan və  nadir heyvan, bitki növlərinin qorunması və 
öyrənilməsi üzrə beynəlxalq ictimai, qeyri-dövlət təşkilatı. Əsası 1961-
ci ildə qoyulmuşdur. 27 ölkədə şöbələri var. MSOP, YUNESKO, FAO 
və digərlərilə sıx əlaqədə işləyir. İllik (jurnal) və qəzet buraxır. Təbiəti 
mühafizə üzrə (1988 ilə qədər) 3000-dən artıq (60 mln dollar 
məbləğində) layihə hazırlanmışdır. “Qızıl medalla ”təltif olunmuşdur. 
ÜMUMİ ÖLÜM ƏMSALI – sənaye (antropogen) və təbii ölüm 
əmsallarının cəmi (faizlə) aşağıdakı düsturla ifadə olunur: 
Ktd =Kad + Knd ⋅ 100 
burada: Kad – antropogen ölüm əmsalı 
Knd – təbii ölüm əmsalı. 
ÜZVİ ALƏM, CANLI TƏBİƏT – yerin biosferində məskunlaşan 
canlı varlıqdır. Mikroorqanizmlər, bitkilər, heyvanlar və insanlar Ü.a.-i 
əmələ gətirir. Ü.a.-in ayrı-ayrı komponentləri həyat fəaliyyəti prosesində 
öz aralarında və qeyri-üzvi təbiət cisimləri ilə sıx qarşılıqlı təsirdə olur-
lar. 
ÜZVİ TƏKAMÜL – həyat yaranan vaxtdan başlayaraq bu günə 
qədər Yer tarixində olan bütün hadisələr (təxm. 4 mlrd il əvvəl). 
ÜZVİ GÜBRƏLƏR – tərkibində üzvi birləşmələr formasında qidalı 
maddələr olan bitki və heyvan mənşəli gübrələr. Ü.g-in müntəzəm 
verilməsi torpağın fiziki-kimyəvi və kimyəvi xassələrini, onun su və 
hava rejimini yaxşılaşdırır, faydalı mikroorqanizmlərin (azotfiksə edən 
bakteriyalar, ammonifikatorlar və s.) həyat fəaliyyətini aktivləşdirir. 
Ü.g.-in tətbiqi kənd təsərrüfatı bitkilərindən yüksək məhsul almağa im-
kan verir. Ü.g-rə yerli gübrələrin çoxu (peyin, torf, kompast, quş peyini 
və s.) yaşıl gübrələr, şəhər kommunal təsərrüfatı, yeyinti və dəri 
sənayesi tullantıları və s. daxildir. 
ÜZVİ MADDƏ – biokütləni təşkil edən üzvü maddələrin cəmi, yəni 
orqanizmlərin canlı maddəsinin cəmi, orqanizmlərin ölü maddələri 
(töküntü, torf və s.), humus və ya çürüntü və ölü kütlənin parçalanması 
nəticəsində əmələ gələn çoxlu miqdarda məhsul (protein, karbohidratlar, 
liqlin, yağlar, qətran, mum, üzvi turşular, aşılayıcı maddələr). 
ÜZVİ MADDƏLƏRİN MİNERALLAŞMASI – bakterioloji pros-
 478 
 
es; üzvi maddələrin tam parçalanıb qeyri-üzvi maddələrin əmələ 
gəlməsi. 
ÜZVİ–MİNERAL gübrələr, humin gübrələri – tərkibində üzvi 
maddə və ya kimyəvi, yaxud adsorbsiyalı mineral birləşmələr olan 
gübrələr. Ü.m.g.-in tərkibi və adı müxtəlif olur: Huymofos, humofoska, 
torflu ammonyaklı gübrələr, torflu-minerallı-ammonyaklı gübrələr və s. 
ÜZÜM FƏSİLƏSİ – (Vitaceae) fəsiləyə 12 cins daxildir. 
Üzüm cinsi (Vitis) – cinsə 30-dan çox artıq növ daxildir. Bir çox 
mədəni sortları vardır. Təbii halda geniş yayılanı meşə üzümüdür. 
Meşə üzümü (V.silvestris) Azərbaycanda Samur-Dəvəçi, Qanıx-
Əyriçay vadisində, Kür-Araz ovalığında, Lənkəran düzənliyində, Böyük 
və Kiçik Qafqazın orta dağ qurşağına kimi meşələrdə ağaclara sarmaşan 
halda rast gəlinir. 
ÜZÜM MÜALİCƏSİ, ampeloterapiya – Müxtəlif xəstəliklərin 
üzümlə müalicəsi. Ü.m. nəticəsində su-duz mübadiləsi, bağırsaqların 
motor funksiyası sürətlənir, iştaha, sidik ifrazı artır və s. Ürək-damar, 
böyrək, qaraciyər, ağciyər, xəstəliklərinin müalicəsində istifadə olunur. 
Şəkərli diabetdə, ağız boşluğunda yara olduqda (stomatit, gigivit), 
kəskin və xroniki enteritdə, enterokolitlərdə, kəsgin ağciyər vərəmində 
Ü.m.-dən istifadə etmək olmaz. 
ÜZÜMÇÜLÜK – Üzümün becərilməsi ilə məşğul olan kənd 
təsərrüfatı sahəsi. Ü. əhalini üzüm və kişmişlə, şərabçılıq və konserv 
sənayesini xammalla təmin edir. Azərbaycan Respublikasında Ü. kənd 
təsərrüfatı -nın əsas sahələrindən biridir. 
 
 
 
 
 
 
 
 
 
 
 
 
 
 
 
 479 
 
V 
 
VAHƏ – səhra və yarımsəhraların torpaqlarında intensiv əkinçilik 
rayonları, ağac, kol və ot sahələri. V.-nin əmələ gəlməsinə səbəb sahədə 
qonşu rayonlara nisbətən rütubətlənmənin (təbii rütubətlənmə yeraltı 
suların səthə yaxın olması, bulaq sularının təbii çıxışı, çayların vaxtaşırı 
daşması, süni rütubətlənmə isə çay, göl, kanal və quyu sularından su-
varma ilə əlaqədardır) çox olmasıdır. V.-lərin sahəsi (Afrikada Nil çayı 
dərəsi, Orta Asiyada Fərqanə dərəsi, Amudəryanın aşağı axını və s.) 
onlarca hektardan on minlərlə km2-ə qədər olur. V.-lər səhralarda 
əhalinin məskunlaşdığı, kənd təsərrüfatı ilə məşğul olduğu yerlərdir. V.-
lərdə ərzaq bitkiləri, qiymətli texniki bitkilər (xüsusən pambıq), üzüm 
və s. becərilir. Afrika və Cənubi-Qərbi Asiyadakı V.-lərin xarakterik 
bitkisi xurma ağacıdır.      
VAHİD DÖVLƏT SU FONDU – Azərbaycan respublikasının 
bütün su obyektlərinin (çaylar, su anbarları, göllər, nohurlar, kanallar, 
daxili dənizlər və s.) məcmusu. Su obyektləri ümumxalq mülkiyyəti 
olub dövlətin tabeçiliyində olur, əhaliyə, müəssisələrə, təşkilatlara ancaq 
istifadə üçün verilir. 
VASİTƏLİ RƏQABƏT, İSTİSMAR RƏQABƏTİ – müxtəlif 
növdən ibarət populyasiyaların miqdarı məhdudlaşmış olan eyni resurs-
dan istifadə etdikdə aralarında yaranan rəqabət; bu, müxtəlif növ 
populyasiyaların arasında əsas rəqabət forması sayılır. Yaşayış uğrunda 
belə mübarizədə konkurentlər (rəqiblər) «üz-üzə»” gəlmir, onlar 
arasındakı mübarizə bilavasitə hücum etməklə yox, acından ölməklə 
bilinir. 
VEGETASİYA – cücərmə, boyatma və yetişmə; bitkinin aktiv həyat 
fəaliyyəti halı (sakitlik halından fərqli olaraq). 
VEGETASİYA DÖVRÜ – il ərzində hər hansı bir iqlim şəraitində 
bitkinin boy artımı və inkişafı (vegetasiya) mümkün olduğu dövr. 
Mülayim iqlim şəraitində bu dövr axırıncı yaz soyuqlarından ilk payız 
soyuqlarına qədər, tropik və subtropik iqlim şəraitində isə bütün il boyu 
davam edir. Azərbaycanda V.d. tərəvəz üçün 90-120, üzüm üçün 208-
239, pambıq üçün 130-140, payızlıq taxıl üçün 230-306, yarpağı tökülən 
ağac və kollar üçün 220-260, həmişəyaşıl bitkilər üçün 365 gün (bütün il 
boyu) hesab olunur. 
VEGETASİYA ÜSULU – bitkilərin vegetasiya evi və laboratoriya 
şəraitində becərilməsi üsulu. V.ü. ilə qida maddələrinin fizioloji rolu, 
onların bitki orqanizminə daxil olması, mühit reaksiyasının (pH), işığın, 
 480 
 
temp-run, aerasiyanın, müxtəlif suvarma normalarının, gübrələrin, 
torpaqdakı zərərli duzların bitkiyə təsiri, bitkilərin kimyəvi vasitələrlə 
mühafizə edilməsi və s. məsələlər dəqiq öyrənilir. Müxtəlif amillərin 
bitki üçün əhəmiyyətini müəyyən etməkdən ötrü vegetasiya qablarına 
torpaq, təmiz kvars qumu, yaxud distillə edilmiş su (su kulturasında) 
doldurulur. V.ü. ilə alınmış məlumat tarla şəraitində yoxlanılır. 
VEGETATİV ÇOXALMA – qeyri cinsi çoxalma növlərindən biri; 
ana orqanizmin müəyyən hissəsindən yeni orqanizm əmələ gəlməsi. 
Mikroorqanizmlər, ibtidai heyvanlar, təxminən bütün bitkilər V.ç. 
üsulu ilə artır. Ali bitkilər vegetativ orqanalarla (firqəndə, sürünən 
gövdənin hissələri, bığcıq və kök pöhrələri) artır. Bir çox dekorativ və 
tərəvəz bitkiləri soğanaqla, çoxillik bitkilər isə bir qayda olaraq 
kökümsovla çoxalır. Bitkiçilikdə çiliklə çoxalma geniş yayılmışdır. 
Meyvəçilikdə, meşəçilikdə firqəndə, çilikbasdırma və calaq üsulu geniş 
tətbiq edilir. 
VEGETATİV HİBRİDLƏŞDİRMƏ – calanmış bitkidə calaqla 
calaqaltının qarşılıqlı təsiri. Onların bir-birinə təsiri uzunmüddətli olsa 
da V.h.-də əsas növ xüsusiyyətləri dəyişmir. Calaq və calaqaltı öz cinsi 
xüsusiyyətlərini saxlayır və cinsi çoxalmada bu xüsusiyyətlər nəslə 
keçmir. V.h. üsulunu İ.V.Miçurin işləyib hazırlamışdır. 
VEGETATİV ORQANLAR – bitki orqanizminin yaşayışını və 
qidalanmasını təmin edən hissələr. İbtidai bitkilərdə vegetativ cisim (tal-
lom) bir hüceyrədən ibarət olub, orqanlara ayrılmır. Alaq bitkilərində 
əsas V.o. kök, gövdə və yarpaqdır. 
VEKTOR (yun. Vector) – digər orqanizmlərə patogen agentlər (vi-
ruslar, bakteriyalar, ibtidailər, qurdlar və s.) yayan orqanizmlər. Ən çox 
həşəratlar arasında rast gəlinir. 
VENESİYA SİSTEMİ – Beynəlxalq Limnologiya Konqresində 
(Venesiya, İtaliya, 1958) qəbul edilmiş təbii suların duzluluq dərəcəsinə 
görə təsnifat sistemi. 
VENTİLYASİYA (lat. ventilatio - küləkləndirmək) – 1) 
heyvanların öz yuvalarının havasını təmizləməsi (təzələməsi); 2) isteh-
salat yaşayış və ictimai evlərin gigiyena tələblərinə uyğun hava ilə təmin 
edilməsi. Yerli V.-da çirklənmiş hava yalnız çirklənmiş yerdən kənar 
edilir. Ümumidəyişmə V.-da çirklənmə yerindən asılı olmayaraq bütün 
binanın havası ventilyasiya edilir. Kombinasiyalı V.-da yerli və 
ümumdəyişmə ventilyasiyasının elementlərindən istifadə olunur. 
VERNADSKİNİN KOSMO-BİOGEOKİMYƏVİ PRİNSİPİ – 
V.İ.Vernadski (1926) tərəfindən ifadə olunmuş bu prinsipə əsasən canlı 
maddə daim (fasiləsiz olaraq) kosmik mühit və onun əhatəsilə kimyəvi 
 481 
 
mübadilədədir. Bu mübadilə əsnasında canlı maddə Günəşin kosmik 
enerjisilə planetimizdə yaranır və saxlanılır. 
VERMİSİD – parazit qurdların (nemaqon, nemasid, zinofos və b.) 
məhv etmək üçün təyin olunmuş kimyəvi maddələr. 
VEZİKANTLAR – övrə xəstəliyinin yaranmasına səbəb olan 
müxtəlif canlı orqanizmlər (gicitkan, dəniz ulduzları), həmçinin kimyəvi 
maddələr (çirkləndirici). 
VƏHŞİ HEYVAN RESURSLARININ NİZAMLANMASI – 
populyasiyanın yerinin və ya tərkibinin dəyişdirilməsi yolu ilə vəhşi 
heyvanların sayının saxlanması və dəyişdirilməsi üzrə müxtəlif üsulların 
tətbiq edilməsi. 
VƏHŞİ HEYVAN SAXLAMA – vəhşi heyvanların (xüsusən xəzli) 
qəfəs-volyer şəraitində artılırması nəzəriyyəsi və praktikası. V.h.s. Ru-
siya, ABŞ, Kanada, İsveç, Danimarka, Finlandiya və digər ölkələrdə 
aparılır. Dünyada 20 növə qədər vəhşi heyvan (su samuru, nutriya, 
tülkü, şinşilla, su qunduzu və s.) artırılır. 
VƏHŞİ HEYVANLAR – 1) digər heyvanı ovlayıb yeyən bitki və ya 
heyvan. 2) Yaxın sistematik növlərin (qrupların) nümayəndələri ilə qi-
dalanan heyvanlar. 
VƏRDİŞ – Orqanizm davranışının xüsusi forması; fəaliyyətin 
dəfələrlə təkrarı sayəsində avtomatik icra olunur. Bəzən pis V. orqaniz-
min zəifləməsinə, bəzən məhvinə səbəb ola bilər. (məs., insanın siqaretə 
və ya alkoqola V.-i və s.). 
VİOLATOR BİTKİ ÖRTÜYÜ – daim insan fəaliyyətinin təsiri 
altında olan bitki örtüyü. 
VİOLENTLƏR (lat. violent - qəzəbli) – güclü qruplaşma yaratma 
qabiliyyəti olan, sürətlə inkişaf edərək əraziləri zəbt edən, fəal həyat 
fəaliyyətilə rəqiblərini sıxışdırıb sıradan çıxaran növlər bura, əsasən me-
zofil dominantlar daxildir. V. anlayışı L.Q.Ramenski (1936) tərəfindən 
irəli sürülmüşdür. Belə növləri o, həmçinin «dünya bitki örtüyünün 
pələngləri”» adlandırır. 
VİRULENTLİK – patogen mikroorqanizmlərin digər orqanizmlərə 
daxil olub onlarda xəstəlik törətməsi. 
VİRUS XƏSTƏLİKLƏRİ – virusların törətdiyi xəstəliklər. İnsan, 
heyvan, quş, balıq, həşərat, bitki, ibtidailər və hətta bakteriyalar tutulur. 
V.x-nə çiçək, su çiçəyi, qızılca, məxmərək, ploimielit, epidemik hepatit, 
epidemik və endemik ensefalitlər, sarı qızdırma xəstəlikləri aiddir. 
VİRUSLAR – süzülən viruslar, ultraviruslar – bitki, heyvan və in-
sanlarda yoluxucu xəstəliklərin törədicisi. Yalnız canlı toxumla çoxala 
bilir. V. başqa orqanizmlərdən aşağıdakı xüsusiyyətlərilə fərqlənir: 1) V. 
mikroorqanizmlərin ən kiçiyi olduğu üçün (m.mk.-la ölçülür) bakteri-
oloji filtrdən süzülür; 2) tərkibində yalnız bir tipli nuklein turşusu, RNT 
və ya DNT olur; 3) parazit olub, canlı hüceyrədə çoxalır; 4) hüceyrə 
quruluşu olmayan ən bəsit canlı mikroorqanizmlərdir. 
VİRUSŞÜNASLIQ – virusların tədqiqi ilə məşğul olan elmi fənn. 
 482 
 
VİTAMİNLƏR – insan, heyvan orqanizmlərinin və s. qidalanması 
üçün əsas qida maddələrinə (zülal, yağ, karbohidrat və duzlara) nisbətən 
cüzi miqdarda tələb olunan üzvi maddələr qrupu. Orqanizmin həyat 
fəaliyyəti və maddələr mübadiləsinin normal getməsi üçün B.-in olduq-
ca böyük əhəmiyyəti var. İnsan və heyvanlar vitamini bilavasitə 
bitkilərdən və ya dolayı yolla heyvan məhsullarından alır. Suda həll olan 
V.: askorbin turşusu (C vitamini), tiamin (B vitamini) ribovlavin (B2 
vitamini), B6 vitamini, kobalamin (B12 vitamini), niabin (PP vitamini), 
folasin (foliyeva turşusu), hantoten turşusu, biotin. Yağda həll olan B: 
retinol (A vitamini), kalsiferol (D vitamini), tekoferol (E vitamini), fil-
loxanonlar (K vitamini). 
VİTAMİNLİ BİTKİLƏR – tərkibində xeyli miqdarda vitamin və 
ya vitaminlərin fizioloji aktiv hissəsi – provitamin olan bitkilər. 
Vitaminlərlə, xüsusən «C» vitamini zəngin olan bitkilər: itburnu 
meyvəsi (4500 mq%-ə qədər), qoz (3000 mq%-ə qədər), çaytikanı (300-
500 mq%-ə) quşarmudu 220 mq%, çiyələk (120-200 mq%). Ali 
bitkilərin demək olar ki, hamısında A provitamini olan karotin vardır. 
Qırmızı və sarı meyvələr, yerkökü karotin ilə daha zəngindir. Yeməli 
göbələklər PP vitamini, taxıl bitkiləri toxumunun rüşeymi B1, B2, eləcə 
də PP vitamininin təmiz preparatlarını istehsal etmək üçün itburnu 
meyvəsindən, konsentratlarını hazırlamaq üçün isə qozdan (kal halda), 
qırmızı istiotdan, qarağat, çay tikanı və s. bitkilərin meyvəsindən 
istifadə olunur. Bitkilərin hamısında D provitamini olan sterinlər var. 
“E” vitamini konsentratı buğda dəninin rüşeymindən alınır. Kələm, is-
panaq, adi şabalıd yarpağında, kök, qabaq, quşarmudu, pomidor 
meyvələrində çoxlu «K»” vitamini, itburnu və sitrus bitkilərinin 
meyvəsində isə «P»” vitamini olur. 
VİVARİ – təcrübədə istifadə olunmaq üçün müxtəlif heyvanlar, 
əsasən laboratoriya heyvanları saxlanan bina. V.-dən eyni zamanda hey-
van yetişdirmə məntəqəsi kimi də istifadə olunur. 
VİTRİFİKASİYA (lat. vitrum - şüşə) – kəskin soyuq şəraitdə (-
20°C-dən aşağı) bitki və heyvan orqanizm toxumalarının donaraq şüşə 
halına duşməsi, lakin həyatilik qabiliyyətini itirməməsi. 
VOLF ƏDƏDİ – Günəşin fəallığını xarakterizə edən ədədlərdən bi-
ri. Günəş diskində görünən ləkələrin tutduğu ümumi sahə ilə təqr. 
mütənasibdir və X=K(10d+f) düsturu ilə hesablanır. Burada K – 
müşahidəçinin vəziyyəti, teleskopun ölçüləri və b. səbəblərdən asılı 
əmsal, f – günəş diskindəki ləkələrin sayı, “d” isə həmin ləkələri 
birləşdirən qrupların sayıdır. İsveçrə astronomu R.VOLF elmə daxil 
etmişdir. 
VULKAN BOMBASI – vulkan püskürməsi vaxtı atılmış lava 
parçaları. Püskürmə məhsulunun havada soyumasından əmələ gəlir. 
VULKAN QAZLARI – vulkan püskürməsi zamanı və püskürmədən 
sonra kraterdən, vulkan yamaclarındakı çatlardan, lava axınlarından və 
piroklastik süxurlardan ayrılan qazlar. 
VULKAN TUFU – vulkan külü, vulkan qumu, lapilli və s. bərk 
 483 
 
püskürmə məhsulları yığımının sementləşməsindən əmələ gələn süxur. 
Tərkibinə görə bazaltlı, andezitli, dasitli, liparitli və s. olur. V.t.-dan 
inşaat materialı kimi istifadə edilir. Azərbaycanda (Kəlbəcər, Xanlar və 
s. rayonlarınlarda) yataqları məlumdur. 
VULKANİK SÜXURLAR – bax Effuziv süxurlar. 
VULKANLAR (yun. Vulcanus) – Yer daxilindəki kanallar və çat-
larla dərinliklərdəki maqma mənbələrindən lavanın, isti qazların və 
süxur qırıntılarının yer səthinə püskürülməsi nəticəsində əmələ gələn 
təbii geoloji törəmələr. V.-ın püskürmə məhsulları qaz, maye və bərk 
halda olur. Vulkan qazları karbon qazları, su buxarı, karbon qazı, hidro-
gen-sulfid, kükürd qazları, xlorlu birləşmələr və s.-dən ibarətdir. 
Püskürmə zamanı lavanın temperaturu 800-1200°, orta hərəkət sürəti 1-
2 m/san, xüsusi halda 8 m/san olur. Azərbaycanda Pliosen vulkan 
kraterləri Kəlbəcər rayonunda müəyyən edilmişdir. Bu V. lipirit və 
daskit püskürmüşdür. Antropogenə aid vulkan karaterləri Kəlbəcər və 
Laçın rayonlarında qeyd edilmişdir. Bu dövrə aid vulkan püskürmələri 
məhsulu Naxçıvan və Talışın dağlıq hissələrində geniş yayılmışdır. Bəzi 
vulkanik süxurlardan (andezit və bazaltlar) tikinti materialı kimi, şüşə və 
bazalt ərintisi istehsalında istifadə edilir. Yer kürəsində maqmatik vul-
kanlarla bərabər palçıq vulkanları da inkişaf etmişdir. (bax. Palçıq 
vulkanları). 
 
 
Vulkanın 
kəsiyi 
a-krater; 
b-boğaz; 
c-yan 
krater 
 
 
 
 
 485 
 
Y 
 
YABANI QİDA BİTKİLƏRİ – insanın təsərrüfat  fəaliyyəti ilə 
bağlı olmayıb təbii halda yayılan (bitən) bitkilər. Respublikamızda 
4200-dən artıq çiçəkli bitki növü məlumdur. Onların çoxu qədim 
dövrlərdən bəri qida kimi böyük əhəmiyyət kəsb edir; bu bitkilərin 
bəzisi mədəni halda becərilir. Meşələrimizdə çoxlu yabanı halda meyvə 
və giləmeyvə, ağac və kol növləri bitir. Onlardan alma, armud, 
böyürtkan, qarağat, itburnu, əzgil, zoğal, alça, qoz, fındıq, sumaq, Qaf-
qaz xurması, çaytikanı, şabalıd, yemişan və s. göstərmək olar. 
K.S.Əsədovun (2001) tədqiqatına görə respublikamızın meşələrində 
meyvə və giləmeyvələrin ehtiyatı 86700 ton təşkil edir. Onlardan tox-
umlar (tumlular)-22880 t, qərzəklilər – 21870 ton, subtropik meyvələr – 
4230 ton hesablanmışdır. 
YAD NÖVLƏR – hər hansı qruplaşmaya aid olmayıb ora təsadüf 
düşən növlər. 
YAĞINTI – bax: atmosfer yağıntıları. 
YAĞLI BİTKİLƏR – yağ almaq məqsədilə becərilən bitkilər. Bu-
raya müxtəlif fəsilələrə mənsub birillik və çoxillik bitkilər daxildir 
(günəbaxan, soya, yerfındığı, zeytun, şalğamturp, xardal, yağ çiçəyi, 
gənəgərçək və s.) Azərbaycanda bu məqsədlə pambıq, çaytikanı, zeytun, 
günəbaxan, qoz, badam becərilir. Fıstıq, itburnu və nar toxumlarından 
da yağ almaq üçün istifadə etmək olar. 
YAMAC – dağın və ya təpənin ətəkləri ilə yalı arasındakı hissəyə 
deyilir. Y. geoloji quruluşdan, süxurun tərkibindən və denudasiya 
proseslərindən asılı olaraq dik, meylli, qabarıq, batıq və pilləli formada 
olur. 
YANACAQ – yandıqda istilik verən maddələr. Y. istiliyindən 
bilavasitə texnoloji proseslərdə və ya başqa növ enerji formasında 
istifadə olunur. Y-ı yandırmaq üçün müxtəlif texniki qurğular (ocaq, 
soba, yanma kamerası və s.) işlədilir. Y.kimi əsas tərkib hissəsi karbon 
olan boz kömür, yanar qazlar, yanar şistlər, daş kömür, neft, torf kimi 
üzvi mənşəli faydalı qazıntılar, eləcə də ağac tullantıları işlədilir. 
– Dizel Y. – neft karbohidrogenlərinin qarışığı, 180-3600C-də 
qaynayır. Dizel mühərriklərində işlədilir. 
– Qazanxana Y. – yüksək dərəcədə qaynayan karbohidrogenlərin 
qarışığı, buxar qazanlarında,sənaye sobalarında və b. yerlərdə yanacaq 
kimi işlədilir. 
– Mühərrik Y. – Daxili yanacaq mühərrikləri üçün yanacaq. 
 485 
 
– Raket Y. – karbohidrogenlərin maye qarışığı, əsasən neftin ağ neft 
fraksiyası; hava-reaktiv mühərriklərində işlədilir. 
 Sintetik maya Y. – bərk yanacağın (məs. qonur kömür, yanan şist 
və s.) üzvi kütləsinin termokimyəvi parçalanmasından alınan karbohi-
drogen qarışığı. 
– Nüvə Y. – nüvə reaktorlarında enerji mənbəyi kimi istifadə edilən 
materiallar. 
YANDIRMA (otlaq, çəmən, kolluq və s.) – Sahələrin daha tez 
yaşıllaşmasına təsir etmək məqsədilə çəmən və kolluqlara od vurularaq 
yandırılması. Yandırma bitki örtüyünün və torpağın deqradasiyasına 
səbəb olur. 
YANĞIN SAHƏSİ – bitki sahəsinin (əsasən meşəliyin) yanğına 
məruz qalmış hissəsi. Y.s.-də çox vaxt ilkin meşə bitki örtüyü törəmə 
tozağacı, qovaq, söyüdlə və ya kolluqlarla əvəz olunur. Qrunt suyu 
dayazda yerləşən Y.s-də meşə sahəsinin məhv olması nəticəsində trans-
pirasiya azaldığından müvəqqəti bataqlaşma müşahidə olunur. 
YARARSIZ SÜXURLAR – tərkibində bitkilərin və torpaq 
orqanizmlərinin normal inkişafına toksiki təsir göstərən maddələrlə (su-
da həll olunan duzların, sulfidlərin oksidləşmə məhsulları) zəngin olan 
dağ və ya çöküntü süxurları. 
YARARSIZ TORPAQLAR-BEDLENDLƏR – quru iqlim, çətin 
keçilən, çox parçalanmış və torpaq örtüyü tamamilə yuyulmuş yararsız 
relyef sahələri. Ən çox səhra və yarımsəhra zonasındakı su keçirməyən 
gilli süxurların leysan yağışları ilə yuyulmasından əmələ gəlir. 
Azərbaycanda Bozdağ silsiləsində, Qobustanda və s.-də Y.t. var. Y.t. 
respublikamızda yaylaqlarda və meşə zonasında da insanların 
təsərrüfatsız fəaliyyəti nəticəsində əmələ gəlir. 
YARĞAN – nisbətən hündür-düzənlik sahələrdə, xüsusən yumşaq 
çöküntülərdən (məs: lös) ibarət olan yerlərdə müvəqqəti və ya kiçik 
axarı olan suların fəaliyyəti ilə ovulmuş, dik yamaclı çüxura deyilir. Y-
ın baş tərəfində eroziya daha şiddətli gedir. Meşənin olmaması və 
yamacların şumlanması Y-ın genişlənməsinə səbəb olur. Yaylaq 
zonasında intensiv mal-qara otarılması ilə əlaqədar bitki və torpaq 
örtüyünün pozulması yarğanların inkişafına şərait yaradır. Y-lar əsasən 
kənd təsərrüfatına böyük zərər verir, əkin sahələrini parçalayır, yararsız 
hala salır. Y-larla mübarizə etmək üçün onun yamaclarında və ona 
bitişik sahələrdə ağac və kollar əkilir. Genişlənməsi dayanmış, 
yamacları yastı və dibi hamarlanmış Y. quru Y. və ya qobu adlanır. 
 
 518 
 
Qəbələ rayonunun subalp zonasında yarğan eroziyası 
 
YARĞAN VƏ QOBUQORUYUCU MEŞƏ ZOLAQLARI – qobu 
və yarğanlar boyu eroziyanın inkişafını dayandırmaq məqsədilə salınan 
meşəliklər. Bu zolaqlar torpağı bərkidir, onun yuyulmasının qarşısını 
alır, səthi axını torpaqaltı axına keçirir, mikroiqlimi yaxşılaşdırır, 
torpaqdan səmərəli istifadə olunmasına şərait yaradır. Əkin üçün həmin 
regiona davamlı ağac və kollardan istifadə edilir. Yarğanın yanındakı 
cərgələrdə kökdən pöhrə verən ağac və kollardan istifadə olunması 
məsələhət görülür (gilənar, göyəm, çaytikanı, gərməşov, qovaq, aka-
siya), kollar əsasən kənar cərgələrdə əkilir. 
YARIMADA – üç tərəfdən su ilə əhatələnən, bir tərəfdən isə mate-
rik və ya adaya birləşən quru hissəsi. Y-ların əksəriyyəti birləşdiyi qu-
runun davamını təşkil edir. Belə Y-lar materiklə ümumi geoloji quruluşu 
və səth xüsusiyyətinə görə yaxın olur. (məs., Avropada Balkan, Asiyada 
Hind-Çin, Şimali Amerikada Alyaska, Afrikada Somali, Azərbaycanda 
Abşeron Y.-ları). Y. həmçinin müstəqil quru parçasının və ya adanın 
sonradan materikə birləşməsindən də əmələ gələ bilir (məs., Avropada 
Krım, Asiyada Hindistan və Kamçatka, Azərbaycanda Sarı Y.-ları). 
Dünyada ən iri Y. Ərəbistan Y.-sıdır. 
YARIMKOLCUQ – alçaqboylu kolcuq, hər il yerüstü zoğların çox 
hissəsi məhv olur, yalnız ağaclaşmış kökümsov tumurcuqlar qalır (bəzi 
yovşan növləri, kəvər, kəkotu, dəvəayağı və s.). 
YARIMKOLLAR – zoğunun yuxarı (otşəkilli) hissəsi vegetasiya 
dövrünün axırında quruyub məhv olan, aşağı (odunlaşmış) hissəsində 
 487 
 
mühafizə olunan tumurcuqlar hesabına yerüstü hissəsi hər il təzələnən 
çoxillik bitkilər, hündürlüyü adətən 1 m-dək, bəzən 150-200 sm olur. Y-
a yovşan, gəvən, şorangələr və s. daxildir. 
YARIMPARAZİT – qarışıq qidalanan bitki-avtotrof (normal inkişaf 
etmiş yarpaqların köməyi ilə) və hetorotrof (sorucular vastəsilə sahib 
bitkidən qida maddələrini çəkir). Məs. öksəotu, pərinc və s.). 
YARIMSƏHRA – yerin əsas landşaft tiplərindən biridir. Y. 
mülayim və subtropik qurşaqlarda çöl landşaftı ilə savanna landşaftı 
arasında keçid zolaqları təşkil edir. Y.-nın başlıca cəhəti bütöv bitki 
örtüyü olmaması və ayrı-ayrı bitki olan sahələrin çılpaqlaşmış torpaqlar 
ilə ayrılması, habelə buxarlanmanın yağıntıdan xeyli üstünlüyü (3-6 
dəfə) və çay şəbəkəsinin çox seyrək olmasıdır. Azərbaycanda Y. 
landşaftı geniş yer tutur. (Kür-Araz ovalığının çox hissəsi, Samur-
Dəvəçi ovalığının çoxu, Arazboyu düzənliklər, Qobustan, Abşeron 
yarımadası və s.). 
Y.-lardan əsasən təbii otlaq kimi istifadə olunur, əkinçilik yalnız su-
varma şəraitində aparılır. 
YARIMSƏRTQANADLILAR, TAXTABİTİLƏR (Hemiptera) – 
həşərat dəstəsi. Yer kürəsinin hər yerində yayılmış 25-30 min, 
Azərbaycanda 900 növü məlumdur. Əksər növləri bitginin generativ 
hissəsi ilə, bir qismi xırda onurğasızlar və yosunlarla, bəziləri balıq 
körpələri və kürü ilə qidalanırlar. Müəyyən qismi kənd təsərrüfatı 
bitkilərinin zərərvericiləri olan mənənələri, gənəlri, böcək sürfələrini, 
kəpənəklərin yumurta və tırtıllarını tələf edir, digəri insan və ev 
quşlarının qanını soraraq parazit həyat sürür. bəzi növləri insan və 
bitkilərlə xəstəlik keçirirlər. Azərbaycanda Y-dan ziyankar bağacıq və 
mavr bağacığı, yonca, çəmən, çuğundur, bostan və armud taxtabitiləri 
və s. geniş yayılmışdır; meşə və kənd təsərrüfatı bitkilərinə zərər vurur. 
Mübarizə tədbirləri kimyəvi, bioloji üsulla aparılır.  
YAROVİZASİYA – 1) birillik bitkilərin fərdi inkişaf 
mərhələlərindən biri; 2) kənd təsərrüfatı bitkiləri toxumlarının səpini 
qabağı işləmə üsulu. 1930 ildə T.D.Lısenko təklif etmişdir. Y. zamanı 
toxumlar isladılır və lazımi vaxta qədər müəyyən edilmiş temperaturrda 
saxlanılır: bu dənli, bitkilərin məhsuldarlığının artırılmasına imkan 
yaradır. 
YARPAĞIN UDMA QABİLİYYƏTİ – yarpağın səthində əmələ 
gələn mayelərdən mineral maddələrin udulması xassəsi. 
YARPAĞINI TÖKƏN MEŞƏ – əlverişsiz vegetasiya dövrlərində 
yarpağını tökən ağaclardan ibarət meşəlik (tropik vilayətlərdə quru, tro-
pik vilayətlərdən kənarda isə soyuq dövrdə). 
 488 
 
YARPAQ – ali bitkilərdə fotosintez transpirasiya funksiyalarını 
həyata keçirən, eləcə də ətraf mühitlə qaz mübadiləsi və bitkilərin həyatı 
üçün zəruri olan digər prosesləri təmin edən orqan. 
Müxtəlif bitki Y.-larından yeyinti sənayesində, ədviyyat və dərman 
alınmasında, kənd təsərrüfatı heyvanları və ipəkqurdlarının 
yemlənməsində, efir yağları, aşı maddələri, qaba lif alınmasında və s.-də 
istifadə edilir. 
YARPAQ BİRƏLƏRİ, PSİLLİDLƏR (Psylloidea) – 
bərabərqanadlı xortumlular dəstəsindən həşərat yarımdəstəsi. 1500-dək 
növü məlumdur. Bir çox Y.b. sürətlə çoxaldığından kənd təsərrüfatı 
bitkilərinə böyük zərər vurur. Ən təhlükəlisi alma (Psylla mali) və ar-
mud (P.Pyri) balıcası, kələm Y.b., soğan Y.b.-dir. Əsasən, sürfələri 
zərərlidir; bitkilərin şirəsini sorduğundan yarpaq və zoğlar quruyur, 
qönçələr, çiçəklər, saplaqlar tökülür, bitki zəif böyüyür. Mübarizə 
tədbirləri aqrotexniki və kimyəvi üsullardır. 
YARPAQ DİAQNOSTİKASI – yarpaqlarda kimyəvi analiz apar-
maq yolu ilə bitkinin qida elementlərinə tələbatını müəyyənləşdirmək. 
YARPAQ SƏTHİNİN İNDEKSİ – biosenozda yarpaqların sahəsi 
ilə (bir tərəfinin) torpaq sahəsinin nisbəti. İynəyarpaqlı meşədə indeks 
28, çəməndə 30, çöldə 2,5 təşkil edir (Greyger, 1964). Fotosintezin 
məhsuldarlığını tapmaq üçün vegetasiyanın hər gününün indeksləri 
cəmlənir, bu cəm fotosintetik potensial adlanır (m2/ha). 
YARPAQBÜKƏNLƏR (Toriricidae) – kəpənəklər fəsiləsi. Yer 
kürəsinin hər yerində yayılmış 5000 növü məlumdur. Tırtılları yarpaq 
üzərində yaşayır və ipək saplarla onu borucuq və ya yumaqcıq şəklində 
bükür; bitkilərin çiçək, meyvə, toxum, zoğ və qabığını yeyərək orada 
yollar açır. İldə 5 nəsil verir. 
YARPAQLI MEŞƏLƏR – yarpağı iynə deyil, enli yarpaq 
plastinkaları şəklində olan ağaclardan təşkil olunmuş meşələr. Bura 
fıstıq, palıd, göyrüş, vələs, cökə, qarağac, ağcaqayın, dəmirağac, qovaq, 
tozağacı və s. ağac cinsləri daxildir. Y.m. Avropada, Qafqazda, Şimali 
Amerikada, Aralıq dənizi ölkələrində və s. yerlərdə yayılmışdır. 
Respublikamızın meşələrinin 98%-dən çoxu Y.m.-dir. 
YARPAQSIZ BİTKİLƏR – məhdud (cüzi) miqdarda rütubətli 
şəraitə uyğunlaşan bitkilər (saksaul, kaktuslar). Bu bitkilərdə 
buxarlandırıcı səthlər, adətən yarpaqlardan məhrum olur. Y.b.-də foto-
sintez yaşıl gövdələrdə gedir. 
YARPAQYEYƏNLƏR, yarpaqgəmirənlər – böcəklər fəsiləsi. 
Bədənin uzunluğu 1,7 sm-dəkdir. Sürfələri uzunsov və yoğundur. 
Açıqlıqda, bəzən torpaqda və ya bitki toxumalarında yaşayır. 40 minə 
 489 
 
yaxın, Azərbaycanda 360-dan artıq növü məlumdur. Böcəklər və 
sürfələr, əsasən, yarpaqlarla qidalanır. Y.-in çoxu tarla, tərəvəz, meyvə 
və meşə bitkilərinə zərər vurur. 
YARUS – biosenoz və aqrosenozda həm assimlyasiya edən (yarpaq 
və budaqları), həm də adsorbsiya edən və ehtiyat toplayan (kökləri, 
kökümsovu, kök yumrusu, soğanağı) hissələrinin yerləşdiyi qat 
(mərtəbə). Əsas qat (mərtəbə) əsas yarus, alt qatlar isə ikinci, üçüncü 
yarus adlanır. Yaruslarda çətirlər və biohorizontlar ayrıla bilər. Ot 
örtüyü, kol və ağac Y.-rı ayrılır. Yarus termini meşəçilikdə daha çox 
işlənir. 
YARUSLUQ – biosenoz və aqrosenozun müxtəlif örtmə dərəcəsi və 
hündürlüyü olan, assimlyasiyada, həmçinin maddələrin və enerjinin 
toplanmasında müxtəlif dərəcədə iştirak edən qatlara, yaruslara, 
çətirlərə, biohorizontlara və s. ayrılması. 
YASAQLIQ – təbiətin ən qədim mühafizə olunan forması. Qoruq-
dan fərqli olaraq yasaqlıq hansı təşkilatın ərazisində yerləşirsə həmin 
təşkilata baxır, məs. fermer, meşə təsərrüfatı və s. Y. daimi və 
müvəqqəti (10 ilə qədər) ola bilər. Əgər qoruqlarda mütləq qoruma re-
jimi tətbiq olunursa, Y-da istirahət evləri, turist bazaları tikilə bilər. La-
kin hər bir istirahət edən və ya turist özünün Y.-da olduğunu bilməli və 
onu əhatə edən təbiətlə ehtiyatla davranmalıdır. Y.-da ov etmək, balıq 
tutmaq, yer şumlamaq, meşə qırmaq, mal-qara otarmaq, meyvə, 
giləmeyvə, göbələk yığmaq ya qismən icazə verilə bilər, yaxud da 
tamamilə qadağan olunur. Y.-da bütün təbii kompleks deyil, onun ayrı-
ayrı komponentləri (bitki örtüyü, heyvan, quş və balıq növləri, nadir 
mağaralar, qeyri adi hidroloji rejimi ilə fərqlənən göllər, turizm və 
istirahət əhəmiyyətli mənzərəli yerlər, faydalı qazıntı, həmçinin tarixi-
xatirə əhəmiyyəti olan ərazilər və s.) mühafizə edilir. 
Azərbaycan Respublikasında 17 Y. (Abşeron, Ağgöl, Qızılca, 
Daşaltı, Bəndovan, Bərdə, Qarayazı-Ağstafa, Qubadlı, Qusar, Zuvand, 
İsmayıllı, Korçay, Kilə, Laçın, Ordubad, Şəmkir, Şəki, Kiçik Qızılağac) 
var. 
YAŞAMA BACARIĞI – canlıların (fərd, populyasiya, növ, biose-
noz) ətraf mühitin mənfi təsirlərindən qorunub özünü saxlama bacarığı. 
YAŞAMA MÜDDƏTİ – mütləq yaşamaq müddəti – fərdin 
doğulduğu vaxtdan ölənə qədər yaşamaq müddəti. 
– növün yaşamaq müddəti – mühitin daha əlverişli şəraitində hər 
hansı bir növün fərdlərinin orta maksimal yaşı (yəni fərdin yalnız gene-
tik xüsusiyyəti ilə limitləşdirilən). 
– orta yaşama müddəti – statistik hesablama ilə fərdin orta yaşı təyin 
 490 
 
olunur (ölən fərdlərin yaşlarının cəminin onların sayına nisbətindən 
alınan qismət). 
YAŞAMA POTENSİALI – növün əlverişsiz şəraitə qarşı 
müqavimət göstərmək dərəcəsi. Növün biotik potensialı ilə müəyyən 
olunur. 
YAŞAMA YERİ – növün fərdlərini yerləşib nəsil verə bildiyi yer. 
İnsan üçün Y.y. müxtəlif yaşayış məskənlərində (kənd, qəsəbə, şəhər və 
s.) mənzil-məişət nəzərdə tutulur. 
YAŞAMA YERİNİN QORUNMASI – canlı orqanizmin yaşadığı 
yeri olduğu kimi saxlamaq üzrə görülən xüsusi tədbirlər. 
YAŞAYIŞ (HƏYAT) UĞRUNDA MÜBARİZƏ – Darvin Y.u.m.-
ni 3 tipə ayırır: 1) növdaxili mübirzə: 2) növarası mübarizə: 3) canlılarla 
cansız təbiət amilləri arasındakı mübarizə: Növdaxili mübarizə eyni 
növə mənsub fərdlərin bir-biri ilə qida, yer və s. amillər uğrunda 
apardıqları mübarizədir. Təbii nemətlərdən daha fəallıqla istifadə edən, 
özünü düşməndən daha yaxşı qoruyan fərdlərin qalıb  yaşaması və 
nəsilvermə ehtimalı da artıq olur. Fərdlər arasında gedən bu rəqabətdə 
nisbətən zəiflik göstərən fərdlər ac qalır, get-gedə sıxışdırılır və lazımi 
dərəcədə nəsil vermə imkanı qazana bilmir. Növarası mübarizə müxtəlif 
növlərə aid fərdlər arasında gedən mübarizədir. Otyeyən heyvanlar 
bitkilərlə, yırtıcı heyvanlar otyeyən heyvanlarla, xırda yırtıcılarla, yırtıcı 
quşlar dənyeyən quşlarla və s. ilə qidalanır. Növarası mübarizədə bir 
növ həyat tərzi ona yaxın olan digər növü sıxışdıra bilir. 
Canlılarla cansız təbiət amilləri arasındakı mübarizə abiotik amillərin 
orqanizmə təciri ilə əlaqədar meydana çıxır. Məs. səhraya düşmüş tox-
um quraqlığa davam gətirirsə yaşayır, davam gətirmirsə məhv olur. 
H.u.m-nin bütün formaları bir tərəfdən bəzi növlərin sıradan çıxmasına, 
digər tərəfdən isə növlərin saflaşmasına, zəiflərdən, xəstələrdən 
təmizlənməsinə və canlı təbiətdə ümumi ahəngdarlıq yaranmasına səbəb 
olur. 
YAŞIL GÜBRƏ – kaliumla zəngin olan bitki kütləsinin xüsusi ola-
raq yetişdirilməsi və torpağa basdırılması. Bu məqsədlə əsasən havadakı 
azotu kimyəvi birləşmələrə çevirmək qabiliyyətinə malik olan paxlalı 
bitkilərdən istifadə olunur. 
YAŞIL PATRUL (KEŞİKÇİ) – məktəbli, tələbə, fəhlə gənclərin ic-
timai təbiəti mühafizə işində iştirakı. Məktəbdə, gənc texnik 
stansiyalarında, məktəb meşəçiliklərində, ali məktəblərdə və digər tədris 
məktəblərində, təbiəti mühafizə cəmiyyətinin ilk təşkilatlarında təşkil 
olunur. 
YAŞIL SİYAHI – populyasiyanın sayı optimum səviyyəyə qədər 
 491 
 
bərpa olunduğu üçün Qırmızı kitabdan çıxarılan bitki və heyvan 
növlərinin siyahısı. 
YAŞIL ZONA – Şəhər və yaşayış məntəqələri ətrafında olan təbii və 
süni meşələr, meşə-parklar. Yaşayış məntəqələri ətrafında havanı 
sağlamlaşdırır, küləkdən, tozdan, tüstüdən, qazdan mühafizə edir, bəzi 
əlverişsiz təbii iqlim amillərini mülayimləşdirir və əhalinin istirahət yeri 
hesab olunur. Azərbaycan Nazirlər Sovetinin qərarı ilə (28 yanvar 1983-
cü il, 4 №-li qərar) respublikamızın dağlıq rayonlarında şəhərlərin, digər 
yaşayış məntəqələrinin və sənaye müəssisələrinin ətrafında 38,6 min 
hektar (o cümlədən meşə-park hissəsi 8,3 min ha, meşə-təsərrüfatı 
hissəsi 30,3 min ha), düzən rayonlarda isə 8,5 min ha hektar (o 
cümlədən meşə-park hissəsi 6,9 min ha, meşə-təssərüfatı hissəsi 1,6 min 
ha) təbii və süni meşələr, meşə-parklar yaşıl zona kimi ayrılmışdır. 
«YAŞILLAR» – siyasi partiya və ictimai hərəkat olub məqsədi 
planetdə ekoloji situasiyanı yaxşılaşdırmaqdır. Qərbi Avropa (Avstriya, 
Böyük Britaniya, Almaniya, Danimarka, İtaliya, İspaniya, Portuqaliya 
və s. ölkələr), ABŞ, Yaponiyada mövcuddur. Müxtəlif ölkələrin «Y»-in 
birləşdirən Beynəlxalq təşkilat – «QRİNPİS» (1971-ci ildə təşkil olu-
nub) daha böyük nüfuza malikdir. «Y»-ın platforması ətraf mühitin 
çirklənməsini azaltmaq tələbi, təkrar resurslardan və enerjinin qeyri 
ənənəvi mənbələrindən geniş istifadə etməkdir. «Y» istehlak 
yanaşmasının əleyhinə çıxış edir, ekoloji təhsil problemlərilə məşğul 
olur. 
YAŞILLAŞDIRMA, YAŞAYIŞ YERLƏRİNİN 
YAŞILLAŞDIRILMASI – 1) yaşayış məntəqələrində yaşıllıqların 
salınması və ondan istifadə edilməsi üçün görülən kompleks işlər; 2) 
yaşayış məntəqələrinin yaşıl əkin sistemi. Yaşıl əkinlər küləyin sürətini 
aşağı salmaq, havadakı toz və b. zərərli qarışıqları təmizləmək,səs-küyü 
azaltmaqla mikroiqlimi, sanitar-gigiyena şəraitini və yaşayış 
məntəqələrinin təbii mənzərəsini yaxşılaşdırır. Azərbaycan 
Respublikasının iri şəhərlərində, sənaye mərkəzlərində, kurort 
zonalarında park, bulvar, xiyaban, bağ və geniş yaşıl massivləri 
salınmışdır. 1920-ci ildə Bakıda cəmi 20 ha (adambaşına 0,2 ha yaşıllıq 
sahəsi olduğu halda, 1979-cu il yanvarın 1-ə olan məlumata görə 8000 
ha-dan (adambaşına 19,3 m2) çoxdur. Abşeronda (Bakı ilə birlikdə) 
ümumi sahəsi 10000 ha-dan çox olan 36 meşə-park zonası, zoopark, 68 
bağ, 14 bulvar, 167 bağça var (noyabr. 1980).
 
Müxtəlif dövrlərdə Bakı şəhərinin 
yaşıllaşdırılması: 
 6 
 
 
 
İllər 
 
Keçən dövr 
Salınmış yaşıl  
sahələr (ha) 
 
Adam başına 
 (il) illər üzrə orta hesabla 
1 ildə 
düşən (m2) 
1880-1920 40 20,2 0,5 0,6 
1921-1940 20 241,0 12,5 3,43 
1941-1945 5 0,0 0,0 3,07 
1946-1970 24 2719 113,0 6,5 
1971-1975 4,5 2520 560,0 17,2 
1976-1980 5,0 4100 820,0 20,0 
 
YAŞILLAŞDIRMA QURUCULUĞU – şəhər, qəsəbə, sənaye 
obyektlərində yaşıllıqların salınması, qorunması üzrə planlı tədbirlər 
sistemi. Müasir Y.q. biologiya, aqronomiya, meşəçilik, ekologiya, tibb 
və arxitekturanın nailiyyətlərinə əsaslanaraq xalq təsərrüfatının mühüm 
sahəsi hesab olunur. 
YAY YUXUSU – orqanizmin yayda qızmar istidən qorunması üçün 
olan uyğunlaşmalarından biri kimi passiv həyata keçməsi. 
YAYLA – Dəniz səthindən 500 m-dən hündürdə yerləşən, səthi 
hamar və ya azacıq parçalanmış düzənliklər. Bəzən Y-da ayrı-ayrı 
dağlar və dağ silsilələri yerləşir ki, belə Y. dağlıq Y. adlanır. Məs: Tibet. 
YAYLAQLAR  – mal-qaranın yay zamanı otarıldığı ərazi, yer. 
Maldarlıq meydana gəldikdən sonra Y-dan geniş istifadə olunur. 
Azərbaycanda Y-ın əksəriyyəti dəniz səviyyəsindən 3000 m-ə qədər 
yüksəklikdədir. Böyük və Kiçik Qafqaz dağlarındakı alp və subalp 
çəmənlikləri qoyunçuluğun qədim Y-ı sayılır. Azərbaycanda təqribən 6 
minlik tarixi olan Y-dan indi də geniş istifadə olunur. 
YAZLIQ BİTKİLƏR – yazda səpilmiş və payız bitkilərindən fərqli 
olaraq səpilən ili məhsul verən birillik kənd təsərrüfatı bitkiləri. Dənli, 
paxlalı, texniki bitkilərin bəzisi, tərəvəz, bostan və yem bitkilərinin bir 
çoxu Y.b.-ə aiddir. 
YELPİKBIĞLI BÖCƏKLƏR (Rhipiphoridae) – həşəratlar 
fəsiləsi. 100-dən çox növü məlumdur. Azərbaycanda 6 növü var. Geniş 
yayılmışdır. Cinsindən asılı olaraq Y.b. ailə ilə yaşayan itarıları 
sürfəsində, tək yaşayan arıların və tarakanların bədənində parazitlik edir. 
YELPİKQANADLILAR (Strepsiptera) – həşəratlar dəstəsi. 
Böcəklərə oxşayır. Y. arıların, taxtabitilərin və cırcıramaların daxili 
parazitidir. 170-dən çox növü var. 
YEM BİTKİLƏRİ – becərilən yem bitkiləri-kənd təsərrüfatı 
 493 
 
heyvanlarının yemləndirilməsi üçün becərilən birillik, ikiillik və çoxillik 
bitkilər, siloslu və dənli Y.b. aiddir. Azərbaycan respublikasında birillik 
və çoxillik yem otları, şalğam, yemlik, yerkökü, yem çuğunduru, 
turneps, kartof (yemlik sortları), yerarmudu, yemlik qarpız və qabaq, 
qarğıdalı, günəbaxan, yem kələmi və s. becərilir. Yaşıl yem üçün dənli-
paxlalı (noxud, soya, mərci) və dənli yemlər (çovdar, vələmir, arpa, 
darı) bitkilər, dənli yemlər almaq üçün çölnoxudu, at paxlası, noxud, 
vələmir, arpa, qarğıdalı, darı, kalış və s. bitkilərdən istifadə olunur. 
YEM ƏMSALI – istifadə olunan yem kütləsinin, yemi istifadə 
edənin çəkisinin artımına nisbəti (onların kimyəvi tərkibindən asılı 
olmayaraq). Y.ə. sənaye heyvanlarının inkişafı üçün yem resurslarının 
effektivliyini göstərir. 
YEM NORMASI – Heyvanların sağlam saxlanmasını və yüksək 
məhsuldarlığını təmin etmək üçün zəruri qidalı maddələrin miqdarı. 
Yemləmə məhsuldarlıqdan (südlük, ətlik, yunluq, yumurtalıq), 
məhsulun tərkibindən (südün yağlılığı) fizioloji vəziyyətdən (böyümə, 
dölün inkişafı və s.) asılı olaraq normaya salınır. Müasir Y.n.-na 
heyvanların qidalı maddələrə, yem vahidi ilə ifadə edilən və kalsiuma, 
fosfora, proteinə, karotinə olan ümumi tələbatı daxildir. Heyvanın hər 
növünə vitamin və mikroelementlərin, donuzlar və quşlar üçün 
aminturşuların sərf olunma norması hazırlanmışdır. Y.n. daimi deyil. 
Yem rasionu Y.n. əsasında düzəldilir. 
YEM RASİONU – heyvanların qidalı maddələrə tələbatına görə 
yem norması. Yemlərin qidalılığı və tərkibi əsasında hazırlanan sutkalıq 
yem. 
YEM VAHİDİ – yemin ölçü vahidi və ümumi qidalılığının 
müqayisəsi. Bir Y.v. kimi 1 kq quru vələmirin orta qidalılığı vahid qəbul 
edilmişdir. Qaramalda piylənməyə görə təyin edilmiş bir Y.v.-nin 
qidalılığı 150 q yağa və ya 1414 kal-yə bərabərdir. Kənd təsərrüfatı 
heyvanları üçün yem norması Y.v. əsasında hesablanır. 
YEM YERİ – vəhşi heyvanları cəlb etmək məqsədilə müəyyən yerə 
yem qoymaq (tutmaq və ya müşahidə aparmaq üçün). 
YEMİN MƏHSULDAR TƏSİRİ ƏMSALI – istifadə  edilən 
qidanın miqdarının istifadə edənin artımına nisbəti (hər iki göstərici 
quru çəki ilə ifadə olunur). 
YER – Günəş sisteminin Günəşdən məsafəsinə görə üçüncü, ölçüsü 
və kütləsinə görə beşinci planeti: Y. quru planetləri (Merkuri, Venera və 
Mars) arasında ən böyüyüdür. Y-in Günəş sistemindəki başqa 
planetlərdən fərqi, onda həyatın mövcudluğu və insanın meydana 
gəlməsidir. Y. Günəşdən 1496.104 km məsafədədir. Kütləsi 
 494 
 
Günəşinkindən 330000 dəfə kiçikdir. Günəşin cazibəsi nəticəsində onun 
ətrafında elleptik orbit boyunca dolanır. 
YER ATMOSFER SİSTEMİNİN İSTİLİK BALANSI – Yerin 
istilik balansı xarici mənbələrdən Yerin bütövlüklə (atmosferlə birlikdə) 
aldığı və atmosfer vasitəsilə kosmik fəzaya verdiyi istiliyin cəbri cəmi. 
Uzun zamandır ki, Y.a.s.i.b. sıfıra bərabərdir, yəni Yer planet kimi 
istilik tarazlığındadır. Lakin son vaxtlar atmosferin qlobal çirklənməsi 
nəticəsində müşahidə edilən parnik effekti Yerin istilik balansının 
dəyişməsi ehtimalı haqda xəbərdarlıq edir. Əgər atmosferin karbon qazı, 
kükürd, azot, sənaye tozları və s. ilə çirklənməsinə qarşı təcili tədbirlər 
görülərsə Y.a.s.i.b.-nın antrpogen pozulmasının qarşısı alınmış olar. 
YER QABIĞI – Yer kürəsinin bərk xarici qatı. Üstdən atmosfer və 
hidrosferlə, altdan seysmik məlumatlarla müəyyənləşdirilmiş daha sıx 
ultraəsasi substratla (Moxoriviçiç səthi ilə) hüdudlanır. Y.q. 
materiklərdə və okeanların altında müxtəlifdir. Materik Y.q.-nın 
qalınlığı adətən 35-45 km, dağlıq ərazilərdə 75 km-ə qədərdir. Okean 
Y.q.-nın qalınlığı 5-10 km-dir (su qatı ilə birlikdə 9-12 km). 
YER QURULUŞU – torpağın tam və səmərəli istifadəsini təşkil 
etmək, əkinçilik mədəniyyətini yüksəltmək üçün şərait yaratmaq və 
torpağın mühafizəsi ilə əlaqədar dövlət orqanları qərarlarının yerinə 
yetirilməsindən ibarət dövlət tədbirləri sistemi. Y.q. torpaqdan düzgün 
istifadə olunmasına nəzarət edir. Y.q. iki əsas növə – təsərrüfatlararası 
və təsərrüfat daxili Y.q.-na ayrılır. Təsərrüfatlararası Y.q. torpaqdan 
düzgün istifadə olunmasına nəzarət edir: rayonun planlaşdırılması sxemi 
əsasında istifadə ediləcək torpaq sərhədinin dəqiqləşdirilməsi və 
dəyişdirilməsi; kənd təsərrüfatında yeni torpaqların aşkara çıxarılması 
və istifadəsi; torpaq sahələrinin ayrılması; şəhər, qəsəbə və əhali 
yaşayan perspektiv kənd sərhədlərinin müəyyən edilməsi və s. ilə 
əlaqədar tətbiq edilir. Təsərrüfatdaxili Y.q.-na kənd təsərrüfatı 
əkinlərinin və növbəli əkinin təşkili, bağ və üzümlük, otlaq və biçənək 
sahələrinin təşkili daxildir. 
YER SƏTHİNİN ANTROPOGEN ÇÖKMƏSİ – əsasən düzən 
dəniz kənarı ərazidə insan fəaliyyəti nəticəsində baş verərək ətraf 
mühitin pozulmasına səbəb olur. Y.s.a.ç.-nin əsas səbəbləri: faydalı 
qazıntıların çıxarılması, torpağın drenajı və meliorasiyası, müxtəlif 
tikililərin və mühəndis qurğularının şaquli istiqamətdə təzyiqi, müxtəlif 
məqsədlər üçün yeraltı suların çıxarılması, neft və təbii qazın istehsalı 
və s. 
YER SƏTHİNİN İSTİLİK BALANSI – Yer səthinə gələn və 
oradan çıxan istilik axınının cəbri cəmi. Bu düsturla ifadə olunur: 
 495 
 
 
R+P+LE+V=0 
 
Burada: R – yer səthinin radiasiya balansı: P – yer səthi ilə atmosfer 
arasında turbulent istilik axını: LE – buxarlamaya sərf olunan istilik: V 
– yer səthindən torpağa və ya suya daxil olan və geri qayıdan istilik 
axını. Y.s.i.b.-nın məlumatları iqlim dəyişməsi, coğrafi zonallıq, 
orqanizmlərin termik rejiminin öyrənilməsində böyük rol oynayır. 
YERALTI SULAR – Yer qabığının üst hissələrindəki süxur 
qatlarında (12-16 km dərinliyədək) maye, sülb və ya buxar halında olan 
sular; su saxlayan süxur xüsusiyyətindən asılı olaraq məsamə, çat və 
karet sularına bölünür. Y.s. təzyiqsiz qrunt suları və təzyiqli artezian 
sularına ayrılır. Y.s.-n tərkibi 60-dan çox kimyəvi elementlə (ən çox Cl, 
S, C, Si, N, O, H, K, Na, Mg Ca, Fe, Al və s.) doymuş olur. Y.s. 
minerallaşma dərəcəsindən asılı olaraq şirin (1q/l-dək). şortəhər (1.0-
dən 10q/l-dək), şor (10-dan 50 q/l-dək), duzlu (50 q/l-dən çox) sulara 
bölünür. Temperaturuna görə soyumuş (0°C-dən aşağı), çox soyuq (0-
dən 4C-dək) soyuq (4-dən 20°C-dək), ilıq (2-dən 37°C-dək), isti (37-dən 
50°C-dək), çox isti (50-dən 100°C-dək) və qaynar (100°S-dən yuxarı) 
olur. Tərkibindəki qazlar əsasən karbonlu, hidrogen-sulfidli, azotlu, 
kükürdlü, metanlı və qarışıq sulara ayrılır. Y.s.-ı-içməli sular, sənaye 
suları, mineral sular və termal sulara ayırırlar. 
YERALTI SULARIN ÇİRKLƏNMƏSİ – sənaye müəsisələrinin, 
xüsusilə energetika, neft-kimya və kimyəvi komplekslərinin fəaliyyəti, 
həmçinin neftin çıxarılması zamanı çirkləndirici maddələrin yeraltı sula-
ra daxil olması. 
Kənd təsərrüfatı da çirklənmə mənbəyi ola bilər: tarlalardan 
gübrələrin yuyulması, maldarlığın çirkab axıntıları. 
YERALTI TROPOSFER – torpaq və torpaqaltı hava torpağın bərk 
hissəcikləri tərəfindən udulan, onların məsamələri arasında yerləşən, 
torpaq və torpaqaltı sularda həll olan hava. Y.t. yer səthindən 1,5 km 
dərinliyə qədər yayılmışdır. 
YERİN QÜTBLƏRİ – Yerin gündəlik fırlanmasında şimalda və 
cənubda «hərəkətsiz”» qalan iki nöqtəsidir, bu nöqtələrdə Yerin xəyali 
oxu yer səthi ilə kəsişir. 
YERİN İSTİLİK BALANSI – bütövlükdə (atmosferlə birlikdə) – 
Yer üçün, habelə ayrılıqda bütün atmosfer və bütün yer üçün olan istilik 
balansı. 
YERİN MANTİYASI – Yerin daxili təbəqələrindən biri, yəni yer 
qabığı ilə yerin nüvəsi arasındakı təbəqə. Y.m.-nın aşağı sərhədi 
 496 
 
təxminən 2900 km dərinlikdə yerləşir. Y.m. qalınlığı 2 min km-ə 
yaxındır, əsasən maqnezium və dəmir zəngin ağır metalardan ibarətdir. 
500 km dərinlikdə temperaturu 15000. 2900 km dərinlikdə təzyiq 1,35 
milyon kq/sm2-ə bərabərdir. 
YERİN NÜVƏSİ – Yerin mərkəzi, daha dərin geosferi. Y.n.-nin 
temperaturu 5000°-yə, sıxlığı 12,5 t/m3-a yaxındır. Onun üst hissəsinin 
maye, daxili hissəsinin isə bərk olduğu ehtimal edilir. 
YERLİ FLORA – nisbətən kiçik quru sahəsinin və ya akvatoriyanın 
florası: (hər hansı bir dağın, gölün, inzibati rayonun, vilayətin, fiziki-
coğrafi bölmənin, qoruğun, yaşayış yerinin və s.-nin florası). 
YERLİ İQLİM – müəyyən bir sahənin (mühitin) iqliminin kiçik 
məsafədə (1 km və az) ona qonşu sahələrdən bir və ya bir neçə elementi 
ilə seçilməsi. Mezoiqlim anlayışına yaxındır. 
YERLİ KÜLƏK – müəyyən coğrafi ərazidə tez-tez təkrarlanan və 
həmin ərazinin havası üçün səciyyəvi olan külək. Y.k.-lərə xəzri, gilavar 
misal ola bilər. 
YERLİ NÖV – bax. aborigenlər. 
YERŞÜNASLIQ, ÜMUMİ YERŞÜNASLIQ – fiziki coğrafiyanın 
bölməsi. Yer qabığının tərkibi, strukturu və inkişafının ümumi 
qanunauyğunluqlarını öyrənir. Çox vaxt Y. fiziki coğrafiyanın sinonimi 
kimi istifadə edilir, bəzən isə Yeri bir planet kimi öyrənən bütün 
fənnlərin məcmusunun qısaldılmış adı kimi ifadə olunur. 
YETİŞKƏN LANDŞAFT – ətraf mühitlə ən sabit müvazinət 
vəziyyətinə çatan landşaft. 
YETİŞMİŞ EKOSİSTEM – bax klimaks ekosistem. 
YIRTICI QUŞLAR – (Falconiformes) – quşlar dəstəsi. Bədəninin 
uzunluğu 16,5 sm-dən (cırtdan qızılquşlar) 112 sm-dək (kərkəslər) olur. 
Azərbaycan Respublikasında 36 növü yayılmışdır. Y.q. zəif və ya xəstə 
heyvanları qırmaqla populyasiyanı sağlamlaşdırır. Bəzi növləri ovçuluq 
təsərrüfatına zərər verir. 
YIRTICILAR, PREDİATORLAR – (Carnivora) – məməlilər 
dəstəsi. Bədəninin uzunluğu 13 sm-dən (gəlincik) 3 m-dək (ayılar), 
çəkisi 30 q-dan 700 kq-dəkdir. Y.-əsasən ətyeyən, az qismi bitki və hər 
şey yeyən heyvanlardır. Azərbaycan Respublikasında18 növü 
məlumdur. Y-ın bir qismi xeyirli (xəz və dərisinə görə) heyvanlardır. 
Bir çoxu zərərli gəmiriciləri məhv edir; az qismi (məs. canavar) 
heyvandarlığa zərər verir. 
YOX OLMA, ÖLÜB SIRADAN ÇIXMA – təbii proseslər və an-
tropogen təzyiq nəticəsində canlının istənilən sistematik vahidinin 
başdan-başa yox olması (nəsil saxlamadan); kütləvi çoxalmanın əks 
 497 
 
hadisəsidir; nəsli kəsilmək təhlükəsi olan növlər Qırmızı kitaba daxil 
edilib dövlət tərəfindən mühafizə olunur. 
YOL EROZİYASI toplanmış səthi su axını nəticəsində yolun və 
küvetin yuyulub dağılması. Buna qarşı profilaktik tədbirlər üç üsulla 
yerinə yetirilir: su axan yerlərin davamlılığını artırmaq üçün çim qatı 
yaradılır, beton su ötürücülər, şəlalələr və s. düzəldilir. 
Səthi su axınının sürətini azaltmaqdan ötrü yollar az meyllik 
istiqamətində layihələşdirilməlidir. 
YOL VERİLƏN (DÖZÜLƏN) KONSENTRASİYA HƏDDİ – 
mühitdə zərərli maddələrin (agentlərin) maksimum miqdarı, praktiki 
olaraq canlı orqanizmlərə, o cümlədən insana mənfi təsir göstərmir. 
– Suda maddələrin yol verilən konsentrasiyası (S.m.Y.V.K.). 
– S.m.YVK-dan yüksək olduqda, su bir və ya bir neçə növ üçün 
yaramır. 
– Atmosferdə qarışıqların YVK – Atmosferdə qarışıqların YVK 
insan üçün ziyanlı təsir göstərmir. 
– Yol verilən tullantı – elmi-texniki normativ, yer səthi qatda 
çirkləndirici maddələr (mənbədən) əhali, bitki və heyvanat aləmi üçün 
zərər yetirmir. 
 
İŞÇİ ZONASINDA HAVADA ZƏRƏRLİ MADDƏLƏRİN  
YOL VERİLƏN KONSENTRASİYASI 
 
Say 
№-si Zərərli maddələrin adı 
YVK, 
mq/m3 
1. Qazşəkilli karbohidrogenlər 300 
2. Yanacaq benzin (karbon hesabı ilə) 100 
3. Ağneft fraksiyası (karbon hesabı ilə) 300 
4. Benzol  5 
5. Toluol  50 
6. Ksilol  50 
7. Qaz kondenatı 300 
8. Metal spirti 5 
9. Etanolamin  0,5 
10. Etilenqlikol  0,2 
11. Amonium  20 
12. Etilen  300 
13. Karbon oksidi 20 
14. Qaz hisi (qurumu) 3,5 
 499 
 
15. Etil spirti 1000 
16. Kəsgin (yeyici) qələvilər (məhlul) NaOH hesabı ilə 0,5 
17. Azot oksidləri (NO2 hesabı ilə) 5 
18. Toz  2 
19. Xlor  1 
20. Sulfat turşusu, kükürd anhidridi 1 
21. Metal civə 0,01 - 0,005 
22. Kalsiumlaşdırılmış soda 2 
23. Dördxlorlu karbon 20 
24. Hidrogen-sulfid (karbohidrogenlərlə qarışıq) 3 
25. Dixloretan 10 
 
YOL VERİLƏN REKREASİYA YÜKÜ – vahid rekreasiya 
sahəsində (adətən meşə) müəyyən vaxt ərzində əhalinin kütləvi istirahəti 
üçün ətraf mühitə nisbətən zərərsiz istifadə edilən təbii kompleksdə 
istirahətçilərin yol verilən sayı. Y.v.r.y. ekoloq-mütəxəssislər tərəfindən 
mürəkkəb hesablamalar əsasında müəyyənləşdirilir. 
YOLKƏNARI MEŞƏ ZOLAQLARI – dəmiryolları və şose 
yollarını qardan, qum və tozlardan, yuyulmadan qorumaq üçün, 
həmçinin dekorativ məqsədlə zolaq şəklində meşəliklər salınır. Bu 
meşələr həm də sanitar-sağlamlaşdırıcı funksiyası daşıyır. 
Dəmir yolları boyu meşə zolaqları kənar yoldan 15-20 m aralı 
yerləşdirilir. Meşəlik bir və ya çoxzolaqlı ola bilər. Bir zolağın eni 10-
25 m, 2-7 cərgəli götürülür. 
Avtomobil yolları boyu meşə zolaqları yoldan 15-50 m kənarda 
yerləşdirilib, eni 4-20 m, adətən 2-4 cərgəli olur. 
Y.m.z. uzunömürlü, küləyə, qara və qaza davamlı ağac cinslərindən 
salınır. 
 
 
 
 
 
 
 
 500 
 
 
 
 
 
 
Lənkəran-Astara şose yolu kənarı meşə zolağı 
 
YOLUXMA ƏMSALI – hər hansı populyasiyanın ümumi 
miqdarının (sayının) zərərvericilərin kritik sayına (miqdarına) nisbəti. 
Y.ə. yoluxma dərəcəsini müəyyənləşdirməyə və zərərvericilərə qarşı 
effektiv mübarizə metodları seçməyə imkan verir. 
YOLUXUCU XƏSTƏLİKLƏR – bax infeksion xəstəliklər. 
YOSUNLAR – (Algae) – ibtidai bitki qrupu. Çiçək və toxumu ol-
mayan su bitkiləridir. Tərkibində xlorofil və b. piqmentlər var; avtotrof 
orqanizmlərdir. 10 tipi, 30 minə qədər növü var. Ehtimala görə quru 
bitkiləri yaşıl Y-dan əmələ gəlmişlər. Əksəriyyəti birhüceyrəlidir. İri Y. 
vegetativ yolla, bir çox Y. isə spor və qamet əmələ gətirməklə çoxalır. 
Y.-ın əksəriyyəti suyun səthindən başlayaraq 20-40 m-dək, tək-tək 
növləri (qırmızı və qonur Y.) şəffaf sularda 200 m dərinlikdə yaşayır. 
Bəzi yosun növləri torpağın üst qatında və ya səthində, ağac qabığında, 
qaya və hasarlarda inkişaf edir. Göbələk və bəzi heyvanlarla simbioz 
yaşayan Y.da var (şibyələr). Yer üzərində il ərzində əmələ gələn üzvi 
maddənin 80% qədəri Y. və b. su bitkilərinin payına düşür. Beləliklə, Y. 
bilavasitə və ya dolayı yolla su heyvanlarının qidasını təşkil edir. Y-dan 
 501 
 
selikvarı aqar-aqar maddəsi, tərkibində mikroelement olan yem unu, yod 
və s. alınır. 
YUMŞAQ KİMYA – Y.k.-nın vəzifəsi sintetik maddələri onların 
təbii analoqlarına yaxınlaşdırmaqdır. Y.k. təbii boyalardan, bitki və 
heyvan ekstratından hazırlanan dərmanlardan, bitki mühafizəsində bi-
oloji vasitələrdən, təbiətdə işıq və mikroorqanizmlərin təsirindən tez 
parçalanan, su ilə tez yuyulan sintetik polimerlərdən və toksik olmayan 
tipoqrafik rənglərdən istifadə edir. Y.k.-nın inkişafı uğrunda «yaşıllar» 
mübarizə aparır. 
YUNESKO (UNESCO) – BMT-in elm, təhsil və mədəniyyət üzrə 
təşkilatı. 
YUVALAR – müxtəlif heyvanların bala çıxarmaq, yaxud qışlamaq, 
gizlənmək və dincəlmək üçün hazırladığı yer. Arılar Y-ını mumdan, 
bəzisi ağacın oduncağını çeynəməklə düzlətdiyi kağızdan, qarışqalar 
bitki qırıntılarından, yaxud torpaqdan hazırlayır. Termitlərin yuvası 7-8 
m hündürlükdə piramidaya oxşayır. Bəzi kəpənək tırtılları hörümçək 
toruna oxşayan yuva düzəldir və orada qışlayır. İpəkqurdunun hördüyü 
barama həm də onun yuvasıdır. Çanaqlı bağalar və timsahlar 
yumurtalarını qumda və ya torpaqda qazdıqları Y-da basdırırlar. 
Quşların yuvası onların təkamülündən və həyat tərzindən asılı olaraq 
daha müxtəlifdir. Qızılqaz palçıqdan yerüstü təndir formalı yuva qurur. 
Sərçəkimilərin yuvası fincan formalıdır. Sarıköynək və pəsnək quşunun 
yuvası ağacın nazik budağından asılmış olur. Quşlar Y-ının içərisinə 
yumşaq quru ot, tük, xəzəl, ördəklərin bəzisi isə lələklərini yolub 
döşəyir. Yırtıcı heyvanların kahaları və zağaları həm də onların Y-ıdır. 
YUYUCU VASİTƏLƏR –paltar yumaq üçün işlədilən toz, pasta və 
mayelər. Müasir yuyucu vasitələr bir neçə komponentdən, o cümlədən 
tenzid (sabun), ağardıcılar, duru şüşə və yuyucu sodadan ibarətdir. 
Yuyucu vasitələr məişət axıntılarının (tullantılar) təmizlənməsində xeyli 
problem yaradır və təmizləmə şlamlarının (təmizləndikdən sonra qalan 
quru qalıq) gübrə kimi istifadə edilməsini məhdudlaşdırır. 
YUYULMAQ – (su ilə yuyulub çıxardılmaq) – dağ süxuru və ya 
torpağın suda həll olunan maddələrinin məhlula keçmə prosesi və 
onların ekosistemdən çıxarılması və ya dərin horizonlara (qismən 
torpaqaltı qata) keçməsi. Yağıntı vaxtı yuyulub aparıcı su rejiminə malik 
olan ekosistemlər üçün xasdır, (karbonatlardan yuyulmuş dağ qonur 
meşə torpaqları). 
YUYULMUŞ TORPAQLAR axar səth suları tərəfindən üst qatı 
yuyulub aparılmış torpaqlar. Y.t.-ın genetik qatların yuyulma dərəcəsin-
dən asılı olaraq zəif, orta və şiddətli yuyulmuş növləri olur. 
 502 
 
YUYULUB GƏTİRİLƏN TORPAQLAR – mineral, allüvial və 
prolüvial torpaqəmələgətirən materialın aktiv toplanması nəticəsində 
formalaşan torpaq. Lilli suvarma suyundan uzun müddət istifadə etdikdə 
də belə torpaq tipi yaranır. Adətən yüksək münbitliyə malik olur. 
YÜKSƏKLİK – Yer səthinin ətraf sahəyə nisbətən dəniz 
səviyyəsindən 200 m-dən yüksəkdə yerləşən hissəsi. Məs. Volqaboyu 
yüksəkliyi (375 m). 
YÜKSƏKLİK (HÜNDÜRLÜK) QURŞAQLIĞI – dağlıq 
ölkələrində bitki örtüyünün, torpağın, biosenozların şaquli yerləşmə 
qanunauyğunluğu və bir-birini əvəz edən qurşaqlar yaratması. Bu, dağ 
ərazisinin böyük yüksəkliyə qalxması və bununla əlaqədar iqlim 
qradiyentlərinin (temperatur, atmosfer təzyiqi və günəş radiasiyası) 
əmələ gəlməsi ilə irəli gəlir: hər 100 m hündürlüyə qalxdıqca temperatur 
05-08°, atmosfer təzyiqi 745 n/m2 aşağı düşür. Müxtəlif en dairələrində 
müxtəlif olub yerləşdiyi dağlıq ölkənin zonası ilə əlaqdardır. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 503 
 
Z 
 
ZAMOR – su səthində oksigenin azalması nəticəsində balıqların və 
s. suda yaşayan heyvanların kütləvi qırılması. 
ZANBAQKİMİLƏR (Liliaceae) – birləpəli bitki fəsiləsi. 
Kökümsovlu, soğanaqlı bitkilərdir. 250 cinsə mənsub 4000 növü 
məlumdur. Azərbaycanda 25 cinsi (148 növü) yayılmışdır. Z. fəsiləsinə 
qiymətli tərəvəz (soğan, sarımsaq və s.) dərman bitkiləri (inciçiçəyi, 
əzvay və s.) və dekorativ (zanbaq, dağlaləsi, sünbülçiçək və s.) bitkilər 
daxildir. 
ZƏBTETMƏ RƏQABƏTİ – hər bir fərd bacardığı qədər resurs 
zəbt edir. 
ZƏLZƏLƏ – əsasən tektonik proseslər nəticəsində yeraltı sarsıntılar 
və yer səthinin tərpənməsi. Tektonik, vulkanik və uçqun zələzə 
növlərinə bölünür. İl ərzində 100 minlərlə zəlzələ hadisəsi baş verir, 
onların yalnız az hissəsi dağıdıcı təsirə malikdir, cari əsrin məşhur 
fəlakətli zəlzələləri San-Fransiskoda (Kaliforniya) – 1906-cı ildə, Toki-
oda 1923-də, Aşqabadda 1948-də, Çilidə 1960-da, Meksikada 1985-də, 
Şamaxıda 1192, 1902-də, İndoneziyada 2005-ci ildə. 
ZƏRƏRLİ İSTEHSALAT FAKTORU – iş zamanı müəyyən 
şəraitlərdə işçinin xəstələnməsinə və ya iş qabiliyyətinin aşağı 
düşməsinə səbəb olan faktor. Z.i.f. təhlükəli də ola bilər. 
ZƏRƏRLİ MADDƏ – insan orqanizmi ilə əlaqədar (istehsalat və 
məişət şəraitində) xəstəlikyaradan və ya onun sağlamlığını pozan 
maddə. 
ZƏRƏRLİ NÖV – nisbi anlayış olub insana iqtisadi, mənəvi və ya 
sosial cəhətdən zərər verir, həmçinin xəstəlik törədir. Miqdarı, olduğu 
yer və vaxtından asılı olaraq bu və ya digər növ insan üçün «faydalı»” 
və ya «zərərli”» sayıla bilər. 
ZƏRƏRSİZLƏŞDİRMƏ – infeksiya və ya təbii-mənbə 
xəstəliklərinin, qarşısını almaq və ya süni yayılan zəhəri yox etmək; ka-
rantin bitki və heyvanları məhv etmək; bina, əşya, alət və s.-ni sterilizə 
etmək istiqamətində kompleks tədbirlər. 
ZƏRƏRVERİCİLƏRİN KÜTLƏVİ ARTMASI MƏNBƏYİ – 
zərərvericilərin kütləvi artan ərazi, oradan isə yayılaraq yeni əraziləri 
fəth etməsi. 
ZƏRƏRVERİCİLƏRİN TƏBİİ MƏNBƏYİ – insanın və kənd 
təsərrüfatı heyvanlarının transmissiya xəstəliklərinin hər hansı bir 
ərazidə uyğunlaşma qanunauyğunluğu(məs., ensefolit gənəsi). Burada 
 504 
 
həmin xəstəliklərin fasiləsiz dövr etməsində iştirak edən orqanizm 
növləri məskən salır. 
ZƏRƏRVERİCİLƏRLƏ BİOLOJİ MÜBARİZƏ ÜSULLARI – 
Zərərvericiləri məhv etmək və ya onların sayını tənzimləmək üçün 
təbiətə xəstəlik törədən zərərvericilərin düşmənindən istifadə edilməsi. 
ZƏRƏRVERİCİLƏRLƏ MEXANİKİ MÜBARİZƏ ÜSULLARI 
– Zərərvericilərin (cücü, gəmirici və b.) sadə mexaniki vasitələrin 
(aldadıcı, tələ, quyu) göməyi ilə və ya əl ilə məhv edilməsi.  
ZƏHƏRDAŞIMA – müasir metodlarla orqanizmdə mövcud olan 
zəhərin aşkar edilməsi. Z-ya yeməklə kiçik dozalar şəklində DDT-nin 
insanın piy toxumalarında toplanması klassik misal ola bilər. Z. arzuo-
lunmaz hadisə hesab edilir, belə ki, müəyyən şəraitdə zəhər orqanizmin 
intoksasiyasına səbəb ola bilər. 
ZƏHƏRİN TƏSİR SİNER-GİZMİ – orqanizmə eyni vaxtda bir 
neçə zəhərli maddənin (eyni istiqamətdə) təsiri. Sinergizm zamanı 
zəhərlər daha çox (hər zəhərin ayrı-ayrılıqda təsirindən fərqli olaraq) 
öldürücü təsir göstərir. 
ZƏHƏRLƏR – zəhərlənməyə və ölümə səbəb olan maddələr. Bütün 
maddələr, o cümlədən dozasından asılı olaraq dərman maddələri (məs. 
strixinin, antropin, morfin və s.) böyük dozada zəhərənmə törədə bilər. 
Köhnəlmiş bəzi qida məhsulu da (məs. balıq, ət konservləri və s.) ağır 
zəhərlənmələrə səbəb olur. 
ZƏHƏRLƏYİCİ MADDƏLƏR (toksik maddələr) – insan 
orqanizminə zəhərləyici təsir göstərən və döyüş silahı kimi işlədilə bilən 
kimyəvi birləşmələr. 
ZƏHƏRLİ BİTKİLƏR – tərkibində zəhərləyici maddələr olan 
bitkilər. Z.b-in tərkibində olan zəhərli maddələr mərkəzi sinir sisteminə 
(oyadıcı, iflicedici və s.), tənəffüs və həzm orqanlarına, ürək-damar 
sisteminə, qaraciyər, böyrəklərə və s. təsir edir. Z.b.-in faydalı 
xüsusiyyətləri də var. Onların bəzilərindən (xaş-xaş, acılıq, dəlibəng, 
bat-bat və s.) müxtəlif dərman maddələri, bir qismindən (öldürgən, 
tütün, asırqal, kəpənəkçiçək, mahmızçiçək) intektisid alınır. Azərbaycan 
Respublikasında Z.b.-dən öldürgən, acılıq, qatırquyruğu, kəkrə, 
çobanyastığı, cil, acı yonca, qızıl-sarmaşıq, yapıqqanotu, canavargiləsi, 
bat-bat,  dəlibəng, mahmızçiçək, ayıdöşəyi, südləyən, acı biyan, süsən, 
lalə, üzərlik, birəotu, qaymaqçiçəyi, qaytarma, asırqal, həlməl, 
dəmirtikan, xaçgülü, ardıc, sarıkol, qaraçöhrə, gərməşov, şümşad və s. 
daha geniş yayılmışdır. 
ZƏHƏRLİ HEYVANLAR –  Orqanizmdə insan və digər canlılar 
üçün zəhərli maddələr olan müxtəlif heyvan siniflərinin nümayəndələri. 
 505 
 
5 minə qədər zəhərli heyvan növü məlumdur. Onlardan məşhur olanları 
və yaxşı öyrənilənlərindən zəhərli buğumayaqlıları (əqrəb, hörümçəklər 
və cücülər), balıqlar və sürünənləri göstərmək olar. Kənd təsərrüfatı 
heyvanları üçün buğumayaqlılar və zəhərli heyvanlar ən qorxulu sayılır. 
Kənd təsərrüfatı heyvanlarının Z.h.-ın dişləməsinin profilaktikası üçün 
zərdablarla vaksinasiya (peyvənd) və immunizasiya tətbiq olunur. 
ZƏHƏRLİ KİMYƏVİ MADDƏLƏR – kənd təsərrüfatı bitkilərinin 
xəstəlik törədicilərinə və zərərvericilərinə qarşı mübarizə aparmaq, 
həmçinin insan və heyvan ektoparazitlərini məhv etmək üçün istifadə 
olunan mineral və ya bitki mənşəli, ya da sintetik kimyəvi maddələr. 
Fosfor-üzvi və xlor üzvi birləşmələr, karbonatlar, müxtəlif mis, sink, 
kükürd və flüor birləşmələri Z.k.m.-dəndir. Bax: həmçinin insektisidlər, 
pestisidlər. 
ZƏHƏRLİ MADDƏLƏRİN MAKSİMUM YOLVERİLƏN 
SƏVİYYƏSİ – ərzaq məhsullarında zəhərli maddələrin (məs., 
pestisidlərin) maksismum yol verilən səviyyəsi. 
ZƏHƏRLİLİK KRİTERİ – orqanizmin toksik (zəhərli) maddələrin 
təsirinə qarşı cavabının keyfiyyət və kəmiyyət göstəriciləri. 
ZƏHƏRLİLİK (TOKSİKLİK) GÖSTƏRİCİLƏRİ – hər hansı 
maddənin orqanizmin həyat prosesinə zərərli təsirinin göstəriciləri. Bi-
oloji, fizioloji, biofiziki və fiziki-kimyəvi Z.g. ayrılır. 
ZOĞAL FƏSİLƏSİ (Cornaceae) – fəsilənin 16 cinsi məlumdur. 
Qafqazda və Azərbaycanda 2 cinsi təbii halda bitir.  
Zoğal cinsi (Cornus) – Qafqazda və Azərbaycanda geniş yayılanı 
adi zoğaldır (C.mas). Azərbaycanda Böyük və Kiçik Qafqazda, Samur-
Dəvəçi düzənliyində və Qanıx-Əyriçay vadisində düzəndən başlamış 
orta dağ qurşağına kimi meşələrin tərkibində bitir. 
Sivida cinsi (Swida) –  Azərbaycanda 3 növü təbii halda bitir. Buna 
dəli zoğal da deyilir.  
Cənub dəli zoğalı (S. australis) – Azərbaycanda bütün meşəli 
rayonlarda dəniz səthindən 1400 m yüksəkliyə qədər meşələrdə bitir.  
Qara murdarça (S. sanquinea) – Azərbaycanda introduksiya olu-
nub, Botanika bağında və Mərdəkan dendroloji bağında var.   
ZONA – Qurunun zonaları yarım zonalara, rayonlara və s. bölünür. 
Hər bir zonaya xüsusi ekosistem tipi məxsus olub özünün bitki örtüyü, 
heyvanat aləmi və torpağı ilə səciyyələnir. 
ZONALLIQ – Yer səthinin iqlim, biocoğrafi, quruda və torpaq 
xüsusiyyətlərinə görə isə günəş istiliyinin əsasən en dairəsi üzrə 
paylanmasına görə zonalara coğrafi differensasiyası. Müvafiq bitki 
zonasını (tundra, meşə, çöl, səhra) səciyyələndirən bitki örtüyü bitki 
 506 
 
zonallığı yaradır. Şimaldan cənuba getdikcə iqlimin dəyişməsi ilə 
əlaqədar bitki zonaları bir-birini əvəz edir. Tundra zonasının bitki örtüyü 
əsasən kollardan ibarətdir. Tundradan cənuba geniş meşə zonası 
yayılmışdır. Meşə zonasının cənubunda yerləşən çöl (step) zonası 
özündən əvvəlki zonadan quru və isti iqlimi ilə fərqlənir. Daha sonra 
gələn səhra zonası üçün torpağın duzluluğu xarakterikdir; bitki örtüyü 
seyrək, əsasən duzadavamlı kol və ot bitkilərindən ibarətdir. 
ZOOBENTOS, DİB FAUNASI – su hövzələrinin dibində və ya 
qruntunda yaşayan heyvanların məcmusu. 
ZOOCOĞRAFİ FAUNİSTİK ƏYALƏT – vilayətə tabe olan 
zoocoğrafi rayonlaşdırma vahidi. 
ZOOCOĞRAFİ VİLAYƏTLƏR – Yer kürəsində heyvanların əsas 
coğrafi vilayətləri. 
ZOOCOĞRAFİYA, HEYVAN COĞRAFİYASI – zoologiyanın 
bir bölməsi; Yer kürəsində heyvanların hazırda və keçmişdə coğrafi 
yayılmasını, bu yayılmanı müəyyən edən müasir və keçmiş tarixi 
amilləri, qanunauyğunluqları, həmçinin heyvanların ekoloji qruplarının 
coğrafi yayılmasını öyrənir. 
ZOOXORİYA – meyvə və toxumaların heyvanlar vasitəsilə 
yayılması. Z.-nın epizooxoriaya (meyvə və toxumların heyvanın bədən 
səthi ilə yayılması), endozooxoriya (heyvanların ekskrementi ilə 
yayılması) və sinzooxoriaya (Heyvanların meyvə və toxumları ehtiyat 
məqsədilə toplanması ilə əlaqələr yayılması) tipi müəyyən edilir. Bu-
nunla əlaqədar bitkilər də epi-, endo-, və sinzooxorlara bölünür. Epi-
zooxor bitkilərin meyvə və toxumlarında qarmaq, tikan, selik yapışqan 
maddələr və s., endozoxor bitkilərin toxumu üzərində ətli hissə olur. 
Heyvanlar belə meyvə və toxumları yeməklə yayırlar. Sinzooxoriyanın 
geniş yayılan forması və ya toxumların qarışqalar tərəfindən toplanması-
mirmekoxoriyadır. 
ZOOFABLAR – heyvanların yeyilməsindən qorunmaq üçün 
müəyyən uyğunlaşmalara (tikanlı, acı, pis qoxulu, zəhərli və s.) malik 
olan bitkilər. 
ZOOFAQLAR – otyeyən heyvanlarla (fitofaqlar) və ya ətyeyənlərlə 
(zoofaqlar) qidalanan yırtıcı heyvanlar. Bitkilərdən bu qrupa cücülərlə 
qidalanan bitkilər aiddir. 
ZOOFİLLİK (zoofiliya) – bitkinin heyvanlarla tozlanması: 
məməlilərlə (məs., yarasa), quşlarla (ornitofiliya), cücülərlə (entomofi-
liya), malyusklarla (molokofiliya). 
ZOOFİTLƏR – bitkiyə oxşar heyvanlar (süngər, mərcan). 
ZOOHİDROBİONTLAR – su heyvanları. 
ZOOXORLAR – meyvə və toxumların heyvanlar vasitəsilə 
yayılmasına uyğunlaşan bitkilər. 
 507 
 
ZOOGEN FAKTORLAR – heyvanların bitkilərin həyat tərzinə, 
çoxalmasına və xassəsinə təsirinin müxtəlif formaları. 
ZOOGEN RELYEF – bax: biogen relyef. 
ZOOGEN SUKSESSİYA – heyvanların güclü təsirilə baş verən 
sukssesiya (məs., onların kütləvi artması ilə). 
ZOOGENETİKA – genetikanın bir sahəsi; heyvanların genetikasını 
öyrənir. 
ZOOGİGİYENA – veterenar və zootexnika elminin bir sahəsi; 
heyvanların saxlanılma şəraitinin onların sağlamlığını və 
məhsuldarlığını artırmaq üzrə tədbirlər hazırlayır. 
ZOOKÜTLƏ – Müəyyən populyasiya və biosenozda heyvanat 
aləminin biokütləsi. Quruda zookütlənin miqdarı 2,0 ⋅ 109 t (Uitteker, 
1980) olub əsas torpağın heyvanat aləmindən ibarətdir. Dəniz və okean-
larda zookütlənin quru maddəsi 6,0 ⋅ 109 t təşkil edir. (Vinberq, Çernov, 
1970). 
ZOOLOGİYA (yun. zoon  - heyvan, canlı) – Heyvanlar haqqında 
elm; biologiyanın bir sahəsi. Heyvanlar aləminin müxtəlifliyini, onların 
quruluşunu və həyat fəaliyyətini, yayılmasını, xarici mühitlə əlaqəsini, 
fərdi və tarixi inkişaf qanunauyğunluqlarını öyrənir. Z. insanların 
təsərrüfat fəaliyyəti, Yer üzərində heyvanların qorunması və 
mənimsənilməsi ilə sıx əlaqədardır. Z. tədqiqat vəzifələrinə görə bir sıra 
əsas fənlərə bölünür: heyvan sistematikası, heyvan morfologiyası, hey-
van embriologiyası, heyvan ekologiyası. 
ZOOLOGİYA BAĞI – vəhşi heyvanların kolleksiyası; nadir və 
məhv olmaq təhlükəsi olan heyvanların genefondunu göstərmək, 
öyrənmək, qorumaq və artırmaq məqsədilə yaradılır. 
ZOOLOGİYA MUZEYİ – heyvan kolleksiyalarının (fiksəedici 
mayelərdə, qurudulmuş və ya xüsusi preparat halında saxlanan heyvan-
lar, bunların müqavvaları, skeletləri, dəriləri, eləcə də buynuz, sümük və 
çanaqdan düzəldilən məmulatlar) saxlandığı elmi və mədəni-maarif 
müəssisəsi. Bakıda Z.m. Azərbaycan MEA Zoologiya institutunda 
yaradılmışdır (1971). Xaricdə ən böyük Z.m. Nyu-Yorkda. Vaşinqtonda, 
Parisdə, Londonda, San-Peterburqda, Moskvada və Kiyevdədir. 
ZOOLOGİYA PARKI – vəhşi heyvanları nümayiş etdirmək, 
öyrənmək və artırmaq məqsədilə onları bağlı və yarımbağlı şəraitdə sax-
layan elmi-maarif müəssisəsi. Z.p. Zoologiya bağından, adətən, 
ərazisinin böyüklüyü və heyvan kolleksiyasının müxtəlifliyi ilə 
fərqlənir. Z.p. təbiətə və onun nemətlərinə məhəbbət aşılayan, nadir və 
nəsli kəsilməkdə olan vəhşi heyvan növlərinin genetik fondunu saxlayan 
və təbiətin mühafizə ideyalarını təbliğ edən mərkəzdir. Tarixən Z.p.-
 508 
 
ndan qabaq heyvanxanalar yaranmışdır. Eramızdan 1500 il əvvəl 
Misirdə Z.p. olmuşdur. Avropada ilk Z.p. Venada (1752), Madriddə 
(1774), Parisdə (1793) meydana gəlmişdir. Bakıda Z.p. 1945-ci ildə 
yaradılmışdır. 
ZOOLOJİ XƏRİTƏLƏR – müxtəlif heyvan qruplarının 
yerləşməsini, miqrasiyasını və coğrafi mühitlə əlaqəsini əks etdirən 
zoocoğrafi xəritələr. 
ZOOMEŞƏMELİORASİYA – heyvandarlığı yem bazası ilə təmin 
etmək məqsədilə quru bozqır, yarımsəhra və səhra rayonlarında qoruyu-
cu meşə zolaqlarının salınması. Z.-nın ən çox yayılmış növü uzununa 
otlaqqoruyucu meşəliklərin salınması hesab olunur. Otlaqqoruyucu 
meşə zolaqları torpağın eroziyasının qarşısını alır, əlverişli mikroiqlim 
yaradır, ot bitkisinin inkişafına səbəb olur, həmçinin heyvanların 
əlverişsiz şəraitdən qorunması vəzifəsini daşıyır. 
ZOONOZLAR – təkamül prosesində heyvanların müəyyən növündə 
parzitlik etməyə uyğunlaşan törədicilərin əmələ gətirdiyi yoluxucu 
xəstəliklər. Qaramal taunu, donuz taunu, pasterelyoz və s. Z.-a aidir. 
Sanitar-iqtisadi şərait pis olduqda Z. insanlar arasında da baş verə bilər. 
İnsanlara xəstə heyvanlardan keçir və ona bu xəstəliyi yoluxdurmurlar. 
Profilaktikası: ət məhsullarından düzgün istifadə etmək, bəzi 
xəstəliklərə (taun, qarayara, bruselyoz və s.) qarşı peyvəndlər vurmaq və 
s. 
ZOOPARAZİTLƏR – heyvanlarda yaşayan parazitlər. 
ZOOPLANKTON – planktonun heyvanat komponenti (ibtidailər, 
meduzalar, evufauzidilər və s.). 
ZOOPLANKTON – planktonun heyvan nümayəndələri. 
(S.A.Zernovanın termininə görə, 1949). 
ZOOPSİXOLOGİYA – psixologiyanın bölməsi; heyvanların 
psixologiyasını öyrənməkdə tətbiqi əhəmiyyət (həmçinin ekologiya 
üçün) daşıyır. 
ZOOSENOZ – biosenozun tərkibinə daxil olan heyvanlar. Məs., lil 
biotopunda yaşayan müxtəlif qruplara daxil olan heyvanlar. Lil biotopu-
na daxil olan Z. qum biotopunda əmələ gələn Z.-dan fərqlənir. Z. 
özündə biosenoza xas olan xüsusiyyətləri əks etdirir. Z.-dan fərqli ola-
raq biosenozda heyvanlarla bərabər bitkilərin və mikrobların olması da 
nəzərə alınır. Z.-un əmələ gəlməsində canlı mühitin də rolu az deyil. 
«Z»”. termini şərti olduğundan, ondan ekoloqlar az istifadə edir. 
ZOOSİDLƏR – Ziyanlı onurğalılarla, əsasən gəmiricilərlə 
(rodentisidlər) və ziyanverici quşlarla (avisidlər) mübarizə aparmaq 
məqsədilə istifadə edilən pestisidlər qrupuna aid olan kimyəvi preparat-
 509 
 
lar. 
ZOOTEXNİYA – kənd təsərrüfatı heyvanlarının yetişdirilməsi, 
yemləndirilməsi, yüksək keyfiyyətli məhsul almaq üçün k.t. 
heyvanlarının saxlanması, düzgün istifadə edilməsi haqqında elm. 
ZÜLALLAR, PROTEİNLƏR – aminturşularından təşkil olunmuş 
iri molekullu üzvi birləşmələr. Z. canlı hüceyrənin əsas tərkib hissəsi 
olub, orqanizmdə gedən biokimyəvi reaksiyalarda mühüm rol oynayır. 
Orqanizmin quru kütləsinin 50%-ni təşkil edən Z.-ın molekul kütləsi on 
minlərdən milyona qədər və daha çox olur. 
Fiziki-kimyəvi xassələrin tərkibinə, mənşəyinə və daşıdığı 
funksiyasına görə Z. sadə-proteinlərə (molekulu yalnız amin 
turşularından ibarət) və mürəkkəb – proteidlərə (molekulunda 
aminturşularından başqa digər mürəkkəb maddələr də olur) bölünür. 
Sadə Z.-a albuminlər, qlubolinlər, histonlar, qultelinlər, prolaminlər, 
protaminlər və proteinsidlər, mürəkkəb Z.-a isə qlikoproteidlər 
(tərkibində aminturşularından başqa karbohidratlar olur), lipoproteidlər 
(tərkibində lipidlər olur), nukleoproteidlər (tərkibində fosfat turşusu 
olur) və xromoproteidlər (tərkibində metal olan piqment qrupları var) 
misal ola bilər. 
 
 
 
 
 
 
 510 
 
ƏDƏB İY Y A T  
 
Abdullaev M.A, Aliev Dj.A. Miqraüiə iskustvennıx i estestvennıx radio-
nuklidov v sisteme poçva-rastenie. «Elm» 1998. 238 s. 
Atlas poçv SSSR, M.Kolos, 1974. 165 s. 
Əliyev H.Ə. Həyəcan təbili Bakı, 2002. 174 s. 
Azərbaycan SSR-in QIRMIZI KİTABI. «İşıq» nəşriyyatı, 1989. 
543 s. 
Azərbaycan Sovet Ensiklopediyası. Azərbaycan Sovet 
Ensiklopediyasının baş redaksiyası. 1-10-cu cildlər. Bakı-1977-1987. 
ANDERSON Dj. Gkoloqiə i nauka ob okrujaöşey srede; biosfera, 
gkosistemı, çelovek: Per. s anql. L.Qidrometeoizdat, 1985, 165 s. 
ARMAND D.L. Nauka o landşafte: (osnovı teorii i loqiko-
matematiç. metodı) – M. 1965. 
ASADOV K.S., ASADOV A.K. Dikorastuşie plodovıe rasteniə 
Azerbaydjana. İzd., Azerb. Milli gnsiklopediəsı. Baku – 2001. 253 s. 
ASTANİN L.P., BLAQOSKLONOV K.N. Oxrana prirodı. – M., 
1984, 252 s. 
BABAEV F.R., SEİDOV Z.D., QAYSİN A.S. Kratkiy gkolo-
qiçeskiy slovarğ. Baku, 2001, fond «Ximik». 
BANNİKOV A.Q., RUSTAMOV A.K., VAKULİN A.A. Oxrana 
prirodı. – M, 1985, 287 s. 
BAUGR L., VAYNİÇKE X. Zabotı o landşafte i oxrane prirodı: 
Per. s nem. – M., 1971. 
BERTOKS R., RADD D. Strateqiə oxranı okrujaöhey sredı ot 
zaqrəzneniy: Per s anq. – M., 1980. 
BİOLOQİÇESKİY gnüiklopediçeskiy slovarğ. M., Sovetskaə 
enüiklopediə, 1986. 
BIKOV B.A. Gkoloqiçeskiy slovarğ. “Nauka”, Kazaxskoy SSR, 
Alma-Ata, 1988. 
BIKOV B.A. Qeobotaniçeskiy slovarğ. Alma-ata: Nauka Kazaxs-
koy SSR. 1973. 
BİOSFERA (pod red. M.S.Qilərova): Per. s anq. – M., 1972. 
BOLĞŞAƏ SOVETSKAƏ GNÜİKLOPEDİƏ: V 30-ti t. –Z-e izd., 
– M., 1969-78. 
BORİSOV V.A., BELOUSOVA L.S., VİNOKUROV A.A. 
Oxranəemıe prirodnıe territorii mira. – M., 1985. 
BUDIKO M.İ. Qlobalğnaə gkoloqiə. – M, 1977. 
VALTER Q. Rastitelğnostğ zemnoqo şara: Gkoloqo-
fizioloqiçeskaə xarakteristika. Per. nemeü. M., proqress. t. 1, 1968, 551 
s. t.2, 1974, 423 s., t.3. 1975, 428 s. 
VERNADSKİY V.İ. Jivoe veşestvo. – M., 1978. 
VİKTOROV D.P. Kratkiy slovarğ botaniçeskix terminov. M., 
Sovetskaə nauka, 1957. 
 511 
 
VOEYKOV A.İ. Vozdeystvie çeloveka na prirodu. İzd. AN SSSR, 
U, 1963, 251 s. 
VOROBĞEV D.V. Metodika lesotipoloqiçeskix issledovaniy, Kiev, 
1967, 386 s. 
VORONÜOV A.İ., XARİTONOVA N.Z. Oxrana prirodı. M., 
1977, 408 s. 
VORONOV A.Q., DROZDOV N.N., MƏLO E.Q. Bioqeoqrafiə 
mira, M., 1985. 
VORONOV A.Q. Qeobotanika 2-e izd. – M., 1973. 
Qeoqrafiçeskiy gnüiklopediçeskiy slovarğ: ponətiə i terminı. M., 
Sovetskaə gnüiklopediə, 1988. 
Qeoloqiçeskiy slovarğ: v 2-x t. 2-e izd. – M. 1978. 
QERASİMOV İ.P. Gkoloqiçeskie problemı v proşlom, nastoəhey i 
buduşey qeoqrafii mira. – M., 1985. 
QLADKOV N.A., MİXEEV A.V., QALUŞİN V.M. Oxrana 
prirodı. – M, 1975. 
QOLUBEV Q.N. Qeogkoloqiə. Qeos. M. 1999. 
QREBENŞİKOV Q.S., Qeobotaniçeskiy slovarğ: russko-anqlo-
nem.-franüuzskiy – M., 1965. 
QULİYEV V.Ş., QULİYEV İ.V. Ekologiyadan izahlı terminlər  
lüğəti. Gəncə-1999, 129 s. 
QULİYEV V.Ş., ƏLİYEV Ə.R., QAZIYEV M.T. və b. Ekoloji 
toksikologiya. Gəncə. 2001. 180 s. 
QULİYEV V.Ş., NOVRUZOV V.S. İzahlı botanika terminləri 
lüğəti, Bakı, Elm, 1999, 47 s. 
QULİSAŞVİLİ V.Z. Rastitelğnostğ Kavkaza. M., Nauka, 1975, 232 s. 
DAJO R. Osnovı gkoloqii: Per. s fr. – M., 1975. 
DEMOQRAFİÇESKİY gnüiklopediçeskiy slovarğ. – M., 1985. 
DILİS N.V. Osnovı bioqeoüenoloqii. – M., 1978. 
DRE. F. Gkoloqiə. Per. s fr. M.Avtomizdat, 1976, 164 s. 
DÖVİNĞO P., TANQ M. Biosfera i mesto v ney çeloveka: Per. s 
fr. Proqress, 1973, 268 s. 
İZRAGLĞ Ö.P. Gkoloqiə i kontrolğ sostoəniə prirodnoy Sredı. 2-e 
izd. M., 1984. 
İSAKOV Ö.A., KAZANSKAƏ N.S., TİŞKOV A.A., Zonalğnıe za-
konomernosti dinamiki gkosistem. M., “Nauka”, 1986, 150 s. 
İSAÇENKO A.Q. Optimizaüiə prirodnoy sredı. U.Mıslğ, 1980. 
KAZNAÇEV V.P. Sovremennıe aspektı adaptaüii. Novosibirsk, 
1980. 
KAMŞİLOV M.M. Gvolöüiə biosferı. 2-e izd. – M., 1979. 
KİREEV D.M. Gkoloqo-qeoqrafiçeskie terminı v lesovedenii: 
Slovarğ-spravoçnik. Novosibirsk; Nauka, 1984. 
KRATKAƏ qeoqrafiçeskaə gnüiklopediə. V 4-x t. –M, 1960, 1962. 
KRATKİY sprovoçnik aqronoma: M.,: Kolos, 1983. 
 512 
 
KULĞTİASOV İ.M. Gkoloqiə rasteniy. İzd. Mosk. un-ta, 1982. 
Kratkiy tolkovıy slovarğ po rekultivaüii zemelğ. Novosibirsk: Nau-
ka, 1980. 
DEDÖ İ.İ. Gkoloqiçeskiy gnüiklopediçeskiy slovarğ. Kişinev, 
1990,406 s. 
LAPTEV İ.P. Teoretiçeskie osnovı oxranı prirodı: Osnovı sozolo-
qii. – Tomsk, 1975. 
LESNAƏ GNÜİKLOPEDİƏ. M., “Sovetskaə gnüiklopediə”, t. 1, 
1985. t. 2. 1986. 
LĞVOVİÇ M.İ. Mirovıe vodnıe resursı i ix buduşee. M., 1974. 
LĞVOVİÇ M.İ. Voda i jiznğ (vodnıe resursı, ix preobraz. i oxrana). 
M., 1980. 
MALIY SLOVARĞ oxranı okrujaöhey sredı. Varşava, 1974. 
MELİORAÜİƏ: gnüiklopediçeskiy spravoçnik. Minsk, 1984. 
MAMEDOV Q.Ş. Zemelğnaə reforma v Azerbaydjane. Pravovıe i 
nauçno-gkoloqiçeskie voprosı. Baku, Glm – 2000 372 s. 
MƏMMƏDOV Q.Ş. Azərbaycan torpaqlarının ekoloji 
qiymətlndirilməsi. Bakı, Elm- 1998. 282 s. 
MƏMMƏDOV Q.Ş. Azərbaycanın torpaq ehtiyatları. Bakı, Elm-
2002 132 s. 
MƏMMƏDOV N.M., SURAVEGİNA İ.T. Ekologiya. Bakı. Maa-
rif-2000. 420 s. Rus dilindən tərcümə edənlər: MƏMMƏDOV Q.Ş., 
BABAYEV M.Ş. 
MƏMMƏDOV M.S., ƏSƏDOV K.S., MƏMMƏDOV F.M. Den-
drologiya «Azərb. ensiklopediyası», Bakı. 2000. 385 s. 
MİLOVANOV G.L., VEYÜMAN E.A. Anqlo-russkiy slovarğ po 
oxrane okrujaöhey sredı. – M., 1980. 
MİLĞKOV F.N. Slovarğ-spravoçnik po fiziçeskoy qeoqrafii. 2-e 
izd. M., 1980. 
MİRKİN B.M. Antropoqennaə dinamika rastitelğnosti. İtoqi nauki i 
texniki. Botanika. M., VİNİTİ, t. 5, 1984, s. 193-232. 
MİRKİN B.M., ROZENBERQ Q.S., NAUMOVA L.Q. Slovarğ 
ponətiy terminov sovremennoy fitoüenoloqii. Moskva, “Nauka”, 1989, 220 
s. 
MNOQOƏZIÇNIY SLOVARĞ terminov oxranı prirodı. Moris 
(Şveyüariə), MSOP,1976. 
MOİSEV P.A. Bioloqiçeskie resursı Mirovoqo okeana. M., 1969. 
MOROZOV Q.F. Uçenie o lese. 7-e izd. – M., 1949. 
MUSEİBOV M.A. Landşaftı Azerbaydjana (osobennosti diffe-
renüiaüii i gvolöüiə landşaftov), Baku, İzd. AQU, 1991. 
MUSTAFAYEV Q. Ekoloji konspektlər, Bakı, 1985. 
NAUMOV N.P. Gkoloqiə jivotnıx. 2-e izd. m., 1963. 
NİKİTİN D.P., NOVİKOV Ö.V. Okrujaöhaə Sreda i çelovek. 2-e izd. M., 
1986. 
 513 
 
NOVİKOV Q.A. Osnovı obşey gkoloqii i oxranı prirodı. – L., 1979. 
NURİYEV E.B., YÜZBAŞOV R.M. Azərbaycan xalq coğrafiya 
terminləri. Bakı «Elm» - 2000. 
ODUM Ö. Gkoloqiə: Per. s anq. – M., 1968, 165 s. 
OKEANOQRAFİÇESKAƏ gnüiklopediə: Per. s anq. – L., 1974. 
OSNOVI LESNOY bioqenoüenoloqii pod red. V.N.Sukaçeva i 
Dılisa. M. Nauka, 574 s. 
OXRANA LANDŞAFTOV: Tolğkovoy slovarğ. M. Proqress, 
1982. 
OSMANOV O., ABDULLAYEV B. İzahlı coğrafiya lüğəti “Maa-
rif”, nəşr. Bakı, 1966. 
Parnikovıy gffekt, izmenenie klimata i gkosistemı. pod red. 
B.Bolina. per. s anql. Len. 1989. 
PERELĞMAN A.İ. Qeoximiə biosferı., M., 1973. 
PERELĞMAN A.İ. Qeoximiə landşafta. 2-e izd. M., 1975. 
PONOMAREVA İ.N. Obşaə gkoloqiə. L., 1975. 
PRİLİPKO L.İ. Lesnaə rastitelğnostğ Azerbaydjana. Baku, İzd. AN 
Azerb. SSR, 1954, 485 s. 
Proqramma i metodika bioqeoüenoloqiçeskix issledovaniy (pod. 
red. N.V.Dılisa), M., 1974. 
RABOTNOV T.L. Fitoüenoloqiə. M., 1978. 
RADKEVİÇ V.A. Gkoloqiə, 2-e izd. Minsk, 1983. 
RAMAD F. Osnovı prikladnoy gkoloqii: Vozdeystvie çeloveka na 
biosferu: Per. s fr. – L., 1981. 
REYMERS N.F. Prirodopolğzovanie. M., “Mıslğ”, 1980. 
REYMERS N.F., ƏBLOKOV A.V. Slovarğ terminov i ponətiy, 
svəzannıx s oxranoy jivoy prirodı. – M, “Nauka”, 1982, 132 s. 
RESURSI BİOSFERI, M., 1975. 
RƏBÇİKOV A.M. Struktura i dinamika qeosferı, ee estestvennoe 
razvitie i izmenenie çelovekom. M. 1972. 222 s. 
RİKLEFS R. Osnovı obhey gkoloqii: Per. s anq. – M., 1979. 
ROZANOV B.Q. Osnovı uçeniə ob okrujaöşey srede. M., 1984. 
SALMANOV M.Ə. Tətbiqi ekologiyanın əsasları. B., 1993, 190 s. 
SAFAROV İ.S. Subtropiçeskie lesa Talışa. Baku. “GLM”, 1979. 
SAXAEV V.Q., ŞERBİÜKİY B.V. Spravoçnik po oxrane 
okrujaöşey sredı. Kiev, 1986. 
SELĞSKOXOZƏYSTVENNIY gnüiklopediçeskiy slovarğ. M. 
“Sovetskaə gnüiklopediə”, 1986. 
SKUFĞİN K.V. Gkoloqiə i oxrana okrujaöşey sredı. 1986. 
SLOVARĞ obşeqeoqraifçeskix terminov: v 2-x t. Per. s anq. M., 
1975. 
SOÇAVA V.B. Vvedenie v uçenie o qeosistemax. Novosibirsk. 
Nauka, 1978, 320 s. 
SPRAVOÇNİK po bioloqii (pod red. K.M.Sıtkina. Kiev, 1986). 
 514 
 
SPURR S.Q., BARNES B.V. Lesnaə gkoloqiə. Per. s anq. M., 
Lesnaə promışlennostğ, 1984, 478 s. 
STROQANOV N.S. Kratkiy slovarğ terminov po vodnoy toksiko-
loqii, Əroslavlğ, 1982. 
SUKAÇEV V.N. Osnovnıe ponətiə lesnoy bioqeoüenoloqii (osnovı 
lesnoy bioüenoloqii). M., 1964. 
SUKAÇEV V.N. Osnovı lesnoy tipoloqii i bioqeoüenoloqii. İzb. 
trudı, t. 1. Len. Nauka, 1972, 417 s. 
SÜLEYMANOV M.Ə., ƏLİYEVA İ.S. Landşaftşünaslığın əsasları. 
Bakı, 1998, 383 s. 
SITNİK K.M., BRAYON A.V., QORDEÜKİY A.V. Biosfera, 
gkoloqiə: oxrana prirodı: Spravoçnoe posobie. – Kiev, 1987. 
TİŞLER V. Selğskoxozəystvennaə gkoloqiə: Per. s nem. M., 1971. 
TERMİNOLOQİƏ po prirodnım resursam zemli, M., 1975. 
Tolkovıy slovarğ po poçvovedeniö. M., Nauka, 1975, 286s.  
TOLMAÇEV A.İ. Osnovı ob arealax. İzd. LQU, 1962 100s. 
UATT K. Gkoloqiə i upravlenie prirodnımi resursami. Per. s anq. 
M., 1971. 
Ukazatelğ terminov i sokraşeniy po oxrane okrujaöşey srede na 
russkom i anqliyskom əzıkax. M., 1982, 2 izd. M., 1936. 
FEDOROV V.D., QİLĞMANOV T.Q. Gkoloqiə. M. izd. MQU, 
1980, 464 s. 
XATÇİNSON D. Limnoloqiə. Per. s anq. – M., 1969. 
XƏLİLOV M.Y., ƏLİYEV F.Ş. İzahlı ekologiya lüğəti. Bakı, 
“Elm”, 1997, 260 s. 
HÜSEYNOV S.Y. Məişət ekologiyası. “Sabah”, nəşr. Bakı, 1996, 
162 s. 
ÇEBOTAREV A.A Qidroloqiçeskiy slovarğ Z-E. izd. M. Qidrome-
teoizdat, 1970, 360 s. 
ÇERNOVA N.M., BILOVA A.M. Gkoloqiə. M., 1982, 270 s. 
Çetırexəzıçnıy gnüiklopediçeskiy slovarğ terminov po fiziçeskoy 
qeoqrafii. Rus.-anq-nem-fr. (Sost. İ.S.Şukin, M., 1980). 
ŞENNİKOV A.P. Vvedenie v qeobotaniku. L., 1964. 
GLTON Ç. Gkoloqiə naşestviy jivotnıx i rasteniy: Per. s anq. M., 
1960. 
Gnüiklopediçeskiy slovarğ qeoqrafiçeskix terminov (Ql. red. 
S.V.Kalesnik) –M., 1968. 
ƏBLOKOV A.V., OSTROUMOV S.A. Oxrana jivoy prirodı. –M., 
1983. 
ƏROŞENKO P.D. Qeobotanika: osnovnıe ponətiə, napravleniə i 
metodı. M., L., 1961. 
 
 
 
 515 
 
 
 
 
 
 
 
 
 
 
 
 
 
 
 
 
 
 
 
 
 
 
Qarib Şamil oqlı Mamedov  
Çlen korr. NAN Azerbaydjana, doktor bioloqiçeskix nauk, pro-
fesor 
Maxmud Öusif oqlı Xalilov 
doktor qeoqrafiçeskix nauk 
 
SPRAVOÇNİK EKOLOQOV 
İzdatelğstvo «Elm» 
 
 
 
 
 
 
 
Çap sexinin müdiri: Elşən Cəbrayılov 
Kompüter dizaynı: Rza Səttarov 
Çap edəni: Zaur Səttarov 
 516 
 
 
Yığılmağa verilmiş 10.12.2002 
Çapa imzalanmış 15.01.2003 
Formatı 60x90 1/32. 
Həcmi 32,25 ç.v 
Tirajı 1000. Qiyməti müqavilə ilə. 
 
 
«Steyk» KM-nin 
mətbəəsində çap olunmuşdur. 
