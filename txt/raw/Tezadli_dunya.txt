Təzadlı dünya 1 Təzadlı Dünya Oqtay Əliyev Bakı-2011 Oqtay əliyev 2 Redaktor :Məmməd ƏLİZADƏ Əliyev Oqtay Bəndalı oğlu Təzadlı dünya Bakı,«Ərgünəş»,2011,136 səh.Kitabda böyük fəlsəfi anlamlardan xəbər verən,həcmcə kiçik,lakin məna tutumu geniş olan əsərlər könüllərdən nağıl kimi yaddaşlara hopur,bəzən də bir qığılcıma çevrilərək milli,mənəvi,əxlaqi dəyərləri yaşadır,ümumbəşəri sərvətlərdən agah edir.Bir neçə kitabın müəllifi olan yazıçı-publisist Oqtay Əliyev yeni “Təzadlı dünya” kitabı ilə oxucularla növbəti görüşünə gəlmişdir.Ə qrifli nəşr «ƏRGÜNƏŞ»,2011.0301020000-07 F-3532 Əliyev Oqtay,2011.Təzadlı dünya 3 Redaktordan:Sözün qüdrəti düşüncəyə təslim ediləndə.Seçdiyi ixtisasdan asılı olmayaraq hər bir insan gördüklərini,eşitdiklərini,yaşadığı ömrün acılı-şirinli anlarını xatirə boxçasına yığır,ilham pərisi könlünün dərinliyində kök salanda,onu danışır,qələmə alır və rahatlanır.Danışılanlar könüllərdən nağıl kimi yaddaşlara hopur,bəzən də bir qığılcıma çevrilərək milli,mənəvi,əxlaqi dəyərləri yaşadır,ümumbəşəri sərvətlərdən agah edir.Safokl yazır:“Dünyada heyrətedici,güclü qüvvələr çoxdur,lakin insandan güclüsü yoxdur.” Təbii ki,bu güc ağıl gücüdür,təqdim etmək məharəti isə onun ölçüsüdür,tutumudur.Yazıçı,publisist,qələm və düşüncə sahibi dəqiq,səlist və sərrast demək bacarığında olduqda,o,könüllərdə əbədi yaşamağa layiq olur.Sokrat yazır:“Hər bir insanda Günəş var,ancaq onun parlamasına imkan verilməlidir.” Belə halda insan seçdiyi peşəni yaxşı mənimsəyər,onun sahibi və bilicisi olar.Oxuculara təqdim olunan “Təzadlı dünya” kitabının müəllifi Oqtay Əliyev yazıçılıq məsuliyyətini çiyinlərinə şələləyib aparmağı bacaran ziyalıdır.Onun müxtəlif janrlı əsərləri orijinallığı ilə diqqəti çəkir.Oqtay Əliyev qələmini sınadığı janrlarda uğurla oxucu auditoriyası qazana bilmişdir.Burada bir önəmli məqam da ondan ibarətdir ki,yazar güldürəndə də,kədərləndirəndə də Vətən sevgisinı,milli-mənəvi əxlaqi Oqtay əliyev 4 dəyərləri ön plana çəkir və oxucunu düşündürməyə,nəticə çıxarıb özünütərbiyə ruhunda köklənməyə çağırır.Oqtay Əliyev ürəyinin hökmü ilə yazır,cəmiyyəti narahat edən,varlığına sirayət edən məsələləri vərəqlərə hopduraraq bədii,publisistik hekayələri lakonik şəkildə oxuculara təqdim edir.Onun kitabdakı “Ana — Torpaq”,“Qəssab kötüyü”,“Dost sürprizi”,“Gileyli qohumlar”,“Hürüşün qiyməti” və digər hekayələrində həyatın mənası ilə xoşbəxtliyin məna tutumunu yaşanmış ömrün enişli-yoxuşlu anlarında axtarır,bəzən də söz məngənəsində sıxılır,sözün qüdrətini düşüncəyə təslim edir.Yazıçı insan taleyini gəlişi ilə gedişi arasındakı zaman kəsiyində axtarmağa üstünlük versə də,qismət payı ilə ömrünü paralel cizgilərlə vəsf etməyə çalışır.Hüseyn Razi yazır:“Ömür əmanətdir,hədiyyə deyil,Yaşayır bir nəsil,alır bir nəsil,Vay o kəslərə ki,yaşayır yüz il,Düşməyir ünvanı,izi bir yana.” Yazıçı insan üçün ən əziz şeyin onun həyatı olduğunu bildiyi üçün həcmcə kiçik,lakin məna tutumu geniş olan əsərlərində ifadə edib.Oqtay Əliyev Vətən sevgisini Ana torpaqla,doğma anasını Allah eşqi ilə Ata yurduna olan ali sevgini fikir boxçasında nizamla düzməyi məharətlə bacarmışdır.O,mövzuları məhz xalqın yaddaş boxçasından,insanlarla ünsiyyətindən götürür.Ona görə də,bir az da fikirləri səmimiləşdirsək deyilən şirin,duzlu söz insan qəlbinə məlhəm kimi yayılır.Yazıçı oxucuların düşüncəsini xalqımızın yüksək,zən-gin mənəvi-əxlaqi ənənələri ruhunda davranmağa yönəldir,Təzadlı dünya 5 onları hər zaman vətənpərvər olmağa çağırır.“Hər kəlamın öz hikməti var” başlığı altında verilmiş fikirləri onun söz dünyasını daha da rövnəqləndirir.Alman şairi və mütəfəkkiri Höte yazır ki,“Fikirlərimi ən yaxşı ifadə etmək qabiliyyəti mənim başıma gəzdiyim vaxt gəlir”.Olduqca səlist,sərrast deyilmiş fikirdir.Bu düşüncənin davamı olaraq qeyd edə bilərik ki,insan həyatının əsası ritmdir,ahəngdir,vəzndir.O.Əliyevin demək olar ki,bütün yazılarında bu trilogiya özünün möhtəşəmliyini göstərir.Oqtay Əliyevin “Qəssab kötüyü” əsərində təzadlı dünya fəlsəfəsinin mayasında insanla ana təbiətin qarşı-qarşıya gəlməsi durur.Bir tərəfdən bədənindən ayrılmış kötüyün sızım-sızım sızlaması,üstündə kəsilmiş başların fəryadı,digər tərəfdən onun qarşısında əyilən başların yaratdığı qurur duyğuları.İlk baxışda qəssab kötüyü məişətdə istifadə olunan əşya kimi duyulur,lakin yazıçının fəlsəfi fikir deyimi oxucunu xəyallara daldırır və dərindən düşündürür.Oqtay Əliyev yazılarında satira və yumorla yanaşı ədəbi priyom olan sarkazmdan geniş istifadə edərək mənəviyatsızlar,yaltaqlar və ikiüzlülərlə mübarizəni daha sərt,daha amansız aparır.Onun “qəhrəmanları” həyatda bizimlə gündəlik təmasda olan insanlardır.Yazıçının məharəti ondadır ki,onların mənəvi aşılanmalarını görür və qamçılayır.O,qeyd edir ki,yaltaqlıq,məddahlıq,ikiüzlü-lük bəşəriyyəti çirkləndirir,eybəcər hala salır,milli-mənəvi əxlaqi dəyərlərə zərbə vurur.Yazıçı qorxaqla qulduru eyni müstəvidə üz-üzə qoymağı bacarır,fikir və düşüncə süzgəcindən keçirərək,belələrini saflaşmağa sövq edir.Hər bir əsərin hökmdarı onun qəhrəmanının möhtəşəmliyi,daşıdığı dəyərlərin məna tutumunun cəmiyyətə yararlı olması ilə ölçülür.Oqtay əliyev 6 Nizami Gəncəvi yazır:“Hökmdar olmusan ki,yetişəsən haraya,Daim məlhəm qoyasan hər sızlayan yaraya”.Oxşar və bəlli olan bir fikrə dayaq olaraq demək istəyirəm ki,hər bir əsərin,hər bir kiçik hekayənin də məhz belə ürəyi olmalıdır.O ürək oxucu ilə əlaqə qurmağı bacararsa,deməli,müəllif öz ürəyinin qaynağından pay verə bilmişdir.İsmayıl Şıxlı yazır:“İnsan çox zaman qiymətli bir şeyi əldən verəndən sonra,onun qədrini bilməyib itirəndən sonra ayılır.” Yazılmış əsər də belədir.Oqtay Əliyev gülməyi və güldürməyi,eyni zamanda düşündürməyi bacaran yazıçıdır.İnsan həyatının mənası da məhz gülməli yerdə gülməyi,kədərlənməli zamanda kədərlənməyi bacarmaqdan ibarətdir.Əgər insan qeyd etdiyimiz sevinmək və kədərlənmək kateqoriyalarını özündə əxz etməyi bacarırsa,o zaman insan mənən saf,təmiz və ömrünün yadda qalan məqamlarını xoşbəxtliklə yaşamağı bacarmış olar.Oqtay Əliyev əqli və ürəyi ilə poetik düşüncə sahibidir.Ona görə ki,onun mənsur şeir,hekayə,povest və publisistik yazılarında axıcılıq,xalqın yaddaş tarixinə yaxınlıq,ay-dınlıq,səmimilik,sadə deyim tərzi,saflıq,paklıq,duruluq,elə,obaya,doğma torpağa bağlılıq vardır.Oqtay Əliyevin əsərlərini oxuyarkən böyük ədib Cəlil Məmmədquluzadə göz önünə gəlir.Sanki o,bizimlə Mirzə Cəlil dili ilə danışır.Yazıçının “Təzadlı dünya” əsərində oxuyuruq:“Küçük var məxmər,yumşaq,ətirli qucaqlarda gəzir,ənlik-kirşanlı,al-əlvan,qızıl-brilliantı bərq vuran,Təzadlı dünya 7 zər-zibalı,məhəbbəti od saçan gözəllərin simasına baxır,ara-bir yalmanır,xanım-xatun qucaqlardan boylanır.Sevgilisinə xoş getsin deyə,bəzi laydivar kişilər xanımın sevimli küçüyü ilə dodaq-dodağa da öpüşürlər.Küçük var,atılmış sümüyə də möhtacdır.Küçük var,yorğan altda,«mədəni xanımlar»ın qucağında şellənir,gözəllik salonunda ətrafında dörd dolanırlar.Yetim var,ailəsiz,evsiz-eşiksiz,ehtiyac içərisində,ömrünü kəsafətlə başa vurur,qınında qarıyıb-qarsıyır.” Oqtay Əliyev sanki böyük rəssam Səttar Bəhlulzadə-nin ecazkar təbiət lövhələrində olduğu kimi,rəsm çəkir,o,şirin-şəkər,dadlı-duzlu söhbətlərində,qələmə aldığı yazılarında müsahiblərilə polemika və söhbətlərində,ictimai-siyasi proseslərə,xalqın tale yüklü məsələlərinə münasibətdə mövqeyində də əsil ziyalıdır.Müxtəlif ictimai-siyasi,mənəvi-əxlaqi problemlərlə bağlı vaxtaşırı mətbuat-da,televiziyada çıxış edir.Deyilən,yazılan hər bir fikir,əsər,zaman və şəxsiyyət baxımından dəyişməz qalır.İnsan zamana uyğun olaraq dəyişir,özünü təbiətin və zamanın gərdişindən asılı görür.Yazılan əsər isə məkan və zaman dəyirmanından keçib xalqın müdriklik zirvəsində qərar tutmağı bacarırsa,o za-man bütün dövrlər üçün aktuallığını qoruyub saxlayır.İngilis yazıçısı Valter Skott yataqda xəstə yatarkən,ev qulluqçusunu çağırıb:“Əzizim,yaxşı insan ol! Ləyaqətli insan ol!”-deyir.Xəstə yataqda bundan başqa nə deyə bilər,düşünür.Zaman mühakimə olunmur.Zamanında deyilən söz qiymətli olsa da,məkan onun dəyərini,qiymətini bəzən verə bilmir.Oqtay əliyev 8 Oqtay Əliyev el-obasını,Allahını müqəddəsliklə uca tutur,ona sayğı və sevgilə yanaşır.Belə də deyək ki,ya-zıb-yaratmaq istedadı İlahinin belə insanlara hədiyyəsidir,ən qiymətli töhfəsidir.Bu hədiyyənin sahibləri isə insan qəlbinin dərin tədqiqatçısıdır.Əziz oxucu,sən də bu kitabı oxu,papağını qarşına qoyub düşün,nəticə çıxar və öz həyatını saflıqla,yüksək mənəviyyatlı bir insan kimi quraraq,yaşa-yarat,həyatda yaxşı izin qalsın! Nizami Gəncəvi yazır:“Dəyərsiz sözlərdən uzaq ol bir az,Əyri pərdələrlə çalğı çalınmaz,Ən incə sözlər tap,olasan dilbər,Görüncə bəyənsin söz bəyənənlər”.Dilimizdə,qaynaqlarda köhnə,təzə,çeynənmiş sözlər işlənməkdədir.Sözün də dulu,bişmişi,qılınc kimi kəsəri,məlhəm kimi yatımı var.Qeyd etdiyim sözləri xiridarlar bişirib süfrəyə qoymağı bacarır,onun çəkisini,tutumunu müəyyənləşdirmək məharətində olurlar.Yazıçı-publisist Oqtay Əliyev ömrünün müdriklik çağını yaşayır.Böyük əminliklə demək olar ki,Oqtay müəllim yeni-yeni bədii,publisistik əsərlər yaradacaqdır.Məmməd ƏLİZADƏ.Təzadlı dünya 9 Dünya sənin,Dünya mənim,Dünya heç kimin! Polad sınar,əyilməz,Qızarmasa,döyülməz.Döyüşlərdə Türk oğlu ,Şəhid olar,əyilməz! Oqtay əliyev 10 Təzadlı dünya 11 Ana ─ Torpaq Müharibə gedir,qanlı-qadalı,hər anı ölüm-itimli saatlar,günlər ötürdü.Bir ocağın oğlu olan Məhəmmədin bu məşəqqətdən salamat çıxacağına heç bir ümidi yox idi.Anasının ölüm anlarını bir daha gözləri önündən keçirdi.Sübhün aydınlığında anasının çöhrəsi gözləri önündə canlandı,onun verdiyi müqəddəs Qurani-Kərimi üç dəfə öpüb,gözü üstə qoydu.Əsgər and içdi ki,əgər salamat qalsa,doğma elinə,ocağına qayıtsa,qatar dayanacağından düşəndə ilk yüz metirlikdə qarşısına çıxan ananın əllərindən,ayaqlarından öpəcək.Dəfələrlə yaralar alsa da,salamat qalan əsgər Məhəmmədə doğma yurda qayıtmaq şərəfi qismət oldu.Kiçik qatar dayanacağında düşdü.Onu heç kim gözləmirdi,növbətçi dəmiryolçudan əfsəl bir kəs görünmürdü.O,üz tutdu doğma kəndə sarı.Qəflətən bir an andını xatırladı.Ana sorağında ətrafa boylandı.Doğma torpaq üçün qəribsəmiş əsgər çantasını qoyub oturdu,gözlədi.Üzücü saatlar ötsə də,ana qismində bir kəs görünmürdü ki,görünmürdü.Bu qəribə mənzərənin yeganə şahidi və müşayiətçisi qatar dayanacağı növbətçisiydi.O da çox təəccüblü qalmışdı,əsgərin halına çox acıyırdı.Günəş od ələyirdi.Ac-susuz,günəşin qızmar istisinin təsirindən pəjmürdə qalan əsgər Məhəmməd birdən huşunu itirib,yıxıldı.Qəribə və həm də xoş bir halla qarşılaşdı.Ağ örpəkli mələk göylərdən enib,gözü qarşısında dayandı.“— Ey müqəddəs andına sədaqətli insan,sən bu Oqtay əliyev 12 qədər əzabı nə üçün çəkirsən? Həmən gözlədiyin əziz Anan qarşındakı doğma Torpaq deyilmi?!” Məhəmməd ayılıb,diz çökdü,ana torpağı bağrına basdı,onu öpüb ayağa qalxdı.-Ana,anacan!,– deyib,hayqırdı.Bu mənzərədən hiddətə gələn qatar dayanacağı növbətçisi də əyilib yerdən bir ovuc torpaq götürdü,ona həsrətlə baxaraq,doğma anasını Vətən torpağıyla müqayisə etdi,həsrətlə sinəsinə sıxdı,onun ətrini ciyər dolusu köksünə çəkdi,gözlərindən yaş sıçradı.Təzadlı dünya 13 Qəssab kötüyü Kötük – kökdən uzaqlaşan,xalqın təfəkkü-ründə doğrayan,kəsən mənasında olsa da,əcdad-larımızın yaddaş salnaməsində sızım-sızım sızlayan “möhtəşəmlik” rəmzidir! Kötük ─ bədəndən kəsilib ayrılan,bu ayrılıq intizarı ilə qovrulan və öz kökünün həsrəti ilə qisas almaqdan qürurlanan,canlıların şaqqalandığı,qıyma-qıyma doğranıldığı,neçə-neçə diri başların kəsildiyi qanlı-qadalı məkandır.Allı-güllü,bərli-bəzəkli kabinet sahiblərinin qəssab kötüyü gecə-gündüz işləyən dəzgahdır.Bu dəzgahda kimlərinsə həyat fəlsəfəsinə son qoyulur,kimlərinsə cibləri,ömürləri göz qırpımında kəsilir.Tükürpədici,ovxarlanmış cəllad baltalarını gö-rənlər,«gözü çıxmış qardaşı»na baxıb,dərsini tez götürür,daha itaətkar və islah olurlar.Boynu qəssab kötüyündən qurtulduqdan sonra,qəribəsi budur ki,onun özü də belə kötüklərə sahib olmaq eşqinə düşür.Çünki,o,yaxşı bilir ki,qəssab kötüyünün təsiri birbaşa insan beyninə işləyir və sahibinin arzularına xidmət edir.Bu istək görəsən insanlarda haradandır? Oqtay əliyev 14 Təzadlı dünya Küçük var məxmər,yumşaq,ətirli qucaqlarda gəzir,ənlik-kirşanlı,al-əlvan,qızıl-brilliantı bərq vuran,zər-zibalı,məhəbbəti od saçan gözəllərin simasına baxır,ara-bir yalmanır,xanım-xatun qucaqlardan boylanır.Sevgilisinə xoş getsin deyə,bəzi laydivar kişilər xanımın sevimli küçüyü ilə dodaq-dodağa da öpüşürlər.Küçük var,atılmış sümüyə də möhtacdır.Küçük var yorğan altda,«mədəni xanımlar»ın qucağında şellənir,gözəllik salonunda ətrafında dörd dolanırlar.Yetim var ailəsiz,evsiz-eşiksiz,ehtiyac içərisində,ömrünü kəsafətlə başa vurur,qınında qarıyıb-qarsıyır.Küçük var şəninə təm-taraqlı,ədəb-ərkanlı toy-düyün vurulur,evləndirilir,«Bal ayı» keçirilir.Beləcə,biz öz əlimizlə küçüklərdən köpəkləri böyüdürük! Təzadlı dünya 15 Dost sürprizi Bir gün gözəl ziyalı,hörmətli dostum Hikmət müəllim çox böyük maraq və həvəslə mənə telefon açdı:-Yenicə nəşr olunmuş kitabını oxudum.Qəlbimdə bir arzu baş qaldırdı,istəyirəm sənə böyük köməklik göstərəm.Mötəbər bir ədəbi jurnalda bir neçə şeir,hekayə,povestini mütləq çap etdirəcəyəm.Necə sürprizdi,gənc yazıçı dost üçün?!-Təşəkkürlər olsun şərəfinizə,əziz dostum!-Hə,əziz dostum,həmin ədəbi jurnalın baş redaktorunun atası ilə vaxtilə birgə işləmişik.Məndə,arxivdə rəhmətlik akademikin məşhur şəxslərlə xatirə şəkilləri,sənədləri var.Verim sənə,apar,onun üçün çox xoş olar,həm də öz yazılarını təqdim edərsən.Ona telefon açıb,demişəm də.Böyük insanla,həm də mötəbər jurnalla əsaslı tanışlıq yaradan əziz dostum Hikmət müəllimə sinə dolu təşəkkürlərlə,alnıaçıq,üzügülər gedib ünvana çıxdım.Qəbul otağında xeyli həyəcanlı gözlədikdən sonra,görüşə dəvət etdilər.Sözsüz ki,köməkçi baş redaktorun atası barədə çox əziz olan xatirə sənədlərini gətirdiyimi də demişdi.Ona görə də,böyük səmimiyyətlə qəbul olundum.Eyni həvəslə,ümidlə bağlamanı təqdim etdim.O,diqqətlə araşdırdı:─ Çox təşəkkürlər! Elmimizin vacib bir şəxsiyyəti barədə qiymətli məlumatlardır.Baxarıq,amma,bu şəxs mənim atam deyil,soy adımız bir az oxşardı,─ deyib,üzünü çevirdi.Elə bil başıma qaynar qazan tökdülər.Kəc qaldım,yazılarımı da təqdim etməyi unudub,sivrilib qapıdan çıxdım… Oqtay əliyev 16 Gileyli qohumlar Nədənsə,məni görən kimi,qohum-əqraba,xüsusilə də bacım kasıbçılıqdan gileylənir,maddi vəziyyətlərinin çətinliklərini dilə gətirirlər.-Maşallah olsun,qədd-qamətli oğlanlarınız var,işlədin onları,kənd yerinin dolanışıq mənbəyi olan heyvandarlıqla,əkin-biçinlə məşğul olmaq lazımdır,gənclərin təhsil almalarını unutmayın,– məsləhət verirdim.-Can qardaş,uşaqlar gedib hərəsi bir «Mersedes» alıb.O çıraq haqqı,indi benzin almağa imkanımız çatmır.35 baş qara malın,200-ə qədər qoyun-quzunun yemini toplamaq da çox çətindir.Qız-gəlinlər hər toyda bir yeni paltar geyinməsələr,qan əkərlər.Qardaş,beləcə,vəziyyətimiz çox çətin keçir,– deyib,bacım dizlərinə döyərdi… Təzadlı dünya 17 Generalı toydan qovdular “N” hərbi hissəsinin briqada komandirinin övladının kiçik toy məclisi adi mərasimlərdən qat-qat fərqlənirdi.Ətraf rayonların rəhbər işçiləri,respublikanın tanınmış şəxsləri və təbii ki,hərbi hissələrin komanda heyəti öz mühafizə dəstələri ilə gəlmiş,böyük qələbəlik yaranmışdı.Bir neçə musiqi ansamblı,tanınmış müğənnilər,sazəndələr,rəqqasələr,akrobatlar,pəhləvanlar dəstəsi öz çıxışları ilə toy mərasimi iştirakçılarını ayıl-mayıl etmişdilər.Respublikanın bərkgedən tamadaları meydan sulayırdılar,qəhrəmanlıqdan,namus-qeyrətdən alovlu təşbihlər gətirir,hər kəlmələri insanları coşdururdu.Musiqinin ritmi ilə bərabər,yeyib-içməyin də sürəti artmışdı.Toy mərasimi getdikcə qızışırdı.Ümumi sağlıqlar ,təqdimatlardan sonra ən hörmətli rəhbər vəzifəlilər “subordinasiya” ilə çıxış edir,xeyir-dua verir,arzularını bildirir,sonda şıdırğı rəqslərlə öz missiyalarını başa vururdular.Növbəti sağlıq briqada generalının müavini general Elariz Əhmədov yoldaşa verildi.O,bir az da içkinin təsirindən cuşa gəlib,akrobatik hərəkətlərlə masabəyinin mikrofonunu aldı.-Hörmətli qonaqlar,xalqımızın qəhrəman oğulları olan general-zabit heyətini,hamımızı bu gözəl toy günü münasibəti ilə təbrik edirəm! Komandanın toyu olan əziz balası da yəqin ki,gələcəkdə məşhur generallarımızdan biri olacaqdır.Mən,ordumuzun şəx-si heyətinin demək olar ki,ən gənc generalıyam.Mən Oqtay əliyev 18 Qarabağ uğrunda döyüşlər zamanı Şuşa,Laçın,Qubadlı,Zəngilan,Cəbrayıl və Füzuli rayonlarını müdafiə edən birləşmələrin komandiri olmuşam və bununla qürur duyuram! Bu yüksək rütbəni mənə şəxsən Müdafiə Naziri özü verib?! ( hamı farağat komandası ilə ayağa qalxdı).İndi isə qəhrəman zabitlərimizlə rəqs edəcəyik.Müğənnimiz Simurq xanım,bir dənə “Karabax mahnı-sı” oxu,hamınız ucadan çalarsınız!-deyib,meydana atıl-dı.Cəngavərlər kimi ətrafdakılar da rəqs meydançasına sıçradılar.Görünməmiş həngamə də məhz bundan sonra başladı.Qorxmaz müəllim də eyni cəldliklə meydana atıldı,“manıs”lara dayanmağı bildirdi,dartıb mikrofonu müğənni xanımın əlindən aldı.Qeyri-ixtiyari hamı diqqət kəsilmişdi.Ucadan,qalın səslə gənc generala üz tutdu:-Sizin sözünüz məni hiddətə gətirdi.Siz yağı düşmənə tarix boyu,heç vaxt baş əyməmiş,xalqımızın yenilməz qeyrət qalası Şuşamın,Odlar yurdunun qəhrəmanlıq salnaməsini yazmış,cəsur igidlər məskəni olan gözəl Laçınımın,Qubadlımın,Zəngilanımın,Cəbrayılımın,Füzulimin təhlükəsizliyini müdafiə etməli olan qoşunların komandanı Elariz Əhmədovsu-nuzmu?! Həmin rayonların hamısı erməni işğalındadır.Bərəkallah sizin qəhrəmanlığınıza! Qarabağı düşmənə təslim edib,general rütbəsi almağınız bəs deyil,indi də “Qarabağ” mahnısına oynayırsınız?! Siz zabitlərin namus-qeyrət rəmzi olan zər-zibalı poqonlarınız və papaqlarınız erməni tapdağındadır! Gedin,erməni əsirliklərindəki torpaqlarımızı,qadın-uşaqlarımızı azad Təzadlı dünya 19 edin,bundan sonra Vətən,xalq sizə oğul deyər! Axı,məğlub ordunun nə qədər generalı olar? Toy məclisi çalxalandı,qarışdı,camaat ayağa qalxdı.Qorxmaz müəllimin haqlı qınağından qəzəblənən general-zabitlərin mühafizə dəstəsi avtomat çaxmaqlarını şaqqıldatdılar.Toy sahibi komandanın müdaxiləsi və əsgəri əmri olmasaydı,nələr baş verəcəyini yəqin etmək çətin idi.Toy mərasiminə axışıb-gəlmiş camaat tələb etdi ki,general Elariz Əhmədov məclisi tərk etsin! Əks tərəfdən onu qənaətləndirən cavab gəlmədiyi üçün,general nümayişkəranə mərasimi tərk etdi.Oqtay əliyev 20 Hürüşün qiyməti Qancıx it öz balalarını (küçüklərini)ora-bura aparıb,öyrədirdi:─ Bala,gördünüz sahibimizin həyətinə bir yad adam girdi,soxulun irəli,hürüşün,dartıb-didin! Yoxsa,sahibimiz bizi yalsız qoyar,qalarıq ac-yalavac.Haa.,nə badə,bunu unudasız?! Küçüklər ev sahibini görüb daha da ürəkləndilər,soxuldular qonağın ayaqlarına.Hərəsi kişinin şalvarının bir ətəyindən yapışdı.Ev sahibi keyfi kök “malades,malades” deyib,dostuna üz tutdu:─ Bu küçüklər,hələ böyüyəndə,gör necə yırtıcı köpəklər olacaqlar! Bəlkə birini götürəsən,səni sədaqətlə qoruyar.Sədaqətli köpəklər bizə həmişə,hər yerdə lazımdır! Getdi Sadıq,gəldi Madıq! Deputat seçkiləri təzəcə başa çatmışdı.Bundan sonra necə olacağını Gülalıdan soruşdular.O da təmkinini pozmadan cavab verdi:-Əvvəlki deputatımız Sadıq müəllim ötən beş ildə camaat üçün bir şey vermədi,çalışıb-vuruşdu,deputat pulunu yığıb,öz evinin üstünə qırmızı dəmir vurdurdu.Belə hesab edirəm ki,yeni deputatımız Madıq müəllim də bu müddətə ancaq evinin üstünü dəmirlədəcək.Bir sözlə,getdi Sadıq,gəldi Madıq! Nə fərqi?! Təzadlı dünya 21 Gərək,naxışın tuta! Nəcibə xanım maşın aldığı gündən,ehtiyatsızlıq edib,bir neçə dəfə maşını vurub əzmişdi.Lakin sonuncu hadisə onu daha çox kədərləndirirdi.Maşınını vurub,qaçmışdılar.Karıxdığından,qəza törədən sürücünün maşınının nömrəsini yaza bilməmişdi.Həmişə də başqasını günahlandırırdı ki,onu qəzaya salıblar.Maşını düzəltdirmək lazım idi.Lakin,kimin üzərinə yıxacağı hələ məlum deyildi.Necə deyərlər,İlahi rast saldı.O,maşını sağdan gələn “Xummer”in qarşısına qəflətən sürdü.Yol onun olsa da,yazıq çaş qaldı.Nəcibə xanım təbiətən mehriban,səmimi bir insan idi.Son qəzadan onun ah-vayı aləmə bülənd oldu,ürəyi qısıldı,qəşş elədi.Ona yalvar-yaxar etdilər ki,«Maşın elə bərk zərbə almayıb,necə lazımdı,təmir etdirəcəyik.Siz özünüzə gəlin,qəlbinizi sıxmayın.Bizim üçün kiçik xərcdir».Onun təklifi ilə tanış təmir ustasının yanına yollandılar.Usta maşını müayinə edəndən sonra,çox çaşqın qalmışdı.-Eyni yerdən 2 zərbə olub.-Kəs səsini,bilmirsən,başını soxma irəli.Kişini incitmə,hamısının haqq-hesabını de,çıxaq gedək,yoxsa yol polisləri gəlsə,baha oturacaq!-Nəcibə xanım başqalarının duyuq düşməməsi üçün ustaya çəmkirdi.Usta da arif adam idi.Başa düşdü ki,əvvəlki qəzanın da xərcini indikinin üzərinə yıxır.Gərək,adamın naxışı tuta! Nəcibə xanım da maşınının hər yerini əsaslı təmirdən çıxartdırdı,oturacaqlara dəri örtük çəkdirdi,hələ üstəlik son model maqnitofon da qoydurdu.Oqtay əliyev 22 Yeşik uşağı Bir məzəli deyimdə söylənirdi:uzun müddət həbsdə yatdıqdan sonra evə buraxılan bir kişi qatarda qəribə bir söhbətin şahidi olur.Uşaq israrla nənəsinə təkid edir ki,onun necə doğulduğunu izah etsin.Nənə çox götür-qoydan sonra deyir:-Əziz balam,bir yeşik olur,oraya kimyəvi dərmanlar atılır,orada bio-kimyəvi proseslər gedir.Bir müddətdən sonra,beləcə,sənin kimi gözəl-göyçək balalar olur.Yatıb,illərin yorğunluğunu alan,yuxudan yenicə oyanmış kişi bu söhbətdən kəc qalır,eşitdiklərindən dəhşətə gəlir.Gözləri bərəlmiş kişinin sual dolu baxışları nənəyə dikilir.Düşünürdü ki,həbsdə olduğu bu illərdə,yəni həyat belə çox dəyişilib?!-Ay nənə,daha ər-arvad,ailə olmayacaq? Yeşik uşaqları necə böyüyəcək? Onların Vətəni,el-obası,ata-anası,böyük-kiçiyi elə yeşiklərmi olacaq?! Təzadlı dünya 23 Qurama toylar Nəsil-nəcabətini ətraflı öyrənərdilər – həm qızın,həm də oğlanın.Söz sahibi ağsaqqallar yalnız müəyyən razılıqlar olandan sonra,el adətincə elçi gedərdilər,bu izdivaca zamin durardılar.Belə xeyir-dualı qurulan ailələr möhtəşəm olardı.Övladlar xoşbəxt həyat sürərdilər.Ata-ana,gəlin-qaynana,övlad,ailə-məişət qalmaqalları yaşanmazdı.Kiçik narazılıqları isə evin ağsaqqal və ağbirçəkləri yoluna qoyardı.Nankor övladlarsa,el qınağına tuş gələrdilər.Toy-düyün dünyanın əşrəfi olan insanların həyatın-da ən müqəddəs,sevincli,gözəlliklər bəxş edən,zaman-zaman yaddaşlarda qalan və həmişə fərəhlə xatırlanan hadisədir.Əvvəlcədən bildiririk ki,kimsəsiz və imkansız gənclərə əl tutmaq,toy eləmək,ev,iş vermək,sahib durmaq böyük savabdır və mən də bu xeyirxah adət-ənənəyə qəlbən şərikəm… İnsanlar özlərinə hətta qapı iti,minik atı,damazlıq mal-qara alanda belə,onların nəsil-kökünü,hal-huyu-nu,bəd xasiyyətlərini,məhsuldarlığını və s.öyrənirlər.Bu gün isə toy olsun,sms yığmaq adı ilə,hələ düşüncəsi tam formalaşmamış gəncləri,bəlkə də valideynlərindən xəbərsiz dəvət edir,sevib-sevilmək səhnəciklərində onların şəxsiyyətlərini alçaldır,xalqımızın milli heysiyyətlərinə toxunurlar.Bu gün ailə qurmaq,toy-düyün təşkil etmək bəzən bayağılaşdırılır.Adını da «müasirlik» qoyurlar.İnternetlə tanış olurlar,ərə gedirlər və elə internetlə də Oqtay əliyev 24 boşanırlar.Ona görə də böyük arzularla qurulmuş və çox asanlıqla dağılan ailələr,sahibsiz qalmış günahsız övladlar,həyatının ilk sevgiləri puç olmuş gənclər saysız-hesabsızdır.Çox təəssüf ki,adi təsadüflər hesabına,məqsədli,yeni qurulmuş və böyük ümidlərlə yaşayan ailələrin dağılması da,sabun köpüyü kimi,eyni sürətlə başa çatır.Adını «Avropa dəyərləri»,«Qərb mədəniy-yəti»,«Müasir insanlar»ın həyatı və daha nələr-nələr adlandırdıqları qurama toylar silsiləsinə yeni,həm də olduqca təm-təraqlı şəkildə,xalqın milli-mənəvi dəyərləri adıyla sırınan televiziya kanallarında tanışlıq,sevib-sevilmək,daha sonra gurultulu toy mərasimləri baş alıb gedir.Telefon sorğularından,televiziya görüntülərindən hər ikisində guya məhəbbət yaranır,kimisi evlənir,kimisi ərə gedir.Avropasayağı toylarda gəlinin əlindəki gül buketini arxaya atması,onu tutan xanımın bu il mütləq ərə gedəcəyi qızları,hətta kişiləri həyəcanlandırır.Toylardasa mənasını bilmədiyi,arxaya atılmış bu gül dəstəsini qapıb,bəzən,hətta öz arvadına verən kişilərə də rast gəlmək olur.Bəzi toylardakı eybəcərliklər və qəribəliklər çoxdur.Adət-ənənələrimizin bu qədər ucuzlaşdırılması,cılızlaşdırılması görəsən nədən qaynaqlanır? Vaxtilə «Tanışlıq klubları»,evdən sifarişlə çağırılan xanımlar klubu və s.adlandırılan və nəticədə əxlaqı tərbiyəni sapındıran,bugünkü bəzi mənəviyyatsızlıqlara sürük-ləyən hadisələrin təsiri hamıya məlum olan,gənclərin mənəviyyatının pozulmasına xidmət edən tədbirlər ikrah doğurur.Təzadlı dünya 25 «Mədəni ölkələr»in tele-verilişlərində quraşdı-rılan «qurama toyları» məişətimizə gətirmək təşəb-büsü göstərirlər.Bir baxışdan vurulan,evlənməyə,ailə qurmağa razılıq verilir.«Alo» ilə,telestudiyada,boyu,ölçüsü,çəkisi,bürcü,gözünün rəngi telefonla,ya da mikrofonla sorulur,elə oradaca qərar verilir,ev-eşiyi,dolanışığı olan qızların evinə oğlanlar köçür,ailə qurur,qızlarsa simvolik ərlər seçirlər.Beləcə taleyin bəxş etdiyi ömür-gün yoldaşını arayıb-seçmək məsuliyyəti dəqiqələr,saatlar ərzində həll olunur.Görünür,hələ bizi qarşıda çox qəribəliklər gözləyir.Görəsən bu ailələrin sonrası,uşaqların taleyi necə olacaq?! Bəlkə bizlər bu olayları yetərincə başa düşmürük?! Müsbət və ya çatışmayan cəhətləri var? Dünya haraya gedir? Amma,xalqımızın mənəvi-əxlaqı dəyərlərinin bu qədər aşağılanması şəxsən məni üzür.Son illərdə xalqımız müxtəlif gurultulu partiyalar,«vahid bank»,«muncuq»,«kredit»,mənzil,vəzifə almaq,ali məktəbə girmək,xaricdə işə düzəltmə və s.onlarca belə baş qatan oyunları çox görüb,dələduzların toruna düşüb,maddiyyat və mənəviyyat itkisinin göynərtisi illərlə çəkilmir.Görəsən,Azərbaycan xalqını nə qədər istəsən aldatmaq,harayasa sürükləmək olarmı? Yaxın tarix göstərir ki,bir qisim sadəlövh insanları hələ çox aldatmaq olar.Təəssüf ki,bu bir həqiqətdir! Oqtay əliyev 26 Əgər.Əgər.Əgər.Əziz dostum Şirbala,çox arzulayırsınız ki,gəlim,unudulmaz uşaqlıq xatirələrimizin dolaşdığı dağları,gədikləri,çəmənləri,irmaqları bir də gəzib-dolaşaq,könlümüz açılsın,ruhumuz təzələnsin,şad olaq.Düz deyirsən,bilmək olmaz bu dünyanın işini.Görüşsək çox xoş olar.Əziz dostum,görüşməyimiz belə tezliklə baş tutmasa da,bu şanlı məktubu yazdım ki,qəlbin qubar eləməsin.Əziz dostum Şirbala,deyirsən gəlim,mütləq gələcəyəm.Amma,bir balaca qısxınclığımız var.Elə də ciddi çətinlik deyil,qismət olsa,tez düzələr,hər şey qaydasına düşər.Mövcud çətinliyi sənə bildirib qanını qaraltmaq istəmirəm.Kirayədə qaldığımız evin damını qasırğa uçurub,indi mitilimiz qar – yağışın altındadı,işıqlar tez – tez sönür,qaz pilitəsi şam kimi közərir,su da donub.Qonşular ─ Allah onlardan razı qalsın,uşaqları axşamlar evlərinə aparırlar.Biz də,əllərinizi öpən külfətnən Qarabağ qaçqınlarına verilən göy çadırdan birini yeni Binə ticarət mərkəzindən alıb çəkmişik başımızın üstünə.Belə simsar olandan,soyuq nə olduğunun fərqinə varmırıq.Biz yaxşı qurtarmışıq hələ,qonşu məhəllələrdə evlərdə yanğın – uçqun olub.Binalar yernən yeksandır.Babalı onların boynuna,deyirlər şəhərin bu mərkəzi yerləri kimlərinsə xoşuna gəlib.Bu mənzərəli məkan hansısa varlını valeh edib,indi 20-25 mərtəbəli “qazalax bina”lar tikdirib,buraları Təzadlı dünya 27 mədəniləşdirmək istəyirlər.Bu,lap molla Təşər demişkən,«İlahi yalnız ən çox sevdiyi bəndələrini tez-tez çətin sınağa çəkir,onları əzablara düçar edir».Deyirəm,İlahi,qurban olum sənin dərgahına,olmaz ki,kasıb – kusuba dəyməyəsən,belə «çox sevgini»,xalqı çapıb – talayan,pulunun qədərini bilməyən,mafiyoz,dələduz,rüşvətxorlara,xalqın cibini soyan biznesmen müdirlərə şamil eylə! Amma,deyəsən sənin də xoş məramın,meylin elə onlaradır,sənə qurban! Sən də belə çıxdın!?.Əziz dostum Şirbala,deyirsən gəl,mən mütləq gələcəyəm.Uşaqlar yaxamızı cırırlar,əyin-başları nimdaşdı,məktəbə gedib qotazlı varlı uşaqları ilə bir sinifdə otura bilmirlər ki! Öz şəxsi sürücüləri olan,məktəbə maşınla gətirilən bu cocuqlar həm də özgə aləmdilər.Bahalı telefonlarda biyabırçı görüntülər aparır,uşaqları yığırlar başlarına,yoldan çıxarırlar,evə dönəndə onların hərəsi bir avaz çalır,əzizim! Biz gərək bunları da qaydaya qoyaq,sonra lap tezliklə,mütləq gələcəyik.Əziz dostum Şirbala,fəsillər ötər,tezliklə qovuşarıq,gözlə məni! Ürəyim çox təpir ki,doğma,əziz elimizə ayaq basmaq şərəfinə bulunam.O gün isə çox da uzaqda deyil.Təki sağlıq olsun.Əziz dostum,bir az səhhətimiz xarablaşıb.Xəstə biznesiylə məşğul olan özəl klinikalar,saxta dərmanlarla millətin canının da,cibinin də axırına çıxan fırıldaqçı həkim personalı götürüm salıb.Camaatı müalicə etmək əvəzinə,mən-şəyi bilinməyən dərin xəstəliklərə düçar ediblər bizləri,Oqtay əliyev 28 indi də salıblar ötür–ötürə.Pullu analizlərdən keçirir,yeni-yeni dərman pereparatları təyin edirlər ki,bir səmərəsi də yoxdur.Əgər bilsələr ki,pul–paran var,qarnını cıracaqlar,olacaqsan daimi müştəri,bütün əmlakını satdırıb alana qədər,əl çəkməzlər.Belələrinə baxanda bəzi rüşvətxor məmurlara çox–çox şükürlər deyirsən.Xəstə biznesi,dərman satışı şəriki olan belə «təbib»lərə,təntənəli şəkildə içdikləri müqəddəs Hippokrat andı qənim olsun! Beləcə – beləcə işlər,əziz dostum! Bu bataqlıqdan salamat qurtara bilsək,mütləq gələcəyik! Fikir eləmə,keçər bu qovğalar.Xoş görüş günümüzə lap az qalıb.Əziz dostum Şirbala,vaxtaşırı telefon açırsanki gözlərimizin kökü saraldı,qonaqlığa saxladığın çil xoruzu Zobucuq tülküləri apardılar.Heç bədgüman olma,bizim dərələrdə oğurluq-zad istisnadı.Təki siz gəlin,qaz kəsərik.Qrov düşüb üstünə,quru ot yeyən qazın bozbaşı isti sac yuxasıyla özgə ləzzət verir.Deyirəm qardaş,həm də doğma anasından süd əmdiyi döşlərini kəsən dələduzlar,oğru və fırıldaqçılar artıb.Gec gəlsən,qazı da “əkib” tülkünün ayağına yazacaqlar.Eybi yox,qamışlıqda cinok ördəklərdən vurub,çəkərik kababa.Səyənək dəymiş itlər kimi,işsiz-gücsüz gəzən cavanlar qoy hey küncdə-bucaqda dolaşsınlar,görək nəyi aparacaqlar.Şəhərimiz gündən – günə gözəlləşir.Evlərdə su problemləri artıb.Əziz merimiz “Bəybala fantanski” durabaları döndərib fantanlara,göylərə su üfürür.Od qiymətlərinə aldıqları ağaclar,gül – çiçəklər baxımsız Təzadlı dünya 29 qalıb,bir ucdan elektrik bəzəkli ağaclar mıxlayırlar yerə.İndi də dadanıblar qədim tikililərə.“İçəri şəhər” qalasından yalnız əcnəbi dildə danışanlar çıxırlar.Yaşıllıqları düzdüyüb,yerində əyləncə “xosmaları” tikirlər.Onsuz da bir qisim gənclərin çox da dərin olmayan ağıllarını,ədəblərini buralarda korlayırlar.Elmsiz,əxlaqı milli mentalitetimizə xələl gətirən indiki bir qisim gənclərin gələcəyi necə olacaq? Maşallah olsun,bu gedişlə belə cavanların sabahı fısqırıqdı.Yəqinki belə xırda müşküllər tezliklə yoluna düşəcək,inşallah görüşərik.Əziz dostum Şirbala,dönə-dönə təkrar edirsən ki,mütləq gələk.Deyirsən ki,kəndinizdə işıq,qaz,su ərşə çəkildiyindən mal təzəyi yandırırsız,mal təzəyinin ətri ləzzət verir.Çırağınızın olmamasından,Sənəm xanımın üzünün nuruna yaşayırsız.Sizin diyarda çaylar da donmur,insana “məkruf” olan,çoxlu xəstəliklərin mənbəyi bizim Kür suyundan iraq,şirin sular can dərmanıdır.Hacı Zeynalabdin Tağıyevin xeyriyyə çəkdirdiyi Şollar suyunun durabası üstünə bir para dələduz qonub,onu butulkalara doldurub,xalqa pulla satırlar.Canımız sağ olsun,təki namus-qeyrət dar gəlməsin,bəzi işbazlar ucuz qazı,işığı,nə bilim daha nələri ötürürlər erməni dığalarına,gürcü bicolarına.Bir də onlar da bizə simsardilar axı.Bizim nəsillər dayı uşaqlarını unutmazlar Əzizim,bütün bunlar kiçik çatışmazlıqlardır,əgər düzəlsə,tezliklə gəlməyimizi gözləyin.Əziz dostum Şirbala,dığaların adını çəkdin,Oqtay əliyev 30 haradansa,naqafil Qarabağ yadıma düşdü.Hava bürosu məlumatları eşidəndə,qəlbim dağlanır ki,ermənilərə soyuq dəyəcək.Axı onların ünü bizim təbiblərə yetə bilmir.Axı,bir daşnaq partiyası var onların,“dənizdən-dənizə böyük erməni dövləti” yaratmaq istəyirlər.Toplaşıb firəng,rus kirvələri ilə himləşib,həvirləşib,hələlik Dağlıq Qarabağı alıblar əlimizdən.Sözümün canı var,bəs bizim gurultulu adlar daşıyan,guya milyonlarla tərəfdaşı olan partiyalar bu Vətənin namus – qeyrətini nə vaxt çəkəcəklər?! Ötən əsrlərdə rus– erməni bolşeviklərinin bağışladığı Qərbi Azərbaycan,Cənubi Azərbaycan bir yana,bəs Qarabağı nə vaxt qaytaracaqlar.Belə “donqili” partiyaların yekə – yekə danışıqları heç Biləcəridən o yana eşidilmir.Əziz dostum,inşallah meydan deyəsən qızışıb,bir zaman kəsiyi ötər,Qarabağı alarıq,mən sizin yanınıza alnıaçıq gələrəm.Günəbaxan tumuna,camaşır dərmanlarına nəğmələr qoşan «bəstəkarlar»,keçmişdə «Kommunizmin işıqları görünür» xalq mahnısı yadındadırmı? Gözlə dostum,gözlə məni.Əziz dostum Şirbala,yaxın cümələrin birində inşallah gələrik.Pensiya pulları bir az gecikib.Belə deyirlər ki,baş müdirlərin əli bir az aşağı düşüb,xərcləyib.Eybi yoxdu,dözümlüyük.İnşallah,tezliklə hörmətli bankamatın gözü yaşıl işıq yanar.Yaxşı bir səbət bazarlıq edərəm.Pensiyam çox yüksəkdi,əmioğluların canı sağ olsun.Aylığım bir səbət bazarlığa bol – bol çatar.İyirmi beş günü isə allah kərimdi.Sosial müdafiədən qəpik – quruş alırdıq,onu da biznesmen Təzadlı dünya 31 müdirlər “oppbalara” apardılar.Bizim sosial kartlar da müəllimlərinki kimi,nədənsə bizlərə verilmir.Onun gül üzünə həsrətik.Başın haqqı,əgər kartı versələr,heç olmasa bilərik ki,mağdurumuz neçədi.Əziz dostum Şirbala,bilirik gözünüz yoldadı,dost görüşünün gecikməsi sizi üzür.Bizim çox fərəhli işlərimiz var,deyilənlərə görə taxıl istehsalı mıjqırıb.Yerli hakimiyyətdəkilər belə hesabat verirlər ki,guya ikimərtəbəli əkin keçirirlər.Kağız üstündə göstərdikləri əkin – biçindən sonra yol-iriz,hətta ayaq üstə belə dayanmağa yer yoxdur.Babalı deyənlərin boynuna,taxıl sahələrini “pripiska” edirlər ki,dövlət tərəfindən ayrılmış pul vəsaitlərini daha çox mənimsəsinlər.Yazıq fermerlər pis günə düşüblər.Siz bizdən yaxşı bilirsiniz.Qəlbini sıxma,bunlar xırda,düzələsi məsələdi.Əziz dostum Şirbala,bizim elə bir böyük dərdimiz yoxdur.Həmişə xeyir iş olsun,şadlıq olsun.Amma toyların gəlişi canımıza vic–vicə salıb.Toylardan sonra güman yoxdu ki,keyfiyyətsiz yeməklərdən salamat qalacaqsanmı? Ən yaxşı halda xəstəxanaya düşəcək-sən,səni “103” aparacaq.Buraya düşdünsə,çıxmağın aylar-illərə qaldı.Əziz dostum,bizim millət isə çalıb-oynamağı çox sevir axı,əgər salamat qalsaq,mütləq gələcəyik.Əziz dostum Şirbala,deyirsən ki,paytaxtda yaşayırsız,xoşbəxtsiniz ki,alimləriniz görkəmli kəşflər edirlər.Mətbuatımız etibarlı qaynaqlara istinadən dəqiq bilirlər ki,bu son kəşflərimizdən artıq ermənilərin zəhrləri yarılıb.Alim,professor-doktor Balqabaqov Oqtay əliyev 32 20 pudluq boranı (balqabaq və ya kudu),professor-doktor Yabıyev 5 metrlik xiyar yetişdirib,Gennesin rekordlar kitabına düşüblər.Görkəmli professor-doktor Zverevin laboratoriyasında siçanların quyruğunu 3 mm.gödəldərək Nobel mükafatını Barak Obamanın əlindən alıblar.Əziz dostum-qardaşım,gözlərin aydın,alimlərimiz,professor-doktorlar-filosof-psixoloq-mikrobioloqlarla birlikdə strateji silah hazırlayıblar.Bu,böyük sirdir,öz aramızda qalsın,bir az orasından-burasından deyim ki,cəbhə zonasında yaşadığınızdan xatircəm olasınız.Bu strateji silah barədə bir kimyaçı alim dostum mənə xəlvəti danışdı ki,bəs yeni kəşf olunmuş 20 pudluq boranılardan,5 metrlik xiyarlardan və insan geni vurulmuş xarici meyvələrdən təyyarələrlə konteynerləri desant kimi düşmən arxasına atacaqlar.Təbii ki,orada donuz çoxdu,elə ən vacibi də məhz budur.Donuzlar həmin meyvə-tərəvəzlərdən yeyib qızıxacaqlar,başlayacaqlar öz balalarını ─ erməniləri yeyəcəklər! İlahinin köməyi ilə bu məsələni həll edəcəklər.Sağ qalan ermənilər isə qamışlıqdan çıxaraq qaçağa düşəcəklər.Beləcə,yüzillik problem sülh yolu ilə xeyrimizə həll olunacaq.Bəs Minsk qrupu işsiz necə qalacaq,yoxsa,daha iyirmi il də bizi oynadacaqlar? Hamınızı təbrik edirəm,axır ki,kompromis variant tapıldı,münaqişə beynəlxalq hüquq normaları əsasında həll olunacaq.Əgər erməni diasporu Mixail Qorbaçovla yeni ideyalar verməsə,Qarabağda tezliklə görüşəcəyik.Əziz dostum Şirbala,yəqinliklə söz verirəm ki,Təzadlı dünya 33 gələcəyik.Bu gün xırda “çp” çıxıb.Töycü işçiləri bizə ilişib.Deyəcəksən ki,bu,nəmənə olan işdi? Bu paz,o pazlardan deyil,qardaş! Görünür,necə deyərlər,görəcəkli günlərimiz hələ qabaqdadır.Əgər bu son müşküldən də canımızı qurtara bilsək,mütləq gələcəyik.Əziz dostum,bu işlər inşallah düzələr.Çox şadam ki,sizlərlə görüşə az qalıb.İncimə,əhdim var.Əhd etmişəm ki,bu müşküllər tezliklə düzəlsin,biz də o nurlu simanızı görmək şərəfinə nail olaq.Əziz dostum Şirbala,o gül balaların və nəvələrin üzündən öpərsən,xudahafiz! Görüşərik.Oqtay əliyev 34 Meşədə hər ağac bir adam deməkdir Yaqub halay dayanmış adamların yanında atasına üz tutdu:-Ata,söz-söhbət gəzir ki,Mehdinin ölümündə sənin əlin var.-Kəs səsini,Mehdi mənim əziz dostum idi.Mən onun qatilini axtarıram,tapıb tikəsini qulağı boyda eləyəcəyəm,– deyib oğluna bərk acıqlandı.Hamı məəttəl qalmışdı.Onların arasında olan mübahisənin şahidləri var idi.Ona görə də,hamı bu olayı Salmandan şübhələnirdi.Salman kişi oğlu Yaqubla meşədə odun yığmağa getmişdi.Onları Mehdinin oğlu Sabir daim izləyir,girəvə axtarırdı ki,atasının qisasını alsın.Tüfəngini götürüb,o da meşəyə yollandı.Qərara almışdı ki,ikisini də öldürüb,atasının qanını mütləq alacaqdır.Xeyli odun yığıb,arabanı yüklədilər.Onların,Mehdinin oğlu Sabirin gəlişindən xəbərləri yox idi.Sabir yaxın mövqedə gizlənmişdi.Yaqub yenidən atasından soruşdu:-Kimsəsiz meşədəyik,ata,camaat Mehdini öldürməyindən danışır,mənsə heç kəsə etiraz edə bilmirəm,burada,ikimizlikdə nə deyirsən? – səsini qaldırdı.Salman oğlunun üstünə çəmkirdi,ucadan cavabını verdi:-Bala,rəhmətlik Mehdi ilə dost-qardaş idik.Onun qatili mənim düşmənimdir.Əlaltdan çox soraqlayıram.Təzadlı dünya 35 Dəqiq bilsəm,tikə-tikə doğrayacağam.Dostumun qanını yerdə qoymaram.Bunu sən də bil,hamı da yəqin bilsin.Mənimlə mübahisədən ayrılandan sonra,Mehdinin başına nə gəldiyi mənə də məlum deyil.Yük arabası düz yola çıxmışdı.Yaqub yenidən meşədəki söhbəti saldı:-Ay dədə,deyirəm də,acığın tutur,Mehdinin ölümü bəs onda necə olub?-Mehdi yeyib-içən adamdı,yoldaşlıq edirdik.Məni camaatın,bütün tay-tuşlarımızın yanında ağır təhqir etdi,alçaltdı,içkiliydi,ata-ana,arvad-uşaq söyüşü elədi.Mən də,girəvələyib xəncəri onun düz ürəyinə soxdum,anasını ağlar qoydum! Yaqub çaşıb qalmışdı.Döyükdü atasına:-Bəs meşədə,təklikdə soruşdum boynuna almadın,hələ üstümə də bərk acıqlandın.-Bala,Yaqub,yaddaşında bərk saxla,meşədə hər ağac bir adam deməkdir.Gərək insan həmişə nə yediyini və harada nə dediyini yaxşı bilsin! … Mehdinin oğlu Sabir isə demək olar ki,az qalmışdı ata-oğul hər ikisini güllələsin.Salman əmisinin yanıqlı sözlərini eşidib,peşimançılıqla geri dönmüşdü.Oqtay əliyev 36 Bais elli (Vayıselli)Qarabağda eldən-elə gəlin gətirən,adıgözəl məcli-sin adamları Qarabulaq-Ağdam yolunun uzun mənzilin-dən əldən düşmüşdülər.Dincəlib,yuyunub-sərinləmək qərarına gəldilər.Ağbaşlının gözəl mənzərəsi,Əli-Soltanlı bulağının gümüşü,sərin suyu toy adamlarını valeh etmişdi.Heç nədən xəbəri olmayan qız-gəlinlərin,gənclərin sevinci,səs-küyü aləmə bülənd olmuşdu.Uşaqlar yemlik yığıb yeyir,qızlar sərin bulaq suyu ilə bir-birini qəsdən isladıb,atəşlərini söndürməyə çalışır,gənc oğlanlar gözaltı onları izləyir,könül istəyini,sirdaşını axtarırdılar.Sanki tufan qopdu,ətrafdan tükürpədici bağırtı-çığırtı,atəş səsləri eşidildi,əllərində yaba,balta,xəncər vəhşiləşmiş dəstə toy adamlarına hücum etdi.Bəyin adamları müdafiəyə qalxdılar.Lakin onlar çox azlıq təşkil edirdilər,demək olar ki,silahsız idilər.Tarixən yol kəsmək,oğurluqla ad çıxaran bu kəndin yaşlı-cavanlı adamları heç kəsə aman vermədilər.Bir kənarda kölgəlikdə şirin söhbət edən,yəqin ki,gələcək gözəl həyat yollarını,müqəddəs arzularını qarşılıqlı bildirən bəy-gəlin qayğısız,xəyallara dalmışdılar.Vəhşiləşmiş dəstənin ilk hücumu bəy-gəlinin məkanına oldu.Talançılar bəy-gəlini dövrəyə aldılar.Hamıdan qiymətli əşyalarını,pullarını vermələrini tələb etdilər.Bu alçaqlığa Aslan bəyin özü heç dözmədi.Qarşıdakı soyğunçuların üstünə sıçradı.Hər tərəfdə əlbəyaxa olmuşdular.Lakin tökülüşüb gələn kənd camaatı onları üstələdi.Xeyli yaralanan,Təzadlı dünya 37 xəsarət alan oldu.Qanına qəltan edilmiş bəyin ətrafında gəlinin və onun rəfiqələrinin ahu-zarı göyləri lərzəyə gətirmişdi.İki elin toy mərasimi vaya çevrilmişdi.Xislətində erməni məkri olan bu kəndin camaatını hamı lənətlədi.Ellər qohumluq,mehribançılıq əvəzinə,bir yaramaz tayfanın əməllərindən,bir-birinə düşmən kəsildilər.O zamanlardan bu kəndə «Bais elli»,camaat arasında “Vayıselli” deyilir.Nəsildən,qandan gələn bəd xasiyyət,nadürüstlük,alçaqlıq,haqq-salam,duz-çörək qədri bilməmək həmən camaatın övladlarının da əməllərində müşahidə olunur.Xalq məsəlində dəqiq deyilib:«nəslin danan haramzadadır».Oqtay əliyev 38 “Allah haqqınan getsin! ” Kənddə oğurluq olmuşdu,bir baş toğlunu tövlədən çıxarmışdılar.Polislər axtarış iti ilə birlikdə kənddə əməliyyat keçirirdilər.Axtarış iti heyvanın dərisini Sona arvadın həyət çəpərinin başına sərilmiş vəziyyətdə aşkarladı.Evin sahibi Sona arvadın yetim gədəsi Sədrəddini oğurluqda şübhəli kimi həbs etdilər.Camaat mətəl qalmışdı,cismən çox zəif olan,5-10 kiloqram qaldırmağa belə gücü çatmayan,təbiətən sakit uşaq kimi tanınan Sədrəddin,guya tövlənin arxasını söküb,erkəyi çıxarıb aparıb,kəsib,dərisini isə çəpərin başında qurudurmuş.Özü,anası bu işlərdən xəbərsiz olduqlarından and-aman etsələr də,ağsaqqallar,hətta kənd Sovetinin sədri Bədirov yoldaşın şəxsən özü xahiş etsə də,“silis işçiləri” tifil Sədrəddini qandalladılar.El-obada əliəyri,oğru kimi tanınan Paşa ilə Salmanı şahid qismində məhkəməyə çağırmışdılar.Hakimin xidməti otağı dəhlizin mərkəzində idi.Burada gözləyənlər çox olsa da,xüsusilə Paşa çox narahatlıq keçirir,dəhlizdə o yan-bu yana var-gəl edir,hər dəfə də xalq hakiminin otağı qarşısından keçəndə,səsini ucaldırdı:-Allah haqqınan getsin,hamı bilir ki,bizim belə işlərdən xəbərimiz olmaz.Onun oğurluq yoldaşı,kəj Salman artıq özünü saxlaya bilmədi,var-gəl edən Paşaya bozardı:-Ay köpək oğlu,elə demə! Haqqınan getsələr,Təzadlı dünya 39 gərək ikimizi də damlayalar! Məhkəmə yetim Sədrəddinə üç il altı ay iş kəsib göndərdilər başqa respublikadakı həbsxanaya.Haqqsız olaraq,oğurluqda suçlanan Sədrəddin təyin olunan cəzanı çəkdikdən sonra da o kəndə dönmədi.Oqtay əliyev 40 Hər kəlamın öz hikməti var İlahi yalnız gözəl xalqımız üçün yaradıb səni,Azərbaycan! *** Özüm qürbətdəyəm,könlüm Vətəndə! *** Ata-ana adamın kiçik Tanrısıdır.*** Ata-ana məhəbbətini dərk edən insan Tanrı eşqinin mənasını və möhtəşəmliyini daha dərindən hiss edir.*** Valideynin böyük haqqını itirən nankor övladın gözündən gələr *** Kişi odur atdan düşə də,atlana! *** Vətən və millət eşqiylə qovrulan insanlarda özünə inam daha güclüdür.*** Vətənpərvərlik ─ Vətənini və xalqını sevənlərin hiss və duyğularını özündə təcəssüm etdirən kriteriyadır.Təzadlı dünya 41 Məni tanımaq ─ məni dərk etməkdir.*** Təbiətin güllü-çiçəkli,ətirli-çisəkli yazı olduğu kimi,sazaqlı-boranlı qışı da var.*** Həyatını güdaza verən,qocalıb saqqalı ağarmışlara deyil,müdrik,xeyirxah,sözü bütöv kişilərə AĞSAQQAL deyin! *** İnsan daha çox ya dilinin,ya da qarnının ucbatından ziyan çəkir.*** Sağlam ruha sahib olmaq,gənclik eşqi ilə döyünən qəlbə malik olmaqdır.*** Əzrayıldan arayış alıb,kişiyə yüksək ad və təqaüd verdilər.Amma,nə çatdı,nə də batdı.*** El var ki,deyərlər get oradan bir ağlı kəm tap,gətir.Oba var ki,deyərlər oradan qarşına kim çıxsa,gətir! *** Çovuyub-çalışırıq,canımızı-qanımızı qoruyu-ruq.Yaşamaq uğrunda mübarizədə,min-bir zəhmət bahasına,dadlı qidalar hesabına damla-damla yığ-dığımız qanı bir göz qırpımında sorub aparırlar.Oqtay əliyev 42 Belə çıxır ki,illərlə topladığımız qanımızı soran zəliyə,gənəyə,ağcaqanada işləyirik! *** İnsan həmişə nə yediyini və harada nə dediyini yaxşı bilməlidir.*** Ayrı-ayrı Nazirliklərdə,müəssisələrdə müxtəlif bölgələrin ləhcələrini eşidərsən:-birində Nehrəmli ləhcəsi,birində qərb bölgəsi ləhcəsi,birində ləzgi ləhcəsi,birində Şirvanlı ləhcəsi,birində cənublu ləhcəsi,digərində şimal bölgəsi ləhcəsi! *** Kitab elə bir kah-kaşandır ki,onun nuru za-man-zaman nəsillərə yol göstərir,həyatın mənasını aşılayır.*** Sonsuzluqdan qorxmaq lazım deyil,həyatın mənası oradadır.*** Qonaq payı əlində gətirər,qarnında aparar.*** Sərvət qazanmaq olar,onu necə və harada,səmərəli,məqsədli xərcləmək lazımi düşüncə,xe-yirli fikirlər və səxavətli ürək tələb edir… *** Oyun zərinin altı üzü var,amma insan var ki,min sifətlidir! Təzadlı dünya 43 Hakimi-mütləq mövqeyində dayananlara bir ümid,bir nur rəmzi kimi baxanlar,həmin şəxslərdən həm də ilahi qüvvə,dəyanət,paklıq,kişilik,ümumxalq qeyrəti umurlar! *** Əvvəlcədən Əzrayılla məsləhətləşib,gənc qadın “Toy olsun” tele-verilişində 85 yaşlı kişiyə ərə getdi.*** Ay gidi dünya,insan seçir yeyir,seçir yeyir,axırda yerdə qalanını da yeyir.*** Kim olunca,adam bu dünyada kiminsə kimsəsi olsa yaxşıdır.*** Sakit olanın başı salamat olar.*** Ölüsü ölən kiridi,yasa gedən kirimədi! *** Göy ağlamayınca,yer gülməz.*** Qələm tutan əl dilənməz.*** Uşağı ərköyün böyütmək onu atmağa bərabərdir.*** Verib peşiman olmaqdansa,verməyib düşmən Oqtay əliyev 44 olmaq yaxşıdır.*** Buğda çörəyinin buynuzu olar.*** Varın verən utanmaz,yoxdan verən axmaqdır.*** Ziyalılar—müqəddəslik,haqq-ədalət,müdriklik,Vətənə,xalqa sonsuz məhəbbət mücəssəməsi olsalar,şəxsiyyət kimi tarixdə yalnız o zaman yaşayarlar! *** Nə vaxtsa,mənəvi-əxlaqi meyarlar aşılanmaya yuvarlananda cəmiyyətin tarazlığı pozulur,döv-lətçilik məhvə sürüklənir,belə məmurların əməli işləri xalqı bəlalara çulğayır.*** Məddahlıq,simasızlıq,xalqa həqarətlə baxmaq bəzilərinin zövq mənbəyidir.Necə deyərlər,şahlıq quşu uçub,belələrinin də çiyninə qonur.Beləcə,xəlbir hərlənir,kir-kirə fırlanır,papaqlar bir-birinə qarışır.Bu vurha-vurda çox papaqlar boş qaldı.*** Cüməyə qədər tabı olmayan qoltuq məvacib-pensiyalarla ailə dolan dır maq ümidi çoxlarının ömrünü bitirir.Təzadlı dünya 45 Düşüncəsiz,elmə söykənməyən həyatın sonu olduğu kimi də bitir.*** Mənəviyyatsız,yabançı eybəcərliklərə alüdə olmuş övladlar xalqımızın sağalmaz yaralarıdır.*** Qoltuqaltı övladların,yeznələrin fitnə-fəsad-larını saymaqla qurtarmaz.*** Dünyanın haqq-ədalət tərəzisi pas atıb.*** Qoltuqaltı villalar təzadlı bir dünyadır.*** Müdir katibələrinin özəllikləri çoxdur.*** Hər kəsin bir dərdi var,heç kimə deməz,ağlar.*** Yaddaşında saxla,meşədə hər ağac bir adam deməkdir.Oqtay əliyev 46 Elimizin,obamızın söz boxçasından Ata çörəkdi,ana ürək.*** Ağlarsa anan ağlar,qalanı yalan ağlar.*** Çörək açan qapını qılınc açmaz.*** Qisas qiyamətə qalmaz! *** Dağlarda ahum qaldı,Həsrətim,ahım qaldı.Yurd adlı,Vətən adlı,Sultanım,şahım qaldı.*** Bağa bax üzüm olsun,Yeməyə üzün olsun.*** Ağacı qurd yeyər,insanı dərd.*** At addımına görə yox,adamına görə tanınar.*** Ağlar gözdən,bir də saxta sözdən özünü gözlə.Təzadlı dünya 47 Acı danışan şirin söz eşitməz.*** Ata yumaqlanar,oğul budaqlanar.*** Ac bəydən tox it yaxşıdı.*** Acıqnan itirərsən,səbirnən gətirərsən.*** Babadan hümmət,nəvədən xidmət.*** Bal olma ki,hamı səni yeyə,zəhər olma ki,hamı sənə tüpürə.*** Dəmir nəmnən,insan qəmnən çürüyər.*** Dostu el olanın dövləti bol olar.*** Ər eldən gələr,oğul beldən! *** Əsilsiz qızı almaq çox asandı,amma saxlamaq çətindi.*** Hər daş baş yarmaz.*** Xoş söz ürəyə qapıdı.*** İnək duza aldanar,insan sözə.Oqtay əliyev 48 İsti çörək təndirdən,Minnəti yox pendirdən.*** Qartal yumurtasından qarğa çıxmaz.*** Kim özünə xor baxar,Boynuna torba taxar.*** Qərib dərdin tək ağlar! *** Məsləhətnən atılan daş uzaq gedər.*** Məzlumun ahı ─ devirər şahı.*** Oğurluq çörəyin dadı olmaz.*** Pis gün dönüb yaxşı olar,pis adam yaxşı olmaz.*** Pis söz qəlp puldu,yiyəsinə qayıdar.*** Pulda vəfa olsaydı,əldən-ələ keçməzdi.*** Seyid Əhməd əliynən ilan tutur,onu da yalan tutur.*** Səbir acıdır,meyvəsi şirin.Təzadlı dünya 49 Sirr açandan el qaçar.*** Tamahkarın gözünü torpaq doydurar.*** Toyuq toyuqdu,su içəndə Allaha baxır.*** Vaxtsız bannayan beçəni kəsərlər.*** Arvad-pis kişini ər eylər,Ortababı-şir ürəkli nər eylər,Yaxşısı-əri dillərdə əzbər eylər.*** At minənindir,qılınc bağlayanın.*** Ac-yalavac qudurğan olar.*** Acın qarnı doyar,gözü doymaz.*** Arvad yıxmayan ev min il tikili qalar.*** Aşığı yığarlar oynamaqdan ötəri.*** Ağac səmtinə yıxılar.*** Ağac bar verəndə başın aşağı dikər.*** Allah sağ gözü sol gözə möhtac eyləməsin.Oqtay əliyev 50 Bağdan ərik qurtardı,salam-əleyk qurtardı.*** Dağ dağa qovuşmaz,adam adama qovuşar.*** bir dəli quyuya daş salar,yüz ağıllı fikirləşib çıxara bilməz.*** Döymə qapımı,döyərlər qapını.*** Dost ilə ye-iç,alış-veriş eyləmə.*** Düşmən zəif olsa da,ehtiyatı əldən buraxma.*** Dinsizin öhdəsindən imansız gələr.*** Evini yaxşı saxla qəfil qonaqdan,canını yaxşı saxla qəfil əcəldən.*** Əyrini tox görmədim,doğrunu ac! *** İt hürər,karvan keçər,yel qayadan nə aparar.*** İlan hara əyri getsə də,öz yuvasına düz gedər.*** İt qulağını kəsəndən qorxar.*** Kəsilsin iki əl ki,bir başı saxlamaya.Təzadlı dünya 51 Köçən yurdun qədrini qonan yurdda bilərlər.*** Köpək qaya kölgəsində yatar,elə bilər öz kölgəsidir.*** Keçmə namərd köprüsündən,qoy aparsın sellər səni! *** Qazan qarası gedər,namus qarası getməz.*** Qaçanı qovmazlar,yıxılanı vurmazlar.*** Qılınc yarası gedər,söz yarası getməz.*** Quş var ətin yeyərlər,quş var ət yedirərlər.*** Malını yaxşı saxla,qonşunu oğru tutma.*** Mal gedər bir yerə,iman gedər min yerə.*** Ot kökü üstə bitər.*** Oddan kül törər,küldən od.*** Ölüdən şeytan da əl çəkib.*** Ölən canını qurtarır,yazıq qalanın gününə.Oqtay əliyev 52 Özünə umac ova bilmir,özgəsinə əriştə kəsir.*** Qurd balası qurd olar.*** Pişiyin ağzı ətə çatmaz,deyər qoxuyub.*** Piyadanın qaydasıdır,atlıya gülər.*** Söz qılıncdan kəskindir.*** Söz var el içində,söz var ev içində.*** Uzaqdan döyüş asan gəlir.*** Uşaq gördüyünü götürər.*** Ustadına kəc baxanın gözlərinə qan damar.*** Yarı gör özün danış,ev yıxar ara sozü.*** Yorğanına görə ayağını uzat.*** Yüz dost azdır,bir düşmən çoxdur.*** Əzizim nə uzaqdı,O dağlar nə uzaqdı.Yurd həsrəti çəkməkdən,Saçlarıma qar yağdı.Təzadlı dünya 53 Müdriklərin kəlamları MəhəMMəd PeyğəMbər deMİşdİr:1.Falçılıq edib gələcəkdən,bilinməyən bir şeydən xəbər vermək Tanrıya hörmətsizlikdir.2.Ağlın ən böyük qazancı Allaha inamdan sonra,Allah üçün sevmək,sevilmək və insanlarla dost olmaqdır.3.Heç bir valideyn,öz övladına gözəl əxlaq və tərbiyədən daha dəyərli bir hədiyyə verə bilməz.4.Sənə sığındığım,İlahi! yoxsulluqdan,aclıqdan,başqalarının qarşısında alçalmaqdan,başqalarına zülm etməkdən məni hifz et! 5.Bir saat elmlə məşğul olmaq altmış il namaz və dua ilə məşğul olmaqdan faydalıdır.Oqtay əliyev 54 həzrəT əlİ deMİşdİr:1.Həya və abır örtülüdür,birindən şey istəməklə bu örtüyü açır.Bax gör kimin yanında açırsan bu örtüyü.2.Paklıq,günahdan uzaq olmaqdır.3.Günah ilə qabağa gedən zəfər çalmaz.4.Alimlərin düz sözü dərmandır,səhv sözü isə dərd.5.Əql kamilləşsə,danışmaq azalır.6.Ən böyük dövlət ağıldır,ən böyük yoxsulluq nadanlıq.7.Hər kəsin yeməyi az olsa,xəstəliyi də az olar.8.Hər kəs zülmün qılıncını qaldırsa,o qılıncla da məhv olar.9.Qorxu ziyanın,xəcalət ümidsizliyin yoldaşıdır.10.Haqdan uzaqlaşanın ömrü qısalar.11.Görmək təkcə göz ilə deyil,bəzən gözlər öz sahibini aldadır.12.Daşı atılan tərəfə qaytarın,ona görə ki,daş atanın cavabı daşdır.13.Uşaqlarınıza elm öyrədin,düşmənin hiyləsinə aldanmasınlar.14.Yalançılıqdan alçaq xasiyyət yoxdur.15.Xeyir işi təxirə salmayın.Təzadlı dünya 55 Ədaləti ədalətsizliklə bərpa etmək olmaz.(Heydər Əliyev)*** İnsaf və mərhəmət dilənməklə millət işləri,dövlət işləri görülməz:millət və dövlətin şərəf və istiqlaliyyəti təmin edilməz.(Atatürk)*** sən üç yolla başqasından fərqlənə bilərsən:-təcrübə yolu ilə-bu ən ağır yoldur;-təqlid yolu ilə-bu ən asan yoldur;-düşüncə yolu ilə-bu ən nəcib yoldur.(Qədim Çin məsəli)*** İnsanın vəzifə borcu dörd növə bölünür:1.Özü qarşısında; 2.Ailəsi qarşısında; 3.Dövlət qarşısında; 4.Başqa insanlar qarşısında.(Hegel)*** Hər kəs öz qismətinə layiqdir.(Siseron)*** İnsan daşdan bərk,güldən incə olmalıdır.(Xalq məsəli)Oqtay əliyev 56 İçkinin başlanğıcı günah,ortası sərxoşluq,sonu fəlakətdir.(xəqani)*** Düşmənlə münasibətdə hər şeyə icazə verilir.(roma hüququnun müddəası)*** Ölməz o adamdır ki,ondan sonra Vətən üçün böyük və faydalı yadigarlar qalsın.(L.Vovenarq)*** Ədalətsizliyin üç növü 1.Adi zorakılıq.2.Qanun adı ilə pərdələnən zorakılıq.3.Qanunun öz qəddarlığı.(Frensis Bekon)*** Dünyada yalnız bir Tanrı var-bilik,Bir şeytan var-nadanlıq.(Sokrat)*** Yalnız etiraz etməyən xalqı əsarət altına almaq olar.(G.Lixtemberq)*** İnsanın kifayət qədər ağlı olmalıdır ki,öz düşməninə nifrət eləsin.(Sebestian Şampor)Təzadlı dünya 57 Anlamaq dərdi:-Görmə!-Baş üstə,yumaram gözlərim.-Dinmə!-Mütiəm,kəsərəm sözlərim.-Bir söz eşitmə!-Qulağım bağlaram.-Gülmə!-Pəki,şamu səhər ağlaram.-Qanma!-Bacarmam! Məni məzur tut.(M.Ə.Sabir)*** Qalib gəlmək arzusu qələbənin ehtiyat mənbəyidir.(D.Urbani)*** Yarı yolda dayanmaqdansa başlamaq yaxşıdır.(Həyat həqiqəti)*** Həyat oyun meydanına bənzəyir:bəziləri gəlirlər yarışmağa,bəziləri alverə,ən xoşbəxtləri də tamaşa etməyə.(Pifaqor)*** Bir vətəndaşın azadlığı o biri vətəndaşın azadlığının qurtardığı yerdə başlayır.(Viktor Hüqo)*** Pis işlərin çoxu gözəl-gözəl sözlərin köməyilə həyata keçırilir.(müasir xalq məsəli)Oqtay əliyev 58 Nəhəng ağaclar başqalarını öz kölgəsi altına alır,özləri isə başlarına gün dəyə-dəyə qalırlar.(Hind məsəli)*** Keçilməzdi çətin yolum,sığışmırsan ürəyimə.Dərdim,sənin dərdin olum ─ Götür məni kürəyinə.Bir az da belə yeriyək! (Vaqif Bəhmənli)*** Durub göy üzünə daş atan oğlan,göy üzü daş saxlamaz.Bir göy qurşağıtək ömrün uzansa,baxtına hər cürə rəngdən düşəcək.Bir gün bu dünyada qəbrin qazılsa,bəlkə də baş daşın göydən düşəcək.(Ramiz Rövşən)Təzadlı dünya 59 QOLTUQALTI Atdan düşsən də,addan düşmə! Oqtay əliyev 60 Təzadlı dünya 61 İçi boş,nəfsi ağlından güclü başlar qoltuqda.boyunsa anqut boğaz ola,belə başlar qoltuq altından çıxarmı? *** Qoltuq müxalifət Onu məqsədli yaradırlar,adı özünün,dadı özgənindir.Lazım gələndə,çıxır üzə,öz rolunu oynayır,sallaqxana keçiləri kimi düşür qabağa.Asıb-kəsir,əsir-coşur,buqələmun kimi cildini vaxtaşırı dəyişir,şiniyir üzünə,amma hamı bilir ki,qılınc qınını kəsməz,çünki boynu qoltuqdadır.Qoltuq partiyalar Yağışdan sonra göbələklər kimi artıb-törəyən partiyalar,adınada qeyri-hökümət təşkilatları deyirlər,maşallah olsun,saysız-hesabsızdır.Real üzvləri olan partiyaları barmaqla saymaq olar.Bəzən bütöv partiya bir taksiyə oturub gedir.Amma,di gəl ki,ikisi deputat,bir-ikisi orada-burada təmsil olunur.Məqamı gələndə,qısqırdırlar onun-bunun üstünə,xalqı təmsil edən qəhrəman obrazını şövqlə oynayırlar.20 ildir parlaman deputatı olan,gözəl-göyçək partiya nümayəndələrinin bəzilərinin danışıqlarını da başa düşmək olmur,millət üçün mərci dənəsi boyda nə etdikləri görünmür.Ağzı köpüklənə-köpüklənə,ezop dilində mırtından da baş Oqtay əliyev 62 açan olmaz.Bunlar necə seçilirlər,bu xalqa yaxşı nə veriblər,deyən yoxdur.Çox vaxt xarici nümayəndələr də məhz onları danışdırırlar,ağızlarına kim şirə sürtsə,onun mahnısına oynayırlar.Babalı onların boynuna,belə qondarma,donqili partiya və təşkilatların hesabatı üzrə üzvlərinin sayını toplayanda,deyirlər,ölkə əhalisinin sayından qat-qat çox olar.Qoltuq mətbuat Arzularını reallaşdırmaq,ictimai rəy yaratmaq üçün pul-paralı oliqarxlara qəzet,televiziya mütləq lazımdır.Qoltuqaltı belə mətbuat orqanları sözsüz ki,peşəkarlıqdan,xalqa,dövlətçiliyə xidmət etmək məq-sədi və əqidəsindən uzaqdırlar.Süni sensasiyalar,bayağı cızma-qara yazılar verilir,həyat həqiqətlərindən uzaq,xalqın inkişafına,cəmiyyətin formalaşmasına xidmət edən verilişlər çox azdır.Milli mentalitetimizlə,milli-mənəvi dəyərlərimizlə,xalqımızın əxlaqi qanunları ilə bir araya sığmayan,xüsusilə gənclərin tərbiyəsinə mənfi təsir edən məqamlar,verilişlərsə burada yer alır.Qoltuq ziyalılar Əsl ziyalı dövr-zamanın nəbzini düzgün tutmalı,ictimai-siyasi hadisələri diqqətlə izləməli,bütün gərgin məqamlarda xalqın fövqündə dayanmalı,özünün elmi-müdrik düşüncələrini müntəzəm olaraq milləti ilə bölüşməli,dövlətçiliyin möhkəmləndirilməsi,Təzadlı dünya 63 milli-mənəvi dəyərlərin qorunub-saxlanılması üçün çalışmalı,elmi kəşflərini Vətənin,dövlətin rifahına və təhlükəsizliyinə yönəltməlidir.Ziyalının əliəyriliyi,məddahlığı onun əxlaqını sarsıdır,xalqın ümid işartısı kimi baxdığı ziyalını müti edir,elmi tədqiqat işlərindən qıraq salır,ətalətə yuvarlanır,nəticədə el-obanın haqlı qınağına tuş gəlir.Belə qoltuqaltı ziyalıların şəxsiyyətinə kim hörmət edər?! Ümumiyyətlə,ziyalılar müqəddəslik,haqq-ədalət,müdriklik,Vətənə,xalqa sonsuz məhəbbət mücəssəməsi olsalar,şəxsiyyət kimi tarixdə yalnız o zaman yaşayarlar! Qoltuq hakimlər Haqqı danan,ədalətsiz qərarlar verən bəzi hakimləri nə insan taleyi,nə də idmanın taleyi düşündürür.Sifarişlə işləyən belə hakimlərin səhv qərarları bütün cəmiyyətə,insan mənəviyyatına ağır zərbələr vurur,qanunun aliliyi prinsipini ayaqlar altına alır.El ağsaqqalı,müəssisə rəhbəri olmaq,həlledici vəzifələrdə çalışmaq da böyük məsuliyyət tələb edir.Bəzən rəhbərlər hər bir insan həyatının yol ayrıcında həlledici rol oynayır.Böyük sözünün təsiri bəzən bir insan həyatını ucaldar,yolundan sapınmış birisinin taleyini xoş günlərə yaza bilər,onları yaşadar və ya əksinə.Belə hakimi-mütləq mövqeyində dayananlara bir Oqtay əliyev 64 ümid,nur rəmzi kimi baxanlar həmin şəxslərdən ilahi qüvvə,dəyanət,paklıq,kişilik,ümumxalq qeyrəti umurlar.Amma.Qoltuq məmurlar Yaxşı,müvəffəqiyyətli işlərimizin və eyni zamanda bütün bəlalarımızın mayası,səbəbkarı məmurlardır,desək,yanılmarıq.Bacarıqsız,savadsız,öz yerində olmayan,təsadüfi və ya qohumbazlıq meyarından təyin olunmuş qoltuqaltı məmurların cəmiyyətə nə xeyri dəyər,dövlətçiliyi necə təmsil edərlər? Robot kimi,canlı eksponat olan bəzi məmurlar yalnız sifariş yerinə yetirə bilirlər.Kadrların seçilməsi,bacarığına görə yerləş-dirilməsi,peşə,əqidə və məsuliyyət tərbiyəsi çox vacib amildir.Bu formul bütün dövlətçilik dönəmində əsas amil kimi diqqət mərkəzində olur.Kadr–məmur siyasəti bütün dövrlərdə bəşəriyyətin gələcəyinin məhək daşı olmuşdur.Belə məsul və son dərəcə vacib məsələlər bəzən başqa kriteriyalara söykənir.Nə vaxtsa bu mənəvi-əxlaqi meyarlar aşılanmaya yuvarlananda,cəmiyyətin tarazlığı pozulur,dövlətçilik məhvə sürüklənir,belə qoltuqaltı məmurların əməli işləri xalqı bəlalara çulğayır.Təzadlı dünya 65 Qoltuq deputatlar Qoltuqaltı deputatlar qəribəliklər,qeyri-müəy-yənliklərlə zəngin olurlar.Belə deputatların fəaliyyəti-nin nəticələrində,həm də fəsadlarında qəribəliklər özəl-lik təşkil edir.Bəzən,öz mənafelərini və təmsil etdikləri insanların arzularını milli və dövlət maraqlarından üs-tün tutan belə qoltuqaltı deputatların əksəriyyəti şadlıq evləri,ticarət mərkəzləri,zavod-fabriklər işlədir,başqalarını isə gözüm-çıxdıya salırlar.Məddahlıq,simasızlıq,xalqa həqarətlə baxmaq bəzilərinin zövq mənbəyidir.Necə deyərlər,şahlıq qu-şu uçub,belələrinin də bər-bəzəkli çiyninə qonur.Beləcə,xəlbir hərlənir,kir-kirə fırlanır.Papaqlar bir-birinə qarışır.Bu vurha-vurda çox papaqlar boş qaldı.Qoltuq mollalar El-obada baş verən hadisələrin doğru-düzgün-lüyünü,məni qınamayın,kənd mollalarından daha səhih bilmək olur.İmanları kamil olsun,müasir mollalar,maşallah bütün müşküllərə çarə tapırlar.Arzu və müraciətlərə yalnız müsbət cavab alarsan,inşallah! Müasir mollaların özəllikləri də elə bundadır.*** …Doğma yurd-yuvadan didərgin düşəndən bəri,yaz-qış zamanını,qibləmizin də istiqamətini itirmişik.Dədəm kənd axundunun verdiyi kompasla 15-20 Oqtay əliyev 66 ildir şəhərdəki otağın sol küncünə doğru namaz qılır,dua edirdi.Haradansa təzə göstərici kompas verdilər.Bu aparat tamamilə əks küncü göstərdi.Nəhayət ki,Qiblənin hansı istiqamətdə olduğu müəyyənləşdi.20 ildən sonra da olsa,haqq yerini tapdı.*** Molla Təşər bic-bic,qıyqacı baxdı.Onu tovlamaq istədi.-Əzizim Gülalı,bilirsənki biz uşaqlıq dostuyuq (molla siyirmədən bir torba kağız bükülüləri çıxarıb,tökdü masanın üstünə.Gülalı bərk döyükdü,düşündü ki,birdən narkotik olar).Bu mehr,bu ruzi,bu ev yıxmaq,bu siğə dualarıdır,belələri çoxdur.Bir qədər maya buraxginən,təzə Dubay duaları gətiriblər,birini sənə oxuyum,mütləq cənnət-məkan olarsan,inşallah! Gülalı bir qədər duruxub,üz-gözünü turşutdu:-Əzizim molla ağa,dediyini düşünürəm,mənə cənnət lazım deyil,bütün tay-tuşlarım,dostlarım cəhənnəmdədi.Mənim cənnətdə nə işim var? Orada tək-tənhalıq mənə dar gələr! *** Qarı nənə kətilini bir az da televizora yaxın çəkdi,əlini qulağının arxasına aparıb,diqqətlə dinşədi:-A bala,aşura vaxtına hələ nə qədər var,bunlarsa mərsiyə deyirlər,özü də düz oxumurlar.Eyib deyil,mərsiyəni də korlayırlar.Belə şəbeh çıxarmazlar.Qarşıdakını,həm də özlərini sözlə didib-parçalayır,ağızlarına gələn nalayiq ifadələri «qardaş» deyib bir-Təzadlı dünya 67 birinə yağdırırlar.Məəttəl qalmışam.Qəribəsi odur ki,ətrafdakılar bu vənöysəyə,görəsən nədən ötəri əl çalırlar?! Molla Təşər dilləndi:-Ay nənə,mərsiyə demirlər ey,meyxana oxu-yurlar! *** Dünyasını dəyişən bütün ulularımızın ruhu şad olsun.Rəhmətlik babam nənəmə elə hey təkid edirdi ki,«fılankəsin iki-üç keçisi vardı,balalayıb bir sürü olublar.Ağa Axund fikrimi bəyəndi,kitabına baxıb,var-dövlətə sahib olacağımı deyib».Nəhayət,babam şişək qoyunları aparıb səkkiz baş keçiyə dəyişmişdi.Həqiqətən,hərəsinin üç-dörd balası olmuşdu.Qapıda bir sürü keçini hərlədikcə,otlağa apardıqca var – dövlət sahibi olmaq arzusunda olan babamın çiçəyi çırtlayırdı.Tərs kimi qış çox sərt gəlmişdi.Komanın bir tərə-fində özləri,digər arakəsməsində davarlar saxlanırdı.Örüşə buraxılarkən keçilər tir-tir əsir,qabaq ayaqları bürüşüb yığılır,gözləri göyərir,donvurmadan tələf olurdular.Dayımgil əgər vaxtında çatsaydılar,don vuran keçiləri kəsib,çiyinlərinə atıb,gətirərdilər.Nənəm də elə hey deyinərdi:-Ay kişi,axı qoyunu keçiyə dəyişmə,demədimmi? Rahatlaşdınmı?! Artıq hamısı tələf oldu.Mollanın sözünə baxıb,varlanmaq əvəzinə,davarsız qaldıq.Təbiətin güllü-çiçəkli,ətirli-çisəkli yazı olduğu kimi,sazaqlı-boranlı qışı da var… Oqtay əliyev 68 Qoltuq məvacib-pensiyalar Qəribəlik bundadır ki,indi məvaciblər,pensiyalar,gəlir-çıxar zəmbillə,torbalarla hesablanır.Qiymətlərsə gündən-günə ceyranın belinə çıxır.Məmurlar var ki,gündəlik,aylıq əlqaplarını evlərinə həmin torba və zəmbillərlə aparırlar.Həyat isə göstərir ki,bəzən “yelnən gələn,qasırğa,tufanla gedir.” Belə haram məmurların ailə eybəcərliklərini sadalamaqla,qurtarmaz.Həyatı boyu namusla işləmiş,yalnız əmək haqqı ilə dolanan insanların təqaüdü bir bazar zəmbilinə yetmir.Gözəl-göyçək deputatlarla birlikdə «Heyvagülü» mahnısına oynayan məmurlar səbət-torbanı elə şövqlə hesablayıb,aylığa vururlar ki,təqaüdçü özü də xoşhal olur,sevincdən razılaşırlar,tez-tarıq nəvəsinə muştuluq da boyun olan tapılır.Cüməyə qədər tabı olmayan qoltuq məvacib-pensiyalarla ailə dolan dır maq ümidi çoxlarının ömrünü bitirir.Qoltuq universitetlər Ali,orta ixtisas təhsili müəssisələrinə qəbul olu-nub,oxuyub mütəxəssis olardılar,dövlət təyinatı ilə ölkənin hansı məkanına göndərilsələr,orada çalışıb,bacarıqlarını göstərər,ad-san qazanardılar,vəzifələrə yüksələrdilər.Yağışdan sonra dirçələn göbələklər kimi qoltuqaltı universitetlər birdən-birə çoxaldı.Bu universitetləri bitirən əksər yiyəsizlər ali təhsilli fəhlələrə çevrildilər,qul bazarlarında müştəri uğrunda Təzadlı dünya 69 canlarını qoydular,göy-göyərti,kartof-soğan,paltar satan oldular.Təhsil müddətində nəzarətsizlikdən,günlərini çayxanalarda veyillənməkdə keçirən,ata-ana gö-zündən iraq olan tələbələr,kitabxanalara,mədəniyyət müəssisələrinə getmir,bir tədqiqat işləri aparmırlar.Dərsliklərə,əsl bilik mənbələrinə «cin-şeytan» kimi baxırlar.Vaxtilə peşə məktəblərinin müəllimləri olan elmsiz alimlər qoltuqaltı universitetləri kabus mərkəzinə çevirdilər.Elmi adlar daşıyan professor-müəllim heyətinin bəzi üzvləri respublikanın müxtəlif şəhərlərində yerləşən belə universitet filiallarında guya dərs saatları aparırlar.Xalqın balalarını isə elmsiz,həyatdan məhrum,gələcəyə inamsız qoyurlar.Düşüncəsiz,elmə söykənməyən həyatın sonu isə olduğu kimi də bitir.Yəni,mənasız yaşanmış ömrə bənzəyir.Qoltuq maşınlar Müasir maşınlar gözəldir.Çox müşkülləri həll etmək olur.Maşınların özləri də müxtəlif mənalar daşıyır.Markası və xüsusilə nömrə nişanları maşın sahibinin kimliyindən xəbər verir.«İnsanları liba-sına görə qəbul edib,əqlinə görə yola salmaq» xalq məsəlinin ilk əlaməti həmişə üstünlük təşkil edir.Çox təəssüf ki,qoltuqaltı maşınlar insanları bəzən namünasib və müxtəlif ünvanlara aparır.Bu ünvanların şərəflisi də var,şərəfsizi də.Maşın var alınır kimlərəsə Oqtay əliyev 70 verilir,tabeçilikdə olduğu rəhbərinin övladına toy mərasiminə,qoltuqaltı sevgilisinə bağışlanır.Qiymətli maşınlar icarəyə götürülür,görüntü yaratmaq üçün istifadə olunur.Belə maşınlarda kimlər gedir,kimlər gəlir.Xoşbəxt və ya bədbəxt taleli bu maşınlar nələrin şahididirlər? Qoltuq ərlər Ər kişilər olub və indi də var,lakin tutya kimidir.Nə yazıq ki,qoltuqaltı ərlər zaman-zaman çoxalır,ailə başçısının şəxsiyyəti aşılanır,cılızlaşır,kişilər mütiləşir,yazıqlaşır,nəhayət ki,noxtalanır! Qəribədir ki,belə ərlərin boynu xanımların qoltuqaltına daha tez düşür,həm də rast gəlir və getdikcə çox üzüyola olurlar.Evin insafsız,zəhimli xanımının səsi çıxanda səksənir,bədbəxt qovğalı başını gizlətməyə məqam axtarır.Avropanı,Dubayı,İranı-Turanı gəzib-dolanan xanımların qoltuqaltı ərləri onları təntənə ilə səfərlərə yola salır və beləcə böyük həsrətlə qarşılayırlar.Belə qoltuqaltı ərlərə bir xarici «şirni-quş» gətirəndə sevinir,el içində təşərlənir.Kreslosu böyük,yalnız şəxsi sürücüsünə və kargüzarına xoruzlanan qoltuqaltı rəhbər ərlər insalara qan uddururlar.Qoltuqaltı ərlərin zillətnən yığdıqları haram var-dövləti qamarlayıb,özgələrə qoşulub gedən məmur xanımlarının qarşısında gözükölgəli ərlərin boş qalan papaqları bu gün nə çoxdur.Qoltuqaltı ərlər qardaş-bacıya və doğmalarına Təzadlı dünya 71 yanakı baxırlar,çünki evin zəhmli xanımları onları nələrə təhrik etmirlər.Qohumlarını evin kişisinə düş-mən edən,ailə başçısının ata-anasını min bir əzabla böyüdüb başa çatdırmış doğma övladlarının qapısının kandarından içəriyə buraxmır,onun noxtasından yapışaraq,yalnız özününküləri tanıtdırır.Qoltuq övladlar Əsasən nankor oğullar bəzən qoltuq altına düşərək ata-ana,bacı-qardaş onun üçün yad olur.Özləri üçün «komandir» adlandırdıqları xanımlarının mütisinə çevrilir.Bəzi valideynlər xüsusilə övladlarını kübar böyüdür,ərkəsəyün yaşadırlar.Belə oğullar ata-analarının ifrat himayəsindən sui-istifadə edir,yolunu tez azır.Harınlıq göstərir,səfil həyata yuvarlanır,sonra da,cinayətkar kimi ad çıxarır.Zəhmətə alışmaq,halal-haqla yaşamaq belə düşünmür.Xalqımızın milli mentalitetinə,əxlaqi dəyərlərinə böyük zərər vuran belə gənclərin taleyi,həyat göstərir ki,müdhiş sonluqlarla bitir.Təzadlı,eybəcərliklərlə zəngin həyat sürənlər,bəzən internetdə,xarici televiziyalarda müşahidə etdikləri ləyaqətsiz adət,vərdişləri öz gündəlik həyatlarına tətbiq etməyə çalışırlar.Mənəviyyatsız,belə yabançı eybəcərliklərə alüdə olmuş övladlar xalqımızın sağalmaz yaralarıdır.Bir həqiqət də var ki,barmağının hansı birinə tikan batsa,sözsüz ki,eyni dərəcədə ağrıdır.Bu baxımdan,ailələr,şəxsiyyətlər,tərbiyə müəssisələri gənc nəslin inkişafına həmişə diqqətli olmalıdır.Oqtay əliyev 72 Qoltuq yeznələr Bütün kişilər demək olar ki,kimlərinsə yeznəsidir.Qohumluqda ənənəvi,qarşılıqlı münasibətlər,etik qaydalar ailələri tənzimləyir,qohumluq dərinləşir,ailə həyatının axarı rəvan gedir.Qoltuqaltı yeznələrin ilk gizli məramı kimsələrin simsarı olmasından bəhrələn-mək,layiq olmadığı vəzifələrə yüksəlmək,var-dövlətə sahib olmaq,bir növ zəhmətsiz,lakin təmtəraqlı həyat sürməkdir.Belə yeznələrin dəstəsi getdikcə çoxalır.Qoltuqaltı yeznələr at oynadır,qılıncının dalı da kəsir,qabağı da.Qoltuqaltı yeznələr həmişə çalışırlar ki,xüsusilə qaynanalarının istəklisi olsun,etibarını qazansın.Ona görə də,həmişə onlara şirin-şirin «mama» deyirlər,itaətkar yeznələrin hörməti saxlanılır.Beləsinə zaval yoxdur.Qaynata da çalışır ki,yeznəsinin vəzifəsi,gəliri,maşını,ev-eşiyi geniş olsun.Düşünüb–daşınan bəzi yeznələrsə çox keçməz ki,qaynatasının da “başını yeyərlər”,mal-mülkə sahib olmaq üçün dəridən-qabıqdan çıxarlar.Qoltuqaltı yeznələrin fitnə-fəsadlarını saymaqla qurtarmaz.Qoltuq alimlər Belə elmsiz alimlər canlı eksponatlar kimidir.Adətən belələri əvvəl katibə,laborant olurlar,ya da kiminsə kimsəsidir.Dəstədən geri qalmamaq üçün,Təzadlı dünya 73 onları da alimlik dərəcəsində görmək istəyirlər.Bəzən hazır dissertasiya mövzularından birini verirlər ki,köçürsün,alim olsun.Belə qoltuqaltı elm sahiblərinin torbası genişlənir,daşıdıqları ənənəvi iri portfellə əvəz olunur.Tələsik ora-bura vurnuxur,lazım olmasa da eynək taxır,oturub-duruşunda elmi rəhbərini təqlid edir.Nəticədə Çaykovskinin əsərlərini tərsinə çöndərib,elmi ad almış rəhbərinin əsərini o da tərsinə çöndərir,amma təəssüf ki,Çaykovskiyə alqış sədaları yüksəlir.Qoltuqaltı,elmsiz alimlər xüsusilə qəliz olur,tələbələrin başına,necə deyərlər,corab hörür.El-mimizin bu günü isə göz qabağındadır.Bu gün alimlərin bir qismi ədalətsizlik,haqsızlıqla üzləşir,qorxu keçirir,ehtiyac içərisində boğulur,əqidəsi aşılanır.Sonradan belə elm adamlarının da mübarizlik qabiliyyəti və haqq-ədalətli olmaq arzusu tükənir.İki onillikdir torpaqlarımız işğalda,ölkə mühari-bədədir.Düşməni susduracaq yeni silahların kəşfləri isə görünmür.Qoltuqaltı,elmsiz alimlərin sayı isə göz qamaşdırır.Qoltuq komputerlər Müasir dövrün inqilabi möcüzələrindən biri də elektron varlıqlardır.Bu möcüzə dünyasında nəhayətsiz informasiyalar,elm mənbələri,elektron kitabxanalar yerləşdirilir,insanlar bir-biri ilə surətli təmasda olur,elmi fikirlərini,arzularını izah edirlər.Çox təəssüf ki,Oqtay əliyev 74 belə gözəl bir məqsəd daşıyan elektron informasiya texnologiyalarında bəzən pornoqrafiya yerləşdirilir,gənclərin mənəviyyatını pozan,böyük təsir gücünə malik zoraki oyunlar verilir.Kütləvi qırğın silahlarını kəşf edən alilmlər bir vaxtlar xalq qəhrəmanları hesab edilirdilər.Lakin zaman keçdikcə,insan həyatının məhvinə yönəlmiş belə lazımsız kəşflər bəşəriyyətin özünü belə məhv edəcəyini düşünəndə,həmin alimlərin şəninə yalnız nifrət yağdırılır.Qoltuqaltı kompyüterlərin həyat yolu bəlkə də bu cığırdan keçir.Haqq-ədalət tərəzisinin ağır gözü bu gün onlara tuşlanıb,bütün bunların baisi isə yenə də insanlardır.Belə mütərəqqi kəşfləri namünasib istiqamətə yönəl-dənlər gec-tez insanların qınağına çevriləcəklər.Qoltuq sevgililər Sevgi müqəddəs,sevgilinsə ömür-gün nuru,həyatının yolçusu olur.Allah sevgisini könüllərdə yaşatmaqsa ən ülvi məhəbbətdir.Bəzən nəfsimizin əsiri,qulu oluruq.İradəmizə,ağlımıza,istək və sevgimizə asi çıxanda,mənalı həyat da tükənir.Qoltuq sevgililərin fikri-zikri müştərilərin cibində olur.Qoltuqaltı sevgililər düşüncə qabiliyyətinə ehti-yacı olan qoltuqaltı ərlərin son istinadgahıdır.Qoltuq sevgililərin fitnə-fəsadı sərhəd tanımır.Harınlamış,el-obasını çapıb-talayıb,varlanmış qoltuqaltı ərlər Təzadlı dünya 75 eyş-işrət düşgünlərinə bahalı villalar,maşınlar bağışlayır.Doğmaları,yaxın əzizləri isə çətinliklərlə baş-başa qalsalar da,ölkədə maddi yardıma ehtiyacı olan kimsəsiz insanlar,ölümlə üz-üzə qalmış kifayət qədər xəstə uşaqların ümid,kömək gözlədiyi bir vaxtda,qoltuqaltı sevgililər harın dolanırlar.Qoltuqaltı sevgililər ucbatından ailələr dağılır,övladların mənəviyyatına ləkə düşür.Bəzi mətbuat və xüsusilə teleradio verilişləri bu eybəcərliklərin nümayişinə,milli mənəvi-əxlaqi dəyərlərimizi tapdalayan belə insanların şıltaqlıqlarına,çox təəssüf ki,bəzən geniş efir vaxtı ayırır,onların məişətini,hətta alt geyimlərini,vücudunu nümayiş etdirirlər.Bununla da,bu qəbildən olanları təbliğ edir,milli-mənəvi dəyərlərimizin axarını dəyişməyə çalışırlar.Onsuz da öz mənəvi-əxlaqi tarazlığını çoxdan itirmiş dünyamızın,el-obamızın gələcəyi necə olacaq? Bizim əxlaqımıza Qərb,Avropa dəyərləri adı ilə sırınan bu eybəcərliklər xalqımızın milli-mənəvi dəyərlərinin aşılanmasına hesablanıb.Belə palanlı taranların ideya-siyasi durumu gənclərin mənəviyyatını sarsıdır.Sərvət qazanmaq olar,onu necə və harada,səmərəli,məqsədli xərcləməksə lazımi düşüncə,xeyirli fikirlər,səxavətli ürək tələb edir.Qoltuq müğənnilər Fitri-istetdadlı,şəxsiyyəti,oturuşu-duruşu ibrəta-miz,qəlbləri ovsunlayan səslər kəhkəşanında bal Oqtay əliyev 76 kimi şirin,ecazkar səslərin ifaçısı müğənnilər insanı ənginliklərə qaldırır,həyata ruhlandırır,cəngə çağırıb,Vətən sevgisi oyadan,məhəbbəti qanımıza hopduran istedadların avazları insana həyat ruhu verirlər.İndi “şou-biznes” adlandırdıqları çal-çağır özgə aləmdir.Qəribəliklərlə,təzadlarla zəngin,ismət və ləyaqətin tutya olub tapılmadığı,dünya fəlsəfəsinə sığışmayan,məxsusi özəlliklərlə müşayiət olunur.Qalmaqallı,özlərindən müştəbeh,istedadsız,adları milli-mənəvi əxlaqi dəyərlərə zidd hadisələrdə hallanan,min bir oyunlardan çıxan belə şou-biznes əhli ikrah doğurur.Bu zamanın da vaxtı gələcək.İstedad quyuya düşəndə,qarğı-qamışın vızıltısı da musiqi kimi qəbul olunur.Adını «müasir musiqi» qoyanlar xalq mahnılarına həqarətlə baxırlar.Hələ bu azmış kimi,züy tutanları da yanlarına salıb,bir pərsəng edir,“bəstəkar-müğənni” adıyla təqdim edir,mızıldanıb vaxt ötürürlər.Kompyüterlərlə tarazlanan musiqiləri sırıyırlar zövqləri korlanmışlara.Fonoqram icad edənin papağı boş qalsın! Nə vaxtsa,pərsənglərlə,qurama mahnılarla diskləri fırladan qoltuqaltı müğənnilərin özləri korşalırlar,insana ruh,zövq verən mahnılarımızı,müqəddəs musiqimizi də korlayırlar.Dünya çatında hələ nələri itirəcəyik.Qoltuq müğənnilərin özəllikləri çoxdur,səhnədə yersiz hərəkətlərə yol verir,bir-birinə açıq-saçıq sevgilərini ifadə edirlər.Qoltuq müğənnilər geniş mənzillər,pul-para bağlamaları alırlar.Şou-biznes Təzadlı dünya 77 əhlinə bu dərin,isti sayqı,diqqət,ehtiram görəsən haradandır? Haqq-ədalət tərəzisi görünür pas atıb.Qoltuq müğənnilərinsə qəribəlikləri hüdud tanımır.Qoltuq villalar Rahat,sərbəst,zövqlə yaşamaq üçün geniş mənzillər olsa,çox yaxşıdır.Bunların əksəriyyəti yaşam tərzinin yüksək olmasından xəbər verir.Am-ma təm-təaraqlı mülklər tikilməsi rüşvətxorluqdan,korrupsiyadan,haram qazanclardan xəbər verir.Xüsusi tərtibatı,dizaynı,böyük yaşayış sahəsi olan villaların kimlərə qismət olacağı naməlumdur,bunu həyat özü göstərəcəkdir.Qoltuq villaların ifrat dərəcədə təmtəraqlı olması heç də xoşbəxtlik deyil,görünən əsl həqiqətsə başqadır.Həyat göstərir ki,dərd-sər qoltuq villalarda şellənənlərdən əskik olmur.Övlad,ailə bədbəxtliyi,uğursuzluqlar belə mülklərdə yaşayanlarda daha çox-dur.Belələri bəzən şor,qatıq satanın sağlamlığına görə ona qibtə edirlər.Qoltuqaltı villalar təzadlı bir dünyadır.qoltuq vəzifələr Rahat oturub,fırlanan kreslolarda bəxtəvər görünür.Hamı ondan əndişələnir,işçilər onun tapşırıqlarını itaətlə,sözssüz yerinə yetirirlər.Qoltuq vəzifəlilər haqqı danır,qeyrətsiz olurlar,hətta doğma ata-anasının da yolunu tanımır.Gec-tez millətin,xalqın qınağı onun Oqtay əliyev 78 üzərində dayanır.Qoltuqaltı vəzifələr tutan təkəbbürlü insanlar yalnız katibələrinə,sürücülərinə gücləri çatır.Bir müqəvva kimi bu vəzifədə çalışır,guya hökmranlıq edir,əslində isə həmişə idarə olunur,sadəcə tapşırıq yerinə yetirir,bir alət kimi ondan istifadə edirlər.Qoltuq katibələr Nazlı – qəmzəli nazir-müdir katibələri fövqəladə qüvvəyə malikdirlər.Bu,danılmazdır.Bəzən şeflərinin özünü də idarə edir,əlini nəyin üstünə qoysa,bilin ki,mütləq o da olacaqdır.Qoltuq katibələr sadəcə dəftərxana xidməti göstərmirlər.Qotazlı,Tovuzquşu kimi bərq vuran,ənlik-kirşalı,ərköyün katibələr,əgər istəsələr,fitnə-fəsadları bir an içərisində aləmi alt-üst edər.Rəhbərlərin ötkəm,hökmranlı,eyş-işrət içərisində yaşayan qoltuq katibələri çoxlarının taleyini həll edir,başlıca göstərişlər məhz onların vasitəsilə verildiyi üçün,tabeçilikdə olan başqa müdirlər də itaətkarcasına həmişə qulluqda hazırdırlar.Qoltuq katibələrin özəllikləri daha çoxdur.Təzadlı dünya 79 KənD LətİfəLərİ Söz var iş bitirər,söz var baş itirər! Oqtay əliyev 80 Təzadlı dünya 81 Ziyanxora od vurdular.Güman edilən hər keçalatda tələ qursalar da,ziyanxor mişovulu tuta bilməmişdilər.Uşaqlar qaça-qaça gəlib bildirdilər ki,artıq mişovul tələyə düşüb.Əlican kişinin keyfi kökəldi.Ot-əncəri talan edib,ovsanadan çıxaran mişovula divan tutmağı qərara aldı.Bir qab yanacaq gətirib,tökdü onun üstünə.Od vurub,açıb buraxdı.Bütün həngamə və peşimançılıqlar da bundan sonra başladı.Canına od düşmüş mişovul təpildi Əlican kişinin yonca tayasına,alov ərşə qalxdı.Qaçıb canını qurtarmaq istəyən ziyanxor,sonra dürtüldü qonşunun ot yığılmış mərəyinə.Alov məhəllədə aləmə bülənd oldu.Məgər,belə yanğınları söndürmək olardımı?! Əlican kişi peşimançılıqla dizinə döyürdü.Qarşıdansa qarlı-sazaqlı qış ayları gəlirdi… Oqtay əliyev 82 Muzd-babala batmadı Güləbəyim nənə dolu bədənli,xanım-xatın bir arvad idi.Son vaxtlar zəifləmiş,yeyib-içmir,heysiz olmuşdu.O,iki çil beçə götürüb,erkəndən yollandı qonşu kəndə.Güləbəyim nənə yalvarıcı səslə artıq el-obada tanınmış Sərvan həkimə üz tutdu.-Mən nənən qadalarını alsın,başına dönüm,bala,heç nə yeyə bilmirəm,mənə iştah açan dərman yaz,yoxsa üzülürəm.-Nənə,kalorili yeməklər,vitaminli mer-meyvə yesən,çox yaxşı olar,-həkim məsləhət bildi.-A bala,almağa imkanım yoxdur.-Nənə,səhərlər sərmə qaymaq,kərə yağı,bal yesən orqanizmin qüvvətlənər,yoxsa qış mövsümündə lap zəifləyərsən.-Əziz balam,hardadır imkanım.Sərvan doktor müayinədən sonra,nəisə xeyli götür-qoy edirdi.Aydın başa düşmüşdü ki,Güləbəyim nənə qidalanmadan korluq çəkir,o da ki,yoxdur.Yarı zarafat,yarı ciddi dedi:-Nənə,tapdığını ye,incimə,mən iştah dərmanı yaza bilmərəm.Çünki qəbul edərsən,könlün çox şey istəyəcək,tapa bilməyəndə,mənə qarğayarsan.Yox nənə,iştah dərmanı yazıb muzd-babala bata bilmərəm! Təzadlı dünya 83 Hələ qarşıda 15 çay keçməli olacağıq… Meşələr,ormanlar hökmdarı Şir oğluna toy eləməyə qərar verdiyini elan etdi.Şir dostlarına bu toy şənliyində qara zurna çalınması arzusunu bildirdi.Zurna sədaları altında hərə öz məharətini göstərəcəyini,«qara zurna çalıb,qalib gələn istedadlara «baş yırtıcı» adı verəcəyəm»,-deyir.Canavar meşə kənarında uzunqulaqla rastlaşır.Qara zurna tapıb aparmaq sorağı ilə dörd dolaşan,dağı arana,aranı dağa vuran canavarı aclıq bərk karıxdırmışdı.Uzunqulağı parçalamaq istəsə də,yırtıcılar hökmdarı Şirin toy şənliyi,“baş yırtıcı” adı almaq arzusu yadına düşdü,onu bu toya zurnaçı kimi aparmağı qərara aldı.Canavarın qəfil gəlişi uzunqulağı bərk qorxut-muşdu.Amma,onun qəribə mehribançılığı uzunqula-ğın fikrini çaşdırsa da,özünü itirmədi.Canavar gözlənilməz təklif etdi:-Eşşək qardaş,Şirin oğul toyunda,əgər,qara zurna çalsan,nəinki sənə,bütün nəsil-nəcabətinizə bəraət verəcəyəm.Naçar qalan uzunqulaq,onsuz da ölümlə üzbə-üz qalmışdı,odur ki,razılaşdı.Yola düşdülər 40 gün,40 gecəlik toy mərasiminə.Qarşıda çay göründü,sahildə dayandılar.Uzunqulaq təklif etdi:-Çayda islansam,zurna çala bilməyəcəyəm,yırtıcı-lar hökmdarı Sizi də,məni də o zaman parçalayacaq,yüksək ad almaq arzunuz da batacaqdır.Canavar qar-daş,dalına alıb,məni çayı keçirsən,yaxşıdır,-dedi.Oqtay əliyev 84 Canavar naəlac qalıb,«baş yırtıcı» adı almaq üçün bu zülmə razılaşdı.Birtəhər çaydan keçdilər.Sahilə çatmışdılar ki,yalquzaq uzunqulağı yerə çırpıb,baş aldı.Uzunqulaq onun ardınca yanıqlı səsləndi:-Canavar qardaş,bəs Şirin toyu,qara zurna necə olsun?!-Şirin də,sənin də ata-batanıza lənətlər olsun.Bundan sonra biz səninlə hələ 15 çay keçməli olacağıq.Belə getsə,məndə can qalmaz! Bir də ki,sən indi məni minirsən,əcdadlarından sonra,gələcəkdə bütün nəslimizi özünə minik aləti edəcəksən-deyib,qəzəbli canavar üz tütdü dağlara sarı.Təzadlı dünya 85 Dvijok «əməliyyatı» Toy şənliyi şıdırğı keçirdi.Bu arada işıqlar başladı göz qırpmağa.Mikrofonsuz oxuya bilməyən müğənnilərin səsi düşdü quyunun dibinə.Ən vacibi,toyda sındırmaq eşqində olanlar məyus oldular.Bəy atası Sahib hövlnak üz tutdu xala uşaqlarına:-Qadan alım Güloğlan,Səmədi də al yanına,yuxarı başa get,gör kimdən dvijok tapırsan.Cəld olun,biabır günə qalacağıq.Xalaoğlanları götürüldülər kəndin yuxarı məhəlləsinə.Araqdan bolluca mıxlamış Güloğlan sərxoş halda «Gıllıddı məhəlləsi»ndə dükançı Çərkəzi səslədi.Qapıya Çərkəzin özü çıxdı.Naçar qalsa da,dvijoku onlara verdi:-Çardağın altından götürün.Xalauşağı aparatı sürüyüb kənd arasına çıxardılar.Bir az aparmışdılar ki,gördülər bu xına o xınadan deyil.-Ə,Səməd zəhrimiz çatdayacaq,çox ağırdır.O boz ulağı hərlə bəri.Sarıdılar dvijoku ulağın belinə.Az getmişdilər ki,dili qurtlamış Səməd dedi ki:-Xalaoğlu,yoxlayaq,görək,bəlkə heç işləmir? Səmədin təklifi Güloğlanın ağlına batdı.Dvijoku işə salmağa çalışdılar.Dırıltı kəndin qaranlığını başına götürdü.Qarayaman dəymiş boz eşşək qəflətən soncuqlayıb götürüldü kənd aşağı.Özü də görünməmiş bir sürətlə.Xalauşağı bir xeyli hoyuxmuş heyvanın dalınca qaçsalar da,tez yorulub əldən düşdülər,yıxılıb Oqtay əliyev 86 dizlərini qucaqladılar.Biabırçılıq olacaqdı.Düşdülər qarayaman dəymiş ulağın dalınca.Kənddə toy olduğu üçün məhəllələrdə bir qaraltı da gözə dəymirdi.Bir az qənşərdə Həsənalı kişi çəliyinə söykənib durmuşdu bərəyədə.Güloğlan nəfəsiyanıq soruşdu:-Ay Həsənalı dayı,burdan bir boz ulaq keçmədi ki? Kişi bir qədər əsnəyib,əlini qulağının dalına apardı:-Yanımdan qəflətən dızıltıynan bir şey keçdi,tozanağı gözümü tutdu.Bala,nə traktordu,nə maşındı,nə motosikletdi.Götürüldü dərə aşağı.Eşşəyi isə görmədim.Dvijok dalınca gedənlər geri döndülər.Bəy atası Sahib kişi əliboş qayıdan Güloğlanla Səmədi saldı yumruğunun altına… Təzadlı dünya 87 Müstəntiq Gülalı Prokuror kabinetə daxil olsa da,ayağını ayağı üstünə aşırmış baş müstəntiq qımıldanmadı.Baş prokuror Nəcəfov baxdı ki,müstəntiq Rüstəmov corablarının birini ağ,birini qara geyib.Ona vəzifə etikasını xatırlatmaq üçün,ironiya ilə soruşdu:-Siz prokurorluğun baş müstəntiqisiniz,corab-larınız isə tay-keşdir.Qəbulunuza hər gün adamlar gəlir,nə deyərlər?! Nahara gedəndə,dəyişsən yaxşıdır.Günün ikinci yarısı maraq üçün baş prokuror Nəcəfov yenidən baş müstəntiqin kabinetinə gəldi.Baxdı ki,o yenə eyni pozada oturub.Baş müstəntiq halını pozmadan,prokurora sanki raport verdi:-Yoldaş prokuror,getdim evə,baxdım,oradakı corablar da,tay-keş,ağ-qara qalmışdı,ona görə də dəyişə bilmədim.Oqtay əliyev 88 Naçar axund Gülalını tutub kənd məscidindəki axundun yanına gətirmişdilər.Onun zina etdiyini bildirdilər.Axund molla Təşər dinləyib,əlli qamçı vurmağı tapşırdı.-Məndə can qalmaz – Gülalı axunda üz tutdu.-Yaxşı,otuz qamçı vurun,buraxın.Artıq yazın ətri duyulurdu.Hər tərəfi gül-çiçək bəzəmişdi.Gün əyiləndə yenidən pişikgöz Gülalı axundun qarşısında dayanmışdı.Mola Təşər dilləndi:-Nədi əə,sən nə həyasız adamsan,yenə gətirdilər səni? Bala,nolub,nədi axı,oturmursan öz xarabanda.Buna iyirmi qamçı vurun,buraxın,gələn dəfə cəzan çox ağır olacaq! Gülalı yalvarışlı gözlərini yenidən mola Təşərə zillədi?-Ağa axund,mən nə pislik etmişəm ki?-Çıxın çölə,-axund qeyrilərinə tapşırdı.Gülalıya üz tutdu:– Əə,bala,nədir axı,niyə hətərən-pətərən gəzirsən? Səni asdıraram!-Molla əmi,neyləyim axı.Çox çətin işdir.Axund əmi,oğurlamasam olmur,yup-yumru,dovşan balası kimi yumşaqdı,-əlini cütlədi,– sənin canın üçün,ürəyi də var,döyünür!-Kəs səsini,küfr danışıb,məni çaşdırma,bala! Çıx get,bir də görünmə gözümə! Qızıl payızın gözəlliyini seyr etmək üçün axund faytonla qəsəbəyə gəzməyə çıxmışdı.Gözəl-liyə heyranlıqla tamaşa edirdi.Qəflətən gözünə həmən pişikgöz Gülalı sataşdı.İşarə etdi,faytonçu saxladı.Təzadlı dünya 89 Onu yanına çağırdı.Gülalı qaçaraq gəldi.-Əə,dələduz,o nə idi mənə deyirdin,yup-yumuşaq,ürəyi də var,döyünür? Nəhlətullah sənə,mən ibadət etdikcə,əlimi cütləyəndə sənin dediklərin yadıma düşür.Görüm səni lənətə gələsən,mənim bütün namazım batil olur! Bundan sonra axı mən nə edəcəyəm?! Sarı kişinin arabası Sarı kişi kənddə kolxoz qurulanda ictimai mülkiyyətə könüllü olaraq iki öküz və bir araba vermişdi.Ona görə də,Sarı kişi kolxozun heyyət üzvü seçilmişdi.Bu arabanı oğlu Aslan sürər,dədəsini gəzdirərdi.Yolun yarısını getməmiş,sınıq-salxaq arabanın bir tərəfi sökülüb-tökülərdi,sonra arxa qoşqu açılıb qalardı.Hər dəfə də Sarı kişinin hay-küyü kəndi başına götürərdi!-Aslan saxla,araba dağıldı! Bu minvalla arabanın kolxoz işinə yaradığı olmamışdı.Beləcə,kolxozun heyyət üzvü Sarı kişi qürrələnərdi.Bir gün,əqlindən xəstə olan,kəj Aslan öküzləri soncuqlatdı,köhnə araba Sarı kişi ilə birlikdə yuvarlandı dərə aşağı.Qol-qabırğası sınıb-əzilmiş Sarı kişini,palazın arasında kəndə gətirdilər.Oqtay əliyev 90 Qapının dovşanı Selavdakı kolluqdan qəflətən dovşan qaçdı.Ovçu Bədəl onu qaravula alıb,atdı.Onsuz da qarda cəld hərəkət edə bilməyən dovşan dombalaxlandı,qar üstünə qan izi düşdü.Deməli,dovşan yaralanmışdı.Uzağa gedə bilməzdi.Ovçular onun izi ilə getdilər.Yaralı dovşan sürünüb yaxınlıqdakı həyətə girmişdi.Görünən kimiydi.Təcrübəli ovçu bilirdi ki,yalnız çatıb,ovu götürmək lazımdı.Ovçu Bədəl düşündü ki,ev yiyəsi Həsənalı bir az birtəhər adamdı.Odur ki,Həsənalını səslədi.Şəbbə-xeyir,Həsənalı çıxdı çəpərin qırağına.-Noolub,top-tüfənglə gəlmisiniz üstümüzə.Sabah uçastkovuya ərizə yazacağam.Qorxudan evdəki arvad-uşağın da ürəyi gedib-Yox,Həsənalı dayı,əziz canın üçün çöl dovşa-nı vurmuşuq,yaralıdı,qaçdı,girdi sizin çəpərə.Xahiş edirik,odur ey,ağacın dibində eşələnir,ver gedək! Həsənalını od götürdü:-Vay,vay evimiz yıxıldı.Qapının dovşanlarını günün günortaçağı güllələdilər,qırıb tökdülər.Bəlkə,qırmalar uşaqlarıma da dəyib,hələ xəbərim yoxdu!-deyib bir şivən saldı ki.Bədəl kor-peşiman dönüb getmək istədi.-Hara gedirsiz! Ay camaat,qapının dovşanlarını güllələdilər.Hara qaçırsız? Bala,bu qış mən onlara iki pud arpa yedirtmişəm,otarıb-suvarmışam,bəs onun xərcini kim verəcək?! Bədəl dostu ilə gözləşdilər.Gördülər ki,bu xına o xınadan deyil.Götürüldülər dərə aşağı.Həsənalının gülüşü isə onları arxadan haqladı… Təzadlı dünya 91 Kişini güdaza verdi Ağarəhim kişi külfətini səslədi:-Ay Zülfünaz,içində mismar olan bir balaca qazança daldalığa qoymuşdum,onu görməmisən ki? Zülfünazın qulağının biri uşaqlıqdan eşitmirdi,digəri isə həmişə,özü demişkən,xışıldadığından sözləri zəif anlayırdı.Kişilərə məxsus gur səslə,çox ucadan danışardı,səsi məhləni başına götürərdi.-Ağa,tapançanı harada gizlətdiyini,uşaqların əziz canı üçün,görməmişəm.Arvadının bu xatalı sözündən kişi diksindi.Onu od götürdü,çünki,cəbhə bölgəsi olduğundan yerlərdə nəzarət çox güclü idi.Qonşu «Agent Tərxan»ın da ki,qulağı darı dəlirdi.Şəbbə-xeyir etməmiş,sünbülbığ polis çavuşu Mustafa bərəyəni kəsdirdi:-Ağarəhim,rəis çağırır,yığış gedək! O,çox and-aman elədi,inanmadılar.Tapança-nın necə olduğunu da bilmədiyini israrlayan,hamının kənddə sakit,ağsaqqal,mehriban insan kimi tanıdığı Ağarəhimin mitilini atdılar.Kəskin sorğu-suala tutdular.Polis rəisi qəti tapşırdı:-Ailənin içindən dəqiq məlumatımız var,get,səndə olan,gizlətdiyin tapançanı gətir,könüllü təhvil ver.Yoxsa basacağam qoduqluğa! Doğma arvadı Zülfünazın kəc danışığı Ağarəhim kişini sinninin bu çağında güdaza vermişdi… Oqtay əliyev 92 De ki,o kişi deyildin Mürvətin keyfi çağ idi.Gülnazın çılğınlığı,işvəsi onu yerindən oynatmışdı.Yenicə aldığı maqnitofonun səsini qaldırdı.Şıdırğı rəqs edib,əndazədən çıxdılar.Qapı-pəncərəni bağlamağı isə unutmuşdular.Ona görə də,qonum-qonşu,yoldan ötən kəndçilər bu çal-çağırın tamaşasına durmuşdular.Mürvətgilin söz-söhbəti kənddə məhlə-məhlə,ev-ev gəzirdi.Eldə biyabır-dəsgah olmuşdular.Bu el töhmətini aradan qaldırmaq üçün,o,kənd ağsaqqalla-rına müraciət etdi:-Başınıza dönüm,bir tədbir tökün,məsləhət verin.El içinə çıxa bilmirik.-Qonum-qonşudan,eldən üzr istə,– birisi məsləhət verdi.-Deyə bilmərəm,axı nəyə görə bu qədər alçalmalıyıq,-Mürvət etiraz etdi.-Belə bir iş olduğuna gərək onda fikir verməyəsən,– təklif etdilər.-Mən,dözə bilmirəm,– Mürvət naçar qaldığını bildirdi.-Onda,de ki,öz evində həmən o kişi sən deyildin?!-Molla şərt qoydu.Təzadlı dünya 93 İstəyin yöndəmi Zaman o zaman idi.Raykom katiblərinin qılıncının dalı da kəsərdi,qabağı da.Bərşad kişi pambıq briqadiri işləyirdi.Yenicə mənimsənilən əkin sahələrində pambıq əkdiklərindən rəhbərlərin marağı bu yerlərə daha çox olardı.Paytaxtdan gələn qonaq-qaraları da bu sahələrə gətirər və qürrələnərdilər ki,vaxtı ilə dədə-baba toxunulmaz otlaq sahələri olan torpaqları əkin-biçin altına veriblər.Bərşad kişi köhnə adamlardandı.Böyük məsuliyyəti vardı.Erkən işinin üstündə olardı.Həm də raykomun qorxusundan tük salardı.Maşınlar pambıq tarlasının kənarında qərar tutanda Bərşad kişi yeyin,cəld addımlarla özünü çatdırdı.Raykom katibi paytaxtdan gələn qonaqlara fəxrlə bol məhsullu sahələri göstərirdi.-Bərşad kişi,yaxın gəl.Bu ağsaqqalın böyük zəhməti var.Gecə-gündüz sahədən aralanmaz.Ötən ili də qələbə ilə başa vurub.Mən briqadirin zəhmətini yüksək qiymətləndirirəm,-üzünü Bərşad kişiyə tutdu:-İndi nə istəyirsən? Sənə «Jiquli» maşını mükafat verək,yoxsa ev tikdirmək üçün inşaat materialları göndərək?! Nahardan sonra qonaqların keyfi xüsusilə çağ idi.Hamı raykom katibinin səxavətinə heyranlıqla cavab gözləyirdi.Bərşad kişi başını aşağı dikmişdi.Bir kəlmə də demədi.Raykom katibinin qoluna girib,onu kənara çəkdi.Sağ əlinin şəhadət barmağını baş barmağının ucuna birləşdirərək,halqavari saxladı.Üzünü bir az utancaqlıqla birinci katibə tərəf tutaraq dedi:Oqtay əliyev 94-Mən çoxdandı ki,şəxsən sizdən umurdum.Mən «bundan» istəyirəm! Raykom katibi Məqamov ilan vurmuş kimi,dik atıldı.Pərtliyindən pörtdü.Kişini kənara itələdi.-Rəhmətliyin oğlu,ağsaqqal adamsan,bu nə deməkdi?! Maşınlara doluşdular.Neçə aylar raykom bu həndəvərə gəlmədi.Pərt olmuş raykom katibinə briqadirin dediyi namünasib söz bir ildırım sürətiylə yayılmışdı.Onun camaat içinə çıxmağa belə üzü yox idi.Rəhbərlər birinci katibə yaltaqlanmaq üçün sinov gedirdilər.Prokuror dedi:-Tutum,basım,ilim-ilim getsin! DTK rəisi dedi:-«Vətən xaini» kimi statyası belindədi! Polis rəisi dedi:-Briqadir mal oğrusudu,pambığın sovkasını artiq yazib,«pripiska» edib.O,qatı cinayətkardır! OBXSS dedi:-Mən onun cinayətlərini artiq sənədləşdirmişəm! Məhkəmə sədri dedi:-5 ildən 15 ilədək «88 prim»lə iş oxuyaram ona! Kənd təsərrufatı idarəsinin rəsi dedi:-O bəzzadı işdən çıxarıb,işini orqana göndərmişəm! Xalq Nəzarəti komitəsinin sədri dedi:-Onun uşaqları su suvarır,traktor işlədir,pambıq yığırlar.Qohumbazlıq kimi briqadirin işini prokurorluğa,mərkəzi korrupsiya idarəsinə göndərmişəm.-Məni nə hesab edir,«mavi»yəm,nəyəm?! Təzadlı dünya 95 Raykom katibi elə hey gileylənib,öz-özünə xoflanırdı.Onun bu vəziyyətdən çıxmasına yalnız bir nəfər cəsarət edərdi.Çoxbilmiş,yorub-yortmuş ispolkom sədri raykom katibi ilə Bərşad kişinin sahə düşərgəsinə gəldilər.Yenə camaat böyük maraqla toplaşmışdılar.Bic-bic baxan ispolkomun sədri (arzulayırdı ki,raykomun birinci katibi tezliklə baş götürüb,getsin.Onun yerinə keçmək arzusu yuxusunu ərşə çəkmişdi)üzünü hay-küylə Bərşad kişiyə tutdu:-Yaxşı işləyirsən.Builki məhsulun daha çoxdu.İndi sənin nə sözün var? Bərşad kişi çox tərs və qəliz adam idi.Yenə raykom katibinin qoluna girdi:-Mənim istəyim birdi,özü də əzizimiz katibdəndi,-deyib,onu yenə kənara çəkdi.İspolkom sədri,yığışan camaat eşidib – bilsin deyə,ucadan danışa-danışa briqadirin qolundan yapışıb dartdı:-Sən,«bundan» deyəndə katibdən nə istəyirsən?-barmaqlarını halqalayıb,onun gözünə soxurdu.Bərşad kişi halqaladığı barmaqlarını raykom katibinə yenə göstərdi və əlini sol sinəsinə apardı:-Orden istəyirəm! Ayların müşkül məsələsi,şükürlər olsun ki,çox gözəl şəkildə aydınlaşdı.Katib güləndə ətrafdakılar az qaldılar qəşş eləsinlər.Çoxları ax-ufla köks ötürüb,şaqqanaq çəkdilər.Təkcə ispolkom sədrinin sifəti qaralmışdı… Aftafa götürənlərdən biri,xalq nəzarəti komitəsinin Oqtay əliyev 96 sədri:-Evin yıxılsın Bərşad kişi,bunu bir il qabaq deyərdin də! … Az keçmədi qabaqcıl briqadir Bərşad Güləli oğluna «Qırmızı Əmək bayrağı» ordeni verildi.Sərfəli məhəllə-Biz çox xoşbəxtik.Bu mənzilə köçəndən yeyib-içmək sarıdan korluğumuz yoxdur.Xudanın bu gününə min şükür!-O qədər külfəti belə,necə yaxşı dolandırırsan? – deyib,Mərdan dostu Nəsibin üzünə baxdı.-Əziz dostum,məhəllə sirri olsa da,min şükür! Mənzilimiz şadlıq evinə söykəkdi.Bilirsiniz də,toylar həftənin hər günü olur.Axşamlar uşaqlarla çörək dürməyini götürüb,çıxırıq eyvana,ciyər,quzu kababının ətri,sac qovurmasının təmi,iyi insanı bihuş edir.İlahi-yə min şükür,beləcə doyub-dolanırıq,çörəyimizi ye-yib,şad-xürrəm televizorumuza baxıb,rahatca yatırıq.Bu çətin,hər şeyin şıdırğı bahalaşdığı bir zamanda,beləcə rahat dolanışıq hər kəsə qismət olmaz! İlahi toyları bol eyləsin! Təzadlı dünya 97 xələfşə «amıdı»dı Qozluçay bölgəsi İlahinin Qarabağ elinə bəxş etdiyi barlı-bəhrəli,buz bulaqlı,təbiətin əsrarəngiz gözəlliklərindən biridir.Meyvə bağlarının zəngin məhsulları əslində əhalinin dolanışıq,əsas gəlir mənbəyi idi.Zoğal,tut,ərik,alma,alça,gavalı,xurma yığıb sərərdilər,«alyanaq»,«gülyanaq» armudların ətri,dadı damaqdan getməzdi.Bölgənin dağ kəndlərindən biri,dağların zirvəsində,sanki üzük qaşını xatırladan,özünün sözlü-söhbətli,tanınmış ziyalıları ilə şöhrət ta-pan Xələfşə kəndində eloğulları bağ-bostan nemətlə-rini yığıb,payızda arabanı arana sürərdilər.Satıb-so-vub,əvəzində taxıl,un,qoyun-keçi alardılar.Bir az dildən pəltək olan Fezi kişi tut bəhməzi bidonlarını təzəcə açmışdı.Tərəkəmə camaatı onun başına toplaşmışdı,təriflədiyi bəhməzi taxta qaşıqla qaldırıb,haraylayırdı:-Bəhməz deyil,beçə balıdır,min-bir dərdin dərmanıdır,arpa ilə ikili,buğda ilə başa-baş dəyişirəm.Xeyli camaat toplaşmışdı.O,böyük taxta qaşığı bəhməz bidonundan çıxaranda,Fezi kişinin gözü dörd oldu.Ziyanxor,kiçik siçan balası,bəhməzə batıb ölmüşdü.Kişi bildi ki,camaat görsə,bazarı bağlanacaq.Gözü bərəlmiş Fezi kişi ziyanxorun ölüsünü təpti ağzına.Bir az gülümsəyib,ağzını marçıldatdı.-Xələfşə «amıdı»dı,ey! – dedi və rahathulğum kimi uddu.O zamanlardan «Xələfşə amıdı» eldə bir məsəl kimi qalıb.Oqtay əliyev 98 Gündüz camışdan qorxub,gecə oğurladılar Otuz yeddidə çoxlarını «kulak»a salıb,yaxşı halda Qazaxıstan çöllərinə sürgünə göndərmişdilər.Var-dövlət qazananlar heç vaxt ağılsız adamlar olmurlar.Bu insanlar min zəhmət bahasına,təbii ki,əql,düşüncə,bacarıq hesabına,Şimalın sərt təbiətinə sinə gərərək,məhrumiyyətlərə dözə-dözə taleyini,yurd-yuvasını yenidən qurmağa çalışdılar.Simsar olub,iş birliyi qurdular.Yenidən var-dövlətə sahib oldular.Qohumlarına,el-obadan gedənlərə pasiban duran qəribsəmiş eloğulları qonaqlara iş,ev-eşik verdilər,lazımi köməklik göstərdilər.Öz şərəf-ləyaqəti ilə tanınanların yaxşı sorağı gəlirdi.Əməlləri düz yol olan yerlilərin çoxlu mal-qarası örüşlərdə qalar,nəsl artırardılar.Sonradan məskunlaşmış adamlar arasında əliəyrilər də var idi.Yerlilər mal-qaranın yoxa çıxmasından gileylənirdilər.Dələduz oğruları tapmaq isə müşkil iş idi.Çünki oğurluq oralarda istisna olunurdu.Gəlmələrdən şübhələnmək isə ağıllarına belə gəlməzdi.Çünki gəlmələrin bəziləri mal-qaranı görəndə zəhrləri yarılırdı.-Qoymayın,şeşən buynuzlar bizi yeyəcəklər,– deyib,qaçıb,gizlənərdilər.Təzadlı dünya 99 Hamının onlara yazığı gəlirdi,sakitləşdirməyə çalışırdılar.Zaman keçdi,gündüzlər buynuzlu mal-qaradan,xüsusilə camışlardan qorxub,gecələr isə cələkləyib kəsib-satan oğru dəstə tutulanda,yerlilər gözlərinə inanmadılar.Çünki,gündüzlər camışdan qorxub zəhr-bağırları yarılan oğrular,sən demə onlara köməklik göstərən,çətin anlarında yardım edən insanların var-dövlətini talayırmışlar.Danlandı Kasıbçılığın üzü qara olsun.Ötən əsrin müharibə illəri idi.Qıtlıqdı.Adi çayı kimisi qurudulmuş turşu,tut qurusu ilə içər,ən yaxşı halda bəhməz və ya irçalla qonağı yola verərdilər.Çoban qardaşlar sonuncu qənd parçasını damın tavanından asıb,şövqlə,marçıldada-marçıldada samovarı boşaldardılar.Öynədən sonra çay dəsgahı başladı.Ailənin kiçik oğlu çoban Ziyadxan tavandan asılmış qəndə bilmədən iki dəfə çönüb baxdı.Ailə üzvləri bir-birilə baxışdılar.Ağsaqqal qardaş Sərdar qağa ona bərk çəmkirdi:-Ədəbin olsun,məgər şirinçaydı bu,çayını şəkərə qənaətlə içginən! Oqtay əliyev 100 Dediyi – dedikdi-Ay Pərnisə,mənə çay gətir,çox yorulmuşam,-Dadaş arvadını səslədi.Təbiətən qıyçı olan Pərnisə hayladı:-Dadaş hey,ay Dadaş huy.-Nədir aaz,zatına lənət,nə qara-qışqırıq salmısan,çay istəyirəm,– Dadaş üzünü bozartdı.-Əəə,rəngi tünd olsun,yoxsa açıq? – Pərnisə mırtıldadı.Çay stəkanını gətirib,çırpdı stolun üstünə.-Nə kişilənirsən,əə,eşidən deyər sən öləsən,Dadaş qeyrətə gəlib.Bulanıq suya oxşar çaydan qurtum alan Dadaş:-Aaz,o bıçağı səhər buralarda itirdim.Tapmısan,ver.Çöldə lazımım olur.-Əə,o bıçaq deyildi,qayçı idi,başın haqqı.-Sənə bıçağı ver,dedim.Lazımım olur.Yeməyə nə var?-Dedim ki,qayçıdı,bıçaq deyil.Zəhərlənməyə heç nə yoxdu,qatıq doğraması yeyərsən?-Aaz,bu soyuğun günündə qatıq doğramasını kim yeyər?-Canın çıxar,yeyərsən.-Aaz,evə gələndə mənim qanımı niyə qaraldırsan? Bıçağı ver,gedim bir qaz balası kəsim,-Dadaş ayağa qalxdı.Təzadlı dünya 101-Bıçaq deyil,sənə dedim,qayçıdı.Cin vurdu Dadaşın beyninə.Pərnisənin höcətli-yi,bir yandan da aclığı onu bərk əsəbiləşdirmişdi.Arvadını qovalayıb,yelkələdi.Sürüyüb yaxınlıqdakı qaz-ördək üçün düzəltdiyi gölməçəyə qolazladı.Pərnisə batıb-çıxsa da,barmaqlarını haçalayıb göstərirdi:-Dedığım – dedıxdı,bıçaq deyil,qayçıdı.Təyyarədə Təyyarə Nəqşi-cahandan paytaxta uçurdu.Qüdrət rəhbərlik üçün nəzərdə tutulmuş kresloya yayxanmışdı.Çox adamlar xahiş etdilər ki,başqa salona,rahat yerə keçsin,bu yer rəhbərliyindi.Amma o,razılaşmadı.Artıq 45 dəqiqə idi ki,hava layneri öz vaxtından gecikirdi.Hamı deyinməyə başladı.Rəhbərin cangüdənlərindən biri olan Cabir kəndçisi Qüdrətə yaxınlaşdı,heç nə olmamış kimi,hal-əhval tutdu:-Xeyir ola,uğur olsun,haraya uçursan?-Bakıya gedirəm,el oğlu! – Qüdrət dilxor dilləndi.-Qüdrət,bu salon Türkiyəyə,İqdıra gedir,sən tərs minmisən,-dediyini gördülər.Cabir öz kəndçisini də yana itələyib,arxadakı salona qaçdı.Hər şey qaydasına düşdü.Oqtay əliyev 102 Fərsiz oğul İşıqlı kəndi camaatının qəribə xasiyyəti var.Başqalarına heç oxşamır.Traktor sürücüsünü döyüb,uydurduqdan sonra,deyiblər ki,«Əə,bu ki,bizim kolxozun traktorçusu Vaskədir!».Qəflətən mal-qaranı,quşları qovardılar yolun ortasına.Əsasən çalışardılar ki,magistral yoldan ötən zavallı sürücüləri işə salsınlar,qazanc götürsünlər.Bu vacib məsələ barədə uşaqlarına da xüsusi göstərişlər verib,maşınların nömrələrini mütləq yazmağı tapşırardılar.Atası qonum-qonşu yanında Zülfüyə bozardı:-Boyunu yerə soxum,sənin kimi belə fərsiz oğul görməmişəm.Mən neçə vaxtdır aranı-turanı gəzib gəlmişəm,hələ sən bir ulağı da maşına vurdura bilməmisən.Başşam,bəs,nəynən dolanacağıq,ba-la? Heç olmazsa,ulağın birini maşına vurdursaydın,sürücülərdən bir şey qoparardıq.İndi,özün bil.Qismət olmadı Balta,dəhrə,yaba,bel,dəyazla silahlanmış,qəzəbli bir dəstə kənd əhli qəbahət törətmiş,yekəpər,dazbaş kişini qovurdular.-Dayan deyirik,biqeyrət,səni tutub başının dərisindən nağara düzəldəcəyik! Dazbaş kişi dəstənin onu artıq haqladığını,tutacaqlarını görəndə,belindəki xəncəri çıxarıb,öz başında,sağa-sola çəkdi:-Nə sizə qismət olsun,nə də mənə! Təzadlı dünya 103 «Belarus qızı» Usub kişinin oğlu Rəvan Belarusiyadakı sovet ordusunda əsgəri xidmətini başa vurub,qayıtmışdı.Qohum–qonşu gözaydınlığı versə də,ata-ana mıs-mırığını sallamışdı.Elə hey deyirdilər ki,«bu urus qızı,nəmənədi?»-Rəvan bildirdi ki,evlənib,gəlin gətirib.Elə bu səbəbdən də qanqaralıq idi.Qocalar hey deyinirdilər oğullarının qarasına.-A bala,bizim qab–qacağa əl vuracaq urus qı-zı.Bəs oruc tutub,namaz qılan müsəlmana Allah bağışlarmı? Necə olacağıq biz?–deyinən dədə-nənə-sinin ah-zarı həyəti başına götürmüşdü,«urus pıxı» deməkdən usanmışdılar.Günlər ötdü,sakitləşdilər.Kasıbçılığın üzü qara olsun.Kənd yerində hər gün qazan yeməyi,yağ-bal,ləziz yeməklər harada idi.Səhər–axşam şor yeməkdən bezikmişdi gəlin.Rəvansa rusca başqa mahnı bilmədiyindən elə hey «strana rodnaya» züm-zümə edirdi.Dədəsinə də «batka» deyirdi.Belarusiya meşələri qoynunda böyümüş gəlin ipə – sapa yatmırdı,«Çıxaq gedək bu xaosdan,Rudik»,-deyirdi.-Ay bala,bu urusu da yerindən – yurdundan eləyib,niyə gətirdin? Odu ey,qonşuluqda Fatmanın gözəl – göyçək qızları vardı.Sonrası nolacaq?,-kişi məlul – məchul Rəvana baxırdı.-Batka,vo pervı bu,rus deyil,belarusdu.-Ay bala,«belarus» olsaydı,arxasında lafeti Oqtay əliyev 104 olardı,–deyən Usub kişi elə bilirdi ki,ancaq traktorlar «belarus» olardı.Beləcə çək–çevirli günləri aylar əvəzlədi.Kəndin kinosu,teatrı,rəqs meydançası,diskotekası yox idi.Cansıxıcı bir həyat keçirirdi gəlin.Bir gün «belarus qızı» baxçasını yığıb,doqqaza üz tutdu.-Mən gedirəm,amma «katık»,«şor» dediyiniz bu ağ şeylər sizi qıracaq,başınıza çarə tapın.Rəvan daban aldı «belarus qızı»nın dalınca… Şamda nə partkom?! Kolxozçular şama ağac,qarğı-qamış qırmağa getmişdilər.Bu təbii materiallardan kolxozun mal-qarası üçün daldalanacaq tikərdilər.Bataqlıqda,insan ayağı dəyməyən palçıqlı suda bitən bu qarğı-qamışı qırıb gətirmək üçün,bir dəstə getmişdi.Hava çox soyuq olduğu üçün heç kim suya girmək istəmirdi.Kolxozun partiya təşkilatı katibi Bəhmənov yoldaş bərk acıqlanmışdı:-Mən bir partkom kimi əmr edirəm,kommunistlər irəli!-Rəhmətliyin oğlu,şamda nə partkom,-hamı üz çöndərdi… Təzadlı dünya 105 Qəhrəman tankçı İkinci dünya müharibəsinin qanlı-qadalı illəriydi.Döyüşlərin qızğın çağında sıravi əsgər Canəlini qərərgaha çağırdılar:-General şəxsən görmək istəyir.Canəli yüksək çinli zabitlərə əsgəri təzim edib,komandanın əmri ilə gəldiyini bildirdi.-Yoldaş komandan,tank alayının döyüşçüsü Qəhrəmanov Canəli hüzurunuzdadır.-Sən həmən məşhur tank alayındansan,özün də qəhrəman?!-Bəli,yoldaş general.-Mənə qəhrəman döyüşçü olduğunu deyiblər,əhsən!-Vətənə xidmət edirəm!-Mənim qərərgah tankımın sürücüsü İvanov yaralanıb,sıradan çıxıb.Onu əvəz etməyi sənə etibar edirik! – general ayağa qalxdı.-Böyük etimaddır,yoldaş general.-Sən,məsuliyyətini bil ki,komandanın şəxsi qərərgah tankını sürəcəksən,fəxr etməlisən,əsgər! Birbaşa sənə baş serjant rütbəsi də verirəm,get hazırlaş! Canəli təəccübündən donub qalmışdı.-Yoldaş general,bağışlayın,cəsarət edirəm,mən həmin məşhur tank alayından olsam da,sürücü-mexanik deyiləm,mətbəxdə kartofsoyan vəzifəsində xidmət edirəm.“Qəhrəman”sa,mənim familiyamdır.General qəzəbləndi:-Bu nə deməkdi,siyasi işlər üzrə təlimatçını təcili yanıma çağırın! Oqtay əliyev 106 İnəyə eynək taxdı Qış bərk gəlmişdi.Ot-ələf tükənmişdi.Hələ qabaqda qoylu-qıvlı kiçik çillə vardı.Qalansa saman tayası idi.Yem tökülsə də,axurda qalırdı.Mal-qara ağzın da vurmurdu.Mələrti məhləni başına götürmüşdü.Neçə kəndçidən şələ-şələ borc ot alsa da,möhübbunu görmürdü.«Urus Mehdi»nin keyfi kök idi.Aralığa yığışanlar soruşanda ki,«bəs heyvanlar bu qar – qıyda necədi?» «Urus Mehdi» şad-xürrəm dedi:-Vəziyyətdən çıxış yolu tapıldı.Axı,heyvanlar saman yemirdilər.Mən cöy rəngli şüşə tapdım,onu inəklərin gözünə skoçladım.Mallar samanı yaşıl rəngdə görən kimi,yonca bilib,gözlərinə təpdilər.İndi heyvanlar samanı çox iştahla yeyirlər.Qaloş Kənd məclisinə gələn xanımlar Sona arvadı görəndə,həmişə hay-küy qoparardılar,ayaqqabılarını gizlədərdilər.Sona nənə bütün il boyu parıltılı qaloş geyərdi,özü də dörd nömrə.Məclisdən hamıdan əvvəl çıxan Sona nənə adətincə təzə qaloşlardan birini geyib,gedərdi.Ona görə də,onun ayaqqabısı həmişə təzə olardı.Artıq duyuq düşmüşdülər.Sona arvad doqqazda görünəndə,hamı ayaqqabısını qoyub,üstündə oturardı.Girəvə düşməyəndə Sona nənə öz ayaqqabılarını geyər,deyinə-deyinə yollanardı.Təzadlı dünya 107 Bir kolda 40 çaqqal Nəsib kişi diyav arabasını hoyluyub,elata çatdı.Başına gələn sərgüzəşti yanıqlı-yanıqlı camaata söylədi:-Lənət sənə yalan deyən,örüşdən gəlirdim,şər qarışmışdı,yal yolunun kənarında,bir kolun ətrafında 40 çaqqal toplaşmışdı.Güclə keçib gəldim.-Ay Nəsib dayı,axı bir kolun dibində 40 çaqqal yerləşməz,bir də ki,heç ikisinin birlikdə olması da şübhəlidir,bir az sayda aşağı en,─ etiraz etdilər.-Qoy 20-30 olsun.-Nəsib dayı,bu sayda çaqqal ərazidə olmaz!-Neynək,bəlkə də 10-15 idi,dəqiq sayammadım.-Kişi,çaqqallar bir yerdə olmazlar axı.-Bala,3-5-ə nə söz?-Nəsib dayı,çaqqal tək olur,ağ eləmə,-hamı etiraz etdi.-Nə istəyirsiz məndən? Deyəsən kol tərpəndi,dayna!-acıxmış-karıxmış Nəsib kişi acı olsa da,düzünü etiraf etməli oldu.Bax belə,yalançını mənzilinəcən! Oqtay əliyev 108 Gürzə görüb Surana pambığın seyrəltməsini aparırdı.Sahənin aşağısına yaxınlaşmışdı.Qəflətən kol dibindən koramal və ya ilandı,nə isə sivişib keçdi.Surana dəhşətə gəldi.Hövlnak çığırıb,hay-küy salmaq istədi.Nitqi batdı,boğuldu,heydən düşüb,çökdü yerə.Xeyli nəfəsini dərib,handan-hana özünə gəldi.Həmən kol dibinə nişanə üçün qarğı da sancıb,qaçdı.Bu hadisədən neçə həftələr,aylar ötmüşdü.Pam-bıqda kolların ucvurma ağrotexniki tədbiri keçirilirdi.Surana öz hektarını becərirdi.Qəflətən gözü o zamanlar ilan gördüyü yerə,sancdığı qarğıya sataşdı.-Ay-haray,tez gəlin,gürzə,ilan bizi yedi!,– deyib,tükürpədici səslə camaatı köməyə çağırdı.Bütün briqada üzvləri əllərində bel,ağac tökülüşüb gəldilər.-Surana,bəs gürzə hanı? Özünə bir az gəlmiş Surana dilləndi:-Üç ay qabaq,seyrəltmə vaxtı gürzəni bax burada görmüşdüm,nişanə üçün qarğı da sancmışdım.Bax,budur ey! Surananın xaylığını görüb,ağız büzənlər çox oldu.Təzadlı dünya 109 Kişini quyuda qoydu… Kasıbçılığın üzü qara olsun.Qürbətin əlində mağduru olmadığından su quyusunu təmizləməyə kankan çağıra bilməmişdi.-Arvad,Gülnaz,mən vedrə,ip,düsər hazırlamışam.Girərəm quyuya,sən də palçığı çəkərsən.Uşaqlardan heç kimi tapa bilmədim.Qürbət quyunun dibini genişləndirib-dərinləşdirdi ki,su bol olsun.İşin çoxu getmişdi.Su getdikcə qalxırdı,xeyli qazıb-toplamışdı,vedrələri doldurmuşdu.İpi nə qədər dartıb-tərpətdisə,Gülnazı səslədisə,xəbər-ətər çıxmadı.Sakitlikdi.Qürbət qulaq dinşədi,hətta qonşu kənddəki toy musiqisinin səsi aydınca eşidilirdi.Toyda şıdırğı «Heyvagülü»,dalınca «Süleymanı» və «Qoçəli» çalındı… Qürbətin dalağı sancdı.Bu havalar,Gülnazın həmişə ardıcıl oynadığı havalar idi.Gülnaz çox şövqlə oynayardı.Azı yeddi hava-ya,həm də qaloşunu toy mağarının çölündə çıxarıb,ayaqyalın oynayardı.Quyuda su getdikcə qaynayıb Qürbətin qurşağına çıxmışdı,dolu vedrələr üst-üstə yığılmışdı.Bir yandan boğulmaq təhlükəsi,bir yandan Gülnazın etibarsızlığı və zülmət qaranlıq Qürbəti üşəndirir,xoflandırırdı.Naəlac oturub,qalmışdı.Səsinə hay verən bir kəs yox idi.Özünün,kömək olmadan çıxmaq təşəbbüsü də baş tutmurdu.«Təvəkkül Allaha!»-deyib,haldan düşmüş,naçar gözləməkdən başqa bir yol görmürdü Vedrənin qulpuna qarmaxlanmış ip sürətlə yellənib dartıldı.Gülnazın hövlnak səsindən Qürbət dik Oqtay əliyev 110 qalxdı.Qəzəblənsə də,düşdüyü vəziyyəti bir an düşündü,sevinci onu üstələdi.Palçıq vedrələri qaldırıldı.Qürbət ipin qarmağını kəmərinə keçirdi… Quyunun başından yorğun-əzgin kənara sıyrılan Qürbət sapı gödək beli təzə paltar geymiş Gülnazın tər içində olan yambıcına çırpdı:-Köpəyin qızı,məni quyuda qoyub,qonşu kənddəki toyda sındırmağa getmişdin?! Yalandan mırtıldama,o havalar sənin həmişə oynadığın havalar idi! Gülnaz yenə,nəsə qımıldandı.Sonra Qürbətin qırımını görüb,sərnici götürüb inək sağmağa qaçdı… Ovda hadisə Ordudan tərxis olunmuş əsgər cavanlar məş-ğuliyyət axtarırdılar.Uşaqlar bir təklülə tüfəng götürüb,ova çıxmışdılar.Biri o birisinə him elədi:-Deyəsən qobudakılar yaşılbaş ördəklərdi.Əmioğlu Şakir qaravula alıb atdı.Yaşılbaşın ikisi suyun üzündə qalsa da,dəstədən qalanlar gizləndilər.Ovçular yenə atdılar.Sağ qalan ördəklərsə qağıldayıb-qaqqıldaşıb kəndə tərəf qaçdılar.Ovçular kəndə əlidolu qayıtmışdılar.Yaşılbaşları göstərib,bir-birini tərifləyirdilər.Səhərisi qonşu kənddən xəbər gəldi.Ovçular qonşu kənddə yaşayan dayılarının qapı ördəklərini səhvən güllələmişdilər.Dayıdostu söyüb-söylənib,ördəklərin pulunu aldı.Təzadlı dünya 111 Şanlı məktub Üçkünc əsgər məktubları almaq qədər,ona cavab yazmaq da sevindirici və ürək açandır.Bacı,əsgər qardaşına yazardı:“ Əgər,biz tərəfin əhvalını xəbər almaq istəsən,sağ və salamat varıq,sizin də sağ və salamat olmağınızı İlahidən arzu edirik.” Bu minvalla,vərəqin sonuna yaxın belə dualar,xoş arzular bildirilərdi,sonda isə,ailənin,kəndin vacib yenilikləri göstərilərdi.“İnəyimizin ala-bula balası olub.Dədəm deyir ki,erkək dananı,inşallah,sən gələnə toy məclisi üçün bordağa,kökəlməyə bağlayacağıq.Yaz görək siz necəsiniz?” Bütün ailənin imzası,xeyir duası üçkünc məktuba yazılıb göndərilərdi.Əsgər də eyni xeyir-dualı sözləri yazar və yalnız sonda “Dembelə” neçə gün,neçə ay və neçə il qaldığını uzun rəqəmlərlə bitirərdi.Beləcə,sonuncu üçkünc əsgər məktubu ünvanına çatmamış,dağ gədiklərindən kəndə uzanan cığırda çiyni torbalı,əsgər paltarlı oğul görünərdi.Muştuluq almağa qaçan kənd uşaqlarının səs-küyü məhləni bürüyərdi,kənd toylarında ən çox oynayan subayların dəstəsinə daha biri də qatılardı.Qızlar gizlincə pıçıldaşar,baxışardılar,oğlan bacısını hərə bir çəpər qırağına,künc-bucağa dartardılar! Oqtay əliyev 112 Tülkününkü qalıb bir Allaha! Qürbət malı qırmızı naxıra qoşmaq üçün kəfşənə aparırdı.Həmkəndlisi pıqqı Məmməd təkəbbürlə qarğılıqdakı bükdən çıxdı.Çiynində qoşalülə ov tüfəngi,bir şələ saman,bir tuluq su,yaba,bel,yanında da tazı (ov iti).Qürbətin gözü kəlləsinə çıxmışdı.Piqqı Məmməd bu qədər silah – sursatı neyniyirdi?-Ay Məmməd,belə xeyir ola?-Tülkü ovuna gedirəm,Qürbət !-Bu qədər silah-sursat tülkü ovuna çoxdumu?-Yox əşşi,hər birinin öz yeri var.Mən tədbirli ovçuyam.Həə,bəs necə?! Zobucuğun hiyləgər tülkülərini ovlamaq hər ovçunun qisməti deyil.-Vallah-billah,heç nə qanmıram,-Qürbət dedi.-Qulaq as,Qürbət,-deyə pıqqı Məmməd ətrafa boylandı – bu,mənim kimi mahir ovçunun şəxsi sirridir.Bəs necə?! Qürbət,elə ki,tülkü çıxdı selavdan,atdım qalmadı,güllə məsafəsi olmasa,tazını qısqıracam üstünə,şər deməsən,xeyir gəlməz,tuta bilməsə,qovub salacaq yuvasına.Onda saman qoyub tüstüylə boğub çıxardacağam.Yoox,əgər çıxmasa tuluğdakı su ilə boğaram,əğər yenə çıxmasa,bellə qazıb çıxaracam.Başqa yolu qalmır,çıxmalıdır! Pıqqı Məmməd ova necə hazırlaşdığını göstərirdi.-Tülkü elə ki çıxdı,yabanı soxacam qarnına.Yox,əgər alınmasa,tazı tutacaq.Yox,əgər tutammasa,Təzadlı dünya 113 tülkünün qabırğalarını verəcəm qoşalülənin ağzına! De,əlimdən hara gedəcək axı?!-qürrələndi.Yazıq Qürbət gözü bərəli yerindəcə donub qal-mışdı.Bir də xoflanmışdı,Qürbət gücənə-gücənə,pıqqı Məmmədin ovçuluq məharətinə məddahlıqla bildirdi:-Ovçu qardaş,bu fındıq boyda ağlımla ha fikir-ləşdim,bir yol görmürəm,o tülkününkü qalıb bir Allaha! Heç nə görmürəm Bahadur kişi gözü mayıf olduğu üçün,təqaüdə çıxmışdı.Əlindəki çəliyi ara-bir taqqıldada-taqqıldada pensiya fondunun qarşısında toplaşanlara qoşuldu.Yaxın zamanlarda təqaüdlərin artacağını bəhanə edib,onları yenidən həkim komissiyasından keçirmək istəyirdilər.Növbə Bahadur kişiyə çatmışdı.O,haqq-hesabı əvvəlcədən verdiyindən,çox arxayın idi.-Dayı,gözlərin yenə əvvəlki kimi zəif görürmü? – komissiya üzvünün eyhamlı sualını Bahadur kişi başa düşmədi.Açıq pəncərədən qarşıdakı dağlara baxdı.-Bala,o görünən dağın başındakı ağac var,haa,qartal yuva qurub.O yuvada üç balası var,siz onu görürsünüz? Təəccübdən çaşqın qalmış,həkim-əmək ko-missiyasının üzvləri Bahadur kişiyə çox sərt nəzər yetirdilər.Kişi hamının acıqlı baxdığını görüb,səhvini düzəltdi.-Heç mən də görmürəm,bala!-çəliyini taqqıldatdı,– Kor kişiyəm,pensiyamı yazın,gedim.Oqtay əliyev 114 Yedilər,içdilər,getdilər.Mamoğlu Novruz təzə yurdda ev bünövrəsi qazmışdı.Bünövrə qoymaq üçün,dəmir-beton tökməksə ağır və gərgin işçi qüvvəsi tələb etdiyindən,o,əsasən qohum-əqraba cavanlarını başına topladı.-Bilirsiniz,ev bünövrəsi çox mübarək bir işdir,həm də gərək halallıq ola.Erkək toğlunu kəsəcəyəm,arzuladığınız qədər də içkilər təşkil edəcəyəm.İnşallah,sabah erkən köməyə gələrsiniz.Onsuz da bekarçılıqdan darıxan cavanlar yemək-içmək adı eşidən kimi,bir səslə «sanlı qoz» kimi gələcəklərini bildirdilər.Novruz erkəndən köməkçiləri çox gözlədi.Günəş adam boyu kölgə salanda,qohumlar daşdanıb gəldilər.Novruz gəncləri ruhlandırmaq üçün toğlunun başını sıyırdı.Uşaqlar gəlib cəm oldular.Himləşib-cimləşdilər,xalaoğlu Rəşad dilləndi:-Dayıoğlu,nahara az qalıb,bəlkə bir-iki qismət tikə kəsək.Sonra pələng kimi işi aşırarıq,İnşallah! Eləmi uşaqlar?! Hamı bir ağızdan təsdiqlədi.Novruz naəlac qalıb,süfrə düzəltdi.Tonqal qalayıb,kabab çəkdilər.Təzə evin bünövrəsinin möhkəmliyi,dostluq,səadət və qohumluq şərəfinə gözəl sağlıqlar deyildi.Bər-bəzəkli araq şüşələri boşaldı.Dəmləşən gənclər iki-bir,üç-bir qol-boyun olub üz tutdular yal məhləyə,küləfirəngidə sərinləməyə.Novruz mamoğlu şaşırmış,məəttəl qalmışdı.Kimə yaxınlaşırdısa,deyirdi:Təzadlı dünya 115-Zalım oğlu,bu istidə bünövrə tökmək olar? İş qaçmır ki,axşam sərini tez-bazar həll edərik! Novruz mamoğlu başa düşdü ki,iş-işdən keçib… Xotuğu kəsdilər Anasını canavar parçaladığından,südəmər xo-tuq gecə-gündüz,vaxt-bivaxt,yanıqlı-yanıqlı anqı-rır,qohum-qonşunu narahat edir,həyəcanlandırırdı.Giley-güzar baş alıb gedirdi.Qonşularla səmimiyyət də pozulurdu.Yığışıb Salatın gilə toplaşan qonşu xanımlar,məsləhət bildilər ki,ərinə desin,xotuğun səsini nə yolla olur-olsun,kəssin.Salatının bikefliyi Məqsədin gözündən yayın-madı.-Yenə nə eşitmisən bu çənəsi çürüklərdən?-Yazıq heyvanın balası,hey anasını axtarır,səs-küy salıb,qonşuları narahat etdiyindən əndişələnirlər.Xotuğun yanıqlı naləsindən camaatın rahat yuxuları da yoxdu,ərşə çəkilib,-Salatın başını qaldırmadan,qonşuların etirazını bildirdi.Məqsədi od götürdü:-Gərək xotuğu kəsək,Mürvətli kəndinin insafsız,mürvətsiz camaatının canı qurtarsın! Oqtay əliyev 116 Stalin yoldaşın “arxası” “Kolxoz həyəti”nə kənd adamlarının toplanması (əlbəttə bekarların)bir adət halını almışdı.Hər kəsin öz söz-söhbəti,çevrəsi vardı.Baməzəlik cavanlar arasında çox yayılmışdı.Necə deyərlər,“sözdən söz çıxaranlar”ın qulaqları darı dəlirdi.Bu günkü hədəf İsmayıl kişi idi.Onun özü-özünü “qarmağa” salmışdı.Bəzzadlar 1941-45 müharibəsindən söz saldılar:-Kəndçimiz,əsgər yoldaşınız Həsənalını mü-haribədə görmədiniz ki?-Moskva uğrunda vuruşurduq.Süngü ilə hücuma keçmişdik.Həsənalının tanış səsini eşitdim.-“Ə,İsi,qadan alım,silah-sursatım qurtarıb,gör nəyin var”-mən üstümü axtardım,tank əleyhinə bircə qumbaram vardı,tulladım Həsənalıya ki,lazımı olar.Elə o vaxtdan da Həsənalını görəmmədim.-İsmayıl əmi,yoldaş Stalinlə məşhur görüşündən danış,cavanlar görsünlər ki,Məhəmməd hümmətinin necə qəhrəman oğulları olub.-Bala,mənim öz işdəklərimdən danışmağım bir az yaxşı düşməz.Stalin yoldaşla vaxt tapıb ara-sıra görüşürdük,köhnənin dostu idik… Nə isə,axır ki,Sovet hökümətini qurduq… Bir,qəfil görüşümüz cəbhədə olub.Vətənin dar günü idi.Hitler köpəkoğlu lap qapımızı kəsdirmişdi.Bu görüşü heç unuda bilmərəm.Moskva altında qanlı döyüşlər gedirdi.Paytaxtımız da təhlükədə idi.Axı orada Lenin yoldaşın qəbri vardı.Odur ki,ölüm-dirim vaxtıydı.Söz gəzirdi ki,Stalin yoldaş ön cəbhəyə gəlib.Çöysü düşmüşdü,bir tərəfdən Təzadlı dünya 117 də meşənin şövgəsi,ətrafı qatı qaranlığa bürümüşdü.Arxadan tanış bir səs eşitdim:-Əəə,İsi,bu sənsən? Çöndüm ki,yoldaş Stalin! Qucaqlaşıb,öpüşdük.Vəziyyəti soruşdu.Dedim ki,“Ölməmişik ha,qağa!”-ikiəlli məni bərk köksünə sıxdı.Bir əli boynumda,çöndü komandirlərə:-İsi,sənin burada olmağını bilməmişəm.Sən burada varsan,daha mənə ehtiyac yoxdur! Başqa cəbhələrə gedirəm,düşməni vur,Qarabağlı balası! Məzə üçün soruşdum:-Yoldaş Stalin,bəs məni necə tapdınız?-Əəə,İsi,başın haqqı,səni boynunun dalından tanıdım ki,həmin nər İsisən! Dedim:-get arxayın ol,bu nemsələri sərçə kimi qıracam! Döyüşlərdə qan su yerinə axırdı.Nemsə kö-pəkuşağını sürü kimi qatmışdı bu lələşin qabağına! Vura-vura düz Hitlerin yuvasınadək qovduq.Uşaqlardan biri tərs bir sual verdi müharibə qəhrəmanına:-İsi dayı,nemsələrin silahı nə idi?-Düşmənin əlində balaca avtomatdı-nədi,ondan vardı.Mənim süngülü beşatılanımın qabağında dayana bilərdimi nemsələr?!.*** SSRİ-nin Əfqanıstana müdaxiləsi ildırım sürətilə yayılmışdı ölkəyə.Kəndin bir çox cavanlarına “Çağırış vərəqi” gəlmişdi.Kənd sovetlərindəkilər hərbi komissarlıqlardakı dələduzlarla birləşərək,az-çox Oqtay əliyev 118 imkanı olan ailələrdəki cavanlara ucdantutma “Çağırış vərəqi” göndərir,camaatı,valideynləri xofa salır,vahimə yaradır,şantaj edir,pul qoparırdılar.Döyüşən orduda ölüm-itim olduğunu yaxşı bilən valideynlər var-yoxlarından çıxmaga hazır idilər.Kənd cavanlarının Əfqanıstan döyüşlərinə çağırışına uzun bir siyahı tutulmuşdu… İsi kişi döyüş qəhrəmanlığından basıb-bağlayırdı.“Lazım gəlsə,sinəsini yenə verər düşmən qabağına”-deyirdi.Bəzzad kənd uşaqları kişiyə sürpriz hazırlamışdılar.Camaatın gur toplandığı vaxtda,hərbi komissarlıq adından ona “Çağırış vərəqi” təqdim etdilər.“Çağırış vərəqi”ni İsi kişiyə təqdim edən Bayram müəllim vərəqin üstündə yazılanları ucadan oxudu:-“1941-45-ci illər,Böyük Vətən müharibəsi qəhrəmanı,igid döyüşçü,dəfələrlə orden və medallarla təltif olunmuş yoldaş Məmmədov İsmayıl Gülməmməd oğlu,Sovet qoşunları tərkibində Əfqanıstanda düyüşlərdə iştirak etmək üçün təcili,bütün zəruri ləvazimatlarla,hazırlıqlı vəziyyətdə sabah saat 900-da hərbi komissarlıqda olmağınızı əmr edirəm!”.İmza və möhür qoyulmuşdu.İsi kişinin sifəti avazıdı.Aldı,“Çağırış vərəqi”-ni diqqətlə gözdən keçirdi.Qəflətən tir-tap oldu İsi kişi.Başına soyuq su töküb,güclə ayıltdılar yazıq kişini.Özünə gələn kimi,İsi kişi götürüldü yal məhlədəki yurduna.Bir müddət kolxoz həyətində görünmədi İsi kişi.Həftəsonu xəbər yayıldı ki,İsi kişi düşüb yorğan-döşəyə.Çox keçmədi İsi kişinin 3-ü,7-si də verildi.Təzadlı dünya 119 Kommunist naxırçı Kommunist partiyasının sıralarına xüsusilə sıravi kolxozçu,fəhlə cərgəsindən kütləvi qəbullar aparılırdı.«Zorən-təbib» başlarını bəzəyib,partiya üzvlüyünün sayını artırmaq metodu elə lenin partiyasının özünü yıxan mənfi hallardan biri idi.Bu dəfə də raykomun bürosunda naxırçı Pəhləvanı partiyaya qəbul edirdilər.Onun ideya-siyasi keyfiyyətlərini aşkar etmək üçün verilən suallara naxırçı Pəhləvanın da cavabları çox qəribə idi.-Siyasi dərnəklərdə iştirak edirsənmi?-Bəli,yoldaşlar,dəlləklərimiz də var,üzümüzü özümüz də təraş edirik.-Ailədə,işdə qadın hüquqlarını qoruyursanmı? – 3-cü katib soruşdu.-Dediyimi eləməsələr,dədələrini kürəklərinə şəlləyərəm,çomaq başında sınar.-Qəzet,jurnal alırsanmı,bala?-Yoldaşlar,əvvəllər çoxlu qəzet alırdım,– büro üzvləri razılıqla baxışdılar,– amma,son iki ildir,qarı nənə bafat edəndən sonra,almıram.-Nə üçün bala?-Qarı nənə qəzetə tütün bükərdi,indi iki ildir ölüb,mən daha abunəçi olmuram.Naxırçı Pəhləvanın məzəli cavablarına gülüşənlər,onu yekdilliklə partiya sıralarına qəbul etdilər… Oqtay əliyev 120 Haqqı dana bilmədi Son vaxtlar tez-tez hüzür düşməsi kənd adam-larını bərk narahat edirdi.Nicat yolu fikirləşirdilər.Camaat yığışıb kənd məscidinin axundundan bir tədbir görməyi xahiş etdilər.Axund çox götür–qoy etdikdən sonra kənd ağsaqqallarının hüzurunda ən qorxmaz adamlardan birini yanına çağırdı:-Mehdi,əzizim,sabah dəfn mərasimindən əvvəl girərsən təzə qazılan qəbir yerinə.Mən «ölü namazı»nı bitirdikdən sonra qəbrə əyilib soruşacağam ki,«Daha bu qəbristanlıqda yer varmı? Deyərsən ki,İlahi,daha yas qismət eləməsin,qəbristanlıqda yer yoxdur».Qurban olduğum bu qırğını dayandırsın.Oldumu bala,bu xalqın ümidi sənədir,deyib,bərk-bərk tapşırdı.Mərasim əhli namaza durdu.Axund sözünü bitirib,üzünü qəbr yerinə tutub soruşdu:-Ey qəbirdəki bəni insan,səni and verirəm bu müqəddəs məkana,ata-ananın goruna,deginən,bu qəbristanlıqda daha yer varmı? Bir ara səs gəlmədi.Millət diqqət kəsilmişdi.Axund hökmranlıqla və daha ucadan sualını soruşdu.Qəbr yerindən Mehdinin eyni qəlbi səslə cavabı gəldi:-Rəhmətliyin oğlu,and verib soruşursan ki,qəbristanlıqda yer var,ya yox? Bəs,Qoşaçinar kən-dilə Mollatəpə arası,düz-dünya boş deyilmi? Yerə nə gəlib?! Camaat bir-birinə dəydi.Axundunsa çiçəyi çırtlayırdı.Kütlə Mehdini o ki var qınadı.Mehdi isə axundun o andından sonra,haqqı dana bilməzdi….Təzadlı dünya 121 «Xınzır» qonaqlığı Təsərrüfatın qızğın çağıydı.«Məmə» deyən-dən,«pəpə» yeyənə kimi camaat tarlaya köçmüşdü.Sovxozun rəhbər işçilərindən biri bu bazar günü qonaqlara məclis düzəltməli idi.Həmən işi zootexnik Barat müəllim nizamlayırdı.«Xınzır» tapdığını bildirən Barat müəllim Sərbaz kişinin iç anbardarı işlədiyi 25 ildə bir kəsə xərc çəkmədiyi qənaətində idi.Ona görə də,«Xınzır» Sərbaz kişiyə ənənəvi qonaqlığı hazırlamağı tapşırmışdılar.Sərbaz kişi kəhildəyə-kəhildəyə köhnə torbaları atın xurcunundan düşürüb,yanaşı düzdü.Qonaqlıq təşkilindən çox razılıq bildirdi:-Arvad-uşaq bərk hazırlıq görüblər.Qonum-qonşu,görənlər deyirdi ki,Sərbaz kişi nəvə toyu eləyir,nişan hazırlığı görür,yəqin ki,qonaqları çoxdur.Nahar süfrəsi açılırdı.Əksəriyyət Sarbaz kişinin köhnə,kirli torbalarına göz dikmişdi.O,torbalardan pendir,çörək,şor,soğan bükülüsünü və iki kürk düşmüş toyuq qaynatmasını süfrəyə düzdü.Qonaqlar bir-birinə baxışdılar.Pərt olmuş zootexnik Barat müəllimin tünd sifəti kül rəng almışdı.Savxoz direktoru Barat müəllimə çox acıqlı baxırdı.Sərbaz kişinin bu yarıtmazlığına görə,onu çox danladılar.Direktor sürücüsünü ərzaq dalınca göndərməli oldu.«Xınzır» qonaqlığının səsi sonralar çıxdı… Oqtay əliyev 122 Arvadına dərs verdi Davarları alatorandan örüşə ötürəndə suçu Məhər dəmiryol saatı kimi yəhərindən asılmış şişman xurcunlu kəhər atını məhmizləyə-məhmizləyə ötərdi Köndələn boyuna.Soruşan olsa,deyərdi «dəhnə basmağa gedirəm».Şər qarışanda,qurd gözü,tərkində bir şələ ot dönərdi kəndə.Bir gün suçu Məhər dəhnə basmağa gedəcəkdi.Külfətinə bərk tapşırır:-Dəhnədə işim çoxdu,azuqəmi bol elə,gec dönəcəm! Axşam suçu Məhərin burnu yer süpürürdü… …Qız-gəlin pambıq tarlasına işə həvəsli gedərdilər.Bir şərt də qoymuşdular:hər gün hektarçılardan biri yemək gətirərdi.Hamı çalışardı ki,onun süfrəsi daha zəngin olsun.Suçu Məhər arvadının bərk hazırlıq gördüyünü müşahidə edirdi,barmağını dişlədi:çil beçələr kəsildi,qaysava qazanının ətrindən doymaq olmurdu,xoruz qazı kəsib qovurma elədi,sac qurub vur-hay yuxa bişirdi.Məhər ürəyində «yaxşı arvad» deyib,səsini qaldırdı:-Mən getdim yatmağa,lap erkən durğuz! …Qız-gəlin nahara çıxırdılar.Bir yanda «oxuyan samovar» buxarlanırdı.Bu gün süfrəni geniş açmışdılar.Briqadiri də çağırmışdılar nahara.Sərfinaz dodaqaltı razılıqla qımıldanırdı:-«görün nələr eləmişəm,barmaqlarınızı yalayacaqsınız,işi belə görərlər!»-deyib dolu sumkalara baxırdı.Günəş başın üstə qərar tutanda,Təzadlı dünya 123 qız-gəlin,tay-tuşlar süfrə arxasında,dən axtaran göyərçin kimi,boylanırdılar.Çaya məhəl qoyan yox idi.Sərfinaz boşqabları düzüb,yemək torbalarını dartıb gətirirdi.Torbaları bir-birinin ardınca çözələdi.Onun qara sifəti kül rəngi olmuşdu,torbalardan dəftər,kitab,cındır qaloş tayı,pal-paltar,boş qazanlar çıxırdı.Nəhayət ki,onun dalağı sancdı.«Bu,kişinin işi olacaq! » Qızlar vəziyyəti görüb qatıq,pendir-çörəklərini gətirib qoydular süfrəyə Həyətdə at kişnərtisi eşidləndə,qız-gəlin yanında bərk pərt olmuş Sərfinazın hönkürtüsü aləmi götürdü.Suçu Məhər acıqlandı:-Köpəyin qızı,məni çölü-biyabanda ac-susuz qoyanda,fikirləşmirdin? Sən dərsini yaxşı götür,uşaqların kitablarını qoydum ki,oxuyasan,savadlanıb,tərbiyələnəsən! Gülalının məzəsi Həkimlər deyir ki,gərək hər bir adam ildə 90 kiloqram göy-göyərti yesin.-Bay atonnan,tay denən naxırnan get,naxırnan gəl də!-Gülalı dedi.*** Deyirlər:-Bala,susamısan,gəl qarpız ye.-Yemirəm,hazır su içərəm,gövşəməyim özümə nəf qalar,-Gülalı bildirdi.Oqtay əliyev 124 Aralıq qarışdı Bu kənddə nə qədər məzəli işlər olub.Kəndin baməzə kişiləri Mətləblə Şahmurad əlində usta aləti,çiynində kiçik dəzgah olan yolçuları saxladılar.-Erməni,yavaş gedin,deyəsən ustasınız,iş axtarırsınız?-Mətləb kişinin sözü yolçuları sevindirdi.-Qadalarınızı alarıq,balalarımız acından qırılır.Bəlkə,sizlərdə usta işləri olar?-Həə erməni,kolxozun anbardarı olan qardaşım Türbətin evi bax,ey,odur.Evinin üstünün ciylini tez boşaldıb təmizləyin.Qardaşım gedib şifer almağa,gətirəcək,yaxşı da haqqınızı alacaqsınız.Kolxozun anbardarı olan Türbət çox nırğız,qıymaz bir adam idi,heç kəsə əl tutmazdı.Türbətin evinin damını ermənilər gün əyilənə kimi söküb-tökdülər.Türbət lap son məqamda yetişdi,söküntünü görüb,od götürdü.-Ə,erməni köpək uşağı,bu sır-sırada evi niyə sökürsünüz,-deyib ustaları şallaqladı.-Başına dönərik,ağsaqqal,qardaşın tapşırdı.-Yaramaz köpək oğlu,mənim qardaşım nə gəzir?-sonra arvadına cumdu.-Əşşi,Daşburuna getdiyini demişdin,biz də elə bildik ki,şifer alacaqsan,evin üstü damır axı,nə bilək?-Erməni,tez olun,canınız çıxsın,əvvəlki kimi düzəldin!-deyib ətrafına boylandı,“bu,kimin işi olar”?-düşündü,qulağının arxasını qaşıdı.Təzadlı dünya 125 Nəslin danan haramzadadır Çaqqal gecənin qaranlığında toyuq hini əvəzinə boyaqçı küpünə təpildi.Qoca boyaqçı gündüz ipləri yaşıl boyamışdı,yorğun olduğu üçün suyunu dəyişməyi sabaha saxlamışdı.Çaqqal boyaqçı küpündə çox çalxalandı.Bir təhər çıxıb,meşəyə yollandı.Hoyuxmuş meşə heyvanları hələ belə ala-bula,yam-yaşıl libaslı həmcins görməmişdilər.Bu xəbər ildırım sürətilə meşəyə yayıldı,sürülər axışdı.Xəbər çaqqala da çatdı.Bu girəvədən istifadə edən çaqqal özünü möhkəm dartmağa başladı.Səsini,yerişini dəyişdi.Xarakterində ciddilik möhkəm yer tutdu.Yüzdə bir sözə cavab verməzdi,hər yeməkdən dadmazdı.Başbilənlər bu qəribə heyvanı heç bir meşə heyvanına oxşa da bilmədilər.Odur ki,ondan xeyli çəkindilər,ehtiyat etdilər,nəhayət itaət etdilər.Çaqqal üçün xüsusi dəm-dəzgahlı,xoş güzaran yaradıldı.Günü eyş-işrətdə keçirdi.Hörməti-nüfuzu artmışdı.Vəzifə işlərində çox inamla irəliləyirdi.Meşədə çoxsaylı nəsil kimi tanınan tülkülər,çaqqal əhli ora-bura təpilir,deyirdilər ki,vallah-billah o bizimlə xalauşağıdı,çaqqaldı.Amma,inanan kim idi! Bir gün çaqqallar gəlib,yaşıl heyvanın qərar tutduğu mənzərəli meşə malikanəsindən bir qədər kənarda dayandılar.Sözləşdilər ki,«Gəlin ulaşaq,əgər o,çaqqaldırsa,mütləq səsimizə səs verəcək,bizə qoşulacaq»… Coşqun ulartı səsi meşəni bürüdü.Bir çaqqal səsi isə daha ucadan eşidilirdi… Oqtay əliyev 126 Piş ik Elimizdə toy məclisləri xüsusilə şənlikli keçir.Ümumiyyətlə toy mərasimi ehtiraslı,emosional,hisslərin aşkar büruzə verildiyi məkandır.Adıgözəl məclislərdə nələr olmur?! Kimin qabında nə varsa,ortaya qoyur.İçkilərin od-alovu sönmüş ocaqların da qorunu közərdir.Məclis sahibləri adətən çalışırlar ki,tanış-biliş bir masa arxasında yerləşdirilsin.Simsar insanların söhbətləri daha isti və maraqlı olur,olub – keçənlərdən qarşılıqlı məlumat alır,əlaqələri möhkəmləndirmək üçün bir-birinin ünvanlarını dəqiqləşdirirlər.Gəncə,Qazax,Şirvan elindən,xüsusilə Bakı şəhərindən təşrif buyurmuş çoxsaylı qız-gəlin qonaqlar rəngarəng rəqslərilə,ətrafdakılarla mehribanlıqları ilə məclisi daha da şənləndirmişdilər.Əziz dostumun övladının bugünkü şənliyində tanış olmayan,lakin gözəl və şən xanımlarla yanaşı əyləşmişdik.Maşallah olsun,laydivar ərləri də yanlarında.Ara-sıra işıqlar göz qırpanda,qadın-kişi yaranmış əlverişli şəraitdən istifadə edib,araq-şərab qədəhlərini dibinəcən boşaldırdılar.Cuşa gəlmiş insanlar,hətta yaşlı nəsildən olanlar və görkəmindən mühüm vəzifə sahibi hesab edilən müsafirlər də şıdırğı rəqsdən sonra,qonşusuna məzəli lətifələr söyləyir,bəzən əndazəni də aşan olurdu.Lakin,belə məqamda,heç kim fərqinə varmırdı.Səbəbkar bəylə–gəlinin,dostların xoşbəxtliyi şəninə badələri nuş edəndən sonra,sanki hamı bir-birilə çoxdanın tanışı çıxmışdı.Təzadlı dünya 127 Məclisin şirin yerində hiss etdim ki,kimsə budumu cırmaqlayır.Çaşdım,gözlərim qonşuları səssiz harayladı.Nisbi sakitlik idi,sonsuz maraqla çox baxdımsa da,bir şey ünəmədim.Ritmik rəqslər zamanı,məclis zalı qaranlıqlaşanda,yuxa yerimi yup-yumşaq,isti,toppuş əl bu dəfə daha təsirli və ardıcıl cırmaqladı.Halım qarışdı,məni tər basdı.İstədim durub foyeyə çıxım,havamı dəyişim,«bəlkə məni qara basır?!»-fikirləşdim.Professor kimi təqdim olunmuş,görkəmindən çox şəxsiyyətli bir insan olan,üzbə-üz stoldakı qonaq bu məqamda əyilib şərab qədəhini qədəhimə vurdu.Qeyri – ixtiyari qədəhi qaldırıb nuş elədik.Az keçmədi ki,həmən alovlu,toppuş əlin pünhani təmasını yenidən hiss etdim.Qeyri–ixtiyari sağ əlim gözəl qonşumun eyni nahiyəsinə doğru uzandı.Qonşu xanımın mənə daha simsar söykənməyi və şəhvətli baxışları məni ruhlandırmışdı.Bir an ayıldım,fikirləşdim ki,səhv salaram,birdən rüsvayçılıq olar,lənət şeytana.İstədim onun əlini götürüb yana qoyum.Həyəcanla onun həmən yup-yumşaq,toppuş,isti əlini nəhayət ki,tutdum! Bütün bədənim ehtizaza gəldi.Səndemə,şadlıq evinin yekəpər pişiyi toppuş əllərilə məni cırmaqlayır,yəqin ki,yemək istəyirmiş.Beləcə,rüsvayçı bir xətadan yaxşı sovuşdum.Oqtay əliyev 128 Balaş müəllimin nənəsi Yaz gələndə kənddə gül–çiçəyin ətri,quşların cəh-cəhi aləmi bihuş edir.Adətən hamı bağ–bağata köçür.Hörmətli insanları,əziz qonaqları da burada qarşılamaq çox xoş olur.Kənddə həmişə qonaqlı-qaralı evin sahibi olan Balaş müəllim nənəsi Gülbahar arvadın boynunu qucaqladı. Nənəmin əli həmişə şirin,yeməkləri dadlı– ləzzətli olur.Ay nənə,bizim Nazlı müəllimə bir az nasazdır,öhdəsindən gələ bilməz.Rayondan 2-3 nəfər qonaqlarım olacaq.Təzə çolpalardan 4-5-ni kəsdir,soğan qovurmasıyla yağda çığırtma bişirərsən,qalanını qızlar sahmanlayarlar, deyib,xahiş etdi ki,nahara süfrə hazır olsun.Yaz günəşinin kölgəsi itəndə,gözlənilən qonaqlar keçdilər meynəli bağda açılmış stollar ətrafına.Nərd oyunu qızışdı,xeyli çəkdi.Balaş müəllimin him-cimi,gözağartması olsa da,xörəkdən xəbər-ətər çıxmırdı.Qonaqlara xeyli çay daşındı.Bu kənddə qonaqlıq xəbərini eşidib,dəvətsiz tökülüşüb gələnlər olardı.Belə çağırılmamış qonaqlara eldə “zəliqonlar” deyərdilər.Zarafatlaşa-zarafatlaşa “zəliqonlar” da gəlib keçdikcə,Gülbahar nənənin dodaqaltı danışıb,narazılığını bildirməsi də faydasız idi.Hərdən-bir Balaş müəllim özünü təpirdi aşpazların yanına. Rəhmətliyin uşağı,camış ətidi,nə vaxt bişəcək?! – deyib,acıqlanıb,gedirdi.Təzadlı dünya 129 Adətən,qonağa nə verərsən,onu da yeyər.Masa arxasında yeyib–içmək təntənəsi başlandı.Bəzəkli boş şüşələr yan-yana düzüldü.Bu vurha-vur xeyli çəkdi.Qonaqlar buyur-buyurla yola salındı.Balaş müəllim nənəsinin yanına qaçdı,ona tələsik,təəccüblü və qəribə suallar yağdırdı: Nənə,çolpaların əti nə üçün olduqca kiçik doğranmışdı?  Bala,mən eləmişəm.Sən əvvəl 2-3 nəfər qonaq demişdin,biz də gen-bol doğramışdıq.Sonra bu vurulmuş,sümsük “zəliqonlar” deyirlər,nədi,gəldilər.Hər dəfə əlavə qonaqlar göründükcə,qazandan tikələri çıxarıb,yenidən iki bölüb,atırdım.Belə oldu.Uzaqdan gələn qonağını da rahat qarşılamağa imkan vermirlər! – deyib,Gülbahar arvad söyüb-söyləndi.Oqtay əliyev 130 Salamat qaldı Ötən əsrdə rus ordusunda xidmət edən Bahadır birinci cahan müharibəsinin qanlı olaylarında fəal iştirak edirdi.Onun xidmət etdiyi bölük neçə gün idi ki,ağır döyüşlərdə tab gətirə bilmiş,müdafiə mövqeyində dayanmışdı.Komandan ən qoçaq əsgər Bahadır Cəbiyevi çağırtdırdı.Bahadır xeyli müddətdi ki,döyüşüb,şücaət göstərmiş,cəsurluğu,tədbirliyi ilə ad-san çıxarmışdı.İgid əsgər Bahadır komandirin qarşısında əmrə müntəzir dayandı.-Əlahəzrət,buyruğunuz mənim üçün müstəcəbdir.-Qafqazlı balası,sən mənim igid,qorxmaz,ən etibarlı,sədaqətli,cəsur,namus-qeyrətli,Böyük Rusiyanın şərəfini canından artıq sevən,qəhrəman əsgərimsən! Çox çətin bir durumdayıq,ingilis,fransız,alman qoşunları,eləcə də xalq müdafiə dəstələri güclü postlar,səngərlər qurmuşlar,bizimsə qərargah əks tərəfdə qalmışdır.Müxtəlif mövqelərdə döyüşən,hərəsi bir əqidəyə qulluq edən ordu və partizan dəstələrini,xülasə,beş-altı səngərini keçməlisən.Bundan qabaq yeddi çapar göndərmişik onların hamısı məhv olmuş və yaxud düşmən əlinə keçmişdir.İndi ümidimiz sənədir,yoxsa hamımız mühasirəyə düşüb,məhv olacayıq.Komandan bir az irəliyə çıxaraq,qəddi-qamətli Bahadırın kürəyinə vurub,onunla fəxr etdiklərini bildirdi:-Bu tapşırıqla bərabər,eyni zamanda,sənə gizli Təzadlı dünya 131 planlarımız və dəqiq mövqelərimiz barədə xüsusi xəritə verəcəyik.Əgər,düşmən əlinə keçsən,ölümündən qabaq,gərək,mütləq bu sənədləri məhv edəsən.Əgər,bu məxfi tapşırığı yerinə yetirsən,səni müqəddəs Nikolay ordeninə təqdim edəcəyik.Vətənimizi sevən,igid,namuslu,qorxmaz “Qafqazlı baqatırı”,nə deyirsən?! Bahadır mövcud vəziyyəti yaxşı bilirdi,həm də aydın dərk etmişdi ki,yeddi nəfər kəşfiyyatçı məhv olub,sözsüz ki,onun taleyi təhlükədədir.Bu,gedər-gəlməz yoldur.-Əziz komandanım qanım sizə halaldır,amma mən meşələrdə vahimələnirəm,bərk qorxuram,gecələrsə gözüm yaxşı görmür,bu yerlərin acıqmış yırtıcıları hətta insan meyidlərini də yeyirlər.Bir də mən Qafqaz torpağını,öz vətənimi daha çox sevirəm,məni tutsalar rus dilini yaxşı bilmədiyim üçün,çaşdırıb,sirləri alacaqlar.Bahadırın gözlənilməz etirazı komandanı bərk əsəbiləşdirdi,o,özündən çıxaraq,əlini stola çırpdı.Bahadırı vurmaq üçün silaha əl atmaq istədi:-Kəs səsini,daha bəsdir,yetər,rədd ol bölüyünə!-Beləcə salamat qaldım.Təhsil alıb,ad-san qazan-dım,böyük ailə sahibi oldum.Sonralar Azərbaycan uğrunda döyüşlərdə təcrübəli komandir kimi tanındım,-Bahadır müəllim əlini yellədi:-Heç o zaman namus-qeyrət yeri deyildi,– deyib xatirələrini bitirdi.Oqtay əliyev 132 MüNDƏRİcAT Redaktordan:Sözün qüdrəti düşüncəyə təslim ediləndə 3 Dünya sənin,Dünya mənim,Dünya heç kimin!.9 Ana-Torpaq 11 Qəssab kötüyü 13 Təzadlı dünya.14 Dost sürprizi.15 Gileyli qohumlar 16 Generalı toydan qovdular 17 Hürüşün qiyməti.20 Getdi Sadıq,gəldi Madıq! 20 Gərək,naxışın tuta! 21 Yeşik uşağı.22 Qurama toylar 23 Əgər.Əgər.Əgər.26 Meşədə hər ağac,bir adam deməkdir.34 Bais elli (Vayiselli).36 Allah haqqınan getsin! 38 Hər kəlamın öz hikməti var 40 Elimizin,obamızın söz boxçasından 46 Müdriklərin kalamları 53 Təzadlı dünya 133 Qoltuqaltılar.59 Qoltuq müxalifət.61 Qoltuq partiyalar.61 Qoltuq mətbuat 62 Qoltuq ziyalılar 62 Qoltuq hakimlər.63 Qoltuq məmurlar.64 Qoltuq deputatlar.65 Qoltuq mollalar 65 Qoltuq məvacib-pensiyalar 68 Qoltuq universitetlər 68 Qoltuq maşınlar.69 Qoltuq ərlər 70 Qoltuq övladlar 71 Qoltuq yeznələr.72 Qoltuq alimlər 73 Qoltuq kompyüterlər.74 Qoltuq sevgililər 74 Qoltuq müğənnilər.76 Qoltuq villalar 77 Qoltuq vəzifələr.78 Qoltuq katibələr.78 Oqtay əliyev 134 Kənd lətifələri.79 Ziyanxora od vurdular.81 Muzd-babala batmadı 82 Hələ qarşıda 15 çay keçməli olacağıq….83 Dvijok «əməliyyatı» 85 Müstəntiq Gülalı 87 Naçar axund 88 Sarı kişinin arabası.89 Qapının dovşanı.90 Kişini güdaza verdi.91 De ki,o kişi deyildin 92 İstəyin yöndəmi.93 Sərfəli məhəllə.96 Xələfşə «amıdı»dı.97 Gündüz camışdan qorxub,gecə oğurladılar 98 Danlandı 99 Dediyi – dedikdi 100 Təyyarədə 101 Fərsiz oğul 102 Qismət olmadı.102 «Belarus qızı» 103 Şamda nə partkom?! 104 Qəhrəman tankçı.105 İnəyə eynək taxdı.106 Qaloş.106 Bir kolda 40 çaqqal 107 Təzadlı dünya 135 Gürzə görüb.108 Kişini quyuda qoydu 109 Ovda hadisə.110 Şanlı məktub 111 Tülkününkü qalıb bir Allaha! 112 Heç nə görmürəm 113 Yedilər,içdilər,getdilər.114 Xotuğu kəsdilər.115 Stalin yoldaşın “arxası” 116 Kommunist naxırçı.119 Haqqı dana bilmədi 120 «Xınzır» qonaqlığı.121 Arvadına dərs verdi 122 Gülalının məzəsi.123 Aralıq qarışdı.124 Nəslin danan haramzadadır.125 Pişik.126 Balaş müəllimin nənəsi 128 Salamat qaldı.130 Oqtay əliyev 136 Oqtay əlİyev TƏZADLI DÜNYA Korrektor:Pərvanə NəCəFOvA Dizayner:Emin əlİyev Yığılmağa verilmişdir:10.03.2011 Çapa imzalanmışdır:25.04.2011 Formatı:60x90 1/16 Sifariş:04.Sayı:500 Qiyməti müqavilə yolu ilə «ƏRGÜNƏŞ» mətbəəsində çap olunmuşdur.