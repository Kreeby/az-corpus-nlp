MAHİRƏ ABDULLA ƏBƏDİYYƏT АN (Məqаlələr)“АDilоğlu” nəşriyyаtı Бакı 2008 Аz А 14 Redaktor:Abbas Abbasov,Bakı Dövlət Universitetinin İngilis dili kafedrasının müdiri,dosent А 14 Mаhirə Аbdullа.ƏBƏDİYYƏT.АN Bакı,«Аdilоğlu» nəşriyyаtı,2008,60 səh.Kitabın içindəki rəsmlər Mahirə Abdullanındır.Bu кitаbdа şаir,fəlsəfə еlmlər nаmizədi Mаhirə Аbdullаnın görкəmli Аzərbаycаn yаzıçısı,аlim,pеdаqоq Mir Cəlаl Pаşаyеvin yаrаdıcılığındаn yаzdığı məqаlələr tоplаnmışdır.4722110018 А qrifli nəşr 121-2008 ISBN 978-9952-25-110-4 Mаhirə Аbdullа,2008 İКİ GÖZÜNDƏN ÖZÜNDƏN ÖNCƏ BİR TАNRI VАR – VƏTƏN! (Ön söz əvəzi)ƏBƏDİYYƏT– əvvəli,sonu olmayan əngin səma sərhədsiz,sahilsiz ümman ölçüsüz – biçisiz sonsuz azadlıq deyildir.Hamıya öz yerini,həddini bildirən qəddar nizam-intizam.Həddindən,sərhəddindən çıxmağa qoymayan müstəbid.Ömür – An.Əllərimizdən,ayaqlarımızdan carmıxa çəkildiyimiz dar ağacı.Qopub ayrıla bilməyirsən.Heç kəs başqasının ömrünü yaşamır.ÖMÜR – keçidsiz məkan,qapalı zindan.Onda ƏBƏDİYYƏT YADDAŞI.Budur Yaradanın etibarlı ətəyindən bizi qoparıb dünyaya gətirən,həyat eşqi verib yaşadan,ömrümüzü-günümüzü mənalandıran.Ömür – qığılcım,parlayır.Bu,beynin bəsirət kanalının açılması.Adam var – cavabsız suallar kimi.Dünyaya kor gəlib,kor gedir.Yağsız çıraq tüstülənib yаnmır.Əbədiyyətin yaddaşını bəşəriyyətlə bölüşüb qığılcımdan işığa dönənlər böyük şəxsiyyətlər,dahilərdir.Təkcə öz ömür paylarını yaşamır,xalqa,millətə,torpağa qovuşub nurlarını yaradılanla bölüşür,həm də nur yükü götürürlər.Əbədi yaddaş оnа qаyıdаn YENİ ENERJİLƏRİ QƏBUL EDƏRƏK bölüşür,təzələyir.An – Əbədiyyətin içində Əbədiyyət Anda yaşayır.Öz yаrаdıcılıq qismətini,xalqın milli tarixini,yaddaşını şərəflə yaşadanlar Azərbaycan xalqının görkəmli oğlu,vətəndaş yazıçı,istedadlı alim–pedaqoq Mir Cəlal Paşayev kimi ölümsüz olurlar.Mir Cəlal bəşəri qismət barədə mənim də onda “bir barmaq payım olaydı” – deyirdi.Elə yaşadı,ədəbiyyatımıza,elmimizə yaşam ölçülərinə sığmayan qiymətli əsərlər verdi.Uca dağlar uzaqlaşanda daha əzəmətli görünürlər.Deyirlər,insan hər dəfə anılanda həyata yenidən doğulur.Qədirbilən xalqımız Mir Cəlalın anadan olmasının 100 illiyini dünya səviyyəsində qeyd etdi.Adətən yubilyarlar yubiley ilində daha çox xatırlanır,tədbirlər keçirilir,haqqında məqalələr,əsərlər yazılır,lakin yubileysiz belə hamının xeyirxah,təvazökar,namuslu insan kimi tanıdığı Mir Cəlal həmişə hörmət və məhəbbətlə anılan,zaman fövqündə duran yazıçıdır.Oduna – istisinə yığışdığımız sönməz ocaqdır.2008-ci il sona çatır,yubiley coşqunluğu bir az səngiyir,lakin mən 2007-ci ildən yazmağa başladığım üç məqaləni toparlaya bilmirəm.Özümü qınayıram,yеniyеtmə yаşlаrımdаn mətbuatda çalışan,ixtisasca jurnalist olan,Mir Cəlal şəxsiyyətini,yaradıcılığını öz ata yurdu,eli-obası kımı sevən bir insan nədən bu yazıların əlində əsir qalıb? Bu,jurnalist səriştəsizliyidir,yoxsa şair hövsələsizliyi? Bəlkə məsuliyyət və qorxu hissidir? Bəli,qorxuram! Qorxuram ki Mir Cəlal haqqında illərlə ürəyimdə yığılıb düyünlənən,yer kürəsinin layları kimi kirəcləşən,əngin mavi səmanın yeddi qatı kimi ilmələnən ürək sözlərimi,hisslərimi – duyğularımı darayıb,ələyib,əlçim-əlçim ağappaq kağızlara köçürəndə soyuya,dolaşıq düşə,təravətini itirə.Gənclik illərimdə Sumqayıtda yaşayıb işləmişəm,yazıçılarla,şairlərlə keçirilən görüşlərin,tədbirlərin,demək olar ki,əksərinin iştirakçısı,təşkilatçılarından biri olmuşam.1978-ci ildə mərkəzi şəhər kitabxanasında Mir Cəlalla keçirilən görüşdə mən də çıxış etmişəm,yadımdadır o zaman əsərlərinin sanki bizim yerlərdən yazıldığını demişdim.Indi də deyirəm,Mir Cəlalın əsərləri Qarabağdan,Naxçıvandan,Zəngəzurdan,Bakıdan,Göyçədən,Gəncədən.yazılıb.Dünyaya göz açdığı Ərdəbildən,doğulduğum Qubadlıdan,adı çəkiləndə dodaqlarımız pörşələnən,yaralı ürəyimiz Təbrizdən – bütöv Azərbaycandan yazılıb.Vətən niskilinin sarı simini zilə çəkib,hər birimizin,hamımızın dərdindən,əbədiyyət yüklü,ülvi arzularımızdan yazılıb.Mir Cəlal bir kəndin,bir bölgənin yazıçısı deyil,Azərbaycan xalqının,bütün türk dünyasının,güneyli-qüzeyli torpaqlarımızın təəssübünü çəkən övladıdır.Yatmayan vicdanımız,susmayan haqq dilimizdir.Həkəri çayı Araza qovuşur.Xan Araz Azərbaycanın bel sütunu kimi o tay-bu tay,iki qolumuzu saxlayır.Onsuz da Allah yaratdığını gec-tez öz yerində məskun edir,nəhəng çayları məcrasına qaytarır.Torpaqlarımıza qayıdacağıq!!! O zaman da ürəklərimizdə o taydan bu taya məhəbbət,hürriyyət eşqi gətirən əbədi,işıqlı Mir Cəlal xatirəsi də olacaq.Erməni əsarətində olan ata-baba yurdlarımın həsrəti ömrümü elə dolaşdırıb,yaşadıqca kələfdən çıxa bilmirəm.Məqalələri altı variantda işlədim,yazdıqlarımı cilalayıb ən tutarlı cümlələri seçdim,yarıbayarı qısaltdım,son məqalə mürəkkəbi qurumamış yazıya döndü.İlk nüsxə ilə son nüsxəni tutuşduranda aralarında elə fərq yarandı,sanki müxtəlif adamlar eyni mövzuda altı məqalə yazmışdılar.Mən yazı-pozu işində çox hövsələsizəm.Balaca şerdən tutmuş romana kimi bədahətən,yəni birnəfəsə yazıram,yalnız mətbəə düzəlişlərinə ehtiyac qalır,lakin üç məqaləni toparlayıb hətta mətbuatda çap etdirə bilmirdim,disk pozulur,göndərdiyim məqalələr elektron poçtlarına gedib çatmırdı.Anlaşılmazlıq torunda çırpınırdım.Axırda qızlarım dilə gəldi ki,ana,o yazılarda nə var,qurtara bilmirsən? Nə qədər işləmək olar? Sən nə böyük hövsələ sahibisən? Bu sual dolaşıqlığa cavab oldu.Anladım ki,Mir Cəlal şəxsiyyətinin zəhmi,işıqlı,yaradıcı enerjisidir qələmimi əsir edib,cazibəsindən buraxmayan.DEMƏ YERİN PEYKLƏRİ KİMİ MƏNİARZULARIMIN BAŞINA DOLANDIRIRMIŞ.Məqalə yalnız bəhanə idi.Mir Cəlal yaradıcılığından qəlbimizə,millətin dərdinə sonu görünməyən sonluqlar uzanır,ictimailəşərək milli-mənəvi dəyərlərimizə çevrilir.Onun axarına düşüb qaratoyuq ləpirləri,əlik izləri ilə sinəmə möhürlənmış kəklikotu,qantəpər qoxulu ata yurduma,nəslimə,kökümə-köməcimə qayıtmışdım.Zəngəzurun sal qayaya dönmüş sıldırım cığırlarından,kipriklərini qaldırıb xəcalətli üzümə baxmayan qarlı–dumanlı yaylaqlarından,sisi-çəni gözlərimin yaşi kimi yanaqlarımda buzlayan incik Ziyarət dağından ayrıla,qopa bilmirdim.An – Qəflət.Qu nəğməsi.Pərqu lələklər havada uçuşur – başımızın altında yastıq olmayacaq.Dürüst,yığcam – Məntiq.Yaradıcılıq – dar ağacının ilgəkləri.Çırpındıqca daralır.Nöqtə.Andan Əbədiyyətə yeganə keçid.Bu dünyada nə var yaşamağa.Ölməzlik – öləndən sonra zamanın imtahanı,xalqın qiyməti.Budur,ilyarıma yazılan üç məqalənin tarıxçəsi! Mahirə Abdulla MİR CƏLALIN “YOLUMUZ HAYANADIR” ROMANINDA MİLLİ ŞÜUR VƏ HƏMRƏYLİK PROBLEMİ Son zamanlar klassikləri mühakimə etmək dəbə düşüb,bu,tədqiqat və təhqiqat deyil,“dahilərin diva-nı”dır.Zaman qaynaqlarından süzülüb gələn,canımıza,qanımıza hopan,yatmış,azmış ruhumuzu oyadan,can evimizdən qoparılıb pərvazlanan,tükənməyən,coşub çağlayan çeşmələr bizə haradan çatır – canlı insanlardan,müdrik nənə-babalarımızın bulaq yaddaşından,heç zaman dəyişməyən,paslanmayan,kəsərini itirmə-yən,siyasi ölçü və qəliblərə sığmayan şifahi xalq ədəbiyyatımızdan,qiymətli ərməğanlar,misilsiz xəzinələr kimi əsrlərdən əsrlərə keçən,qorunub saxlanan tarixi mənbələrdən,salnamələrdən,bu dirəklər üs-tündə qalxıb təşəkkül tapan,xalq ənənələrini kəsb etməklə ölməzlik qazanan klassik ədəbiyyatımızdan.Bütün qatları,qolları,cərəyanları ilə yazılı salnamə olan ədəbiyyat məhz tarixi ardıcıllıqla yazılmalı,əxz olunmalıdır.Əsl ədəbiyyat aləm haqqında anlayışlardan,bilik-lərdən daha geniş planda VARI TƏZƏDƏN,YENƏ DƏ TƏZƏDƏN VAR ETMƏK CƏHDİDİR.Bu,kimdə necə alınırsa,özü həmin səviyyə-nin göstəricisidir.Bədii yaradıcılıq hazır həyatı hər dəfə öz rəngləri və öz tə-səvvürlərin ilə cаnlаndırmaqdan başqa bir şey deyildir.Bu baxımdan görkəmli ədəbyyаtşünаs-alim Mir Cəlal Azərbaycan xalqının tarixi ensiklopediyasını,ədəbi irsini tədqiq və tədris edən,yazan,yaşadan dahi şəxsiyyətlərimiz sırasındadır.Onun bütün əsərləri yalnız bədii qəhrəmanların deyil,cəmiyyətin,siniflərin,təbəqələrin,amalların,məsləklərin,ideyaların toqquşub çarpışdığı döyüş meydanıdır.Bu əsərlərdə böyük sənətkar qələ-miylə canlı həyat səhnələri yaradılmış,hərə öz həqiqəti,marağı,mövqeyi ilə çıxış etmişdir.Mir Cəlalın yaradıcılığı daim öyrənib üz tutduğumuz böyük məktəbdir,zəngin ədəbi irsi həmişə müasir və aktualdır,yüz illər bundan sonra da öz əhəmiyyətini,təravətini itirməyəcək,hər dövr-də yeni çalarlar,mənalar kəsb edəcəkdir.Bəyаz buludlara,uca göylərə nə qədər can atsalar da,bü-tün ağaclar kökləriylə torpaqdan yapışıb dururlar.Zirvələri buludlarla toqquşan,döyüşə çıxan başı qarlı uca dağların köklərı də yerin bətnindədir.Bu köklər nə qədər dərindədir,sənət zirvəsi o qədər uca,dayanıqlı,etibarlı olur.Mir Cəlal kimi klassiklərimizin ədəbi irsləri məhz həmin dayaqlardır,ona söykənib,arxalanıb ayağa durur,özümüz də ucalırıq.Gizli deyildir,son zamanlar yazı-pozusuyla “kəsbkarlıq” edən,ciddi əsərləri olmadığı üçün bu boşluqları mənasız cızm-aqaralarla dolduran,dünya ədəbiyyatından təqlidləri ilə uğursuz eksperimentlər aparan “yazarlar” çoxalıb.Qələmi ədəbiyyatın mə-hək daşına dəyən böyük istedad sahiblərinin yaradıcılığı cilalanıb parlayır,əksinə,dolaşıq süjetlərlə orijinal görünmə cəhdi,milli dəyərlərimizi tapdalamaqla cəsarətini sübut etmək istəyi əvvəl-axır korşalıb boşa çıxır.Belə əsərləri oxuyub fikirləşirsən nə qaldı yadında? Görürsən sabun köpüyü kimi yoxa çıxdı,heç nə ürəyini tərpətmədi,düşün-dürmədi,öyrətmədi.Yalnız itirdiyin vaxta heyfslənirsən.Realist yazıçı həmişə bir meyarı əsas götürmüşdür,zaman və məkan bəndləri ilə qaynaqlanmış zəncirin bircə halqasının qırı-lıb düşməsi,atılması sonda şüurları dumanlandıran,zənnləri azdıran,yolları çaşdıran yanlış təhriflərə aparıb çıxaracaqdır.Əslində,ayrı-ayrı insanların yaratdıqıları böyük ədəbiyyyat həm də ictimai mahiyyət daşıyır.Bəşər övladı Allahın onlara bəxş etdiyi ömür payını insanlar arasında,cəmiyyətdə yaşamağa,onun bir çox qayda-qanunlarına tabe olmağa məhkumdur.Bu gün tən-qid etdiyimiz sovetlər dövrünü biz bəyənmirik,sevmirik,çünki xalqların SSRI adlanan həbsxanası millətimizə,Vətənimizə çox ağır,sağalmaz yaralar vurmuşdur.Tariximizin yetmiş illik dönə-mini əhatə edən,ömrümüzün yetmiş ilini,uşaqlığımızı,gəncliyi-mizi,atalı-analı,Göyçəli,Qarabağlı,Zəngəzurlu günlərimizi çalıb aparan,milyonlarla canlı insanın tale payı,qisməti olan həmin dövrün üstündən qırmızı xətt çəkib onu unuda və unutdura bilmə-rik.Heç kəs onun üzərindən atlanıb adlamamışdır,yaşamış,yaratmışdır.Bu yaşama görə başqalarını inkar etmək sonda özünüinkardır.Eləcə də dahilərə “divan” tutulması ululara,ağsaqqal və ağbirçəklərə ehtiramla yanaşan bizim millətə xas olmayıb,öz ata-anasına divan tutmağa bənzəyir.Dahi şəxsiyyətlərin tarixə müəyyən təsir göstərmələri ink-aredilməz faktdır,lakin onun gedişini saxlamağa,təkərini geri döndərməyə qabil deyillər.Mir Cəlal məhz belə mürəkkəb zəma-nədə yaşayıb yaratsa da,tarixi obyektivliyə yaxşi bələd idi,onu senzura süzgəcindən keçirtməyə müvəffəq olurdu.Onun əsərlərin-də həyat yalnız qara səhifələrdən,ağrı-acılardan ibarət olmayıb,sevincləri,xoş günləri ilə də səhifələrə köçürdü.Hər şəraitdə ağı qaradan,yaxşını pisdən ayırmağı bacaran,ciddi senzura sistemi-nin qılıncının kəsib doğradığı vaxtda vətəndaş vicdanına sadiq qalan yazıçı hürriyyət aşiqləri Mirzə Ələkbər Sabirin,Əlibəy Hüseynzadənin,Cəlil Məmmədquluzadənin,əsərləri yasaq olunmuş,xalq düşmənləri damğası vurulmuş repressiya qurbanlarının yaradıcılığını dərindən araşdırıb təhlil edərkən tam mütərəqqi mövqe tutmuş,qiymətli elmi bilgi və mülahizələrini,əsərlərini ortaya qoymuşdur.Mir Cəlalın zəngin yaradıcılığında böyük ədəbi ustalıq tələb edən roman janrı əsas yer tutur.“Yolumuz hayanadır” romanı qapalı sovet quruluşunun amansız təqiblərinin tüğyan etdiyi 1935-ci ildə yazılsa da,həyat reallığı artırılıb əksilmədən,necə var,elə qələmə alınıb,nəticə çıxartmaq oxucunun öhdəsinə buraxılıb.Əlbət-tə,bu həqiqətləri “hamar,sığallı,ütülü,ağır dolanışıq əzablarından uzaq,hər şeyin pulsuz olduğu qızıl” keçmişin nostalgiyası ilə yaşayan sovet oxucusu demək olar ki,qəbul etmirdi.Roman elə mürəkkəb dövrdən yazılmışdır,onu əhatə etmək üçün təkcə yazıçı məharətin deyil,həm də iti fəhmin,dərin siyasi biliklərin olmalı idi.Mir Cəlal belə məqamlarda təsvirçi yolunu tutmamış,tarix,fəlsəfə,ədəbiyyatşünaslıq sahəsində zəngin ensiklopedik biliklərini nümayiş etdirmişdir.Məhz belə yüksək keyfiyyətlərin hamısına malik olan yazıçı qiymətli əsərlər yarada bilərdi.Amansız sinfi mübarizə gedən,xarici ölkələrin meydan suladıqları neft Bakısında artıq bolşevizm küləyi əsir,Rusiyadan yeni repressiyalar,Sibir sürgünləri,dəmir qandallar gətirir,xilaskar türk ordusunun təpiyi altından başını bir az qaldırmağa müvəffəq olmuş erməni daşnaklarının Azərbaycan torpaqlarına qarşı iştahını daha da artırırdı.Bu gücsüzlük,acizlik ziyalıları təşvişə salır,hədəqəsindən çıxan başıpozuqluq ideoloji qarşıdurmaları bülövə çəkirdi.Klassik ədəbiyyatımızın tədqiqı ilə məşğul olan,ömrünü onun təbliğinə həsr edən Mir Cəlal romanda iyirminci əsrin əvvəllərin-dəki Azərbaycan ədəbi mühitinin dolğun təsvirini vermişdir.Yazıçı ədəbi cərəyanlar barədə söhbət açarkən onları sıyrılmış qılınclar kimi üz-üzə gətirərək oxucunu söz meydanında bədii qəhrəma-nları ilə baş-başa buraxmışdır.Sanki pərdələr çəkilir,qara örtüklər qalxır,hərə əqidəsiylə,həqiqi simasıyla ortaya çəkilir.Oxucu öz aləmiylə özgə aləmlərə qovuşur,onların “tökdüklərini” yığmır,dünyagörüşünə,həyatına ehtiva edir.Dövrünün nəbzini tutan,heç zaman öz aktuallığını itirməyən bu dərin psixoloji əsərın əsas qəhrəmanı “tarixin bu dövrü,məqa-mında üz-üzə duran iki dünyanı aşkar” görən,“bu cahanşümul mübarizənin qələm əsgərlərinə,sözü silaha çevirən,zehinləri işıqlandıran adamlara” böyük ehtiyacı olduğunu anlayan ölməz satirik şair Mirzə Ələkbər Sabirdir.Romanda qeyrətli söz ustasının cəsarətinə görə hər yerdə sı-xışdırılıb,amansız təqiblərə,acı təhqirlərə məruz qalması təsirli səhnələrlə təsvir edılmişdir.Şairin azadlıq ruhunu qıra bilməyən-lər bütün vasitələrə,təqiblərə,təhqirlərə əl atır,onu maddi çətin-liklərlə sıxışdırıb,sındırmağa çalışırlar.“Məişəti tənəzzül edir”,külfəti aclıq və ehtiyacla sınağa çəkilir.Biçarə ata başını qaldırıb körpə balalarının üzünə baxa bilmir.Tarix boyu bütün ölkələrdə Mirzə Ələkbər Sabir kimi yalnız həqiqəti deyən,xalqının səsiylə danışan,vicdanla yaşayıb yaradan sənət adamlarının eyni qisməti,alın yazısı olmuşdur–talesizlik,sə-nətkar ölməzliyi.Allah fani dünya nemətlərini,şəxsi xoşbəxtliyi seçənlərə ölməzlik bəxş edə bilməzdi,çünki böyük ədəbiyyat,sənət çox qısqancdır,ikili münasibəti götürməz,yalnız tək hakimiyyətliliyi sevir.Mir Cəlalın yeri gəldikcə şairin şerlərindən misal gətirməsi əsə-rin süjetini zənginləşdirir.Yazıçı qəhrəmanının acı halını,ağır güzəra-nını onun öz misraları ilə ifadə edir:-Arizi qəmlər əlindən ürəyim şişmiş idi,Zənn edərdim edəcəkdir,ona çarə ürəyim,Bəxti mənhusimə bax,mən bu təmənnada ikən Başladı şişməyə indi üzü qarə ciyərim! Tarixi gerçəkliyə daim sadiq qalan,faktlara əsaslanan alim Mirzə Ələkbər Sabirin yaradıcılığını ətraflı şərh edərək sabirşüna-slığa qiymətli irs qoymuşdur.Bu tədqiqatlar ona görə qiymətlidir,tarixi mühitdən,zamanından,obyektiv və subyektiv amillərdən kənarda götürülməmişdir.Oxucu şairin yaşayıb yaratdığı,Azərb-aycanın zəngin tarixə malik olan qədim Şamaxı şəhərinin o zamankı ictimai-siyasi mühiti,milli adət–ənənələri,zəngin ədəbi aləmi ilə ətraflı tanışlıq imkanı qazanır.Bununla əsərin qayəsi daha aydın,parlaq olur,qəlbi vətən məhəbbəti ilə çarpan hürriyyət aşiqinin şəxsi faciəsi əsarət məhbəslərindən qurtulub səsini düny-anın qabaqcıl millətlərinin səsinə qatmaq,özünü onların sıra-larında görmək istəyən xalqın azadlıq mübarizəsi səviyyəsinə yük-səlir.Şairlər millətin döyünən,aram tapmayan ürəkləridir.Mirzə Ələkbər Sabir bütün istedad sahiblərinə xas olan həssaslıq və uzaqgörənliklə xalqı üçün tale yönlü,həlledici məqamları tutur,pərvanə kimi cismi,ruhuyla özünü oda-alova atır,hər dəfə düş-düyü ağır sınaqlardan,acı məşəqqətlərdən,amansız təqiblərdən qürurlu,mətin,mübariz çıxır.Artıq məhbəsə çevrilən Şamaxıya sığmayan şair daha geniş mücadilə meydanına – barıt çəlləyi kimi hər an partlamağa hazır olan təlatümlü həyata,inqilablar,küləklər,ehtiraslar şəhəri Bakıya can atır.Yazıçı zənginlər və kasıblar şə-hərinin həmin günlərini belə təsvir edir:“Azan,kilsə zəngi,saat səsi bir-birini təqib edir,hərəsi bir yana çağırırdı”.Ən böyük arzusunu gerçəkləşdirib Bakıya gələn,mədrəsədə müəllim kimi işə düzələn M.Ə.Sabirin çırpıntıları,çətinlikləri bundan sonra da bitmir,daha dərin quyulara düşən millət əza-bkeşinin ruhu yalnız “Molla Nəsrəddin” jurnalında rahatlıq tapır.Arzuladığı Bakı şəhəri cismini əritsə də,qələmi sönməyən məşələ çevrilir.“Hop-hop”u bütün Şərq oxuyur.Əsərləri əl-əl gəzir,ürək-ləri həyəcanlandırır,xalqın dilindən düşmür,inqilab şüarlarına,mübarizə proqramına çevrilir.Əsərdə “Molla Nəsrəddin” jurnalının fəaliyyətindən ətraflı söz açan yazıçı göstərir ki,“Molla Nəsrəddin“i “Hop-hop”suz,“Hop-hop”u “Molla Nəsrəddin”siz təsəvvür etmək mümkün deyildir.Kasıblar,əlsiz-ayaqsızlar bu jurnalla təsəlli tapır,var-dövlət içində harınlamış,insaflarını itirmiş çar məmurları,bəylər,xanlar,mollalar,qazilər məcmuədə çap olunanları “şeytan vəsvəsəsi” adlandırırlar.Romanda bir çox müstəqil süjet xətləri var.Haylı-küylü inqila-bi səhnələr sanki dekorasiya rolunu yerinə yetirir.Maraqlı məqa-mlardan biri də qabaqcıl ədəbi məktəblərin,xalqı yolunda,ədalət uğrunda çarpışan,qoşa yollarla eyni məqsədə gedən qüdrətli qələm sahibləri–dünya satirasında layiqli yer tutmağa qadir olan Mirzə Ələkbər Sabirin “Kaspi” qəzetinin,“Füyuzat” jurnalının baş mühər-riri,Zaqafqaziya müftisinin oğlu,xaricdə kamil təhsil almış Əlibəy Hüseynzadə ilə ədəbiyyat və siyasət meydanında qarşılaşmasıdır.Millət aşiqlərinin amalı birdir:”Hürriyyət!”,bununla belə onlar bir-birlərindən tamamilə fərqli əqidə sahibləridir.Heç birini öz yolundan,məsləkindən döndərmək mümkün deyildir.Xalq arasında belə vəziyyət barədə deyirlər ki,daş qayaya rast gəlib.Xüsusilə,müəyyən prinsipial məsələlərdə onlar bir-bir-lərini qətiyyən qəbul etmirlər.Hər iki mütəfəkkir anlayır ki,artıq inqilabi şərait yetişmişdir.Məqsəd eyniliyi var – demokratik,müstəqil Azərbaycan dövlətinin qurulması,lakin inqilabi qüvvələr kimlərdir,bu dövlət quruluşu necə olmalıdır,burada ciddi fikir ayrılıqları ortaya çıxır.Böyük satira ustası inqilab sükanını əzilənlərin–fəhlələrin və kəndlilərin əllərində görür,zor tətbiq etməklə “istismarçı” si-nifləri,”zülmkarları” məhv etməyə,öz milli dövlətini qurmağa çağırır:-Haqqı xalqa bildirib dəfi zəlalət etməli,Gün kimi taban edib pamali-zülmət etməli,Nabəca bu işlərin dəfinə qeyrət etməli.Ey süxəndanan,bu günlər bir hidayət vəqtidir,Ülfətü ünsiyyətə dair xitabət vəqtidir! Liberal dünyagörüşlü Əlibəy Hüseynzadə qətiyyən sinfi mübarizəni qəbul etmir,maarifçilik istiqamətini üstün tutur,təzyi-qin,zorakılığın,millətin arasına təfriqə salmağın əleyhinədir,in-qilabın Azərbaycana xaricdən,xüsusən,şovinist,ermənipərəst Rusiyadan ixracatının fəlakət gətirəcəyinə tam əmindir.Bütün varlığıyla umid edir ki,“Ittihad və tərəqqi” firqəsinin,hökuməti ələ alan “cavan türklərin” məşrutə istəyən ordusunun “parlaq is-tiqbalı” qalib gələcək,yaşıl islam bayrağı altında nəhəng Osmanlı imperiyası təşəkkül tapacaqdır.Bu şəkil 1978-ci ildə görkəmli Azərbaycan yazıçısı Mir Cəlalla Sumqayıt Mərkəzi kitabxanasında oxucuların görüşündə çəkilib.Solda:Mahirə Abdulla.Mahirə Abdulla həmin tədbirdə çıxış edərkən.M.Ə.Sabir din xadimlərinə görə dinin özünü amansız tənqid edir.Dini ehkamlarla barışmır,xurafatın əleyhinə çıxır:-Könül ta var əlində cami-mey təsbihə əl vurma! Cəhənnəm qapısın açdırma,vaizdən xəbər sorma! Türkçülük və islamçılıq ideyalarının alovlu təbliğatçısı,dərin bilicisi Ə.Hüseynzadə islam dininin təhrif və təhqir olunmasına döz-mür,radikal münasibətləri qətiyyətlə rədd edərək türk millətinin həm də “islami-millət” olmasını arzulayır.Eyni zamanda dini islam olan demokratik dünyəvi dövlət ideyasını irəli sürür,yaxşı bilir ki,düş-mənlərimiz yabançı dinləri yayıb,millətimizi öz dinindən döndər-məklə dövlətçiliyimizi sarsıdırlar.Allahın kəlamları bəşəriyyəti həqiqətə,ədalətə səsləyir,ins-anı düzgün yaşamağı öyrədir.Böyük mütəfəkkirin bu siyasi uzaqgörənliyi yüz ildən sonra reallaşdı,islam dini dəyərlərinin xalqın həyatından,qəlbindən silinməsinin mənəviyyatımızı sarsıdan qorxunc təhlükə olduğunu bir daha anladıq,dinimizin rəmzi yaşıl rəngi üçrəngli bayrağımızın bir rəngi oldu.Öz doğma vətənlərində rahatlıq və anlam tapa bilməyən iki nəhəng sənətkarın faciələri əsrin ziddiyyətlər qovuşuğunda çabalayan millətin faciəsi idi.Onların heç birı şöhrət arzusunda deyildi,şəxsi maraqlarını,rifahını,var-dövlətini düşünmürdü.Mir Cəlalın Monteskyenin bu fikrini misal gətirməsi lap yerinə düşür:“Insanların səadətinə çalışmaqdan gözəl nə var!” El arasında bir məsəl var,xalq üçün ağlayan gözsüz qalar.Böyük hörmət və nüfuza malik olan,türkpərərstlik cəbhəsinin başında duran,dünya-nın ən son,mütərəqqi dini olan islam dininin təəssübünü çəkən alim – vətəndaş Əlibəy Hüseynzadə doğma şəhəri Bakıda qaraguruh içində boğulurdu.O,Türkiyədə “siyasi hərəkat və qələm qüdrəti üçün hərtərəfli şərait olduğuna möhkəm inanırdı.Bununla belə,həmişə ehtiram və anlam gördüyü qardaş Türki-yənin döyünən ürəyi Istanbulda fəaliyyət meydanı genişlənsə də,qürbət həsrəti çəkirdi,həqiqət beləydi,ürəklərini azadlıq məşəlinə döndərmiş hürriyyət mücahidləri heç yerdə aram tapıb rahatlana bil-mirdilər.Mirzə Ələkbər Sabir Vətənini tərk etməyi ağlına da gətirmir-di,sonadək özünü azadlıq oduna yandırır,aram tapmayan ürəyini,cismini kül edirdi.Mir Cəlal əsər boyu bu faciəni müxtəlif planlarda–şairin ailəsində,müəllimlik fəaliyyətində,cəmiyyətdə çox inandırıcı səhnələrlə təsvir etməklə onu bir daha oxuculara tanıtdırır və sevdirirdi.Əsərdə qüdrətli qələm sahiblərinin oxşar taleləri N.Nekrasovun epiqraf kimi verilən bu fikri ilə ümumiləş-dirilir:“Yazıçı qardaşlar! Bizim taleyimizdə nə isə bir qəza-qədər vardır”.Fikirləşirsən,böyük şair xalq inqilabının qələbə çalmasına ürəkdən inansa da,Azərbaycanda Sovet hakimiyyətinin qururlmasını yaxşı ki görmədi,yoxsa erməni daşnaklarının rəvac verdiyi,arxalandığı Stalin repressiyasının ilk qurbanlarından biri olacaqdı.“Yolumuz hayanadır” romanı böyük filosof Mir Cəlalın hər bir müstəqil xalqın,demokratik dövlətin mövcudluğu üçün çox önəmli olan məsələdə heç zaman dəyişilməyən,sonadək sadiq qaldığı namuslu mövqeyini ortaya qoyur – bu xalqımızın vətəndaş həmrəyliyidir.Sovetlər dövründə Əlibəy Hüseynzadənin həyat və yaradıcılığı,ictimai-siyasi fəaliyyəti,əlçatmaz Türkiyə,inqilabçı gənc türklər haqqında belə ətraflı biliklərə malik olan,geniş məlumat verən yazıçı bununla böyük riskə getdiyini yaxşı bilirdi.Əlibəy Hüseynzadənın Türkiyəyə getməmişdən əvvəl bir çox prinsipial problemlərdə qətiyyən razılaşmadığı “Molla Nəs-rəddin” jurnalına gedib Cəlil Məmmədquluzadə ilə görüşməsi,heç zaman düz gəlmədiyi məsələlərdə səbr və anlaşma göstərərək fikir mübadiləsinə getməsinə həqiqətən adi səhnə,yazıçı təxəyyülü kimi baxmaq olmaz.Romanda “iki məşhur qələm sahibi”nin prinsipial fi-kir ayrılıqları çox dəqiq ifadə edilir:”Əlibəy Tiflisdə oturan müsəlman mühərrirlərini əcayib sayırdı.Molla Nəsrəddin də Bakıda oturan,Haciya bəli-bəli deyən mühərrirləri satqın sayırdı.Əlibəy Tiflis mühərrirlərini xaricilərə yaxın sayırdı,Molla Nəsrəddin Bakıda oturan mühərrirləri qəss-ablara,tacirlərə,bankirlərə yaxın sayırdı.Əlibəy öz işini “mü-nəvvərlər”,oxumuşlar ilə,Molla Nəsrəddin isə öz işini cırım-cındırlı,kəndli-kündlü qardaşlar ilə aparırdı.Əlibəy türklük,islamçılıq deyə bağırırdı.Molla Nəsrəddin xalq,vətən,zəhmət deyib camaatı oyadırdı”.Dil yalnız ünsiyyət vasitəsi deyil,millətin varlığının özü,ruhudur,anamızdan eşitdiyimiz şirin laylalardır,körpələrimizin ilk mahnısıdır.Ömrü boyu ana dilini sevən,onun saflığı,təmizliyi uğrunda mübarizə aparan Cəlil Məmmədquluzadə ”qəliz” yazan,xalqın “anlamadığı”,“qəbul etmədiyi” Ə.Hüseynzadəni tənqid edəndə bu dahi insan razılaşır,etiraf edir ki,“xalq üçün sadə yazmağın özü də bir məharətdir”.Mirzə Cəlil şəxsiyyətinə hörmət bəslədiyi böyük təfəkkür sahibinin səmimi etirafından çox məmnun qalır:“Cənab Əlibəy,mən sizin kimi bir qüdrətli qələm sahibinin bu sözlərini tamamilə ciddi hesab etməyə bilmərəm”.Bunları düşmənçilik saymaq olarmı? “Həm əlifba,həm dil,həm hicab,həm məktəb,həm istiqlaliyyət”,sinfi mübarizə,inqilabi qüvvə-lər kimi mühüm məsələlərdə ciddi fikir ayrılıqları,barışmaz mövqeləri olan millət aşiqləri millət,Vətən sevgisində vahid cəbhədə birləşirlər.Klassik ədəbiyyatımızı dərindən öyrənib bilən Mir Cəlal bi-lirdi ki,türk milləti üçün namusun,qeyrətin adı,ünvanı yalnız Və-təndir,böyük söz ustaları həmişə xalqını düşünmüş,onun dərdini demişlər.Əsərin baş qəhrəmanı Mirzə Ələkbər Sabir də bu qeyrət yolunu seçmişdi.Əsl elm,sənət yalnız həqiqətə söykənir,həqiqət isə müşahi-dələrdən,fikir mübadiləsindən,müxtəlif baxışların sintezindən yaranır.Onun məhək daşı reallığı saf-çürük edən tarixdir.Danılmaz həqiqətdir,insanın ömür ölçüləri əbədi zaman üçün çox kiçikdir,sənətkara əbədiyyət bəxş edən xalqdır.Bu qüd-rətli qələm sahibləri öz əqidələrində qalsalar da,zaman süzgəcin-dən keçib durulmuş,ədəbiyyatımızın monolit sütunlarına çevril-miş əsərləri,məslək və ideyaları Azərbaycan xalqının istiqlaliyyə-tinin ayrılmaz tərkib hissələridir.Bunu zaman sübuta yetirdi,xalqın özü qeyrətli övladlarını bir bayraq altına gətirdi.Güclü dalğalar,fırtınalar həmişə altı üst edib,gizlini üzə çıxarır.Mənəviyyatların güzgüsü olan ədəbiyyatda belədir – bütün reallıqlar həqiqət tərəzisinə qoyulur,ələkdən keçirilir,saf-çürük olunur.Bu mübarizə ədəbi cərəyanların da mubarizəsi idi.Romanda göstərilir ki,Mirzə Ələkbər Sabir,Cəlil Məmmədq-uluzadə,Əlibəy Hüseynzadə,Nəriman Nərimanov kimi əsrin dahiləri dunyagörüşlərindəki ziddiyyətlərə baxmayaraq millət,yurd,Vətən kimi əbədi,müqəddəs məhvərdə dayaq tapır,bir qaynaqdan bəhrələnir,bir amala qulluq edirlər–hürriyyət,müstə-qillik! Onların böyüklüyü bundan ibarətdir ki,fərqli məslək sahib-ləri olsalar da,bir-birlərinə hörmət edirlər,xalqa,Vətənə sadiq olanlara xain kimi yanaşmırlar.Kosmos,atom enerjisi,elektronika,kompüter əsrinin yüksək intellektual səviyyəli tələbkar insanı yüz il əvvəlki oxucu deyil,dünya ədəbiyyatına yaxşı bələddir,sivilizasiyaların tarixini bilir,safı-çürükdən ayırmağı yaxşı bacarır.O,yalnız mütailə ilə məşğul olmur,oxuduğu əsərlərə beynəlmiləl mövqedən yanaşmağa,bəşər mədəniyyətinə hansı töhfələr verdiyini dərk etməyə çalışır.Azərbaycanın görkəmli maarifçiləri sırasında layiqli yerini tutmuş Mir Cəlal dünya ədəbiyyatının dərin bilicisi kimi öz zən-gin ədəbi və pedoqoji fəaliyyətində dünya mədəniyyətlərinin int-eqrasiyasının labüdlüyünü qəbul edərək bu istiqamətdə səmərəli fəaliyyət göstərmişdir.Azadlıqsevər millətimizi başqa qabaqcıl xalqlar ilə bir sırada görmək istəyən böyük yazıçı “Yolumuz hayanadır” romanında” Azərbaycan ədəbiyyatının dünya ədəbiyy-atları səviyyəsində olmasını klassiklərimiz,habelə öz timsalında bir daha təsdiqləmişdir.Qüdrətli söz ustaları Füzulinin,M.Ə.Sabi-rin,V.Hüqonun,N.Nekrasovun,I.Krılovun,L.Tolstoyun,Monteskyenin,A.Səhhətin,N.Çernışevskinin kəlamları əsərin qayəsini dolğunlaşdırmış,süjetini zənginləşdirmişdir.Müasir dövrümüzdə qloballaşma prosesi geniş vüsət almış-dır,lakin hər kəs düşdüyü yerdən qalxır,bu düzgün yoldur,başqasının yerini “zəbt” edən gec-tez sarsılıb mövqeyini itirir.Ins-an öz yolundan çıxmamalı,barlı ağaclar kimi boyu və gətirdiyi bar-bəhər qədər görünməlidir.Xalqımızın mənlik şüurunun,mentalitetinin formalaşmasına böyük xidmət göstərən romanda bu sualın da cavabı verilmışdir.Gəlinən nəticə belədir,zaman mürək-kəbdir,dövr qarmaqarışıqdır,milli birliyi,vətəndaş təəssübkeşliyi olmayan ölkə damı çatlamış,qapı-pəncərələri laxlamış,divarları uçmuş evə bənzəyir – yağış yağanda,külək bərkiyəndə yüz yerdən damacaqdır.Çaşbaş qalmış sakinlərini yurdlarından qovacaq,qoltuqlara,yad kölgələrinə sığınmağa,cılızlaşmağa,mövqesizliyə məcbur edəcəkdir.Bu əsərdə həmişə,xüsusilə millətin öz taleyini həll etməyə qalxdığı zaman çox vacib olan dövlət quruculuğu problemləri araşdırılır,bir sıra qiymətli elmi nəzəriyyələr irəli sürülür.Əsrin iki söz nəhəngi məslək,ideya qarşıdurmalarında,çarpışmalarında bizim kimi bir-birlərinə “divan” tutmur,şəxsiyyətlərini təhqir etmir,lazım gələndə dialoqa gedirlər,çünki fikir ayrılıqları və-təndaş ixtilafına,millətin parçalanmasına gətirib çıxarmamalı-dır.Bu addım çox böyük fəlakətlərə səbəb olar,iyirminci əsrin əvvəllərində olduğu kimi vurub sıradan çıxartdığımız həmvətənlə-rimizin yerini vətən xainləri,düşmənlərimiz tuta bilərlər.Ədəbi qəhrəmanlarının – sələflərinin prinsipial dünyagörüş-lərinin yalnız izahını verməyən yazıçı bu vacib məsələdən kənarda qalmayır,yeri gəldikcə öz vətəndaş mövqeyini də açıqlayır,bununla digər yazıçı borcunu ortaya qoyur.Mir Cəlal gələcəyə inamla baxır,çünki ölkəmiz Vətənini,xalqını canından əziz tutan,onun müstəqilliyini,azadlığını haqq işi sayan çoxlu sərkərdələr,ağıl-dərrakə sahibləri yetişdirmişdir.Təsadüfi deyil ki,şair dövrünün nəb-zini tutan,hürriyət eşqi ilə döyünən ürəyini bayraq edən böyük sati-rik şair Mirzə Ələkbər Sabiri romanın əsas qəhrəmanı seçmişdir.Stalin rejiminin tüğyan etdiyi,sovet senzura qılıncının kəsib-doğradığı bir vaxtda milli təəssübkeşlik,ədəbi irsi qoruyub saxlamaq zərurəti kimi vacib məsələlərin qaldırılması,çox ciddi tədqiqata ehtiyacı olan klassiklərimizin həyat və yaradıcılığının araşdırılması Mir Cəlalın Vətəninə,xalqına sarsılmaz məhəbbətin-dən xəbər verir.Əsərdə sənət adamının vətəndaş mövqeyi problemləri hər yerdə ön plana çəkilir,qüdrətli qələm sahibləri-nin,o cümlədən M.Ə.Sabirin fəaliyyəti timsalında həlli yolları göstərilir.Məqsəd birdir – hürrüyyət,xalq cümhuriyyətinin yaradılm-ası.Mirzə Ələkbər Sabir də bu yolun davamçısıdır.Təsadüfi deyil ki,şair hətta aclıq və ölümlə üzbəüz qalanda “Xəmsə” kitabını satmır,Nizami Gəncəvini xalqının qəlbi,mənəvi sərvəti kimi özündən,atalarından çörək,paltar gözləyən balalarından üstün tutur.Sinfi ziddiyyətlər çarpazlaşıb,tərəflər ortaya gələrkən cəmiy-yətdə xüsusi amansızlıq hökm sürür,həqiqətin qəsdən təhrif olunması üçün süni vəziyyətlər yaradılır.Mir Cəlal romanın əhatə etdiyi zaman keçidini təsadüfən seçməmişdir.Hakim siniflər qorunmaq üçün özləri səhnə arxasında qalıb,başqa qüvvələri qızışdırıb qabağa verirlər.Inqila-bı xalq edir,onlar bundan yararlanıb hakimiyyətə gəlirlər.Mir Cəlal böyük keçid dövrlərinin bu amansız həqiqətini şairin öz misraları ilə izah edir:-Qarışıqdır hələlik millətin istedadı-Ələnirsə,safı bir yan,tozu bir yanlıq olur! Çalxalandıqca,bulandıqca zaman nehrə kimi,Yağı yağ üstə çıxır,ayranı ayranlıq olur.Sovet ideologiyası Qafqazda çaxnaşmalar meydanı,çarpışmalar ocağı Azərbaycanda gerçəkləşməyə başlayıb.Inqilabi şərait yaranmışdır–“aşağılar köhnə qaydada yaşamaq istəmirlər,yuxarılar köhnə qaydada idarə edə bilmirlər”.Ikiqat zülmdən – Romanovlar sülaləsinin əsarət zəncirlərindən,azğın bəylərdən,xanlardan,elm işığını,mütərəqqi cücərtiləri xurafatla boğan din xadimlərindən,mollalardan,qazilərdən cana doyan yoxsul ins-anlar,zəhmətkeşlər hürriyyət şüarları ilə meydanlara çıxaraq azadlıq mübarizəsinə qalxmışlar.“İnqilabi şərait” deyilən anlayış var.Bu zaman cəmiyyətdə keyfiyyət dəyişikliklərinə əlverişli imkan yaranır.Onun bir əlaməti kütlənin içindən şişməsidir.Genişlənən enerji qəlibinə sığmadığı üçün partlayıb tökülməli,axarlarını tapmalı,yeni məcraları yutmalıdır.Belə həlledici anlarda M.Ə.Sabir demişkən,“Kişilər hümməti dağı qoparar”.Artıq “köhnə” parçalanıb “yeninin” tərkib hissəsinə çevrilir,lakin dəyişəndə öz xüsusiyyətlərini dəyişdirənə bəxş etməklə onu da dəyişdirir.Tam hissəyə keçsə də,daha geniş məkan qazanaraq ikinci həyatını yaşayır.Tərəflərin nisbəti məzmunun əsas göstəricisidir.Bu,bütün inqilabların əvvəlində olduğu kimi xaotik hərəka-tdır.Xalqın görən gözləri,düşünən beyinləri həmin xaosa cəlb olunsalar da,xalqı öz arxalarınca apara bilmirlər,onun bayraqdarı,öncülü,lideri ola bilmirlər.Əksinə,kütlə bir sel kimi onları özlə-rinə qatıb aparır.Ayrılmış enerjiləri doğma məcralarına yönəldən qüvvə-lərdən biri də tarixi şəxsiyyətlərin fəallığı,onların milli yekdilli-yidir.Belə ilahi məqamlarda fürsətini itirsən,başqa birisi ona yiyə duracaqdır.Milli birliyimiz olmadığından iyirminci əsrin əvvəllə-rində tarixi fürsət qeyb edildi.Xalqın inqilabı,ümidləri yetmiş ilin könüllü həbsxanasına qatıldı.Sosializm adlı bu həbsxananın açarları cildini məharətlə dəyişmiş düşmənlərimizin əlinə verildi.Pəncərələri dünyaya,həqiqətə qapanmış məhbəsdə başqa aləmlər-lə təmasa girmək nədir,hətta onları doğru-düzgün təsəvvür edə bilmirdin.Bu həyatı nənə-babalarımız,ata-analarımız,onların biz yaşda olan övladları da yaşadılar.Onu silmək – bu həqiqəti inkar etməkdir.Nə yaxşı ki dünya bizim təsdiq və inkarımızdan asılı olmayaraq mövcuddur.Böyük şəxsiyyətlər heç zaman kiçik hisslərlə yaşamırlar.Zəmanəni və zamanını qabaqlayan Mir Cəlal daha irəli gedərək fars və rus qəsbkarları tərəfindən iki yerə bölünmüş Azərbaycanın yüz il sonra da beynəlxalq miqyasda həllini gözləyən,namus,qeyrət borcumuz olan ərazi bütövlüyü problemini qaldırır.Milli birlik məsələsinin bu yöndə qabardılması həqiqətən yazıçının yaşayıb-yaratdığı SSRI dövründə ədəbi aləm üçün böyük hadisə idi.Mən erməni işğalında olan qədim türk diyarı Zəngəzur mahalının Qubadlı rayonunda anadan olmuşam.Sovetlər dövündə Güney Azərbaycanın adını çəkmək nədir,hətta Araz boyu qatarda yol gedərkən çayın o biri sahilinə boylanmağa belə aman vermirdilər.Sərhəd rayonlara yalnız orada doğulanları buraxırdılar.Bakıdan ata yurduma gedib – gələndə özüm şahidi olurdum,əlləri avtomatlı rus əsgərləri nəinki sənədlərimizi yoxlayırdılar,bizi öz torpağımızda göz dustağı etmişdilər,vaqonları gəzərək pərdələri çəkməyi tələb edir,pəncərədən baxanları silahla hədələyirdilər.Dərdimiz yüz il öncəki dərddir.Həmin keçilməz sərhədlər,hə-min bağlı yollardır.Mir Cəlalın “Yolumuz hayanadır” romanında Güney Azərbaycanda başlayan Səttarxan hərəkatına xüsusi yer ayrıl-mışdır.Yazıçı bu hadisələri Mirzə Ələkbər Sabirin dili ilə belə təsvir edir:“Bu gün Kərbala meydanı–Azərbaycandakı vətənpərvərlik meydanıdır.Hər kimin ürəyində bir cüzi din,namus,vətən hissi varsa,oranın qeydinə qalmalıdır.Axıtmalı qanlarımız,ehsan verməli pullarımız,ərzağımız varsa,gəlin oraya–ürəklər parçalayan Azərbaycan matəmgahına verək! Zaman bizdən bunu istəyir.Bu gün ən böyük ibadət,ən birinci din və vətənpərvərlik,ən birinci islam yolunda cihad oraya kömək eləməkdir”.İnkaredilməz faktdır,bu sözlər Mir Cəlalın qələmindən çıxıb,onun Səttarxan hərəkatına münasibətini,xalqımızın arzusunu və məqsədini əks etdirir.Romanda inandırıcı səhnələrlə göstərilir ki,bu azadlıq mübarizəsindən qorxuya düşən xarici düş-mənlərimiz,milli satqınlarımız olsa da,onlar azlıq təşkil edirlər.Bütün Bakı əhalisi fərəhlənir,həyəcanla hadisələri izləyir.Azərb-aycanın diqqəti Təbrizə yönəlmişdir.“Molla Nəsrədin” jurnalı yazır:“Bu günlərdə Iranda istibdad ilə ədalət bərk çarpışır.Böyük bir millətin dini,namusu,hüququ,vətəni təhlükədədir”.Mirzə Ələkbər Sabir qələmini süngüyə çevirərək Səttarxan inqilabına şeir həsr edir.Onun bu alovlu misraları dillərdən düş-mür:-Afərinim hümməti-valayi – Səttarxanədir.Inqilab oğlu,hünər kani,igid,mərdanədir.Çün bu xidmətlər əzizim bil,Azərbaycanədir,Afərinim Hümməti-valayi – Səttarxanədir! Qaranlıqla işığın çarpazlaşdığı bir dövrdə xalq kasıbından,varlısından,fəhləsindən,alimindən asılı olmayaraq Səttarxan cəb-həsində birləşir.Bu,Mirzə Cəlilin arzusudur,Mirzə Ələkbər Sabi-rin,Əlibəy Hüseynzadənin,Hüseyn Cavidin,Mir Cəlalın,Vətə-nini sevən bütün görkəmli şəxsiyyətlərin arzusudur.Məhəmməd Hadinin belə bir ölməz misrası var:“Hürriyyətin qanadları lazımdır uçmağa!” Hamı Səttarxan inqilabına mənəvi və maddi yardım etmək istəyir.Bu,milli birlikdir,həmişə arzuladığımız xilas yolumuz,Azərbaycanı müstəqil bir dövlət kimu təmsil edən,tanıdan möhtəşəm birlikdir.Yaxşı əsərin uğurla seçilən adı onun kodu kimidir,məğzini,məqsədini bildirir.Ədəbi yaradıcılığında və pedoqoji fəaliyyətində demokratik müstəqil Azərbaycan dövlətçiliyinin əsaslarının yaradılması,yeni insanın tərbiyəsi sahəsində əvəzsiz xidmətləri olan böyük mütəfəkkir yazıçı Mir Cəlalın “Yolumuz hayanadır” romanı-nın adı sual kimi səslənir və əsər boyu onun cavabı araşdırılır.Əsərin Səttarxan hərəkatı ilə bağlı süjetləri–son akkordları cavab kimi səs-lənir:-YOLUMUZ VƏTƏNDAŞ HƏMRƏYLİYİ,MİLLİ BİR-LİK YOLU İLƏ QÜZEYLİ,GÜNEYLİ BÜTÖV AZƏRB-AYCANADIR! MİR CƏLALIN “BİR GƏNCİN MANİFESTİ” ROMANINDA HUMANİZM FƏLSƏFƏSİ Yazıçı ölməzliyinin sirri nədədir? Hərə bir ehtimala söy-kənir,lakin bütün zaman dönəmlərində reallıq ön plana çəkilir.Əslində,reallıq adlanan görüntülərin alt qatlarına nüfuz edilsə,onun da göründüyü kimi real olmadığı anlaşılır.Reallığın üst görüntüsü olan Görünüş – Qavrayışdan keçərək şüurun alt qatlarında öz inikasını tapır,təzədən üst qata – qarşılıqlı inikas çevrəsinə qaytarılır,gözdən beyinə,dilə,əməli fəaliyyətə,anlayışdan özünüifadəyə yönəldilir.Bölüşmə zamanı fərdlər deyil,ehtiva olunmuş reallıqlar toqquşur,həqiqət anlamları mübadiləsi baş verir,bədii obrazlarla,təsvirlərlə praktika və sınaq önəmləri-nin zaman dönəmlərində,məkan formatlarında qəliblənir.Bundan sonra forma dəyişsə də,məzmun tamlığı qalır.Qorunan məzmun əsl Gerçəklikdir.Reallığa orijinal münasibətlərdə təzahür edərək heç vaxt dəyişməyən,zənginləşən,dünyəvi,kosmik biliklərlə şirələnən əsərlər Qobustan qoruqlarıdır.İstеdаdlı Azərbaycan yazıçısı Mir Cəlalın romanlаrını eyni zamanda tarixi,psixoloji,məişət bölgülərınə salmaq olar,onsuz da bütün pillələrdə layiqli yerlərini tutmuşlar.Bölgülər yenə nisbi olacaqdır,çünki Həqiqət yaranış kimi bənzərsiz,kamil və dolğundur,söz ustasının bədii yaradıcılığının,pedоqoji fəaliyyəti-nin bünövrəsində bütün müsbət insani keyfiyyətləri özündə birləş-dirən humanizm fəlsəfəsi,həyat reallıqları durur.Bu əsərləri hələ məktəb illərində dəfələrlə oxumuşam,xüsusən,“Bir gəncin manife-sti” romanındakı Bahar surəti qayğısız uşaqlıq illərimin sevimli obrazlarından biri idi.Kənd uşağının sağlam psixologiyası,yaşam tərzi,ehtiyacın,siyasətin kölgə sala bilmədiyi saf ürəyi,duyğuları hamımıza çox tanış,doğma idi.Məhz belə ali hisslər,arzular şüurlu varlıq olan insana yaranışdan xas olduğu üçün şifahi xalq yaradıcılığının,daha sonra yazılı ədəbiyyatın da mayasını təşkil etmiş,lakin real həyatda müxtə-lif ölçülərdə fərqli yanaşma tərzləri ilə təhlil edilmişdir.Insan cəmiy-yətləri inkişaf edib təşəkkül tapdıqca humanizm ideyaları bütün ic-timai fikri sarmış,müxtəlif dövrlərdə ayrı-ayrı təbəqələrin,siniflərin və cəmiyyətlərin marağını müdafiə edən fəlsəfi konsepsiyalar kimi formalaşmışdır.Humanizm fəlsəfəsi Intibah dövründə ictimai fikrin əsas mövzusu olmuş,reformasiya dövründə öz inkişafının yüksək zirvə-sinə çatmışdır.Italiyada C.Bokkaçço,F.Petrarka,Rafael,Mirandola,Mikelancelo,Ingiltərədə Şekspir,F.Bekon,Fransada M.Monten,F.Rable,Ispaniyada M.Servantes və başqa dahi şəxsiyyətlər insanın hərtərəfli inkişafı ideyasını bir konsepsiya kimi zənginləşdirmiş,Kant fəlsəfə məktəbi daha kamilləşdirmişdir.Göründüyü kimi,humanizm fəlsəfəsinın təşəkkülü daim Avropa dövlətlərinə şamil olunur.Lakin bir həqiqəti danmaq olmaz ki,onun kökləri məhz qədim Şərqlə,eləcə də türk tarixi,mədəniyyəti ilə bağlıdır.Azərbaycanda humanizm – insan fəlsə-fəsi şifahi xalq ədəbiyyatından qaynaqlanmış,Nizami,Füzuli,Nə-simi,H.Cavid,M.Hadi,Y.V.Çəmənzəminli,Ə.Hüseynzadə və başqa dahilərin yaradıcılıqlarının bünövrəsində durmuşdur.Sovet dövründə materialist dialektikaya arxalanan,özündən əvvəlki bütün tezisləri rədd edən marksizm-leninizm,yaxud proletar humanizmi şəxsiyyətin “atrofiyası” üçün bütün elementləri özündə birləşdirərək insanı cılızlaşdırır,mənəvi düny-asından,qudsal həyatdan tamamilə ayırırdı.Şəxsi mülkiyyətin ləğv olunub ellikcə kollektiv mülkiyyətə keçilməsi sosial vəziy-yətə,iqtisadi duruma aid olsa da,insanın mənlik şüurunun sarsı-dılmasına yönəldilərək öz real nəticələrini verirdi.Hakim partiya-nın ideologiyasının ayrılmaz hissəsinə çevrilən sosializm humanizmi sovet həyatının bütün sahələrinə sirayət edir,fəlsəfi konsepsiyadan insanları əzən,milli mentalitetini sarsıdan ide-ologiyaya çevrilərək yeni sosialist quruculuğuna xidmət edirdi.Antihumanist sosializmə qarşı çıxanlar xalq düşməni damğası ilə məhv edilirdilər.Əslində sosializm humanizmi həyatın harmoniyasına qarşı çıxaraq insanları kamil şəxsiyyət kimi formalaşdıran mühitdən qopartmağa,bununla onları tamamilə manqurtlaşdırmağa,Vətən,millət hisslərini öldürməyə,xidmət edirdi.Allah – Yaradan əbədidir,kamildir,qüdrətlidir,yaratdıqları Onun ÖZÜNÜİFADƏSİDİR,bu da yaradılana ölməzlik iddiası verır.Materiyanın formaları Ətraf aləmdir,Yer kürəsidir,Qalaktika-dır.Doğulduğumuz ev,qızındığımız ocaq,sığındığımız yurddur.Mir Cəlalın həyat və yaradıcılığı sovet dövrünə təsadüf etsə də,onun sinfi eqoizmdən uzaq əsərləri məhəbbət,sədaqət,şəfqət,ailə,yurd sevgisi kimi ömrümüzü-günümüzü mənalandıran,yaşamlı edən gö-zəl ideallar üzərində qurulmşdur.Yazıçı Baharı o qədər incə,təsirli cizgilərlə vermişdir ki,Mərdan və digər obrazlar kölgədə qalır.Hər addımda rastlaşdığı rəzalətlər uşağın daxili aləminə kölgə sala bilmir,əksinə,işıqlı qəlbini cilalayır,qarışıq və qaranlıq dünyada paklığı,saflığı ilə qabarıq nəzərə çarpır.Bu baxımdan Bahar Azərbaycan ədəbiyyatında ən təsirli,maraqlı uşaq obrazları sırаsındаdır.Romanda bəşər övladlarına,xüsusən,günahsız insanlara,uşaqlara,qadınlara,qocalara humanist münasibət bərqərardır.Bahar hər bir azərbaycanlı uşağın qəlbindədir,onu “tanıyanda” uşaq idim,yaşa doldum,mənimlə kənddən şəhərə köçdü,kömək-siz quş kimi çırpınan,kövrələn qəlbinin çırpıntıları böyük şəhərin dar küçələrində daim məni təqib etdi.Bahar dərdiylə,əzablarıyla mənimlə böyüdü,mən isə Baharla daim uşaq qaldım.Ana oldum,amansız insanların danlaq,kötək yeri olmuş anasız körpənin qapılarda,küçələrdə söyülən,döyülən,aclıqdan qurumuş sısqa vücudunun gərginliyi,bitib-tü-kənməyən əzabları ruhumu incitdi.Dövr dəyişirdi,Mir Cəlalın yaradıcılığı hər şeyi ələyən,öz boyunda,biçimində göstərən tarix pillələrində yüksəldıkcə yeni-yeni mənalar kəsb edir,zamanın nəfəsi dəydikcə təzələşir,zəngin-ləşirdi.Bu ölməzliyin sirri böyük Allahı öz varlığımızla,anlamlarımızla dərk etməyimizdədir.Hər birimiz üçün həqiqət formalarla ayrılan maddiliklər-dir.Biz bu Tamın ayrılmaz hissələri kimi şüur prosesində formaları hissələrə bölərək mənimsəyir,öz enerjimizi,bilik və təcrübəmizi də ona veririk.Forma itəndə məzmun başqa qəlibə girib,bizim üçün yadlaşsa da,əslində öz tutumunda dəyişməz qalır.DƏYIŞMƏZ QALAN – ƏBƏDİ YADDAŞDIR.Mir Cəlal böyüklüyünün sirri bundadır ki,həyata kobud şə-kildə müdaxilə etmir.Müdaxilə dişinlə sal qayadan daş qopartmağa bənzəyir,əvvəl-axır dişin qırılacaq.Bədii yaradıcılıq dəhşətli prosesdir,hər an səninlə vuruşmağa,məhv etməyə hazır olan şirə bənzəyir,məglub olsan,öz vərəğindən kənara çıxa bilməyəcəksən,qalib gəlsən,geniş ədəbi meydan,vuruş,risk,həvəs,yaradıcılıq ehtirası olmayacaq.Sonuncu yol qalır,gərək ikiləşməyəsən,qucaqlayasan onu,varlığına,ruhuna hopasan,Birdə İki olasan.Həm Özün,həm Həyatın özü olasan.Bəzi “ultramüasir” yazarlar gündəmdə qalmaq üçün özlərini inqilabçı,hətta islahatçı kimi qələmə verərək keçmişi təhrif,hətta inkar edirlər.Bununla belə “inqilabi” keçmişimiz istəsək,istəmə-sək də yaşanmış,bir əsrlik ağrı-acıları,dərdləri,ibrət dərsləri ilə millətin yaddaşında qalmışdır.Tarixin axınını saxlamaq – uşaqlıqdan qocalığa adlamaq,ahıllıqdan körpəliyə qayıtmaq kimi mümkünsüzdür.Axı həyat–digər həyat sönən yerdən başlamır,yüzlərlə,minlərlə ömür eyni adlamlarda,müxtəlif rənglərdə davam edir.1990-cı il dönəmlərində yenə başqa formatlarda yaşandı,torpaqlarımızı apardı,uşaqları isti ana qucağından,sevgi-liləri bir-birlərinin ağuşundan ayırdı.Evləri viran etdi,yurdları kor qoydu.Zamanın axarını döndərmək istəyi insanın özünün də də-yişməsiylə nəticələnir,bu yenilik,islahat axtarışları ağrısız və it-kisiz ötüşmür.Romanda ХХ əsrdə böyük dəyişikliklər ərəfəsində Azər-baycanın mürəkkəb ictimai-siyasi mühiti təsvir olunur.Tarixə nə-zər salsaq,bütün inqilablar mövcud cəmiyyətlərə,ictimai–siyasi quruluşlara etirazdır,köhnələrin yerinə öz baxışlarını,maraqlarını,iradələrini bərqərar etmək istəyidır.İSTƏKDƏN CƏHDƏ KEÇMƏK ZORAKILIQ DOĞURUR.Mir Cəlalın “Bir gəncin manifesti” romanı süjet xətti,surətləri ilə həmişə yenidir,çunku bütün zaman keçidlərində təkrar olunan,acı dərslərini verən,dəyişməz həyat reallığıdır.Bahar obrazından söz açılanda dünya ədəbiyyatından tanış olduğum,müxtəlif inqilablarla bağlı olan bir neçə uşaq obrazı yadıma düşür.Dahi fransız yazıçışı Viktor Hüqonun məşhur “Sə-fillər” romanındakı Qavroşu hamıya sevdirən onun küçə həyatının kölgə sala bilmədiyi saf qəlbidir.Yazıçı 1832-ci il fransız inqila-bının romantik,amansız,xaotik mahiyyətini bu obrazda ümumi-ləşdirmişdir.Heç bir hiylə,fənd bilməyən məzlum Bahardan fərq-li olaraq ehtiyac,soyuq,aclıq kimsəsiz Qavroşu sındırmır,yumor hissiylə,zarafatla ən çıxılmaz vəziyyətlərdən çıxış yolu tapır,hətta çətinliyə düşən başqa insanlara da kömək edir.Inqilab evsiz,ailəsiz,lakin bir an belə nikbinliyini itirməyən səfil “şahzadə” üçün növbəti macəradır,eyni zamanda azadlıq şüarlarıyla mövcud quruluşa üsyan edərək küçələrdə barrikada qurub ölümə meydan oxuyan inqilabçıların coşqun ruhudur.Qavroş mahnı oxuya-oxuya çovuyan güllələrlə gizlənpaç oynayır,ömrü də inqilablar kimi sürəkli və qısa olur.İnqilablar,müharibələr böyüklərin peşəsidir,Qavroşun zənni kimi oyun-əyləncə,romantika deyil,qayğısız uşaqlığını itirənlərin faciələridir.Müxtəlif millətlərə mənsub olan Qavroşun və Baharın həyatlarının eyni faciəli sonluğu buna bariz sübutdur.Bir mühüm məsələni unutmaq lazım deyil ki,hakim sovet ideologiyası daim uşaqları öz qaranlıq,çirkin məqsədləri üçün is-tifadə etmişdir.Sovetlər Ittifaqında ölkənin bir nömrəli pioneri,kommunist vətənpərvərliyinin,partiyaya sədaqətin mücəssəməsi Pavlik Morozovu tanımayan yox idi.Onun barəsində əsərlər,məqalələr yazılırdı,adı uşaq müəssisələrinə verilirdi,qəzet-jurnal səhifələrindən,radio efirindən,televiziya ekranından düşmürdü.Hətta haqqında film çəkilmişdi.Sovet adamlarına Pavlik belə təqdim olunmuşdu,Sverdlovsk vilayətinin Gerasimovka kəndində ilk pioner dəstəsini yaradan Pavlik kolxoz quruculuğunda kommunistlərə fəal kömək edir.Qolçomaqların taxıl tədarükünü pozmaq niyyətlərindən təsadüfən xəbər tutan rəşadətli,prinsipial pioner onların planı barədə dövlət orqanlarına xəbər verir,hətta inqilab düşmənlərinin sırasında olan qolçomaq atasını ifşa edir.Satqınlığına görə qolçomaqlar (doğma babası,nənəsi və dayısı)onu və kiçik qardaşını meşədə xüsusi amansızlıqla qətlə yetirirlər.Günahsız uşaqlara qarşı ağlasığmaz vəhşilik bütün Sovet Ittıfaqını sarsıdır,əfsanəyə çevrilən Pavlik Morozov böyüməkdə olan gənc nəsillər üçün kommunizm uğrunda sonadək mübarizə aparan,canından,ailəsin-dən keçən,sinfi düşmənlərə qarşı barışmaz və amansız olan parlaq ideala çevrilir.Həmin dövrdə gənc nəsli ailə,dost,yoldaşlıq borcları kimi yüksək əxlaq normalarından uzaqlaşdırıb tamamilə partiya maraqlarının qulu etmək,doğmalarından,yaxınlarından ayırmaq,yeri gəlsə,üzlərinə durmağa,ifşa etməyə,hətta ölüm qərarına qol çəkməyə məcbur etmək Stalin siyasətinin əsas tərkib hissəsi idi.“Xalq düşmənlərinin” ifşası cəmiyyətin milli-mənəvi-dəyər-ləri,humanizm prinsipləri kimi dayaqlarının sarsıdılmasına yönəl-dilərək kütləvi psixoza çevrilir,milyonlarla insanın həyatına son qoymuş repressiyalara haqq qazandırırdı.İş o yerə çatmışdı,1935-36-cı illərdə Siyasi Büro bir neçə dəfə Moskvada Qızıl Meydanda Pavlik Morozova abidə qoyulması barədə məsələ qaldırmışdı.Bir çox görkəmli sovet ziyalıları bu saxta,zərərli siyasətin aparıcı qüvvələrinə çevrilmişdilər.Proletar yazıçısı Maksim Qorki yazır-dı:”Onun xatirəsi itməməlidir,-bu kiçik qəhrəman abidə qoyulmağa layiqdir,mən inanıram ki,bu abidə qoyulacaqdır”.Bu ideoloji çirkab,siyasi təxribatlar Mir Cəlal kimi vicdanlı söz ustalarının ruhunu qaralda bilmədi,onun ən gözəl əsərləri məhz Stalin repressiyasının tüğyan etdiyi illərdə qələmə alınmışdır.Humanizm – insanın bir səxsiyyət kimi rifahı üçün azadlıq,xoşbəxt-lik amalını,bacarıq və qabiliyyətlərini əməli fəaliyyətdə sınamaq,nümayiş etdirmək haqqını tanıyan dünyagörüşüdür.Danmaq olmaz ki,“Bir gəncin manifesti” romanı,əgər adını nəzərə alsaq,həyatda xoşbəxtliyə heç bir ümidi qalmayan,siyasi yetkinlikdən deyil,əla-csızlıqdan inqilabi prosesə qatılan azərbaycanlı gənc Mərdana həsr olunmuşdur.Əsər həm də ağır yaşayışdan cana doyduğuna görə alışdığı həyat tərzindən ayrılıb başqa məcraya düşən kütlə psixologiya-sının açılması baxımından maraqlıdır.Azərbaycanda valideynin üzünə ağ olmaq Allaha ağ olmağa bərabər tutulur.Pavlik Morozovun inqilabi ayıqlığı nə üçün bu qədər şişirdilirdi? Əslində,bu məsələnin insanlığa zidd daha dəhşətli mahiyyəti partiya siyasəti səviyyəsində gənclərin antihumanizm ruhunda tərbiyəsi,kollektivləşmə hərəkatına cəlb olunmaları,gə-ləcəkdə sadiq,intizamlı,siyasi cəhətdən yetkin qüvvələrə,icr-açılara çevrilmələri idi.Bütün SSRI xalqı qəhrəman pionerin şə-rəfli ölümünün 50 illiyini təntənə ilə qeyd edəndə Kaliforniya Universitetinin professoru,mühacir yazıçı Yuri Drujnikov Stalin siyasətini ifşa edən “001 nömrəli donosçu,yaxud Pavlik Morozovun yüksəlişi” adlı kitabı ilə bu qaranlığa,şübhələrə işiq saldı,daha doğrusu,böyük siyasi qalmaqal yaradaraq çoxlarının bildiklərini,yaxud təxmin edib,qorxudan susub demədiklərini açıqladı.Siyasət iqtisadiyyatın astar üzüdür.Zəhmətkeş xalqın əsas məqsədi qabarlı əlləriylə ərsəyə gələn həyat nemətlərini onu yaradana,yəni özünə qaytarmaq idi.Bunu haqq-ədalət də tələb edirdi.Təbii ki,Azərbaycanda olduğu kimi,in-qilaba cəlb olunan bütün keçmiş sovet respublikalarında əmək adamları hər işartıda ümid çıraqlarının şölələnəcəyini zənn edərək yeni həyat uğrunda dibsiz uçurumlara atılırdılar.Ümidləri əvvəlki quruluşdan üzülən bu insanlar normal yaşayış haqqı,maddi həyat nemətləri uğrunda mübarizəyə qalxmışdılar.Onlar əsrlərlə arzusunda olduqları xüsusi milkiyyətin ləğvinə getdiklərini bilsəydilər,bu yolu qətiyyən tutmazdılar.Sovet hakimiyyətinin ilk illərindən minlərlə insan aldandıqlarını başa düşəndə narazılıqlar yarandı.Yalnız bir faktı göstərmək kifayətdir ki,1928-1932-ci illərdə bütün ölkədə 12 milyon kəndli kollektivləşmədən qaçaraq kənddən şəhərə köç-müşdü.Yerlərdə böyük həyəcan hökm sürürdü,iğtişaşlar baş verirdi.Dövlət bunların qarşısını almaq üçün ciddi tədbirlər gör-məli idi.Yalançı qəhrəmanın və onun kiçik qardaşının antiinqilabi terror aktı kimi qiymətləndirilən dəhşətli ölümü kollektivləşməni qəbul etməyən Ural-Sibir əhalisini qorxutmaq üçün dövlət tərəfin-dən göndərilmiş xüsusi agentlər tərəfindən tam soyuqqanlıqla icra olunmuş gizli tapşırıq idi.Həmin qanlı qətli müvəffəqiyyətlə yerinə yetirən (heç bir iz qoymamaq üçün atdan düşülmədən tü-fəng süngüsü ilə uşaqların bədənləri deşik-deşik olunmuşdu)cəll-adlar partiya və dövlət tərəfindən yüksək etimada və mükafatlara layiq görülmüşdülər.Bundan sonra ölkədə böyük təşviş yarandı,insanlar öz-ləri,ailələri üçün qorxmağa başladılar.“Pavlik Morozovu qətlə yetirənlərə ölüm” adlı illərlə davam edən sürəkli kampaniya yüz minlərlə günahsız insanın məhvi üçün əsas oldu.Aldanış həqiqə-tən böyük idi,bu dəhşətl fakt o qədər şişirdilmişdi,hətta “demokratik” yenidənqurma dövründə Stalin repressiyaları ilə bağlı faktlar aşkarlananda belə partiya liderləri antihumanist sosia-lizmin iç üzünü açıb,ifşa edən Pavlik Morozov məsələsini qabartmamaq üçün ciddi tədbirlər görmüşdülər.Gecə gündüzü əvəzlədiyi kimi,tarıx də əvvəl-axır ədaləti bərpa edir.Yazıçı Yuri Drujnikov öz kitabında bəşəri ideallara zidd,cina-yətkar Stalin siyasətini ifşa edərək bütün dünyaya göstərdi ki,Serafimovka kəndində pioner təşkilatı,ümumiyyətlə,olmayıb,Pavli-kin adı Paşka imiş,əvvəllər qırmızı partizan olmuş atası qolçomoq deyil,kənd sovetinin sədri imiş,Pavliki çuğulçuluğa məcbur edən ərini başqa qadına qısqanan anası imiş.Tarix boyu bərabərlik,azadlıq,ləyaqət kimi yüksək prin-siplər cəmiyyətdə insanlar arasındakı münasibətləri nizamlayan normalar kimi götürülmüşdür,lakin Kommunist partiyası 1920-70-ci illərdə uşaq ədəbiyyatına birmənalı şəkildə partiya siyasəti-nin ayrılmaz,vacib hissəsi kimi baxaraq onu yeni insan tərbiyəsi kimi qələmə verirdi.Partiya liderləri L.Trotski və N.Krupskaya səfeh uşaq qəh-rəmanlarının amansız sovet reallığına sığmayan,gənc nəsli dövlə-tin məqsəd və vəzifələrindən yayındıran ağlasığmaz macəralarını abstrakt humanizm kimi ifşa edən məqalələr yazmış,belə obrazlar yaradan yazıçıları ciddi tənqid etmışdilər.Ittihamların ardınca təqib və cəzalar gəlirdi,ona görə də K.Çukovski,C.Marşak və başqa uşaq yazıçıları ehtiyatlı oldular,D.Xarms,Y.Oleşa kimi yazarlar qadağalara məhəl qoymayaraq partiya qəli-binə sığmayan cəsarətli,real əsərlər yaratdılar.Sovet senzura sist-emi bu “özbaşınalıqlara" laqeyd qala bilməzdi,ideoloji cəhətdən “zərərli” əsərlər dərhal qadağan olundular.1940-cı ildə Arkadi Qaydarın “Timur və onun komandası” povesti çapdan çıxdı.Əsərdə Qızıl orduda vuruşan əşgər ailələ-rinə,tənha qocalara təmənnasız köməklik göstərən,abadlıq işləri görən nümunəvi pioner Timur və onun əmrlərini icra edən balaca köməkçilərindən ibarət komandasından danışılırdı.“1 nömrəli pion-er” epidemiyası təzəcə səngiyirdi ki,Timur azarı tüğyan etdi.Bu,adi uşaq dostlugu,oyunları deyildi,intizamlı,sovet ruhuna uyğun fəaliyyət göstərən komanda sosialist qayda-qanunlarına,yaşayış tərzinə tabe olmayan uşaqları cəzalandırır,hətta həbs edirdi.Timur və onun dəstəsinin humanist şüarları,zorakı sovet reallığını əks etdirən sərhədsiz “xeyirxahlığı” bütün ölkəyə sirayət etdi.Bu,kommunist uşaq tərbiyə sisteminin ikincı mərhələsi idi,yəni bolşevik inqilabının bərqərar olmasında canla-başla iştirak edən gənc nəsil artıq sovet quruculuğunun fəal iştirakçısına çevril-mişdi.Ölkədə “timurçu” komandalar yaradılmağa başlandı.Yaradıcı insanı yaşadığı dövrdən,zamandan ayırmaq – onu həqiqətdən ayırmaqdır.“Pavlik Morozov”,“Timur və onun komandası” kimi partiya ideologiyasına xidmət edən əsərlər Mir Cəlalın həyat və yaradıcılığı dövründə uşaqlar tərəfindən ən çox oxunan və nümunə göstərilən əsərlər olsa da,saxta kommunist humanizmi ədibin ruhuna yad idi.Sosializm realizminə,sovet uşaq ədəbiyyatına dərindən bələd olan yazıçının bədii yaradıcılığı və pedoqoji fəaliyyəti sovet təbliğat maşı-nının çarxına düşməmiş,M.Ə.Sabir,Ə.Hüseynzadə,C.Məmmədq-uluzadə,Sona,Qumru,Qədir kimi onlarla canlı,maraqlı surətlərlə bu zülmətdən işıq kimi sıyrılıb çıxmışdır.“Bir gəncin manifesti” romanı sovet istibdadının tüğyan etdiyi dövrdə qələmə alınsa da,bolşevik quruluşunun qələbəsindən əvvəlki dövrü əhatə etdiyi üçün həmin qaranlıqlar Bahar obrazının kövrək,pak qəlbinə kölgə sala bilməmiş-dir.Azərbaycanda doğulmuş,yalnız ata,ana,cəmiyyət qayğısına ehtiyacı olan zəif,incə ruhlu bir uşağın məhz İNQİLAB ƏRƏFƏ-SİNDƏ,“XİLASKAR” BOLŞEVİZMİN QƏLƏBƏSİNİ GÖRMƏ-DƏN ÖLMƏSİ Pavlik Morozov yalanlarının,Timur və onun nəzarətçi komandasının ürəkvuran fəallığının məntiqi inkarı idi.Romanın adları çəkilən əsərlərlə,demək olar ki,bir dövrdə,1940-cı ildə tamamlanmasını nəzərə alsaq,Bahar obrazı təbiiliyi,paklığı ilə bir daha gözlərimizdə ucalır.Vətənpərvər yazıçının bütün həyat və fəaliyyətinin,bədii-elmi yaradıcılığının mənasına,məğ-zinə çevrilmiş yurd,torpaq,millət təəssübkeşliyi,nəhayət ana-ata,ağsaqqal izzəti,övlad məhəbbəti,bacı-qardaş sayğısı,dost,qohum,qonşu hörməti,namus,qeyrət kimi ali hissləri heç bir partiya şüarı,siyasi kampaniya üstələyə bilməmişdi.Zorakılıq olan yer insaf və şəfqətin,məhəbbət və sədaqətin üzünə qapalıdır.Bahar bu sorumsuz seçimin qarşısında qolubağlı qalıb.O,günahsız qurbanlıqdır,qurbanın nəsibi isə labüd fəlakət və ölümdür.Zahir dəyişib,batin əvvəlki kimidir.Kövrək Baharlar coşub-daşan inqilab ehtiraslarının,öz bətn-lərində çürüyən,qıcqıran,qabığını catladıb,daşımağa məcbur olan siyasi mahiyyətlərin müqavimətini qırıb,yeni mərhələyə adlamaq iqtidarında deyillər.Belələrinə nicat yoxdur,nəsibləri ayaq altında qalıb parçalanmaqdır.Azadlıq nisbidir,Özünənəzarətin yüksək pilləsidir.Romanın zəngin süjet xətti Azərbaycanda bolşevik inqila-bına keçid dövrü üstündə qurulmuşdur.Yazıçı göstərir ki,bu zaman mizan-tərəzi itir.Bəbir bəy kimiləri üçün hürriyyət onun özüdür,kimi deyirsən yıxmaq,kimi deyirsən tikmək ixtiyarı və iq-tidarıdır.Bu ilki bahar heç zaman “görünməmiş bahar idi”,ayrı bir həyatdan,ayrı bir səfa,ayrı bir dünyadan xəbər verən,milyonların ürəyinin arzularını duyan,oxşayan,oyadan,çiçəklədən bir bahar olmalıydı.“Buludlu göy intizar çəkən bir qəlb kimi çırpınır,bir an da eyni vəziyyətdə qalmırdı.Cida boyu qalxan günəş cənuba axan müxtəlif biçimli,müxtəlif şəkilli,əlvan buludlar arxasında gah çıraq kimi yanır,gah köz kimi sönür,gah kəhraba kimi saralır,gah sədəf kimi parıldayırdı”.Göründüyü kimi,əsərin elə proloqunda bahar gü-nəşinin dörd orijinal bənzətməsi verilmişdir.Belə gözəl təbiət təsvir-ləri obrazlarla,hadisələrlə ilmələnərək daim dəyişən psixoloyi hallar,əhvallar kimi məzmunu ədəbi qəlibdən çıxarıb zənginləşdi-rir.Zaman çevrəsinin eyni nöqtələrinin bənzərsizliyi,cazibəsi məhz belə parıltılardan və arzulardan ibarətdir.Həmin məqamlarda həyəcanlanıb “ay dünya” deyə qışqırm-aq istəyirsən.Romanın bütün əhvalı,qayəsi günəşin şüaları bir şeh damlasına sığışdığı kimi bu proloqda cəmlənmişdir.Ədalət tələb edir ki,təbiətin nemətlərində payı olan – onu sevən və yaradan olsun.Əfsuslar olsun,hələ o an gəlməmişdi,bunun üçün neçə-neçə yollar keçilməliydi,faciələr yaşanmalıydı.Təsadüfi deyildir ki,birinci fəsil “Təhqir” adlanır – insan ruhunu xırpalayan,əzən,mənən,cismən məhv edən təhqir.Kasıb uşağı küçədə bitən ehsanlıq tut ağacına görə danlanır,təhqir olunur,döyülür,alçaldılır,yalnız bir səbəbə görə,insan yaşadığı cəmiyyətdə güclü olmalıdır.Mühit həmişə canlıları özünə tabe edib,tərkib hissəsinə çevirməyə can atır,tabe olmayanlar kənara atılır.Siyasət böyüklərin oyunudur,onun Bahara aidiyyəti yoxdur,bu hadisələrin çoxunda iş-tirak etməsə də,hadisələr onu qısnayır,əzir,ana qucağından qapılara salır.Uşaq olsa da,haqsızlığı dərk edir,ona etiraz etmək istəyir.Dü-şünür ki,heç kimin olmayan ehsanlıq tut ağacının meyvəsindən yeyib ac qarnını doyurmağa ixtiyarı çatır.Haqqını istədi,nə oldu,söyüldü,döyüldü,hətta paltarsız qaldı.Anası Sona оğluna baxıb duruxur:”Bunun təqsiri nədir.Bu da uşaqdır,bu da insandır,ehsanlıq tut əslən bunun üçün,yetimlər,aclar üçün əkilib,hacı oğlunda,heç olmasa,darı boyda da insaf gərək ola ya yox? Bu zül-mü kim götürər.” Günah döyüləndə,yıxılanda olar.Bahar bir daha anladı ki,inadında dura bilməz,uşaq ağlı ilə bu acı həqiqəti dərk etdi,təq-siri yalnız kasıblıqdır.Qardaşı Mərdan da günahı Ağaməciddə görmədi.Dedi ki,günahları kasıblıqdır.“Canın çıxsın kasıb olma! Yıxıl öl kasıb olma!” Göyün altında,yerin üstündə Allahın həqiqəti Ədalətdir.Ehsanlıq tutun meyvələri yetimə halaldır,lakin insan cəmiyyətinin qanunlarını güclülər yazır,həqiqət onların tərəfindədir,hacı oğlu Ağaməcid uşaq olsa da,çoxdan əzbərləyib bunu.Bilir ki,mərhu-miyyət Bahara haqq qazandırmır,ona halal olanlar güclülər tərə-findən alına bilər,hətta son libasını da əynindən çıxarıb lüt qoyurlar.Keşməkeşli dövrün ağrı-acıları kənddə,şəhərdə eynidir.Yazı-çının təbirincə kənddə “hər qayadan qopan daş kəndlinin başına dəyir”.Bakıda da “bəy–xan ağalığıdır,təfavütü nədir?” Elə ilk fəsillərdən görünür ki,zorakılıq qurbanları cəmiyyə-tin ən çox zəif,zərif təbəqələri uşaqlar və qadınlar olur.Ehtiraslar qızışan,maraqlar toqquşan vaxtda qabarlı əlləri ilə halal çörəyini daşdan çıxaran rəncbər,rəngi neftdən-mazutdan seçilməyən,ağır işlərdən belini düzəldə bilməyən fəhlə eyni aqibəti yaşayır,eyni əziyyəti görür.Tale birliyi məzlumların səbr kasasını doldurub bir axara yönəldir.Əks tərəf bu axının qarşısını almaq iqtidarında olmadığından zülmü artırır,fiziki təzyiqi gücləndirir.Ölkədə bü-tün mənəvi dəyərlər itdiyindən hər iki tərəf çaşqınlıq içində ictimai dayanıqlığını saxlamaq istəyir.Yazıçının yaradıcılığı qəlbindən,ruhundan süzülüb gələn canlı həyatdır.Bu əsərdə Mir Cəlal yaradıcılığına xas olan ğüclü dinamika təbiət təsvirlərində daha aydın nəzərə çarpır.Ilin gülzar fəsli baharın gözəllikləri Bahar adlı uşağın acı taleyi ilə tez-tez qarşılaşdırılaraq məzmunu canlandırır,zənginləşdirir.Qış köçünü təzə sürüb gedib.Bahar yaşıl,məxmər otlarla döşənmüş çəmənlik-də quzu otarır.Aclığın dadını bildiyi üçün çalışır quzular doyunca yesinlər.Öz qayğısız aləmindədir,tutduğu ana kəkliyi sinəsinə basıb,hədsiz sevincdən özünü itirib.Kəkliyin “badam kimi iri,qə-şəng,sanki sürməli gözlərinə” baxıb xəyal eləyir ki,anası quşu görməyə gələcək.Kəkliyinə qəfəs aldıracaq.Kəklik cücə çıxa-rdacaq.Çöldən sünbül gətirib onu yemləyəcək.Taleyi qara gətirənin bəxt quşu qucağında qalmaz.Kəkliyini əlindən uçurdan peşman Baharın bu ağır kədərini yazıçı belə təsvir edir:“Bayaqkı aydın,təzə və xoş xəyallarının yerini həmişəki ağır,o qaranlıq,həsrətli yetimlik pərdəsi” tutur.Baharı quzu kimi caynağına keçirib sürüyən yаsоvul yassar onu Mərdanın yerini öy-rənməyə aparır.Məzlum uşaq qorxusundan qışqırır,kömək diləyir,lakin hamı lal-kar olub yanından ötür,ona yardım etmir.Ötənlər Yassara lənət oxusalar da,özlərini qamçının altına salmaq istəmirlər,onlar istəsələr də kömək edə bilməzlər,bilirlər Bahara qatılıb mal-qara kimi yüzbaşının hüzuruna sürüləcəklər Dağdan azğın sellər gələndə tez axarını tapır,ağına-bozuna baxmadan hər şeyi süpürləyib aparır.Romanın ikinci yönü bolşevik xəttidir.Bolşevizm azar kimi camaata yoluxub.Onun da tərəfdarları qruplaşmağa başlayırlar.Azərbaycan poliqona dön-müşdür.Millətin siyasiləşməsi ağır gedir.Kənddə güzəran o qə-dər pisdir,bir parça çörəyin həsrətində olanları hər axına döndər-mək mümkündür.Fəqir-füqaranın səbr kasası daşsa da,birlik yoxdur,bunu ağalar da anlayır.Hətta Ilyas bəy kimi zalım adam ehtiyatlı tərpənməyi,zülm yoluyla,yanğınla camaatı ürkütməməyi məsləhət görür,onun əshabələri arasında bu məsləhətə etiraz edənlər tapılsa da,axırda hamı razılaşır.Erməni fitnələri üçün daha geniş meydanlar açılır,Mərdanın erməni dostu Süren bolşevik “dəyirmanına su tökür”,keşiş libasını dəyişir ki,onu tanımasınlar.Beş-on günlüyə müsəlman olanlar bizimlə sovet hökumətini qurub 1937-ci ildə Müşfiqi güllələyənlər arasında olacaqlar.Övladları rus qaniçənləri ilə bir sırada Xocalının dinc sakinlərini güllələyəcəklər.Bu da bizim tariximizdir,onu görməmək,inkar etmək mümkünsüzdür,çünki O ELƏ ÖZÜMÜZÜK.Mir Cəlal kiçik qəhrəmanının ağır,iztirablı həyatını gözəllik-lərlə qarşılaşdıraraq canlandırır,axı kasıblıq olan yerdə arzulara yer yoxdur,onun yerini ac qalmaq qorxusu,bir parça çörək həsrəti tutur.Mahir söz ustası bu təzadlarla süjet xəttini kəskinləşdirir,oxucunu daim həyəcanda saxlayır.Millətin içində yaşayan,aclığın pəncəsində boğulan,zülmün caynağında çabalayan insanlar,lap elə Baharın dul anası Sona,didərgin qardaşı Mərdan çətin bu cənnət yerlərin ülvi gö-zəlliyini görələr.Tutduğu ceyran balası Baharın doğulduğu kəndlə sonuncu ilgisidir.Əvvəl yeganə dayağı,qardaşı Mərdan,sonra sevdiyi,iki gözü kimi əzizlədiyi ceyranı itirir.Bahar onların getdiyi yolla gedir.Yazıçı bu yolu qəsdən seçir–hər bir insanın son mənzili,ucu bilinməyən,qarışıq zamanların,kimin ətəyinə əl atacağını,kimə üz tutub nicat tapacağını bilməyən millətin keçilməz yolunu.Heç yerdən işıq düşməyən,daralan yol.Bəlkə ümidə,bəlkə də məhvə yönlənən yol.Qardaşının getməsi ilə Baharın son ümidi əlindən gedir.Çar əsarətindən,bolşevik ideyaları ilə ümidsiz insanları yeni məhbəs-lərə yığanlardan,Azərbaycanda müstəmləkələrini yaratmaq istə-yən ingilislərdən,öz ağalarından imdad yoxdur.Bahar yetimdir,arxası,köməyi yoxdur.Qardaşının getməsi ilə son ümidi əlindən çıxır.Həmişə belə olub.Böyüklərin əziyyətini bir qayda olaraq günahsız uşaqlar çəkir.Mərdana görə kəndlərin-də heç kəs onu işə götürmür.Bir qarın çörəyə başqa kənddə nö-kərçilik etməyə başlayır.Yaşına uyğun olmayan ağır işlərdə çalı-şır,yük daşıyır,bənd bərkidir,mal otarır,cütə gedir,yorğunluqdan gecələr ölü kimi düşür.“Gizildəyən dizlərini bükər,arxalığını üstünə çəkər,axur sü-pürgəsini başı altına qoyub çul kimi düşərdi”.Onun faciəli kənd həyatının bu sərrast təsviri oxucunun qəlbini yandırır.Xırman işi Bahar üçün cəhənnəm əzabıdır.Yayın qızmar bürküsündə Baharın yalın ayaqlarına,hətta dırnaqlarının arasına pulcuqlar batır,amma dayanıb dura bilməz,balaca dairədə küləş samana dönənə kimi öküzlərin arxasınca yürüməlidir.Öküz dözü-münün qarşısında aclıqdan,yuxusuzluqdan zəifləmiş balaca uşaq yorulub tab gətirmir.Başı gicəllənənə qədər qaçır,yıxılmamaq üçün heyvanın quyruğundan tutur.Qaralan gözlərinin qarşısında ətrafında olan,lakin əli çatmayan ləzzətli şeylər var.Kaş güllü bağ-bağçalarda,yasıl çəmənlərdə oynayaydı,xoşbəxt bəy balaları-nın,kərə yaxmacları yeyən hampa uşaqlarının yerində olaydı.Baharın iztirablı həyatı əsərdə belə təsvir olunur:“Onlar heç nəyə həsrət deyillər.Yavan arpa çörəyi onların ağlını aparmır.Üzləri gün altında qabıq qoymur.Istidən gözləri ağramır,dizləri gizildə-mir,tərdən boğulmur,qızdırmaya düşmürlər”.Həyat ona xoşbəxt gözlərlə baxan üçün gözəldir.Böyük sənətkar rəssam təxəyyülü ilə ecazkar tablolar yaradır.Bu gözəl təbiət,“kərənti kimi işıldayan” çay,göydə süzən qaranquşlar,məxmər,mixək güllərinin ağlı aparan ətirləri ilə süs-lənən bağlar.bunlar başqalarınındır,Bahara heç nə düşmür.Şirin xəyallara belə dalmağa qoymurlar.Xəyallarında kəndə gedir.Budur,dağlarda mal otarır.Yenə yaz gəlib,mal otarsa da,gül-çi-çək yığmağından qalmır.Allah yetimə də sevinc bəxş edə bilər,amma bu uzun sürmür.Kənddə kasıb-kusublar cavan ikən qocalırlar,heç kəs uşaqlıqdan cavanlığa keçid etmir,ayaqları yer tutanlar çöl-bayır işinə,nökərçi-liyə sürüklənirlər.Çəkdiyi əziyyətlər həssas uşaq qəlbini korşaltmayıb.Gözəl mənzərələr uşağın ruhunu oxşayır,ürəyini riqqətə gətirir.Tapdığı bala ceyran gühahsız xilqəti müvəqqəti xoşbəxtliyin qucağına atır,lakin zalım adamlar Allahın bu kiçik hədiyyəsini ona çox görürlər.“Vağzal” ingilisinə ceyran bаğışlаmаq istəyirlər.Baharın insafsız ağaları dağı-dərəni keçib vətən torpağının şirəsini çəkməyə gələn şeytanların qarşısında səc-də edir,körpə uşağın sevincinə “şərik” çıxırlar.Hadisələr sərrast təsvir olunur:“Sona vətəninin,xalqının başına gələn fəlakətləri öz həyatında aşkar hiss edirdi.Körpə bir uşağın sevincini də qarət edən bu canavar iştahlıları kim,nə zaman bizim ana torpaqlardan qovacaqdır? Nə zaman,nə zaman ? ” Aciz Baharın kənd iztirabları bununla sona çatır,yetim ceyran balası kimi anasından ayrı düşür.Onun şəhər həyatı Mərd-anın inqilabi fəaliyyətindən daha maraqlı,təsirli və ibrətlidir.“Nə qardaşından xəbər verən var,nə anasına xəbər aparan var idi”.Bakının qılınc kimi kəsən xəzrisi bu kiçik,arıq vücudu qapıdan qapıya qovur,bir yer tapıb daldalana bilmirdi.Ölüm başının üs-tünü kəsmişdi,hamıdan mərhəmət diləyir,yardım əvəzinə söyü-lür,döyülürdü.Yazıçı uşağın düşdüyü fəlakətin böyüklüyünü çox təsirli səhnələrlə vermişdir.Bu şəhər kimsəsizləri,yetimləri küçəyə,qarın-boranın qoynuna atırdı.Bəla göydən göndərilmə-mişdi,bir torpaqda yaşayan,bir havayla nəfəs alan insanlardan gə-lirdi.Güc pul və mənsəbdədir.Mir Cəlal bu acı həqiqətləri belə verir:“Göyün bəlaları Sonanın uşaqlarına bir şey edə bilməzdı və etməmişdi.Göylərdə elə bir bəla da yox idi.Ancaq yerlərdən qalxıb göyün yeddi qatından keçən bəlalar Sonanın balasını– Bahar kimilərini məhv edirdi”.Bahar qışın çəngəlində donur.Düşünürsən,Ilahi,necə ola bilər,bu böyük şəhərdə körpə,yazıq uşağa rəhm edən,yardım göstərən bir insaflı adam tapılmadı? Hanı şovinist ermənilərə,ruslara,ingilislərə ürəyinin qapılarını açıb,sınəsində yer göstərən,əsarətini satın alan qonaqpərvər xalqın insafı,mürvəti? Hadisələrin reallığından dəh-şətə gəlir,talesiz Bahardan böyük kədər və həyəcanla ayrılırsan,belə uşaq obrazları oxucuda övlad məhəbbəti,rəhmdillik,şəfqət kimi humanist hisslər oyadır.Bu sonluq qələbə çalmış bolşevik inqilabının təntənəsini kölgədə qoyur,sanki əsər burada tamamlanır.Bahar sağ qala bilməzdi.Onun körpə həyatı vaxtında qırıl-mışdı.Qarşıdan sovet əsarətinin yeni mərhələsi,amansız repressiyalar,tariximizə qara səhifələr kimi düşən,minlərlə baharı yuvasından perikdirən,yetim qoyan Göyçə,Qarabağ,Zəngəzur faciələri gəlirdi.MİR CƏLALIN ROMANLARINDA ERMƏNİ MƏSƏLƏSİ Yaradıcı insanın azadlığı onun əvəzolunmaz sərvətidir.Bu azadlıq Allahın bütün yaratdıqlarına şükr hissi ilə təkr-arolunmaz gözəlliklərin,ilahi sevginin,vicdan azadlığının,bitib-tükənməyən ülvi arzuların,saf diləklərin təzahürlərı və tərənnü-müdür.İnsan iki ömür yaşayır,böyük Allahın bəxş etdiyi ömür – gün payını,reallığı – cəmiyyətdəki həyatını.Bu qarşılıqlı prosesdə insanlar sanki tarixi sətir-sətir “tərtib edirlər”,tarix isə insanları arı pətəyi olan cəmiyyətdə sanalayıb yenidən “yaradır”.Söz ustası kadr arxasında qalan rejissor deyil,yazan qələm onun əlindədir,oxucusunu əsl gerçəkliklə üzbəüz qoyan sənətkardır.Kimliyindən asılı olmayaraq hər bir şəxsin bir vətəndaş qadağası,“tabusu” var– tarixi təhrif etməmək.Yaradıcı insanın tarixi təhrif etməsi Yaradana,özünə,xalqına,bütün bəşəriyyətə ikiqat xəyanətdir.Tаnınmış Azərbaycan yazıçısı Mir Cəlal kommunist rejimi-nin asıb-kəsən vaxtında yaşayıb-yaratsa da,bədii yaradıcılığında,elmi fəaliyyətində sətiraltı mənalardan qoparaq cəsarətlə yaddaşı-mızı təzələmiş,bizi təkrar-təkrar milli faciələrimizin kökünə qaytarmışdır.Həyat həqiqətlərinə sadiq qalmağa müvəffəq olan yazı-çının böyüklüyü elə bundadır ki,təsvir etdiyi hadisələrin axarınca,ya da əksinə getməmiş,öz izini,xəttini tutaraq qəlbinin,ürəyinin səsiy-lə yazmışdır.Mir Cəlalın 1935-ci ildə tamamladığı “Dirilən adam” romanında həyat o qədər canlıdır,biz onu yenidən yaşayı-rıq,yaşayırıqsa,yaxşısıyla–pisiylə tariximizi yaşadırıq.Qarışıqlıq – xəyanətin qaynağıdır.Romandakı hadisələr iyirminci əsrin əvvəllərini əhatə edir.Zaqafqaziya qaynar qazanı xatırladırdı,mizan-tərəzi itmişdi,erməni millətçiləri əlverişli fürsətdən məharətlə istifadə edərək dəfələrlə cildlərini dəyişib,bolşevik hərəkatının öncülləri olur,milli hökuməti-mizin dayaqlarını sarsıtmaqla istədiklərinə çatırlar.Irəvan Yerevan olur,Göyçə gedir.Parça-parça zəbt etdikləri torpaqlarımızda qondarma erməni dövləti qururlar.Yenə gözləri doymur,ölkəmizin içərilərinə–evimizə,ocağımızın,süfrəmizin başına,lazım gələndə hərraca qoyduqları qızları,arvadları ilə ailələrimizə soxulurlar.Təbii ki bunlar yalnız yazıçı təxəyyülünün məhsulu deyil,qarışıq dövrün,zəmanənin,ziddiyyətli Azərbaycan reallıqlarının təzahürü idi.Mir Cəlal kimi qeyrətli söz ustalarımız sovet senzura sist-eminin təzyiqlərinə baxmayaraq vətəndaş məsuliyyəti ilə dönə-dönə bu acı,danılmaz,lakin yasaq olunmuş faktlara qayıdırlar.Ədibin yaradıcılığında bizi valeh edən həm də orijinal,demokratik yazı üslubudur,əsərlərində yazıçı şəxsiyyətinin təzyiqi görün-mür,həmişə yüksək vətəndaş mövqeyi,dərin biliklər nümayiş etdirsə də,eyni hadisələrə fərqli münasibətlər ortaya qoyur.Sənətk-ar realizmini üstün tutan yazıçı həm də təsvir etdiyi hadisələrin iştira-kçısıdır,əsas və ikinci dərəcəli,müsbətli-mənfili bütün qəhrəman-ları canlı həyatın parçasıdır,onların taleyini bizə də yaşadır.Bə-zən ayırd edə bilmirsən yazıçı kimə üstünlük verir,kimə rəğbət göstərir,kimi mənfi qəhrəman kimi nəzərdə tutmuşdur.Yaxşını pisdən ayırmaq seçimi həm də oxucunundur.Ilk baxışdan adama elə gəlir ki,roman çox sadə süjet xətti üzərində qurulmuşdur.Qabarlı əlləriylə zorla çörək pulunu çıxa-ran kasıb Qədirin gözəl-göyçək arvadı Qumruya Bəbir bəyin gözü düşür,azğın bəy qadını necə olursa-olsun ələ keçirtmək istəyir.Bu məqsədə nail olmaq elə asan iş deyil,Qumru qeyrətli qadındır,həm də el-oba buna namussuzluq kimi baxacaq,Bəbir bəy nüfu-zdan,hörmətdən düşəcək,lakin bəy müxtəlif tədbirlər tökür,yalana,böhtana,başqa alçaq vasitələrə əl atmaqdan çəkinmir.Öncə qadının ərini aradan götürmək lazım gəlir.Süjet bundan sonra haçalanaraq iki istiqamətdə davam edir – ailəsindən ayrıl-mış,elindən-obasından didərgin düşmüş sadəlövh Azərbaycan kəndlisi Qədirin acı,sərgərdan həyatı,körpə qızıyla uçuq dam altında tənha qalmış,amansız taleyin ümidinə buraxılmış,lakin namusunu sonadək heç nəyə satmayan zavallı Qumrunun iztira-bları,çırpıntıları.Siyasət yalanın,xəyanətin əkildiyi,bol bar-bəhər verdiyi münbit torpaqdır.Ermənilərlə zaman-zaman “yaxın dostlar” kimi yaşamağımızı heç zaman dana bilmərik.Həmişə dəyişməyən bir sonluq olub,əbədi düşmənlərimiz fürsət tapan kimi xəyanətə keçiblər.Əsərdə təsvir olunur ki,Bakıda ara qarışıb,siyasi maraqlar coşub,çarpazlaşır.Azğın olduqları qədər tədbirli olan erməni millətçıləri hərcmərclik-dən istifadə edərək quldurluqla məşğul olur,günahsız insanları çapıb-talayır,həlledici an,əlverişli vəziyyət gözləyirlər ki,Azərb-aycan Cümhuriyyətini boğub ən yüksək mövqeləri tutsunlar,məq-sədlərinə çatsınlar.Belə çətin məqamlarda rus çarı Nikolayın qulluğunda yallanıb,ondan əli üzüləndən sonra yeni qurulan hökumətə yarınmağa çalışan,mənsəb,var-dövlət qazanmaqdan başqa heç bir marağı olmayan Bəbir bəy Qumrunu toruna salmaq üçün Qədiri dilə tutub qulluğa göndərir.Əsərdə Qədir–Qumru müsibəti Azərbaycan xalqının həmin dövrdə dilənçı gün-güzəranı,gecə-gündüz barlı-bəhərli,bərəkətli torpaqlarda bellərini düzəlt-mədən çalışsalar da,balalarına bir qarın çörək qazana bilməyən kəndlilərin ağır həyatıdır.Insan dözülməz vəziyyətdə,əlbəttə,suda boğulan nicat üçün saman çöpünə də əl atdığı kimi hər qarşısına çıxanın,bir az anlam göstərənin arxasınca gedir,ondan kömək,qurtuluş gözləyir.Varlı da,kasıb da erməni təhlükəsini görür,daşnakların azğınlaşmasının faciəli sonluğunu başa düşür,lakin böyük təhlü-kənin qarşısını almaq üçün aralarında milli birlik yoxdur.Yığcam bir dialoq bu gərgin duruma aydınlıq gətirir:“– Qədiri! – Öldürüblər? – Canını da alıblar! – Gavur? – Lap gavur,kirvələr! – Dağda? – Yox,yolda.Carçı dərəsində üç erməni tutduq.Qədirin başbileti onların cibindən çıxdı.Görünür dağa gedəndə soyub öl-dürüblərmiş.Qorxma onun qanını qardaşın yerdə qoymazdı”.Bununla xatırlanır ki,düşmənli xalqıq,ermənilərin kin-küdurəti heç zaman səngimir,həmişə eyni silahı –unutqanlığımızı işə salırlar,bu baxımdan bizi özümüzdən yaxşı tanıyırlar.Erməni zəhəri ətimizə,qanımıza,iliyimizə işləyib,xain qonşu yalnız qonşuluqda,böyrümüzdə,yan–yörəmizdə yaşamır,aramızda,bizimlə olur,əlinə fürsət düşən kimi zərbəsini vurur– çuğullayır,şərləyir,çalır-çapır,öldürür,yerimizə-yurdumuza sahib çıxır.Yetmiş il unudulubmu? Özümüzü görməməzliyə vurub yan keçsək də,Azərbaycanı caynağından buraxmayan erməni xəyanətinin və təcavüzünun hər dəfə təkrar olunmasının günahını kimlərdə görməliyik? Yazıçı cəmiyyətdəki boşluğun yaratdığı faciələrin kökünü tam açaraq başqa əsərlərində olduğu kimi onun səbəbini milli şüurumuzdakı kəsirlərdə görür.Xilas yolumuz isə vətəndaş həm-rəyliyində,milli birlikdədir.Harınlamış bəylər,azğın yüzbaşılar,əli şallaqlı kəndxudalar,ikiüzlü din xadimləri ciblərindən o yanı görmürlər.Mir Cəlal bu acınacaqlı vəziyyəti aşağıdakı sərrast cümləylə vermişdir:“Bu söhbət nə qədər qəribə,nə qədər təzə olsa da Bəbir bəyi məşğul edə bilmirdi,çünki o çox dalğın idi,gecikmiş və kiflənmiş bir “eşqin” qorxusu ilə keflənmişdi”.Ölkədə ehtiyac kasıbların ruhunu əzib,cismini xırpalayıb,başını qatıb,heç kəs yaşadığı evin kandarından,kəndinin-kəsəyi-nin həndəvərindən,tamahının,şəxsi marağının çərçivəsindən kəna-ra çıxıb həmvətənləri ilə birləşə,yeni dünya,yeni dövlət qura bilmir.Milli burjuaziya hələ zəifdir,təzə ayaq açan uşaq kimidir,xalqa başçılıq edə bilmir.Ermənilər və bolşevik qüvvələri bu boşluqdan istifadə edir,yaralı yerlərimizi öyrənib ondan yararlanır,ilan kimi hansı damardan çalmağı yaxşı bacarırlar.Əsərdə bu acı tarixi həqiqət belə ifadə olunur:“Ağsaqqal kişi Qədirlə yanaşı,diz-dizə gedirdi.Onu başa salırdı:– Bundan bu yana yollar qorxuludur,oğul,ermənilər rahat oturmurlar.Yaraq-yasağını yüklərdə gizlət.Yoxsa nə lazım,mər-dimazara rast gəldin.Bizi də incidərlər”.Mir Cəlal erməni quldurlarının azərbaycanlı yolçuları talan etməsini kiçik bir səhnədə təsvir etsə də,bununla bir çox tarixi həqi-qətləri yenidən gündəmə gətirir.Qədirgil həyəcan və qorxu içində yol gedirlər.“Axşama yaxın idi.Heç bir insan izi yox idi.Səssizlik ürəklərdəki qorxu hissini daha da artırırdı.Qatırçılar udqunmağa da ehtiyat edirdilər.Dərənin dibinə endikcə göz böyüyür,hər şey qaralır,şübhəli görünürdü”.Bu canlı təbiət təsviri sanki Azərbaycanın o zamankı ağır,qorxulu əhvalının əksi idi,çünki cəmiyyətdə gərginlik hökm sü-rürdü,ermənilər həmişə olduğu kimi dar macalda başımızın üs-tünü alırdılar.Nə gizlədək,onlar belə “qoçaqlıqda” həmişə bizdən üstün olublar.Hazırlıqlı qaçaqlar təpədən dırnağa kimi silahlanıblar.Azərb-aycanlı yolçuları qarət edir,təhqir və hədələrindən qalmırlar.Erməni riyakarlığının bir əlaməti də ortaya çıxır – onlar güclünün qarşısında qorxaq və qul xıslətində olurlar,zəifin,gücsüzün isə qənimidirlər.“Quldurlar dağdan-daşdan şeçilməmək üçün qaya rəngində geyiniblər”.Yazıçı iti qələmiylə yenə gözümüzü açır,məkrli düşmənləri-miz çirkin əməllərinin arxasında gizlənib görünməz olur,cildlərini dəyişib,büqələmun kimi rəngdən rəngə düşürlər.“Qaçaqların bu təhdidedici sözlərinə yolçuların anlamadığı şeylər də qarışırdı.Onların bəzisi azərbaycanca danışırdı”.Mir Cəlal iki qısa cümlədə bu günkü dərdimizi də qələmə almışdır.Tarix boyu belə olmuşdur.Qaraçı ermənilər torpaqları-mıza göz dikmiş,adətlərimizə yiyələnmiş,musiqimizi,milli mətbəximizi oğurlamağa cəhd etmiş,dilimizi yaxşıca öyrənmişlər ki,bizə yaxın olub murdar əməllərini daha rahat həyata keçirtsin-lər.Biz sülhsevər xalqıq,düşmənçilik etməyi bacarmırıq.Erməni-lər bu sahədə millətimiz kimı kortəbii deyil,düşünülmüş hərəkət edirlər.Yazıçı real səhnələrlə sübut edir ki,onlar Azərbaycan döv-lətinin qurulmasının böyük təhlükə olduğunu anlayaraq dövlət qulluğunda duran,əli silah tutan azərbaycanlılara qarşı daha amansız olurlar,çünki bir gün həmin silahların özlərinə qarşı çevriləcəyindən qorxurlar.“.qarayanız qırmızıyanaqlı bir yaraqlı Qədirdən şübhələn-mişdi.Üzünə baxanda az qala kişinin zəhri yarıldı.– Nə karasan? Qədir nə demək lazım gəldiyini bilmirdi.Kürkün altında gizlədiyi tüfəngi xatırladı.İşin üstü açılacağını zənn etdi:“Qulluğa getdiyimi biləcək,tikə-tikə doğrayacaqlar.” Xalqımız çar əsarətindən xilas olub,öz milli hökumətini qurmuşdu.Artıq çox adam anlayırdı ki,yeni yaranmış hökuməti əldə saxlamaq üçün yollarını azmış harın erməniləri öz yerlərındə oturtmaq lazımdır.Bəy bunu belə ifadə edirdi:“Daha nə istəyirlər? Hökumətimiz də Azərbaycan,islam əlində,Məhəmməd şəriəti ermə-nilərin bu gün-sabah külünü göyə sovuracaq”.Azərbaycanın ürəyi qədim Gəncədə xilaskar türk ordusu,xalqımızın qeyrətli oğulları işğalçı ermənilərin bellərini qırmışlar.Ermənilərin ürəkləri çatlayır,intiqam hissi ilə yanıb-yaxılır,Gən-cəylə bağlı nə varsa,yer üzündən silmək istəyirlər:“Yaraqlı qocaya inandı,barmağını silkib,acıqlı-acıqlı tapşırdı:-Ki gəncəli olmayıbsan,sağa dəymədim.Onların başını kə-şəcağam.Ki pirsət düşsə!” Bu kiçik səhnədə kinli düşmənlərimizin bizə qarşı barışmaz münasibəti bir daha nəzərimizə çatdırılır.Mir Cəlal uzaqgörənlik-lə bu gün erməni işğalında inləyən ata-baba torpaqlarımızın acı aqibətini çox inandırıcı vermişdır:“Hər il bu zaman bu yolun ətəklərinə qədər çadırlar,obalar düşərmiş.Ara qarışandan bəri dağın da ləzzəti qaçmışdı.Gələn az idi.Dəyələrdə də həmişə çal-çap olurdu.Bu il hələ yay köçünə xeyli qalmışdı.Belə olsa da hökumət yaylaqların əldən getməsin-dənmi və ya ermənilərin hücumundanmı qorxmuş,burada tez-tələ-sik çadırlar qurmuş,dəftərxana gətirmişdi”.Hər hansı şərh bədii əsəri publisistikaya çevirir.Əslində,yazıçı ustalığı elə bundan ibarətdir ki,içimizdən,yan-yörəmizdən ayrılmayan,elə yaşadığımız həyatın özü olan böyük həqiqətləri ki-çik məqamlarda qabartsın.Həqiqət udduğumuz havadır,getdiyimiz yol,danışdığımız söz,özümüzdən belə gizlətdiyimiz sirlərdir.Iyirminci əsrin əvvəllərində belə idi,iyirmi birinci əsrin əvvəlində artıq allı-güllü yaylaqlara gedən yollar bağlandı,dəyələrin yerləri cəllad əlləriylə çıxarılmış göz çüxurları kimi qaraldı,sarı dağçiçəkləri düşmən təpiklərinin altından qalxıb bir daha dikəlmədi.Qorxduğumuz hadisə başımıza gəldi,yurd yerlərimiz düşmənlərin əlinə keçdi.Başıbəlalı insanlar çaşqın idilər,təhlükədən qurtulmaq üçün yaralı quş kimi çırpınır,nicat yolu tapmayaraq hər açıq qapıya üz tuturdular.Təəssüf ki,bu qapıların çoxu tələ idi,onların arxasında hansı xəyanətin,hansı faciənin gizlən-diyinin fərqinə varmırdılar.Bunlar zahirdə xaosun mexanizmi kimi görünsələr da,əksər hallarda onları siyasi məqsədlər güdən nizamlı qüvvələr hazırlayıb işə salırdılar.Mir Cəlalın “Bir gəncin manifesti” romanında görürük ki,artıq erməni sindromu ikiüzlü ingilis siyasəti qarışığında,yoluxucu bolşevizm mərəzi şəklindədir,suda boğulanlar kimi batıb-çıxsa da,arabir görünsə də,əslində,düşünülmüş şəkildə,uğurla həyata keçirilən məkrli proqramdır.Erməni Suren Mərdanın arxasınca kəndə gəlir,ağır vəziyyə-tindən istifadə edərək gənci bolşevizm toruna salır.Yetmiş il canbirqəlb olduğumuz,bir sırada çiyin-çiyinə kommunizm qurduğumuz erməni “dostlarımız” kimi son dərəcə səmimi,əsil sirdaş kimi görünür.Kim bilir,bəlkə Suren daşnak partiyasının təlim keçıb məhvimizu hazırlayan üzvlərindən biri imiş? Azərbaycanlı qadın Sona oğlu Mərdanla Surenin “qardaşlıq” kağızını az qala ürəyinin başında saxlayır.Məzlum Bahar isə quru kağız üçün canını verməyə hazırdır.Bu “qardaşlıq” məsum uşağı ölümün pəncəsindən ala bilmir,çünki riyakar,şovinist rus bolşeviz-mindən nicat,azadlıq gözləyən,məkrli erməni qonşularını özünə dost,arxa bilən unutqan xalqın ilğım ümidlərinin real sonluğu belədir,yüz illərdir günahlarımız kimi qarşımıza çıxır,başımıza çırpılır,yenə ayılmırıq.Bu həqiqət Məşədi Müseyibin dili ilə belə çatdırılır:“Kimdir Suren dayı? Suren dayı bizim qəhrəman əsgərlərimizin qılıncından qurtulmuş dağ ermənisi! Kim bilsin,havaxsa bolşevikliyə qoşulan bir dığa! Onu bilirsiniz ki,bu saat düşmənlərimiz əl altından işləyirlər? Yaqub özbaşına atılıb sənin dustağını qaçırmır.Ona bu cəsarəti verən var.Bu zəmanədə Suren dayı müsəlman kəndinə qonaq gəlməz! Onun məramı,mətləbi var.Onu göndərən var.O,vacib işə gəlir.Yəqini belədir.” Mərdan haradan biləydi yüz il sonra,iyirminci əsrin axırl-arında olaylar yenə təkrarlanacaq,bolşevik surenlərin törəmələri mərdanların özləri kimi rəhmdil,qonaqpərvər nəsil-kökü,nəvə-nəticələri ilə çörək kəsib,halal süfrələrinin başından qalxıb,dədə-baba yurdlarını işğal edəcəklər? Mərdanlar xəbərsiz idilər,biz də təkrarlanan faciələrimizə göz yumurduq,bizdən ötüb yan keçəcə-yini güman edirdik.Sovet imperiyası dağılmışdır.Keçmiş SSRİ respublikaları fürsətdən istifadə edib müstəqillik qazanmışlar.Ermənilərin köh-nə işğalçı ssenariləri yeni iştahla,yeni variantlarda,yeni niyyət-lərlə,qüvvələrlə işə düşmüşdür.Qarabağ,Zəngəzur əldən gedir.MİLLİ MƏNƏMLİK MİLLI MƏNLİYİ ÜSTƏLƏYİR.ERMƏNİ XAOSU AŞKARIN ALT QATI,XƏYANƏT ONUN TƏRKIBIDIR,SEL-SU GƏLƏNDƏ ÜZƏ ÇIXIR,YA DA DƏRINƏ BATIB GİZLƏNİR,ƏLVERİŞLİ M Ə Q A M GÖZLƏYİR.ERMƏNİ XAOSU– GİZLİNİN FÜRSƏT GÖZLƏYƏN XAİN MAHİYYƏTİDİR,QABARMALAR ÇƏKILƏNDƏ AYSBERQLƏR KIMI ÜZƏ ÇIXIB AŞKARLANACAQ,YERİ-MİZƏ–YURDUMUZA SAHİB ÇIXACAQDIR.Mir Cəlalın xeyir və şərin əbədi mübarizəsi mövzusunda yazdığı əsərləri millətin taleyini yad əllərə tapşırmamağa çağırır.Biz inanırıq ki,ədalət bərpa olunacaq,artıq öz müstəqilliyini qazanmış Azərbaycan xalqı tarixi sərhədlərini bərpa edəcəkdir.Güneyli,qüzeyli torpaqlarımız birləşəcək,bütöv Azərbaycan bər-qərar olacaqdır.Lakin bunlardan öncə qədim türk torpaqlarından erməni cəll-adlarının mənfur izlərini silməliyik.Yıxılı dirəkləri qaldırmalı,uçulu divarları yenidən tikməliyik.MÜNDƏRİCАT İкi gözündən,özündən öncə br tаnrı vаr – Vətən! Ön söz əvəzi.3 Mir Cəlalın “Yolumuz hayanadır” romanında milli şüur və həm-rəylik problemi.8 Mir Cəlalın “Bir gəncin manifesti” romanında humanizm fəl-səfəsi.29 Mir Cəlalın romanlarında erməni məsələsi.49 Mаhirə Аbdullа (Mаhirə Gəncаlı qızı Аbdullа)Əbədiyyət.Аn.(Məqаlələr)Tərtibаtçı:Sədаqət Кərimоvа Dizаynеr:Rаhilə Məmmədоvа Çаpа imzаlаnmışdır:22.12.2008 Каğız fоrmаtı:84х108 1/32 H/n həcmi:3,75 ç.v.Sifаriş:431 Sаyı:300 Кitаb «АDİLОĞLU» nəşriyyаtındа nəşrə hаzırlаnmışdır.Tеl.:498-68-25; 418-68-25; fакs:498-08-14; Web:www.adiloglu.az; Е-mаil:info@ adiloglu.az «Ilаy» MMC-nin mətbəəsində hаzır diаpоzitivlərdən istifаdə оlunmаqlа оfsеt üsulu ilə çаp еdilmişdir.Ünvаn:Bакı şəh.,Şərifzаdə кüç.,202.Tеl.:433-00-43