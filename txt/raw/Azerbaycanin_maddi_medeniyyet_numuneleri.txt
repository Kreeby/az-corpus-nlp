1 
 
Rasim Əfəndiyev 
 
 
 
 
 
 
 
 
Azərbaycanın maddi  
 
mədəniyyət nümunələri 
 
 
 
 
 
 
 
 
 
 
 
 
 
(Geyimlər) 
 
 
 
 
 
 
 
Azərbaycan Dövlət Nəşriyyatı 
 
Bakı – 1960 
  
2 
 
Mətndə gedən  rəsmlər müəllifindir 
 
Geyimin tarixi də insan tarixi qədər qədimdir. İbtidai insanlar, bildiyimiz 
kimi, uzun müddət paltarsız gəzmişlər. Sonralar paltara olan ehtiyac nəticəsində 
onlar ovladıqları heyvanların dərisindən və ya ağac yarpaqlarından özlərinə geyim 
düzəltmişlər. 
İnsanların paltar geymələrinə səbəb nə olmuşdur? 
Dünyanın bir çox görkəmli alimləri bu suala müxtəlif cavab vermişlər. 
Bəziləri insan geyimini insan şüurunun inkişaf edib utanma qabiliyyətinin əmələ 
gəlməsi ilə, bəziləri isə insanda bəzəyə olan həvəs qabiliyyətinin inkişafı ilə 
əlaqələndirir. Sovet alimləri isə geyimin əmələ gəlməsini insanın özünü təbiətin 
soyuq və qeyri pis təsirlərindən qorumağa başlaması ilə izah edirlər. 
Geyim öz yaranışından bəri böyük bir inkişaf yolu keçmişdir. Hələ Neolit 
dövründən başlayaraq, ibtidai insanlar əyirmə, hörmə və arxaik şəkildə olsa da, 
tikmə qabiliyyətinə malik olmuşlar. 
Geyim əsas etibarı ilə iki: çiyin və bel geyimi hissələrinə bölünür. Çiyin 
geyimləri, adətən, sadəbiçimli və bel geyimlərinə nisbətən çox qədim yaranmışdır. 
Bel geyimləri isə sonralar nisbətən inkişaf etmiş və onlardan da alt tumanı və 
şalvar kimi geyimlər meydana gəlmişdir. 
Geyim tərzlərinin əmələ gəlməsinə insanın get-gedə müxtəlif sənət və 
peşələrə yiyələnməsinin, habelə yaşadığı mühit və iqlimin böyük təsiri olmuşdur. 
Ayrı-ayrı xalq geyimlərinin meydana çıxması bilavasitə insan cəmiyyətinin 
müxtəlif xalqlara ayrılması dövrü ilə əlaqədardır. 
Xalq geyim və bəzəkləri (forması, rəngi, parçası və naxışları) bu və ya digər 
millətin əsrlər boyu yaranmış zövqünü, mədəniyyətini əks etdirir. Məsələn, yüksək 
irsə malik olan Azərbaycan xalq geyimləri bütünlüklə xalqımızın zövqünü, onun 
maddi-mədəniyyətinin ən mütərəqqi və gözəl nümunələrini özündə əks edərək, 
XIX əsrin ortalarına qədər inkişaf etmişdir. 
Ümumiyyətlə, Azərbaycanın maddi-mədəniyyət tarixində geyim və geyim 
bəzəklərinin öyrənilməsi xalqımızın bədii zövqünün inkişafının və milli 
mədəniyyətinin mühüm bir sahəsinin öyrənilməsi deməkdir. 
Mingəçevirdə və respublikamızın başqa yerlərində arxeoloji qazıntılar 
zamanı tapılmış bir sıra parça fraqmentləri göstərir ki, hələ eramızdan çox-çox 
əvvəl Azərbaycan ərazisində yaşayan xalqlar yüksək geyim mədəniyyətinə malik 
olmuşlar. 
Naxışlı parça fraqmentləri və onlarla yanaşı tapılmış bəzəklər (sırğa, 
muncuq, qolbaq və s.) qədim Azərbaycan geyimi haqqında bizə lazımi qədər 
təsəvvür verməsə də, bu bəzəkləri gəzdirən və belə gözəl parçalardan paltar geyən 
bir xalqın zövq və mədəniyyətini nisbətən aydınlaşdırmış olur. 
3 
 
Azərbaycan ərazisində yaşayan xalqların bədii parçalardan geyimlər 
hazırladığı haqqında hələ eramızdan əvvəl V əsrdə yunan alimi Herodot  (484-425)   
məlumat vermişdir. 
O yazır ki, “bu yerlərin meşələrində elə ağaclar bitir ki, yerli əhali onların 
yarpaqlarını əzərək su ilə qarışdırır və bu məhlul ilə paltarlarına naxışlar vururlar. 
Bu naxışlar silinməyib parça köhnələnə qədər qalır»
1
. 
Azərbaycan xalq geyimləri tarixilik cəhətdən doğrudan da böyük və maraqlı 
inkişaf yolu keçmişdir. 
Azərbaycan xalqının geyimləri haqqında XVI əsrə qədər əlimizdə heç bir 
konkret nümunə yoxdur. Lakin Azərbaycan geyim və bəzəklərini öyrənmək üçün 
əsas vasitələrdən - arxeoloji qazıntılar zamanı tapılmış parça hissələri və 
Azərbaycanda olmuş xarici səyyahların gündəliklərindəki faktlardan istifadə 
edərək az və ya çox dərəcsədə o dövrün geyimləri barədə fikir söyləmək olar. Bu 
cəhətdən hər hansı bir tədqiqatçıya təsviri sənət nümunələri kömək edə bilər. 
Məlum olduğu kimi, qədim dövrlərdən başlayaraq, Azərbaycan xalqının 
geyimləri, tipləri, onların adət və məişəti heykəllərdə, divar rəsmlərində, 
minatürlərdə və sairədə əks etdirilmişdir. İndiyə qədər qalmış və ya tapılmış bu 
əsərlər Azərbaycan xalqının qədim geyimlərinin öyrənilməsində on qiymətli   
vasitələrdən   biridir. 
Tarixdən məlumdur ki, Azərbaycan eradan əvvəl VII əsrdə qüdrətli Midiya 
dövlətinin tərkibində idi. Bundan sonra ümumi «midiyalılar» sözü Azərbaycan  
ərazisində  yaşayan bütün tayfalara aid  edilmişdi. 
«Azərbaycan, sonralar da Midiya dövlətinin iqtisadi və mədəni cəhətcə ən 
inkişaf etmiş vilayəti idi. Azərbaycanlılarla midiyalıların mədəniyyətindəki 
qarşılıqlı əlaqələr Midiya cəmiyyətinin maddi və mənəvi həyatının bir-çox 
sahəsində nəzərə çarpır»
2
. 
Beləliklə, vaxtilə yüksək mədəniyyətə malik olan Midiya tarixinin 
yaranmasında Azərbaycanın da böyük rolu olmuşdur. Bunu Sovet Azərbaycanında, 
həmçinin Cənubi Azərbaycanda aparılmış arxeoloji qazıntılar zamanı əldə edilmiş 
maddi-mədəniyyət qalıqları sübut edir. Tapılmış qızıl döşlük, bilərzik, üzük və s. 
bu kimi bəzək nümunələri həmin dövrdə sənətkarlığın nə qədər yüksək səviyyədə 
olduğunu göstərir. Bu bəzək şeyləri içərisində Mingəçevirdən tapılmış başı 
möhürlü üzüklər xüsusilə diqqəti cəlb edir. Bu möhürlərin üzərindəki şirlə vuruşan 
adam, nizə və qalxanlı döyüşçü (şəkil 1) və oda sitayiş edən şəxsin təsvirləri, hər 
şeydən əvvəl, o zamankı dövrüm geyimləri və insanların adətləri haqqında bizdə 
təsəvvür yaradır. 
                                                          
1 В. В. Латышев. «Извeстия древних писателей о  Скифии  и Кавказе», т. I, СПБ, 1890, səh. 7. 
2 «Azərbaycan tarixi», Bakı, 1958, səh. 51. 
 
4 
 
Şəkil  1.            Şəkil  2. 
Maraqlı burasıdır ki, burada təsvir olunan geyim, silah həmin yerdən 
tapılmış və o dövrə aid edilən bəzək şeylərinin eynini Ekbatan və Suz abidələrində 
də görmək mümkündür. Bundan başqa, bu məxəzlərə bütünlüklə bənzəyən rəyə 
yunan alimi Strabonun (e. ə. 63-19) əsərlərində də rast gəlirik. 
Lakin qeyd etmək lazımdır ki, Midiya abidələri də Assuriya və Misir 
abidələri kimi bəzək və zinət əsərləridir. Buradakı rəsmlər isə bütünlüklə saray 
əyanlarının, döyüşçü və ya xalq qəhrəmanlarının, yüksək təbəqəyə mənsub olan 
şəxslərin həyat və məişətini təsvir edir. Elə buna görə də aşağı təbəqəyə mənsub 
olan adamların geyimi haqqında bizim heç bir əyani təsəvvürümüz yoxdur. 
Beləliklə, yuxarıda qeyd etdiyimiz məxəzlərə əsaslanaraq deyə bilərik ki, bu 
dövrdə kişilər, beldən nazik qurşaq və dəri kəmərlə bağlanan uzun və enli ətəkləri 
yerə qədər uzanan don geyərdilər (şəkil 2). Yunan alimi Strabonun dediyinə görə, 
yeriyəndə maneçilik törətməməsi üçün, bu geyimlərin ətəklərini qatlayıb    
qurşaqlarına bərkidərlərmiş. 
Varlı şəxslər bu donun üstündən nisbətən gödək (xələti andıran) örtük 
geyərlərmiş. Tarixi məxəzlərin göstərdiyinə görə, bu dövrdəki geyimlər, əsasən, ağ 
və açıq-boz rəngdə olurmuş. 
5 
 
Şəkil 3 
Şəkil  4. 
Ruhanilər al-qırmızı paltar geyərmişlər. Midiyalıların ayaqqabıları XIX 
əsrdə Azərbaycanda kütləvi geyilən başmaqları xatırladır, lakin öz zərif biçimi və 
dabanlı olması ilə ondan fərqlənirdi. Midiyalıların papaqları xüsusilə çox 
maraqlıdır. Bu papaqlar hündür, girdə formada olmaqla üstən gözəl naxışlarla 
bəzənərdi (şəkil 3). 
Əlimizdə döyüşçü və müxtəlif hərbi xidmətçi geyimləri haqda da kifayət 
qədər məlumat vardır. 
Midiya bu dövrdə Şərqin ən «qüdrətli dövlətlərindən sayılırdı. Məlumdur 
ki, hələ Kiaksarın hakimiyyəti dövründə (miladdan əvvəl 625-584-cü illər) ölkədə 
hərbi işi möhkəmləndirmək məqsədi ilə ordunu üç növə (nizəçilər, oxatanlar və 
süvarilərə) bölmüşdülər. Şübhəsiz, bu növ ordu üçün xüsusi silah və libas lazım 
idi. Çox güman ki, bu silah və libasdar Midiyada hazırlanırdı. 
«Aydındır ki, vergi yolu ilə ordunu lazımi silah və libasla təmin etmək 
çətindir, ona görə də dövlətin mütləq öz sənətkarları olmalı idi. Yazılı mənbələrdən 
məlumdur ki, Əhəmənilər dövründə Midiya silahlarını farslar da işlədirdilər. Onlar 
Midiya libasları geyirdilər. Heradotun dediyinə görə, farslar sənətkarlığa heç fikir 
vermirdilər»
3
. 
Beləliklə, bu mənbələr əsasında o dövrdəki hərbi libaslar 
haqda daha dürüst fikir söyləyə bilərik. Midiya əsgərləri əsas etibarı 
ilə möhkəm parçadan tikilmiş beldən enli, dəri kəmərlə bağlanan 
uzun don geyərdilər (şəkil 4), kəmərin qabaq tərəfindən düz formalı 
enli xəncər bağlanardı. Əsgərdər sülh vaxtı bu geyimləri, 
müharibəyə getdikdə isə əyinə kip oturan, topuğa qədər uzanan, 
darqollu köynək geyərdilər. Döşlərini oxdan və nizədən qorumaq 
məqsədi ilə köynəklərin üstündən dəri ilə çal-çarpaz bağlanmış 
dairəvi, üstü bəzəkli dəmir asardılar. 
Döyüşçülər, yuxarısı nazik və hündür papaq qoyardılar. Bu 
papaqların əksəriyyəti nazik metaldan və ya qalın dəridən düzəldilirdi. Yüksək 
rütbəli hərbi xidmətçilər isə daha hündür, girdəformalı, o çaman geniş yayılmış 
                                                          
3 J. B. Yusifov. «Midiya dövlət sənətkarlıq təsərrüfatı  haqqında», Azərb. SSR  Elmlər Akademiyasının 
məruzələri № 9,  1959, səh. 874. 
6 
 
Midiya papaqları qoyardılar. Döyüş və ya yürüş zamanı əsgərlər papaqlarının 
üstlərini (hətta üzlərinin aşağı hissələrini də) küləkdən, tozdan qorumaq məqsədi 
ilə parça ilə örtərdilər. 
Təəssüf ki, o dövrün qadın geyimləri barədə əlimizdə heç bir sənəd yoxdur. 
Təkcə yunan alimi Strabonun əsərlərində qadın geyimi haqda bir neçə kəlmə ilə 
qeydə rast gəlirik. Strabon, ümumiyyətlə, Midiya geyim tərzlərinin əmələ 
gəlməsini Qafqazla əlaqələndirir. O, bu geyimin əsas qadın geyimi olduğunu 
bildirir və onun yaranma  tarixini yunan əsatirində məşhur olan Qafqazda anadan 
olmuş qadın Medeyanın adı ilə bağlayır. Əgər biz, yunan sənətkarları tərəfindən 
yaradılmış da olsa, Medeya obrazına diqqət yetirsək, oradakı geyimin doğrudan da 
nə qədər Midiya kişi geyimlərinə bənzədiyini  görərik. 
Miladdan əvvəl VI əsrin ortalarında Midiya dövləti gün-gündən zəifləməyə 
başlayır. Bu zəifləmədən istifadə edən farslar 550-ci ildə midiyalıları məğlub edir, 
beləliklə də Azərbaycan torpağı Əhəmənilərin Dövlət tərkibinə daxil olur. 
Farslar işğal etdikləri yerlərin əhalisindən mədəni cəhətdən çox geri 
olduqlarına görə, o xalqın adətlərini, geyim və bəzəklərini, hətta bütünlüklə hərbi 
bacarıqlarını da mənimsəməyə başlayırlar. 
Bunu Midiya tarixindən bəhs edən kitablarda da görürük: «...iranlıların 
geyimi sonralarda bütünlüklə Midiya geyimlərinin eyni idi...»
4
. 
«Azərbayсan tarixi» kitabında deyilir: «Midiyalıların, kaspilərin və digər 
tayfaların böyük hərbi təсrübələrini nəzərə alan Əhəmənilər, onları geniş miqyasda 
öz qoşunlarına daxil edirdilər. Midiyalılar və kaspilər yalnız piyada qoşunda deyil, 
donanmada da qulluq edirdilər». 
Herodotun dediyinə görə, İran şahı Kserks (miladdan əvvəl 486-465-ci illər) 
Yunanıstana yürüş edərkən «hər bir gəmidə otuz nəfər midiyalı, otuz nəfər iranlı, 
otuz nəfər sak var idi». Bu yürüşdə kaspilər də iştirak edirdilər. Herodot onlar 
haqqında yazmışdır: «Kaspilər sisirnalar (qədim yunanlarda) uzun köynəyə oxşar 
yun parçadan geyim geymişdilər, onların qamışdan qayrılmış yerli oxları və 
akinakları (kiçik qılıncları) var idi». 
Tarixdən məlumdur ki, Makedoniyalı İsgəndərin ordusu ilə mübarizədə 
Əhəməni ordusunun ən cəngavər və cəsur əsgərləri midiyalılar idi və bu məşhur 
tarixi döyüşdə onlar şah ordusunun sağ cinahında dururdular. 
Bu dövrün gözəlləri haqda on maraqlı məlumat İtaliyanın Pompey adlı 
şəhərindən tapılmış mozaika və Stambulun dövlət muzeyində saxlanılan Əhəməni 
və yunan qoşunlarının mübarizəsini təsvir edən Makedoniyalı İsgəndərin 
sarkofaqıdır»
5
. 
Birinci abidə daha maraqlıdır. 
                                                          
4 З. Рогозина. «Истории  Мидии»,  С. Петербург, 1903, səh. 310. 
5 Daşdan qutu kimi düzəldilmiş qəbir, məqbərə. 
7 
 
Şəkil 5 
Hələ XIX əsrin axırlarında Pompeydə
6
 aparılan "qazıntılar zamanı tapılmış 
bu təsviri sənət əsəri dünyanın bir çox alimlərinin diqqətini cəlb etmişdir. 
Kompozisiya eradan əvvəl 331-ci ildə Qavqamel (Assuriyada) ətrafında 
Makedoniyalı İsgəndərin Əhəməni şahı III Dara və onun qardaşı Oksafr başda 
olduğu qoşunun məğlub edilməsini təsvir edir. 
Rəssam əsəri çox maraqlı bir şəkildə açır: Daranın mərd qoşunları məğlub 
olmaq üzrədir, onun qardaşının atı yaralanmışdır. O özünü itirmiş halda şah 
arabasının qabağında ona təqdim edilən yeni bir ata minmək istəyir. Lakin daha 
gecdir. İsgəndər atda ildırım kimi şığıyıb özünü ona yetirir və nizə ilə Əhəməni 
ordusunun baş sərkərdəsini öldürür. 
Rəssam sonrakı hadisəni də böyük realizmlə davam etdirir: Dara özünü 
itirmişdir; o nə öz təkliyini, nə ona hücum edən yunanları, nə də qırmancla atları 
döyüb şah arabasını tələf olmuş qoşun leşləri arasından çıxarıb qaçmaq istəyən 
arabaçını görür. Dara təkcə öz qardaşının ölümünü və onunla yanaşı öz taleyini 
düşünür. 
Bu qədim abidə öz yüksək bədiiliyi ilə yanaşı, o zamankı hərbi gözəl və 
silahlar haqda da xeyli məlumat verir. Bu nadir sənət əsərinə əsasən deyə bilərik ki, 
o dövrdə nəinki ordu, hətta Dara özü də Midiya libası geymişdir. 
Yeri gəlmişkən qeyd edək ki, qədim dövrlərdə (orta əsrlərdə də) gözəl 
tərzləri çox nadir hallarda - böyük tarixi hadisələrdən sonra dəyişirdi. Lakin hər bir 
yeni gözəl tərzi ən azı bir neçə əsr dazam edirdi. 
Eradan əvvəl IV - I əsrlərdə və eramızın V əsrinədək Azərbaycanın Şimal 
vilayətləri Albaniya adlanırdı. Onun ərazisi Kiçik 
Qafqazdan və Kür ilə Arazın aşağı axarından başlayaraq 
Böyük Qafqaz sıra dağlarının şimal-şərq qurtaracağına 
qədər uzanırdı. 
Albaniyada sinfi cəmiyyət Midiyaya nisbətən gec 
əmələ gəldiyindən ictimai təbəqələşmə də geridə qalırdı. 
Bütün bunlara baxmayaraq, əlimizdə, o dövrdə 
Şimali Azərbaycanda yüksək bir mədəniyyətin olub 
inkişaf etdiyini göstərən bir çox fakt vardır. Son illərdə 
arxeoloji qazıntılar zamanı Mingəçevirdən və Yaloylu 
təpədən tapılan maddi-mədəniyyət nümunələri: gözəl 
naxışlı parça hissələri, sancaq başları, gümüş toqqa, 
bilərzik, baş biləkləri və s. bunu bir daha sübut edir (şəkil 5). Bu bədii sənət 
nümunələrinin üstündə olan naxışlar və onların ümumi kompozisiyası Azərbaycan 
xalq sənətində indiyə qədər işlədilən motivlərdəndir. 
                                                          
6 Pompey   şəhəri  bizim  eranın   I  əsrində   Vezuvi   vulkanında   batmışdır. 
8 
 
Strabonun dediyinə görə, albanlar ucaboy, gözəlgörünüşlü və cəngavər xalq 
imişlər. Müharibə zamanı onlar düz qılınc, nizə, cida, yay və oxlarla silahlanır və 
zirehli  paltar  geyərmişlər. 
Silahlanma səviyyəsinə görə albanlar ermənilərdən və iberlərdən geri 
qalmırmışlar. Strabon qeyd edir ki, «albanlar ermənilər kimi, piyada və atlı, yüngül 
silahlı və zirehli paltarda vuruşurlar». 
Bundan başqa, alban gözəlləri haqda məlumat verən qeyri məxəzlər də 
vardır. Bu cəhətdən əldə olan bir neçə təsviri sənət nümunəsi xüsusilə diqqətə 
layiqdir. 
Məlumdur ki, Roma orduları eramızın II-III əsrlərində Qafqaza, eləcə də 
Azərbaycana (Albaniyaya) bir neçə dəfə yürüş etmişdir. Bu tarixi hadisələrin bir 
neçəsi o zamankı dövrə aid olan Roma abidələrində əks edilmişdir. Roma 
imperatorları döyüşü», «əsir aparanlar», «qarət» və s. bu kimi hadisələr Roma 
sənətinə xas olan yüksək realizm üsulunda təsvir edilmişdir. 
Azərbaycana aid kompozisiyalardakı gözəl, bəzək və silahları Mingəçevir 
qazıntıları zamanı tapılmış o dövrün (II-III əsrin) paltar tikələri, bəzək və silahları 
ilə müqayisə etsək, onların bir-birinə nə qədər yaxın olduğunu görür, o dövr 
gözəlləri haqqında nisbətən real təsəvvür əldə edə bilirik. 
Bu və ya digər məxəzlərə əsasən, Azərbaycan ərazisində yaşayan xalqların 
hələ eramızın II-III əsrlərində ipək, kətan, yun parça istehsal etdiyini və onlardan 
gözəl biçimdə libaslar geydiyini yəqin edə bilirik. Maraqlıdır ki, o dövrdə yayılmış 
bir çox gözəl formaları (bəzi baş gözəlləri, ayaqqabılar) XIX-XX əsrin əvvəllərinə 
qədər gəlib çıxmışdır. 
Alban hərbi gözəli əsas etibarı ilə zirehli örtük, papaq və qalxandan ibarət 
idi. Zirehli örtük bədənin bütün yuxarı hissəsini örtürdü. Bu örtüklər hissə-hissə 
qalın dəri üzərinə bərkidilmiş dəmir parçalarından ibarət idi və bütünlüklə pullu 
balıq dərisini xatırladırdı. Adətən belə zirehli geyimin altından gödəkqollu qalın 
köynəklər geyərdilər. Albanlar belə zirehli-geyimi müharibə zamanı öz atlarına da 
geydirərdilər. 
Alban sənətkarları metal üzərində işləmək və ona müxtəlif bəzəklər 
vurmaqda da çox mahir idilər. Buna qalın dəridən düzəldilmiş, üstü bəzəkli dəmir 
hissəsiklərlə örtülmüş dairəvi qalxanlar və dəmir hissəciklərindən bərkidilmiş 
papaqlar misal ola bilər. 
Feodal münasibətlərin inkişafı dövründə, yəni III-V əsrlərdə, bədii sənət 
şeylərinin istehsalı, o cümlədən parça, zərgərlik işi və s. xeyli inkişaf edib artmışdı. 
Sənətkarlıq əmtəə ietehsalı dairəsinə getdikcə daha çox daxil olurdu. Yazılı 
mənbələrlə yanaşı, arxeoloji materiallar da bunu təsdiq edir. 
Bu haqda «Azərbaycan tarixi» kitabında göstərilən faktlar olduqca 
maraqlıdır. Kitabda deyilir ki, hələ o zaman parçanı hazırlamaq üçün sadə 
dəzgahlardan istifadə edilirdi. Belə dəzgahların qalığı və cürbəcür toxuma və 
əyirmə alətləri Mingəçevir qazıntıları zamanı qəbirlərdən tapılmışdır. Həmin 
9 
 
qəbirlərdə yun sap yumaqları, nazik parçadan tikilmiş paltar hissələri olmuşdur. Bu 
paltarlar Sasanilər dövründə, yəni V-VI əsrlərdə Azərbaycanda qəşəng və zərif 
parçalar toxunulduğunu sübut edir. 
Bu dövrdə Azərbaycan incəsənəti də çox orijinal olmuşdur. Əlbəttə, bu 
incəsənət əlahiddə inkişaf etməmişdir. Ümumiyyətlə, Sasani mədəniyyətinin 
yaradılmasında iranlılardan başqa Azərbaycanın, Ermənistanın, Gürcüstanın, Orta 
Asiyanın və digər xalqların da təsiri olmuşdur. 
Sasani memarlıq abidələrində, zərgərlik şeylərində, təkəlduz və parça 
naxışlarında Azərbaycan sənətinə xas olan çoxlu əlamətlər vardır. Qərbi avropa 
muzeylərində saxlanılan Sasani parçalarının naxışlarının Azərbaycan saxsı 
qablarına və xüsusən metal üzərindəki naxışlara oxşarlığı görünür. Üzərində xoruz 
təsviri olan və romada Lateran kilsəsində saxlanan VII əsr Sasani parçalarının 
naxış oxşarlıqlarını Azərbaycan metal və saxsı qabları üzərindəki təsvirlərin 
nümunələrində də görürük. Yaxud Axen kapellasındakı VIII-IX əsrlərə aid başla 
bir parçanın üzərindəki ördək və quş təsvirlərini qədim Azərbaycan metal 
şeylərinin naxışında görmək mümkündür. 
Yuxarıda göstərilən faktdar sübut edir ki, Azərbaycan xalqı böyük Sasani 
dövlətinin tərkibinə daxil olarkən bu mədəniyyətin yaranmasında böyük rol 
oynamışdır. 
Ümumiyyətlə, Sasani dövründə Azərbaycan və iran mədəniyyətinin belə 
yaxınlığı bizə imkan verir ki, müxtəlif muzeylərdə nümayiş etdirilən iran 
ərazisindən və eləcə də Sovet ittifaqının bir çox yerlərindən tapılmış yüzlərlə bədii 
Sasani qızıl, gümüş, mis qabları nəzərdən keçirək. 
Həmin nümunələrin qiymətli cəhəti ondan ibarətdir ki, üzəri müharibə, ov, 
məişət və s. səhnələrlə bəzənən bu eksponatlar o zamanın geyim tərzləri və 
bəzəkləri haqda, az da olsa, bizə təsəvvür verir. 
Ərəb xilafətinin işğalı dövründə də (VII əsrin ortaları) Azərbaycan 
mədəniyyətinin inkişafı islam dininin təsiri ilə deyil. Müxtəlif xalqların  iqtisadi-
siyasi və mədəni quruluşunun bir-biri ilə böyük miqyasda yaxınlaşması ilə izah 
olunur. 
Bu dövrdə qədim Azərbaycan mədəniyyəti özünə müəyyən təsir qəbul 
eşəklə bərabər, xilafətə daxil olan başqa xalqların mədəniyyətinə də təsir 
göstərmişdir. 
Bir sözlə, Azərbaycan, «müsəlman mədəniyyəti» adı altında çiçəklənmə 
dövrü keçirən mədəniyyətlə sıx əlaqədə inkişaf edirdi. 
Azərbaycanda ticarətin inkişafı ilə əlaqədar olaraq, toxuculuq sənəti xeyli 
artmışdı. X əsrdə yaşamış ərəb müəllifləri Müqəddəsi və Məsudi yazırlar ki, 
Azərbaycan sənətkarları satış üçün yun, pambıq, ipək parçalar və paltarlar 
hazırlayırdılar. Gəncədə hazırlanan yun paltarlar, Naxçıvanın məşhur çuxaları, 
Təbrizdə istehsal edilən gözəl atlaz, kişi üst geyimləri, Xoyda nazik kətandan 
hazırlanan paltarlar bu dövrdə çox məşhur idi. 
10 
 
Azərbaycanda bir çox gözəl sənət nümunələri: parça, paltar, bəzək və silah 
hazırlayan mahir ustaların olmasına baxmayaraq, bu sənət nümunələrinin milli 
siması yox dərəcəsində idi. Belə naxışlı parçalara, bəzək şeylərinə, silahlara və s. 
sənət məmulatına «böyük müsəlman xilafətinin» bir çox yerlərində rast gəlinir. Bu 
ümumiliyin əsas səbəbi müxtəlif müsəlman dövlətləri arasında inkişaf edən güclü 
ticarət idi. Ən zərif geyim materialı sayılan ipək və məxməri, habelə başqa 
müxtəlif geyimləri, bəzək və silahları istənilən vaxt pula çevirmək mümkün idi. 
Dindar müsəlman sənətkarlarının hər il Məkkə ziyarətinə getmələri bədii sənət 
stilinin ümumiləşməsində və geniş yayılmasında az rol oynamırdı. Müsəlman 
ölkələrindən gələn sənətkarlar - rəssamlar, zərgərlər, toxucular burada görüşür, bir-
birlərinə öz təcrübələrindən danışır və yeni-yeni üslublar öyrənirlərdi. Həmin 
sənətkarlar vətənlərinə qayıdıqdan sonra bu təcrübəni öz işlərində tətbiq etməyə 
başlayır, yeri gəldikcə bu yeni modaya milli ornamentlər artırır, yeni-yeni bəzəklər 
vururdular. 
Ərəblərin Azərbaycanı zəbt etdiyindən sonra maddi-mədəniyyət nümunəsi 
olan geyimdə çox böyük dəyişikliklər olmuşdu. Beləliklə, bu dövrdən başlayaraq 
Azərbaycanlılar arasında əba, qəba, əmmamə kimi ərəb geyimləri yayılmağa 
başlamışdı. 
Əba - xələti andıran, qabaq tərəfdən boyaboy açıq, enli, uzunqollu və 
ətəkləri yerə qədər uzanan libasdır. Bu xələtlər öz biçimi və formasına görə, 
bütünlüklə Midiya üst geyimlərini xatırladır və çox güman ki, bunların əsasında 
əmələ gəlmişdir. Bu xələtin altındakı nisbətən qısa və möhkəm parçadan tikilmiş 
qəba geyərdilər. Varlı şəxslərin qəbalarının çiyni, qolları və ətəkləri qızıl-gümüş 
saplarla toxunardı. (bəzəkli tikmələr qəbani geyən şəxsin yuxarı təbəqədən 
olmasını bildirirdi.) çox zaman bu zərli tikmələrin (ərəbcə «tiraz») arasında kufi 
yazılarla həndısi naxışları xatırladan sözlər də yerləşdirilərdi. Əksər hallarda belə 
geyimlərdən ölkəni idarə edən xəlifənin və ya sərkərdənin adı yazılardı. 
O dövrdə xalq arasında ən çox yayılmış kişi baş geyimi çalma idi. Çalmalar 
əsas etibari ilə ağ rəngdə olurdu. 
Qadın geyimlərində də bir çox yeniliklər meydana gəlmişdi. Qadınlar 
üstdən uzunqollu (dabana qədər uzanan ətəkli) enli don, altından da köynək, uzun, 
enli tuman geyərdilər. Ev şəraitində geyilən bu paltarları kişilərdən gizlətmək üçün 
onlar küçəyə çıxdıqda çarşaba bürünər və üzlərini rübəndlə örtərdilər. 
Azərbaycanda qadınların çarşab örtmələri haqqında ən qədim qeydlərdən 
birinə Nizami Gəncəvinin əsərlərində rast gəlirik. Nizaminin «Yeddi gözəl» 
əsərində deyilir ki, xeyir nə qədər ki, kor idi, Kürdün evindəki qadınlar ondan 
yaşınmır, üzləri açıq gəzirdilər, o sağalıb gözləri açılandan sonra isə onlar - 
qadınlar üzlərini örtürlər. 
Azərbaycan ərazisindəki xalqların müsəlman dinini qəbul etdikdən sonra 
geydikləri libasları qısaca da olsa qeyd etdik. 
11 
 
«Lakin tezliklə vahid müsəlman üslubu olduqca böyük müsəlman ərazisinin 
müxtəlif hissələrində yerli xüsusiyyətlərin inkişafına səbəb olan bəzi 
mərkəzdənqaçma qüvvələrlə toqquşmağa başlayır. Hər bir müsəlman dövləti 
tədrislə məhz buradakı ictimai-iqtisadi münasibətlərin konkret forması və bədii 
ənənələri əsasında öz xüsusi, müstəqil naxış və bəzəklərini yaradır ki, bunlarda da 
yerli məişət şəraiti, yerli bitki və heyvanat aləmi, yerli sinfi quruluş əks 
olunurdu»
7
. 
Beləliklə, ümumi geyim tərzləri qəbul olunan şəkildə qalırdısa da, onların 
naxışları və qeyri bəzəkləri get-gedə yerli mühitə uyğunlaşaraq inkişaf edirdi.  
XI-XII əsrlərdə Səlcuqların hökmranlığı dövründə Azərbaycan şəhərlıərində 
parça istehsalı xeyli artır. Xüsusən Gəncənin ipək malları çox şöhrət qazanır. Bu 
dövrün parçaları üzərindəki naxışlar «metal» xasiyyəti daşımır, yəni naxışlar 
əvvəlki dövrlərə aid olan bərklikdən və ağırlıqdan uzaqlaşmışlar. Bu da onunla 
izah olunur ki, o dövrün ustaları əvvəlki dövrlərdən fərqlənərək, daha zərif parça 
istehsal edir və bu parça üzərindəki naxışları bir sapla deyil, bir neçə rəngli sapla 
bəzəməyə başlayırlar. 
İstehsal edilən bu parçalar o zaman Ermənistana, Gürsüstana və Orta 
Asiyaya göndərilirdi.  Bərdə,  Şamaxı və Təbriz şəhərlərində ipək, yun, pambıq və 
kətan parçalar xüsusilə çox istehsal olunurdu. Ərəb səyyahı Yaqut Həməvi yazır  
ki, Təbrizdə atlaz, xətayi və başqa parçalar hazırlanıb həm qərb, həm də şərq 
ölkələrinə göndərilirdi. 
Səlcuqların Azərbaycanda hökmranlıq etdiyi dövrün geyim tərzlərini əks 
edən bir neçə maraqlı əsərlər qalmışdır. Bunlardan Toğrul (1038-1063-cü illər) və 
ona qulluq edən  əyanları təsvir edən Reydən tapılmış divar bəzəyi və Sovet 
Azərbaycanında son zamanlar   qazıntılardan əldə edilmiş  XI-XII əsrlərə aid 
edilən üstü təsvirli çini  qabları göstərmək olar. 
Azərbaycan geyimlərindəki sonrakı yeniliklər Azərbaycan torpağının 
monqol işğalından (1239-cu il) sonra əmələ gəlir. Monqollar Azərbaycanı işğal 
edəndən sonra Beyləqan, Gəncə, Şamaxı, Ərdəbil, Xoy və sair bu kimi ticarət və 
sənətkarlıq cəhətdən tərəqqi edən şəhərləri xarabaya qoymuşdular. 
Yerli sənətkarlığın dağılması, məlumdur ki, parça istehsalına və eləcə də 
onunla əlaqədar olan geyimlərin inkişafına mənfi təsir   göstərəcəkdi. XIII-XIV 
əsrlərdə Azərbaycanda yuxarı təbəqəyə   mənsub olan şəxslərdə  və ümumiyyətlə 
şəhər əhlində (monqol geyimlərinin çox güclü təsiri görünür. Bu təsir isə 
monqollar tərəfindən Uzaq Şərqdən gətirilmiş Çin və Uyğurların mədəniyyətlərinin 
əlamətləri idi. 
Bu vaxt Azərbaycanın bir çox şəhərlərində, xüsusən Hülakulərin paytaxtı 
olan Təbrizdə camaat qolugödək, ətəkləri yandan kəsik, uzun, sağ qoltuq altında 
                                                          
7 Н. Н. Соболев «Очерки  по  истории украшения и тканей», Изд. Академия М. - Л, 1934, sыəһ.   
116. 
12 
 
bağlanan xələtlər («cübbə»)   geyərdilər. Nisbətən dövlətli şəxslərin xələtlərinin 
üstündə döş   tərəfdə stilizə edilmiş   əjdaha, quş və qeyri Uzaq Şərq əfsanələrinə 
xas təsvirli tikmələr olurdu. Bəzən bu geyimlərin üstünə naxışlı örtük də atırdılar. 
O dövrün  baş  geyimləri də  çox qəribədir. Papaqlar balaca dairəvi şəkildə - 
dördbucağı andıran və yanları istənilən vaxt qalxıb-düşən idi. Bundan başqa, 
camaat şlyapayabənzər, ətrafı yük papaqlar və dairəvi yastı əmmamələr də 
qoyurdular. 
Təbriz geyim tərzlərini əks edən ən maraqlı və gözəl minatürlərlə bəzənmiş 
sənəd «Cami-ət-təvarix» («Salnamələr məcmuəsi») adlı əlyazmasıdır (İstambulda 
top qapı sarayı muzeyində saxlanılır). Həmin kitabda o zamanın saray əyanlarının 
əsgərlərinin, ruhanilərinin və başqalarının geydikləri libaslarını və bəzəklərini əks  
edən çoxlu rəsmlər vardır. 
Azərbaycan geyim və bəzəkləri XVI əsrə qədər bu şəkildə, müxtəlif yadelli 
mədəniyyətin təsiri  altında  inkişaf etmişdir. 
Azərbaycan milli geyimlərm tarixində XVI əsr ən zəngin dövr sayılır. 
Səfəvi dövlətinin əmələ gəlməsi Təbriz şəhərini o dövrün (Paris, Avropada 
olduğu kimi) «modalar» mərkəzinə çevirmişdi. burada adlarI bütün şərq aləmində 
yayılmış nəqqaşlar, zərgərlər, dərzilər yaşayır və geyim mədəniyyətimizin böyük 
inkişaf yolunu göstərən qiymətli naxışlı parçalar. İpək məmulatı və bəzək şeyləri 
istehsal edilirdi. 
Hazırda Moskva və Leninqrad, həmçinin dünyanin bir çox məşhur 
muzeylərində, o zaman Təbrizdə və Şamaxıda hazırlanmış ipək parçalardan, 
qırmızı, yaşıl məxmərlərdən, qızıl-gümüş toxumalı örtüklərdən çoxlu nümunə 
saxlanılır. Vaxtilə yüksək dərəcədə qiymətləndirilən bu gözəl sənət nümunələrinə 
Venetsiya, Hollandiya,  Fransa  və  Rusiyada  həmişə  böyük tələbat olmuşdur. 
Məşhur sənətşünası B. Danike «Şərq sənəti» adlı kitabında yazır ki, qızılbaş 
məxməri və zərbaf malları bu dövrdə Rusiya şəhərlərində alıcılar arasında çox 
geniş yayılmışdı
8
. 
Bu parçaların qiymətli cəhəti bir də ondan ibarət idi ki, milli naxışla bəzənir 
və çox vaxt daha gözəl görünmək üçün həmin naxışların arasında klassik şairlərin 
əsərlərindən alınmış obrazlar təsvir  edilərdi. 
Məşhur fransız sənətşünası Q. Mijon bu parçaların gözəlliyinə məftun 
olaraq oradakı bəzəklərə belə qiymət vermişdir: «Onlar elə bil «Minbir gecə» 
nağıllarına çəkilmiş illüstrasiyadır». 
Belə sənətkarlıqla işlənmiş toxuma malların üstündə zəmanəsinin görkəmli 
rəssamlarının da az zəhməti olmamışdır. Bəzi parçaların üstündə XVI əsrin məşhur 
rəssamlarından: Sultan Məhəmmədin, Qias-Əddin Əlinin, Mirzə Qafar Qızılbaşın 
və başqalarının adı vardır. 
                                                          
8  Б. Денике «Искусство Востокa», Казань, 1923-cü il, səh. 184. 
13 
 
  Şəkil 6. 
Şəkil 7, 8 
Tətbiqi sənətin (xüsusən bədii toxumaların) belə yüksək səviyyədə olması, 
şübhəsiz, geyim üslubunun inkişafına da az təsir etməmişdir. 
XVI əsrə aid geyim və bəzəklərin qiymətli cəhətlərindən biri də olur ki, bu 
vaxt, Azərbaycan xalqı Monqol istilasi zamanı Uzaq Şərqdən 
gətirilmiş - yerli mühitə uyğun olmayan geyim və bəzəklər 
tamamilə imtina etmiş, öz milli geyim məktəbini yaratmışdır. 
İndiki   sənətkarlar qədim ənənələr əsasında Azərbaycanın 
iqliminə, təbiətinə, əhalisinin zövqünə münasib geyim və bəzəklər 
yaradırlar. 
XVI  əsrin Azərbaycan modaları içərisində ən maraqlısı baş 
geyimləri olduğu üçün, bu barədə daha ətraflı danışmaq lazım 
gəlir. Tarixdən məlumdur ki, Səfəviləri «Qızılbaşlar» 
adlandırırdılar,  çünki  Səfəvilər başlarına təpəsi nazik və hündür, 
qırmızı papaq qoyub, onun da ətrafına sarıq dolayırdılar (şəkil 6). 
Zadəganlar və rütbəli hərbi xidmətçilər isə əmmamənin üstündən 
12 daş taxar və ya zərli xətlər çəkdirərdilər. 
Yüksəkrütbəli əyanların qoyduqları belə baş geyimlərinin 
üstündə bəzən böyük və qiymətli bir qaş, onun da ətrafında 
nisbətən kiçikhəcmli qaş-daş olurdu. (Burada böyük qaş - Məhəmməd peyğəmbərə 
və ya Əliyə, kiçik qaşlar isə 12 imama işarədir). 
Səfəvilər dövründəki baş geyimlərini öyrənən 
məşhur alman tədqiqatçısı H. Höts əyani vasitələrlə 
isbat etmişdir ki, bu baş geyimləri 70 il ərzində bir neçə 
dəfə öz formasını dəyişmişdir. H. Höts bu  dəyişikliyi 
arifmetik şəkildə bu cür təsvir edir:  1530-cu ildə baş 
geyimlərinin uzunu eninə 2:1, 1535-ci ildə 3:1 və 
sonralar - XVI əsrin yarısında isə 1:1 nisbətdə 
olmuşdur (şəkil 7, 8). Deməli, XVI əsrin başlanğıcından 1535-ci ilə qədər baş 
geyimləri uzanır, XVI əsrin ikinci yarısından isə qısalaraq əsas etibari ilə enləşir və 
1570- ci illərdə bütünlüklə əmmamənin içindən uzanan qırmızı başlıq yox  olur. 
Təbriz  baş geyimləri o zaman Azərbaycanın başqa şəhərlərinə də 
yayılmışdı. XVI əsrdə Şamaxıda, Naxçıvanda və qeyri şəhərlərdə olmuş xarici ölkə 
səyyahları bunu sübut elən qeydlər qoyub getmişlər. 
1553-cü ilin aprel ayında Şamaxıda Abdulla xanın qonağı olmuş ingilis 
səyyahı və diplomatı Antoni Cekinson, xanın libasını təsvir edərək yazır: 
“Şirvan xanı ipək parçadan uzun paltar geymişdi. Dona oxşayan bu geyimin 
üstü mirvari və bahalı daş-qaşla bəzənmişdi. Başına bahalı taftadan təpəsi yarım    
metr hündürlükdə, ucu iti, ətrafında 20 metr uzunluğunda qızıl ilə işlənmiş hind 
ipəyi dolanmış çalmalı papaq qoyur. Çalmanın sol tərəfindən, şirmayidan qayrılmış 
14 
 
Şəkil 9 
qızıl və qiymətli daşlarla müzəyyən borudan lələk dəstəsi çıxır, onun üstünə isə 
ovuc içi boyda qızıl lövhədə iki qiymətli yaqut yapışdırılmışdır”. 
Bundan bir qədər sonra – 1566-cı ilin avqust ayında yenə Şamaxıya gəlmiş 
qeyri bir ingilis səyyahı (M. Artur) kraliça Yelizavetaya yazdığı məktubda ona 
qırmızı məxmər göndərilməsini xahiş edir. Onun dediyinə görə, “burada tikilən 
papaqlar üçün belə qırmızı parçalara ehtiyac vardır”. 
Bu tipli baş geyimlərinin Azərbaycanın bir sıra şəhərlərində yayıldığı 
barədə bir çox fakt göstərmək mümkündür. Belə papaqların izlərinin biz 
Əfqanıstanda, Orta Asiyada və Hindistanda da görürük. 
Azərbaycanda XVI əsrdə ucu şiş, qırmızıbaşlı əmmamələrlə 
yanaşı, adi - bəzəksiz əmmamələr də geniş yayılmışdı. Bunlar 
müxtəlif parçalardan olub, kiçik araqçın və ya gülah adlı papaq 
geydikdən sonra başa dolanardı. Əmmamənin parçasının rəngi, 
ölçüsü, hətta başa dolanması da xüsusi qaydada, yəni o vaxtkı dövrün 
geyim tərzləri əsasında olmalı idi. O zaman ən çox yayılmış 
əmmamələr, əsasən, ağ rənfli idi (şəkil 9). Şah, vəzir və ya rütbəli 
ruhanilər isə yaşıl rəngli əmmamə qoyardılar. Azərbaycanlı olmayanlar başqa 
rəngli əmmamə geyməli idilər, məsələn: ermənilər qara və ya göy, yəhudilər sarı 
və s. 
Şəriətə görə, əmmamənin ölçüsü onu geyən şəxsin boyuna müvafiq gəlməli 
idi, çünki əmmamədən yalnız başa dolamaq üçün deyil, həm də lazım gələndə 
süfrə, qurşaq, hətta məcburiyyət qarşısında kəfən kimi də istifadə edilirdi. 
Hörmətli şəxslər, yəni alimlər, şairlər, rəssamlar daha böyük və ağ əmmamə 
qoyardılar. Əmmamələri başa dolamağın da xüsusi qaydası var idi. Ümumiyyətlə 
alimlər, şairlər, rəssamlar başa dolanan əmmamənin ucunu sol tərəfdən çiyinləri 
üstə salar və yalnız namaz qıldıqları zaman ucunu çənə altdan gətirib sağ tərəfdə 
bağlayardılar. Belə əmmamələrin yandan sallanan ucu çox vaxt naxışlarla  bəzənər 
və  aşağısı saçaqlı  olardı. 
XVI əsrdə Azərbaycanda çalma ilə yanaşı, orijinal, kiçik şlyapayabənzər 
papaqlar da mövcud idi; bu papaqlar ağ keçədən tikilərdi, üçbucaq formasında  idi. 
Papağın aşağısında şlyapanın ətrafına bənzər qabaqlığı vardı ki, bu da 
istənilən vaxtda onu  (gün və ya toz olan vaxt) açıb-örtmək üçün işlədilirdi. 
Dövlətli şəxslər belə papaqların yuxarısına gözəllik üçün quş lələyi taxardılar. 
Əgər biz dediyimiz papaqların tarixini yoxlasaq, onun çox qədimliyini və vaxtilə 
Orta Asiyadan gəlməsini görərik. Bu cür papaqların biz lap qədim təsvirini 
Əfrasiyabda  (Özbəkistan SSR)  tapılmış VIII əsrə aid heykəlcikdə   («Türk atlısı» 
adlanan şəxsin başında)  və sonra XIII əsrə aid Vyana kitabxanasında saxlanılan bir 
Səlcuq miniatüründə görürük. 
Belə baş geyimlərinin XVI əsrdə və sonralar Azərbaycanda yayılmasını biz 
yenə təsviri sənətdə tədqiq edə bilirik. Təbrizdə Bəhzad tərəfindən   işlənmiş və 
hazırda Britaniya muzeyində nömrə altında saxlanılan miniatürdə böyük 
15 
 
Şəkil 9 a 
Şəkil 10, 11 
Azərbaycan  şairi Nizaminin «Xosrov və Şirin» poemasından Fərhadın obrazı 
təsvir edilmişdir. Həmin   miniatürdə  yuxarıda   dediyimiz   papağı   Fərhadın 
başında görürük. 
Bu baş geyimlərinin daha sonralar da Azərbaycanda olmasını Nuxada 
Şəkixanovlar sarayındakı divar rəsmi də isbat edir. (Bu rəsmlərdə də Nizaminin 
obrazlarının birinin başında belə papaq vardır.) 
XVI əsr miniatürlərində və başqa abidələrdə biz ayrı bir maraqlı papağa da 
rast gəlirik. Bu, qalın parçadan tikilmiş və üstü naxışlarla bəzənmiş hündür, 
üçbucaqşəkilli «külah»dır. Belə papaqların üstündə təkdən bir gözəl xətlə tikilmiş 
Əlinin
9
 adına rast gəlirik. Belə yazılı külahları, əsas etibarı ilə, dərvişlər  geyərdi. 
Təbrizdə, Bakıda və Şamaxıda bu papaqları yaşlı və hörmətli şəxslər 
qoyardılar. Vaxtilə Qarabağ xanının papağı olmuş gözəl bir «külah» hazırda R. 
Mustafayev adına Azərbaycan Dövlət İncəsənət Muzeyində saxlanılır. 
Bunlardan əlavə, XVI əsrdə Azərbaycanda bir sıra başqa formalı  papaqlar 
da  olmuşdur.  Bu  papaqlardan  qoyun dərisindən tikilənləri nisbətən geniş 
yayılmışdır. Bunu əsas etibarı ilə çobanlar və köçəri həyat keçirən 
adamlar geyərdilər. 
 XVI əsrdə Azərbaycanda qadın baş geyimləri də çox 
mürəkkəb olmuşdur. Əldə edilmiş materiallara əsasən demək olar 
ki, Azərbaycanda o vaxt 7 növə yaxın qadın baş geyimi olmuşdur. 
Bunlardan gözəl, əlvan naxışlı örpəkləri, kiçik, narın naxışlı 
araqçınları, çənə altından bağlanan incə, güllü və muncuqlu 
ləçəkləri, tac, çalma, kənarları xəz və ya məxmərdən tikilmiş 
şlyapaları göstərmək olar (şəkil 9 a). 
XVI əsrdə ən çox yayılmış qadın baş geyimlərindən biri araqçın idi. Bunlar 
əsas etibarı ilə iki cür olurdu: qadın və qız araqçınları.   Qadınların araqçını daha 
mürəkkəb olub, arxa  tərəfdən qəşəng uzun torba ilə birləşdirilərdi.   Qadınlar bu 
torbadan hörüklərini qoymaq üçün istifadə edirdilər. Dövlətli qadınlar belə baş 
geyimlərini qızıl və ya başqa qiymətli metallardan nazik hörmə şəkildə düzəltdirib 
geyərdilər. Bəzi araqçınlarda torba da olmazdı; bunun əvəzində papağın arxası 
hörük kimi uzadılıb yuxarı qaldırılardı.   
Alman alimi H. Hots xüsusən Təbrizdə geniş yayılmış 
bu cür qadın baş geyimini Qupt dövründə  (bizim eranın III 
əsri)   Hindistanda qadın baş geyimləri ilə müqayisə edərək, 
onların yaranma tarixinin çox qədim olmasını və 
Hindistandan    keçməsini bildirir (şəkil 10 və 11).  
 
                                                          
9 Dördüncü xəlifənin adı. 
16 
 
Şəkil 12 
Şəkil 13 
Araqçınları qadınlar evdə, həyətdə və qonaqlığa getdikdə 
geyər, küçəyə çıxdıqları vaxt isə üstdən əsas etibarı ilə ağ çarşab 
örtərdilər
10
. (şəkil   12). 
Azərbaycan şəhərlərində qadınların başlarına örtük saldığını 
ispan diplomatı Klavixo da xəbər verir. 
XV əsrdə o, xüsusi heyətlə Səmərqəndə - Teymurləngin 
sarayına gedərkən bir müddət Təbrizdə qalmış və öz gündəliyində bu 
şəhəri belə təsvir etmişdir: «Burada (Təbrizdə) ipək və iplik parçalar, 
səndəl, tafta, xam ipək, mirvari və başqa bir çox şeylər satılır. Burada 
qadınlar üçün ətriyyat satan tacirlər də vardır. Qadınlar özləri onların 
yanına gəlir və ətriyyat malları alırlar. Qadınlar başlarına çarşab salır, 
üzlərini at tükündən toxunan rübəndlə örtürlər. Beləliklə, onları 
tapımaq mümkün   olmur. 
XVI əsrdə Azərbaycanda üst geyimləri də çox müxtəlif və rəngi-rəng 
olmuşdur. Bu dövrdəki üst geyim formaları əsas etibarı ilə qədim geyim 
ənənələrinin davamı kimi inkişaf edir. Lakin bu ənənə, getdikcə daha da 
zənginləşmiş, gözəlləşmiş və dekorativləşmə istiqamətində inkişaf etmişdir. 
Dəyişiklik əsas etibarı ilə ayrı-ayrı detallarda, naxış və bəzəklərdə əmələ gəlmişdir. 
XVI əsrin üst geyimləri haqqında məlumat verən ən qiymətli məxəzlərdən 
biri - miniatürdür. Alimlər bu miniatürlərdəki məişətə aid ünsürlərin realistcəsinə 
təsvir edildiyini dəfələrlə qeyd etmişlər. 
Miniatürlərdəki məişət detalları, həqiqətən, maddi-mədəniyyətimizin 
məxəzi sayıla bilər. Miniatürçü rəssam öz əsərində geyilən paltarları, taxılan 
bəzəkləri, işlədilən silahları, habelə ev əşyalarını dəqiq surətdə 
təsvir edir. Buna görə də XVI əsr Təbriz miniatürləri çox 
qiymətlidir. 
Həmin dövrdə Azərbaycandakı varlı təbəqələr - kişilər lap 
üstdən, ətəkləri, çiyin və boyun hissələri tikməli xələt geyərdilər. 
Bu xələqlər özü də iki növ olardı. Birinci növ xələtlər məhz çiyinə 
atmaqdan ötrü idi. Belə xələtlərin çiyindən çox enli, aşağı getdikcə 
daralan qolları var idi ki, bunlar da heç vaxt geyilməzdi; ancaq 
dekorativ bir element kimi yandan sallanardı (şəkil 13). İkinci növ 
xələt, əksinə, enli yarımqol olub əyində nisbətən kip dayanardı. 
Soyuq havalarda, belə xələtlərin üstündən qurşaq, yaxud üstü 
gümüş naxışlarla bəzənmiş kəmər bağlanardı. Xələtin astarı 
rəngarəng görünmək üçün açıq rəngli parçadan olardı. Çox vaxt 
belə xələtlərə açıq-sarı ipəkdən astar çəkərdilər. 
                                                          
10 Küçədə «çarşabsız gəzməyə ancaq kiçik qızlara və qarılara icazə verilirdi. 
17 
 
Şəkil 14, 15 
Bu xələtlərin altından gödəkqollu, çiyinləri, döşləri və qolları milli 
naxışlarla bəzənmiş uzun don geyilərdi. Donların aşağı böyürlərində 20 sm 
uzunluğunda çapığı olardı ki, bu da tez yeriyəndə və ya iri addım atanda maneçilik 
törətməmək üçün idi. Təbriz miniatürlərində biz belə köynəklərin nazik dəri 
kəmərlə bağlandığını tez-tez görürük. (Onu da qeyd edək ki, ümumiyyətlə, 
kəmərin sol tərəfindən həmişə nazik bıçaq və ya naxışlı xəncər bağlanardı.) 
Miniatürlərdə qırmızı, narıncı və yaşıl rəngli köynəklərə çox təsadüf etmək olur, 
həmçinin bu rəngli geyimlər Azərbaycanda ta qədimdən XIX əsrə qədər ən sevimli 
rənglərdən olmuşdur. 
XVI əsrdə Azərbaycanda ənənəvi libas sayılan üst geyimi əba da çox 
yayılmışdı. Qabaqkı əbalardan fərqli olaraq, bunlar bədəndə kip oturur, qolları 
nisbətən dar olurdu. Həmin dövrün miniatürlərində biz belə əbaların ətəklərinin 
kəmərə sancılaraq gəzdirildiyini də görürük. 
Əbanın belə gəzdirilməsi çox güman ki, əvvəllər əməli əhəmiyyətə malik 
imiş (tələsik yeriyəndə və ya iş görəndə ətəkləri ona maneçilik törətməsin). 
Sonralar isə bu (moda) dekorativ bir element olaraq qalmışdır. Bu əbalar da iki cür 
olurdu: birisi soldan sağa gətirilib sağ qolun altında qaytanla bağlanır, ikincisi isə 
qabaqdan  düyünlənirdi. 
XVI əsrdə Təbrizdə, Şamaxıda, Naxçıvanda və Bakıda nisbətən varlı 
cavanlar qısaqollu gödək üst geyimləri geymişlər. Bu geyimləri ən çox ova 
gedəndə və ya uzaq bir səfərə çıxdıqda geyərdilər. Kişilər ayaqları dar, yuxarı 
getdikcə çox enləşən şalvar geymişlər. Şalvarlar da üst köynəyin malından 
tikilərdi, lakin rəngi çox vaxt göy və ya tünd-sarı olurdu. 
XVI əsrdə kişi ayaqqabıları da müxtəlif formalı olmuşdur. Ən çox yayılmış 
kişi ayaqqabısı yumşaq dəridən tikilən dabansız (bəzən də alçaq dabanlı) və 
uzunboğaz (yüngül) çəkmələr idi. 
Bu dövrdə əhalinin kasıb təbəqəsi arasında ən çox işlənən ayaqqabı çarıq 
olmuşdur. Çarıqlar inək və ya dəvə dərisindən hazırlanırdı. Təbriz miniatürlərində, 
az da olsa, bu cür ayaqqabılara rast gəlirik. 
XVI əsrdə Azərbaycanda qadın üst 
geyimləri də müxtəlif olmuşdur. Lakin bu 
geyimlər formalarına görə, həmin dövrün kişi 
geyimlərini   xatırladır. 
Kişilər kimi, qadınlar da (xüsusən varlı 
təbəqələr) çiyinlərinə bəzək üçün uzunqollu 
xələt salarmışlar. Lakin qadın xələtləri daha 
sadə olub az naxışlarla bəzənərdi. Qadınlar bu 
xələtin altından lap dabanlarına qədər sallanan 
uzun köynəklər geyərdilər. Köynəklər yaxadan bir neçə yerdən iri düymə ilə 
düymələnərdi. Kişi donlarından fərqli olaraq, qadın donlarının yaxalığı bəzən 
başqa parçadan da ola bilirdi (şəkil  14,  15). 
18 
 
Şəkil 16 
Qadınların o dövrdə uzun don geymələrini, yeriyəndə ətəklərini əlləri ilə 
tutub getmələrini dahi Azərbaycan şairi Füzuli bir neçə əsərində təsvir   etmişdir. 
XVI əsrdə kütləvi surətdə geyilən qadın  əlbəsələrindən bir də dabana qədər 
uzanan şalvarlar idi. Kişilərdə olduğu kimi, qadınların da şalvarları  ayaq tərəfdən  
çox dar, yuxarısı enli olurdu. Lakin  kişi şalvarından fərqli 
olaraq, qadın şalvarının   ayaqlığı iki-üç barmaq enində başqa 
bir qalın parça ilə tikilərdi. Qadın şalvarının, həmçinin   beldən  
büzməsi  olardı ki,  onun da içindən  qəşəng hörmə qaytan 
keçirib bağlardılar (şəkil 16). Qadının öz zövqünə müvafiq 
olaraq bu qaytanın ucundan sallanan qotazlar müxtəlif rəngdə 
olardı. Bu dövr üçün xarakterik cəhət - üst geyimlərə (xələt, əba, 
don) beldən bağlanan qurşaqlar idi. Qurşaqları həm kişilər, həm 
də qadınlar bağlayardı. Təbriz miniatürlərində biz bu qurşaqların 
müxtəlif növlərinə rast gəlirik. Qurşaqlar ipək  parçadan yaxud 
qızılı və gümüşü saplarla toxunmuş xara parçalardan 
hazırlanırdı. Daha çox bəyənilən qurşaqlar qızılı, sarı, yaşıl, 
narıncı rəngdə olardı. Bu qurşaqların uzunluğu çox vaxt 4-5 m, 
eni isə 40-50 sm-ə çatardı. Qurşaqların ucu qəşəng enli qotazlarla bəzənərdi.
11
 
Yuxarıda təsvir edilən geyimlər XVI əsrdə Azərbaycanda əsas geyimlər 
sayılır. Qeyd edilməlidir ki, burada təhlil olunan geyimlər əsas etibarı ilə yüksək və 
orta təbəqəyə mənsub olanların geyimləridir; çünki istər miniatürlərdə, istərsə də 
yazılı ədəbiyyatda ən çox bu sahə təsvir olunmuşdur. Aşağı təbəqənin geyimləri 
barədə nə səyyahlar, nə də rəssamlar bizə məlumat verməmişlər. Lakin güman 
etmək olar ki, o zamankı insanların - istər zadəgan, istərsə də «aşağı təbəqədən 
olsun - geyimlərində biçim etibarı ilə o qədər də fərq olmamışdır. Malın keyfiyyəti, 
təbiidir ki, hər zaman təbəqələşmə meyarı kimi qəbul edilmişdir. Məsələn, yuxarı 
təbəqədən olanlar hansı dəbdə paltar geymişsə, kəndli və sənətkarlar da, əsasən, o 
formada paltar və ayaqqabı geyər, papaq və ya çalma qoyardılar. Bunların fərqini 
onların bəzəyində və tikildiyi materialın çeşidində  axtarmaq lazımdır. 
Qüdrətli Azərbaycan dövlətinin XVII əsrdə zəifləməsi, get-gedə iranlıların 
əsarəti altına düşməsi geyimlərin də inkişafına təsir göstərmişdir. 
Düzdür, Şamaxı, Təbriz, Naxçıvan, Dərbənd, Bakı və s. şəhərlər hələ də 
beynəlxalq ticarətdə öz mövqelərini saxlamaqda idi. Bunu biz o dövrdə 
Azərbaycanda olmuş xarici ölkə səyyahlarının gündəliklərindəki qeydlərdə də 
görürük. Bu qeydlərə görə, o zaman təkcə Şamaxıda rus, erməni, polyak, ingilis və 
hind tacirlərinin ticarət  məhəllələri  var   idi. 
                                                          
11 Azərbaycanlılardan  fərqlənmək   üçün   erməni  və  yəhudilər daha  enli  qurşaq  bağlardılar. 
19 
 
Şəkil 17 
 Şəkil 18 
Fransız səyyahı; Şardenin yazdığına görə, Təbriz öz böyüklüyü, əhalisinin 
çoxluğu, sərvəti və mal dövriyyəsi etibarı ilə İsfahandan sonra yaxın Şərqdə ikinci 
yeri tuturdu. 
Bütün bunlara baxmayaraq Təbriz, Şamaxı, Naxçıvan və s. şəhərlərdə 
hazırlanan parçaların və tikilən libasların keyfiyyəti XVI əsrə nisbətən aşağı 
səviyyədə idi. Həmin əsrdə hətta parçalara da zəif naxışlar vurulmuşdur. Bu 
parçalardakı XVI əsr naxış elementləri: gül, çiçək, quş, heyvan, hətta insan 
təsvirləri əvvəlki rəsmlərə xas olan incəlik və şairanəliyini itirmişdir. 
Bu dövrdə hazırlanan parçalarda Qərbi Avropa naxışları elementlərinə də  
rast gəlinir. 
XVII əsr parça istehsalının, eləcə də onun bəzəklərinin solğunluğuna 
baxmayaraq, geyim tərzləri bütünlüklə XVI əsrin geyimlərini xatırladır. Bunu 
təsdiq edən çoxlu təsviri sənət nümunələri vardır. Bakıda 
əlyazmaları fondunda, Naxçıvanda Bəhruz Kəngərli adına 
ölkəşünaslıq muzeyində saxlanılan Azərbaycan miniatürləri 
dediklərimizə  sübut  ola   bilər. 
XVII əsrdə Azərbaycanda olmuş səyyahların geyim barədə 
qeydləri çox maraqlıdır. 1647-ci ildə Təbrizdə olmuş məşhur türk 
səyyahı və diplomatı Övliya Çələbi yazır: «Təbriz zadəganları al-
qırmızı rəngli parçadan çalma geyir. Qızılbaş sözü də elə buradan 
doğulmuşdur. Lakin əhalinin əksəriyyəti çalmanı ağ parçadan 
düzəldir». Bu fakt XVII əsrdə hələ də məşhur «qızılbaş» geyim 
tərzlərinin davam etdiyini göstərir. Ümumiyyətlə, Azərbaycanda o 
dövrdə istehsal olunan parçalar əvvəlkinə nisbətən zəif olsa da, türk 
diplomatı Övliya Çələbini öz gözəlliyi ilə valeh etmişdir, O öz 
qeydlərinin birində Naxçıvanı təsvir edərək, oradakı qadın 
geyimləri haqda belə deyir: - «Buranın qadınları həddindən gözəl 
qiymətli üst paltarı geyir və kişilərlə camaat arasında açıq söhbət 
edirlər»  (şəkil 17). Şamaxıda yaşayan fransız misioneri Rikar 
1685-ci ildə öz məktubunda yazır: «Onların (şamaxılıların) libası 
qalın yun parçadan tikilib  genqollu xələti  xatırladır  ki,  bunun  da   
altından, adətən, gen köynək geyirlər (şəkil 18). Onların ayaqqabısı 
öküz, qaban gönündən tikilib, hər iki tərəfdən ayağa qaytanla 
möhkəm bağlanır». Burada oba və XX əsrin əvvəllərinə qədər 
Azərbaycan kəndliləri arasında geniş yayılmış çarıqdan da bəhs 
edilir. XVIII əsrin əvvəllərində Azərbaycanda təsərrüfatın 
tənəzzülu daha da qüvvətlənmişdi. Zəhmətkeş əhalinin amansız 
istismar edilməsi, vergilərin artması və İran feodallarının talançılıq 
siyasəti  ölkənin məhsuldar qüvvələrini  dağıdırdı. 
20 
 
Şəkil 19 
Feodal özbaşınalığı hər sahədə özünü göstərirdi. Ticarətin genişlənməsinə 
mane olan daxili çəkişmələrə qarşı mübarizədə dövlətin acizliyi tacirlərin daim 
narazılığına səbəb olurdu. 
Saysız-hesabsız vergilər şəhərlərin zəhmətkeş kütlələrini boğur, var-yoxdan 
çıxarır, dilənçi  halına salırdı. 
XVIII əsrin ortalarında bir çox xalq üsyanları nəticəsində Azərbaycan 
yadellilərin istilasından azad olur. 
XVIII əsrin ikinci yarısı Azərbaycan tarixində xanlıqlar dövrü kimi adlanır. 
Azərbaycan geyimlərinin sonrakı inkişaf dövrü də həmin bu  vaxta  düşür. 
Bakı, Quba, Şamaxı, Qarabağ, Naxçıvan, Gəncə, Dərbənd, Təbriz və s. bu 
kimi müstəqil xanlıqların əmələ gəlməsi geyim məsələlərinə də az təsir etmirdi. 
Xanlıqların belə xüsusi çərçivədə, başqa-başqa siyasi və iqtisadi vəziyyətdə 
yaşamaları geyimin (üzdən də olsa) dəyişməsinə səbəb olmuşdu. Bu dəyişiklik əsas 
etibarı ilə geyimin biçimi və siluetində deyil, onun tikildiyi malda və bəzəklərində 
idi. 
Azərbaycanda bu dövrdə ümumi bir mərkəz olmadığından, bir çox 
xanlıqlarda istehsal olunan parçalar qonşu ölkələrə satılır və ya öz içərisində 
istifadə edilirdi. Bu zaman Şamaxıda gözəl ipək məmulatı, Təbrizdə yun parça, 
Qubada pambıq parça, salyanda ağ və zolaqlı bez və s. istehsal olunurdu. Beləliklə, 
istehsal olunan parçalardan asılı olaraq, onların bəzəkləri də müxtəlif olurdu. 
Adətən, parça üzərindəki tikmələr və ya əl ilə düzmələr (buradan da 
«təkəlduz» - sözü əmələ gəlmişdir) öz təbiəti etibarı ilə yerliyi ağıryana olan 
parçaları sevir (məxmər, mahud, ipək parça). Odur ki, biz bu dövrdə bəzi 
xanlıqlarda çox bəzəkli, bəzilərində isə nisbətən az naxışlı geyimlərə rast gəlirik. 
Əgər bütün bu xırdalıqları atsaq, XVIII əsr geyim tariximizin qədimlərdən 
gələn irsimizlə möhkəm bağlı inkişaf etdiyini aydın görərik. Lakin bununla yanaşı, 
o dövrdə gündən-günə inkişaf edən bir çox yeniliklərə də rast 
gəlirik. 
XVIII əsrdə Azərbaycanlıların milli geyim və bəzəklərinin 
inkişafını öyrənmək üçün əsas məxəzlərdən biri də təsviri sənət 
əsərləridir. 
XVIII əsr Azərbaycan geyimlərini, xalqa xas olan duruş və 
hərəkətlərini, onların adət və məişətini əks edən abidələr içərisində 
Nuxa Xan sarayının divar rəsmləri və Əvəz Əli Muğaninin bu 
dövrdə yaratdığı bir çox əsərlər Azərbaycan geyimləri tarixinin 
öyrənilməsi üçün ən gözəl və etibarlı mənbələrdən hesab olunur  
(şəkil 19). Əgər biz yuxarıda adlarını çəkdiyimiz XVIII əsr təsviri 
sənət nümunələrindəki Azərbaycan geyimlərinin əksini 
muzeylərimizdə saxlanılan XIX əsrin ortalarına aid olan geyimlərlə 
müqayisə etsək, onların, demək olar ki, eyni olduğunu görərik. Bu da o dövrdəki 
geyimin tədqiqat işini faktiki materiallarla təmin edir və geyim haqda XIX əsrin 
21 
 
ortalarında yaradılmış yeni maraqlı təsviri sənət  mümunələri ilə  tanış  olmağa 
imkan verir. 
Tarixdən məlumdur ki, XIX əsrin ortalarında Azərbaycanda müxtəlif 
ölkələrin bir çox rəssamları olmuşdur. Onların Azərbaycanın tarixi abidələrini, 
həyat və məişətini, tiplərini əks edən rəsmləri dünyanın bir çox ölkələrində 
yayılmışdır. 
1846-1848-ci illərdə fransız rəssamı Jül-Laurens Azərbaycana gələrək o 
vaxtlar Parisdə nəşr olunan «Xəzər dənizi sahilləri» kitabı üçün illüstrasiyalar 
çəkmişdir. Jül-Laurens tərəfindən çəkilmiş şəkillər içərisində həm 
kompozisiyasına, həm də tiplərinə görə maraqlı olan «Səfil dərvişlər», 
«Kəndirbazlar», «Təbrizdə dini mərasim» və s. rəsmləri Avropa rəssamının 
Azərbaycanı mükəmməl öyrənməsini, yerli tipləri və onların güzəranını doğru 
təsvir etdiyini sübut  edir. 
XIX əsrin ortalarında Azərbaycana gəlmiş və öz rəsmlərində Azərbaycan 
xalqının həyat və məişətini əks etdirən rus rəssamlarının əsərləri xüsusilə maraqlı 
və qiymətlidir. Rus rəssamları içərisində bizi ən çox maraqlandıran V. V. 
Vereşşakin və Q. Q. Qaqarinin yaradıcılığıdır. 
Azərbaycanın bir çox şəhərlərində, o cümlədən: Bakıda, Şamaxıda, Nuxada, 
Gəncədə, Qazaxda olmuş bu rəssamlar o zamankı geyim haqda çox qiymətli 
mənbə qoymuşlar. Ələlxüsus Q. Qaqarinin sonralar Parisdə nəşr etdirdiyi «Qafqaz 
geyimləri» adlı albomu Azərbaycan geyimi barədə xeyli material verir. 
Bütün bu təsviri sənət əsərlərindəki geyimləri Azərbaycanda XVIII əsrdə 
olmuş səyyahların geyim haqda qeydləri ilə müqayisə etsək, onların eyni olduğunu 
görərik. Buradan da belə bir nəticəyə gəlirik ki, XVIII əsrin ortalarına qədər 
Azərbaycanda geyim tərzi, demək olar ki, eyni səviyyədə inkişaf etmişdir. Bu 
barədə XVIII əsrin axırlarında Azərbaycanda olmuş səyyah Marşall Fon 
Biberşteynin qeydləri xüsusilə qiymətlidir. 
Beləliklə, Azərbaycanda olan səyyahların və o dövrün yazılı ədəbiyyatının 
geyim barədəki qeydlərinə, habelə təsviri sənət nümunələrinə əsasən XVIII əsr 
geyimləri haqqında müəyyən fikir söyləyə bilərik. 
XVIII əsrdə Azərbaycanda kişilər üstdən uzunqollu, bədənə kip oturan çuxa 
geyərdilər. Çuxa əsas etibarı ilə qalın parçadan tikilərli. Geyən şəxsin yaşından 
asılı olaraq bu çuxanın rəngi və boyu başqa-başqa olardı. Cavanlar nisbətən gödək 
və açıq rəngli, qocalar isə qara və ya başqa tünd rəngli, uzunətəkdi çuxa geyərdilər. 
Bu dövrdə üstdən enli, uzunqollu əbalar da işlənmişdir. XVIII əsrdə obanı əvvəlki 
dövrlərə nisbətən, əsas etibarı ilə mollalar və hörmətli qocalar geyərdilər. 
Azərbaycanın soyuq yerlərində, xüsusən qışda qəşəng biçimdə tikilmiş, 
boynundan tutmuş ətəklərinə qədər rəngli ipək saplarla naxışlanmış kürk 
geymişlər. Bu kürklər əsasən qoyun dərisindən olub, yunlu tərəfi içəri tikilərdi. 
Çuxanın, əbanın və kürkün altında uzun və darqollu, bədəndə kip oturan 
arxalıq olurdu. Ümumiyyətlə, arxalıq gözəl biçimdə tikilərdi. Nisbətən varlı 
22 
 
Şəkil 20, 21, 22, 23 
Şəkil 24, 25 
Şəkil 26, 27 
şəxslərin arxalıqları böyük zövqlə qızılı və gümüşü 
saplarla naxışlanardı. Arxalıq  qabaq tərəfdən - 
uzununa tutmuş yumru ipək və sair parçalardan 
tikilmiş düymələrlə və ya kiçik parça bəndlərlə 
bağlanardı. Çox vaxt bunun da üstündən beldən nazik 
gümüş kəmər və ya qurşaq bağlanardı. (şəkil 20, 21, 
22, 23). 
Kişi geyimlərini tamamlayan hissələrdən biri də 
şalvar idi. Şalvarlar, XVI əsrdə olduğu kimi, yenə də  
aşağıdan dar, yuxarı getdikcə enlənərdi. Bu şalvarlar 
beldən hörmə, ucları rəngli qotazlı bağlarla  
bağlanardı. XVIII əsrdə kişi ayaqqabıları da çox 
müxtəlif olmuşdur. Ən çox işlədilən kişi ayaqqabıları 
dəridən tikilmiş dabansız kiçik başmaqlar idi. Bu 
zaman dövlətlilər arasında nazik dəridən tikilmiş 
uzunboğaz çəkmələr və kəndlilər tərəfindən lap 
qədimdən tutmuş XX əsrin əvvəlinə qədər geyilən 
çarıqlar da var idi (şəkil 24, 25). 
XVI əsrdə yayılmış adi araqçınlar enli və üstü 
yastı ağ çalmalar ilə yanaşı, XVIII əsrdə yeni bir baş geyimi meydana çıxmışdı. 
Quzu dərisindən tikilmiş uzun, şişbaşlı bu papaqlar XIX əsrin ortalarına kimi ən 
geniş yayılmış baş geyiminə çevrilir. Bəzən gözəl görünmək üçün papaqların aşağı 
hissəsinə qiymətli ağ və zolaqlı parça dolayırdılar. Belə papaqlar, əsasən, Şuşada 
tikilərdi. 
Bu dövrdə kişi bəzəkləri üzük, qurşağa taxılan və ya nazik gümüş kəmərdən 
açılan xəncər olmuşdur (şəkil 26, 27). Xəncəri XVIII əsrdə, demək olar ki, bütün 
kişilər gəzdirərdilər. Bunun əsas səbəbi 
gözəllik üçün deyil (XIX əsrin axırlarında 
olduğu kimi) qaçaq və quldurlardan özünü 
qorumaq üçün idi. Bu fikri XVIII əsrin 
axırlarında Azərbaycanda olmuş səyyah 
Marşall Fon Biberşteyi də təsdiq edir. O 
yazır: «Hətta kəndlilər çöldə işlədikləri vaxtda da xəncərləri  yanlarında olur». 
XVIII əsrdə qadın geyimləri kişi geyimlərinə nisbətən daha gözəl və zövqlə 
hazırlanırdı. Marşall Fon Biberşteyn yazır: «kişilər etdiyi kimi, bu ölkənin gözəl 
qadınları da heç də zinətdən əl çəkməyirlər». 
Azərbaycan qadınlarının yüksək zövqlə geydiyi libaslara böyük şairimiz 
Molla Pənah Vaqifin şerlərində də rast gəlirik. Öz dövrünün qadın bəzək və 
geyimlərinə valeh olan Vaqif bir çox şeirlər yazmışdır. 
23 
 
Şəkil 28, 29, 30, 31 
Şəkil 32 
Əlbəttə, bu qiymətli və gözəl 
geyimləri bütün qadınlar deyil, ancaq 
yuxarı təbəqəyə mənsub olanlar 
geyərdilər. Lakin kişilərə nisbətən 
qadınların daha zövqlə geyindikləri aydın 
görünür. XVIII əsrdə qadınlar ilin soyuq 
aylarında əyinlərinə üstdən uzunqollu, 
gödək çəpkən, topuqlarına qədər uzanan 
arxalıq, qolsuz, boynu, ətəkləri və qol 
yerləri xəzdən tikilmiş kürdü və ya 
küləcə adlı paltar geyərdilər (şəkil 28, 
29, 30,   31).  
Çəpkən əsas etibarı ilə qalın parçadan tikilərdi. Daha geniş yayılmış 
çəpkənlər qırmızı və yaşıl məxmərdən olardı. Onun yan tərəflərində aşağıda çapıq 
adlanan qabarıq hissələri olurdu ki, bu da bədənin daha da gözəl görünməsinə 
imkan verirdi. 
Qadınlar arasında çox yayılmış geyimlərdən biri də arxalıq idi. Bunlar kişi 
arxalıqlarından, əsasən, öz gödəkliyi və üstünün  gözəl  bəzəkləri  ilə  fərqlənirdi. 
Qeyd etmək lazımdır ki, arxalıq, eləcə də başqa qadın üst geyimlərinin 
qolları altında çapıq (kəsik) olardı. Bu çapıqlar qolun rahat hərəkət etməsi və isti 
havalarda tərləməməsi üçün idi. 
Kürdünü ən çox məxmər, tafta və tirmədən tikərdilər. Qış fəslində gerildiyi 
üçün boynu, yaxası və ətəklərində xəz olardı. Kürdü döşdən mis və ya gümüş 
qarmaqlarla bağlanardı. Geniş yayılmış kürdülər qırmızı məxmərdən, üstü bafta ilə 
bəzənmiş olardı. 
Bütün bu üst geyimlərinin altında qadınlar uzun və enliqol köynək 
geyərdilər. Kübar qadınlar bu köynəyi ipəkdən, kasıblar isə bezdən tikdirərdilər. 
Yaşlarından asılı olaraq qadınların geydikləri köynəklərin rəngi də müxtəlif olurdu. 
Qızlar və gəlinlər sarı və qırmızı güllü parçadan, yaşlı və qoca qadınlar isə ağ və ya 
qara  rəngdə  köynək geyərdilər.  XVIII əsrdə qadınlar çox 
uzun və enli, üstbəüst bir neçə tumanda gəzərdilər. Lap 
birinci üst tumanın ətəyi iki-üç barmaq enliyində, 
ümumiyyətlə tirmə və ya rəngli qalın parçadan tikilərdi. 
Qadın ayaqqabısı (nəlein, başmaq və s.) formaca bəzi kişi 
ayaqqabısına bənzəyirdisə də, onlardan öz zərif biçimi və 
gözəl bəzəkləri ilə ayrılırdı (şəkil 32). Nisbətən kübar qadınların ayaqqabılarının 
içərisi dabandan tutmuş pəncəyə qədər nəbatat aləmindən götürülmüş naxışlarla 
bəzənmiş gümüş parçası ilə örtülərdi. (Respublikamızın bir çox muzeylərində 
saxlanılan belə qadın ayaqqabıları buna misal ola bilər.) 
XVIII əsr qadın baş geyimləri də, əvvəlki dövrlərdə olduğu kimi, çox 
müxtəlifdir.  
24 
 
Şəkil 33, 34 
Şəkil 35 
Şəkil 36, 37 
Bu dövrdə ən çox yayılmış baş geyimlərindən biri  araqçın idi. Lakin  bu 
araqçınlar XVI əsrdəki araqçınlardan arxa tərəfə hörük torbasının olmaması ilə 
fərqlənirdi. İndiki araqçınlar daha bəzəkli olardı. Bu dövrdə qızıl və gümüş saplarla 
naxışlanmış güləbətin tikməli araqçınlar xüsusilə geniş yayılmışdı. 
Bu araqçınların qabaq tərəfindən - alından silsilə adlanan qızıl, gümüş 
hissəciklərindən düzəldilmiş bəzəklər asardılar. Belə bəzəklər Qarabağda, 
Qazaxda, Ərdəbildə və s. yerlərdə yayılmışdı.  Bakıda, Şamaxıda, Təbrizdə isə 
qadınlar belə araqçınların qabağından kiçik tacı andıran çutqabağı  XVIII əsrdə ən 
çox yayılmış qadın baş geyimlərindən biri də əmmaməyəbənzər  baş  geyimi  idi.  
Əmmaməni    geymək    üçün  qadınlar kişilər kimi başlarına araqçınabənzər,  lakin 
adi araqçınlardan xeyli hündür və bərk parçadan tikilmiş papaq qoyar və onun 
ətrafına parça dolayardılar.  Kişilərdən  fərqli  olaraq qadınlar  əmmamənin axırıncı 
çənələrinin üstündən gətirərək yaşmaq kimi 
ağızlarının üstündə bağlayardılar.  
Bunu da qeyd edək ki, belə 
əmmaməyəbənzər qadın baş geyimlərini 
Azərbaycanın ucqar yerlərində - çarşabsız gəzən 
qadınlar geyərdilər, çünki yaşmaq özü burada 
qadının üzünün aşağı hissəsini bütünlüklə örtərək 
çarşabı əvəz edərdi   (şəkil 33, 34). 
Əlbəttə, çadraya görə belə baş geyimi açıq 
gəzmək cəhətdən xeyli irəliləyiş idi. Bunda qadın 
özünü sərbəst hiss edir, işlədiyi vaxt ona heç bir şey 
mane  olmurdu. XVIII əsrdə qadın bəzəkləri də çox 
müxtəlif olmuşdur (şəkil 35).  
Ümumiyyətlə, qiymətli metallardan 
düzəldilmiş qızıl-gümüş, qaş-daş qadın bəzəkləri, 
gəzdirilməsi və geyinilməsinə görə, 4 hissəyə 
bölünür: 1) boyun bəzəkləri, 2) qol və barmaq 
bəzəkləri, 3) baş bəzəkləri, 4) libaslara bənd olunan 
bəzəklər (şəkil 36, 37). 
Azərbaycan qadınları tərəfindən sevilən ən 
qədim bəzəklərdən boğazaltı, çəçik, qarabatdaq və s. 
göstərmək olar. Bunların içərisində ən çox yayılmış qiymətli muncuq, mirvarı və 
ya «arpa» adlanan uzunsov formalı, qızıldan düzəldilmiş boyunbağıdır. Bu 
boyunbağının ortasından gözəl naxışlarla bəzənmiş sinə üzərinə daha bir dairə 
formasında hissə  bənd edilib sallanardı. 
Bəzən bu bəzəkli dairə əvəzinə, xara üsulu ilə işlənmiş altı və ya 
səkkizguşəli, ortasında yaqut və ya firuzə qaşı olan ulduz, onun da altını  
tamamlayan aypara yerləşdirilərdi. 
Qol və barmaq bəzəklərini, əsas etibarı ilə, qolbaq və üzüklər təşkil edir. 
25 
 
Qadın baş bəzəkləri Azərbaycanın daha çox o yerlərində inkişaf etmişdir ki, 
orada qadınlar lap qədim dövrdən çarşabsız gəzmişlər. Bu, əsas etibarı ilə, 
başlarına əmmamə qoyan qadınlarda olurdu. Əmmamə 
başda möhkəm durmaq və gözəl görünmək üçün onun 
üstündən iki cərgə zəncirlə bir-birinə bənd olunmuş 
gümüş-qızıl pullar və ya üstü naxışla bəzənmiş dəyirmi 
gümüş, qızıl sikkələr taxardılar. Libasları bəzəyən 
zərgərlik şeylərini üst geyimlərinin qollarına, 
ətəklərinə, yaxalarına və bellərinə bərkidərdilər (şəkil 38). 
Belə bəzəklərdən basma üsulunda işlənmiş qızıl pərdələri, «kəsmə» adlı 
paxlava formasında qabarıq, gümüş və ya qızıl muncuqlardan ibarət silsilələri 
göstərmək olar. 
XIX  əsr,  Azərbaycan  milli   geyimlərinin   get-gedə dəyişməsi  və sıradan   
çıxması ilə səciyyələnir. 
Tarixdən məlumdur ki, XIX əsrdə Azərbaycanın Rusiya ilə birləşməsi 
ticarətin, eləcə də sənayenin inkişafına böyük təsir göstərmişdir. Keçən əsrin 
axırlarında Bakı şəhəri Rusiyanın sənaye mərkəzlərindən birinə çevrilməyə 
başlamışdı. Şəhərin gündən-günə böyüməsi, fabrik və zavodlarının artması çoxlu 
fəhlə qüvvəsi tələb edirdi. İş axtarmaq üçün Azərbaycanın hər yerindən Bakıya 
gələn bu adamlar, fabrik və zavodlarda, neft mədənlərində çalışmalı olurdular. 
Bununla əlaqədar olaraq yeni bir paltar fəhlə paltarı meydana çıxırdı. 
Artıq gündən-günə öz simasını itirmiş köhnə libaslar Rusiyadan gətirilmiş 
ucuz parçalarla əvəz olunurdu. Bu yeni, sadəbiçimli, bərbəzəksiz paltarlar get-gedə 
məişətə daxil olurdu ki, bu da tədricən rayonlara, oradan da kəndlərə yayılaraq 
bütünlüklə milli geyimin sıradan çıxmasına səbəb olurdu. 
«Bu surətlə, Rusiya kapitalizmi Qafqazı dünya əmtəə tədavülünə cəlb 
edirdi, onun yerli xüsusiyyətlərini - qədim pədərşahi qapalılıq qalıqlarını aradan 
qaldırır və öz fabrikləri üçün özünə bazar yaradırdı. İslahatdan sonrakı dövrün 
əvvəllərində əhalisi az olan və ya əhalisi dünya təsərrüfatından və hətta tarixdən də 
kənarda qalmış dağlılardan ibarət olan bir ölkə - neft sənayeçiləri, şərab alverçiləri, 
buğda və tütün fabrikçiləri ölkəsinə çevrilirdi və rəhmsiz Kupon cənabları məğrur 
dağlının şairanə milli paltarını soyundurub ona avropalı bir lakey paltarı 
geydirirdi»
12
. 
Beləliklə, görürük ki, milli geyimlərin sıradan çıxması kiçik, yerli kustar 
sənayesinin güclü, iri kapitalist sənayesi tərəfindən məhv edilməsi ilə əlaqədardır. 
Lakin bu dəyişiklik özü də birdən-birə baş verməmiş və asanlıqla  əmələ  
gəlməmişdir. 
                                                          
12 V.İ.Lenin. “Rusiyada kapitalizmi inkişafı”. Seçilmiş əsərləri, cild III, səh. 580, Bakı, 1948-ci il. 
Şəkil 38 
26 
 
Məsələn, XIX əsrin ortalarında Dağıstandan keçmiş çərkəzi arxalıqlar XIX 
əsrin axırlarınadək yerli geyim kimi üstünlük təşkil edir və geniş yayılmış üst 
libasına çevrilir. (Bununla əlaqədar olaraq şalvar və ayaqqabılar  da  dəyişmişdi.) 
Bu dövrdə qadın geyimləri də yeni əlavələr qəbul edirdi. Qafqazda olan rus 
zabitlərinin, eləcə də xaricdən gəlmiş dövlətli şəxslərin qadınlarındakı bəzəkləri 
görən Azərbaycan qadınları getdikcə onları mənimsəyir və sonralar öz 
geyimlərində istifadə edirdilər. Beləliklə, XIX əsrin ortalarında Azərbaycanın 
kübar qadınlarının geyimlərində krujeva, plisse və s. bu kimi yeni bəzəklər 
meydana çıxır ki, bu da milli geyimin ümumi biçiminə təsir edərək onu 
dəyişdirirdi. 
XIX əsrin axırlarından başlayaraq şəhərdə yaşayan dövlətli şəxslərin   
arvadları  Qərbi Avropa  tufliləri  geyirlər. 
Bu dövrdə yerli burjuaziya geyimin bütünlüklə avropalaşması tərəfdarı idi. 
Onlar hətta 1908-ci ildən etibarən Bakı mətbuatında çadra və köhnə geyim 
əleyhinə çıxış etməyə başlamışdılar. Fanatik ruhanilər və köhnəliyin tərəfdarları isə 
tamamilə əks cəbhə tutub, bu xeyirxah təşəbbüsə qarşı çıxır, ardıcıl mübarizə 
aparırdılar. Bu münasibətlə Bakı qoçuları da səfərbər edilmişdi. İrticaçıların 
tapşırığı ilə muzdlu qatillər Avropa tuflisi geyən qadınları küçədə saxlayaraq zorla 
ayaqqabılarını çıxartdırır və məhz bu məqsədlə plakatlar buraxırdılar ki, bunun da 
üzərində, Avropa çəkməsi və ürəyə sancılmış xəncər şəkli vardı
13
. 
Lakin milli geyim tərzlərinin avropalaşması çətinliklə də olsa, tədricən 
həyata keçirdi. Bu dəyişiklik xüsusilə Bakıda çox hiss olunurdu. Azərbaycanın 
ucqar şəhər və kəndləri isə hələ də kiçik kustar sənaye çərçivəsində idi; əvvəlki 
geyimləri saxlayır, heç də köhnə ənənələrdən uzaqlaşmaq istəmirdi. 
Batum əmək məktəbinin müəllimi A. Zaxarovun XIX əsrin axırlarındakı 
maraqlı qeydləri bu dövrü yaxşı xarakterizə edir. 
«Mənim ali savadlı, çox mədəni bir azərbaycanlı dostum var. Onun həyat 
yoldaşı da institutu qızıl medalla bitirmiş savadlı qadındır. Onların qızı da Tiflisdə 
institutda oxuyur. Onlar kənddə olan mülklərində yaşayırlar. Tənkdənbir Bakıya 
gəzməyə gedirlər. Yaxınlarda onları Tiflisdə gördüm. Dostumun rəfiqəsi 
bütünlüklə Qərbi Avropa libası geymiş, o şəkildə qonaq gedir və ümumiyyətlə, 
özünü sərbəst hiss edirdi, halbuki kəndə qayıdan kimi qədim Azərbaycan libası 
geyir, hərəmxanadan kənara çıxdıqda çadraya bürünür, dırnaqlarına xına qoyur, bir 
sözlə, əsil Azərbaycan qadınına xas  olan  həyat sürür. 
Əri isə kostyum və çəkməsini bir qırağa qoyub uzun çuxa, arxalıq və papaq 
geyir. Onlar başqa cür hərəkət etsə idilər, camaatı «pis yoldan» uzaqlaşdırmaq 
üçün cənfəşanlıq edənlərin qəzəbinə uğrayardılar».
14
 
                                                          
13 Plakatın mənası: kim Avropa tuflisi geysə öldürüləcək! (Red: qeydi.). 
14 Сборник материалов для описания местностей и племен Кавказа, вып. XX. Тифлис, 1894, səh. 
147. 
27 
 
Beləliklə, Azərbaycan milli geyimlərinin dəyişməsi qabaqca Bakıda, 
sonralar isə tədricən ucqarlara yayılaraq həyata keçir. 
Bununla, Azərbaycanın milli geyimləri XX əsrin əvvəllərində bütunlüklə 
sıradan çıxır. Düzdür, hələ də Azərbaycanın bəzi rayon və kəndlərində qədim milli 
geyimlərimizin bir çox fraqmentlərinə rast gələ bilirik, lakin bunlar milli 
geyimlərimiz haqqında konkret təsəvvür verə  bilmir. 
Ənənəvi Azərbaycan geyimləri hazırda ancaq bayramlarda, festival 
günlərində, xalq çalğı və oyun ansambllarında, eləcə də tarixi əsərlərin 
kinoteatrlarda göstərilməsində istifadə edilir. 
Geyim tariximizin öyrənilməsi, əlbəttə, bununla bitmir, bu maraqlı sahə 
böyük tədqiqat işi tələb edir. Bunun hərtərəfli öyrənilməsi nəinki rəssamlarımıza, 
həmçinin xalq təsərrüfatı tərəfindən buraxılan parça, geyim və bəzəklərin daha da 
gözəlləşdirilməsində, qədim ənənələrimizin proqressiv tərəflərindən istifadə edən 
sənətkarlarımıza da kömək edə bilər. Lakin keçmiş xalq incəsənətinin köhnəlmiş, 
indiki dövrə uyğun olmayan sahələrini deyil, onun əsrlər boyu sınanmış gözəl 
nümunələrini, müasir dövrümüzə, xalqın indiki həyat və məişətinə, habelə estetik 
zövqünə uyğun gələnlərini götürüb istifadə etmək lazımdır. 
Həyat gözəldir və bizi əhatə edən predmetlər də gözəl olmalıdır. 
Marks demişdir ki, insan, gözəlliyin özünə xas olan qanunlarına uyğun 
surətdə yaradır. Marksın bu sözləri keçmişin ən yaxşı xalq yaradıcılıq abidələrinə 
həsr olunub, müasir sovet tətbiqi incəsənət əsərlərində daha artıq dərəcədə əks 
edilməlidir. 
  
28 
 
İstifadə edilmiş ədəbiyyatın siyahısı 
 
F. Engels – Ailənin, xüsusi mülkiyyətin və dövlətin mənşəyi. K. Marks, F. Engels. Seçilmiş 
əsərləri. İkicildlik, cild II, Azərnəşr, Bakı, 1953. 
V. İ. Lenin – Rusiyada kapitalizmin inkişafı. Seçilmiş əsərləri, cild III, Azərnəşr, Bakı, 
1948. 
Qazıyev  S. M. – Mingəçevirdən tapılmış bəzi silahlardan. Azərbaycanın maddi 
mədəniyyəti, cild II. Bakı, 1951. 
Адлер Б. Ф. – От наготы до обильных одежд. Berlin, 1923. 
Алекперов А. К - Женская одежда Азербайджана XIX в. Научный архив Института 
истории АН Азерб. ССР. Инв. №  3531 - № 3534. 
Ашурбейли С. Б. - Ремесло и торговля в ранне-средневековых городах Азербайджана. 
«Труды музея истории Азербайджана», т. II. Баку,  1957 г. 
Бартольд В.  В. - Культура мусульманства т.  II. 1918 г. 
Верещагин В. В. - Очерки, наброски, воспоминания из путешествии по Закавказскому   
краю.    СПБ – 1883 г. 
Герман Вейс - Внешний быт народов с древнейших до наших времен. Петербург - 
Москва.   1873 - 1874   гг. 
Готтенрот Ф. - История внешней культуры народов древних и новых времен. С.   
Петербург - Москва.   1885. 
Гулиев Г. А. - «Азербайджанские вышивки». Советская этнография, № 2, 1953,  AН 
СССР 
Денике   Б. - Искусство  Востока. Казань. 1923. 
Извлечение из описаний путешествий англичан по Азербайджану в XVI в.. по 
изданию Хаклюта. Научный архив Института истории АН Азерб. ССР. Инв. № 522. 
Истории  Азербайджана,  т.   I.   1958  г. 
Кильчевская З. А. - Азербайджанский женский костюм XIX в. из селения Оджек 
Халданского района. «Материальная культура Азербайджана». Выи.  П., АН  Азерб.   
ССР.   Баку.   195!   г. 
Олеарий Адам - Описание путешествия в Московию и через Московию в Персию и 
обратно.   СПБ.   1906   г. 
Пугаченкова Г. А. - К. истории костюма Средней Азии и Ирана XV в. И первой 
половины XVI в. по данным миниатюр. Рукопись хранится в архиве Института   
Востоковедения   АН   Узбек.  ССР. 
Сборник материалов для описания местностей и племен Кавказа. Тифлис,  1894 г. 
Соболев Н. Н. - Очерки по истории украшения тканей М-Л.  1934 г. 
Стасов В. - Миниатюры некоторых рукописей. византийских, русских, джагатайских 
и персидских., т.  II.   1912 г. 
Латышев В. В. - Известия древних писателей о Скифии и Кавказе, т. I. СПБ.    1890. 
Челеби Эвлия - Путевые заметки. Выдержки к истории Азербайджана, научный архив 
Института истории АН Азерб. ССР, Инв. № 1204. 
Эфендиев Рашид - Материалы о цеховом устройстве и кустарных производствах в г. 
Нухе. 1934 г. Научный архив Института истории АН Азерб. ССР. Инв.   №   10. 
   
29 
 
Эфендиев Расим  Самед оглы 
ОБРАЗЦЫ МАТЕРИАЛНОЙ 
 КУЛЬТУРЫ АЗЕРБАЙДЖАНА (ОДЕЖДЫ) 
(на азербайджанском языке) 
 
 
Redaktoru: M. Müştaq 
Rəssamı: M. Qasımov 
Bədii redaktoru: M. Quliyev 
Texniki redaktoru: S. Mirkişiyeva 
Korrektorları: K. Nəzirov, H. Zeynalova 
 
 
 
Yığılmağa verilmiş 20/VI-1960-cı il.  
Çapa imzalanmış 5/X-1960-cı il. 
FQ 07883. Kağız formatı 70x92 
1/
16.  
Fiziki çap vərəqi 2 
1/
4  + 2 ç. v. əlavə şəkil. 
Şərti ç. v. 2,34+2,63 əlavə şəkil. Uçot nəşr vərəqi  
2,4+2,2 əlavə şəkil. Sifariş № 396. Tirajı 3000.  
 
 
Azərbaycan Dövlət Nəşriyyatı, Bakı. Hüsü Hacıyev küçəsi, № 6. 
Azərbaycan SSR Mədəniyyət Nazirliyinin  
26 komissar adına mətbəəsi, Bakı, Əli Bayramov küçəsi, № 3. 
 
30 
 
Sultan Məhəmməd. Gənc təbrizli oğlanın 
portreti. XVI əsr 
Seyid Mir Müsəvvər. Süfrəçi Sərxan bəy 
portreti. Təbriz, XVI əsr. 
     Bədii parça. XVI əsr. Şah Təhmasibin zamanı müharibədə 
qoyduğu başlıq (dəbilqə). 1528-ci il. 
 
31 
 
XVII əsrə aid ipək geyim XVII əsrin əvvəllərində aid Azərbaycan 
miniatürü. 
 
 
  
  
Adam Oliari. Şamaxı ətrafında, 1637-ci il. 
 
Şah Təhmasibin müharibə zamanı 
qoyduğu başlıq (dəbilqə). 1528-ci il. 
 
32 
 
Nuxa Xan sarayı. Divar rəsmləri, XVIII əsr. 
 
  XVIII əsrin axırlarında yaşamış Azərbaycan rəssamı Əvəz Əli Muğaninin rəsmlərindən. 
33 
 
Qadın üst geyimi. “Küləcə”. Naxçıvan. XIX əsr 
  
Mirzə Qədim 
Mirzə Qədim. Məculla Mirzənin portreti, 
XIX əsr. 
Mirzə Qədim. Qadın portreti, XIX əsr. 
 
Qadın üst geyimi. “Küləcə”. Şuşa. XIX əsr. 
34 
 
Qadın arxalığı. Naxçıvan. XIX əsr. Qadın üst geyimi. Naxçıvan. XIX əsr XIX əsr əbası. 
Qadın üst geyimi. Naxçıvan. XIX əsr. Cülmətipli tikmə. (Şəbgulah). XIX əsr. 
Bakı araqçını XIX əsr. Bakı araqçını XIX əsr. 
  
35 
 
Qadın ayaqqabısı. XIX əsr. 
 
 
Qubada toxunmuş corablar. XX əsr. 
Qadın ayaqqabısı. Şuşa, XIX əsr. Usta Məhəmməd. Gümüş kəmər. Nuxa. XIX əsr. 
Gümüş kəmər. Nuxa, XIX əsr. Qadın üst geyimi (fraqment). Şuşa. XIX əsr. 
