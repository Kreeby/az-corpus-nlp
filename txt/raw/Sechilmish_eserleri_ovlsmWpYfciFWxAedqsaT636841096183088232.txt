Böyük Tanrının Adı ilə 
 
 
 
 
 
 
YASİR FATEHİ 
S e ç i l m i ş   Ə s ə r l ə r i 
 
W W W . D Q K . B L O G F A . C O M  
 
  
 
 
Yasir Fatehi: 
Yasir Fatehi     -ci 
günəş ilində İranın şimal-
qərbində Muğan Məntəqəsində 
Germi Şəhərində Anadan oldu. 
İbtidayi və mütəvəssitə 
dərslərini öz şəhərində başa 
yetirdi.     -cı günəş ilində 
Kermanşah şəhrinin Razi 
universitetinə daxil olub Kimi 
təhsilatini başladı. İndi isə 
(     –     ) Germi 
şəhərində orta məktəblərdə 
Kimi müəllimi kimi çalışır. 
Yasir Fatehi uşaqlıqdan Türk Ədəbiyyatına Əlaqə göstərirdi. 
O hələ uşaq ikən Azərbaycanın böyük şairlərini tanımağa başladı və 
gedə-ged yeni və klassik ədəbiyyatımızdan çoxlu nümunələr 
oxuduqdan əlaqəsi daha da çoxaldı. “Ustad Şəhriyar”ın 
“Heydərbabaya səlam” Poeması, “Bulud Qaraçorlu”nun əsərləri və 
“Əlağa Vahid”in qəzəlləri və sonralar “Molla Məhəmməd Füzuli”, 
“Səməd Vurğun”, “Bəxtiyar Vahabzadə”, “Molla Pənah Vaqif” 
“Molla Vəli Vidadi”, “Nüsrət Kəsəmənli” kimi şairlərin şerlərindən 
faydalanıb Şer deməyə başladı və sadə şerlər demək ilə bu işə 
məşğul oldu.     -da yazıb saxladığı birinci şerini dedi.     -ci ildə 
yola saldığı “Dədə Qorqud dicital kitabxanası”nda 
(www.dqk.blogfa.com) ədəbiyyatımızdan oxuyub tayp etdiyi 
nümunələr yerləşdirərkən daha artıq Azərbaycan ədəbiyyatı ilə 
tanşlığı artdı və bu məsələ də öz növbəsində şairin şerində çoxlu 
təsirlər qoydu. Şerlərində qoşma daha artıq gözə dəysə də gəraylı, 
sərbəst şer və qəzəl də şerlərinin içində vardır. 
 
yasirfatehi@gmail.com  
  
 
 
Əsərləri: 
 
 
Gələcək Sevgimiz Gələcək Bir Gün 
 
Sevginən, bu sözü çığır dünyada 
Gələcək sevgimiz, gələcək bir gün 
Sevgidən özünü verginən bada 
Gələcək sevgimiz, gələcək bir gün 
 
O gələn gün bizə sevgi günüdür 
Dərdin axırıdır, qəmin sonudur 
Kinəli ürəklər kinə unudur 
Gələcək sevgimiz, gələcək bir gün 
 
Gələcək ki desin məhəbbət sözün 
Gələndə gətirsin birliyin özün 
Məhəbbət  çətindir, bir az da dözün 
Gələcək sevgimiz, gələcək bir gün 
 
Dağ, dərə,çay, cəmən onu gözləyir 
Quşlar da hər yanda onu səsləyir 
Küçədə, bazarda hər aşıq deyir 
Gələcək sevgimiz, gələcək bir gün 
 
Əl-ələ, qol-qola bir zəncir qurun 
Yox! Zəncir qırılar, dağ kimin durun 
Dağ ancaq dağılar, sevgiyə bürün 
Gələcək sevgimiz, gələcək bir gün 
 
Cümələr gəldikcə, Cümələr gedər 
Cümələr getdikcə, Cümələr gələr 
Cümələr “Yolçu”ya bu sözü verər 
Gələcək sevgimiz, gələcək bir gün 
 
          
 
 
 
 
  
 
 
 
 
 
Adəm Və Həvva 
 
Xatirələr dəftərində dolanıram varaq- varaq 
Yazıları rəng bə rəngdi 
Həm ağı var, həm qarası 
 
Gözlərimin qabağından çox səhnələr gəlib keçir 
əvvəlləri çox gözəldir 
axırları qəm qalası 
 
Kimsə, özü hardadısa bilməyirəm 
Ondan mənə nişan qalmış 
Bir almanın 
dişlənilmiş bir parası 
 
         - Kermanşah 
 
 
 
 
  
 
 
 
 
 
Çökməyə Diz Gətirmişəm 
 
Gəlmişəm dünyada sevəm, seviləm 
Özümlə yandıran köz gətirmişəm 
Gəlirəm vətənin güllərin görəm 
Sevməkdən bir nişan, iz gətirmişəm 
 
Qoşmalar qoşuram, qəzəl yazıram 
Gözəllər boynuna inci düzürəm 
Güllərdən şəhd alıb şəkər süzürəm 
Qar görən güllərə yaz gətirmişəm 
 
Mən vətən aşiqi, qürbət yolçusu 
Mən birlik aşiqi, vəhdət yolçusu 
Mən İnsan aşiqi həsrət yolçusu 
Şerimdə bir ürək söz gətirmişəm 
 
Yaz gəlib mən üçün bir çiçək gətir 
Sözündə könlümə bal- pətək gətir 
əzizim əlimə bir ətək gətir 
“Yolçu”yam çökməyə diz gətirmişəm 
 
           
 
 
 
 
 
Aşığa Deyin Ki Sazını Çalsın 
 
Mərd elin kişisi, igidlər oğlu 
Aşığa deyin ki sazını çalsın 
Dağların, çayların, gözəlliyindən 
Şənlikdən oxusun, qəm yerdə qalsın 
Aşığa deyin ki sazını çalsın 
 
Dağlarda kəklikdən, ceyrandan desin 
Bayramdan oxusun, bayramdan desin 
Arazdan, Xəzərdən, Muğandan desin 
Muğanın maralın yadıma salsın 
Aşığa deyin ki sazını çalsın 
 
Saraydan oxusun, Xan çoban gəlir 
Sarayın eşqindən bağrı qan gəlir 
Sarayın səsidir, çaylardan gəlir 
“Oxuyun məhəbbət səsi ucalsın” 
Aşığa deyin ki sazını çalsın 
 
Ay aşıq bu elin dərdindən oxu 
Namərddən danışma, mərdindən oxu 
Bu qızıl torpaqdan, bal dildən oxu 
“yolçu”nu qoyma ki həsrətdə yansın 
Aşığa deyin ki sazını çalsın 
 
         – Kermanşah 
 
 
 
 
  
 
 
 
 
 
 
Mən Qalmışam Yar Ölübdür 
 
Deyirdim mən yara qurban 
Mən qalmışam yar ölübdür 
Aşıq tarsız qala bilməz 
Kaman susub, tar ölübdür 
Mən qalmışam yar ölübdür 
 
Mənim canım yara bağlı 
Aşıq olar tara bağlı 
Nar ağacı nara bağlı 
Ağac qalıb nar ölübdür 
Mən qalmışam yar ölübdür 
 
Dağlar necə çənsiz qalsın 
Quşlar necə dənsiz qalsın 
Ürək evi sənsiz qalsın 
Ürəyim ağlar, ölübdür 
Mən qalmışam yar ölübdür 
 
Məni dərdə salan gözəl 
Gözü yaşla dolan gözəl 
Qabağımda dolan, gözəl 
Bahar keçib, bar olübdür 
Mən qalmışam yar ölübdür 
 
Dedim unud bu sevgini 
Dedin unutmaram səni 
Getdin, yardın sinəsini 
“Yolçu” qəlbi zar olübdür 
 
     – Tir ayı 
 
 
 
  
 
 
 
 
 
 
Hələ Sənsiz Yaşayacam 
 
Sən gəlmədi sevgilim, mən 
Hələ sənsiz yaşayacam 
Sən gəlmədin bu ömrümün 
Ağır yükün daşıyacam 
Hələ sənsiz yaşayacam 
 
Ağlayacam ümmanacad 
Ümman sənə çatanacad 
Gəlmədin sən, haçanacad 
Bu soyuqda üşüyəcəm 
Hələ sənsiz yaşayacam 
 
Vüsalını dadmaq üçün 
Aləmi oyatmaq üçün 
Bir gün sənə çatmaq üçün 
Bu dünyanı boşayacam 
Hələ sənsiz yaşayacam 
 
Gözüm yolda Cümə gələ 
Cümələrin biri gülə 
“yolçu” gözlə, hələ-hələ 
Qəm üstə qəm döşəyəcəm 
Hələ sənsiz yaşayacam 
 
          
 
 
 
 
 
 
 
 
  
 
 
 
 
 
 
Bu Dəftərə Yazammadım 
 
Bu dünyanın bəzəklərin 
Bu dəftərə yazammadım 
Ağ-qızıllı çiçəklərin 
Bu dəftərə yazammadım 
 
Qatar-qatar sonaları 
Naxış-naxış hanaları 
Ağbirçəkli anaları 
Bu dəftərə yazammadım 
 
Məhəbbətin istisini 
Durnaların dəstəsini 
Gözəlliyin xəstəsini 
Bu dəftərə yazammadım 
 
Qoşmaları, qəzəlləri 
Nabat satan gözəlləri 
Zəhmət çəkən düz əlləri 
Bu dəftərə yazammadım 
 
Düz ilqarı, sədaqəti 
Ürəkdəki məhəbbəti 
Sevgi dolu hekayəti 
Bu dəftərə yazammadım 
 
          
  
 
 
 
İnsan 
Vicdan pula qulluq eləyən dövrdə, Pünhan 
Sözlər arasından görəsən, kim nə götürdü 
“Baba Pünhan” 
 
Görəsən heyvanı əhliləşdirən 
Bu vəhşi insan da əhliləşərmi? 
Qan içən, insanın ətini yeyən 
Təpəgöz ürəyi eşqə düşərmi? 
Bu vəhşi insan da əhliləşərmi? 
 
Görəsən cəlladlıq öyrənən insan 
Özünü qüdrətli bir Allah sanan 
Bu zəif, dərbədər, yolunu çaşmış 
Şeytana baş əyən, Allaha məğrur 
Vicdanı qızıla qulluq eyləyən 
Zülümü dünyada bolluq eyləyən 
Görəsən bir belə zülüm qoparan 
Hər vəhşi heyvanı əhliləşdirən 
Bu vəhşi insan da əhliləşərmi? 
 
Görəsən dişində insanlıq qanı 
Haramdan düzəlmiş, cəsədi, canı 
Bu dörün vicdansız, cansız insanı 
Top-tüfəng atılsa tufanlar qopsa 
Durubmu tərpənər ölü vicdanı 
Görəsən qara pul bəndəsi olan 
Hər vəhşi heyvanı əhliləşdirən 
Bu vəhşi insan da əhliləşərmi? 
 
Ay Şeytan baş əymə bu insanlara 
Vicdansız insana baş əymək olmaz 
Qan içən, haramxor zəli qurdundan 
Lətafət törədən kəpənək olmaz 
Görəsən qarnını haram dolduran 
Hər vəhşi heyvanı əhliləşdirən 
Bu vəhşi insan da əhliləşərmi? 
 
Görəsən cinayət qoparan insan 
Bu ağır yuxudan haçan ayılar 
Ay insan, bir ayıl, ayıl yuxudan 
Sən Allah deyilsən bir Allahın var 
 
Ay insan, nə üçün məğrurlaşırsan? 
Böylə tov götürüb hara gedirsən? 
Sənə lütf eyləyən kərim Allahı 
Nə üçün bu qədər tez unudursan? 
 
Ay insan, unutma heç zaman bunu 
Hər daş öz yerində ağır oturar 
Ay allah bəndəsi, bəndəlik eylə 
Sən Allah deyilsən bir Allahın var 
 
         
 
 
 
 
 
Yoldaşım (Fateh)ə Cəvab 
Çoxdan sevirəm mən səni əmma biri bilmir 
Heç kimsə mənim sevdiyim ol dilbəri bilmir 
Hüseyn Əsədi (Fateh) 
 
“Fateh” o nəhan eşqi dedin sən, hamı bildi 
Pak eşqdi bu, eşqinə əhsən, hamı bildi 
Bir “Hafiz”i-şiraz onu bilmir, o da ölmüş 
Bir Hafizi-şirazı ötürsən hamı bildi 
Dəşt-ü dəmən-ü lalə-vü reyhan nə deyirlər 
Çöllərdə bitən sünbül-ü susən, hamı bildi 
Hər ləhzə ki yarınla xəyalında danışdın 
Sanma ki nəhandır bizə busən, hamı bildi 
Şairdə axı gizli söz olmaz, necə olsun 
Nimkasədə yoxdur axı kasən, hamı bildi 
“Fateh” nə çətindir qəzəl insafla danışsaq 
Sültan qəzəl imkanına sənsən, hamı bildi 
“Yolçu” qoy elə mətləyi təkrar olur olsun 
“Fateh” o nəhan eşqi dedin sən, hamı bildi 
 
          
 
 
 
 
 
 
 
 
 
Gözümdə Şək Çəkərəm 
 
Həmişə dəftərimə bir sınıq ürək çəkərəm 
Öz əksimi sən ilən yox gözəl ki tək çəkərəm 
Mənim sınıq ürəyim açmamış solub çürüdü 
Onunçün heç yerə gül yox solan çiçək çəkərəm 
Əl açmaram sənə bundn belə məhəbbət üçün 
Nə əl bu dəftərə çəkdim nə bir ətək çəkərəm 
Ged, Allahın amanında gülüm, qayıtma daha 
Nə zülm edərsən elə, bil ki ey mələk, çəkərəm 
Desən ki şəklimi çək, bir qara midad götürüb 
Bütün üzün yerinə bir qara bəzək çəkərəm 
Qan ağladım gecə-gündüz gülən zaman mənə sən 
Gözümdə bir qara qan, qanlı bir bəbək çəkərəm 
Bu hal ilə yenə ey gül, desən ki öl, ölərəm 
Desən yaşa bu ömür yüklərin də çək, çəkərəm 
Mənə deyirlər oğul, rəsmə çək məhəbbət evin 
Öz əksimi salaram mən, gözümdə şək çəkərəm 
 
          
  
  
 
 
Yasir Fatehidən başqa şerlər oxumaq üçün (ərəb qrafikasında) 
altdakı linklərə müraciə edə bilərsiniz. 
http://dqk.blogfa.com/cat- .aspx 
 
http://mahfelak.blogfa.com/author-mahfelak.aspx  
 
Bizim kitablarımızın listini görüb yükləmək üçün bu linkə 
müraciə edi: 
http://dqk.blogfa.com/page/kitablar.aspx  
 
 
 
 
