1 
 
LEV QUMİLYOV 
 
 
 
 
 
 
 
 
 
 
 
 
QƏDİM TÜRKLƏR 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
BAKI – GƏNCLİK – 1993 
2 
 
Az
2
  
Q 83 
 
 
Tərcümə edənlər: Vilayət Quliyev, Vəli Həbiboğlu 
İxtisas redaktoru: Filologiya elmləri doktoru Elməddin Əlibəyzadə 
Nəşriyyat redaktoru: fəlsəfə elmləri namizədi Vəli Həbiboğlu 
 
 
 
 
 
 
 
 
 
 
 
Qumilyov L. N. 
Q 83 Qədim türklər. B: Gənclik, 1993, — 536 səh. 
 
 
Kitabda qədim türk dövlətinin yaranması, inkişafı və süqutu tarixi tədqiq 
edilir. Müəllif türklərin siyasi həyatını, onların məişətini, dini görüşlərini və 
mədəniyyətini zəngin materiallar əsasında araşdırır, iki dövrün qovşağında — 
qədim və orta əsrlərdə Orta Asiyada köçərilərin həyat tərzini işıqlandırır. 
 
 
 
Q 63030202 100-93                                                                                    Az
2
 
 M-653(07)-93  
 
 
© «Наука»,1967. 
© «Gənclik», Azərbaycan 
dilinə tərcümə, 1993.  
  
3 
 
«QƏDİM TÜRKLƏR» ÜZƏRİNDƏ DÜŞÜNCƏLƏR 
 
Bəşəriyyət tarixində elə xalqlar mövcuddur ki, onların təşəkkül və inkişaf 
tarixi, dünya sivilizasiyasında tutduğu qanuni mövqe başqa xalqların, dövlətlərin, 
qədim mədəniyyətlərin tarixinin araşdırılması ilə müqayisədə çox az öyrənilmişdir: 
Tarixi ədəbiyyata dərin marağın artdığı və gücləndiyi bir dövrdə qədim 
xalqların təşəkkül və inkişaf tarixini tədqiq edib oxuculara çatdırmaq, hər bir 
xalqın dünya xalqları ailəsində mənsub olduğu layiqli obyektiv mövqeyi açıb 
göstərmək, nəhayət, xalqların, dövlətlərin, mədəniyyətlərin ümumdünya 
sivilizasiyasına əsl təsirini üzə çıxarmaq, hamının malı etmək bütövlükdə keçmişin 
düzgün, təhrif olunmadan öyrənilməsində böyük əhəmiyyət kəsb edir. 
Çox təəssüf ki, müxtəlif subyektiv mülahizələr əsasında az öyrənilmiş 
xalqlardan biri də qədim dövlətçilik və mədəniyyət tarixinə malik olan türk 
xalqlarının tarixidir: 
Əslində, vaxtilə nəhəng bir əraziyə malik olan qədim türk xalqlarının 
tarixinin öyrənilməsinin müəyyən obyektiv səbəbləri vardır. Türk xalqlarını bir-
birindən təcrid etmək, onların qədim dövlətə, mədəniyyətə malik olduğunu 
göstərməmək, yeni yaranmış nəslin dünyagörüşündə bu qədim xalqın qədimliyinin 
tarixi köklərinə aid baxışların dərin kök atmasına yol verməmək Sovet milli 
siyasətinin başlıca tendensiyalarından biri idi. Çünki vaxtilə çox böyük ərazidə 
yaşayan və əsrlər boyu bu ərazilərdə türk mədəniyyəti və tarixinin qalıqlarını sübut 
edən xalqın böyüklüyünü, mənəvi zənginliyini qəbul etmək imperiyanın milli 
siyasətinə qətiyyən uyğun gəlmirdi. Lap yaxın vaxtlara qədər, əgər mütəxəssisləri 
nəzərə almasaq, əhalinin böyük əksəriyyəti türk xalqlarının qədim tarix və 
mədəniyyəti, dövlət quruluşu ilə, keçmiş SSRİ ərazisində xeyli türkdilli xalqın 
yaşadığını və onlar ilə azərbaycan türkləri arasında tarixən mənəvi yaxınlıq 
olduğunu yəqin ki, bilmirdilər. Başqa xalqlar öz qədim tarixlərini qondarma 
üsullarla sübuta yetirmək üçün dəridən-qabıqdan çıxdıqları halda, bütün dünyaya 
car çəkib «biz qədim xalqıq» deyib hay-həşir saldıqları halda türk xalqlarının başı 
elə qarışdırılmış, hakim milli siyasətin qurduğu tor elə möhkəm toxunmuşdu ki, biz 
öz tariximizi, dövlətçilik qurumumuzu gah farslarla bağlayır, uzun illər boyu, elə 
bu günün özündə də bu siyasətə xidmət edən tarixi ədəbiyyatı təbliğ etməklə məşğul 
olur, gah da öz milli tariximizin köklərini ümumtürk dünyası tarixindən təcrid 
olunmuş şəkildə öyrənir və araşdırırıq. Bu isə, məlum olduğu kimi, əleyhdarımızın 
türk xalqlarının, tarixinin təhrif olunmasını, vahid öyrənilmə məcrasından 
uzaqlaşdırılmasını güdən, yetmiş il ərzində bu siyasəti yeritməklə türk övladlarının 
mənəviyyatını dəyişdirməyə çalışan qüvvələrin başlıca qayəsidir. Məhz bu 
tendensiyanı əsas götürərək ittifaqda çapdan buraxılmış külli miqdarda tarixə aid 
dərslik və tədqiqatlarda gah türk xalqlarının tarixən təşəkkül tapdığı ərazilər, 
arxeoloji qazıntılar, daş salnamələr, qədim mədəniyyət nümunələri, dünyanı 
lərzəyə gətirən güclü axınları barədə danışılmır, gah da başqa xalqlara, dünya 
4 
 
tarixində dövlət qurumu türklərə nisbətən çox az qədim olan xalqlara daha geniş 
yer ayrılır. Çoxсildli «Vsemirnaya istoriya», «İstoriya drevneqo mira» (3 сilddə), 
«İstoriya srednix vekov» (2 cilddə), «Sovetskiy ensiklopediçeskiy slovar», habelə 
yüzlərlə dərslik və tədqiqat əsərlərinin adını sadalamaq olar ki, bu kitablarda türk 
xalqlarının qədim tarixi oxucu diqqətindən kənarda qalır, bəzən də ona çox səthi 
məlumat verilir. 
Beləliklə, başqa xalqların tarixi yaxşı tədqiq olunduğu, şişirdildiyi, dünyaya 
ən qədim bir xalq, tarix kimi tanıdıldığı halda, süni maneələr tətbiq etməklə türk 
xalqlarının ümumi tarixi arasında qəsdən uçurumlar yaradılır, bir-birindən təcrid 
olunmuş halda tədqiqat məcrasına yönəldilir, öz kökündən uzaqlaşdırılaraq başqa 
xalqların tarixinə calaq edilir, eyniləşdirilir, bu məkrli, uzaqgörən siyasətdən baş 
çıxardıqda isə mövcud tədqiqatların nəşri, üzə çıxarılması və yayılmasını qadağan 
edirdi. 
Ümumtürk tarixindən təcrid olunmuş şəkildə araşdırılan Azərbaycan tarixi 
də bu vəziyyətdədir. Buna görə də qədim dövrdən başlayaraq əsrimizin iyirminci 
illərinə qədər Azərbaycan tarixində ağ səhifələr, təhriflər çoxdur. Ümumtürk 
tarixindən ayrı təsəvvür edilməyən Azərbaycan tarixinin düşdüyü vəziyyəti Ə. 
Əliyev çox yaxşı səciyyələndirir: «Uzun illərlə ya hökm edilib, ya da milyonlar 
buraxılıb ki, Azərbaycan tarixində nədən danışırsan, danış, yazırsan yaz, söy, 
dağıt... ancaq elə et ki, bu Dərbənddən Həmədana, Qəzvindən Trabzona qədər 
olan bir ölkədə türk adı çəkilməsin, çəkilsə də «gəlmə» olsun, «talançı», 
«düşmən», «vəhşi», «başkəsən», daha nə cür mümkünsə.:: dalğalar hazırlansın! 
Azərbaycan tarixini yaradan biz türklər qələm əlində olan düşmənlərimiz 
tərəfindən nə qədər ki, yazılardan çıxarılırıq və danılırıq — Azərbaycan tarixi 
düzgün yazılmayacaq».  
Buna görə də biz qəti bilməliyik: ümumi qədim türk tarixi öyrənilməyincə, 
Azərbaycan tarixi düzgün araşdırıla bilməz: 
Lakin müxtəlif vaxtlarda imperiyanın bu bədnam milli siyasətinə qarşı çıxan 
elə şəxslər olmuşdur ki, onlar heç bir maneəyə, çətinliklərə baxmayaraq, bütün 
məhrumiyyətlərə öz zəkaları, fiziki imkanları hesabına sinə gərmiş və keçmiş 
Sovetlər birliyinin nəhəng ərazisində vaxtilə qədim türk xalqlarının 
məskunlaşdıqlarını geniş oxucuya çatdırmış, bu sahədə samballı tədqiqat əsərləri 
yazıb ortaya çıxarmışdır. 
Belə görkəmli şəxslərdən biri də türk xalqlarının yaxın dostu sayılan Lev 
Nikolayeviç Qumilyovdur. Əsrimizin iki böyük tanınmış şairinin — N. S. 
Qumilyovun və A. A. Axmatovanın övladı olan bu böyük tarixçi insan bütün 
həyatını türk xalqlarının qədim dövr tarixinin araşdırılmasına həsr etmişdir. Onun 
elm aləmində böyük əks-səda doğuran monoqrafiyaları, tədqiqat xarakterli 
məqalələri, bu məcrada elmi fəaliyyəti türk xalqlarının tarixinin öyrənilməsi və 
təbliği sahəsində mühüm addım kimi qiymətləndirilməlidir. Çünki bu faydalı 
fəaliyyət ölkədə türk xalqlarının tarixinin öyrənilməsi sahəsində mövcud olan 
5 
 
boşluğun doldurulmasına, bütövlükdə həm oxucu, həm də geniş ictimaiyyətin bu 
problemə nəzər-diqqətinin cəlb edilməsinə zəruri imkan yaratmış və sonrakı 
mərhələlərdə yeni tədqiqatların yaranmasına cığır açmışdır. Bu böyük və qədim 
xalqın soykökünün, tarixinin araşdırılmasına icazə verilmədiyi bir vaxtda, o bu gün 
belə əhəmiyyətini itirməyən, bir çox tədqiqatçıların dönə-dönə oxuyub 
bəhrələndiyi, gündəlik stolüstü kitabına çevrildiyi iri həcmli, elmi-kütləvi səpkidə 
yazdığı «Qədim türklər» kitabını ortaya çıxarmışdır. 
Bu kitab həqiqətən elm aləmində çox böyük əks-səda doğurdu. Ömrünün 
otuz iki ilini yalnız bu kitabın — son dərəcə dəyərli tədqiqat əsərinin yaranmasına 
həsr etmiş müəllif, əsərin adından göründüyü kimi, qədim türklərin dövlətinin 
yaranması, inkişafı və süqutu qanunauyğunluqlarını zəngin tarixi faktlar əsasında 
araşdırır. 
Onu da qeyd edək ki, kitabda qədim türklərin V—IX əsrlərdə inkişaf tarixi 
öz əksini tapmışdır. Bu dövr türk tarixinin ən maraqlı və zəngin dövrlərindən biri 
olsa da, bütövlükdə türk xalqlarının ən qədim dövrü haqqında heç də təsəvvür 
yaratmır. Türklərin hələ eradan əvvəl dövlət qurumlarının mövcudluğu, Sibir və 
Altay çöllərində, Çin ətrafında, habelə müxtəlif vaxtlarda zəfərli yürüşlər zamanı 
Asiyanın və Avropanın bir çox regionlarına geniş yayılması, məskunlaşması, 
zəngin mədəniyyət və məişətə malik olmaları bu kitabda tədqiqatdan kənarda 
qalmışdır. 
Bundan əlavə, əsərdə yalnız Şərqdə, Sibir və Altay, habelə müasir Asiyanın 
ərazilərində yaşayan qədim türklər barədə danışılır. Qərb regionunda, o cümlədən 
Qafqaz, İran, müasir Azərbaycan ərazisində qədim dövrlərdən bəri məskunlaşmış, 
daha doğrusu, aborigen əhali olmuş türklərin tarixi, həyat tərzi, mədəniyyəti və 
dünyagörüşü məsələlərinə toxunulmur. 
Bu da təbiidir. Çünki müəllif yalnız müəyyən bir dövrdə, həm də özünün 
qeyd etdiyi kimi Şərq regionunda yaşayan türk xalqlarının tarixini araşdırmağı 
qarşısına məqsəd qoymuşdur. 
Təəssüf ki, hələ bu günə qədər Azərbaycan ərazisində yaşayan, ümumiyyətlə 
Şərq regionunda məskunlaşmış qədim türk xalqlarının tarixi lazımi səviyyədə 
araşdırılmayıb. Qədim türk xalqlarının hələ lap qədim zamanlarda, eramızdan 
çox-çox qabaq yaratdığı mədəniyyət nümunələri, onların dünyagörüşü, məişəti, 
bütövlükdə tarixi qədim İrana aid yazılmış tədqiqatlarda farsların adına çıxılır. 
İran tarixindən danışan tədqiqatçıların əksəriyyəti bu ərazidə türk xalqlarının 
məskunlaşmasının üzərindən çox vaxt sükutla keçirlər. Tarixi saxtalaşdıraraq 
başqa xalqları, o cümlədən türk xalqlarını da fars xalqı kimi qələmə verirlər. 
Halbuki İran tarixinə nəzər saldıqda, aydın görünür ki, bu möhtəşəm dövlətin 
başında duran şahların əksəriyyəti milliyyətcə türk olmuşdur. Deməli, bu adi 
həqiqətə göz yumulması, qəsdən tarixin qeyri-düzgün məcrada yazılması göz 
qabağındadır. 
6 
 
Tarixi saxtalaşdıran bir çox tədqiqatçılar elmdə öz istədiklərinə qismən, 
müəyyən nəslin dünyagörüşünü, ictimai fikri əsl həqiqətdən azdırmağa, 
uzaqlaşdırmağa nail olmuşlar. Buna görə də Azərbaycan xalqının etnogenezi, yəni 
soy kökü ilə əlaqədar yazılmış tarixi araşdırmalarda bu günün oxucusu itib batır, 
ona lazım olan məlumatları tam, müfəssəl ala bilmir. Bəzi araşdırmalarda isə 
ictimai fikir başqa məcraya yönəldildiyindən milli zəmindən uzaq düşür. 
Bu əsəri oxuyan hər bir şəxs dərin mənəvi zövq alacaq, eyni zamanda 
oxucuda belə bir yanlış fikir yarana bilər ki, müasir Azərbaycan, eləcə də İran 
ərazisində yaşayan türk xalqı L. Qumilyovun böyük məhəbbətlə tədqiq etdiyi 
türklərin varisləridir, başqa sözlə desək, Sibir və Altayda yaşayan türklər tarixin 
sonrakı çağlarında köçüb bu ərazidə, yəni Azərbaycan və İranda məskunlaşmışlar. 
Əlbəttə, belə düşünmək kökündən səhvdir. Azərbaycan, eləcə də İran 
ərazisində, ümumiyyətlə Şərq regionunda türklər hələ lap qədim zamanlardan 
yaşayırlar. Tarixin atası hesab olunan Heradot 2500 il bundan əvvəl bu ərazidə 
türklərin yaşamasından xəbər verirsə, deməli bu xalq hələ çox-çox əvvəl 
Azərbaycanda yaşayıb məskunlaşmışdır. Görkəmli tarixçi Z. Yampolski də bu 
fikirdədir. O, «Azərbaycandakı türklər barəsində — qədim mənbələr» adlı tədqiqat 
əsərində bu haqda yazır: «Mixi yazıların, habelə ilk mənbələrin məzmunu bunu 
deməyə əsas verir ki, türk dili Azərbaycanda eramızdan əvvəlki dövrlərdə peyda 
olmuşdur». VII əsr ərəb tarixçisi Cürhumi isə qətiyyətlə bildirir ki, Azərbaycan lap 
qədim çağlardan türklərin vətəni sayılır. Türklər çoxdan bu ərazidə 
məskunlaşmışdır. 
Türklərin bu ərazidə lap qədim çağlardan yaşamasına aid tarixi mənbələri 
çox gətirmək olar. Bir neçə tarixi fakta müraciət etməklə fikrimizi tamamlayaq. 
Tarixi mənbələrdə belə bir məlumat vardır ki, xəlifə Müaviyə bir dəfə qədim tarixin 
mahir bilicisi yəmənli Abid ibn Şoriyədən soruşur: «Türklər və Azərbaycan nə 
deməkdir?» Abid cavab verir: «Azərbaycan qədimdən burada məskunlaşmış 
türklərin ölkəsidir». 
Eyni fikrə 1126-cı ildə fars tarixinə aid bir mənbədə də rast gəlmək 
mümkündür: «Azərbaycan — lap qədimdən türklərin əlində olan bir ölkədir... 
Beləliklə, tam qətiyyətlə belə bir fikrə gəlmək olar ki, Azərbaycan tarixində 
adları çəkilən Manna, Midiya, Atropaten, Albaniya, Arran dövlətlərinin 
ərazisindəki tayfa ittifaqları arasında türk-mənşəli etnoslar həmişə aparıcı 
mövqedə durmuşlar. 
Bu tarixi həqiqəti danmaq mümkün olmadığı kimi, Azərbaycan tarixini də 
ümumtürk tarixindən, kontekstindən ayırmaq onu saxtalaşdırmaq, milyonlarla 
insanın ictimai fikrini azdırmaq deməkdir. 
Bu cəhətdən L. Qumilyovun «Qədim türklər» əsərinin çox böyük əhəmiyyəti 
vardır. Azərbaycan oxucuları öz ərazimizdə yaşamış qədim türklər haqqında 
burada heç bir məlumat almasalar da, bütövlükdə ümumtürk tarixində böyük bir 
7 
 
dövrü əhatə edən, tarixdə nəhəng əraziyə öz qəhrəmanlıq yürüşləri ilə yiyələnmiş 
qərb türkləri haqqında ətraflı məlumata yiyələnə biləcəklər. 
Lev Qumilyovu belə ağır, çox zəhmət tələb edən bir əsəri yazmağa, saysız-
hesabsız tarixi məlumatları, tədqiqatları araşdırmağa sövq edən hansı fövqəl-təbii 
hisslər, qüvvələr olmuşdur? O, «Xəzərətrafı xalqların minillik tarixi» əsərinin 
əvvəlində bu suala özü cavab verir. Görkəmli tarixçi bildirir ki, Avropa 
tarixçilərinin elmi fikri uzun müddət monomərkəzin dəmir halqası tərəfindən 
sıxılmışdır. Hələ Fridrix Hegelin dövründən məlum idi ki, sivilizasiyanın inkişafı 
qədim İudey, Ellada, Romadan keçmiş və «qeyri-tarixi» yaxud «geridə qalmış 
xalqlar»la əhatə olunmuş Qərbi roma-alman Avropası ilə başa çatmışdır. Çin 
tarixçiləri də qismən belə fikirləşirdilər, lakin onlar istisna kimi sivilizasiyanın 
mərkəzini Böyük çölün ayırdığı «Orta düzəngahı» hesab edirdilər. 
Lev Qumilyov tarixçilərin müxtəlif konsepsiyalarını təhlil edərək bu qənaətə 
gəlir ki, Qərbi Avropa və Çin arasındakı nəhəng ərazi tarixçilərin diqqətini cəlb 
etməmiş, buna görə də tədqiqat mərkəzindən kənarda qalmışdır. Bu ərazini qədim 
dövrlərdə yunanlar Skifistan, farslar Turan, çinlilər isə «şimal barbarları» 
adlandırmışlar. 
Göründüyü kimi, böyük bir ərazinin, müxtəlif xalqların və dünya 
ictimaiyyətinin xəbəri olmadığı orijinal mədəniyyətin mühüm tədqiqat mərkəzindən 
uzaqda qalması müəllifi dərindən düşündürmüş, belə bir əsərin yazılmasına 
başlamağa zəmin olmuşdur. 
Müəllif kitabın əvvəlində haqlı olaraq göstərir ki, bu əsərin uzun illər 
müddətində yazılmasına baxmayaraq, heç də onu düşünməyə əsas vermir ki, 
burada qədim türklərin tarixinə aid bütün materiallardan istifadə edilmiş, bu 
mövzu, xalqın tarixi daha tədqiq olunmamalıdır. O, bu mühüm tədqiqatın bundan 
sonra da davam etdirilməsini çox zəruri hesab edir. Müəllif göstərir ki, bəşəriyyət 
tarixində çox böyük rolu olan bu xalqın tarixinin lazımi səviyyədə öyrənilməməsi 
yalnız təəssüf hissi doğurur. 
«Qədim türklər»in yazılıb oxucuya çatdırılmasından keçən dövr ərzində bu 
mövzuya aid bir sıra tədqiqat əsərləri meydana çıxsa da, açıq etiraf etmək lazımdır 
ki, bu faydalı monoqrafiya indiyədək türk tarixindən bəhs edən əsərlər arasında 
özünəməxsus əhəmiyyətli yer tutur. 
Kitabda türk xaqanlıqlarının yaranması, inkişafı, qonşu dövlətlər və 
tayfalarla münasibəti, mədəniyyəti və dünyagörüşü, ümumdünya tarixinin inkişafı 
fonunda bu qəhrəman xalqın rolu, məskunlaşdıqları ərazinin tarixi, coğrafi mühiti, 
təsərrüfat, məişət həyatı çox geniş faktiki materiallar, salnamələr, sənədlər 
əsasında işıqlandırılır. Müəllif kitabın yazılmasında külli miqdarda onomastika, 
toponimika, dilçilik materiallarından da geniş istifadə etmişdir. Ayrı-ayrı 
tayfaların həyat və mübarizəsi, bir-birinə qaynayıb-qarışması, Çin əsarəti altında 
yaşamaları və yeni xaqanlıqda birləşmək meylləri tədqiqatda inandırıcı şəkildə 
açılıb göstərilir. Müəllifin bu tarixi sənədlər və tədqiqatlarla bərabər Orxon-
8 
 
Yenisey abidələrindən də geniş istifadə etməsi əsərin tarixi əhəmiyyətini daha da 
artırır. Oxucular bu kitabda türk tarixində çox böyük xidmətləri olan Qapağan 
xan, Qütlü, Kültigin, Bilgə xaqan kimi sərkərdə və hökmdarların həyat yolu, 
mübarizəsi ilə yaxından tanış olurlar. 
Türklərin lap qədim zamanlardan başlayaraq eramızın V—VII əsrlərinə 
qədər ən çox müharibə apardıqları dövlətlərdən biri Çin olmuşdur. Hələ Mete 
dövründə Çin üzərinə edilən hərbi yürüşlər hər iki xalqı, dövləti bir-birinə qarşı ən 
qorxulu düşmən səviyyəsinə qaldırmışdı. Əslində Çin imperatorları azlıqda 
yaşayan türk tayfalarının üzərinə hücumlar təşkil etməklə onların bir xalq kimi 
Çində yaşayan bir çox tayfaların arasında itib-batmasına, əriyib-yox olmasına 
geniş imkan və şərait yaradırdı. Bu soyqırımı xüsusilə eramızın V—VI əsrlərində 
daha da güclənmişdi. Hətta türklərin adı belə dəyişdirilib çinliləşdirilmişdi. Bu 
mənfur siyasəti dərk edən qüdrətli türk oğulları azadlığa çıxmaq, müstəqil 
xaqanlıqlarını yaratmaq məqsədilə mübarizəyə ayağa qalxdılar. Çox güclü 
müqavimətə, dəhşətli, amansız soy qırğınlarına baxmayaraq öz xaqanlıqlarını, türk 
dövlətlərini qurub türkün əvvəlki şan-şöhrətini, adını özünə qaytardılar, bir çox 
tayfaları özlərinə birləşdirdilər. 
Görkəmli tədqiqatçı alimin zəngin tarixi məlumatlar əsasında oxucuya 
təqdim etdiyi bu qiymətli monoqrafiyada türklərin əsarət buxovundan azad 
olunmaq üçün qurtuluş uğrunda apardıqları mübarizə çox gözəl öz əksini 
tapmışdır. Kitabı mütaliə edib vərəqlədikcə tarix meydanında türk xalqlarının nə 
qədər qovğalara, əsarətə, soy qırğınlarına düçar olduğunu, həm də kənardan heç 
bir kömək olmadan öz qüvvəsi ilə, böyük qırğınlar hesabına azadlığa can 
atdıqlarının, qüdrətli bir xalq kimi, daim qonşu dövlətlər tərəfindən təhlükəli bir 
düşmən kimi qəbul edildiklərinin şahidi oluruq. 
Kitabda türk anlayışının yaranması, bu ifadənin formalaşmasında mühüm 
rolu olan türk tayfalarının ictimai-iqtisadi vəziyyəti, bir çox türkdilli tayfalar 
arasında tutduqları mövqe də diqqəti cəlb edir. Qədim türk tayfaları olan 
türkyutlar, doqquz-oğuzlar, türkeşlər, karluklar, kidanlar, uyğurlar, qırğızların və 
Altay, Sibir çöllərində yaşayan bir çox türk tayfalarının ictimai vəziyyəti, bir-
birilərinə qarşı apardıqları bədnam siyasətləri də tədqiq edilib göstərilir. 
Müəllif öz tədqiqatında qədim türklərin dünyagörüşünün formalaşmasına 
təsir göstərən amillər üzərində də ayrıca dayanmışdır. Orxon-Yenisey abidələri, 
habelə qədim Çin salnaməçilərinin, şairlərinin şerləri əsasında qədim türklərin 
ideologiyasını, əski baxışlarını araşdıran tədqiqatçı bu qənaətə gəlir ki, Tibetdə, 
Çində, Altayda və böyük Sibir çöllərində yaşayan türklərin dini dünyagörüşü 
arasında böyük fərqlər vardır. 
VII əsrin ortalarından başlayaraq qədim türk xaqanlıqlarının zəifləyib 
parçalanmalara məruz qalması onun süqutunu daha da sürətləndirdi. Türk 
xaqanlığı süquta uğrasa da, bu heç də türk xalqının məhv olması demək deyildi. 
Türklərin yenidən əsarət altına düşməsi, ayrı-ayrı vaxtlarda Çin sərhəd 
9 
 
qoşunlarına qarşı üsyana qalxmaları onların kütləvi surətdə qırılmasına gətirib 
çıxartdı. Türklər artıq möhtəşəm bir xalq kimi deyil, ölüm pəncəsindən qurtulmaq 
üçün hara gəldi başını götürüb qaçmış bir köçəri zəif tayfa kimi Sibirin, Tibetin, 
Altayın düzəngahlarına səpələnməyə başladılar. 
Yenidən başqa xalqlara qaynayıb-qarışmaq, içlərində ərimək təhlükəsi 
yarandı. Lakin artıq bu elə bir dövr idi ki, tarix meydanına yeni dövlətlər çıxmışdı. 
Onların güclü axınları qarşısında dayanmaq üçün isə nə türklərin, nə də qonşu 
dövlətlərin lazımi qüvvələri var idi. Ərəb xilafətinin qoşunları müsəlmanlığı 
yaymaq üçün hər tərəfə güclü axınlar təşkil etmişdilər. Orta Asiyada, Sibir və 
Altayətrafı regionlarda köçəri tayfalarla qarşılaşan ərəblər bu xalqların 
mübarizliyini, döyüş meydanında göstərdikləri şücaəti görüb valeh olurdular. 
Onlar türklərin qəhrəman xalq olduğunu yüksək qiymətləndirirdilər. Elə buna görə 
də bütün köçəri tayfalara türk adı verərək, daha doğrusu bu tayfaların türk 
olduğunu bilərək onların şücaət və qəhrəmanlıqlarını vəsf edirdilər. Beləliklə, 
vaxtilə türk xaqanlığına daxil olmayan bir çox köçəri tayfalar həmin vaxtdan 
etibarən türk adı ilə tarixdə tanınmağa başlandı. 
Görkəmli türkoloq, tarixçi alim Lev Qumilyov bu məsələləri öz qiymətli 
tədqiqatında elə bir incəliklə araşdırır və fikir yürüdür ki, onun elmi, ensiklopedik 
təfəkkürünə heyran qalmamaq olmur. Bu kitabı oxuyan hər bir şəxs türk xalqının 
böyüklüyünü, həm də onun özü qədər tarixdə ikinci başı bəlalı bir xalqın 
olmadığını aydın görür. 
Lakin tarix, həyat mübarizə meydanıdır. Təbiətin amansız qanunları 
cəmiyyət həyatında da özünü göstərir. Hansı xalq bu qanunların mahiyyətini dərk 
edib dünya meydanında həmin qanunlara qarşı öz qarşılıqlı tədbirini görürsə, 
onun məhv edilməsindən ötrü min cür fitnə-fəsadlara, soyqırğınına qarşı çıxırsa, 
mübarizə aparırsa o xalq ölməzdir, əbədidir. 
Müxtəlif dövrlərdə bir xalq kimi başının üstünü ölüm, yox olmaq təhlükəsi 
almış türklər sanki silkinib qəflət yuxusundan oyanaraq ağlayıb-sızlamaqdan, 
yadelli xalqların kəramətinə, insanpərvərliyinə bel bağlamaqdan bezikərək ayağa 
qalxmış və türkün əzəmətli adını və bayrağını göylərə qaldırmış, öz azadlığını, 
müstəqilliyini böyük itkilər hesabına olsa da təmin etmişdir. 
Bir neçə əsr sonra türklər yenidən dirçələcək, əsarətdə olduqları xalqların 
pəncəsindən qurtulub yeni türk imperiyasını yaradacaq və bütün dünyada türk 
adını əbədi yaşadan tarixi işlər görəcəklər. 
VƏLİ HƏBİBOĞLU  
Fəlsəfə elmləri namizədi 
 
  
10 
 
G İ R İ Ş 
 
Mövzu və onun əhəmiyyəti. Bəşəriyyətin tarixi son dərəcə qeyri-bərabər 
öyrənilib. Avropa və Yaxın Şərqdə hadisələrin ardıcıllığı və ictimai formasiyaların 
bir-birini əvəz etməsi hələ XIX əsrin sonlarında ümumun başa düşdüyü əsrlərdə öz 
əksini tapdığı, Çin və Hindistanın isə XX əsrin əvvəllərində təsvir edildiyi halda, 
Avrasiya çöllərinin böyük bir ərazisi hələ də öz tədqiqatçısını gözləməkdədir. Bu, 
xüsusən Çingiz xanın tarix səhnəsinə gəlməsindən əvvəlki dövrə aiddir. Həmin 
dövrdə Mərkəzi Asiya çölündə iki diqqətəlayiq xalq — hunlar və qədim türklər, 
habelə adlarını şöhrətləndirməyə imkan tapmayan bir sıra digər xalqlar yaranmış 
və məhv olmuşlar. 
Onların hamısının bir-birini təkrar etdiklərini düşünmək səhv olardı. 
Doğrudur, bu xalqların istehsal üsulu — köçəri heyvandarlıq, həqiqətən də heç bir 
təkmilləşdirməyə uyuşmayan ən sabit təsərrüfat formasıdır. Lakin məişət 
xüsusiyyətləri, təsisatlar, siyasət və dünya tarixində yerləri baxımından hunlar və 
qədim türklər tamamilə fərqlənirdilər. Onların taleləri də eyni dərəcədə fərqli 
olmuşdu. 
Dünya tarixi fonunda qədim türk xalqının və onun yaratdığı dövlətin tarixi 
belə bir sual doğurur: türklər necə meydana gəlmişdilər və adlarını əslində onların 
varisləri olmayan bir sıra xalqlara verərək necə yoxa çıxdılar? Bu problemi yalnız 
siyasi tarixin təhlili, yaxud ictimai münasibətlərin araşdırılması yolu ilə həll 
etməyə dəfələrlə təşəbbüs göstərilib, lakin həmin təşəbbüslər heç bir bəhrə 
verməyib. Bəşər tarixindəki cahanşümul əhəmiyyətlərinə baxmayaraq, qədim 
türklər azsaylı xalq idilər, Çin və İranla yaxın qonşuluq onların daxili işlərində əz 
əksini tapmaya bilməzdi. Başqa sözlə desək, bu ölkələrin ictimai və siyasi tarixi 
bir-biri ilə sıx çulğalaşmışdı və hadisələrin gedişini bərpa etmək üçün biz həm bu, 
həm də digər tərəfi diqqətdən qaçırmamalıyıq. İqtisadi konyukturanın dəyişməsi, 
xüsusən də Çin mallarının daşınmasının yüksək, yaxud aşağı səviyyədə olması, 
habelə İran hökumətinin maneçilik xarakterli tədbirləri də burada az rol 
oynamamışdır. 
Türk xaqanlığının sərhədləri VI əsrin sonlarında qərbdə Bizans, cənubda 
İran və hətta Hindistanla, şərqdə isə Çinlə kəsişdiyinə görə bu ölkələrin tarixindəki 
gözlənilməz dəyişikliklər nəzərdən keçirilən dövrdə türk dövlətinin taleyi ilə bağlı 
idi. Həmin dövlətin yaranması müəyyən mənada bəşər tarixində dönüş nöqtəsi 
oldu. Çünki o vaxta qədər bir-birinin mövcudluğundan xəbərdar olsalar da, Aralıq 
dənizi və Uzaq Şərq mədəniyyətləri əslində ayrı düşmüşdülər. Ucsuz-bucaqsız 
çöllər və dağ silsilələri Şərqlə Qərbin əlaqələrinə mane olurdu. Yalnız çox 
qoşqularının kəşfi karvanlara dağ zirvələrini və sonralar metal üzəngilərin və 
arabanı əvəz edən yük düzənləri nisbətən asan keçməyə imkan yaratdı. Buna görə 
də VI əsrdən etibarən çinlilər Konstantinopol bazarlarındakı qiymətlə 
11 
 
hesablaşmağa, bizanslılar isə Çin imperatoru nizəçilərinin sayını öyrənməyə 
məcbur oldular. 
Belə bir vəziyyətdə türklər nəinki vasitəçi rolunu oynayır, həm də Çin, 
Hindistan, İran, Bizans mədəniyyətləri ilə qarşı-qarşıya qoymağa layiq bildikləri 
spesifik mədəniyyətlərini yaradırdılar. Bu özünəməxsus çöl mədəniyyətinin qədim 
ənənələri və dərin kökləri vardı, lakin oturaq xalqların mədəniyyəti ilə müqayisədə 
o, bizə çox cüzi məlumdur. Bunun səbəbi türklərin və digər köçəri tayfaların 
qonşularla müqayisədə az istedadlı olmasında deyildi; səbəb onların maddi 
mədəniyyət qalıqlarının keçə, dəri, ağac və xəzin daşa nisbətən pis qorunub 
saxlanmasındadır; elə buna görə də Qərbi Avropa alimləri arasında belə bir səhv 
fikir yaranmışdır ki, köçərilər «bəşəriyyətin eşşək arılarıdır» (Violle de-Lyuk). 
Cənubi Sibirdə, Monqolustanda, Orta Asiyadakı arxeoloji qazıntılar bu fikri təkzib 
edir və tezliklə elə vaxt gələcək ki, biz qədim türklərin mədəniyyəti, incəsənəti 
haqqında danışmaq imkanına malik olacağıq. Lakin tədqiqatını maddi 
mədəniyyətdən daha çox türklərin sosial təsisatlarının və ictimai mövcudluq 
formalarının mürəkkəbliyi heyrətə salır — el, qohumluq bölgüsü sistemi, rütbə 
ierarxiyası, hərbi intizam, diplomatiya, habelə qonşu ölkələrin ideoloji sistemlərinə 
qarşı qoyulan dəqiq işlənmiş dünyagörüşünün mövcudluğu bu qəbildəndir. 
Lakin bütün bunlara baxmayaraq qədim türk cəmiyyətinin qədəm basdığı 
yol məhvə aparırdı, çünki çöldə və onun sərhədlərində baş verən ziddiyyətləri dəf 
etmək mümkün olmamışdı. Böhran məqamlarında çöl əhalisinin böyük əksəriyyəti 
xanlara yardımdan boyun qaçırırdı, bu isə 604-cü ildə xaqanlığın Şərq və Qərb 
hissələrinə parçalanması, 630 və 659-cu illərdə isə müstəqilliyini itirməsinə 
(doğrudur, həmin müstəqillik 679-cu ildə qaytarıldı) və 745-ci ildə qədim türk 
xalqının məhvinə gətirib çıxardı. Əlbəttə, xalqın məhvi onu təşkil edən adamların 
hamısının aradan götürülməsi demək deyildi. Onların bir hissəsi çöldəki 
hakimiyyətin varisi kimi çıxış edən uyğurlara tabe oldular, böyük əksəriyyəti isə 
Çinin sərhəd qoşunlarında özlərinə sığınacaq tapdılar. 756-cı ildə bu sonuncular 
Tan sülaləsi imperatoruna qarşı üsyan qaldırdılar. Türklərin qalıqları bu üsyanda 
çox fəal iştirak edirdilər. Onlar da üsyanın digər iştirakçıları ilə birlikdə parça-
parça edildilər. Bu artıq xalqın və epoxanın (eləcə də bizim mövzunun) həqiqi sonu 
idi. 
Lakin «türk» adı tarix səhnəsindən silinmədi. Əksinə, o, Asiyanın tən 
yarısına yayıldı. Ərəblər Soqdianadan şimalda yaşayan bütün döyüşkən köçəriləri 
türk adlandırmağa başladılar. Onlar bu adı qəbul etdilər, çünki həmin adın ilkin 
daşıyıcıları tarix səhnəsindən getdikdən sonra çöllülər üçün igidlik və qəhrəmanlıq 
simvoluna çevrilmişdilər. Sonralar bu termin bir daha dəyişikliyə məruz qaldı və 
dil ailəsinin adına çevrildi. Beləliklə, VI—VII əsrlərdə böyük xaqanlığa daxil 
olmayan bir çox xalqlar «türkə» çevrildilər. Onların bəziləri — məsələn, 
türkmənlər, osmanlılar, azərbaycanlılar hətta monqoloid deyildilər. Başqaları — 
yakutların əcdadları kurıkanlar və xakasların əcdadları kırqızlar xaqanlığın ən 
12 
 
qəddar düşmənləri olmuşdular. Üçüncülər — məsələn, balkarlar və çuvaşlar 
türklərin özündən əvvəl formalaşmışdılar. Lakin hətta indi «türk» termininə verilən 
geniş yayılmış linqvistik şərh də müəyyən əsasa malikdir: qədim türklər çöl 
mədəniyyətinin hələ hun dövründə yetişən və III—V əsrlərin çətin şəraitində 
anabioz
*
 vəziyyətində qalan başlanğıclarını parlaq şəkildə həyata keçirdilər. 
Bir sözlə, bəşər tarixində qədim türklərin əhəmiyyəti cahanşümuldur, lakin 
indiyə qədər bu xalqın tarixi yazılmayıb. Həmin tarix ötəri və müxtəsər şərh 
olunub, bu isə mənbəşünaslıq, onomastik, etnonimik və toponomik xarakterli 
çətinliklərdən yan keçməyə imkan yaradıb. Həmin çətinliklər o qədər böyükdür ki, 
təqdim olunan əsər tamamilə dürüst şərhlər vermək iddiasında deyil. Müəllif ümid 
edir ki, o, problemin həllində yalnız növbəti pillə rolunu oynayacaq. Kitab tarixi 
analiz və sintez metodlarının uyğunlaşdırılması təcrübəsi kimi düşünülüb. Qədim 
türklərin, onlarla bağlı olan, yaxud onlardan əvvəl gələn xalqların tarixinin ayrı-
ayrı hadisələri təhlilə cəlb edilib. Mənbələrə tənqidi baxış, onomastika və 
etnogenez problemləri də bura daxildir. Türkyutların
1
, göytürklərin
2
 və uyğurların
3
 
tarixinin vahid proses kimi dərki (dövrləşdirmə baxımından burada bir bütövlük 
yaranır), habelə təsvir edilən hadisənin dünya tarixi məcrasına salınması isə əsərin 
sintez xüsusiyyəti kimi üzə çıxmışdır. 
  
 
  
                                                          
* Xarici şəraitin təsiri ilə orqanizmdə həyat fəaliyyətinin müvəqqəti olaraq dayanması və ya ağırlaşması. 
1 Birinci xaqanlığın (546-658-ci illər) türkləri. 
2 İkinci xaqanlığın (678-747-ci illər) türkləri. 
3 Yalnız köçəri uyğurların (747-847-ci illər) xanlıqları nəzərdə tutulur, sonrakı dövrlərin oturaq 
uyğurları burada nəzərdən keçirilmir. 
13 
 
BİRİNCİ HİSSƏ 
 
BÖYÜK TÜRK XAQANLIĞI 
 
I f ə s i l 
 
ƏRƏFƏ 
 
(420—546-cı illər) 
 
Sarı çay üzərində dəyişikliklər. V əsrdə əprimiş Romanın süqutuna gətirib 
çıxaran xalqların Avropadakı böyük hicrəti Şərqi Asiyada yüz il əvvəl baş 
vermişdi. Çin tarixində «beş barbar tayfanın epoxası» adlandırılan dövrdə (304—
399-cu illər) Şimali Çin hunlar və syanbiylilər tərəfindən tutulmuş və itaət altına 
alınmışdı. Onlar burada qotların, burqundların və vandalların barbar krallıqlarını 
xatırladan bir sıra qısa ömürlü dövlətlər yaratmışdılar. Avropada, Balkan 
yarımadasında Şərqi Roma imperiyası zərbələrə davam gətirdiyi kimi Çində də 
böyük Yantszı çayının sahillərində Xan imperiyasının varisi olan müstəqil Çin 
imperiyası möhkəmləndi. Erkən Bizans çiçəklənmə vaxtındakı Romaya oxşadığı 
kimi bu imperiya da öz böyük sələfinə bənzəyirdi. O da Şərqi Roma imperiyası 
kimi özündə yalnız şimaldan və qərbdən üstünə gələn barbarlardan qorunmaq üçün 
qüvvət tapa bilirdi. Tez-tez bir-birini əvəz eləyən sülalələrin zəif və bacarıqsız 
imperatorları «Orta düzənliyin» (həmin dövrdə Xuanxe vadisi belə adlanırdı) Çin 
əhalisini vəhşi tayfa başçılarının talanına vermişdilər. Lakin yadellilərin amansız 
zülmünə və fasiləsiz ara müharibələrində çoxlu qan axıdılmasına baxmayaraq, 
çinlilər Şərqi Çində say etibarı ilə onlara qalib gələn xalqlardan çox idilər və bu da 
VI əsrdə Çinin dirçəlişini şərtləndirdi. 
Özünün bütün rəqibləri üzərində qələbə çalan Toba tayfası Çin 
mədəniyyətinin sehrinə düşdü. Tobalıların yaratdıqları ilkin feodal dövləti 420-ci 
ilə qədər artıq bütün Şimali Çini bir imperiyada birləşdirirdi. Bu dövlət Çin adı ilə 
Vey (386-cı il) adlandırılırdı. Həmin ad toba xanının təbəələrinin böyük 
əksəriyyətini təşkil edən çinli əhali ilə kompromisi yolunda ilk addım idi. 
Köçərilərin tədrisi assimilyasiya prosesi ona gətirib çıxardı ki, V əsrin sonlarına 
doğru artıq tobalıların xələfləri hörüklərini kəsirdilər, itaətə gətirdikləri xalqla 
ünsiyyət isə onların güc və ənənələrini zəiflətmişdi. Tobalılar hətta ana dillərini də 
yaddan çıxarmış və Çin dilində danışmağa başlamışdılar. Dilləri və geyimləri ilə 
yanaşı onlar bir zaman qələbələr qazanmağa imkan verən cəsurluqlarını və birlik 
hissini də qeyb etmişdilər. Lakin buna baxmayaraq tobalılar inadla öz dövlətlərini 
yaratmağa can atan çinlilərin içərisində əriyib itməmişdilər. 
Saray çevrilişləri və bunun ardınca gələn cəza tədbirləri Vey sülaləsini 
zəiflədən kimi Syanbi imperatorlarının xidmətindəki Çin sərkərdələri öz 
14 
 
ağalarından daha güclü və cəsarətli olduqlarını göstərdilər. 531-ci ildə şimal-şərqdə 
Qao Xuan üsyan qaldırdı, toba qoşunlarını darmadağın edib paytaxtı — Loyanı ələ 
keçirdi. Əvvəlcə o, guya imperiyanın mənafelərinə uyğun hərəkət edirdi. Buna 
görə də devrilmiş imperatorun oğullarından biri yeni imperator elan olundu. Lakin 
yeni hökmdar öz sərkərdəsindən qorxaraq Çanana qaçdı və burada başqa bir qoşun 
başçısı — çinliləşmiş syanbi Yuyvının himayəsinə sığındı. Qao Xuan Vey 
sülaləsindən olan başqa bir prinsi taxta çıxardı. Beləliklə imperiya Qərbi Vey və 
Şərqi Vey olmaqla iki hissəyə parçalandı, lakin onun hər iki hissəsində faktiki 
hökmdarlar syanbi imperatorlarını hələlik şirma kimi saxlayan Çin sərkərdələri 
idilər. Bu vəziyyət uzun müddət davam edə bilməzdi. Syanbilərin sərt hökmranlığı 
çinliləri o qədər amansızlaşdırmışdı ki, hakimiyyət əllərinə keçən kimi onlar 
məğlubların nazı ilə oynamaq fikrini başlarından çıxardılar. Yuyvın Tay bir neçə 
yapma imperatoru zəhərlədi, onun oğlu isə 557-ci ildə artıq özünü o qədər qüdrətli 
sayırdı ki, hamının nifrət bəslədiyi sülaləni ləğv etdi və yeni — Bey-Çjou
4
 
sülaləsinin əsasını qoydu. 
Şimali-Şərqi Çində syanbilərlə daha amansız rəftar etdilər. 550-ci ildə Qao 
Xuanın varisi — Qao Yan axırıncı syanbi imperatorunu taxt-tacdan öz xeyrinə əl 
çəkməyə məcbur etdi və onu zəhərlədi. İmperatorun 721 nəfər qohumu öldürüldü, 
dəfn mərasimi keçirilməməsi üçün hamısının cəsədi çaya atıldı. Yeni sülalə Bey-
Tsi adını aldı. 
Hər iki şimal hökmdarlığı həm iqtisadi, həm də siyasi cəhətdən kifayət 
qədər güclü idi. Yadellilərin ağalığından azad olmuş çinlilər öz mədəniyyətlərini 
dirçəltmək üçün coşqun fəaliyyət göstərirdilər. Lakin Bey-Çjou ilə Bey-Tsi 
arasında başlanan rəqabət onların əl-qolunu bağlayır və fəal siyasət yürütməyə 
imkan vermirdi. 
Cənubda Lyan imperiyasının son hökmdarları hakimiyyət özbaşınalıqları və 
cinayətlərlə ad çıxarmışdılar, onları əvəz edən Çen sülaləsi də bu ənənələri davam 
etdirirdi. 557-ci ildəki saray çevrilişi və sonuncu Lyan imperatorunun edamı süquta 
uğrayan sülalə tərəfdarlarını silahlı üsyana vadar etdi. Üsyançılar Çen qoşunlarını 
dəf edərək Çinin mərkəzində Xou-Lyan adlı kiçik dövlət yaratmağa müvəffəq 
oldular. 
Çin bir-biri ilə düşmənçilik aparan dörd dövlətə parçalandı. Ölkənin əl-
qolunu bağlayan bu gərgin vəziyyət iki kiçik və nisbətən zəif köçəri dövlət — 
Jujan ordası və Toqon (Tu-yu-xun) çarlığı üçün xilas yoluna çevrildi. Şimaldan 
təzyiqin zəifləməsi nəticəsində onlar Şərqi Asiyanın aparıcı dövlətləri sırasına 
çıxdılar. IV əsrin ortalarında yaranan çöl xanlığı Jujan VI əsrin əvvəllərində az qala 
onun məhvi ilə nəticələnən böhran keçirirdi. 
Lakin bu haqda bir qədər sonra. 
                                                          
4 Şimali Çjou deməkdir. 
 
15 
 
Toqon hökmdarlığı Tsaydamın düzən ətəklərində yerləşirdi. Hələ 312-ci 
ildə kiçik syanbi tayfası Muyun nəslindən olan knyazlarla Cənubi Mancuriyadan 
qərbə köçmüş və Kukunor gölü yaxınlığında məskən salmışdı. Burada syanbilər 
bir-birindən təcrid olunmuş Tibet tayfaları ilə müvəffəqiyyətlə döyüşürdülər, lakin 
onların tobalılarla mübarizəsi tam uğursuzluğa düçar olmuşdu. Nəticədə Toqon 
Vey imperiyasının vassalına çevrildi, lakin həmin imperiyanın süqutu toqonluların 
azadlığını yenidən özünə qaytardı. VI əsrin ikinci rübündə knyaz Kualyuy özünü 
xan elan etdi, 540-cı ildə isə Qao Xuanın yanına elçilər göndərərək əslində Yuyvın 
Tayın düşməninə çevrildi. Bu fakt Toqonun sonrakı xarici siyasətini 
müəyyənləşdirdi. Həmin xarici siyasətlə biz yenə üzləşəcəyik. Toqonun hətta 
şəhərlər yerləşən (aydın məsələdir ki, söhbət möhkəmləndirilmiş yaşayış 
məskənlərindən gedir) böyük ərazi tutmasına və çox güman ki, tobalılardan 
götürülmüş mütəşəkkil idarə sisteminə malik olmasına baxmayaraq, o, güclü 
dövlət deyildi. Silah gücünə itaətə gətirilmiş Tibet tayfaları azadlıq və intiqam 
haqqında düşünürdülər, iqtisadiyyat ekstensiv heyvandarlıq təsərrüfatı əsasında 
qurulmuşdu; mədəniyyətin səviyyəsi aşağı idi, xanların özbaşınalığı daim sui-
qəsdlərin, xəyanətlərin və cəza tədbirlərinin rəvasına imkan yaradır və beləliklə də, 
elə bil, alovun üstünə yağ tökürdü. Bütün bunlar öz növbəsində Toqonun 
imkanlarını məhdudlaşdırırdı və sonralar onun şərəfsiz aqibətinə səbəb oldu. 
Jujanlar və teleutlar. Jujan xalqının mənşəyi ilə bağlı məsələ dəfələrlə 
qaldırılsa da, özünün qəti həllini tapmayıb. Güman ki, burada problemin qoyuluşu 
düzgün deyil, çünki həmin xalqın mənşəyi deyil, formalaşması haqqında danışmaq 
lazımdır. Bir xalq kimi jujanların vahid etnik kökü yox idi. Onun mənşəyi bir qədər 
özünəməxsus xarakter daşıyırdı. Qarışıq dövrlərdə həmişə yəhərdən salınan və 
nüfuzlarını itirən çoxlu adamlara təsadüf edilir. VI əsrin ortalarında da belələri az 
deyildi. Toba xanının düşərgəsində, yaxud hun şanyuyunun paytaxtında qala 
bilməyənlərin hamısı çölə qaçırdı. Qullar amansız ağalardan, başıpozuqlar — 
ordudan müflisləşmiş kəndlilər xaraba kəndlərdən çölə üz tuturdular. Onların 
mənşəyi, dili, dini deyil, hamısını dilənçi həyatına məhkum etmiş taleləri eyni idi. 
Elə həmin tale də onları birləşməyə məcbur edirdi. 
IV əsrin 50-ci illərində əvvəllər Syanbi süvarisində xidmət etmiş 
Yuqyulyuy adlı keçmiş qul edama məhkum olunmuşdu. Lakin o, dağlara qaça 
bildi, tezliklə başına yüzə yaxın özü kimi qaçqın topladı. Qaçqınlar yaxınlıqdakı 
köçərilərlə dil tapdılar və onlarla birlikdə yaşamağa başladılar. 
Yuqyulyuyun xələfi Qyulyuxoy Toba xanları ilə əlaqə yaratdı. Qyulyuxoy 
hər il onlara at, samur və dələ xəzindən ibarət xərac verirdi. Onun ordası Jujan 
adlanırdı. Jujanlar Xalxudan Xinqana qədər köç edirdilər, xanın düşərgəsi isə 
Xanqay yaxınlığında idi. Jujanların məişəti və təşkili həm son dərəcə primitiv, həm 
də tayfa quruluşundan çox uzaq idi. Min nəfərlik alay, döyüş və inzibati vahid 
sayılırdı. Alay xanın təyin etdiyi başçıya tabe idi. Alayda ətrafına yüz adam 
toplaşan on bayraq vardı. Hər bayrağın da öz başçısı olurdu. Jujanlarda yazı yerli-
16 
 
dibli yox idi, hesab aparmaq üçün qoyun qığından, yaxud üzərində kəsiklər çərtilən 
ağac parçalarından istifadə olunurdu. Qanunlar müharibə və soyğunçuluğun 
tələblərinə müvafiq idi: qənimətin çox hissəsini cəsurlara verir, qorxaqları isə 
kötəkləyirdilər. 200 illik mövcudluğu ərzində Jujan ordasında tərəqqidən heç bir 
əsər-əlamət görünməmişdi, onların bütün qüvvələri qonşular üzərinə soyğunçu 
basqınlara sərf edilirdi. 
Jujanlar öz aralarında hansı dildə danışırdılar? Çin mənbələri bu barədə 
tamamilə fərqli məlumatlar verirlər: «Veyşu» jujanların dunxu qoluna 
mənsubluğunu bildirir. «Sunşu», «Lyanşu» və «Nanşu» onları hunlara qohum tayfa 
sayır, nəhayət, Bey-şi (?) Yuqulyuyun qaoqyuy mənşəli olduğunu göstərir. Cənubi 
Çin tarixçilərinin məlumatları dolayısı mənbələrdən götürülmüşdür, Yuqyulyuyun 
mənşəyinin isə burada heç bir əhəmiyyəti yoxdur. Aydın məsələdir ki, onun başına 
toplaşanlar həmtayfaları deyildilər. Çox ola bilsin ki, jujanlar syanbi ləhcisində, 
yəni monqol dilinin dialektlərindən birində danışırdılar, çünki jujan xanlarının 
titularını Çin dilinə tərcümə edən Çin tarixçisi həmin titulların orijinalda — «Vey 
dövlətinin dilində», yəni syanbi ləhcəsində necə səsləndiyini də göstərir. Jujanlar 
özlərini tobalılarla eyni kökdən sayırdılar, lakin jujan xalqının müxtəlif tayfalardan 
ibarət olduğunu nəzərə alsaq, düşünmək lazımdır ki, bu cür qənaət üçün əsası 
onların dumanlı şəcərəsi deyil, dillərinin bənzərliyi verirdi. 
Jujan xanlığının əsas qüvvəsi teles tayfalarını itaət altında saxlamağı 
bacarmasında idi. Öz tarixlərinin başlanğıcında, yəni bizim eranın III əsrində 
teleslər Ordosdan qərbdəki çöllərdə yaşayırdılar. 338-ci ildə onlar Tobas xanına 
tabe oldular və IV əsrin sonlarında şimala, Cunqariyaya köçüb Selenqa çayına 
qədər bütün Qərbi Monqolustana yayıldılar. Dağınıq yaşadıqlarından teleslər 
jujanlara müqavimət göstərə bilmir və buna görə xərac verməli olurdular. 
Teles tayfaları jujanlara çox lazım idi, jujan ordası isə əksinə, teleslərə 
gərək deyildi. Jujanlar elə adamlar idilər ki, hər vasitə ilə yorucu əməkdən 
qaçırdılar, onların övladları isə, ümumiyyətlə xərac almağı işləməkdən daha üstün 
tuturdular. 
Teleslər isə heyvandarlıqla məşğul olurdular, onlar mal-qaraları otarır və 
heç kimə bac-xərac vermək istəmirdilər. 
Hər iki xalqın siyasi sistemləri də bu meyllərə uyğun surətdə formalaşmışdı: 
jujanlar hərbi güc sayəsində qonşuların hesabına yaşamaq üçün ordularda 
birləşirdilər; teleslər isə tayfaların zəif əlaqələndirilmiş konfederasiyası kimi 
qalmaqda davam edir, lakin bütün qüvvə və bacarıqları ilə müstəqilliklərini 
qoruyurdular. 
Teleslər jujanlarla qonşuluqda yaşayır, lakin heç bir cəhətdən onlara 
bənzəmirdilər. Onlar öz patriarxal quruluş və köçəri məişətlərini saxlamaqla 
Xunnu imperiyasının tərkibindən erkən çıxmışdılar. Çinliləşdirmə uzaq çöllərdə 
yaşayan sadə köçərilərə toxunmamışdı. Çinlilərin özlərini də həmin çöllərdə cəlb 
edən elə bir şey yox idi. Teleslərin ümumi təşkilati strukturu mövcud deyildi. 12 
17 
 
nəslin hər biri başçı — ağsaqqal tərəfindən idarə olunurdu, həm də «qohumlar sülh 
və sakitlik şəraitində yaşayırdılar».
5
 
Teleslər hündür təkərli arabalarla çöldə bir yerdən o biri yerə köçürdülər. 
Onlar təbiətcə döyüşkən və azadlıqsevər adamlar idilər, heç bir mütəşəkkilliyə 
meyl göstərmirdilər. Onlar özlərini «tele» adlandırırdılar, bu ad «telsut» şəklində 
indiyə qədər Altay etnonimində yaşamaqdadır. Teleslərin nəsilləri yakutlar, 
telenqutlar, uyğurlar və başqalarıdır. Onlardan çoxu dövrümüzə qədər gəlib 
çatmamışlar. 
Jujan xanlığı. V əsrin əvvəllərində Xinqandan tutmuş Altaya qədər bütün 
çöllərdə jujanların xanı, Deuday — «at çapa-çapa ox atan» ləqəbli Şelun təkbaşına 
hökmranlıq edirdi. O tele köçlərini özünə tabe edib İl çayı boyunca məskən salmış 
Orta Asiya hunları ilə qarşılaşdı. Hunların başçısı Jibaeqi adlı bir nəfər idi. Onqin 
çayı üzərindəki inadlı vuruşda Jibaeqi Şelunun qoşunlarını darmadağın etdi, lakin 
buna baxmayaraq jujan dövləti ilə bacarmadı və «tabe olmaqla sülh qazandı.»
6
 
Şelunun əsas vəzifəsi Toba-Vey imperiyasının güclənməsinin qarşısını 
almaq idi. Bu imperiyanın gücü jujan xanlarının gücündən qat-qat artıq idi. Yalnız 
Çinin cənubundakı aramsız müharibələr Toba-Vey imperatoruna itaətdən çıxmış 
təbəələrinə divan tutmağa mane olurdu, ona görə də Şelun Tobanın bütün 
düşmənlərinə kömək edirdi. 410-cu ildə Şelun öldü, xanlıq taxtına onun qardaşı 
Xulyuy çıxdı.  
Xulyuy Tobanı sakit buraxdı. O, öz nəzərlərini şimala çevirdi. Burada 
Yenisey qırğızlarını (iequ) və xeveyləri (naməlum Sibir tayfası) özünə tabe etdi. 
414-cü ildə o, sui-qəsdin qurbanı oldu, lakin qəsdçilərin başçısı Buluçjen də həmin 
il həyatla vidalaşdı. Xanlıq Şelunun əmisi oğlu Datana keçdi. Onun hakimiyyətinin 
başlanğıcı çinlilərə qarşı yürüşlə tarixə düşdü, lakin istər jujanların yürüşü, istərsə 
də onlara qarşı göndərilən cəza dəstələrinin səfəri nəticəsiz qaldı. Vəziyyətdə heç 
bir dəyişiklik baş vermədi. 
418—419-cu illərdə jujanlarla Orta Asiya hunları və yueçjalar arasında 
müharibə təzələndi.
7
 Jujanlar Tarbataqaya soxuldular və hamının canına elə qorxu 
saldılar ki, yueçjaların başçısı Tsidolo (Kidara) təhlükəli qonşuluqdan uzaqlaşmaq 
niyyəti ilə cənuba keçdi və Karşı vadisindəki Bolo şəhərini tutdu.
8
 Burada o, farslar 
                                                          
5 1 Н. Я. Бичурин. Собрание сведений о народах, обитавших в Средней Азии в древние времена, 
т. I, М. — Л. 1950, с. 215. 
6 Н. Я. Бичурин. Собрание сведений о народах, обитавших в Средней Азии в древние времена, т. 
I, М. — Л. 1950, с. 249. 
7 Bu müharibənin tarixi belə müəyyən edilir: Yuebanla vuruşan Datan taxta 414-cü ildə çıxmışdı. 415-ci 
ildə, Çinə yürüş etmişdi. Deməli, başı Şərqdə qarışmışdı. Çinə növbəti yürüş 424-cü ildə keçirilmişdi. 
Deməli, Yuebanla müharibə bu iki tarix arasındakı dövrə təsadüf edir. Numizmatikaya dair məlumatlar 
həmin tarixi daha da dəqiqləşdirməyə imkan verir. 417-ci ildə üzərində Kidaranın adı həkk edilmiş 
sikkə buraxılmışdı. 
8 Kidaritlərin paytaxtının Bəlxdə yerləşməsi haqqında R. M. Qirşmanın ehtimalı özünü doğrultmadı. 
 
18 
 
və eftalitlərlə toqquşmalı oldu. Kidaranın silahdaşları — kidaritlər tarixə öz etnik 
adları ilə deyil, rəhbərlərinin adları ilə düşdülər. 
 
II f ə s i l 
 
ƏCDADLAR 
 
Jujan xanlığının Vey imperiyası ilə müharibəsi. 420-ci il jujanların 
qüdrətinin zirvəsi idi. Şimal və qərb tayfaları üzərində asan qələbələr jujanları 
Böyük Çölün hegemon qüvvəsinə çevirdi, lakin bu qətiyyən xanlığın sakitliyini və 
çiçəklənməsini təmin etmədi. Jujanların başlıca düşməni Toba-Vey imperiyası idi 
və jujan xanı Datan öz təbii rəqibinin qüvvətlənməsinin qarşısını almaq üçün 
əlindən gələni əsirgəmirdi. 
424-cü ildə Datan 60 min atlı ilə Çinə soxuldu, paytaxta qədər gedib çıxdı 
və imperatorun şəhər kənarındakı sarayını dağıtdı. Toba qoşunlarının səfərbərliyə 
alınması və jujanlar arasında intizamsızlıq onu döyüşə girmədən geri qayıtmağa 
məcbur etdi. 425-ci ildə tobalılar jujanları Qobinin o biri tərəfinə qovdular. 430-cu 
ildə imperator Tay-u-di (Toba Dao) Cənubi Çində əl-qol açmaq üçün jujanları 
aradan götürmək qərarına gəldi. Böyük qoşun Çölə hücum etdi, jujanlar qaçıb 
dağıldılar. Datan özü qərbə tərəf qaçdı və xəbərsiz itkin düşdü. Teleslər onun 
adamlarını öldürürdülər. Datanın oğlu Udi mübarizəni davam etdirməkdən əl çəkdi 
və Vey imperiyasına xərac verməyə başladı. Lakin bu sülhü 437-ci ildə imperiyaya 
qarşı yürüşə çıxan Udinin özü pozdu. Görünür, jujanlar öz həyatlarını qarətsiz 
təsəvvür edə bilmirdilər. Toba imperatorunun 439-cu ildəki cavab yürüşü heç bir 
nəticə vermədi, qoşun dərələrdə gizlənmiş jujanlarla qarşılaşmadan geri dönməli 
oldu. 
440-cı ildə Tobanın Xesiyə qarşı müharibəsindən istifadə edən Udi yenə 
sərhəddə hücuma keçdi, lakin pusquda durmuş dəstələr onun qoşununun ön 
hissələrini əsir götürdülər. Jujanlar yenə qaçmalı oldular. Eyni hadisə 445-ci ildə 
də təkrar olundu. Bundan sonra Udi öldü və taxta oğlu Tuxeçjen (445—464) çıxdı. 
İndi rollar dəyişilmişdi. Toba-Vey imperiyası öz inkişafının zirvəsinə 
çatmışdı, onun qoşunları tez-tez Çölə hüçuma keçir, jujanları dağlarda gizlənməyə 
məcbur edirdilər. Əslində bu müharibə yox, cəza yürüşləri idi. 
Tuxeçjenin oğlu və varisi Yuyçen (464-485) mübarizəni davam etdirməyə 
çalışdı. Lakin 470-ci ildə darmadağın edildi və xərac vermək şərti ilə sülh xahiş 
etməli oldu. Jujan zəiflədi, artıq Çin üzərinə yürüşlər qeyri-mümkün idi. İndi qarət 
obyekti kimi daha kasıb və zəif olan Qərb ölkəsi seçildi. 460-cı ildə jujanlar Turfan 
vahəsini ələ keçirdilər və qalib tobalıların əlindən burada sığınacaq tapmış keçmiş 
müttəfiqlərinə — cənub hunlarına divan tutdular. 470-ci ildə jujanlar Xotanı çapıb-
taladılar, lakin eftalitlərin qüvvətlənməkdə olan dövləti jujan işğalına son qoydu. 
Tyan-Şan Jujanın sərhədinə çevrildi. 
19 
 
Jujanların yeni xanı Doulun (485—492) «qətllərə meylli olan amansız 
adam»
9
 idi. O, taxta çıxmasını əyanlardan birini bütün nəsli ilə birlikdə qırmaqla 
«tarixə saldı». Bu, ölkədə böyük qəzəb doğurdu. Xanın Çinə hücum etmək cəhdi 
daha böyük narazılıqla qarşılandı. Hamı yaxşı başa düşürdü, hətta ən uğurlu 
talandan sonra da, Çin ordusunun yürüşü başlanacaq. Onun qarşısını almaq isə 
imkan xaricində idi. 
Tele ağsaqqalı Afuçjilo xana təkidlə məsləhət görürdü ki, Çinlə müharibəyə 
başlamasın. Lakin dəlillərinin təsirsiz qaldığını gördükdən sonra o, öz xalqı ilə 
birlikdə üsyana çıxdı. Həmin dövrdə telelər sayca o qədər də az deyildilər (Çin 
məlumatlarına görə onlar 100 min araba idilər). Afuçjilo köçünü qərbə, İrtış çayı 
vadisinə çəkdi. O, burada «Səmanın Böyük oğlu» titulunu qəbul etdi. Bu özünü 
Jujan xanı ilə eyni səviyyəyə qoymaq idi. Müharibə odu yenidən alovlandı. 
490-cı ildə Çin qoşunları Çölə şərq tərəfdən hücuma keçdilər və telelərlə 
birlikdə jujanları iki tərəfdən sıxışdırmağa başladılar. Jujan əyanları bütün 
məsuliyyəti fərasətsiz xanın üzərinə yıxdılar və onu öldürdülər. 
Telelərin qərbə keçməsi fövqəladə əhəmiyyətə malik hadisə idi — qərbdə 
bu dağınıq köçərilər öz dövlətlərini yaratdılar.
*
 Asiyada yenidən etnogenez prosesi 
başlandı. Eyni dövrdə Altay dağlarında türk xalqı, Braxmaputra vadisində tibet 
xalqı formalaşırdı, Çində isə Suy və Tan sülalələrinə əzəmətli orta əsrlər 
mədəniyyəti bəxş edən dirçəliş başlanmışdı. Şərqi Asiya tarixinin antik dövrü başa 
çatırdı, bu dövrün eybəcər qalığı olan Jujan dövləti məhvə məhkum idi. 
Teleut xanlığı — Qaoqyuy. Teleutların ayrılması və 492-ci ildəki dövlət 
çevrilişi Jujanın tarixində dönüş nöqtəsinə çevrildi. O, Mərkəzi Asiyada öz 
hegemon rolunu itirmişdi və artıq hakimiyyət yox idi, mövcudluq uğrunda 
vuruşmağa məcbur idi. Öldürülmüş Doulanı əvəz edən Naqay yalnız bir il 
hakimiyyət sürdü. Onun hakimiyyət devizi belə idi: «Tam sakitlik». Başqa sözlə 
desək, Naqay öz sələfinin hərbi niyyətlərindən əl çəkmişdi. Naqayın oğlu Futu da 
imkan daxilində atasının siyasətini davam etdirirdi. 
Bu müddətdə teleutlar öz yeni vətənlərinə uyğunlaşırdılar və hun epoxasının 
sonuncu qalığı olan Yuebanı aradan götürdülər. Teleutlar köçüb gəldikləri yerdə öz 
dövlətlərini yaratmaq istəyirdilər. Bu məqsədlə də onlar xalqı iki yerə ayırdılar — 
şimal hakimi Afuçjilo «Böyük imperator», cənub hakimi isə «Varis hökmdar» 
titullarını qəbul etdi. Onların öz dövlətlərini necə adlandırdıqları məlum deyil, 
çinlilər isə bu dövlətə Qaoqyuy deyirdilər. Çin dilindən tərcümədə bu sözün 
mənası «hündür araba» deməkdir. Teleutların dövləti elə bu ad altında da tarixə 
daxil olmuşdur. 
                                                          
9 Н. Я. Бичурин. Собрание сведений… т I, с 196.  
* Qərbi teleləri teleut adlandırmaq daha rahat və düzgündür, çünki Altay teleutları onların varisləridir. 
Dağınıq Şərqi tele tayfalarını isə sovet tarixşünaslığında qəbul edildiyi kimi teleslər adlandırmaq 
lazımdır. 
 
20 
 
Siyasi baxımdan Qaoqyuy Çinə meyl edirdi. Bu meylin arxasında Çindən 
ipək almaq niyyəti gizlənirdi. Lakin həmin ipək Qaoqyuya heç bir fayda gətirmədi. 
494-cü ildə eftalitlər İranla haqq-hesablarını çürütdülər və arxalarını bərkitdikdən 
sonra üzlərini şimala çevirdilər. Qaoqyuy dövlətinin cənub hissəsi ildırım sürəti ilə 
darmadağın edildi, «Varis hökmdar» öldürüldü, onun ailəsi əsir götürüldü, xalq isə 
qaçıb dağıldı. Qaçqınların bir hissəsi jujanlara tabe oldu, bir hissəsi isə Çinə üz 
tutdu. Növbəti 496-cı ildə şimal dövləti də eyni sürət və asanlıqla işğal edildi. 
Eftalitlər əsirlərin içərisindən knyaz Mivotunu ayırıb onu sağ qalan teleutlara başçı 
təyin etdilər. Beləliklə, Qaoqyuy jujanların düşməni və Çinin müttəfiqi (bu ittifaqa 
görə çinlilər 60 topa ipək parça verirdilər) olan eftalitlərin vassalına çevrildilər. 
Görünür, elə həmin dövrdə (497-ci il) eftalitlər Karaşarı tutmuşdular, Turfan 
vahəsindəki Qaoçan knyazlığının hakimi çinli Ju onun təbəələrini qəbul etməyi və 
Çin ərazisinə köçürməyi Çin hökumətindən xahiş etmişdi. Jujanın ətrafında polad 
dairə yaranırdı. Lakin qaoçanlılar abad yerlərini tərk etmək istəmirdilər, ona görə 
də öz hakimlərini öldürüb Jujana birləşdilər. Bu iqtisadi gərginliyi bir qədər 
zəiflətdi; əkinçiliklə məşğul olan Qaoçan Jujanı taxıl, meyvə və parça ilə təmin 
edirdi. Lakin əvəzində siyasi gərginlik gücləndi, çünki qaoçanlıların hərəkəti Çin 
imperatoru Syuandini bərk qəzəbləndirmişdi. Xan Futunun sülh xahişi müqabilində 
imperator bildirdi ki, o, yalnız Cənubi Çinin fəthi ilə məşğul olduğuna görə hələlik 
şimala diqqət yetirmir, ümumilikdə isə Futunu və jujanları üsyankar təbəələr sayır, 
həmin dövrdə (500-cü il) Qaoçandakı çinpərəst qüvvələr bayram edirdilər. Jujanla 
bağlanmış ittifaq pozulmuşdu. 
Qərb ölkəsində Çin mənafeyinin müdafiəsinə yardım məqsədi ilə ora Mın 
Veyin komandanlığı altında üç min nəfərlik nizami ordu dəstəsi göndərildi. Mın 
Vey Xamidə möhkəmlənərək jujanları sıxışdırmağa başladı. Futunun Çinə 
göndərdiyi yeni səfirlik heç nəyə nail ola bilmədi. Teleutlar da jujanların əleyhinə 
qaldırıldı. Onlar çinlilərdən aldıqları 60 top ipəyin dəyərini qanları ilə ödəməli 
idilər. Puley gölü yaxınlığında Mivotu jujanları əzdi. Onlar cənuba qaçdılar, lakin 
Beyşen dağlarında Mın Veyin çinli dəstələri ilə üzləşdilər. Vahimə içərisində 
geriyə dönən jujanlar bu dəfə teleutlarla qarşılaşdılar və yenidən darmadağın 
edildilər. Bəxti gətirməyən xan Futu bu qırğında da həlak oldu. Mivotu onun 
başının dərisini Mın Veyə göndərdi. Bunun müqabilində çinlilər Mivotuya musiqi 
alətlərinin tam dəstəsini 80 nəfər musiqiçi, 10 parça al-qırmızı qumaş və altmış top 
güllü ipək parça hədiyyə verdilər. 
Həlak olmuş Futunun varisi Çeunu iki dəfə Çinlə razılığa gəlməyə təşəbbüs 
göstərdi, lakin tezliklə başa düşdü ki, onu yalnız qüvvə xilas edə bilər. 516-cı ildə 
o, Qaoqyuya hücum edib Mivotunun dəstəsini əzdi, dəstə başçısını isə əsir götürüb 
özünəməxsus üsulla öldürdü. Onun ayaqlarını yabının qarnının altına sarıyıb 
Mivotu ölənə qədər atı o yan bu yana qovdular. Kəllə sümüyündən isə qədəh 
düzəltdirdilər. Jujanlardan xilas olmuş teleutlar eftalitlərlə yaxınlaşdılar. Bundan 
sonra Jujan xanının səfirliyini imperator Vey Syaomin-di qəbul etdi (518-ci il). 
21 
 
Vassal təəhüdlərin dəqiq yerinə yetirmədiklərinə görə onları məzəmmətlədilər. Bu 
cür münasibət istənilən güzəştə yol açırdı və elə görünürdü ki, Jujan düşdüyü 
ümidsiz vəziyyətdən çıxacaq. 
Jujanda çəkişmələr. Çeunu, Jujanın xilası üçün mümkün olan hər şeyi 
elədi. Teleutları əzdikdən sonra o, qərbdə müharibəni davam etdirmədi, eftalitlərlə 
sülh bağladı. İttifaq Jujan şahzadə qızlarının eftalit əyanları ilə nigahı nəticəsində 
daha da möhkəmləndirildi.
*
 Şərqdə jujanlar Koreya (Qao-Qyuili) ilə dil tapıb 
onunla birlikdə mancur tayfalarından olan dideuqanları əzmək və bununla da 
Mancuriyada Bey sülaləsinin mövqelərini zəiflətmək istəyirdilər. Turfan məsələsi 
də eyni dərəcədə uğurla həll olundu. 518-ci ildə Çin hökuməti Turfan vahəsinin 
əhalisini Daxili Çinə köçürmək fikrindən rəsmi şəkildə imtina etdi və Qaoçan 
knyazlığını tanıdı. Ehtimal ki, turfanlıların jujanlarla ticarət əlaqələri kəsilməmişdi. 
Onlar fasiləsiz surətdə buğda və parça ilə təchiz edilirdilər. Dəmir məmulatlarını 
jujanlara Altaydakı vassalları - türkyutlar (türk-tukyu) gətirirdilər. 
Lakin ortadakı birlik pozulmuşdu. Buddizm Jujana nüfuz etmişdi. Bir qayda 
olaraq buddist missionerləri ilk növbədə xanı öz tərəfinə çəkirdilər. Düşərgədə 
«şamanlar» — budist ruhaniləri və «ni»lər – rahibələr peyda olmuşdular. Yeni 
şəraitdə buddizm fantastik formalar kəsb edirdi; məsələn, rahibələrin qanuni ərləri 
var idi, lakin, görünür, bu xanı o qədər də narahat etmirdi. Məlumatların 
kasadlığına baxmayaraq, təsdiq etmək olar ki, buddizm heç də hamının xoşuna 
gəlmirdi. Xanın öz ailəsində və qoşunda da müxalifət meydana çıxmışdı. Jujan ona 
indi hər zamankından daha artıq lazım olan birliyi itirmişdi. 513-cü ildə Çindəki 
Jujan səfirliyinə «mirvari bəzəkli büt» gətirən şaman Xuiqyuan başçılıq edirdi. Bu 
köçərilərin tarixində ilk təsadüf idi ki, dini şəxs dünyəvi missiya ilə çıxış edirdi. 
Aşağıdakı epizod daha səciyyəvidir. Jujanların düşərgəsində Deu-xun divan 
adlı gənc şaman qız yaşayırdı. Onun təxəllüsünün fars mənşəli olması («divanə») 
diqqəti cəlb edir. «O, müalicə edir və cadugərliklə məşğul olurdu (yəni ruhların 
köməyi ilə şamanlıq eləyirdi) və Çeunu həmişə şaman qıza inanırdı».
10
 Çin 
salnaməçisi onu şarlatan sayır və Deu-xunun fırıldaqçılığı haqqında bir epizod da 
gətirir. Lakin bizi maraqlandıran bu deyil. «Çeunu ona çox ehtiram göstərir və 
sevirdi, şaman qızın məsləhətlərinə əməl edərək dövlətin idarə olunmasını 
tamamilə dolaşdırmışdı».2
11
 Orduda Çeunun məşuqəsinə qarşı müxalifət yarandı 
və 520-ci ildə xan yürüşdə olanda onun anasının əmri ilə Deu-xunu boğub 
öldürdülər. Çeounu qayıdanda əyanlarla birlikdə qəsd hazırlayan ananın əmri ilə 
onu da öldürdülər, taxt-tacı isə qadın özünün o biri oğlu Anaxuanyuya verdi. 
                                                          
* Aydındır ki, jujan-eftalit ittifaqının bağlanması eftalit hökmdarlığı ilə Vey imperiyasının dostluq 
əlaqələrinə son qoydu. 516-520 və 526-cı ildə eftalit elçiləri artıq Cənubi Çinə deyil, Lyan imperiyasına 
gedirdilər. Onların apardıqları danışıqların Toba əleyhinə koalisiya yaratmaq olduğunu güman etmək 
mümkündür. 
10 Н. Я. Бичурин. Собрание сведений… т. с: 196.  
11 Orada, s. 197. 
22 
 
On gündən sonra Çeunun intiqamı alındı. Xanın qohumu olan Şifa adlı 
birisi düşərgəyə hücum edib onu dağıtdı. Anaxuan Çinə qaçdı, anası və qardaşları 
isə öldürüldülər. Anaxuan Çində mərhəmət axtardığı dövrdə dayısı Polomın öz 
tərəfdarlarını topladı və Şifanın dəstəsini dağıtdı. Şifa Mancuriyaya, dideuqan 
tayfasının yanına qaçdı və orada öldürüldü. Polomın xan titulu qəbul etdi. 521-ci 
ildə o, üsyana qalxan teteutlar tərəfindən basıldı və təbəələrinin bir hissəsi ilə Çinə 
köçdü. Jujan yenidən məhv olmağın astanasında idi. 
Nəhayət, Çin istədiyinə nail oldu: hər iki jujan xanı özlərini ona təslim 
etdilər. Şimaldan gələnlər danışırdılar ki, «dövlətdə böyük həyəcan başlanıb. Hər 
tayfa ayrılıqda yaşayır və növbə ilə bir-birilərini qarət edirlər».
12
 
Teleutlar münaqişələrdən faydalandılar: işgəncə ilə öldürülən Mivotunun 
qardaşı İfu Qaoqyuy dövlətini bərpa etdi və 521-ci ilə Polomının jujanlarını 
məğlubiyyətə uğradaraq Çinə qovdu. Həmin ilin payızında Anaxuanın qardaşı, 
taxt-tacda onu əvəz edən Sinifa qaoqyuyların əlindən Çinə qaçdı. Çin hökuməti 
qazanılmış müvəffəqiyyəti daha da möhkəmləndirmək qərarına gəldi. Polomını və 
onun tərəfdarlarını Çinin içərilərində, Kukunor gölü yaxınlığında yerləşdirdilər, 
daha çox etimad qazanmış Anaxuana isə sərhəddən xaricdə, Dunxanın şimalında 
yer verdilər. Polomın dərhal eftalitlərin yanına qaçmağa cəhd göstərdi, çünki onun 
üç bacısı eftalit hökmdarında ərdə idi. Lakin Polomını tutdular və o ömrünü 
həbsxanada başa vurdu. Anaxuan daha dözümlü idi. 522-ci ildə o, səpmək üçün 10 
min kisə darı aldı, lakin çox güman ki, jujanlar toxumluq darını yemişdilər. Odur 
ki, növbəti il onların arasında aclıq başlandı. Bu isə Çin əhalisini yeni hücuma 
məruz qoydu. Anaxuan təhqiqat üçün göndərilən Çin məmurunu həbs etdirdi, 
ətrafda nə mümkündüsə, hamısını çapıb-taladı və ordusu ilə birlikdə şimala köçdü. 
Çin məmuru yalnız burada azad edildi. Anaxuanın dalınca göndərilən atlılar əliboş 
qayıtdılar. Bu başgicəlləndirici macəra jujanları xilas etdi. 
Vey imperiyası heyrətamiz sürətlə iflasa uğrayırdı, hər il yeni siyasi 
situasiya yaranırdı. Artıq 496-cı ildə xilərin (tatabların) üsyan qaldırdıqları Qərbi 
Mancuriya itirilmişdi, Cənubi Çində Lyan imperiyası fəallaşmışdı, nəhayət 524-cü 
ildə ölkənin ən şimal nöqtəsində Voye qalasında qiyam başlandı və tezliklə o, 
geniş miqyas aldı. Anaxuan bu qiyamı yatırmağı öz öhdəsinə götürdü və 525-ci ilin 
baharında qiyamçıları darmadağın etdi. Həmin xidmətinə görə o, «müxtəlif 
şeylərdən» ibarət mükafat aldı, günahı isə tamamilə bağışlandı. İndi Qaoqyayın 
növbəsi çatmışdı. Teleutlarla təkbətək qalan jujanlar onları son nəfərinə qədər 
qırdılar. İfu öz balaca qardaşı Yueqyunun əmri ilə öldürüldü. Yueqyu müharibəni 
davam etdirmək istəyirdi, lakin 534—537-ci illərdə məğlubiyyətə uğradı. İfunun 
oğlu Bidi öz əmisini öldürdü və müqavimət hərəkatına rəhbərlik etməyə başladı. 
540-cı ildə jujanlar Bidinin dəstələrini darmadağın etdilər və beləliklə, Qaoqyuy 
dövlətinin mövcudluğuna son qoyuldu. Həmin müddətdə Çindəki Vey imperiyası 
                                                          
12 Н. Я. Бичурин. Собрание сведений… s.202. 
23 
 
öz aralarında mübarizə aparan şərq və qərb hissələrinə parçalandı. Bundan sonra 
Anaxuan artıq hegemon qüvvə kimi çıxış edirdi, çünki hər iki tərəf ondan 
qorxurdu. 
Bu qanlı Jujan şöhrətinin son şəfəqi idi. 
Dişi canavarın nəsli. Şəcərələrə bələdlik və məxsusi öyrənilməsi ən qədim 
zamanlardan Mərkəzi Asiya xalqları üçün səciyyəvi idi. Həm də maraqlıdır ki, 
şəcərələrini müəyyənləşdirərkən həmin xalqlar bu və ya digər vəhşi heyvanı öz 
nəsillərinin banisi adlandırırdılar. Məsələn, tibetlilər erkək meymunu və dişi 
rakşası (meşə ruhu), monqollar boz qurdu və maralı, telelər canavarı və hun 
şanyuyunun qızını, türklər isə hun şahzadəsini və dişi canavarı öz əcdadları 
sayırdılar. Son iki əfsanə yəqin lap çoxdan, ehtimal ki, bu xalqların böyük Qobi 
səhrasının cənub qurtaracağında yaşadığı dövrdə meydana çıxmışdı; çünki 
mifologiya müəyyən dərəcədə siyasi tarixin və etnogenezin faktları ilə düzəlişə 
məruz qalır. 
Tobalıların Şimali Çinin fəthi zamanı məğlub etdikləri tayfaların içərisində 
«beş yüz Aşina ailəsi» də var.
13
 Bu «beş yüz ailə» IV əsrdə hunların və syanbilərin 
çinlilərdən aldıqları Şensi əyalətinin qərb hissəsində məskunlaşan «müxtəlif 
tayfaların qaynayıb-qarışmasından» yaranmışdı.
14
 Aşina Ordosdan qərbdə, Xuanxe 
və Nanşan çayları arasında yerləşən Xesinin hakimi, hun knyazı Muğana tabe idi. 
439-cu ildə tobalar hunlara qalib gələrək Xesini Vey imperiyasına birləşdirəndə 
knyaz Aşina «beş yüz ailə ilə jujanların yanına qaçdı və Altay dağlarının 
cənubunda məskunlaşaraq jujanlar üçün dəmir-emal etməyə başladı».
15
 
Mətn bütün qədim türk xalqının deyil, hakimiyyət başında olan dəstənin 
mənşəyi barəsində məlumat verir. Qədim türklərin mənşəyi ilə bağlı bu versiyada 
əfsanəvi heç bir şey yoxdur. Çox güman ki, Aşina bu və ya digər səbəblərə görə 
çoxsaylı syanbi və hunq knyazlıqlarında yola getməyən qoçaq adamlardan ibarət 
drujinanın başçısı idi. Dövlət adlandırılması qeyri-mümkün olan bu cür xırda hərbi 
vahidlər qarmaqarışıq V əsrdə aramsız meydana çıxır və heç bir iz qoymadan məhv 
olurdu. 
Çinlilər Aşina xanlarının təbəələrini Tu-kyu adlandırırdılar. Bu söz Pelyo 
tərəfindən «türkyut» — yəni «türklər» kimi uğurlu şəkildə açılmışdır. Lakin sözün 
sonundakı çoxluq bildirən şəkilçi türk deyil, monqol mənşəlidir. Qədim türk 
dilində bütün siyasi terminlər monqol cəm şəkilçisi ilə yaranırdı. Bu isə güman 
etməyə əsas verir ki, həmin sözlər türk dil mühitinə kənardan gətirilirdi. 
«Türk» sözünün mənası «güclü», «möhkəm» deməkdir. A. N. Kononovun 
fikrincə bu söz sonralar tayfa birləşməsinin etnik adına çevrilmiş məcmu 
anlayışdır. Həmin tayfa birləşməsi ilkin dilinin necəliyindən asılı olmayaraq V 
                                                          
13 «Beş yüz ailə» — üslubi ifadədir, əslində «azsaylı» deməkdir. 
14 Çin tarixşünaslığında bu epoxa U-xu, yəni «beş barbar tayfa» adını daşıyır.  
15 Н. Я. Бичурин. Собрание сведений… т. 1 с: 221.  
 
24 
 
əsrdə o, tarix səhnəsinə qədəm qoyanda dövrün tayfalararası ünsiyyət vasitəsi olan 
syanbi — yəni qədim monqol dili tayfaların hamısı üçün anlaşıqlı idi. Bu komanda, 
bazar, diplomatiya dili idi. Bu dillə Aşina nəsli 439-cu ildə Qobinin şimal 
həndəvərinə köçmüşdü. «Aşina» sözünün mənası «canavar» deməkdir. Türk 
dilində canavara buri, yaxud kaskır, monqol dilində isə şono//çino deyirdilər. «A» 
Çin dilində hörmət prefiksidir. Başqa sözlə, «Aşina» — «nəcib canavar» deməkdir. 
Sözün Çin təsirinə məruz qalmayan ərəb variantı «Şane» kimi yazıya alınmışdır. 
Aşina xanlarını totemist adlandırmağın həqiqətə uyarlığı məsələsi bizim 
müasir bilgilərimiz hüdudunda həll edilə bilməz. Lakin aydındır ki, VI əsrdə 
«canavar» adının türklər üçün böyük əhəmiyyəti vardı. Çin tarixçiləri «türk xanı» 
və «qurd» anlayışlarını sinonim sayır və bu vaxt çox güman ki, türk xanlarının 
fikirlərinə istinad edirdilər. Təsadüfi deyil ki, syanbi xanının arvadı əri Şabolio 
haqqında deyirdi: «xan öz xüsusiyyətlərilə qurddur», türklərə hücum təlimatında 
isə bildirilirdi: «bu tədbirləri görmək lazımdır: köçərilərə hücum etmək və qurdları 
qovmaq». Türk bayraqlarında qızılı rəngli qurd başı çəkilmişdi. Nəhayət, türklərin 
mənşəyi haqqında iki əfsanədə birinci yer dişi canavar — əcdadla bağlı versiyaya 
verilmişdir. Bir-birindən azacıq fərqlənən əfsanələrin ikisi üçün də səciyyəvi cəhət 
onlarda tarixi hadisəyə — Aşina ordasının Qansudan köçməsinə kiçicik bir işarə də 
olmamasıdır. Ona görə də əfsanələrin Altayda meydana çıxdığını, bəlkə də 
gəlmələrin müstəsnalıq hüququnu əsaslandırmaq üçün məxsusi olaraq yaradıldığını 
düşünmək mümkündür. 
Birinci əfsanənin maraqlı cəhəti «Qərb ölkəsindən qərbdə yaşayan hunlar 
evinin nəsli», yəni Attilanın dövləti haqqında məlumatdır. Qonşular bu nəsli 
qırmışdılar, yalnız doqquz yaşlı bir oğlan xilas ola bilmişdi. Düşmənlər onun 
əllərini və ayaqlarını kəsmiş, bədənini isə bataqlığa atmışdılar. Burada dişi qurd 
həmin oğlandan hamilə olmuşdu. Oğlanı sonra öldürmüşdülər, dişi qurd isə Altaya 
qaçıb orada on oğul doğmuşdu. Onlar artıb-çoxalmış və «bir neçə nəsildən sonra 
Asyan-şe adlı birisi bütün aymağı ilə mağaradan çıxaraq özünün Jujan xanının 
vassalı olduğunu etiraf etmişdi». Beləliklə, bu əfsanəyə görə Altay türkləri-
tukyular (türkyutlar) mənşəcə Qərb hunlarından törəmişlər, lakin mənşə birliyi 
birbaşa deyil, mistik xarakterlidir, ana qurdun iştirakı ilə baş verib. Üstəlik nəzərə 
alsaq ki, Qərb hunları 468-ci ildə məhv edilib, türklər isə xalq kimi artıq 545-ci ildə 
tarix səhnəsinə gəliblər, onların artım sürətinə və nəsillərin bir-birini əvəzləməsinə 
yalnız heyrətlənmək olar. 
İkinci əfsanə türklərin mənşəyini yerli So tayfası və yenə dişi canavarla 
bağlayır. Əfsanəyə görə So nəslinin bütün nümayəndələri «öz səfehlikləri 
ucbatından» (bu səfehliyin nədə təzahür etdiyi göstərilmir) məhv olmuş, yalnız 
qurdun dörd nəvəsi canlarını qurtara bilmişdilər. Onlardan birincisi qu quşuna 
çevrilmiş, ikincisi Tsiqu adı ilə Abu və Qyan çaylarının arasında, üçüncü və 
dördüncüsü isə Cənubi Altayda, Çusi çayının sahilində məskən salmışdılar. Bu 
əfsanəni N. A. Aristov izah etmişdir. O, əfsanədəki So nəslini kumandinlər — Bie 
25 
 
çayı üzərindəki Cənubi Altay tayfası So ilə müqayisə etmiş, birinci nəvəni 
lebedinlilər — ku-kiji, ikincini Abakan (Abu) və Yenisey (Qyan-Kem) arasında 
yaşayan qırğızlarla əlaqələndirmişdi. Böyük oğlun nəvəsi birinci əfsanədə təsadüf 
etdiyimiz Asyan-şedir. Burada hər iki əfsanə bir-biri ilə səsləşir. 
Qaçqınların gəlib çıxdıqları Monqolustan Altayının ətəkləri hunlardan 
törəyən və türk dilində danışan tayfalarla məskunlaşmışdı. Knyaz Aşinanın 
drujinası da həmin aborigenlərlə qaynayıb-qarışdılar və onlara «türk», yaxud 
«türkyut» adı verdilər. 
«Türk» sözünün taleyi tədqiqatımız üçün o qədər əhəmiyyətli və vacibdir 
ki, onunla bağlı süjetə xüsusi diqqət yetirmək lazımdır. 1500 il ərzində «türk» sözü 
bir neçə dəfə mənasını dəyişib. Göründüyü kimi, türk adı altında V əsrdə knyaz 
Aşinanın ətrafında birləşən, VI—VIII əsrlərdə isə xalq kimi formalaşan və türk 
dilində danışan orda nəzərdə tutulurdu. Lakin eyni dildə danışan qonşu xalqlar 
qətiyyən türk hesab olunmurdu. Ərəblər dillərini nəzərə almadan Orta və Mərkəzi 
Asiyanın bütün köçəri tayfalarını türk adlandırırdılar. Rəşidəddin ehtimal ki, dil 
əlamətinə görə türkləri və monqolları fərqləndirirdi. İndiki mərhələdə isə «türk» 
etnoqrafiyanı, hətta mənşəyi nəzərə almadan istisnasız olaraq linqvistik anlayışdır. 
Çünki bir sıra türkdilli xalqlar türk dilini qonşularla ünsiyyət prosesində əxz 
ediblər. Termindən istifadənin bu müxtəlifliyi müqabilində müəyyən dəqiqləşdirmə 
aparmaq zəruridir. Dolaşıqlıqdan qaçmaq üçün tarixini təsvir etdiyimiz xalqı 
jujanların və çinlilərin VI əsrdə çağırdıqları kimi türkyutlar
*
 adlandıracağıq. 
Aşinanın adı ilə birləşən həmin «beş yüz ailə» mənşəyindən asılı olmayaraq 
hərbi müvəffəqiyyətin dəyişkənliyi onları Çindən Altaya atana qədər öz aralarında 
monqol dilində danışırdılar. Lakin türkdilli mühitdə yüz il qalmaları, təbiidir ki, 
danışıq dilinin tezliklə dəyişməsinə gətirib çıxarmalı idi. Onu da nəzərə almaq 
lazımdır ki, «Aşinanın beş yüz ailəsi» türk dənizində bir damla idi. Güman ki, VI 
əsrin ortalarına doğru Aşina nəslinin üzvləri tamamilə türkləşmiş, 
monqoldilliliyinin əlamətlərini yalnız özləri ilə gətirdikləri titullar sistemində 
saxlamışdılar. 
Yuxarıdakı şərhimizdən göründüyü kimi, türkdilliliyin mənşəyi və özünü 
«türk-türkyut» adlandıran xalqın meydana gəlməsi tamamilə fərqli hadisələrdir. 
İndi türk dilləri adlanan dillər ən qədim zamanlarda meydana gəlmişdi, türkyut 
xalqı isə V əsrdə, Altay və onun ətəkləri üçün səciyyəvi olan meşə-düzən landşaftı 
şəraitində tayfaların qarışması nəticəsində yaranmışdı. Gəlmələrin yerli əhali ilə 
qaynayıb-qarışması prosesi o qədər güclü olmuşdu ki, artıq yüz il sonra — 546-cı 
ildə onlar qədim türk xalqı, yaxud türkyut adlandırılan vahidə çevrilmişdilər. 
                                                          
* Bu şərti termini biz 1959-cu ildə təklif etmişik. 
 
26 
 
Türk dili mühitinin özü isə həmin dövrdə artıq Altaydan qərbə doğru 
uzaqlara—quzların, kanqlıların, yaxud peçeneqlərin, qədim bolqarların və hunların 
yaşadıqları ərazilərə yayılmışdı. 
 
III f ə s i l 
 
AŞİNA NƏSLİNİN BÖYÜK DÖVLƏTİNİN YARANMASI 
 
(545-581-ci illər) 
 
Qədim türklərin (türkyutların) tarixinin başlanğıcı. Hər bir xalqın tarixi 
köklərinin ən qədim dövrlərə gedib çıxmasına baxmayaraq, tarixçilər bütün bu 
epoxaları xalqın yaranmasını müəyyənləşdirən (onların fikrincə) vaxtdan 
başlamağı üstün tuturlar. Məsələn, romalıların ifrat şərti tarixi — Romanın 
meydana gəlməsini, ərəblər tamamilə real tarixi — Məhəmmədin Məkkədən 
Mədinəyə hicrətini öz tarixlərinin başlanğıcı sayırlar. Rus salnaməçiləri 862-ci ili 
seçmiş və rus tarixinin «başlanğıcını» həmin ilə uyğunlaşdırmışlar. Fransız 
xronikaçıları «başlanğıcı» Xlodvinq Merovinqdən götürürdülər, tarixçilər isə 
Oqyüsten Tyerinin təşəbbüsü ilə 843-cü ili — Karl imperiyasının parçalanmasını 
fransız tarixinin ibtidası kimi qəbul etdilər və s. Türkyutlar üçün belə bir tarix 545-
ci il idi. 
Şimali Çində yeni müharibə başlanmışdı. Şərqi Vey imperiyasının hakimi 
Qao Xuan Jujan xanı Anaxuan və Toqon hökmdarı Kualyuyla ittifaq bağlayaraq 
Qərbi Vey imperiyasına hücum etdi və rəqibi Yuyvın Tayı bərk sıxışdırdı. Lakin 
müttəfiqlər həlledici qələbə qazana bilmədilər. Özünə tərəfdarlar axtaran Qərbi 
Vey imperatoru Ven-di An Nopanto
16
 adlı bir nəfəri dostluq əlaqələri yaratmaq 
üçün türk knyazı Bumının
17
 yanına göndərdi. 
545-ci ildə
18
 türkyutların düşərgəsinə gələn səfir böyük sevinclə qarşılandı. 
«Orada hamı biri-birini təbrik edərək deyirdi: indi yanımıza böyük dövlətin elçisi 
gəlib, tezliklə öz dövlətimiz də yüksələr». Bu ötəri və ilk baxışdan əhəmiyyətsiz 
görünən faktın özü də göstərir ki, jujapların hakimiyyəti türkyutlar üçün dözülməz 
idi və azadlıq uğrunda mübarizənin zəruriliyi onları qorxutmurdu. 
                                                          
16 Anna Nopanto «Tezyu-Tsyundan (yəni Xesidən) olan yadelli köçəri» adlandırılır (b a x Н. Я. 
Бичурин. Собрание сведений… т. 1 с 228). Aşinanın ordası 100 il əvvəl həmin yerdən çıxmışdı. İlkin 
mənbədə onun mənşəyi təsadüfi göstərilmir. Türkyut knyazının yanına türkyut dilini bilən adam 
göndərilmişdi. Bu isə Aşina ordasının öz ilkin vətənləri ilə əlaqələrini itirmədiyini göstərir. 
17 Orxon kitabələrində o, Bumın-xaqan adlandırılır. V. Bartold və P. M. Meleqoranski onu İstemi xanla 
bir şəxsdə eyniləşdirməyə çalışıblar. Lakin Tomson, Markvart, Aristov və Qrum-Qrjimaylo parlaq 
surətdə onların Çin mənbələrindəki İl-xan Qumına və Şetemiyə uyğun gələn iki qardaş olduqlarını sübut 
etmişlər. 
18 N.İ.Biçurin bu tarixi 535-ci il kimi göstərir. Lakin bu tarix ehtimala az uyğundur, çünki imperiya 
yenicə dağılmışdı və qüvvələr düzümü hələ məlum deyildi. 
27 
 
Xalqın əhvali-ruhiyyəsinə uyğun hərəkət edən Bumın süzereninə — Jujan 
xanına loyallıq göstərərək Qərbi Vey imperiyasının paytaxtı Çanyana hədiyyələrlə 
birlikdə cavab elçiliyi göndərdi və bununla da ağası — düşməni ilə ittifaqı 
möhkəmləndirdi. Lakin, bu jujanlarla əlaqələrin qırılmasına gətirib çıxarmadı, çox 
güman ki, danışıqlar son dərəcə məxfi şəraitdə aparılırdı. Bu elçilik dörddə bir əsr 
ərzində Qərbi Vey və onun varisi olan Bey-Çjou imperiyalarının müttəfiqi kimi 
türkyut dövlətinin şərq siyasətini müəyyənləşdirdi. 550-ci ildən başlayaraq həmin 
siyasət Bey-Tsi sülaləsinin hakim olduğu Şimal-Şərqi Çinə qarşı yönəldilmişdi. 
Bumın töycü ödədiyi jujanlarla mübarizə aparmaq üçün həddindən artıq zəif 
olduğunu yaxşı başa düşürdü. O, müttəfiq və vassal borcunu vicdanla yerinə 
yetirmək qərarına gəlmişdi. Elə həmin il bu qətiyyəti nümayiş etdirmək üçün 
müvafiq təsadüf də düşdü. 
Qərbi tele tayfaları jujan əsarətinə çətinliklə dözürdülər. Nəhayət səbir 
kasası daşdı — onlar üsyan qaldırdılar və jujanlara həlledici zərbə endirmək üçün 
Qərbi Cunqariyadan Xalxaya doğru hərəkət etdilər. Yürüş elə pis təşkil edilmiş və 
elə namünasib vaxt seçilmişdi ki, burada qabaqcadan düşünülmüş müharibədən 
daha çox xalq qəzəbinin kortəbii partlayışından danışmaq daha düzgün olardı. 
Tarix hətta üsyan başçılarının adlarını da qoruyub saxlamayıb. Telelər yolun 
yarısında olanda Qobi Altayının dərələrindən harın döyüş atları minmiş, çoxqatlı 
zirehli paltar geymiş və uzun nizələrlə silahlanmış nizamlı türkyut dəstələri 
çıxdılar. Telelər cinahdan zərbə gözləmirdilər, digər tərəfdən onlar heç vaxt, heç 
bir pislik görmədikləri türkyutlarla deyil, nifrət bəslədikləri jujanlarla vuruşmaq 
istəyirdilər. Ona görə də telelər dərhal Bumına tam itaətlərini bildirdilər, türkyut 
hökmdarı isə bu itaətkarlığı qəbul edərək Jujana münasibətdə ikinci qeyri-loyal 
addım atdı. 
İtaətkarlıq çöldə qarşılıqlı təhəddüd ifadə edən anlayışdır. Təbəəliyində əlli 
min
19
 alaçığı yalnız alaçıq sahiblərinin istədiyini eləmək şərtilə saxlamaq olar, əks-
təqdirdə hökmdar həm təbəələrini, həm də başını itirə bilər. Telelər yalnız bir şey 
— jujanların məhvini istəyirdilər. Onları öz ordasına qəbul edəndə Bumın da çox 
güman ki, bundan xəbərdar idi. Bumının həmtayfaları da eyni niyyətdə 
olduqlarından müharibə labüd idi. Xan təbəələrinin arzusuna uyğun iş görürdü. 
Ona görə də hadisələr daha sürətlə inkişaf etməyə başladı. 
Jujanın darmadağın edilməsi. Jujanlarla münaqişə yaratmaq, eyni 
zamanda incikliyin səbəbkarı kimi görünməmək üçün Bumın fitnəkarlığa əl atdı. 
                                                          
19 Н. Я. Бичурин. Собрание сведений… т. 1 с. 228: Qrum-Qrjimaylo jujanlara qarşı «parpurumların 
çıxdığına güman edir («Западная Монголия и Урянхайский край, т. 2, Л., с. 220), lakin arabaların 
sayı Mərkəzi Asiyanın tele tayfalarının sayına uyğun gəlir (B a x: Д. Лозднев. Исторический очерк 
уйгуров, СРб, 1899, с. 38—89). Odur ki, Bumının həmin vaxta qədər Cunqariyada yaşayan və 
jujanların məhvindən sonra Baykala və Kerulenə qədər bütün Şərqə yayılmış tele tayfaları 
konfederasiyasını itaət altına gətirdiyini düşünmək lazımdır. 
 
28 
 
O, qızını ona ərə vermək xahişi ilə Jujan xanı Anaxuana müraciət elədi. Çöl adət-
ənənələrinə görə bu, türkyut hökmdarını Jujan xanına bərabərləşdirmək deməkdi. 
Anaxuan nüfuzunu itirmək istəmirdisə, buna razı ola bilməzdi. Qəzəblənmiş xan 
Bumına kobud cavab verdi: «Sən mənim xidmətçimsən (türkyutlar jujanlar üçün 
metal əridirdilər), nə hədlə mənə belə təkliflə müraciət edirsən?». Anaxuanın 
etirazı Bumını təhqir olunmuş adam vəziyyətində qoyurdu. Türkyut hökmdarına da 
elə bu lazım idi. Barışığa gedən yolu əvvəlcədən kəsmək üçün o, Jujan səfirinin 
edam olunmasını əmr etdi. Qərbi Vey imperiyası ilə ittifaq bu şəraitdə onun üçün 
çox sərfəli idi. Bumın dərhal Ven-di ilə danışıqları təzələdi və 551-ci ildə Çin 
şahzadə qızı Çanle ilə evləndi. Bu izdivac köçərilər arasında onun nüfuzunu 
qaldırdı. Qəfil hücumun üstünlüklərindən istifadə etməyə çalışan Bumın 552-ci ilin 
qışında yürüşə çıxıb jujanları tam məğlubiyyətə uğratdı. Anaxuan intihar etdi, oğlu 
Yanloçen isə müttəfiqləri olan tsistlərin yanına qaçdı.
20
 
Bumın İl-xan titulu qəbul elədi. Lakin 552-ci ilin sonunda o öldü. Taxta 
Qara İssık-xan (yəni Qara Qızmar xan) titulu qəbul etmiş oğlu çıxdı. 
Türkyutların qəfil darmadağın etdikləri jujanlar həlak olmuş xanın əmisi 
Dınşutszanı başçı seçib mübarizəni davam etdirməyə başladılar. Lakin Layşan dağı 
yaxınlığındakı döyüşdə onlar yenidən tam məğlubiyyətə uğradılar. Jujanların 
xoşbəxtliyindən (lakin bu xoşbəxtlik uzun sürmədi) Qara İssık xan sirli şəraitdə 
öldü, oğlu Şetu hakimiyyətdən uzaqlaşdırıldı, taxta Muğan xan titulu ilə Kara İssık 
xanın kiçik qardaşı Kuşu çıxdı
21
. 
Yeni xan sərt təbiətli, amansız və ağıllı idi. Onu müharibədən başqa heç nə 
maraqlandırmırdı. 553-cü il payızın sonlarında Qara İssık-xan jujanları yenidən 
məğlub etdi. Tsits imperatoru öz uğursuz müttəfiqlərini qəbul etdi və onları 
türkyutların təqibindən qurtardı. Lakin jujanlar Çində özlərinə yer tapa bilmirdilər. 
Sürülərini və əmlaklarını itirən, zəhmətə öyrənməyən jujanlar yenidən 
quldurçuluğa qurşandılar. Artıq 554-cü ilin baharında Tsits hökuməti onlara qarşı 
qoşun göndərməli oldu. Jujanlar məğlub edildilər. Lakin bu onların əxlaqını 
dəyişdirmədi. 555-ci ilin yayında Tsits imperatoru jujanları öz torpaqlarından Çölə 
qovdu, burada isə türkyutlar və kidanlar onlara dərhal divan tutdular. 
Dınşutszı sığınacaq tapmaq ümidi ilə ordasının qalıqları ilə Qərbi Veyə üz 
tutdu, lakin burada Tsi imperiyasına qarşı mübarizədə müttəfiq kimi türkyutlara 
böyük ehtiyac duyulurdu. Odur ki, üç min nəfər əl-qolu bağlı jujan əsirini türkyut 
səfirinə verdilər. Səfir bütün yaşlıların boynunu vurmaq əmri verdi, onun yalnız 
uşaqlara və «knyazları müşayiət edən» xidmətçilərə rəhmi gəldi. Jujanlarla haqq-
                                                          
20 S. Julyen bu xəbərin verildiyi mənbəni başqa cür tərcümə edir: Anaxuan özü öz əli ilə oğlu Yaploçeni 
öldürmüş və Tsiyə qaçmışdı. Lakin N. Y. Biçurinin tərcümə etdiyi Çin salnaməsi «Qan-mu» Anaxuanın 
intiharı haqqında məlumat verir. 
21 Bu xanın aşağıdakı adları vardı: vəhşi heyvan adı – Tszuşu (yəni kuşu – quş), nəsil adı Sıqin (yəni 
nəvə, qardaş oğlu), ləqəbi -  yandı (yəni qalib), titulu – Muyuy, yaxud Muğan. Biz elmi ədəbiyyatda 
daha çox işlədilən sonuncu addan istifadə edirik.  
29 
 
hesab çürüdüldü, türkyutlar Böyük çölün bütün şərq hissəsinin sahibi oldular. 
Jujanların məhvində göstərdiyi köməyə görə türkyutlar elə həmin 556-cı ildə Qərbi 
Vey imperiyasının xəcalətindən çıxdılar. Jujan döyüşçülərinin kəsilən başları 
Çanyanın Şərq qapıları yanında yerə düşəndə birləşmiş türkyut—Çin dəstələri 
Toqona hücum etdilər. Şəhərin bütün əhalisi Nanşyan dağlarında sığınacaq 
axtarmalı oldu. Qaliblər xanın iqamətgahının yerləşdiyi Kukunor yaxınlığındakı 
Şudun şəhərciyini, habelə Xömçeni ələ keçirdilər. O biri il toqonlular Çin yürüşünə 
qarşı yürüşlə cavab vermək istədilər, lakin möhkəmləndirilmiş qalaları ala 
bilmədiklərindən geri çəkilməli oldular. Tsi imperiyası məhvə doğru gedən 
müttəfiqinə heç bir kömək göstərə bilmədi, çünki bundan əvvəl bütün qüvvələr 
kidanların şimaldan (553-cü il) və Lyan hökmdarlığının cənubdan (555-ci il) 
hücumlarının dəf olunmasına göndərilmişdi. Yuyvın Tayın qələbələrdən ruhlanan 
oğlu Yuyvın Tszyu legitimizm
*
 pərdəsini bir yana ataraq Vey imperiyasının 
axırıncı hökmdarını taxt-tacdan əl çəkməyə məcbur etdi və 557-ci ildə özü taxta 
çıxdı. O, banisi olduğu sülaləni Bey-Çjou adlandırdı. 
Şərqdə müharibə. Jujanlara divan tutduqdan sonra türkyutlar köçəri 
qonşularına qarşı fəal hərəkata başladılar. 554-cü il knyazlığın imperiyaya 
çevrilməsi ili idi. Şimalda Tsiqu dövləti fəth olundu. Çinlilərin Tsiqu adı altında 
qırğızları, yaxud çikləri nəzərdə tutduqları aydın deyil. Lakin buna baxmayaraq 
həmin dövrdə Sayan dağlarını aşmaq türkyutlara müyəssər olmasa da, Muğan xan 
artıq öz şimal sərhədlərini möhkəmləndirmişdi.
22
 
Şərqdə həmin dövrdə üç xalq: çinlilərin xi adlandırdığı tatablar, kidanlar və 
Çin coğrafiyaşünaslarının əsərlərində Şivey adını daşıyan Otuz tatar tayfası 
yaşayırdı. Hər üç xalq monqol dilinin dialektində danışırdı, məişət və 
mədəniyyətcə yaxın idi, lakin bununla belə, həmişə bir-biriləri ilə düşmənçilik 
aparırdı. Tatablar Xinqanın qərb yamaclarında yaşayırdılar və Bey-Tsi 
imperiyasının müttəfiqi idilər. Kidanlar Mancuriyanın düzən hissəsini, Lyaoxe 
çayından şimal tərəfi tutmuşdular. Onlar daim tatablarla vuruşurdular və aydın 
məsələdir ki, Bey-Tsi sülaləsi ilə də münaqişəyə girirdilər. 553-cü ildə Bey-Tsi 
imperatoru Veydi Kidan xalqını əzib onun əksər hissəsini özünə tabe etdi. Qalanlar 
ya Koquriyaya (Koreya) qaçdılar, ya da artıq Sarı dəniz hövzəsinə çıxmış tatarlara 
tabe oldular. 
Kidanlar üzərində qələbə nəticəsində Bey-Tsi dövləti özünün xarici siyasi 
vəziyyətini gücləndirmək əvəzinə daha da pisləşdirdi, çünki şimalda o, artıq 
                                                          
* İnqilabın devrilişi olduğu padşah sülaləsinə tərəfdar çıxan irticaçı monarxist cərəyan. 
22 Tibet mətnindəki Zama-xaqan, yaxud Zama-moğan Pelyonun təxmini ehtimalına görə Muğan xandır. 
«Zama» adı «azmış» ola bilməz, çünki göy türklərin sonuncu hökmdarı Ozmış xan hakimiyyət başında 
olduğu iki il müddətində (742—744) Şimala yürüşə çıxmamışdı. Ehtimal ki, «Zama»nı «Azma» («az» 
felinin inkarı) kimi oxumaq lazımdır. Türk xanlarının titullarında bu cür epitetlərə tez-tez təsadüf 
olunur. 
 
30 
 
türkyutlarla həmsərhəd idi. Syanbilərin qalıqlarına amansız divan tutulması və 
dövlətin hədsiz vəsaitini udan buddizmə açıq himayədarlıq xarici düşmənlərə 
müqaviməti zəiflədirdi. Həmin dövrdə Bey-Çjou bir tərəfdən türkyutlarla ittifaq 
sayəsində, o biri tərəfdən isə sülalə hakimlərinin xidmətkar silklərə arxalanması, 
buddist və daoçu rahiblərə vəsait xərcləməməsi nəticəsində genişlənir və 
möhkəmlənirdi. 579-cu ildə imperator U-di buddizmin və daosizmin yasaq 
olunması haqqında fərman imzaladı. Bu Çin VIII Henrixi «Səma başlanğıcı» 
titulunu qəbul etmiş, Buddanın və Lao-tszının bütlərini taxtının sağ və sol tərəfinə 
qoymaq əmrini vermişdi. O, həmin bütlərin əhatəsində oturaraq açıq sitayişi qəbul 
edir və bununla da dini gözdən salmağa çalışırdı. Çjou imperiyası hətta Qərbi 
Asiyada da şöhrətlənməyə başladı. Burada müxtəlif səviyyəli hakimlər imperiya ilə 
əlaqə yaratmağa çalışırdılar. Məsələn, 553-cü ildə eftalitlərdən, 555-ci ildə isə 
İrandan səfirliklər gəlmişdi. Toqonların yenidən, yalnız Çjou imperiyasının 
qüvvələri ilə darmadağın edilməsindən sonra 559-cu ildə Qaoçan (Turfan), 561-ci 
ildə Kuça, 564-cü ildə Karaşar öz səfirliklərini göndərmişlər. 
Bay-Çjou imperiyasının əsas məqsədi şərqi imperiyanın — Bey-Tsizinin 
məhvi idi. Lakin düzgün istifadə olunacağı təqdirdə Bey-Tsizinin müstəqilliyini 
qoruyub saxlamağa imkan verən zəngin daxili ehtiyatları vardı. Hər şey türkyut 
xanının kimin tərəfində dayanmasından asılı idi. 
561-ci ildə hər iki imperator Muğan xanın qızına elçilik üçün səfirlər 
göndərdilər. Zəngin Bey-Tsidən gətirilən hədiyyələr az qalmışdı ki, məsələni 
onların xeyrinə həll etsin, lakin Çjou səfirliyinin diplomatik çevikliyi Muğan xanı 
ittifaq haqqında müqaviləyə sadiq qalmağa məcbur etdi. O, hədiyyə itkisinin yerini 
hərbi qənimətlə doldurmaq qərarına gəldi. 
563-cü ildə müttəfiqlər Tsinzyanı mühasirəyə aldılar, lakin qələbə qazana 
bilmədilər. Türkyutlar isə ölkəni çapıb taladıqdan sonra doğma çöllərə qayıtdılar. 
O biri il yürüş yenə təkrar olundu, lakin tsistlərin Loyan altında Çjou ordularından 
birini tam şəkildə əzmələri Muğan xanı qoşunlarını geri çəkməyə məcbur etdi. 
Lakin uğursuzluğa baxmayaraq Muğan xan Tsi imperiyasının ittifaq bağlamaq 
təklifini yenidən rədd etdi. Bu müttəfiqlik müqaviləsinə uyğun olaraq Çjou 
imperiyası hər il türkyutlara 100 min top ipək parça verməsi ilə izah edilir. 
572-ci ildə Muğan xan öldü. Onun qardaşı və varisi Toba xan Çjou 
imperiyası ilə əlaqələrini kəsmədən Tsi imperiyası ilə sülh bağladı. Çjou dövləti 
xəracdan boyun qaçırmağa cəsarət göstərəndə ilkin vəziyyətin bərpası üçün 
türkyutların bir hərbi qüvvə nümayişi kifayət etdi. Türkyut yürüşlərindən qorxan 
Tsi imperiyası sülhün xatirinə xərac verərək öz xəzinəsini ilbəil boşaldırdı. Tobo 
xan deyirdi: «cənubda iki oğlan (Çjou və Tsi) bizə itaət etsə, kasıbçılıqdan 
qorxmağa dəyməz». 
Tsi imperiyası ilə müttəfiqlik türkyutların Çinlə mədəni ünsiyyətinə imkan 
yaratdı. Xanın düşərgəsində buddist rahiblər görünməyə başladı. Tobo xan özü 
buddizmi qəbul etdi. Buddist missioner öz dininin gücünü buddizmə tapınmış Tsi 
31 
 
imperiyasının qüdrəti və zənginliyi ilə sübuta yetirməyə çalışırdı. Lakin tezliklə Tsi 
imperiyasının darmadağın edilməsi türkyutların bu dini təlimə inamlarını itirdi və 
581-ci ildə Suy sülaləsi hakimiyyət başına gələndən sonra buddistlər Çinə dönməli 
oldular. 
576-cı ildə çjoulular tsistləri məğlub edib Pxinyan şəhərini ələ keçirə 
bildilər. Tsistlərin Pxinyanı geri almaq təşəbbüsləri baş tutmadı və Eçen şəhərində 
mühasirədə olan Tsi imperatoru şəhəri təhvil verməmişdən əvvəl knyaz Qao Yuan 
Tszunun xeyrinə taxtdan imtina etdi. Qao Yuan Tszu isə 577-ci ildə əsir düşdü. 
Darmadağın edilməsinə baxmayaraq süquta uğrayan sülalə Tayyuan 
şəhərinin sakini Qao Bao-ninin simasında bacarıqlı müdafiəçi tapdı. Hələ 
məğlubiyyətdən əvvəl, 576-cı ildə o, indiki Çaxarda yerləşən İnçjou sərhəd 
qalasının komendantı təyin olunmuş və qısa müddət ərzində təkcə çinlilərin deyil, 
köçərilərin də hörmətini qazanmışdı. Sülalənin süqutundan sonra yaranan vəziyyət 
Qao Bao-ninin müstəqilliyini təmin etmişdi. Qao Bao-nini prinsipsiz siyasi 
şöhrətpərəst deyildi; onun simasında ilk növbədə Şimali Çinin dirçəlişinə təkan 
verən mənəvi qüvvələr — borca sədaqət, vətənpərvərlik və mübarizədə əzmkarlıq 
hissləri öz təcəssümünü tapmışdı. O, qalib tərəfin fəxri təslim təklifini qətiyyətlə 
rədd etdi və özünün türkyutların yanına qaçmış Tsi sülaləsinin sonuncu 
nümayəndəsinin — knyaz Qao Şao-inin tərəfdarı olduğunu bildirdi. Bu hərəkətinə 
görə Qao-Bao-ninə kansler (əlbəttə, həmin vəzifəni tutmaq imkanı yox idi) rütbəsi 
verildi. 
Türkyut xanı Bey-Çjounun hədsiz güclənməsindən ehtiyat edərək məğlub 
sülalənin tərəfini saxladı. Öz imperatoruna qarşı üsyan qaldıran və Fanyanda 
(indiki Pekin yaxınlığında) möhkəmlənən sərkərdə Lyuy Çjan-tszı da bu ittifaqa 
qoşuldu. 
Qao Bao-nin dərhal sərəncamındakı bütün qüvvələri səfərbərliyə alıb Qao 
Şao-inin mövqeyinə keçdi. Lakin o, gecikmişdi. Qoşunlar Lyaoxe çayının 
sahillərinə çatanda Fanyanın dağıldığı və üsyanın yatırıldığı xəbəri gəldi. Qao Şao-
i türkyutların yanına qayıtdı, Qao Bao-i isə öz əyalətində möhkəmləndi. 
Bey-Çjou üçün ən qorxulu düşmən türkyutlar idi. 578-ci ildə Tobo xan Çinə 
soxuldu və Çjou ordusunu qılıncdan keçirdi. 579-cu ildə başlanan danışıqlar 
kəsildi, hərbi əməliyyatlar isə türkyutların tam üstünlüyü ilə davam edirdi. Lakin 
Çin elçisi Tobo xanı hədiyyələrlə şirnikləndirə bildi və 580-ci ildə sülh bağlandı. 
Bu sülh müqaviləsinə görə Qao Şao-i çinlilərə verildi və Çjou dövlətinin paytaxtı 
Çanyana aparıldı. O, Sıçuanda sürgündə öldü. 
580-ci il türkyut qüdrətinin zirvəsi idi. 581-ci ildə Tobo xan öldü, Çjou 
sülaləsi isə türkyutların qəddar düşməni, Suy sülaləsinin banisi sərkərdə Yan 
Tszyan tərəfindən devrildi. Bu, siyasi vəziyyəti əsaslı şəkildə dəyişdi. Qao-Baoi isə 
öz düşmənlərindən çox yaşadı, o, Çaxardakı xırda knyazlığın hakimi idi. Bu 
knyazlıq türkyutların müttəfiqi sayılırdı. 
32 
 
Qərbdə müharibə. Şərq sərhədində fəal olan türkyutlar eyni vaxtda qərbə 
də yürüşlər edirdilər. Təəssüf ki, bu fövqəladə əhəmiyyətə malik hadisə tarixçilərin 
əsərlərində natamam əks olunur. Lakin bütövlükdə hadisələrin ümumi gedişini 
müəyyənləşdirmək mümkündür. 
Qərb yürüşünə Bumının kiçik qardaşı İstemi-xaqan başçılıq edirdi. İstemi 
xaqan əvvəllər də Bumınla yürüşə çıxmış və ehtimal ki, on tayfa başçısına 
rəhbərlik etmişdi. Güman ki, həmin on nəfər uqor mənşəli Şimali Altay 
tayfalarının başçıları idilər. Onların indi türkləşmiş xələfləri şorlar, kumandinlər, 
lebedinlər və başqalarıdır. Təsadüfi deyil ki, İstemi xaqanın adı türk yox, uqor 
mənşəlidir və çox güman ki, ruh-əcdadın adıdır. Çinlilər onun qoşunlarının sayını 
100 min nəfər göstərirlər, lakin bu rəqəm döyüşçülərin həqiqi sayına deyil, 
sərkərdənin rütbəsinə işarədir. İstemi xanın «Bahadır-cabqu»
23
 tituluna uyğun 
gələn bu rütbə orduda ən yüksək hərbi rütbə sayılırdı. İstemi öz yürüşünə 552-ci 
ildən sonra başlamışdı. Çünki həmin il abarlar hələ müstəqil tayfa idilər. Bumının 
dəfninə hədiyyələr göndərmişdilər
24
 və çox güman ki, bunu 553-cü ilin payızında, 
jujanların qəti məğlubiyyətindən sonra etmişdilər. Yürüşün ən çox ehtimal olunan 
vaxtı 554-cü ilin baharıdır. Həmin dövrdə jujanlarla haqq-hesab çürüdülmüşdü, 
otun bol vaxtı idi. Təbiidir ki, bu sonuncu amilin süvarilər üçün mühüm əhəmiyyəti 
vardı. 
Hərəkət sürətindən göründüyü kimi türkyutlar güclü müqavimətə rast 
gəlməmişdilər. 555-ci ildə qoşunlar «Qərb dənizinə» çatmışdılar. Bu ad altında 
Xəzər deyil, Aral dənizini nəzərdə tutmaq lazımdır. Çünki Firdovsi İranın 
sərhədlərini aşağıdakı şəkildə göstərirdi: «Çindən Ceyhunun (Amu-Dəryanın) 
sahillərinə və Çaçanın (Daşkəndin) o tayından Gül-zariuna (Sır-Dəryaya) qədər». 
Bu sitat əsasında biz 555-ci ilin dəqiq sərhədlərini müəyyənləşdirə bilərik. 
O, Daşkəndin şimalından gedir, sonra Sır-Dəryanı şimala dönən yerdə kəsib keçir 
və get-gedə genişlənərək Amu-Dəryanın aşağılarına və Aral dənizinin cənub 
sahillərinə çatırdı. Soqdiana və Buxara həmin dövrdə eftalitlərin hakimiyyəti 
                                                          
23 Bahadır — hələ VI əsrdə türk dilinə daxil olmuş monqon sözüdür, «yabqu» isə «xaqanın müavini» 
deməkdir. 
24 Şavani səhvən Qərbə yürüşdə İsteminin öz qardaşını müşayiət etdiyi qənaətinə gəlmişdir. Lakin 
Şavannın dövründə «araç» etnominin mənası hələ açılmamışdı və o «apurim» adı ikinci etnonimlə 
birlikdə «aрaг-apurim» (Tomson), yaxud «parpurum» (P. M. Melioranski) kimi oxunurdu. Həm də 
Radlov bu etnik qrupu tele tayfası olan fufolo ilə eyniləşdirirdi. Məsələni türk alimi Bəhaəddin Ögel 
həll etdi. Türk alimi öz tədqiqatı ilə sübut etdi ki, «apurim» — Rum, yəni Bizansdan başqa bir şey 
deyildir. Bu və başqa tədqiqatların sayəsində qərb yürüşünün vaxtını müəyyənləşdirmək mümkün oldu, 
həmin düzəliş isə Şavannın türk xalqının iki qərb və şərq qolunun paralel mövcudluğu haqqındakı 
ehtimalını gündəlikdən çıxardı. İstemi Şərqin fəth olunmasına öz qardaşı oğlu Muğan xanın yabqusu 
kimi getmişdi. Hər iki qardaşın «Gül-tiginin böyük kitabəsində» şərqi turklərin əcdadı kimi xatırlanması 
ən qədim dövrdə bu xalqın iki qolu olması fikrini istisna edir. Ayrılma prosesi VII əsrdə, bizim aşağıda 
nəzərdən keçirəcəyimiz şəraitdə baş vermişdi. 
 
33 
 
altında idi. Türkyutlar onlarla qarşılaşmışdılar.
25
 Beləliklə, il yarım ərzində 
türkyutlar bütün Mərkəzi Qazaxıstanı, Yeddisuyu
*
 və Xarəzmi
*
 özlərinə tabe 
etmişdilər. 
Lakin getdikcə vəziyyət daha da çətinləşdi. Aral dənizinin şimal sahillərində 
türkyutlar xuni (xio-nit)
26
, var
27
 və oqor
28
 tayfalarının müqavimətinə rast gəldilər. 
Yalnız 558-ci ildə bu tayfalar məğlub edildi və türkyutlar itaətdən boyun 
qaçıranları da qabaqlarına qatıb qova-qova Volqa sahillərinə çıxdılar. Qovulanlar 
var və xun tayfalarının qalıqları idilər. Sayları təxminən 20 min nəfərə çatırdı. 
Sonralar bu tayfalar vahid xalq—avar xalqı
*
 kimi formalaşdılar. 
Türkyutlar Volqanı keçmədilər, yalnız Uralyanı düzənlikləri itaət altına 
almaqla kifayətləndilər. Bununla da İsteminin qərb yürüşü başa çatdı. Dörd il 
ərzində əldə olunanlar xaqanlığın qarşısında yeni siyasi vəzifələr qoydu. 
Bütün Asiya düzənliyini tutan vahid dövlətin meydana gəlməsi Çin, Bizans 
və İran diplomatiyası üçün mühüm əhəmiyyətə malik amil idi. 
VI əsrin 50-ci illərinin sonunda Qara dəniz sahillərindəki siyasi vəziyyət 
çox gərgin və mürəkkəb idi. Bu da Bizansın uzaqgörən və incə siyasəti sayəsində 
mümkün olmuşdu. Dnepr və Donun aşağı hissələrini kuturqur adlı bolqar xalqı 
tuturdu. Onlarla qohum olan uturqurlar isə Kubanda yaşayırdılar. Kuturqurların 
Frakiyaya basqınlarından zərər çəkən Bizans hədiyyələr və səfirliklər vasitəsi ilə 
uturqurları onlara qohum olan kuturqurların üzərinə qaldırırdılar. Yustininanın 
hiyləgər siyasəti bu iki qohum tayfanı az qala biri-birini son nəfərə qədər qırmağa 
gətirib çıxardı. 
Uturqurlardan şərqdə, Kuma rayonunda və Dağıstanda çox döyüşkən sabir 
tayfası yaşayırdı. Sabirlər Bizans-İran müharibəsində əvvəlcə İranın tərəfində, 
sonra isə ona qarşı fəal iştirak edirdilər. 552-ci ildə onlar Aqvaniyanı tutdular, lakin 
554-cü ildə artıq farslara məğlub oldular. 
                                                          
25 Bu fakt yalnız «Qan-mu»da qeyd olunmuşdur. 
* Burada məskunlaşan çu qrupuna məxsus tayfalar —dulu və nuşibilər türkyutlarla eyni adət-ənənələrə 
malik idilər. Onlar dil baxımından da az fərqlənirdilər. 
* Turkyut xanının itaətində olan tayfalar sırasında xoliatların da adı çəkilir. Onları rus salnamələrində 
adları çəkilən xvalislər və buradan da çıxış edərək xarəzmlilərlə eyniləşdirirlər. 
26 Xionitlər — sarmat-alan tayfalarının nəsilləri. S. P. Tolstovun Sır-Dəryanın aşağı axarında kəşf etdiyi 
«bataqlıq şəhərlərinin» sakinləri. 
27 Var, yaxud uar — xionitlərin qonşuları, uqor qrupuna daxil olan tayfa. 
28 Oqorlar, yaxud uqrlar — macarların əcdadları. VI əsrdə onlar Başqırdıstan ərazisində, Volqa və Ural 
çayları arasındakı düzənliklərdə yaşayırdılar. Rubrukun yazdığına görə XIII əsrdə Başqırdıstanın əhalisi 
macarlar üçün də anlaşıqlı olan dillərini qoruyub saxlayırdılar. 
* Feofilat Simokatta xüsusi olaraq oxucunu xəbərdar edir ki, bu «psevdoavarları» heç vəchlə «əsil 
avarlarla», yəni Orta Asiyada yaşayan abarlarla qarışdırmaq olmaz. Bu problem uzunmüddətli 
polemikaya səbəb olmuşdur. 
 
34 
 
Kuban sahillərində Bizansın sadiq müttəfiqi olan alanlar yaşayırdılar. 
Yunanlar yeni barbar xalqın — avarların meydana çıxdığını ilk dəfə onlardan 
eşitdilər. 
Avarlar Qara dəniz sahillərində. Türkyut basqınlarından qaçan avarların 
vəziyyəti ilk baxışdan ümidsiz görünürdü. Arxadan onları güclü düşmən təqib 
edirdi, qabaqlarını isə müharibələrə öyrəşmiş, qələbənin sirlərini bilən güclü, varlı 
və çoxsaylı xalqlar kəsmişdilər. Avarlar öz sürülərini və doğma ölkələrini itirmiş 
qaçqın dilənçilər idilər. Onların necə və nəyə görə həm xilas olmağının, həm də 
qalib gəlməyinin səbəbini dövrün siyasi şəraitini diqqətlə nəzərdən keçirməklə 
müəyyənləşdirmək olar. 
Avarların ilk vəzifəsi düşməndən uzaqlaşmaq idi. Həmin dövrdə Orta 
Asiyada eftalitlərin fəallaşması və İsteminin diqqətini yayındırmaları (İstemi 
deyirdi: «Avarlar quş deyillər ki, havaya uçub türk qılıncından canlarını 
qurtarsınlar, avarlar balıq deyillər ki, suya baş vurub dənizin dərinliklərində 
gizlənsinlər. Onlar da başqaları kimi yerin üstündə yaşayırlar. Eftalitlərlə qurtaran 
kimi avarların üzərinə gedəcəyəm, onlar əlimdən qaçıb qurtara bilməzlər») avarlar 
üçün xilas yoluna çevrildi. 
İstemi eftalitlərə qarşı fəal mübarizəyə yalnız 561-ci ildə — Xosroy 
Ənuşirvan Yustinianla sülh bağlayıb diqqətini şərqə yönəldəndən sonra başladı. 
Orta Asiyada həlledici sülh yalnız 571-ci ildə bağlandı və yalnız bundan sonra 
türkyutlar təzədən qərbə üz çevirə bildilər. Lakin yaranmış fasilədən çox bacarıqla 
istifadə edən avarlar artıq İstemi üçün əlçatmaz idilər. 
Türkyutlardan uzaqlaşan avarlar özlərinə müttəfiq axtarmağa başladılar. 
Onlar alanların başçısı Sarosiydən
*
 Bizansla yaxınlaşmaqda kömək göstərməyi 
xahiş etdilər. Sarosiy avarlara yardım əli uzatmaq qərarına gəldi və onların 
elçisinin Lazikə gətirilməsini təmin etdi. Buradan isə həmin elçi Konstantinopola 
göndərildi, lakin Bizans sarayında onu könülsüz və inamsız qəbul etdilər. Lakin 
buna baxmayaraq Yustinian Vladimirin başçılığı ilə cavab elçiliyi göndərdi. 
Vladimir avarlara hədiyyələr gətirdi və onlara imperiyanın düşmənlərinə qarşı 
(həmin dövrdə əsas düşmən İran sayılırdı) birlikdə mübarizə aparmağı təklif etdi. 
İttifaq 558-ci ildə bağlandı. Lakin avarlar Bizansın düşmənləri əvəzinə müttəfiqləri 
üzərinə hücuma keçdilər. 
Onların ilk qurbanları sabirlər oldu. Sabirlər yeni «var» xalqını hələ V əsrdə 
məğlub olduqları həqiqi Asiya avarları (abar) kimi qəbul etdilər. Bu anlaşılmazlıq 
onların sıralarında başı pozuqluq yaratdı və avarların qələbəsini təmin etdi. Beləcə 
kiçik linqvistik səhv məlum rol oynadı. Sabirlərin ardınca Bizans imperiyasının 
sadiq müttəfiqləri olan uturqurlar və Donun aşağı sol sahillərində yaşayan zallar da 
                                                          
* Q. V. Vernadski ehtimal edir ki, bu da yox, tituldur, farsca «Sərnos», yəni «osların başçısı» deməkdir. 
 
35 
 
avarların əlinin suyunu daddılar. Sonra Donu keçən avarlar antlara basqın etdilər 
və bu xalqı soyub quru yerdə qoydular. 
Avarları Qafqazda bir müddət alanlar müdafiə etmişdilər. Qara dəniz 
sahillərində isə həmin vəzifə kuturqurların üzərinə düşdü. Mənbələr avarlarla 
kuturqur arasında ittifaq haqqında birbaşa məlumat verməsələr də, hadisələrin 
gedişi və dolayısı mənbələr onların müttəfiqliyini ehtimal etməyə əsas verir. 
551-ci ildən 558-ci ilə qədər kuturqurlar Bizans imperiyasının sərhədlərinə 
yaxınlaşmağa cürət etmirlər. Səbəb məlumdur: incə Bizans diplomatiyası 
sayəsində kurutqurların şərq sərhədləri kuturqurların təhlükəsinə məruz qalmışdı, 
qərb sərhədlərini isə Qara dənizyanı çöllərdən şimala doğru meşəli-düzən zolaqda 
yaşayan çoxsaylı ant tayfaları hədələyirdilər. Menandr yazır ki, «avarlar 
uturqurlarla müharibəyə başladılar», bunun ardınca isə öz yürüşləri ilə antların 
yurduna süpürgə çəkdilər. «Ant hakimləri müflis vəziyyətə salındı və ümidlərini 
itirdilər». Təəssüf ki, Menandr antların məhz hansı ümidləri itirdiklərini göstərmir, 
digər tərəfdən onun hekayətində o qədər məsələlərin üzərindən sükutla keçilir ki, 
bu antik tarixçinin avar-Bizans danışıqlarının nəticələri haqqındakı məlumatına 
tənqidi yanaşmaq zərurəti meydana çıxır. 
Valentinin elçiliyindən sonra avarlar məhz Bizansın müttəfiqlərini — 
sabirləri, uturqurları və antları əzdilər. Bütün bunlar Bizansın mənafeləri ilə bir 
araya sığmadığından təbiidir ki, nəticədə İran tərəfi udurdu. 
Əslində belə bir fikir qətiyyən yolverilməzdir ki, avarlar yalnız 
Konstantinopola üz tutmuşdular və hətta danışıqların müvəffəqiyyət qazanacağı 
təqdirdə Ktezifonu qətiyyən nəzərə almırdılar. Əgər avarlarla farsların öz 
aralarında ittifaq bağlamaları ehtimalını qəbul etsək, onda avarların nəyə görə 
Qafqazdan uzaqlaşmaq məcburiyyəti qarşısında qaldıqları məlum olar. Bizansın 
sadiq müttəfiqi olan Alan knyazı Sarosiy bu şəraitdə avarlara kömək göstərə 
bilməzdi. Yardımdan məhrum olan avarlar isə qazandıqları qələbələrə baxmayaraq 
Ön Qafqazda möhkəmlənə bilmədilər. Üstəlik də onların arxasında türkyutların 
qüdrətli hərbi qüvvəsi dayanırdı. 
Lakin yunanların düşməni kimi tanınan kuturqur başçısı Zaberqan şübhəsiz, 
avarların simasında Bizans və onun dostları — antlar və uturqurlarla mübarizə 
üçün zəruri olan yeni müttəfiq tapmasına şad idi. Doğrudan da avarlar uturqurları 
məğlubiyyətə uğradıb arxadan kuturqurların təhlükəsizliyini təmin etdikdən sonra 
Zaberqan Balkanlara yeni yürüşə çıxdı və Konstantinopol divarlarına qədər çatdı. 
Eyni dövrdə avar səfirliyindən dərhal sonra türkyut elçiliyi də Konstantinopola 
gəldi (iyul, 558-ci il) və burada yaxşı qarşılandı. Çox ehtimal ki, bu elçilik də 
Bizans-avar münasibətlərinin soyumasında müəyyən rol oynadı. 
Beləliklə, 558-ci ildə İran diplomatiyası Bizansa qarşı güclü düşmən 
yaratmaq və təhlükəli qonşuları öz sərhədlərindən Balkanlara yönəltmək 
baxımından mühüm qələbə qazandı. Sonradan görəcəyimiz kimi fars-avar ittifaqı 
628-ci ilə qədər davam etdi və az qalmışdı ki, Bizans imperiyasının axırına çıxsın. 
36 
 
Antlar avarlarla razılığa gəlməyə cəhd edirdilər. Bu məqsədlə də səfir Mizamiri 
onların yanına göndərmişdilər. Onun əsas vəzifəsi əsirlərin satın alınması idi. 
Lakin avarların yanına gələn Mizamir özünü elə lovğa və kobud apardı ki, elçi 
toxunulmazlığına baxmayaraq öldürüldü. Səfirə divan tutduqdan sonra da avarlar 
antları soymağı və kölə vəziyyətinə salmağı davam etdirirdilər. 
Belə bacarıqlı müttəfiqin köməyinə arxalanan kuturqur knyazı Zaberqan 
artıq Şərqdən heç bir təhlükə gözlənilmədiyi qərarına gəldi və sklavinlərlə ittifaq 
bağlayıb Bizansa hücum etdi. 559-cu ilin martında o, buzun üstü ilə Dunay 
çayından keçib qoşununu üç dəstəyə böldü — birinci dəstə Makedoniyadan 
Elladaya girdi və Fermopilama daxil oldu, ikinci dəstə Frakiya Xersonunu qoruyan 
müdafiə qurğularını hədələyirdi, Zaberqanın özünün başçılıq etdiyi üçüncü dəstə 
isə zəlzələdən dağılan və cinayətkar laqeydlik ucundan bərpa edilməyən Uzun 
divarın yarıqlarından şəhərə girdi. 
Konstantinopolda qarmaqarışıqlıq başlandı: qoca sərkərdə Velizari 
unutqanlıq dumanından tapılıb üzə çıxarıldı və düşmənləri paytaxtdan qovdu. 
Lakin buna baxmayaraq Zaberqan Frakiyada düşərgə salmışdı və istədiyi böyük 
məbləği almayınca soyğunçuluq və qarətçilikdən əl çəkmirdi. Uturqurlara da 
«hədiyyələr» vəd edildi. Yalnız bundan sonra kuturqurlar Frakiyanı tərk etdilər. 
Yustinian dərhal uturqurların başçısı Sandilxlə dil tapdı. Onlar dərhal 
Zaberqanın Frakiyadan geri dönən dəstələrinin birinə hücum edib hamını qırdılar, 
əldə edilən qəniməti Sandilx yunanlara qaytardı. Bunun ardınca başlanan müharibə 
hər iki xalqı elə taqətdən saldı ki, həmin savaşdan yalnız avarlar qazandı. 
565-ci ildə imperiyanı kifayət qədər qüdrətli sayan Yustinian avarlara 
hədiyyələr verilməsini dayandırdı. Lakin avarların gücü artmışdı. 565-ci ildə onlar 
artıq Tyurinqiyanı yerlə yeksan etmişdilər və firəng kralı Sigerberqlə uğurla 
döyüşürdülər. 567-ci ildə avarlar lanqobardlarla ittifaqda Bizansa yardım göstərən 
lepidləri darmadağın edib Tissa vadisini ələ keçirdilər. 
Bir il sonra lanqobordlar İtaliyaya çəkildikdə avarlar bütün Pannoniyanın 
sahibi və Mərkəzi Avropanın qənimi oldular. Onların əsas qüvvəsini tamamilə avar 
xanına tabe olan uturqurlardan, antlardan, qərbi slavyan və kuturqurlardan ibarət 
köməkçi qoşun dəstələri təşkil edirdilər. İlk avar xanı Bayan 558-ci ildə Bizansı 
təhdid edərək ikiüzlülüklə deyirdi: «Roma torpağına elə adamlar göndərəcəyəm ki, 
hamısı qırılsa da, bu itki vecimə gəlməyəcək». Və bunun ardınca yürüşə 10 min 
nəfər kuturqur göndərdi. 
Hadisələrin təsviri VI əsrin 60-cı illərində beynəlxalq siyasətin əsas 
hərəkətverici qüvvəsini üzə çıxarmağa imkan verir. İran və Bizans barışmaz 
düşmənlər idilər. Bizansın əleyhdarları kimi avarlara İranla müttəfiqlik lazım idi. 
Avarların düşməni olan türkyutlar isə bizanslılarla ən yaxın dostluq əlaqələri 
saxlaya bilərdilər. 
Lakin eftalitlərin İran və türkyutlarla düşmənçilik edən dövlətinin 
mövcudluğu bu qüvvələr düzümünü mürəkkəbləşdirirdi. Ona görə İstemi xan üçün 
37 
 
Xosroy Ənuşirvanla ittifaq Yustinianla danışıqlardan daha cəlbedici idi. Təxminən 
560-cı ildə farslar və türkyutlar hücum ittifaqı bağladılar — birincilər «şah Perozun 
ölümünün intiqamını almaq», ikincilər isə Soqdiananın çiçəklənən şəhərlərini ələ 
keçirmək üçün müttəfiq olmaq qərarına gəlmişdilər. 
Eftalitlər iki, hətta üç cəbhədə vuruşmalı oldular, çünki eftalit hökmdarı 
Mixirakula Kəşmiri və Pəncabı əldə saxlayaraq hindlilərlə inadlı döyüşlər aparırdı. 
Eftalitlərin darmadağın edilməsi. Sasani İranının şərq siyasəti kifayət 
qədər öyrənilməyib. Lakin mənbələrdə qorunub saxlanan yarımçıq məlumatlar da 
həmin siyasətin çox çevik və ağıllı olduğunu aydın göstərir. Məsələn, Şimal-Qərbi 
Çinin güclənməsi İranda dərhal diqqəti cəlb etmişdi və 555-ci ildə Çanyana fars 
səfirliyi gəlmişdi. Eyni vaxtda türkyutların da yanına səfirlik göndərilmişdi (aydın 
məsələdir ki, həmin səfirlik mənzil başına daha əvvəl çatmışdı). İran şahı ilə 
İsteminin qızı arasındakı nigah türkyutlarla farslar arasındakı ittifaqı daha da 
möhkəmləndirdi.
*
 
Öz müttəfiqlərini — jujanları itirən eftalitlər qorxuya düşdülər və 553-cü 
ildə onlar da Çinlə əlaqə yaratmağa təşəbbüs göstərdilər. Lakin Qərbi Vey 
imperiyasının hökmdarı Yuyvın Tay türkyutlarla müttəfiq idi və çox güman, elə 
buna görə də eftalitlərin arzusu burada rəğbətlə qarşılanmadı. Eftalitlərin öz 
aralarında da birlik yox idi. Katulf adlı əyan hökmdar Qatfarı müharibədən 
çəkindirirdi, lakin hökmdar tərəfindən təhqir olunduqdan sonra o, həmtayfalarına 
xəyanət etdi və İran şahının yanına qaçdı. 
Fəal hərbi əməliyyatlar 560-cı ildə, Qatfarın təşəbbüsü ilə başlandı. 
Şahənşahla xaqanın əlaqələrindən narahat olan Qatfar bu yaxınlaşmaya mane 
olmaq üçün əlindən gələni əsirgəmirdi. Soqddan keçib gedən türkyut səfirliyi bir 
nəfər istisna edilməklə qılıncdan keçirildi. Xilas olan atlı kədərli xəbəri İstemi xana 
çatdırdı. Müharibə labüd idi. İstemi bütün qoşunlarını səfərbərliyə aldı. Onların 
arasında həmin dövrə qədər eftalitlərin təbəəsi olan xotanlılar da vardı. Xosroy 
Ənuşirvan öz rəqibini qabaqladı və 562-ci ildə eftalitləri ilk məğlubiyyətə uğratdı. 
Lakin müharibə bununla başa çatmadı. 
Türk qoşunun öncül dəstələrinin ilk qurbanı Çaç şəhəri oldu. Türkyutlar 
burada bütün əhalini qılıncdan keçirdi. Sonra onların əsas qüvvələri Çirçik çayını 
keçərək Maymurqada
*
 öz avanqardları ilə birləşdilər. Eftalitlər Buxara 
                                                          
* Firdovsi bu nigahın eftalitlərin darmadağın edilməsindən sonra, yəni 569-cu ildə bağlandığını güman 
edir. Lakin türk qızından doğulan şahzadə — Hörmüz 579-cu ildə taxta çıxmış, 590-cı il fevralın 6-da 
isə devrilmişdi. Bu zaman artıq onun yeniyetmə oğlu vardı. Artıq Şavani bu tarixi qəbul etmirdi. Lakin 
Təbərinin versiyasına görə nigah və ittifaq eftalitlərlə müharibədən çıxış etdikdə Hörmüzün yaşı da heç 
bir şübhə doğurmur, həlak görə 555-ci ildə başlanmışdı. Çox güman ki, çinlilər bu məlumatı İran 
elçiliyindən almışdılar. Həmin tarix (555-ci il) İsteminin qərb yürüşünün başlanğıcı ilə eyni vaxta düşür. 
Bu tarixdən çıxış etdikdə Hörmüzün yaşı da heç bir şübhə doğurmur, həlak olanda onun 36, oğlunun isə 
16—18 yaşı vardı. İran elçiliyi Belazuri və İbn Xerdadbehin əsərlərində də xatırladılır, lakin onların 
şərhi son dərəcə təhrif olunub və həqiqətə uyğun gəlmir. 
* M a y m u r q — Səmərqənd əyalətində, Zərəfşandan cənub tərəfdə knyazlıq. 
38 
 
yaxınlığında cəmləşmişdilər, lakin mahir türk süvarilərinin üstünlüyə malik olduğu 
düzən yerdə döyüşə girmək istəməyən Qatfar dağlara çəkildi və Nesef (Karşı) 
yaxınlığında döyüşə başladı. 
Firdovsinin yazdığına görə türkyutların hücumu zamanı soqdiyalılar çox 
ağlayırdılar, ancaq eftalitlərin tərəfində vuruşmaq istəmirdilər. Nesef 
yaxınlığındakı döyüş səkkiz gün davam etdi və eftalitlərin tam məğlubiyyəti ilə 
başa çatdı (565-ci il). Xilas olanlar müstəqil eftalit dövlətinin sonunun çatdığını 
görüb Qatfarı taxtdan saldılar və Çaqanian knyazı Faqonişi çar seçdilər. Həm də 
onların fikrincə, türkyutlara müqavimət göstərə biləcək Xosroy Ənuşirvana tabe 
olmağı Faqonişə tapşırdılar. 
Eyni vaxtda həm xaqanın məktubunu, həm də Faqonişin itaətkarlıq təklifini 
alan Xosroy onların heç birinə cavab vermədi. Qərb sərhədlərini boş qoymaqdan 
qorxan əyanlarla hesablaşmadan o, bütün qoşunun başında Xorasana tərəf hərəkət 
etdi. 
Ümumi düşmən əzildikdən sonra müttəfiqlər özləri düşmənə çevrildilər. 
Xaqanlıqla İran arasında mövcud olan və ümumi düşmənlə haqq-hesabı çürütmək 
zərurətindən arxa plana keçən münaqişə fikir ayrılığı indi bütün çılpaqlığı ilə 
aşkara çıxdı. Məlum oldu ki, münaqişə kifayət qədər dərindir, hətta tərəflər 
barışmaz mövqe tuta bilərlər. Lakin biz növbəti fəsli həmin münaqişəyə həsr 
edəcəyik. Hələlik isə evtalitlərin üzərinə qayıdaq. 
Silah və qəddarlıq gücünə Orta Asiyada hegemonluğu ələ alan eftalitlər fəth 
etdikləri ölkələrdə populyarlıq qazana bilməmişdilər. 
VI əsr Orta Asiya üçün iqtisadi və mədəni yüksəliş dövrü idi. Şəhərlər 
böyüyür və zənginləşir, əkinçilik, sənətkarlıq və ticarət tərəqqi edirdi. Soqdiyalılar 
həmin dövrdə təcrübəli və bacarıqlı tacir-dəllallar kimi tanınmışdılar. Onlar qədim 
karvan yollarından istifadə edərək İranla Aralıq dənizi arasında daimi əlaqə 
yaratmışdılar. Lakin jujanların yolkəsənliyi və eftalitlərin arasıkəsilməz 
müharibələri ticarət əlaqələrinə mane olurdular. Çölü və Soqdiananı birləşdirən 
türkyutlar ticarət üçün geniş imkanlar açmışdılar. Bunun müqabilində Soqdiya 
tacirləri türkyut xanlarının təbəəliyini qəbul etmişdi. Belə loyal təbəələr onlara 
sərfəli idi. Bu yolla Orta Asiya xaqanlığın ayrılmaz tərkib hissəsinə çevrilirdi. 
Yaranmış vəziyyət eftalitlərin qisas cəhdlərinin qarşısını kəsdi və onları dağlara 
çəkilməyə məcbur etdi. Eftalitlərin qalıqları bizim zəmanəyə qədər həmin yerlərdə 
yaşamaqdadırlar. 
 
  
39 
 
IV f ə s i l 
 
İPƏK VƏ KARVAN YOLU 
 
Karvan ticarəti. Eftalitləri və Şimali Çin hökmdarlıqlarını darmadağın 
etdikdən sonra türkyutlar yalnız siyasi deyil, həm də iqtisadi qüdrətə nail oldular. 
Çünki Qərblə Şərqi birləşdirən böyük karvan yolu onların əlinə keçdi. 
Bu yol Çanyandan başlanır və Nanşyanın ətəkləri ilə zirvələrdən gələn 
sellərin suvardığı çoxsaylı vadilərdən keçirdi. Yolun bu hissəsi asan idi. Lakin 
bunun ardınca səhradan Xami vadisinə qədər, oradan isə Turfandakı Lyukçun 
çökəyinə qədər davam edən çətin keçid başlanırdı. Hər iki vadi və yaxınlıqdakı 
ərazilər müstəqil Qaoçan knyazlığının tərkibinə daxil idi. Burada çinli hərbi 
köçkünlərin ailələri yaşayırdılar. Onlar özlərinin yeni vətənlərinə tamamilə 
uyğunlaşmışdılar. 
Qaoçanda karvan yolu iki yerə ayrılırdı. Onun bir qolu Tyan-Şanın cənub 
yamacı boyunca Qaraşardan, Kuçu və Aksudan keçir, sonra isə Çu və Talas 
vadiləri ilə gedib İsfara çatırdı. O biri — şimal qol da Qaoçanda başlayır və 
Urumçudan, Manasdan, Kurkara-usudan və İren-Şabiqan dağlarından keçərək 
Cənubi Cunqariya ilə İli çayının vadisinə və oradan da cənuba, Orta Asiyaya 
gedirdi. Bundan əlavə Tyan-Şanda aşırımlardan keçərək, Qaraşardan Yulduz vadisi 
vasitəsi ilə İli vadisinə çıxan başqa bir karvan yolu da vardı, lakin çətinliyinə görə 
ondan nadir hallarda istifadə edirdilər.
29
 
Orta Asiyada karvanlar dincəlirdilər. Ən böyük düşərgələrdən biri Paykənd 
şəhəri idi. Buradan yol Xorasandan keçib Rey və Həmədana, habelə Bizans qalası 
Neseviyyədən (Nizib) keçib Suriya və Konstantinopola gedirdi. Çin dənizinin 
sahillərindən İran sərhədlərinə qədər məsafəni qət etmək 150 gün çəkirdi, buradan 
Roma sərhəddindəki İizibə qədər yolu keçmək üçün isə 80 gün vaxt lazım idi. 
Ticarət olduqca gur və gəlirli idi, lakin o, natural təsərrüfat şəraitində 
yaşayan xalq kütlələrinə deyil, zinət şeylərinə daha çox ehtiyac duyan yuxarı 
təbəqəyə xidmət edirdi. Çinlilər İrandan istisnasız olaraq öz imperatriçələri üçün 
qiyməti çox baha olan məşhur sürmə alırdılar. Babilistan xalıları da nadir mal 
sayılırdı. Nəhayət, Çinə əsil və süni Suriya daş-qaşları Qırmızı dənizdən çıxarılmış 
mərcan, mirvari, Suriya və Misirdən parçalar, Kiçik Asiyadan narkotik maddələr 
gətirilirdi. Lakin ən mühüm ticarət malı ipək idi. O, Avropaya Avqustun 
hakimiyyəti illərindən gətirilməyə başlamışdı. Bizansın ipəyə ehtiyacı hədsiz idi, 
sarayın və əsilzadələrin ehtiyaclarından başqa barbarlarla əlaqələrdə, ən başlıcası 
isə muzdlu qoşun tutulmasında ipəkdən valyuta kimi istifadə olunurdu. 
                                                          
29 Üçüncü yolla Qırğızıstandan Qaraşara gedən ilk avropalı V. İ. Roborovski (1893-cü il) olmuşdur. 
 
40 
 
Yustinianın dünya hakimiyyəti iddiası Bizans hökumətini anqlo-saks 
krallığı da daxil olmaqla bütün Avropa dövlətləri ilə diplomatik əlaqələr saxlamağa 
məcbur edirdi. Hədiyyə verməyə, lazımi adamları ələ almağa, muzdlu qoşun 
tutmağa hədsiz miqdarda ipək tələb olunurdu. Ticarət sayəsində Yustinian az qala 
bütün Aralıq dənizi hövzəsini onun hakimiyyətinə tabe edən dünya siyasəti 
aparmağa nail olmuşdu. İpək Bizansda qızıl və bahalı daşlarla eyni səviyyədə 
qiymətləndirilirdi. 
Lakin Bizansı bu son dərəcə qiymətli malla təchiz edən yol Şimali İrandan 
keçirdi, Sasani hökuməti isə karvan ticarəti üzərində nəzarəti qətiyyən əldən 
buraxmaq istəmirdi. Xam ipəyin böyük bir hissəsini istehsal üçün özlərində 
saxlayan iranlılar hazırladıqları məmulatları istədikləri vaxt özləri qoyduqları 
qiymətə Qərbi Avropa ölkələrinə sata bilirdilər. 
Bizans imperiyasının tənəzzülünə can atan farslar, təbii ki, onun mal 
dövriyyəsinin artmasına deyil, ipəyin qiymətinin bahalaşmasına çalışırdılar ki, bu 
vasitə ilə Bizansdan daha çox pul qoparsınlar, onu siyasi və hərbi baxımdan 
zəiflətsinlər. Mal dövriyyəsinin artması İran üçün sərfəli deyildi, çünki qiymətlər 
nə qədər yüksək olsa da Bizans ipəyi Avropa bazarında satmaqla ziyanını ödəyirdi, 
əldə edilən gəlir isə hərbi potensialı artırmağa imkan verirdi. Ona görə də farslar 
ipək ticarətinə ciddi məhdudiyyət qoyur, həm də buna yalnız yüksək qiymətlər 
vasitəsi ilə deyil, Qərbə aparılan ipəyin miqdarının məhdudlaşdırılması yolu ilə 
nail olurdu. 
Təbii ki, Bizans bu şəraitlə barışa bilməzdi, çünki ipəyə dəyərindən artıq pul 
verməklə o, düşmən İranın güclənməsinə imkan yaradırdı. Müharibələr arası 
fasilələrdə Konstantinopol sarayı kədər hissi ilə nə qədər qızılının düşmənin cibinə 
axdığını hesablamalı olurdu. Lakin iqtisadi asılılıqdan qurtarmaq təşəbbüsləri 
faydasız qalırdı. Təxminən 531-ci ildə Yustinian Afrika tacirlərinin vasitəçi rolunu 
öz öhdələrinə götürmələri və ipəyin Bizansa Hind okeanından gətirilməsi haqqında 
Efiopiya kralı ilə razılığa gəlmək istədi. Lakin iranlılar Hindistan limanlarında elə 
nüfuza malik idilər ki, efiopiyalıların ipək inhisarını onların əllərindən almaq cəhdi 
səmərəsiz qaldı. 532-ci ildə bağlanan sülh isə ipək ticarətinin əvvəlki qaydalarını 
bərpa etdi. 
İranla 540-cı ildə başlanan yeni müharibə Yustinianı xüsusi fərmanla ipəyin 
qiymətini aşağı salmağa vadar etdi, lakin fars tacirlərindən ipəyi həmin qiymətə 
almaq qətiyyən mümkün deyildi. Nəticədə xammal olmadığından Suriyadakı 
ipəktoxuma manufakturaları iflasa uğradı. 570-ci ildə Yəməni ələ keçirən Xosroy 
Ənuşirvan bizanslıların Qırmızı dəniz və Hind okeanı vasitəsi ilə şərqə çıxan 
yollarını qəti olaraq kəsdi. Elə həmin dövrdə də tarixi oyuna yeni oyundaş — 
türkyut xaqanlığı qoşuldu. Yuxarıda qeyd olunduğu kimi, türkyutlar Çindən xərac 
şəklində hər il xeyli ipək qoparırdılar. Çadırlarını bahalı ipəklərlə bəzəmələrinə 
baxmayaraq xanlar aldıqları parçanın hamısından istifadə edə bilmirdilər. 
41 
 
Eftalitlərin məğlubiyyətindən sonra soqdiyalılar türkyutların təbəəliyinə 
keçdilər. Onlar ən qədim zamanlardan həm Qərbdə, həm də Şərqdə zirək tacirlər 
kimi tanınırdılar. Eftalit ağalarını türkyutlarla əvəz etməklə soqdiyalılar yalnız 
qazanırdılar, çünki onların qarşısında Asiyanın daxili vilayətlərinə maneəsiz və 
təhlükəsiz yol açılırdı. İpək ticarətinin maksimum genişlənməsi həm soqdiyalıların, 
həm də izafi ipək parçaları üçün bazar axtaran türkyutların xeyrinə idi. 
Soqdiyalı Maniax. Beləliklə, soqdiyalı tacirlər tam haqlı olaraq eftalitlərin 
darmadağın edilməsini öz tərəqqilərinin başlanğıcı sayırdılar. Həqiqətən də, Çinə 
gedən yol açıq və təhlükəsiz idi, türkyutlar özləri soyub-taladıqları, yaxud xərac 
kimi aldıqları ipəyi nə edəcəklərini bilmirdilər. Belə şəraitdə vasitəçi görünməmiş 
şəkildə varlana bilərdi. Məsələ yalnız ipəyi Bizansa çatdırmaqda idi, lakin bunun 
üçün Sasani şahı ilə razılığa gəlmək lazımdı. İstemi xan öz tərəfindən yeni 
təbəələrinin arzularına zidd getmirdi, üstəlik tacirlərin istəyi yaxın adamlarının 
mənafeləri ilə üst-üstə düşürdü. Ona görə də xan soqdiyalılarda toplanmış ipəyi 
İran ərazisindən daşımaq üçün soqdiyalı Maniaxı səlahiyyətli səfir kimi Sasani şahı 
ilə danışıqlara göndərməyə həvəslə razı oldu. Səfir hətta İran şahına ticarətə 
qoşulmaq —yəni ipək alıb Qərbdə baha qiymətə satmaq təklifi ilə müraciət etdi. 
Belə olduqda soqdiyalılar qiymətdə bir qədər uduzsalar da, mal dövriyyəsini 
artırmaqla xeyli qazana bilərdilər. 
Aydın məsələdir ki, İran hökuməti razılıq verə bilməzdi. Çünki o, ipəyin 
hamısının Bizansa aparılmasına imkan versəydi, bir neçə ildən sonra Dəclə çayının 
sahillərində bütün İranın qarşısına çıxa bilməyəcəyi güclü muzdlu ordu dayanardı. 
İran əhalisinin alıcılıq qabiliyyətinin aşağı olması isə ipəyin daxili bazarlarda 
satılmasına imkan vermirdi. İpək almaqla şah qızıl itirə bilərdi. Bizans 
imperatoruna ipək lazım olduğu kimi bu qızıl da ona öz Şərq siyasətini həyata 
keçirmək üçün çox lazım idi. 
Xosroy müttəfiqi olan xanın yaratdığı çətin vəziyyətdən çıxış yolu tapdı. 
Eftalit Katullun təklifi ilə gətirilmiş ipəyin haqqı ödənildi və o, səfirlərin gözü 
qarşısında yandırıldı. Bununla da soqdiyalılara bildirildi ki, iranlılar mövcud 
vəziyyətin dəyişməsinə dözməyəcəklər. Soqdiyalılar dərhal xana şikayət etdilər, o 
da öz növbəsində münaqişəni aradan qaldırmaq qərarına gəldi. Xan İrana 
türkyutlardan ibarət yeni səfirlik göndərdi. Lakin bu səfirlik də heç nəyə nail ola 
bilmədi. Bütün bunlar az imiş kimi, türkyut elçilərinin əksəriyyəti naməlum 
xəstəlikdən öldü, vətənə üç, yaxud dörd nəfər dönə bildi. 
Bu müddət Maniax xanı İranla ittifaqı pozub Bizansla əlaqə yaratmağa razı 
sala bildi. Lakin Xəzər dənizi boyunca Qafqazdan ipək daşımaq həm bahalı, həm 
də qorxulu idi; türkyut nizəçilərinin qabağında duruş gətirə bilməyən uqrlar ticarət 
karvanını asanlıqla soyub tacirlərin özlərini də qılıncdan keçirə bilərdilər. İrandan 
keçən yol isə həm qısa, həm də asan idi. Ona görə də İstemi xan mübahisəni silah 
42 
 
gücünə həll etmək qərarına gəldi. O, elçilərinin zəhərləndiyini iddia etdi və qisas 
alacağını bildirdi.
*
 
Başladığı müharibənin ciddiliyini dərk edən xan müttəfiqlər tapmağa 
tələsirdi. O, adı çəkilən Maniax başda olmaqla Konstantinopola nümayəndə heyəti 
göndərdi. Bu heyətə yalnız imperator Yustinlə ticarət müqaviləsi deyil, həm də 
İrana qarşı hərbi ittifaq bağlamaq tapşırılmışdı. Maniax Qafqaz vasitəsi ilə 
Konstantinopola çatdı. O, lap vaxtında gəlmişdi. 568-ci ildə lanqbordlar İtaliyaya 
soxuldular. İmperator II Yustin öz sələfi Yustinianın hakimiyyəti illərində imperiya 
xəzinəsinin axırına çıxan Qərb siyasətindən ağıllı şəkildə əl çəkdi. Digər tərəfdən, 
İran əleyhinə müharibənin təzələnməsi zərurət idi və qüdrətli müttəfiqdən imtina 
etmək düzgün olmazdı. Ona görə də imperator türkyut nümayəndəliyini hədsiz 
xeyirxahlıqla qəbul etdi və bağlanmış ittifaqı bir daha təsdiqi üçün 568-ci ilin 
avqustunda geriyə dönən Maniaxla birlikdə Şərq şəhərlərinin sərkərdəsi Zemarx 
Kilikiyalını da türkyutların yanına göndərdi. İstemi xan Bizans sərkərdəsini 
mehribanlıqla qarşıladı, niyyətlərinin səmimiliyinə sübut olaraq ona İran üzərinə 
göndərilən orduya qoşulmağı təklif etdi. 
Xosroy müharibə istəmirdi. Talas çayı vadisində türkyut qoşunu İran elçiliyi 
ilə üzləşdi. Lakin ziyafət məclisi zamanı xan nümayişkaranə şəkildə Zemarxı İran 
səfirlərindən daha fəxri yerdə oturtdu və Bizans elçisinin yanında onları 
məzəmmətlədi. Səfirlər İrana müharibə xəbəri ilə döndülər. Bundan sonra xan 
Zemarxı buraxdı. O, Maniaxın oğlunun və səlahiyyətli səfir, türkyut Taqma 
                                                          
* N. V. Piqulevskaya bu hadisəni başqa şəkildə, həm də mənim fikrimcə, qeyri-inandırıcı şəkildə izah 
edir. O, belə hesab edir ki, «hələlik yarımköçəri (? — L. Q.) vəziyyətdən çıxmayan türklər geniş ticarət 
mübadiləsinə meyl göstərmirdilər, yalnız öz təbəələrinin - soqdiyalıların təzyiqi ilə onlar İrana 
Maniaxın başçılığı ilə səfirlik göndərməyə razı oldular. Əslində isə məhz köçəri türkyutlar Çindən ipək 
qoparmağı bacarırdılar və həmin parça ilə soqdiyalıları təchiz edirdilər. Çünki çinlilər müharibəsiz 
lazımi miqdarda ipək vermirdilər. Hətta onlar ipəyi satmağa razı olsaydılar belə, ona soqdiyalılar və 
iranlılar satıb qazanc götürmək nədir, heç özləri ala bilməzdilər. Türkyutlar Çin ipəyini xərac və hərbi 
qənimət şəklində aldıqlarından onu soqdiyalılara dəyər-dəyməzinə satırdılar, buna görə də onların 
ticarəti gəlirli olurdu. Daha sonra, itaət altına alınmış adamların fatehlərə təzyiq göstərməsinə inanmaq 
çətindir; nəhayət, Maniax xanın yaxın adamı idi, diplomatik nümayəndə səlahiyyətini ona xan vermişdi. 
Maniax özbaşına İran şahı ilə danışıqlar aparmağa yollanmamışdı. Menandrın işlətdiyi «İstemi xan 
soqdiyalılara səfirlik göndərməyə icazə verdi» ifadəsini yalnız belə başa düşmək lazımdır ki, 
soqdiyalılar diplomatik danışıqlarda təcrübəsi olmayan türkyut bəylərinin işin öhdəsindən gələ 
bilməyəcəklərini nəzərə alaraq məsuliyyəti öz üzərlərinə götürdülər. N. B. Piqulevskaya belə hesab edir 
ki, «soqdiyalılar İran dövlətində onlara maneəsiz ipək ticarəti aparmağa icazə verilməsini» xahiş 
edirdilər. Lakin Menandr birbaşa göstərir ki, onların xahişi ipəyin hətta İranın vasitəçiliyi ilə olsa da 
qərbə—Bizansa buraxılması haqqında idi. Daha sonra N. V. Piqulevskaya bildirir ki, şahın ipək 
buraxmaqdan imtina etməsi onun rəqabətdən qorxması ilə bağlı idi. Lakin məsələ burasındadır ki, VI 
əsrdə sərbəst ipək ticarəti yox idi, deməli, rəqabət də ola bilməzdi. Onun gəldiyi nəticə ilə də razılaşmaq 
olmaz: «İran üçün türklər arzuolunan müttəfiqlər deyildilər». Ölkənin bir başında gərgin mübarizə 
aparan ölkə onun o biri başında dinclik olmasını neçə arzulamaya bilərdi? Lakin hadisələrin məntiqi 
türkyutları və farsları onların hər ikisi üçün arzu olunmayan müharibəyə sövq edirdi. 
 
 
43 
 
Tarxanın müşayiəti ilə Bizansa qayıtdı. Bu vaxt Maniax artıq ölmüşdü, lakin 
Bizansla türkyut xanlığının ittifaqı öz banisindən daha çox yaşadı və irsən Xəzər 
xaqanlığına keçdi. Eyni sözləri İranla düşmənçilik haqqında da demək olar. Hətta 
İran şahlarını ərəb xəlifələri əvəz etdikdən sonra da bu düşmənçilik aradan 
qalxmamışdı. 
Eftalit vərəsəsinin bölünməsi. Başlanan müharibənin rəsmi bəhanəsi 
İstemi xanın farslardan əvvəllər eftalitlərə ödədikləri xəracı indi ona vermək tələbi 
idi. Rədd cavabı labüd idi. Xan nə etdiyini çox gözəl bilirdi. Türkyut süvariləri 
dərhal Amu-Dərya çayını keçib Cürcanda «sirlərin
*
 əvvəllər farsların əlində olmuş 
ticarət şəhərlərini və limanlarını» tutdular. Lakin farsların hələ V əsrdə eftalitlər 
əleyhinə ucaldılmış sərhəd qalaları türkyutlar üçün alınmaz idi. Hücum dayandı, 
569-cu ildə türkyutlar Soqdianaya qayıtdılar. Bununla da hərbi əməliyyatlar başa 
çatdı, çünki İstemi xan qətiyyən şahənşahın yaxşı təlim görmüş nizami ordusu ilə 
üzləşmək istəmirdi. Bizansın tezliklə Mesopotamiyada müharibəyə başlayacağını 
və İran qoşunlarının diqqətinin ora cəlb olunacağını bilən İstemi xan hələlik eftalit 
vərəsəsinin bölünməsi məsələsini həll etməyi qərara aldı. 571-ci il müqaviləsinə 
görə Xosroy Ənuşirvan Sindi, Bostu, Ər-Roxacı (Araxoziya), Zabulistanı, 
Toharistanı, Dardistanı və Kabulistanı aldı. Bundan əlavə eftalit knyazı Faqonişin 
irsi ölkəsi olan Çaqaniyan da iranlıların ixtiyarına keçdi. Türkyutlar Soqdiana ilə 
kifayətlənməli oldular. 
Sülh bağlanması Xosroy Ənuşirvan üçün böyük uğur idi. Əvvəla, o, öz 
şahlığının sərhədlərini şərqə tərəf sələflərinin heç birinin nail olmadığı həddə qədər 
uzatdı; ikincisi ermənilərin üsyan qaldırdığı, gürcülərin bizanslılara satıldığı 
qərbdə, efiopların fəallaşdığı Ərəbistanda, nəhayət 572-ci ildə hücum edib Nizibi 
mühasirəyə almış bizanslılara qarşı vuruşmaq üçün hərbi qüvvələrini 
sərbəstləşdirdi. Yaxşı təlim görmüş qoşunlarını qərbə atan Xosroy tezliklə burada 
hərbi əməliyyatların gedişində dönüşə nail oldu və 573-cü ildə Darunu aldı. 
Əslində öz qələbələri ilə o, türkyut xanının məcburi fəaliyyətsizliyinə borclu idi. 
Türkyutların barışmaz düşməni olan avarlar Savadan Dona qədər bütün çölü 
tutmuşdular və bunun da nəticəsində İstemi xan hücumu cənubdan qərbə keçirməli 
olmuşdu. 567—571-ci illər ərzində türkyutlar bütün Şimali Qafqazı ələ keçirdilər 
və Bospor yaxınlığında onların artıq Bizansla bitişik ərazisi vardı. Çox ehtimal ki, 
türkyutlar bu ərazidən dostları və məsləhətçiləri olan Soqdiya tacirləri üçün yeni 
karvan yolu salmaq istəyirdilər. 
Farsların və avarların məngənə arasında sıxdıqları Bizans xanla ittifaqdan 
dördəlli yapışmışdı. Bir neçə ilin içərisində dalbadal türkyutların yanına 
Evtixizanın, İoridonun, Kilikiyalı Pavlın və Ananqastın elçilikləri göndərildi. Elə 
görünürdü ki, ittifaq möhkəmlənəcək və Şərqlə Qərb arasında körpü yaranacaq. 
Lakin hadisələr tamamilə başqa məcrada hərəkət etməyə başladı. 
                                                          
* «Sirlər» dedikdə Çinlə ipək ticarətində iştirak edən tacir-dəllallar nəzərdə tutulur. 
44 
 
Bizansla müharibə. 553-cü ildə Bizans özünün ipəkçilik sənayesini işə 
saldı. Kesariyalı Prokopinin yazdığına görə, ipək qurdunun sürfəsini 
Konstantinopola iki xristian rahib gətirmişdi. Bizanslı Feofan isə sürfələri içi 
oyulmuş əl ağacında bir nəfər farsın gətirdiyini yazır. N. V. Piqulevskaya sürfələrin 
Soqdiya şəhərlərinin birindən gətirilməsini ehtimal edir, Feofanın hekayətinə 
istinad edən Massonun fikrincə isə, sürfələr Cürcandan gətirilmişdi. İpəkçilik 
Konstantinopolda, Beyrut, Tir və Antioxiyada geniş yayılmağa başladı. VI əsrin 
sonlarına yaxın artıq ipək idxalı Bizans üçün əvvəlki əhəmiyyətə malik deyildi. 
Türkyutların ipək inhisarını ələ almaq təşəbbüsü boşa çıxdı. Rəqabət onları ipək 
məmulatının qiymətləri aşağı salmağa məcbur etməyə bilməzdi, bu isə ticarətdən 
əldə olunan gəlirin xeyli azalmasına gətirib çıxardı. 
İpək ticarətindəki rəqabətdən əlavə avar məsələsi də Bizans-türkyut 
münasibətlərinin soyumasına təkan verirdi. 568-ci il müqaviləsinə görə Bizans 
avarlarla sülh və ittifaq bağlamaq təəhhüdü götürmüşdü. Odur ki, avar elçiliyi sülh 
xahişi və Pannoniyanı tutmaq icazəsi üçün Yustinin yanına gəldikdə ona rədd 
cavabı verildi. Lakin buna baxmayaraq avarlar Pannoniyada möhkəmlənərək 
bizanslılar üzərində qələbə çaldılar. Bu isə onları 570-ci ildə sülh bağlamağa 
məcbur etdi. 
Yeni siyasi qruplaşmaların meydana çıxması üçün bu iki amil kifayət idi. 
Volqa üzərindəki türkyutlar yenicə itaət altına alınmış tayfalar arasında 
yaşayırdılar. Yalnız ağır türkyut süvarilərinin misilsizliyi sayəsində bu tayfalar 
tabeçilik boyunduruğuna girmişdilər. Avarların qəfil güclənməsi türkyut 
xaqanlığının bütün düşmənləri, ilk növbədə isə kuturqurlar üçün cazibə mərkəzi 
yaradırdı. Bu ilk növbədə türkyutların özləri üçün təhlükəli idi. Lakin hələlik 
avarlar qepidlər və yunanlarla nəticəsi bəlli olmayan müharibə apardıqlarından 
türkyutlar zəif düşməni saya salmaya bilərdilər. Ancaq avarlar qüdrətli dövlət 
yaratdıqdan və Bizansla sülh müqaviləsi bağlayaraq təhlükəsizliklərini təmin 
etdikdən sonra türkyutlar qorxuya düşməyə bilməzdilər. Doğrudan da Valentinin 
576-cı ildə gələn elçiliyi əvvəlkilərdən tamamilə fərqli şəkildə qarşılandı. 
Elçini səkkiz bölgə knyazından (həmin dövrdə türkyut dövləti böyük xana 
tabe olan səkkiz bölgə knyazlığından ibarət idi) biri olan Türksanf qəbul etdi. 
Valentinin təntənəli salamının cavabında o dedi: «Siz on dildən və bir yalandan 
istifadə edən həmin o romalılar deyilsinizmi?» Bundan sonra o, barmağının sonu 
ilə ağzını tutub sözünə davam etdi: «İndi mənim ağzımda on barmaq olduğu kimi 
siz romalıların da çoxlu dili var. Bu dillərin biri ilə siz məni, o biri ilə sadiq 
təbəələrim olan varxonitləri aldadırsınız. Sizin hökmdarınız mənimlə dostluq 
haqqında danışıqlar apara-apara mənim qullarımla, öz ağalarının yanından qaçmış 
varxonitlərlə (o, avarları nəzərdə tuturdu — L. Q.) müqavilə bağladığına görə vaxtı 
çatanda cəzasını alacaq. Lakin varxonitlər türklərin (türkyutların — L. Q.) təbəələri 
kimi istədiyim vaxt mənim yanıma qayıdacaqlar. Niyə siz, romalılar, mənim 
Bizansa gedən elçilərimi Qafqazdan aparırsınız, həm də məni inandırırsınız ki, 
45 
 
başqa yol yoxdur? Siz bunu ona görə edirsiniz ki, mən yolların çətinliyini görüb 
Roma vilayətləri üzərinə hücum niyyətimdən əl çəkim? Lakin Danapr çayının 
harada olduğu, İstrin hara töküldüyü, Evrin haradan axdığı və kölələrim olan 
varxonitlərin Roma imperiyasına hansı yollarla gedib çıxdıqları mənə dəqiq 
məlumdur. Sizin qüvvələrinizdən də bixəbər deyiləm. Günəşin ilk şəfəqlərindən 
tutmuş Qərbin hüdudlarına qədər bütün yer mənə tabedir. Ey bədbəxtlər, siz bir 
alan xalqlarına və utiqur tayfalarına baxın. Onlar hədsiz harınlıqlarından 
ruhlandılar, qüvvələrinə arxalandılar və məğlubedilməz türk xalqına qarşı çıxmağa 
cəsarət etdilər. Lakin onlar ümidlərində aldandılar. Əvəzində isə bizim 
təbəəliyimizin altına düşdülər, bizim kölələrimiz oldular». 
Bu mətn türkyut xarici siyasətindəki dönüşü aydınlaşdırır, lakin Menandrın 
şərhində Türksanfın dəlil-sübutu tam yarımçıqdır. Geniş məlumata malik Türksanf 
Bizansın avarlarla bağladığı sülhün yunanların Dunay çayı üzərindəki ağır 
məğlubiyyətinin nəticəsi olduğundan xəbərsiz qala bilməzdi. Sözün qısası, o, 
özünü günahkar kimi aparır. Bunun səbəblərini ərəb tarixçiləri Təbəri və Səəlibi 
aydınlaşdırırlar. Bu tarixçilər Xosroy Ənuşirvanın müharibələrini təsvir edərkən 
göstərirlər ki, bizanslılara qarşı yürüşdən qayıdan Xosroy xəzərlərə (qərbi 
türkyutlara — L.Q.) hücuma keçdi və onlarla haqq-hesabını çürütdü. Səələbinin 
əsərində həmin məlumatın dəqiq tarixi göstərilmir, lakin o, Antioxiyanın fəthindən 
sonra verilir. Təbəri isə həmin hadisələri xronoloji ardıcıllıqdan kənar təsvir 
etmişdir. Həqiqətən də 575-ci ilə qədər türkyutlar Bizans elçilərini böyük 
səmimiyyətlə qarşılayırdılar, lakin 575-ci ildə İranla Bizans arasında barışıq 
bağlandı və Xosroy sərbəstləşmiş qoşunla düşmənlərinin müttəfiqi ilə haqq-hesabı 
çürüdə bilərdi. Türkyutlar isə 570-ci ildən 576-cı ilə qədər Şimali Qafqazın fəthi ilə 
məşğul idilər. Onların köməyi sayəsində bizanslıların əlaltısı Quaram Baqratid 
Kartlinin taxtı-tacının sahibi oldu (575-ci il Bizansa bel bağlayan türkyutlar 
arxadan zərbə gözləmirdilər. 
Belə bir şəraitdə Türksanfın əsəbiləşməsinin səbəbləri aydınlaşır. Nifaqın 
nəticələri özünü dərhal göstərdi. 576-cı ildə türkyutlar uturqurların köməyi ilə 
Bosforu ələ keçirdilər və bununla da «türklərin (türkyutların) romalılara qarşı 
mübarizə apardıqları aydın oldu». Lakin türkyutlar bununla hücumlarını 
dayandırmadılar. Onlar Krıma da soxuldular, lakin çox güman ki, oradan 
sıxışdırılıb çıxarıldılar. Daha sonra türkyutlar Bizansı Qərbi Qafqaz vasitəsi ilə ələ 
keçirməyə cəhd göstərdilər, ancaq şimal sərhədləri Qafqaz zirvələrindən keçən 
Eqrisi hökmdarlığının müqaviməti ilə üzləşdilər. Zaqafqaziyaya nüfuz edə 
bilməyən türkyutlar 80-ci illərin əvvəllərində geri çəkilməli oldular. Bu zaman 
çoxlu hərbi əsirə divan tutuldu. Türkyutlar yalnız Şimali Qafqazın düzənliklərində, 
Dağıstanın Dərbəndə qədərki dağətəyi rayonlarında möhkəmlənə bildilər. Türkyut 
təhlükəsi Bizans üzərindən sovuşdu. 
Çin və karvan yolu. İndi isə ipəyin vətəni Çinin türkyutlar, soqdiyalılar, 
farslar və yunanlar üçün belə gəlirli olan ipək ticarətindən nə qazandığına baxaq. 
46 
 
Zəhmətsevər Çin kəndliləri bu qiymətli malı hazırlayır, lakin özləri ondan, demək 
olar ki, istifadə etmirdilər, çünki vergilər çox böyük idi və qeyd-şərtsiz toplanırdı. 
İpək satışından əldə edilən zinət şeyləri adətən sarayın tələbatını ödəyir və daxili 
bazarda heç bir rol oynamırdı. Bundan əlavə həmin zinət şeyləri Çindən ixrac 
edilən ipəklə müqayisədə çox ucuz idi və bütövlükdə ticarət ölkəyə yalnız ziyan 
gətirirdi. Lakin Bey-Çjou hökuməti vəziyyəti dəyişə bilməzdi, daha doğrusu, buna 
cəsarət etməzdi, çünki onun siyasi uğurları yalnız türkyut xanlarının davranışından 
asılı idi: «Bey-Tsi və Toqon yalnız türkyut xanlarının yardımı sayəsində 
darmadağın edilmişdi, bundan əlavə qarşıda Cənubi Çinin fəthi vəzifəsi dayanırdı. 
Etibarlı arxa olmadan həmin işin öhdəsindən gəlmək mümkün deyildi. Bununla 
yanaşı yadda saxlamaq zəruridir ki, Bey-Çjou sülaləsi Çin yox, syanbi mənşəli idi 
və Şimali Çində iri tornaq sahiblərinə çevrilən çinliləşmiş syanbilərə arxalanırdı. 
Toba «hörüklülərinin» dillərini və adət-ənənələrini unutmalarına ehtiyac yox idi, 
çünki əsil çinlilər üçün onlar işğalçıların xələfləri və nifrətəlayiq barbarlar idilər. 
Bey-Çjou hökumətinin xarici siyasət xətti isə çinlilər üçün eyni dərəcədə 
xoşagəlməz idi. Türkyutlarla olduqca baha qiymətə başa gələn dostluq bu sülalənin 
öz çöl ənənələri ilə əlaqələrini kəsmədiyini göstərirdi. Bundan əlavə, daosizm və 
buddizmin təqib edilməsi bu nüfuzlu cərəyanların müxalifət sıralarına keçməsinə 
təkan vermişdi. Nəhayət, əhalisi çox Bey-Tsi hökmdarlığının Bey-Çjou dövlətinin 
tərkibinə qatılması imperiyada Çin ünsürünün güclənməsinə gətirib çıxarmışdı. 
Lakin yetişməkdə olan hadisələrdə həlledici rolu Quanlun qruplaşması deyilən 
dəstə oynadı. 
Bey sülaləsinin süquta uğradığı amansız dövrdə çoxlu varlı çinli Şandundan 
Şensiyə, Yuyvın Tayın yanına köçüb Quaiçjun və Lunsi əyalətlərində 
məskunlaşdılar. Burada onlar yerli Çin mülkədarları və məmurları ilə birləşdilər, 
qonşuluq, etnik birlik və qohumluq əlaqələri sayəsində adi yaşayış yerinə görə 
müəyyənləşən (Quan-çjun və Lun-sinin birləşməsindən Quanlun alındı) dəstə 
düzəltdilər. Sonuncu Bey-Çjou hokmdarlarının zamanında «quanlunluların» 
başçısı ana tərəfdən azyaşlı imperatorun babası olan sərkərdə Yan Tszyan idi. 
Yan Tszyan «qəzəbli və heç kəsə inanmayan adam idi, kitabları sevmirdi, 
hiyləgərlikdə ad çıxarmışdı, adamları qorxmağa məcbur edə bilirdi, buna görə də 
əmrləri tez və dəqiq yerinə yetirilirdi. O, yorulmaq bilmədən səhər açılandan 
gecəyə qədər dövlət işləri ilə məşğul olurdu». Yan Tszyanın siyasi rəğbəti və 
nifrəti əsaslandığı kütlə ilə müəyyənləşirdi. Ölkə daxilində o, sosial ziddiyyətlərin 
ütülənməsinə yönəldilən tədbirlər həyata keçirirdi, qonşulara gəldikdə isə onlarla 
münasibətlərin daha da kəskinləşdirilməsinə üstünlük verirdi. 
563-cü ildə Yan Tszyan türkyutlarla münaqişəyə girərək öz siyasətinin 
istiqamətini dəyişməyə çalışdı. O, öz niyyətini belə əsaslandırırdı: «Türkyut 
döyüşçüləri nə mükafat, nə də cəzaya əhəmiyyət verirlər, öz rəislərinə lazımınca 
hörmət göstərmirlər, əksəriyyəti qayda-qanunu gözləmir. Onları idarə etmək çox 
çətindir. Buradan da aydın görünür ki, türkyutların qüdrəti haqqında danışılanların 
47 
 
çoxu əsassızdır. Bu yolla yalnız türkyut elçilərinin hökumət tərəfindən səxavətlə 
mükafatlandırılmasına nail olmaq istəyirlər. Bunu da o ümidlə edirlər ki, 
türkyutların yanına yolları düşsə, öz muzdlarını alsınlar. Saray yalan məlumatlar 
alır, hərbi rəislər isə ilk şaiyələri eşidən kimi qorxuya düşürlər. Düşmənlərimiz 
yalnız zahirən cəsarətli görünürlər, əslində isə onların öhdəsindən gəlmək o qədər 
də çətin deyil. İndi isə mənim fikrimcə, həm köhnə, həm də təzə elçilərin hamısının 
boynunu vurmaq lazımdır». 
Lakin bu sözlər real həqiqəti deyil, «Quanlun qruplaşmasının» proqramını 
əks etdirir. Türkyutların ağır süvariləri nəinki Çin piyadalarından daha sürətli 
manevr etmək qabiliyyətinə malik idi, həm də ilkin köçərilərdən fərqli olaraq 
birbaşa zərbə endirmək səriştəsi qazanmışdı. 578—579-cu illərin toqquşmaları 
türkyutların hərbi üstünlüyünü bütün aşkarlığı ilə göstərir. Çöl orientasiyası 
tərəfdarları ilə polemikaya girən Yan Tszyan onları satqın rüşvətxorlar kimi 
qələmə verməyə çalışır, bu fikrin həqiqətə uyğunluğu inandırıcı görünmür. Lakin 
onun ən əhəmiyyətli təklifi türkyutlara hədiyyələr — yəni ipək verməmək 
barəsində idi. Bu tədbirin həyata keçirilməsi həqiqətən də türkyut xanlarının 
iqtisadi qüdrətini zəiflədər, eyni zamanda Çinin özündə vergilərin aşağı düşməsinə 
imkan verərdi. 
Beləliklə, «Quanlun qruplaşması» ölkənin iqtisadi və siyasi baxımdan təcrid 
olunması planını irəli sürürdü. İmperator həmin planı rədd etdi, lakin Yan Tszyan 
gözləməyi bacarırdı. Vaxt isə onun xeyrinə işləyirdi. Türkyutların tələbləri və 
çinlilərin gücü Bey-Çjou sülaləsinə loyal münasibət bəsləyən syanbi ünsürünün 
zəifləməsi ilə proporsional şəkildə artırdı. 581-ci ilin baharında Çin zadəganları 
hökumət əleyhinə üsyan bayrağı qaldırdılar, xalq kütlələri də onlara qoşuldu. Yan 
Tszyan bu fürsətdən istifadə edərək sonuncu imperatoru — doqquz yaşlı oğlan 
uşağını taxt-tacdan onun xeyrinə əl çəkməyə məcbur etdi. Bədbəxt oğlan tezliklə 
öldürüldü, Yuyvın nəslinin bütün nümayəndələri edam edildi. Üsyan yalnız bundan 
sonra səngidi. Yeni sülalə Suy adını aldı. 
«Çin» partiyasının asanlıqla qələbə qazanmasına baxmayaraq, Yan Tszyan 
çoxsaylı syanbi aristokratiyasını tam ümidsiz vəziyyətə salmağa cürət etmədi. O, 
xüsusi fərmanla bildirdi ki, «əvvəlki sülalənin bütün dərəcə və titulları köhnə 
qaydada olduğu kimi öz qüvvəsində qalır». Çinliləşmiş syanbi aristokratiyası 
salamat qaldı, bu isə həm Çinin özünün, həm də Asiyanın orta hissələrinin sonrakı 
tarixini müəyyənləşdirdi. Yan Tszyan vətəndaş müharibəsinə gedə bilməzdi. Əgər 
həmin fərman verilməsəydi belə bir müharibəyə başlaya bilərdi. Onun qarşısında 
iki əhəmiyyətli siyasi vəzifə dayanırdı: Şimali Çinin fəthi (yeni imperator bu 
vəzifənin öhdəsindən 589-cu ildə asanlıqla gəldi) və türkyutların darmadağın 
edilməsi. İkinci vəzifənin icrası «Quanlun qruplaşmasının» güman etdiyindən qat-
qat çətin idi. 
 
48 
 
V f ə s i l 
 
XAQANLIĞIN DAXİLİNDƏ 
 
Hakimiyyət və xalq. Çin mənbələrinin məlumatına görə xan elan edilməsi 
mürəkkəb təntənəli mərasimlə müşayiət olunurdu: xidmətçilər onu keçə üzərində 
əyləşdirir və doqquz dəfə iştirakçıların alqış sədaları altında günəş istiqamətində 
dövrə vururdular. Sonra onu ata mindirir, boğazına ipək parça dolayır və düyünü 
bir anlığa boşaldaraq neçə il xan olmaq istədiyini soruşurlar. Hakimiyyət 
müddətinin müıyyənləşdirilməsində bu cavabların hər hansı bir rol oynaması haqda 
türkyut tarixində elə bir məlumata təsadüf edilmir. Çox güman ki, həmin adət 
xanın seçkili tayfa başçısı olduğu dövrün qalığı kimi yaşamaqdaydı. 
Dövlətdə xandan sonra birinci şəxs yabqu sayılırdı. Əslində yabqu vitse-kral 
idi və bu vəzifəyə bir qayda olaraq hakimiyyətdəki nəslin nümayəndələri təyin 
edilirdilər. Məsələn, İl-xan Bumının vaxtında onun doğma qardaşı İstemi yabqu 
idi. Lakin bununla birlikdə yabqu taxt-tacın varisi deyildi, vəliəhd vəzifəsindən 
asılı olmayaraq «tigin» adlanırdı. İxtiyarında bölgələrin hakimiyyəti olan və xana 
qan qohumluqları çatan şahzadələr «şad» çağrılırdılar. Sonralar xan rütbəsinə 
yüksəlmiş Sımo qeyri-qanuni doğulduğu ehtimal edildiyindən «şad» rütbəsi ala 
bilməmişdi. 
Aşina nəslinə mənsub olmayanlara ikinci dərəcəli rütbələr verilirdi, lakin 
bütün vəzifələr irsi idi. Buna əsaslanaraq türkyut cəmiyyətinin aristokratik 
xarakteri haqqında danışmaq olar. Lakin bivaxt nəticələrə çox da aludə olmayaq. 
Azad adamlar və əsilzadələrlə birlikdə türkyut cəmiyyəti hərbi əsirlərdən 
ibarət qulların da mövcudluğundan xəbərdar idi. Bunlar əsas etibarı ilə qadınlar 
idilər. 569-cu ildə İstemi xan Zemarxa qırğız xalqından olan bir kəniz 
bağışlamışdı. Müvəffəqiyyətli hərbi yürüşlər zamanı Çindən minlərlə kəniz 
gətirilirdi. Məsələn, 619-cu ildə Bin-çjounu ələ keçirən Çulo xan «şəhərdəki bütün 
qadınları və qızları əsir götürmüşdü», Atrpatakanda adamların ovlanması (628-ci 
il) isə bütün Yaxın Şərqə bəlli idi. Nəhayət, əsirlərin bölünməsi zamanı dava 
saldığına görə Yuyqu şad taxt-tacdan məhrum edilmişdi. Beləliklə, köləliyin 
türkyutlara məlum olması faktı etiraf edilməlidir. Lakin ortaya belə bir sual çıxır: 
köçəri təsərrüfatında qul əməyindən necə istifadə oluna bilərdi? Qul, əgər şikəst 
deyildisə, həmişə sahibinin atını minib aradan çıxa bilərdi, ona qoyulan xərc də 
özünü doğrultmazdı. Göründüyü kimi, türkyutlar arasında qulların vəziyyəti o 
qədər də pis deyildi. Bunu sübut edən sənəd də mövcuddur: 486-cı ildə Şabolio 
xana Suy sülaləsinin vassallığı təklif olunmuşdu. Şabolio soruşmuşdu: «Vassal» nə 
deməkdir?» ona cavab vermişdilər: «Suy sülaləsində «vassal» bizdəki «qul» sözü 
ilə eynidir». Xan cavab vermişdi: «Mən səma oğlunun qulu olmaqla özümü 
xoşbəxt sayıram». Və sevincini səfirə hədiyyə verməklə bildirmişdi. Bu dialoq 
düşünməyə vadar edir — kiminsə qulu olmaq adama necə sevinc gətirə bilər? 
49 
 
Aydındır ki, Çin imperatorunun «die»u sayıldığını eşidən Şabolio tamamilə başqa 
şey nəzərdə tuturdu. Biz «qul» sözünü «rab» kimi tərcümə edərkən onun həqiqi 
adekvatını ifadə edirikmi? Əlbəttə, bu iki anlayış arasında müəyyən qarşılıqlı əlaqə 
var. Təsadüfi deyil ki, çinlilər «qul» sözünün ekvivalentini «pi» deyil, «tch`in» 
sayırdılar. Bu sözü N. Y. Biçurin «vassal» St. Jülyen isə «sujet» təbəə kimi 
tərcümə edir. Xoşbəxtlikdən Orxon kitabələrinin bəzi mətnləri «qul» sözünün 
mənasını dəqiqləşdirməyə və problemə aydınlıq gətirməyə imkan verir. Kül-Tigin 
abidəsinin «Böyük kitabəsində deyilir: «...tabqaç budunka bəglik urı oqlın kul 
boltı, silik kız oqlın gunq boltı», yəni «onlar (türklər) tabğaç xalqına öz möhkəm 
bəy nəsilləri qul, əsilzadə qızları günü oldular». Lakin həmin dövrdə türklər 
Qobidən cənub tərəfdəki düzənliklərdə ənənəvi məişətlərinə uyğun həyat sürür, 
Tan imperiyasının Çin əhalisi ilə müqayisədə bir sıra güzəştlərdən istifadə 
edirdilər. Onlar yürüşlərdə iştirak edərək hərbi mənsəb qazanır, yurdlarına xeyli 
qənimət gətirirdilər. Hər hansı bir sosial zülmdən azad şəkildə yad dövlətə tabelik 
faktı göz qarşısındadır. 
Başqa mətn götürək: 
[«İltərik xan] öz elini və öz xalqını itirən qul və kənizə çevrilən, türk 
qanunlarını qeyb edən xalq arasında qayda-qanun yaratdı, onları mənim 
əcdadlarımın qoyduğu qaydalara uyğun şəkildə düz yola saldı». Yenə də yalnız 
yadelliyə tabelik faktı nəzərə çarpdırılır, lakin öz azadlığını itirməkdən söhbət 
getmir. 
Bars bəyin həlak olmasının, onun xalqının «qullara və kənizlərə 
çevrilməsinin» təsvir edildiyi üçüncü təsadüfdə də qul bazarında əsirlərin 
satılmasından deyil, sadəcə fütuhatdan söhbət gedir. 
Beləliklə, «qul» sözünün əsas mənası başqasına tabe olmaqdır. Bu çalar 
XIX əsrə qədər qorunub saxlanıb, lakin sonrakı türklər qul alverinin səciyyəvi 
yayıldığı müsəlman mədəniyyəti sisteminə daxil olduqlarından, «qul» termini 
satılan kölələrə şamil edilməyə başladı. Əvvəlki dövrlərdə qul alveri mövcud 
deyildi. VI—VIII əsrlərdə qullardan istifadə qaydası tamamilə başqa idi: türkyutlar 
onları öz ərazilərinə gətirir, müəyyən yerdə məskunlaşdırır və vergi almağa 
başlayırdılar. Bundan əlavə, qadınlardan ev qulluqçuları və cariyə kimi də istifadə 
edirdilər. Türkyut qulları təxminən Roma kolonlarına bənzəyirdilər, lakin indi 
işlətdiyimiz mənada «rab» anlayışı onları səciyyələndirmək üçün qətiyyən 
məqsədəuyğun deyil. S. P. Tolstov yalnız əsirlərdən ibarət olan və türkyutlara 
sənətkarlıq və əkinçilik ilə töycü verən qəsəbələrin mövcudluğunu göstərir. Lakin 
türk xaqanlığında təbəələrə vergi qoyulması sisteminin klassik təsvirini Moisey 
Kaqankavatsi vermişdir: «Şimal knyazı bütün yer üzünə qorxu və dəhşət yaymışdı. 
O, qızıl yumaqda, gümüş və dəmir çıxarmaqda, mis əritməkdə səriştəsi olan 
sənətkarların hamısının üzərinə nəzarətçi qoymuşdu. O, həmçinin böyük Kür və 
Araz çaylarının vətəgələrindəki mallardan və balıqçılardan gömrük haqqı tələb 
edir, fars hökmdarlığının siyahıları əsasında hərədən bir didraxma da alınırdı». 
50 
 
Sitatdan göründüyü kimi, türkyut xanları İran şahlarından qat-qat çox vergi 
alırdılar və aydındır ki, hər yeni fəthdən sonra xanların və əyanlarının sərvətləri 
xeyli artırdı. Xalxi və Cunqariyanın teles tayfaları, Cənubi Mancuriyadakı kidanlar 
və xilər, Soqdiananın şəhər-dövlətləri, Toharistan knyazlıqları, Asiyanın taxıl 
anbarı Turfan, Ural ətəyində yaşayan uqrlar, Kuban boyunca məskunlaşan 
uturqurlar və Sayan — Altayın cənub yamaclarının meşə tayfaları bu ardıcıl və 
sistemli soyğunçuluğa məruz qalırdılar. Əlbəttə, həmin sərvətin müəyyən hissəsi 
sıravi əsgərlərə çatırdı. Təbiidir ki, yalnız onların sadiqliyi itaət altına alınmış 
xalqların amansız istismarına imkan verirdi. Lakin gəlirin əksəriyyətini hakim 
yuxarı təbəqə, xüsusən də xanın özü mənimsəyirdi. 
Bu yolla toplanan sərvət çox böyük ola bilərdi. Menandrın əsərində türkyut 
xanının Bizans səfiri üçün düzəltdiyi cah-cəlallı qəbulun təsviri qalmışdır: «Onlar 
nahar etdilər və bütün günü həmin çadırdakı ziyafət məclisində keçirdilər. Çadır 
müxtəlif rənglərin məharətlə biri-birinə qarışdırıldığı ipək parçalardan 
düzəldilmişdi. Onlar şərab içirdilər, lakin həmin şərab bizdəki kimi üzümdən 
sıxılmamışdı.
*
 Onların istifadə etdikləri içki hansısa bir barbar içkisidir. Ertəsi gün 
onlar (romalılar) başqa çadıra keçirildi. Bu çadır da əvvəlki kimi ipək parçalardan 
düzəldilmişdi. Burada müxtəlif görünüşlü bütlər də vardı. Dizavul (İstemi xan) 
başdan ayağa kimi qızıldan düzəldilən taxtda oturmuşdu. Çadırın içərisindəki 
qablar, bardaqlar, həmçinin çəllək də qızıldan idi. Onlar yenə ziyafət məclisinə 
əyləşdilər, yeyib-içdilər, içki masası arxasında lazım olan məsələləri müzakirə edib 
dağılışdılar. Ertəsi gün başqa otağa gəldilər. Həmin çadırda üzərinə qızıl təbəqə 
çəkilmiş ağac dirəklər, dörd qızıl tovuzquşu üstündə dayanmış qızıl suyuna 
salınmış taxt vardı. Otağın qarşısında genişlikdə uzununa iri arabalar saxlanmışdı, 
onların içi çoxlu gümüş, bahalı qablar, zənbillər, dördayaqlıların gümüşdən 
düzəldilmiş fiqurları vardı. Bu fiqurlar heç bir cəhətdən bizimkilərdən geri qalmır. 
Türkyut knyazının cah-cəlalı da özünü elə bunda göstərir». 
Əlbəttə, bu var-dövlətin hamısı soyğunçuluq və talançılıq nəticəsində əldə 
edilmişdi. Lakin türkyutların dünyanın yarısına sahib olmasına imkan verən hərbi 
qələbələri təsadüfi deyildi. Onlar ümumi köçəri səviyyəsindən yüksəkdə dayanan 
elə bir ordu yaratmışdılar ki, tam əminliklə demək olar: türkyutlar bu qələbələrə 
layiq idilər. 
Qohumluq — bölgə sistem. Böyük türk xaqanlığının daxilində — radikallıq 
baxımından xaricdəkindən geri qalmayan dəyişikliklər gedirdi. Həmin 
dəyişikliklərin öz əksini tapdığı ilk amil taxt-taca varislik qaydası idi. 
Yuxarıda da qeyd edildiyi kimi, İlxan Bumının oğlu və vəliəhdi Qara İssık 
xan 553-cü ilin əvvəlində, atasından yarım il sonra öldü. Oğlu Şetu hakimiyyətdən 
uzaqlaşdırıldı. Xanlıq Bumının ikinci oğlu — Muğan adı ilə hakimiyyətə başlayan 
                                                          
* Çinlilərin düyü arağı nəzərdə tutulur. 
 
51 
 
Kuşunun əlinə keçdi.
*
 Onun vaxtında nəinki türk xaqanlığının qüdrətli xarici 
siyasətinin əsası qoyuldu, həm də qohumluq — bölgə sistem bərqərar oldu ki, 
bunun da nəticəsində türk dövləti yüz ildən artıq bir dövrdə Asiyada hakim 
vəziyyəti öz əlində saxladı və VI—VII əsrin böyük dövlətləri ilə rəqabət apardı. 
Həmin sistemin mahiyyəti belədir. Türkyut dövləti «uzun qılınc və uzun 
cida» gücünə yaradılmışdı. On il ərzində (550—560) türkyutlar Sarı dənizdən 
Volqaboyuna qədər bütün köçəri tayfaları itaət altına aldılar, bundan sonra hələ 20 
il də öz işğalçılıq siyasətlərini davam etdirdilər. Lakin belə böyük ərazini tutmaq az 
idi, onu əldə saxlamağı da bacarmaq lazım idi. Dövlətin süqutuna qədər Aşina 
nəslinin hakimiyyəti əleyhinə gah orada, gah da burada üsyan qalxırdı. 
Muğan xanı düşündürən ən kəskin daxili siyasi problemlərdən biri 
ucqarların itaətdən çıxmasının qarşısını almaq idi. İtaətə gətirilən tayfalar yalnız 
üzərində qurd başı çəkilmiş bayraq gəzdirən zirehli süvarilər yaxınlıqda olanda 
sadiq idilər. Yalnız kifayət qədər hərbi qüvvəyə malik canişin narazılıqların 
separatçılıq cəhdlərinin qarşısını ala bilərdi. Lakin həm hakimiyyət, həm də qoşun 
canişinin əlində olanda və onu xan düşərgəsindən böyük məsafə ayıranda, hansı 
qüvvə itaətdən çıxmağın qarşısını ala bilərdi? Doğrudur, canişini qohumlardan da 
təyin etmək olardı. Lakin bunun da köməyi dəymirdi. Qohumlar arasında 
müharibəyə az təsadüf olunmurdu. Elə bu şəraitdə də qohumluq-bölgə sistem qəbul 
edildi. Bu sistemin ideyası son dərəcə sadə idi: bir halda ki, canişinin xeyirxah 
hissləri və şəxsi keyfiyyətləri sadiqlik üçün zəmanət vermirdisə, onu mərkəzi 
hakimiyyətə bağlayan maraq dairəsi yaratmaq lazım idi. Qohumluq-bölgə sistemi 
taxt-taca varisliyin növbəliliyini müəyyənləşdirmişdi. Muğan xanın qanununa görə 
ata oğulun deyil, kiçik qardaş böyük qardaşın və böyük qardaş oğlu kiçik əminin 
varisi idi. Taxta çıxan xana qan qohumluğu çatan şahzadələr bölgələrin hakimləri 
təyin olunurdular. 
568-ci ildə türkyut dövləti dörd, 576-cı ildə isə səkkiz bölgəyə ayrılmışdı. 
Həmin bölgələrin Qərbi Avropadakı feodlara bənzədiyini zənn etmək düzgün 
olmazdı. Burada daha çox hərbi qüvvələrin bölünməsinə, onların bu və ya digər 
ərazinin hərbi rəisinə tabeçiliyi prinsipinə üstünlük verilmişdi. Türkyutların baş 
                                                          
* Qədim türklərin daxili tarixini başa düşmək üçün belə bir cəhətə diqqət yetirmək zəruridir ki, hər bir 
knyazın xüsusi («vəhşi heyvan») adından başqa titulu vardı. Bu titul onun tutduğu vəzifədən asılı 
şəkildə dəyişirdi. Bəzi türkyut xanları tarixə iki, yaxud üç ad altında daxil olublar. Məsələn, Şetu-xanın 
şəxsi adı ilə (Biçurin onu Netu adlandırır). Erfu xan - ölkənin şərqində bölgə knyazı olan vaxt daşıdığı 
addır, xaqan olduqdan sonra o, İliqyuylu Şö Moxe Şabolo xan titulunu qəbul etmişdi. Bu xan daha çox 
çinlilərin ona verdikləri Şabolio (soyğunçu) ləqəbi ilə tanınır. Bəzi xanların yalnız titulları, yaxud yalnız 
«vəhşi» adları məlumdur. Şetu-yetən (hakimiyyətə) deməkdir. Erfu-ər-bəy deməkdir, İliqyuylu Şe 
Moxe Şabolo İl Kyulyuq-şad Baqa Işbara qədim türkcədən tərcümədə «Ölkənin şərəfli şadı, ilahi 
qüdrətli xan» mənasını verir. Bütün adların və titulların mənasını açmaq mümkün olmamışdır, ona görə 
də bəziləri ilkin variantda saxlanmışdır. 
 
 
52 
 
xanını Menandr Arsila adlandırır. Arsilanın təhrifə uğramış və türk dilində «şir» 
mənasını verən Arslan olduğunu fəhm etmək o qədər də çətin deyil. Muğan xanın 
572-ci ildə öldüyünü, yeni qanuna müvafiq surətdə taxta onun kiçik qardaşı Tobo 
xanın
*
 çıxdığını nəzərə alsaq, Arslanın Tobonun — xanın xüsusi («vəhşi heyvan») 
adı olduğunu güman etmək olar. 
Tobo xan 572-ci ildə bölgələri ayırdı — şərqdəkiləri qardaşı oğlu Şetuya, 
qərbdəkiləri isə kiçik qardaşına verdi. Lakin həmin qardaş tezliklə öldüyündən 
bölgə onun Buri-xan
*
 titulu ilə hakimiyyətə keçən oğluna qaldı. Muğan xanın oğlu 
Törəmən
*
 şimalda — ehtimal ki, qırğızların və çiklərin torpağında idi. Təzəcə 
ölmüş İsteminin övladlarının da öz bölgələri vardı: Qara Çurin
*
 Yeddi — suda, 
Türksanf isə Aşağı Volqada
*
 və Uralda bölgələrə malik idilər. Böyük xanın 
düşərgəsi Altay yaxınlığında — həqiqi türk torpaqlarında yerləşirdi. Qalan iki 
bölgə isə onun oğlanlarına — Amraka və Teqin-şada məxsus idi.  
Bölgə sisteminin bütün mürəkkəbliyinə və dolaşıqlığına baxmayaraq taxt-
taca pilləvari sahiblik haqqındakı qanun ilk vaxtlar çox müsbət rol oynadı. İki dəfə 
həddi-buluğa çatmayan və dövləti təhlükə qarşısında qoya biləcək şahzadənin taxta 
çıxmasının qarşısı alındı. Hakimiyyət həmişə təcrübəli adamların əlində olurdu. 
Bölgə knyazları tez-gec mərkəzi hakimiyyəti ələ almağa ümid bəslədiklərindən 
hərc-mərclik və qarma-qarışıqlıq törətmirdilər. Dövlət bütün istiqamətlərdə inkişaf 
edirdi. Bölgə sisteminin prototipi çox güman ki, II əsrdə cənubi hunlar arasında 
mövcud olmuş taxt-tac varisliyi idi; V əsrdə Aşina nəsli knyazlarının əcdadları 
onlarla ünsiyyət saxlamışdılar. Lakin türkyutlarda həmin sistemin mənası və tətbiqi 
tamamilə fərqli idi. Mənbələr VI əsrdə «böyük ailənin» mövcudluğunu xəbər 
vermir, açıq bildirilir ki, bu qayda-qanun türkyutlar üçün tamamilə yeni idi. Necə 
olursa-olsun, yeni sistemin nəticələri həm müsbət, həm də mənfi planda 
türkyutların tarixində ləngimədən özünü büruzə verdi. 
Həqiqətdə də sistemin mükəmməlliyinə və ölçülüb-biçilməsinə baxmayaraq 
türkyut cəmiyyəti monolit ola bilməzdi. Çünki hərbi aristokratiyanın 
fərqləndirilməsi hətta ümumxalq mənafelərinin mövcudluğu şəraitində də izsiz-
soraqsız ötüb-keçə bilməzdi. Bu özünəməxsusluq məhsuldar qüvvələrin aşağı 
səviyyəsi və tayfa məişətinin yaşamasına imkan verən köçəri heyvandarlıq 
təsərrüfatı ilə bağlı idi. 
                                                          
* Türkcə Tabaq xan (yəni ləyən, yaxud tabaq tutan). Bu xanın buddizmlə maraqlanmasına işarə idi. Bu 
dövrdə xan həmişə buddist rahib kimi əlində patra (nəzir yığmaq üçün kasa, ləyən) gəzdirirdi. 
* Buri — canavar. Menandr bu knyazı Bo-xan adlandırır. 576-cı ildə kuturqurlar Bosporu ələ keçirəndə 
onlara Bo-xan başçılıq edirdi. Buradan da onun düşərgəsinin Kuban üzərində olduğunu güman etmək 
mümkündür. 
* Töremen—titul xarakterli türk adı. Çin mənşəli Dalobyan və yunan mənşəli Turum adlarından bərpa 
edilmişdir. Bundan başqa, onun Apa (böyük) titulu vardı. 
* Onun titulu Tarduş xan idi. 
* Ehtimal ki, onun düşərgəsi Şimali Qafqaz yaxınlığında idi, çünki o, Bizans ərazisinə buradan hücum 
etmişdi. 
53 
 
Türkyutların daxili çəkişmələrini araşdırarkən biz sıravi döyüşçülərin Aşina 
xanları nəslinə qarşı bircə dəfə də olsun üsyan cəhdində olmaları barəsində heç bir 
məlumat əldə etmədik. Bütün üsyanların başında şahzadələr, yaxud xanla qan 
qohumluğu olan knyazlar dayanırdılar. 
Türkyutlar hərbçi olduqlarından hamısı Aşina nəslinə mənsub bu və ya 
digər knyazın dəstəsində xidmət edirdilər. Knyazlar öz döyüşçülərinin əhvali-
ruhiyyəsi ilə hesablaşmalıydılar, çünki sonuncular onların yeganə ümidi və arxası 
idi. Əks-təqdirdə döyüşçülər knyazlarını ya özlərinin istədiyi hərəkətə məcbur 
edər, ya da onu atıb gedə bilərdilər. Ancaq dövlət daxilində toqquşmalar zəruri idi. 
Lakin döyüşçülərin əyanlar əleyhinə mübarizəsi əvəzinə hərbçi və əyanlardan 
ibarət ayrı-ayrı qruplar arasında mübarizə meydana çıxdı. Bu qruplar isə yalnız 
ümumi mənafe ilə deyil, həm də nəsil ümumiliyi ilə bağlı idilər. Belə şəraitdə 
sülaləni devirməyin türkyutlar üçün heç bir mənası yox idi; çünki istənilən vaxt 
istənilən hərəkata rəhbərlik edə bilən şahzadə tapmaq mümkündü. Lakin bununla 
bir sırada xarici təhlükə də mövcud idi: bir tərəfdən Çin həmişə hücuma hazır 
dayanmışdı, o biri tərəfdən isə tele tayfaları üsyan qaldırmaq üçün əlverişli məqam 
gözləyirdilər. Vəziyyətin gərginliyi türkyutları birləşməyə məcbur edirdi, odur ki, 
hərbçilər xan və şadlar əleyhinə bir dəfə də üsyan qaldırmamışdılar. 
Lakin xaqanlıq artıq məhvə məhkum idi. Hadisələrin şərhini qabaqlayaraq 
göstərmək lazımdır ki, türkyut cəmiyyətində sinif yaranması prosesi onların dörd 
bir tərəfində güclü sinifli dövlətlərin (Çin, İran, Qaoçan, Soqdiya) mövcudluğu 
şəraitində başlanmışdı. Cəsurluq və gücün qarşısına hiyləgərlik və pul çıxırdı, 
yaxşı təlim görmüş, texniki baxımdan təchiz edilmiş muzdlu ordular isə döyüşdə 
çöllü süvarilərdən heç də geri qalmırdılar. Bu şəraiti nəzərə alarkən türkyut 
dövlətinin süqutuna yox, onun yüz ildən artıq mövcudluğuna təəccüblənmək 
lazımdır. 
Orda. Türkyut şahzadələrinin ətrafında türyutlardan başqa məğlub jujanlar, 
habelə bu və ya digər səbəbə görə öz doğma yurdunda, yaxud Çin xidmətində yola 
getməyən müxtəlif qrup adamlar toplaşmışdılar. Onların etnik mənşəyi müxtəlif 
idi, lakin öz aralarında hamısı kiçik tələffüz fərqi olan ümumi türk dilində 
danışırdılar. Onlar bir «budun» — xalq təşkil edirdilər, lakin bu söz «etnos» deyil, 
daha çox «demos» anlayışına yaxın bir mənada işlənirdi. Çünki «budun» «bəylər»ə 
qarşı qoyulurdu. Bu aşağıdakı ifadənin kontekstində də aydın görünür: «türk bəklər 
budun», həmin ifadəni «türk bəyləri və xalqı», «habelə türk bəylərinin xalqı» kimi 
tərcümə etmək olar. Digər tərəfdən bu ifadə «türk qara budun» ifadəsinə qarşı 
qoyulur. Həm də «qara budun» — «qara camaat» ifadəsi kütlə mənasında işlənir və 
onun heç bir təhqiramiz çaları yoxdur. Bundan əlavə «altı bək budun» — «altı 
bəyin xalqı» ifadəsinə də təsadüf edilir. Buradan da aydın olur ki, «budun» ordanın 
sıravi üzvləridir, bəylər isə hakim qüvvədirlər. Başqa sözlə desək, bütövlükdə orda 
etnik yox, hərbi-təşkilati anlayışdır. VI əsrdə türkyut ordası tayfaya daha çox 
54 
 
uyğun gəlirdi, sonra isə genişlənərək dövlətə çevrildi. Orda hərbi həyat tərzini ailə 
həyatından daha üstün tutan könüllülərin hesabına genişlənirdi. 
Ordanın qoşun kimi adi təşkili sağ və sol cinahların mövcudluğunu nəzərdə 
tutur. Tolos-şərq və tarduş-qərb cinahı belə idi. İ. N. Kalyakinin «Tolos» və 
«Tarduş» terminləri ilə bağlı təfərrüatlı şərhindən sonra hərbi-inzibati terminlərin 
müəyyən tayfalarla eyniləşdirilməsi ətrafında polemika tamamilə yersizdir. 
E. Pritsak «budun» terminini ulusun bir hissəsi kimi başa düşür və onu 
qədim monqol termini «irqeklə» müqayisə edir. Lakin yalnız bəylərlə budunun 
yuxarıdakı müqayisəsi deyil, A. N. Kononovun «irgen» (ir-ər; + kin — çoxluq 
şəkilçisi) termini ətrafındakı araşdırması göstərir ki, «erkin-irqin» (hərfi mənada 
kişilər yığnağı) müstəqil anlayışdır. «Budun» isə relyativ anlayışdır, başqa sözlə 
desək, xana, bəyə münasibətdə budun olmaq mümkündür, xalq isə bir etnos kimi 
«gün» adlanırdı: «budun» və «bukün» (hərfi mənada bu xalq») anlayışlarını Pritsak 
kimi müqayisə etmək isə nə tarixi, nə də filoloji baxımdan inandırıcıdır. 
Tayfa vahidinin öz termini vardı — «oğuz». E. Pritsak bu termini gah «ok» 
(ox) sözünün tələffüz variantı, gah da tayfanın əsas nüvəsinin şaxələnməsi kimi 
mənalandırır. İndi isə bu məsələnin şərhinə keçək. 
Tayfa. Əvvəllər yalnız dövlət təsisatı kimi fəaliyyət göstərən qohumluq
 bölgə sistemi tədricən şəxsi həyata da nüfuz etməyə başladı. O, ailə 
münasibətlərini formalaşdırmağa əmlakın dağılmasının qarşısını almağa və 
çoxüzvlü ailə icmalarının təşəkkülünə kömək etməyə başladı. 
Xaqanlıq dövründə çöl əhalisi xeyli varlanmışdı. Əvvəla, var-dövlət hər 
tərəfdən axıb gəlirdi, ikincisi xəracın bir hissəsi xan vasitəsi ilə onun yaxın 
adamlarına ötürülürdü, nəhayət, çöldə əmin-amanlığın bərqərar olması və daimi 
soyğunçuluğa son qoyulması heyvandarlığın inkişafına faydalı təsir göstərirdi. 
Sərvətin ələ keçirilməsi ilə yanaşı onun toplanması prosesi də gedirdi: yığılan 
sərvət xərclənmirdi, bölünmürdü, yalnız böyük ailələrin varidatı kimi qorunub 
saxlanırdı. Bu yalnız tayfa ittifaqının mövcudluğu şəraitində mümkün idi. Nəhəng 
ölkəni şərikli idarə edən Aşina nəslinə mənsub xanlar belə bir ittifaqın nümunəsini 
göstərmişdilər. Böyük ailələrin başçıları xanları yamsılayaraq həm yaxın, həm də 
uzaq qohumlarını idarə edirdilər. Ailələr böyüyərək tayfalara çevrilirdilər, lakin 
onlar özlərinin ərazi və təşkilatı bütövlüyünü saxlayırdılar. Ağsaqqallar 
nüfuzlarından istifadə edir, bir sıra hallarda hətta xan, yaxud idıkut titulunu qəbul 
etməyə çalışırdılar. 
Beləliklə, sonralar xaqanlığın xarabalıqları üzərində uyğunlar, qarluqlar, 
dilular və nişubilər formalaşdılar, şərqdə kidanlar, qərbdə isə quzlar və komanlar 
(onlar həm də polovestlər adlandırılırdılar) eyni yolla getdilər. Tayfaların başlıca 
düşməni ordalar idi; onların maraqları bir-biri ilə tam əkslik və barışmazlıq təşkil 
edirdi. Tayfaların ağsaqqalları sakitcə mal-qaralarını otarmaq, neytrallığın 
qorunması və muzdlu əsgərlər verilməsi müqabilində Çindən hədiyyələr almaq 
istəyirdilər. Orda xanları isə bütün gəncləri hərbi dəstələrə cəlb etmək, onları 
55 
 
orduda xidmət etməyən təbəələrin hesabına yedirib-içirtmək və müharibə təhdidi 
ilə Çindən xərac şəklində əkinçilik və sənətkarlıq məhsulları qoparmaq istəyirdilər. 
Güzəşt üçün yer qalmırdı. 
Qonşuların sıxışdırdığı kiçik tayfalar (onları qəbilələrlə eyniləşdirmək 
olmaz) ittifaq yaratmağa başladılar. Həm də bu cür icmaların adı «oğuz» termini 
ilə ifadə olunurdu. Doqquz oğuzlar — uyğurlar və üç oğuzlar — karluklar 
etnonimləri də buradan yaranmışdır. Dulu və nuşibilərin oxşar tipli ittifaqları oğuz 
adlanmırdı. Səbəb onların fərqli şəraitdə meydana çıxması, başqa sözlə desək, təbii 
şəkildə deyil, türkyut xanının fərmanı ilə formalaşması idi. Buna görə də dulu və 
nuşibilər əvvəlki kimi «budun» olaraq qalırdılar və «On ok budun» — «on ox 
xalqı» adlanırdılar. «Budun» və «oğuz» terminləri arasındakı nisbət aşağıdakı 
şəkildə müəyyənləşir: türklərin tabeliyindəki uyğurlar onlara münasibətdə «budun» 
sayılırdılar, lakin öz daxili quruluşlarını saxladıqlarından həm də oğuz olaraq 
qalırdılar. Ona görə də Bilgə xanın bu sözləri deməyə əsası vardı: «Doqquz — 
oğuz xalqı mənim öz xalqım idi». Başqa sözlə desək, doqquz oğuzlar ona-
tarduşların şadına münasibətdə budun idilər, yəni bilavasitə tabe vəziyyətdəydilər. 
Bu məsələyə dair mövcud ədəbiyyatı tənqidi öyrənən A. N. Kononov da 
«oğuz» termininin şərhində analoji nəticəyə gəlmişdir. O, yazır: «Oğuz məcmu 
etnik adının əsasını «qəbilə», «tayfa» mənasında işlənən «ok» təşkil edir, bu 
anlayış isə öz növbəsində qədim türk sözü olan «oğ» — «ana» ilə birbaşa bağlıdır. 
«Oğul», «nəsil» mənasında işlənən «oğul» və «qohum» mənası verən «oğuş» 
sözləri də həmin kökdən yaranmışlar». 
Beləliklə, «oğuz» sözü ilk vaxtlar sadəcə «tayfa», yaxud «tayfa ittifaqı» 
anlamında işlənə bilərdi. Sonralar isə bu söz məcmu mənalı etnik ada çevrildi. 
Məlum təsadüflərdə isə həmin etnonim artıq zəruri determinativ kimi 
müəyyənləşirdi. Məsələn, «doqquz oğuz» — yəni doqquz (müxtəlif) tayfa, üç 
oğuz» — yəni üç (müxtəlif) tayfa. 
Sonralar «oğuz» (eləcə də budun») termini özünün ilkin mənasını itirdi və 
müsəlman peyğəmbərləri sırasına daxil edilən türkmənlərin əfsanəvi əcdadı 
Oğuzun adına çevrildi. 
Hadisələrin təklif olunan şəkildə gedişinə xeyrinə danışan əsas arqument 
dili — qaoqyuylarda IV—V əsrlərdə tayfa, telelərdə isə VII—VIII əsrlərdə qəbilə 
adlarının uyğun gəlməməsidir. Telelərin şəksiz əcdadları olan qaoqyuylar 12 
patriarxal qəbiləyə, onların sələfləri telelər isə 15 qəbiləyə — Yuanqe (uyğurlar), 
seyanto (sirlərdən və yantolardan təşkil olunmuş qəbilə), Kibi, Dobo (tofalar), 
Quliqan (kurıkanlar, yakutların əcdadları), Dolanqe (telenqitlər), Buqu, Bayequ — 
Bayırku, Tunlo tonqra, Xun, Sıqye, Xusye, Xiqye, Adye (edizlər), Baysi 
bölünmüşdülər. Dabo qəbiləsi ilə eyniləşdirilməsi mümkün olan tobaları istisna 
etmək şərti ilə qalan adların müqayisəsi qeyri mümkündür. Onların bu şəkildə 
dəyişikliyə uğraması yalnız tayfadakı patriarxal qohumluq sisteminin pozulması və 
köhnə tayfaların yerində yeni birliklərin yaranması şəraitində mümkün ola bilərdi. 
56 
 
Belə yenidənqurulma üçün əsas vardı: türkfutlar 100 il telelər üzərində ağalıq etmiş 
və onların «qüvvələri sayəsində şimal düzənliklərində qəhrəmanlıqlar 
göstərmişdilər». Deməli, telelər budun sayılırdılar və ordanın, habelə onun 
tolistarduş qanadının tərkibinə daxil idilər. Ehtimal ki, elə həmin dövrdə də yeni 
həyatın şərtlərinə cavab verə bilməyən qəbilə sistemi ərazi-təsərrüfat birlikləri — 
tayfalarla əvəz olunmağa başlamışdı. Bu dəyişikliklər çinlilərin diqqətindən 
yayınmamışdı. Onlar qaoqyuy soyunu «sin» — familiya, teles tayfasını isə «bu» 
(Biçurinin tərcüməsində «nəsil») adlandırırdılar. 
Beləliklə, Aşina nəsli xaqanlığının sosial strukturunun əsas səciyyəvi 
əlaməti hərbi və tayfa quruluşlarının uyğunlaşdırılması idi. Türkyutlar belə bir 
uyğunlaşmanı təcrübədə həyata keçirən ilk köçəri Orta Asiya xalqı oldu. Onlar 
özləri də bunu başa düşür və dövlətlərini «əbədi el» adlandırırdılar. Bununla da 
telelərin qəbilə ittifaqı və jujanların vəhşi ordalarının özbaşınalığı ilə müqayisədə 
həmin dövlətin davamlılığını və sabitliyini nəzərə çarpdırırdılar. 
«El/il» sözü müxtəlif alimlərin şərhində müxtəlif cür tərcümə edilir və 
anlaşılır. (Lakin bu barədə bir qədər sonra). Bu anlayışda əsas məsələ az qala 
hakim tayfaya çevrilən orda ilə sülh şəraitində yaşamağa məcbur olan tabe 
tayfaların mövcudluğudur. 
Türkyutların yaratdıqları sosial-siyasi sistem VI əsr üçün vaxtı çatmış siyasi 
məsələlərin mütləq də olmasa, ən yaxşı həlli üsulu idi: Bu sistem türkyutların bir 
neçə nəslinin çöldəki hakimiyyətini təmin etdi, digər tərəfdən, sonra görünəcəyi 
kimi, həmin sistem eyni zamanda onların məhvinə gətirib çıxardı. 
İnkişaf mərhələsi. Türkyut xaqanlığına daxil olan köçəri tayfaların ictimai 
inkişaf mərhələsi ilə bağlı problem çox mürəkkəbdir. Bir tərəfdən türkyutlar, o biri 
tərəfdən isə onların tabeliyindəki çoxsaylı tayfalar arasında dəqiq bölgü 
aparılmasa, bu məsələni təxmini şəkildə həll etmək mümkün deyildir. Eyni 
zamanda onu da nəzərə almaq zəruridir ki, 110 illik müstəqil mövcudluğu ərzində 
xaqanlıq əhəmiyyətli təkamül prosesi keçmişdi və VII əsr türkyut cəmiyyətindəki 
münasibətlər VI əsrdəki qarşılıqlı münasibətlərdən tamamilə fərqlənirdi. 
A. N. Bernştam belə bir nəticəyə gəlmişdir ki, qədim türklərin ictimai 
quruluşu «ibtidai feodal münasibətlərinin bərqərar olmasının ilkin formasıdır». Bu 
fikir həm faktiki məlumatlarla, həm də barbarlığın ən yüksək inkişaf mərhələsində 
hərbi demokratiyanın təşəkkülü haqqında F. Engelsin aydın və qəti mülahizələri ilə 
ziddiyyət təşkil edir. F. Engels yazırdı: «Ən yüksək mərhələ. Dəmir filizinin 
əridilməsindən başlanır, hərfli yazı sisteminin kəşf olunması və bu yolla şifahi xalq 
yaradıcılığının yazıya alınması ilə sivilizasiyaya çevrilir. Artıq deyildiyi kimi, 
yalnız Şərq yarımkürəsində müstəqil keçilən bu mərhələ bütün əvvəlki 
mərhələlərin cəmi ilə müqayisədə istehsaldakı müvəffəqiyyətlərlə daha zəngindir. 
Qəhrəmanlıq epoxasının yunanları, Romanın banisi qoyulmamışdan əvvəlki 
dövrün İtaliya tayfaları, Tatsitin germanları, vikinqlər dövrünün normaları həmin 
57 
 
mərhələyə aiddirlər». Bütün yuxarıda deyilənlər türkyutları da eyni mərhələyə 
daxil etməyə tam əsas verir. 
Barbarlığın ən yüksək inkişaf mərhələsini səciyyələndirən Engels onun 
aşağıdakı xüsusiyyətlərini qeyd edir: «Bütün mədəni xalqlar öz qəhrəmanlıq 
epoxasını — dəmir qılınc epoxasını yaşayırlar». Bu fikir dəmir əridilməsi və dəmir 
məmulatlarının istehsalı ilə məşğul olmuş türkyutlara da şamil edilə bilər. «Sərvət 
sürətlə artırdı, lakin ayrı-ayrı adamların sərvəti kimi...». Həmin proses də yuxarıda 
təsvir olunmuşdur. «Köləlik... indi ictimai sistemin vacib tərkib hissəsinə çevrilir». 
Köləlik türkyutlar arasında da məhz bu inkişaf mərhələsini yaşamışdı. 
«Əkinə yararlı torpaqlar əvvəlcə müvəqqəti, sonralar isə birdəfəlik ayrı-ayrı 
ailələrin istifadəsinə verilir, onun tam şəxsi mülkiyyətə çevrilməsi prosesi tədricən, 
həm də qoşa nigahın monoqamiyaya keçməsi ilə paralel şəkildə gedir. Ayrılıqda 
götürülmüş ailə cəmiyyətin təsərrüfat vahidinə çevrilir». Türkyut cəmiyyətində biz 
bu keçid mərhələsini də müşahidə etmişdik. 
Nəhayət, hakimiyyət təsisatı. «Xalqın hərbi rəhbəri —rex, basile us 
thiudans
30
 zəruri, daimi vəzifəli şəxs olur... müharibə və müharibə üçün təsisatlar 
indi xalq həyatının daimi funksiyalarından birinə çevrilir. Əvvəllər yalnız hücuma 
görə qisas almaq məqsədi güdən, yaxud ərazini genişləndirmək üçün aparılan 
müharibə indi yalnız soyğunçuluq xarakteri daşıyır və başlıca məşğuliyyət 
sahələrindən biri olur». 
Mənbələr türkyutların müharibə və yürüşlərinin səbəbləri kimi məhz bunları 
göstərirlər, məhz müharibə məqsədi ilə öz əllərində hərbi və mülki səlahiyyətləri 
birləşdirən əzəmətli məmurlar sistemi — yabqular, şadlar, tutuqlar və s. 
yaradılmışdı. Onların rütbə və vəzifələri irsi idi. Yeri gəlmişkən, bu amil də 
Engelsin qeyd etdiyi xüsusiyyətlərdən biridir. O yazır: «Soyğunçu müharibələr ali 
hərbi rəislərin, eləcə də onların tabeliyində olan qoşun başçılarının hakimiyyətini 
gücləndirir... irsi kral hakimiyyətinin və irsi zadəganlığın əsası qoyulur». 
Aşina soyunun dövləti də belə bir dövlət idi. O, tayfa quruluşunu öz 
daxilində əritmiş hərbi demokratiya mərhələsində idi və bütün gücü, bütün qüdrəti 
ilə istismar obyekti olan qonşulara qarşı yönəldilmişdi. Antoqonist münasibətlər 
soyğunçularla soyulanların münasibətlərində öz əksini tapmışdı. Aşina nəslinin 
dövləti müəyyən mənada Spartanı xatırladırdı, lakin ondan qat-qat güclü və böyük 
idi. 
Belə soyğunçu dövlətin əsas qüvvələri onun ordusu və idarə sistemi idi. Ona 
görə də diqqətimizi bu siyasi təsisatların üzərində cəmləşdirək. 
 
                                                          
30 Biz də əlavə edə bilərik — xan (L. Q.). 
 
58 
 
VI f ə s i l 
 
TÜRKYUTLAR ÖZ EVLƏRİNDƏ 
 
Hərbi iş. Tarix səhnəsinə qədəm qoyarkən türkyutların yiyələndikləri ilk 
ixtisas dəmir filizi istehsalı idi. Onların şimala qaçan əfsanəvi əcdadı Aşina 
«jujanlar üçün dəmir çıxarırdı». 546-cı ildə Jujan xaqanı Anaxuan türkyutların 
başçısı haqqında belə deyirdi: «mənim dəmir əridici köləm». Bununla da 
türkyutların əsas məşğuliyyət sahəsi göstərilirdi. 
Arxeoloji kəşfiyyat nəticəsində V—IX əsrlər türkyut metallurgiyası 
abidələri üzə çıxarılmışdır. Altayda dəmir filizi istehsalının izləri aşkar edilmişdir. 
Buradakı o qədər də dərin olmayan şurflar və şaxtalar da həmin dövrə aiddir. 
Dəmir bilavasitə filizdən emal olunurdu. Qızardılıb döyülən dəmirin keyfiyyəti 
hətta indi də domna sobasında əridilən dəmirin keyfiyyətindən üstün sayılır. 
Altay dəmirçiləri yüksək keyfiyyətli dəmirdən birtiyəli bıçaqlar, yonucu 
baltalar, üzəngilər, cilovlar, düz, azca maili və geniş tiyəli qılınclar, ox və cida 
ucluqları, habelə iki cür — dəyirmi, asma qazanlar və üçayaq üstündə duran 
qazanlar hazırlayırdılar. Bu dövrdə metal çıxarılması və emalı işləri indiki Tuva 
ərazisində də aparılırdı. Burada yalnız dəmir deyil, qızıl, gümüş, mis, qalay da 
istehsal edilirdi. 
Qırğız xanlığının nüvəsini təşkil edən Xakasiyada metal çox yerlərdə 
çıxarılırdı. Demək olar ki, bütün küknar meşələrində qədim dəmir əridilən yerlərin 
izinə rast gəlmək mümkündür. Altayda olduğu kimi burada da əmək alətləri və 
silahlar — qılınc, xəncər, habelə qoşqu ləvazimatı düzəldilirdi. 
Türkyutların müasirlərinin — Anqara yaxınlığında yaşayan kurıkanların 
mədəniyyəti mühümdür. İlk dəfə, 1912—1914-cü illərdə aparılan qazıntılar 
nəticəsində bu mədəniyyətin yaradıcıları «kurumçu dəmirçilər» adını almışdılar, 
lakin A. P. Okladnikov həmin mədəniyyətin başqalarına yox, məhz kurıkanlara 
mənsub olduğunu inandırıcı şəkildə sübut etmişdi. Kurıkanların soyuq üsulla emal 
etdikləri dəmirin tərkibində 99,45 faiz metal vardı. Buna görə də həmin dəmir asan 
döyülürdü və çox möhkəm idi. Kurıkanlar bıçaq, ox və cida ucluqları düzəldir, 
partlamış qazanları dəmir yamaq qoyma üsulu ilə təmir edirdilər. Onlar eyni 
zamanda heyvandarlıqla, hətta süni suvarmanın tətbiq edildiyi əkinçiliklə də 
məşğul olurdular. 
Təəssüf ki, ilkin orta əsr köçərilərinin dağ-mədən işləri hələlik sistemli 
tədqiq edilməyib, lakin malik olduğumuz faktlar bizi yalnız yazılı mənbələrin 
verdiyi belə bir məlumata inandıra bilir ki, türkyutlar dəmirin sənaye üsulu ilə 
istehsalını Mərkəzi Asiyada mənimsəyən ilk xalq kimi tarix səhnəsinə çıxıblar. 
Bunun da nəticəsində onlar Çin və Tibetə münasibətdə müstəqillik qazanmışdılar. 
Çünki o dövrə qədər köçərilər müharibə üçün son dərəcə zəruri olan dəmir 
məlumatını həmin ölkələrdən alırdılar və ona görə də asılı vəziyyətdə idilər. Dəmir 
59 
 
köçərilərə əvvəllər də məlum idi, lakin yalnız türkyutlar onu birinci olaraq kütləvi 
istifadəyə cəlb etdilər. Zemarx dəmir satmaq təklifi ilə yaxınlaşan türkyutları 
gördükdə bərk təəccüblənmiş və bu işin onu azdırmaq üçün oyun olduğunu güman 
etmişdi: «çünki deyirlər ki, onlarda dəmir çox çətinliklə tapılır». 
Metallurgiyanın inkişafı türkyut xanlarına öz ordularını yenidən 
silahlandırmağa və Çin mənbələrinin «fuli» (canavar mənasını verən «buri» 
sözündən götürülüb; türklər ulu əcdadları saydıqları dişi canavarın şərəfinə bu adı 
götürmüşdülər) adlandırdıqları seçmə, güclü zərbə qüvvəsinə malik zirehli süvari 
dəstələri yaratmağa imkan verdi. Onların silah cəbbəxanasında buynuz oxlar, 
zirehlər, cidalar, qılınclar və kordalar vardı. Xoşbəxtlikdən yazılı mənbələrin 
verdiyi çox cüzi məlumatı arxeoloji materialların köməyi ilə tamamlamaq 
mümkündür. 
Ermitajda türkyut qvardiyaçılarını təsvir edən gil heykəlciklər 
saxlanmaqdadır. Onların tarixinin nisbətən sonrakı dövrlərə aid edilməsinə 
baxmayaraq (VII əsrin sonu, yaxud VIII əsrin əvvəlləri), burada təsvir olunan 
silahların VI əsrin sonlarından etibarən elə bir dəyişikliyə məruz qalmadığını 
düşünmək olar. Çünki həmin müddət ərzində mədəni ənənənin dəyişilməsi baş 
verməmişdi. Heykəlciklər Çin əyanının Turfan yaxınlığındakı (Tüyük məzar, 
Tüyük dərəsindəki sərdabə) dəfn yerindən tapılmışdır. Oxşar tapıntıları Turfan 
yaxınlığındakı Astara kəndində qazıntı aparan A. Steyndə aşkara çıxarmışdır. 
Atlılar və piyadalar eyni cür — at minməyə uyğunlaşdırılan paltar geyinmişlər. Bu 
da türkyutlar arasında piyadaların xüsusi qoşun növü kimi mövcud olmadığını 
göstərir. Döyüş paltarı baş geyimindən və zirehdən ibarət idi. Baş geyimi 
qazaxların müasir malaxayını xatırladır, metal lövhəciklərlə örtülüb, qəhvəyi-
qırmızı rənglidir, çox güman ki, xəzdən haşiyəsi var. Döyüşçülər hündür, yaxalığı 
çənələrinə çatan xalatlar geyiniblər. Xalat aşağıdan onların baldırlarının yarısına 
qədər çatır və sağ tərəfdən düymələnir. Ona görə də sol ətək bir qədər yuxarıda 
qalır. Xalatın üstündən metal lövhəciklərdən düzəldilən zireh geyilmişdir, o, 
qəhvəyi-qırmızı rəngli köbə ilə haşiyələnmişdir. Zireh dizə çatır, beldən nazik 
kəmərlə bağlanır, qolları qısadır, dirsəkdən yuxarıdır. Çox güman ki, bu cür zirehi 
başdan geyinirmişlər. Bu zirehli paltar sarmatların katafraktına bənzəyir və ağır 
süvarilər üçün daha səciyyəvidir. Oxşar zirehdən son vaxtlara qədər Tibetdə 
istifadə olunurdu. Həm də dəmir lövhəciklər bir-biri ilə nazik qayış vasitəsi ilə 
bərkidilirdi. Güman ki, ilk vaxtlarda daha mükəmməl, yüngül və halqalardan ibarət 
zirehli köynəklərlə əvəz olunana qədər bu hərbi ləvazimat tipi geniş yayılmışdı. 
Döyüşçülərin əynində qara ləkəli sarı şalvarlar (çox güman ki, pələng 
dərisindəndir) var. Çəkmələri qara və yumşaqdır, ehtimal ki, keçədən düzəldilib, 
son vaxtlara qədər Tibetdə və Şərqi Türküstanda geyilən çəkmələrə bənzəyir. 
Döyüşçülərin qarderobunun Tibet geyimlərinə bənzəməsinə baxmayaraq bir sıra 
fərqlər də müşahidə olunur. Tibet üçün səciyyəvi olan paltarın kəmərdən aşağı 
buraxılmasına burada təsadüf edilmir. 
60 
 
Silah təsviri yalnız piyada döyüşçünün geyimindən nəzərə çarpır. Bu yalnız 
süvari döyüşünə yarayan uzun (qamış gövdəli) və yüngül nizədir. 
Təsvirlərdən də göründüyü kimi, türkyutların atları hündürdür, nazik 
ayaqları, iri sağrıları var, boyunları qısa, başları isə iridir. Qırxılmış və daranmış 
yalları bu atlara çox yaxşı qulluq edildiyini göstərir. Onlarla monqol atları arasında 
heç bir yaxınlıq yoxdur, lakin türkyut atları Samanilər epoxasının, xüsusən də 
Xenan heykəlciyindəki atlara çox bənzəyirlər. 
Təsvirlərdəki at ləvazimatına xüsusi diqqət yetirmək lazımdır. Qabaq 
tərəfdən nazik qaşı olan yastıqsız enli yəhər iki qara tərliyin üstünə qoyulub. Həm 
də aşağıdakı tərliyə ağ köbə vurulub. Yəhər açıq-sarı rəngdədir, çox güman ki, 
ağacdan düzəldilib. Onun dəyirmi üzəngiləri, quyruqaltısı, sinəbəndi və beş qayışı 
var. Müasir yəhərlərdən fərqli olaraq sinəbənddən, yəhərin qabağından atın bütün 
beli boyunca əlavə döş qayışı gedir. Çox güman ki, o, üzü eninə gedəndə atın 
hərəkətini yüngülləşdirmək üçün nəzərdə tutulub. Yəhər də bu məqsədə 
uyğunlaşdırılıb. Qoşqu ləvazimatı ağ, dairəvi lövhəciklərlə (onların gümüşdən 
düzəldildiyini də ehtimal etmək olar), habelə sinəbənddən, quyruqaltıdan və 
cilovdan asılmış ürəkşəkilli tünd-qırmızı, yaxud çəhrayı rəngli salxımcıqlarla 
bəzədilib. Atlar çox sərbəst dayanıblar. Bu da onların yaxşı öyrədildiyini göstərir. 
Qısa vurulmuş yalları da atların yaxşı təlim keçdiyinə dəlalət edir. Belə atları çox 
sevir və çətin məqamda onların köməyinə arxalanırlar. Süvarilər yəhərdə bir qədər 
sola meylli (kazakvari) oturublar. Bu da onların ömürlərinin çoxunu yəhərdə 
keçirdiklərini göstərir. Köçərilərin üzəngiləri indikilərdən fərqli olaraq çox aşağı 
buraxılıb. Analogiyaların olmaması belə bir güman üçün əsas verir ki, üzəngilərin 
bu vəziyyəti müəyyən təcrübə ilə bağlıdır; yuxarıda dayanan üzəngi ox atmaq və 
erkən tullamaq üçün sərfəlidir, çünki ağırlığı dizlərinğ salan döyüşçü diz 
əzələlərinin vasitəsi ilə silkələnmənin qarşısını alır, aşağı salınmış üzəngi isə ona 
qılınc çalmaq və uzun nizə ilə hücuma keçmək üçün ayaq üstündə mahmızlara 
dayaqlanaraq ayaq üstündə durmağa imkan verirdi. Qayışların çoxluğu süvarilərin 
uzaq məsafə qət etməyə də hazır olduqlarını göstərir, başqa sözlə desək, onlar 
qarnizon şəraitində yaşayan döyüşçülər yox, səhra qoşunlarının əsgərləridir. 
Beləliklə, türkyut qvardiyası yalnız sələfləri kimi çöl şəraitində deyil, həm 
də dağlarda hərbi əməliyyatlar aparmağa uyğunlaşdırılmış nizami süvari 
hissələrindən ibarət idi. Şübhəsiz, çölçü — uyğurlar onlarla heç cür bacara 
bilməzdilər. Bu sonuncular haqqında çinlilər gizlədilməyən nifrətlə yazırlar: 
«Döyüşlərdə sıraya düzülmürlər, əsas dəstədən ayrılaraq hücuma keçirlər. Qəflətən 
həmlə edirlər, qəflətən geri çəkilirlər, daimi ardıcıllıqla döyüşə bilmirlər». Türkyut 
zirehliləri həm çinlilərin piyada nizəçiləri, həm də iranlıların süvari oxatanları üçün 
eyni dərəcədə ləyaqətli rəqib idilər. Lakin bu barədə bir qədər sonra danışacağıq. 
Turfan heykəlciklərindən başqa türkyut döyüşçülərinin qayaüstü təsvirlərinə 
Sulekdə (yuxarı Yenisey) təsadüf olunur. Səciyyəvi əyrisinə görə süvarinin 
buynuzdan düzəldilmiş kamanla silahlandığını müəyyənləşdirmək olar. Başqa bir 
61 
 
təsvir daha maraqlıdır: «... boğazından tutmuş budlarına qədər lövhəcikli zireh 
geymiş, qolunun yarısına çatan əlcək taxmış, sinəsində xırda, dəyirmi qalxan olan, 
qurşağına qılınc və oxdan bağlanmış, sağ əlində döyüş daşı tutmuş ağır silahlı atlı 
xırda bayraqla bəzədilmiş cidanı dizi üstə çöküb ox atan döyüşçüyə — Sayan meşə 
sakininə — dağlıya tullayır». Lakin zirehli süvarilərdən başqa türkyutlarda yüngül 
silahlanmış süvari atıcılar da vardı. Belələri bir qayda olaraq itaət altına alınmış 
xalqlar arasından seçilirdi. 1939-cu ildə Kopenı kəndi yaxınlığında aparılan 
qazıntılar zamanı S. V. Kiselev belə döyüşçünün bürünc lövhəcik üzərində 
çəkilmiş təsvirini aşkara çıxarmışdır. Onun uzun saçları küləkdə yellənir. Atlının 
başında papaq yoxdur. Saçını arxadan düyünlənmiş sarğı saxlayır. Orta uzunluqlu 
kaftanı beldən kəmərlə bağlanıb. Çəkmələri dabansız və yumşaqdır. Sağ 
böyründən aşağıya tərəf enliləşən ox qabı asılıb. Oxların ucluqları M şəkillidir. At 
çöl cinsindəndir, enli sinəlidir, yalı qısa vurulub, quyruğu isə hörülüb. Onun 
belində tam yəhər ləvazimatı var — yəhərin qabaq qaşı alçaqdır, yəhərin altından 
saçaqlı çul salınıb. Quyruqaltı və sinəbənd qayışlarından salxımcıqlar asılıb, 
üzəngilər enli və qövsşəkillidir, yüyən və cilov toxunmadır. Yəhərin arxasından hər 
iki tərəfə qayışlar sallanır. Lövhəciyin dəqiq tarixi VII əsrdir. 
Beləliklə, arxeoloji material yazılı mənbələrdəki boşluğu doldurur. 
Türkyutlarda zirehli süvarilərin mövcudluğu onların sürətli qələbələrinin səbəbini 
aydınlaşdırır. Türkyutlara qədərki dövrdə döyüşlərin taleyini süvari oxçular həll 
edirdilər. Zirehlilərin meydana çıxması onların lüzumunu heçə endirir. Yüngül 
silahlanmış düşmənlə əlbəyaxa döyüşdə türkyut süvariləri tam üstünlüyə malik 
idilər. Süvari sıralarını da ilk dəfə türkyutların yaratdığını xüsusi qeyd etmək 
lazımdır. Çöl müharibəsində misli-bərabəri olmayan türkyut ordusu mühasirələr 
üçün demək olar ki, yaramırdı; çünki atdan enən zirehli əsgərin döyüş qabiliyyəti 
qat-qat azalırdı. Şəhər divarları türkyut dövlətinin genişlənməsinin qarşısında 
səddə çevrildi, Çinin və İranın müstəqilliyinin qorunub saxlanmasına kömək etdi. 
Lakin çöl şəraitində uzun müddət türkyut süvarilərinin qarşısına çıxan qüvvə yox 
idi. 
Dinc məşğuliyyətlər. Türkyutların əsas məşğuliyyəti (hərbi işdən sonra) 
köçəri heyvandarlıq idi, iri, otyeyən heyvanların ovlanması da onların başlıca 
peşələrindən sayıla bilərdi. Həmin dövrdə belə çoxsaylı heyvan sürüləri böyük 
çöldə sərbəst otlayırdılar. İndi Qobi Altayı demək olar ki, qeyri-məskun 
yarımdüzənliklərdir, həmin dövrdə isə burada çoxlu vəhşi heyvan vardı və onları 
ovlamaqda az qala bütün tayfa iştirak edirdi. Pusqu xarakterli ov ovçulardan və 
heyvanları qovub gətirən adamlardan xüsusi səriştə və məharət tələb edir. 
Türkyutlar üçün bu işlə məşğul olmaq hər cəhətdən sərfəli idi. Çünki ov 
özünəməxsus hərbi manevrə, hərbi şücaətə hazırlıq mərhələsinə çevrilirdi. 
Dövrələmə çoxlu ət əldə etməyə imkan verirdi. Ət türkyutların başlıca qidası idi. 
Hətta müharibə vaxtı da onlar tükənən ehtiyatların yerini doldurmaq üçün ova 
çıxırdılar. 
62 
 
Vəhşi heyvanların və ev heyvanlarının dərisi paltara və çadır örtüyünə sərf 
olunurdu. Bununla bir sırada türkyutlar keçə və yun parçalar hazırlamağı da 
bacarırdılar. 
Türkyutlarda heyvandarlığın ən geniş yayılan növü qoyunçuluq idi; türkyut 
qəbirlərinin qazıntısı zamanı oradan çoxlu qoyun sümükləri tapılır. Onlarda atçılıq 
da kifayət qədər geniş yayılmışdı, kumıs türkyutlar üçün şərabı əvəz edirdi. 
Hissələrə bölünmüş ərazi şəraitində köçəri heyvandarlıqda böyük sürülər 
saxlanması ciddi çətinliklər törədirdi, ona görə də köçərilər adətən heyvanlarını 
otlaqlara ayrıca aparır, hər ailənin məxsus qışlaq və yaylaq yerləri olurdu. VI—
VIII əsrlərdə də eyni vəziyyət davam edirdi. Bunu ilkin mənbədən gətirilən 
aşağıdakı qısa, lakin son dərəcə konkret mətndən də görmək mümkündür: «Daimi 
qalmaq üçün yer yoxdur, lakin hərənin öz torpaq sahəsi var». 
Belə aul təsərrüfatı sistemində hər qoşa ailə müstəqil iqtisadi vahiddir.
*
 
Bundan başqa kuren sistemi də mövcud idi; kurenlərdə bütöv ailə qrupu bir yerdə 
köç edir və geçələr düşərgələrini arabalar və keşikçi dəstələri ilə qoruyurdular. 
Əsrlər boyu bu sistemlər bir-birini əvəz etmişdi; onlar qətiyyən tayfa quruluşunun 
inkişafı, yaxud tənəzzülü ilə bağlı deyildi. «Çjoşou»da gətirilən faktlar 
«Tanşu»dakı analoji məlumatlarla tamamlanır. Burada oxuyuruq ki, 641-ci ildə 
türkyutlar Alaşana keçəndə bu yerlərdə «geniş örüşlər və ən yaxşı torpaqlar vardı, 
ona görə də türkyutlar həmin yerləri öz aralarında mübahisə ilə bölürdülər». 
Mənim 1948-ci ildə Altayda apardığım arxeoloji qazıntılar da göstərdi ki, türkyut 
abidələri ayrı-ayrı talalarda və çay vadilərində elə qruplaşıblar ki, bu torpaqdan 
istifadənin aul sistemindən başqa hər hansı bir formasını tam istisna edir. B. Y. 
Vladimirtsev göstərir ki, kuren sistemi təhlükəsizliyin təmin olunması məqsədini 
güdürdü. Buradan da aydın görünür ki, aul sistemi çöldə möhkəm və güclü 
hakimiyyətin mövcud olduğu, hər cür soyğunçuluğun, tayfalararası ədavətin 
qarşısının alındığı şəraitdə mümkün idi. Türkyut xanları da əslində belə bir 
hakimiyyət yarada bilmişdilər. Bu mənada aul köçündə və torpaqdan fərqi 
istifadədə qeyri-mümkün heç bir şey yoxdur. 
Bizim dövrdə də ailələrin köçü müvafiq ərazilərlə qəti məhdudlaşdırılıb. 
Məsələn, Tyan-Şandakı hər dağ vadisi müəyyən ailəyə mənsubdur və həmin 
ailənin başçısı istənilən gəlməyə onun «vadisindən» keçib dağlara qalxmağa icazə 
verməyə bilər. Torpaqdan istifadənin bu sistemi köçəri maldarlığın təbiətindən irəli 
gəlir; örüş və otlaqların məhdudluğu, ən başlıcası isə suyun çatışmaması köçəriləri 
və sürülərini bölməyə məcbur edirdi. Nəticədə köçəri həyat keçirən ailələr də 
bölünməli olurdular. Otlaqların bölünməsi və onların sərhədlərinə ciddi nəzarət 
köçərilərin örüş, suvat və ov yerləri üçün qaldırdıqları amansız qardaş qırğınının 
                                                          
* Qadınlara daha böyük hörməti istisna etmək şərti ilə türkyut ailələrinin XIX əsr qazax ailələrindən 
fərqləndiyini düşünməyə elə bir əsas yoxdur. 
 
63 
 
qarşısını almaqdan ötrü yeganə vasitə idi. Lakin aydındır ki, torpaqdan istifadənin 
bu üsulunun xüsusi mülkiyyətə heç bir dəxli yoxdur. Çünki həmin torpaq sahələri 
alınıb-satılmırdı. 
Yaşayış məskənləri. Tarixçi başqa xalqın mədəniyyətində özü üçün 
əhəmiyyətli görünən cəhətlər axtarmaq, onlar tapılmadıqda isə bu xalqı primitiv 
saymaq kimi olduqca təhlükəli metodoloji yayıntılardan qaçmalıdır. Məsələn, 
Avropa və Ön Asiyanın xalqları sivilizasiya mərhələsinə keçərkən arxitekturası 
təəccüb və heyrət doğuran şəhərlər tikmişdilər. Türkyutlar ev tikmir, bağ 
salmırdılar, çünki yaxınlıqdakı meşənin axırıncı ağacları yandırılan kimi soyuq 
iqlim onları həmin şəhərdən getməyə məcbur edirdi. Digər tərəfdən, daş evin, 
yaxud gil daxmanın isti, yüngül, daşınması heç bir çətinlik törətməyən keçə çadırla 
müqayisədə yaşayış məskəninin ən yüksək forması olduğu sübuta yetirilməmişdir. 
Təbiətlə sıx təmasda olan köçərilər üçün belə çadırlarda yaşamaq əyləncə yox, 
zərurət idi. Yayda çölün otları yanıb külə dönürdü. Mal-qara Tyan-Şanın, Altayın, 
Xanqayın, Xenteyin ətəklərindəki yaylaqda, Alp çəmənliklərində otlamalı idi. 
Qışda dağ ətəklərinə çoxlu qar düşdüyündən mal-qara qar örtüyünün nazik olduğu 
və yem tapmağın çətinlik törətmədiyi düzənliklərə qayıdırdı. 
Bu cür həyat şəraitində səyyar yaşayış məskənləri daha sərfəli idi. 
Çin şairi orta həyat səviyyəli köçərinin yaşadığı adi bir yurtu təsvir etmişdir. 
Xan yurtu isə hətta Vlaxeri sarayının dəbdəbəli salonlarını görmüş Menandr 
Protektoru — Bizans imperatorunun əsilzadəsini də heyrətləndirmişdi. O, 
içərisində qızıl taxt-tac olan çadırın təsvirini vermişdir — bu çadır o qədər yüngül 
imiş ki, onu bir at da apara bilərmiş. İkinci çadır içəridən başdan-başa ipək 
parçalarla örtülübmüş, üçüncü çadırda isə qızıl suyuna çəkilmiş sütunlar və xanın 
taxtını öz üzərində saxlayan qızıl tovuzquşu fiqurları varmış. Bütün bu zəngin zinət 
şeyləri müasir dövrə gəlib çata bilməzdi — ağac və xəz çürümüş, qızıl və gümüş 
təzədən əridilmiş, silah isə paslanıb dəmir tozuna çevrilmişdi. Lakin yazılı 
mənbələr əsrlər arxasından türkyutların qədim mədəniyyəti haqqında məlumat 
gətirmişdir. Bu mənbələr azsaylı arxitektura tapıntılarından daha qiymətlidir. 
Qadınların vəziyyəti. Ayrıca ailənin çoban təsərrüfatı bir qayda olaraq 
patriarxal münasibətlərə əsaslanırdı. Çox güman ki, bu mənada türkyutlar da istisna 
təşkil etmirdilər. Elçilik təşəbbüsü kişilərin əlində idi və onlar «atanın, böyük 
qardaşların, əminin ölümündən sonra ögey analara, qardaş arvadlarına və əmi 
arvadlarına evlənirdilər». Bu məlumat faktlarla təsdiq edilir: məsələn, Nili xanın 
ölümündən sonra onun qardaşı Noşin-tigin taxt-tacla birlikdə mərhumun arvadına 
— Çin məlakəsi Syan-şiyə də sahib olmuşdu. Arvadların irsən keçməsi köçərilərdə 
ikili məna daşıyırdı. Əvvəla, evə, daha dəqiq desək, yurta ikinci işçi gəlirdi. 
Türkyutların həyat şəraitində bu çox vacib amil idi. İkinci tərəfdən, adət-ənənə dul 
qadınların hüquqlarını qorumağı tələb edirdi, başqa sözlə desək, yeni ər onun 
qayğısına qalmalı və öz arvadı kimi qorumalı idi. Ola bilsin ki, nigah həmişə 
64 
 
faktiki xarakter daşımırdı, lakin bununla belə dul qadın hamı tərəfindən tərk 
edilərək taleyin ümidinə buraxılmırdı. 
Qadına münasibət nəzərə çarpacaq dərəcədə ehtiramlı, cəngavər səciyyəli 
idi. Yurta daxil olan oğul əvvəlcə anasına, yalnız bundan sonra atasına təzim 
edirdi. Orxon kitabələrində Kültiginin qadın qohumlarının ölüm təhlükəsi 
qarşısında qaldığı Ordanı necə müdafiə etməsi böyük pafosla təsvir olunur. 
Qadınların hüquqsuz vəziyyətdə olduqları xalqlarda — məsələn, Hindiquşdakı 
patanlarda düşmənlər onlara əl qaldırmırdılar. 
Qadınların irsən bir kişidən başqasına keçməsi və kitabələrin mətni 
türkyutlar arasında poliqamiyanın mövcudluğunu ehtimal etməyə əsas verir. Lakin 
bu amil də türkyut qadınını hüquqsuz məxluqa çevirmirdi. Hətta qadının 
vəziyyətində nisbi asılılıq olsa da, onun ərinə təsiri kifayət qədər güclü idi. Bu 
cəhətə diqqəti cəlb edən Təbərinin yazdığı kimi, «türklərdə qadının vasitəsi ilə hər 
şeyə nail olmaq mümkündür». Ana tərəfin əsil-kök məsələsinə xüsusi əhəmiyyət 
verilirdi. Məsələn, şahzadə Toreminin taxt-tacdan uzaqlaşdırılmasının əsas motivi 
onun anasının «aşağı mənşəli» olması idi. Əlbəttə, bu yalnız bəhanə idi, siyasi 
əleyhdarlarının əl atdıqları hiylə idi, lakin arqumentasiya özü maraq doğurur. 
Türkyutlar arasında ümumən çox ciddi və sərt olan qanun qadının hüquqlarını 
qoruyurdu; ərli qadını zorlayanlar ölüm cəzasına məhkum edilirdi, qızı yoldan 
çıxaran adam isə mütləq ona evlənməli idi. Maraqlıdır ki, zorlama ən ağır 
cinayətlərlə — üsyan, xəyanət, qətl, çidarlı atın oğurlanması (çöl şəraitində bu cür 
oğurluq əslində atın ölümü ilə nəticələnirdi) ilə bir sıraya qoyulurdu. Adi oğurluq 
zərərdidənin xeyrinə on qat cərimə ilə cəzalandırılır, dava-dalaş zamanı bədənə 
xəsarət yetirənlər isə faiz ödəyirdilər. 
Nəhayət, olduqca maraqlı bir adəti də qeyd etmək lazımdır. Həmin adət 
haqqında məlumat yalnız onun Tan epoxasında Çanyandakı musiqi məktəbinin 
tələbə qızları tərəfindən əxz olunması nəticəsində bizə çatmışdır. Zövqləri bir-
birinə uyğun gələn qızlar öz aralarında təntənəli surətdə qardaşlıq müqaviləsi 
bağlayırdılar. Bu ittifaqa daxil olanların sayı 14—15 nəfərə çatır, lakin heç vaxt 
8—9 nəfərdən az olmurdu. Həmin qızlar bir-birilərini qardaş adlandırırdılar və 
cavan oğlan onlardan hər hansı birinə evlənsə, dərhal həmin oğlan qadın adı ilə 
çağrılır və bütün rəfiqələr onun yanına «gəlinin dadına» baxmağa — yəni kişi ilə 
yatmağa gedirdilər. Cavan qadın ərini öz «qardaşlarına» qısqanmırdı, lakin digər 
qadın «qardaşlıqlarının» üzvləri ilə bu cür intim əlaqələr yolverilməz idi. 
Mən bu tədqiqat əsərində türkyutlar arasında məcmu nigahın mənşəyi 
məsələsini araşdırmağı qarşıma məqsəd qoymamışam. Lakin onun mövcudluğu 
VI—VIII əsrlərdə türkyut cəmiyyətində qadının məzlum vəziyyəti ehtimalını 
tamamilə istisna edir
*
. Məncə, köçəri dünyasında qadının hüquqlarının 
                                                          
* İslamaqədərki dövrdə türklər arasında qadının yüksək vəziyyəti tədqiqatçıların əsərlərində dönə-dönə 
qeyd edilmişdir. 
65 
 
məhdudlaşdırılması sonrakı dövrlərin məhsuldar və ehtimal ki, monqol istilasından 
sonra bütün Orta Asiyanı bürümüş ümumi böhranla bağlıdır. 
 
VII f ə s i l 
 
TÜRKYUTLARIN DİNİ 
 
Türkyutların qədim dini haqqında bizə gəlib çatan əsas məlumatlar «Veyşu» 
və «Suyşu» adlı Çin salnamələrində qorunub saxlanmışdı. Onlar olduqca 
ziddiyyətlidir, müxtəsərliklərinə görə ilk baxışdan o qədər anlaşıqlı görünmürlər. 
«Veyşu» türkyut dininin aşağıdakı ayinlərini göstərir: «1. Günçıxan 
ölkəsinə ehtiram əlaməti kimi xanın iqamətgahına Şərq tərəfdən daxil olurlar; 2. 
Hər il bütün əyanlarla birlikdə əcdadların mağarasına qurban gətirirlər; 3. Ayın 
beşinci bədrinin orta dekadasında hamını bir yerə yığır və çay yaxınlığında göy 
ruhuna qurban kəsirlər; 4. Duqindən 500 li qərbdə hündür dağ var, həmin dağın 
zirvəsində nə ağac, nə də ot bitir, o, Bodın-inli adlanır. Tərcümədə bu «ölkənin 
hami ruhu» deməkdir». 
«Veyşu»dan 50 il sonra tərtib edilən «Seyşu» (VII əsrin 30-cu illəri) 
yuxarıdakı məlumatları vermir. Sadəcə olaraq göstərilir: «Şeytanlara və ruhlara 
ehtiram bəsləyir, cadugərlərə inanırlar». 
Bu, tamamilə əks versiyaları necə uyğunlaşdırmaq olar? Biz hələ birinci 
versiyanın özünün daxili ziddiyyətlərindən danışmırıq. Burada günəş kultu (1), 
əcdadlar kultu (2), əcdadlar kultunun fərqli olaraq əyanların yox, geniş xalq 
kütlələrinin sərvəti olan «Səma ruhu» kultu (3) və dağ kultu (4), qəribə şəkildə bir-
biri ilə çulğalaşmışdır. Üstəlik Çin mənbəsi də məsələni qətiyyən 
aydınlaşdırmamışdır. 
«Seyşu»nun məlumatında əsla aydınlıq yoxdur — Çin sözü olan «xu» 
həkim, pəri və cadugər mənaları verir. Bu ad altında kimin nəzərdə tutulduğu 
mətndən məlum olmur, türkyutların etiqad bəslədikləri ruhların xarakteri və 
səciyyəsi də müəyyənləşdirilmir; onların əcdad (kormos), yaxud təbiət ruhları (tos) 
olduğu bilinmir. Bu fəsil həmin müəmmalı mətnlərin təhlilinə həsr olunur. 
Əsas problemi biz aşağıdakı şəkildə formulə edirik: qədim türkyutlar nəyə 
inanırdılar, onların dini dəqiq konsepsiyaya malik idimi, yoxsa müxtəlif inamların 
sintezindən ibarət idi? Əgər müxtəlif inamlar vardısa, hansılar idi? 
Türkyutların qədim inamlarından danışarkən mən onları ibtidai saymaq 
fikrindən uzağam. Türkyutlar özləri V—VI əsrlərdə müxtəlif qəbilələrin birləşməsi 
nəticəsində yaranmışdılar, onların həmin epoxaya aid etiqadları da o dövrün digər 
dini sistemlər kimi eyni dərəcədə inkişaf prosesi keçirməkdə idi. 
Romada sonuncu patritsi Tseteq Boetsinin «Müdrikliklə təsəlli» əsərini 
oxuyurdu. Konstantinopolda quruyub qaxaca dönmüş Suriya zahidləri ciddi 
görünüşlü yunan prelatları ilə Nikeya simvoluna Xalkedon əlavəsi haqqında 
66 
 
mübahisə edirdilər. Ktezifonda artıq həm Hörmüzə, həm də Əhrimənə inamlarını 
itirmiş İran əyanları taxt-tacla minbərin ittifaqını öz uzun nizələri ilə qoruyurdular. 
Soqdiya dehqanlarının qalalarında nəfsin öldürülməsini təbliğ edən, maqların əzab 
verdikləri peyğəmbərləri Manin tərifini göylərə qaldıran solğun bənizli dünyəvi din 
mübəlliğləri gəzirdilər. Çində başları təmiz qırxılmış Budda monaxları Konfutsi 
müdriklərinin narazılığına, layiqli davranış və idarə qaydaları haqqında parlaq ipək 
parça üzərində qara tuşla yazılmış hikmətli ifadələrə fikir vermədən imperatriçəyə 
dünyanın faniliyi və gəldi-gedərliyi haqqında vəz edirdilər. Karvan yolu Aralıq 
dənizindən Sarı dənizə kimi uzanırdı. İpək və ətriyyatla birlikdə bu yolla ideyalar, 
konsepsiyalar, sistemlər də dağlardan və düzlərdən keçərək başqa ölkələrə gedib 
çıxırdı. Türklər — bu torpaqların sahibləri bütün ölkələrin vaizlərinin dediklərini 
eşitməyə bilərdilərmi? Onların Sarı çayın sahillərindən çıxmış əcdadları 
maariflənmiş Çini, çiçəklənən Soqdiyanı, müqəddəs Turfanı didib-parçalayan 
mübahisələrdən xəbərsiz qala bilərdilərmi? Digər tərəfdən, şimalda həmişə qaynar 
qanlı və təsərrüfat altına tez düşən çoban-döyüşçülərə təsir göstərən sakit və 
müdrik Sibir uzanıb gedirdi. Bütün bu amilləri nəzərə almadan qədim türklərin 
dünyagörüşü, onun inkişaf prosesində uğradığı dəyişikliklər bizə aydın 
olmayacaqdır. 
Xalq şəklində formalaşan ayrı-ayrı qəbilələr öz dini sistemlərini də 
gətirirdilər. Doğrudur, etiqad ünsürləri oxşar idi, lakin onların uyğunlaşması son 
dərəcə müxtəlif xarakter daşıyırdı. Bu mənada türkyutların dini də istisna təşkil 
etmirdi. Bu dinin xarakteri ilə bağlı aşağıdakı suallar meydana çıxır: nə üçün 
əyanlar və xalq ayrılıqda ibadət edirdilər? Xalq kimə ibadət edirdi? Əyanlar kimə 
ibadət edirdi? Əgər ali ruhani xanın özü sayılırdısa, cadugərlər kim idi? 
Birinci suala cavab vermək asandır. Çünki türkyut cəmiyyətinin quruluşu və 
etnogenezi bizə aydındır. Türkyutlar mürəkkəb tərkibli xalq idilər. Aşinanın «500 
ailəsi», gələcək «əyanlar» V əsrdə Ordosdan köçüb artıq türkdilli əhalinin yaşadığı 
Altayın cənub ətəklərində məskən salmışdılar. Hər iki etnik komponent vəhdət 
halında birləşdi, lakin onlar arasındakı fərqlər müəyyən mənada VII əsrin sonlarına 
qədər izlənilir. Bu fərqlər özünü ağ və qara sümüyə (aristokratiya və qara camaat) 
bölünmədə göstərir. Aristokrat mühitində vəzifələrin irsən keçməsi və «nəcib» 
ailələrin qızlarının qara camaatdan olan oğlanlara ərə getməsinin yasaq edilməsi də 
buna sübutdur. 
«Veyşu» mətnləri VI əsrə aiddir. Həmin dövrdə təbəqələşmə daha aydın 
nəzərə çarpırdı. Ona görə də mənbə aristokratiya ilə qara camaatın etiqad fərqlərini 
xüsusi nəzərə çarpdırır. Bu fərq «Suyşu»da diqqətdən yayınmışdır. «Suyşu» 
çinlilərin istisnasız surətdə türkyut əsilzadələri ilə ünsiyyətdə olduğu dövrü əks 
etdirir. Əsilzadələrin hakimiyyəti nəhs 630-cu ilə qədər davam etmişdi. Odur ki, 
«Suyşu»nun məlumatı məhz aristokratiyaya aiddir. Lakin biz bu məsələni bir qədər 
sonra, müvafiq məqamda araşdıracağıq. 
İndi də türkyut xalqının dini görüşlərinə müraciət edək. 
67 
 
Səma kultu — Tenqri Orxon kitabələrində də qeyd olunmuşdur: Əvvəlcə 
yuxarıda mavi səma, aşağıda isə qara yer vardı, onların arasında insan oğulları 
göründülər». Göy Tenqri adi, gözlə görünən göyə qarşı qoyulmuş maddi səma 
deyil. Düşünmək olar ki, «Göy ruhu» dedikdə çinlilər məhz Göy Tenqrini nəzərdə 
tuturdular. Göyə qurban vermək ayini hətta XIX əsrin sonlarında kaçinlilər 
arasında qeydə alınmışdır. Bu ayin Tıqır Taix adlanırdı. Onun icrası zamanı hamı 
ibadət edir, ibadət prosesi isə qoyun qurban kəsilməsi, kumıs, süd, ayran və ət 
suyunun yerə çilənməsi ilə müşayiət olunurdu. Bayram mərasiminə yaxın aulların 
kişiləri gəlirdilər. Qadınlar və şamanlar isə bu mərasimə buraxılmırdılar. İbadət 
obyekti «səma və günəş» idi. Çox ehtimal ki, bu məhz «Veyşu»da təsvir olunan 
ayindir. İki cəhəti xüsusi qeyd etmək lazımdır: əvvəla, şamanlar mərasimə 
buraxılmırdılar, ikincisi qurban verməyin əsas məqsədi «işığın» xeyir-duasını 
qazanmaq idi. Bu amillərin ikisi də çox vacibdir. Şamanların mərasimə 
buraxılmaması göstərir ki, həmin kult ölmüşlərin ruhu, yaxud xtonik «həqiqi» 
ruhlarla» deyil, tamamilə başqa ilahi qüvvə ilə bağlıdır: «yerlilərin inandırdığına 
görə, Taix mərasiminə düşən şaman ağlını itirir və dəhşətli əzablardan qıvrılaraq 
yerə yıxılır». 
Bu hansı ilahi qüvvə idi? Təsvirdən yalnız onun atributunun işıq olduğu 
aydınlaşır; bu məlumat etiqadın spesifikliyini üzə çıxarır və həmin kultu günəşin 
səma cismi (Ra-helios), yaxud yaradıcılığın mənbəyi və ilhamverici qüvvəsi 
(Apollon) kimi digər məlum solyar (günəş) kultlarından ayırır. Əgər başqa bir 
etnoqrafik paralel — nqanasanlar arasında qeyd edilən «təmiz çum» bayramı 
olmasaydı, bu kult bizim üçün qaranlıq qalardı. Vaxtı ilə Kastren nqanasanların 
indi tamamilə türkləşmiş qədim Sayan uqrlarının ən yaxın qohumları olması 
ehtimalını irəli sürmüşdü. Ucqar Şimala sıxışdırılan nqanasanlar şaman 
demonolatriyasının təsirinə məruz qalmalarına baxmayaraq öz qədim kultlarını 
qoruyub saxlamışdılar. Onlar ildə iki dəfə payızda—qütb qışı başlanmamışdan 
əvvəl və yanvarın sonunda, günəşin ilk şüaları dağların zirvələrində görünəndə, 
günəşə—işığa qurban gətirirdilər. Aydın məsələdir ki, kultun ayin tərəfi yuxarıda 
təsvir edildiyindən tamamilə fərqlidir; «təmiz çum» mərasimini şaman keçirir. 
Nqanasanların təxminən min beş yüz il yeni şəraitdə, yeni qonşularla, ən başlıcası 
isə yeni ərazidə yaşamaları da öz təsirini göstərmişdir. Bir qədər sonra görəcəyimiz 
kimi, ərazi nəzərdən keçirilən kultda birinci dərəcəli rol oynamışdır. Lakin zahiri 
fərqlərə baxmayaraq tam qətiyyətlə təsdiq edə bilərik ki, türkyut xalqının, 
türkləşmiş Minusin uqrlarının və nqanasanların ibadət obyekti eyni olmuşdur—bu, 
günəş işığı idi. Buna əsaslanaraq biz nqanasanların teo — kosmik təsəvvürlərini 
bizi maraqlandıran türkyutların analoji təsəvvürlərinə ən yaxın saya bilərik. 
Nqanasan dininin doktrinası plyuralist animizmdir; insanlara arzulanan bütün 
xeyirli cəhətlər «pio» termini ilə bildirilir. Müəyyən obrazı olmayan, lakin son 
dərəcə müqəddəsləşdirilən maddi göy də bu terminlə ifadə edilir (türklərin Tenqrisi 
ilə müqayisə et). Kainatın yaradıcısı — Nəlatu nuo (yuxarıda xatırlatdığımız «səma 
68 
 
ruhu» ilə müqayisə et), onun işçisi Koи (günəş) yaradılmış dünyaya rəhbərlik edir, 
günəşin şüaları saplardır, bu saplar vasitəsi ilə bitkilərin ruhu günəşlə ünsiyyətə 
girir. 
Günəş kultunun bu variantı olduqca orijinaldır, elə buna görə də onun Sibir 
şamanlığının digər növ müxtəliflikləri ilə qarışdığını qəti istisna etmək olar. Yeri 
gəlmişkən L. Y. Şterberqin artıq həmin məsələyə diqqət yetirdiyi qeyd olunmalıdır. 
Yeganə analoji doktrina manixeylikdə müşahidə olunur, lakin burada genetik əlaqə 
deyil, şəksiz konvergensiya nəzərə çarpmaqdadır. 
Bu din animistik qenoteizm kimi səciyyələndirilə bilər, çünki S. A. 
Tokarevin tədqiqatlarında da göstərildiyi kimi, hər bir tayfa ümumxalq ali ilahi 
qüvvəsi—işıq və səma ilahisi ilə birlikdə öz havadarına, kiçik tayfa allahlarına 
malikdir. Onlar «tos» dərəcəli ruhlar sırasındadırlar, yəni əbədi həqiqətən 
mövcudların ruhlarıdır və «kosmoslarla» — ölmüş adamların ruhu ilə heç bir 
ümumi cəhəti yoxdur
*
.  
Hətta «Səma ruhuna» (bax: Nəlata nuo) sitayiş də mühüm dəyişikliklərə 
uğramasına baxmayaraq, XX əsrin əvvəllərinə kimi qorunub saxlanmışdır. Səma 
ruhu fars mənşəli Xuday (allah) adını almış və sonralar şaman ruhlarından ən alisi 
sayılan Ulkendən fərqlənən xristian allahı ilə eyniləşdirilmişdir. Bu münasibətlə 
yer allahları kultu — toslara, yerli altaylıların «təbiətin sahibləri» — «Altaylılar», 
gəlmə irkıtların və soyonların isə «Yer—su» adlandırdıqları kultlara da toxunmaq 
zəruridir. 
Yer—su (hərfi mənada «torpaq—su») dünyovi toslar sırasına daxildir və 
yer—su, bitki və s. sahiblərinin kultunda öz analogiyasını tapır. Nqanasanlarda 
yerin sahibi bədxah Fannida sayılır. O, çimin altında məskən salıb, ağzını açaraq 
ölmüş adamları gözləyir. Yer—su da amansız, qəddar allahdır. Ona boz, yaxud 
kəhər at qurban gətirirlər. 
Şaman pərəstişgahı Ulkenlə Yer—su kultunun bir-biri ilə tam uyğunsuzluğu 
ırkıtların və soyonların Ulkene və şaman panteonundakı digər ruhlara dua 
etməmələri ilə də təsdiq olunur. Çünki bu tayfaların hər ikisi Sayandan nisbətən 
gec çıxıblar və ehtimal ki, onların kultu qədim Altay və nqanasan dini sistemləri 
arasında əlaqələndirici rolunu oynamışdır. 
Bodın-inli dağına pərəstişin mənası L. N. Potapovun tədqiqatları sayəsində 
aydınlaşır. Müəllif qəbilə, soy mülkiyyəti olan yerlərə pərəstişlə, habelə nəsil və 
kultlarının çulğaşması arasındakı əlaqəni göstərə bilmişdir. Hər bir tayfanın öz 
«Altayı» var və o tayfa üzvlərini yemləyir. Bu dağların, çayların, göllərin ruhuna 
deyil, onların özünə pərəstişdir, başqa sözlə desək, təbiətin təcəssümü ilə deyil, 
                                                          
* Müasir altay şamanistləri ruhları iki dərəcəyə ayırırlar—«tos» əbədi mövcudluq ruhları və «yaadan 
neme» (hərfən «yaradılmış bir şey»)—ölmüşlərin ruhları. Yalnız toslara dini ehtiram göstərilir, mərhum 
şeytan hesab olunur. «Heç şeytana da ibadət edərlərmi?» (altaylı Kulyazin). 
 
69 
 
canlılaşdırılması ilə qarşılaşırıq. Bu animistik dünyagörüşün ən bəsit, ibtidai 
formasıdır və animatizm adlanır. 
Aşina ordasına tabe olan Altay xalqının qədim dininin əsas cəhətləri 
bunlardır. Yuxarıda gördüyümüz kimi, «əyanların» əsas kultu xalq dilinə tamamilə 
yad olan əcdadlar kultu idi. Türkyutların Altaya XII əsrdə gələn nəsilləri — telelər 
və Çuysk telenqitləri qəbilə animistik kultundan kənarda dayanırdılar. 
«Əyanların» mağarada qurban kəsdikləri əcdadların kim olduqlarını 
öyrənmək üçün türkyutların mənşəyi ilə bağlı əfsanəvi materialın təhlilinə müraciət 
edək. «Suyşu»da Aşina ordasının mənşəyi ilə əlaqədar tarixi arayışla yanaşı 
əsasında mif dayanan əfsanə də verilmişdir. Aşina nəsli çölə yayılıb özlərinin 
jujanların vassalları elan etdikləri VI əsrin əvvəllərinə qədər «mağarada» 
yaşayırdılar. 
Dişi canavarın gizləndiyi mağaranın təsviri olduqca maraqlıdır. Mağara 
«Qaoçandan şimal-qərbdəki» dağlarda, — yəni Altayın mərkəzində yerləşirdi. 
«Dağlarda bir mağara yerləşir, mağarada isə əhatəsi bir neçə yüz il olan sıx otlu 
düzənlik var. Mağara dörd tərəfdən dağlarla əhatə olunub». Maraqlıdır ki, adi dağ 
dərəsi «Suyşu»da mağara adlandırılıb. Bu qeyri-dəqiqlik təəccüb doğurur və belə 
ehtimala əsas verir ki, biz bir əfsanənin mətni daxilində iki süjetin kəsişməsi — 
mifoloji (mənşəyini dişi canavardan götürmək) və tarixi (türkyutların bir hissəsinin 
əcdadlarının Altaydakı dağ vadilərinə qaçması) ilə qarşılaşırıq.  
Həqiqətdə də bu tarixi süjet müsəlman müəlliflərindən Rəşidəddinin, 
Xondəmirin, Əbülqazinin əsərlərində bütöv şəkildə gətirilmişdir, həm də dağ 
vadisinin dəqiq adı göstərilmişdir. — Ərkənə kun — yəni sərt eniş. Çox güman ki, 
biz burada qədim tarixi hadisənin — 93-cü ildəki məğlubiyyətdən sonra şimal 
hunlarının Tarbaqatay keçidindən getməsinin və onların bir hissəsinin daimi 
yaşamaq üçün Altayda qalmasının əksi ilə qarşılaşırıq. Lakin indiki halda mifoloji 
süjet bizim üçün daha əhəmiyyətlidir — dişi canavar haradan peyda olmuşdur? 
Hər şeydən öncə tele tayfasının mənşəyi haqqında da oxşar əfsanənin 
mövcudluğunu qeyd etmək zəruridir. Bu əfsanəyə görə, hun yanyununun atasının 
göylərə vəd etdiyi qızı canavardan bir oğlan doğmuş, bu oğlan isə tele tayfalarının 
başçısı olmuşdur. Aşina ordaları kimi bu tayfalar da Xalxuya Sarı çayın 
sahillərindən gəlmişdilər. Göründüyü kimi türkyutlar və teleslər eyni mifologemə 
malikdirlər. Əgər belədirsə, onda canavar — əcdada münasibətdəki totemistik 
ünsürün eyni qaynaqdan gəldiyini güman etmək tam təbii səslənir. Uyğurların və 
Aşina ordasının sözün həqiqi mənasında totemist olduqlarını iddia etmək böyük 
risqə yol vermək olardı. Çünki mənbələrdə onların canavara xüsusi münasibətləri 
barəsində heç nə deyilmir. Lakin biz burada həmin heyvana totem sitayişinin 
qədim izlərini görürük, öyrəndiyimiz dövrdə isə bu artıq əcdadlara sitayişə 
çevrilmişdi. Beləliklə, VII əsrdə Altayda iki dini sistemin — Sibir xalqları ilə bağlı 
animizmin, habelə türk və monqoldilli köçərilərin böyük çölün cənub 
70 
 
ucqarlarından gətirdikləri totemistik çalarlı əcdad kultunun mövcudluğunu 
görürük. 
Türkyutların əcdad kultunun onun mənşəyini dəqiqləşdirməyə imkan verən 
spesifikasını da etiraf etmək lazımdır. Analoji xarakterli, hətta təfərrüatına qədər 
uyğun gələn etiqadlar exiritbulaqatlarda, yəni Baykal ətrafında yaşayan buryatlarda 
da müşahidə olunurdu. 
Baykalətrafı buryatlar ardıcıl politeist idilər. Onların etiqadı dünyanı idarə 
eləyən 99 tenqriyə sitayiş idi. Hər tayfa öz tenqrisinə sitayiş eləyirdi. Lakin ən 
vacib cəhət budur ki, buryat «şamanı» (qəbul olunmuş son dərəcə qeyri-dəqiq 
terminologiyaya əsaslansaq) müalicə prosesində, yaxud yağış çağırarkən köməkçi 
ruhun qüvvəsinə müraciət etmirdi, dualarla tenqriyə üz tutur, əcdadların ruhundan 
yardım diləyirdi. Əcdadlar qətiyyən köməkçi ruhlar sayılmırdı. Onlar müdafiəçi və 
tenqri allah — qarşısında nümayəndələr hesab edilirdi. Eləcə də butlılar (müqəddəs 
əşyalar, iri daşlar, təsadüfən tapılan qədim predmetlər belə müqəddəs əşya ola 
bilərdi) öz-özlərinə (sehrli muncuqlar kimi) və içərilərindəki ruh (animizm) 
vasitəsi ilə deyil, tenqrinin - fərdiləşdirilmiş səma allahlarının sərbəst iradəsi ilə 
hərəkət edirdilər. Totemizmin reminessensiyası politeizmin bu cür inkişaf etmiş 
sistemi ilə uyğunlaşdırılırdı: din xadimi (onu şaman adlandırmaq olmaz) paltarında 
vəhşi heyvan təsvirli lövhəcik (məsələn, canavar, qu quşu, qaz və s.) gəzdirirdi. 
Həmin lövhəcik tayfanın yalnız burada təsvir olunan mifik əcdadla bağlılığını 
göstərirdi. 
Göstərdiyimiz bənzəyiş uyğunlaşma deyil, genetik əlaqə faktı ilə üzləşmək 
baxımından da maraqlı və əhəmiyyətlidir. Exirit — bulaqatlar buryatların ən qədim 
hissəsidir, təsvir olunan ənənələr bizim eranın əvvəllərinə və V əsrdə Aşina 
ordasının çıxdığı etnik stixiyaya aiddir. Aşina əslən «qurd» idi. Odur ki, çox qədim 
əlaqənin mövcudluğu şübhə doğurmur; çünki buryatlar Baykalətrafına nüfuz 
edəndə Aşinanın ordaları artıq orada deyildi. Deməli, biz bir mədəni stixiyadan — 
qədim monqol syanbi mədəniyyətindən ayrılmış iki paralel xəttə təsadüf edirik. 
Lakin artıq VI əsrin sonu — VII əsrin əvvəllərində əcdadların totemist 
kultuna saf halda təsadüf edilmir. Aşinanın gəlmə ordası ilə Altayın yerli sakinləri 
arasındakı sıx ünsiyyət sinkretik etiqadların yaranmasına imkan verdi. Türkyut 
xanlarının indiyə qədər açılmamış adları da buna sübutdur. Bu adlar Çin, fars və 
yunan transkripsiyalarında qorunub saxlanmışlar. Onları müxtəlif oxu 
variantlarının müqayisəsi yolu ilə şərh etmək mümkündür. Tobo xanın əsil adı 
Arsila (yunan mənbələrində) türk-monqol mənşəli Arslanın sinonimidir. Çin 
mənbələrindəki Buli — «Buri» deməkdir. Yeri gəlmişkən, bu adın «Şeni» (Şono) 
formasındakı monqol variantı da mövcuddur. Qərbdəki xanların tez-tez təsadüf 
olunan adları — «İbn» — «İbris» (qar pələngi), «Yuy-Qu» — «Yukuk» — bayquş 
kimi tərcümə edilir. 
Bu adların heç biri kanonlaşdırılmamışdır, onlar təsviri xarakter daşıyır, 
şəxsin yaşının, ictimai vəziyyətinin dəyişməsi ilə əlaqədar həmin adlar da dəyişir. 
71 
 
Onları ləqəb adlandırmaq daha yerinə düşər. Yadda saxlamaq lazımdır ki, xan həm 
əyan, həm də xalq üçün rəhbər din xadimi idi; başqa sözlə desək, xaqanlıq 
sistemində hər iki kult çox əla yola gedirdi və tədricən onlar vahid dünyagörüşünə 
çevrilməyə başlamışdılar. Lakin bu proses tam həyata keçə bilmədi, çünki xaqanlıq 
süqut etdi və onun süqutu ilə birlikdə bütün qəbilə etiqadları sistemi də tənəzzülə 
uğradı. 
L. P. Potapov və S. A. Tokarevin təsvir etdiyi qəbilə kultunun dumanlı 
xatirələri uca dağ zirvələri arxasında öz qədim ənənələrinin mühüm hissəsini 
qorumuş Altay meşə tayfalarının animizminə aiddir. Ucsuz-bucaqsız çöllərdə 
yaşayan Aşina türklərinin ənənələri isə tamamilə dəyişmişdi; ona görə də 
əcdadlarının totemist kultunun izləri az hifz olunmuşdur. Lakin bununla belə 
totemist əcdad kultu çöl xalqlarının mədəniyyətində böyük əhəmiyyətə malikdir. 
Odur ki, həmin kultun mənasını və təfərrüatlarını dəqiqləşdirmək lazımdır. 
Hər halda türkyutların kimə — əcdad-vəhşi heyvana, yoxsa əcdad-insana 
sitayiş etdikləri aydın deyil. Əgər adamlara sitayiş edirdilərsə, məhz hansı 
adamlara? İstisnasız surətdə hamıya, yoxsa qəhrəmanlara? Əgər «Suyşu»nun 
mətnini nəzərə alsaq («ruhlara sitayiş edirlər») birinci variant sıradan çıxır, çünki 
yuxarıda da deyildiyi kimi, VII əsrdə çinlilər məhz türkyut əsilzadələri ilə 
ünsiyyətdə olurdular. Və o da aydındır ki, Çin mənbələrində adı çəkilən ruhlar VI 
əsrdə şərəflərinə qurban kəsilən əcdad ruhları idi. Lakin məsələ tam şəkildə daha 
sonrakı dövrlərin məlumatı əsasında aydınlaşır. Bu məlumatlar X əsrin 
əvvəllərindəki ərəb kompilyasiyalarından olan Əbu-Dulafın risaləsindən götürülüb 
və əslində bizim nəzərdən keçirdiyimiz kulta birbaşa aidiyyəti yoxdur. Həmin 
mənbə göstərir ki, hələ islamı qəbul etməmiş karluklarda «divarlarına qədim 
hökmdarlarının şəkilləri çəkilmiş məbədlər var». Qədim dunxular da eyni şəkildə 
«öz igidlikləri ilə məşhurlaşan mərhum ağsaqqallarına» sitayiş edirdilər. 
Karlukların qərbi türkyutlarla əlaqəsi «Tanşu»dakı müstəqim məlumatla 
müəyyənləşdirilir. Çin salnaməsində «qolelular», yəni karluklar türkyut nəsli 
adlandırılır. Beləliklə, bu dəfə artıq dəqiq təsdiq etmək olar ki, türkyut əyanları 
əcdad-qəhrəman kultuna vardı. Bu kult türkyut xalqının təbiətin animistik 
ilahiləşdirilməsinin ziddinə olaraq totemist dünyagörüşündən nəşət etmişdi. 
Bu məsələ ilə əlaqədar türkyutlar arasında ruhun ölməzliyi və o biri 
dünyanın mövcudluğu haqqındakı təsəvvürləri də qeyd etmək zəruridir. 576-cı ildə 
İstemi xanın dəfni zamanı mərhumu o biri dünyada «müşayiət etmək» üçün «dörd 
nəfər əsir hun»da edam olunmuşdu. 649-cu ildə imperator Taytszunun dəfni 
zamanı Aşina Şeni hökmdar dostundan ayrılmamaq üçün özünü doğramaq 
istəyirdi. Bu faktların hər ikisi göstərir ki, türkyutlar o biri dünyadakı mövcudluğu 
yerdəki həyatın davamı sayırdılar; bu təsəvvür kifayət qədər geniş yayılmışdır, 
lakin dini şüurun inkişafının ən ilkin mərhələsinə aiddir və animizmdən insanda 
çoxlu deyil, fərdi ruhun mövcudluğu fikrinə əsaslanması ilə fərqlənir. 
72 
 
Lakin onda şamanizm özü — əbədi mövcud və təbiətlə heç bir əlaqəsi 
olmayan tos-ruhlarla ünsiyyət (ehtiramsız, təzim xarakterli ünsiyyət, istisnasız 
olaraq praktiki xarakter daşıyan, psixoloji və seksual ekzaltasiya yolu ilə əldə 
edilən ünsiyyət) haradadır? Qaval zərbələri ilə əbədi ruhları mərhumların ruhları ilə 
mübarizəyə çağıran şamanlar hardadır? Təsvir etdiyimiz sistemlərin heç birində 
köməkçi ruhlara təsadüf olunmur. Onlarsız isə şamanın mövcudluğu qeyri-
mümkün idi. Onlarsız kultun əsasını təşkil edən şamanlıq da mümkün deyildi. 
Doğrudur, nəzərdən keçirdiyimiz mətnlərdə cadugər və fəriştələr haqqında 
müəyyən xatırlatmalar hələ qalmaqdadır, lakin onlara şaman funksiyası müncər 
etməzdən əvvəl, bu cadugər və fəriştələrin nə ilə məşğul olduqlarını 
dəqiqləşdirmək lazımdır. 
Firdovsinin «Şahnamə» poemasında Herat yaxınlığında türkyutlarla 
(müəllif onları Çin türkləri adlandırır) İran sərkərdəsi Bəhram Çubinin vuruşması 
haqqında hekayə var. Şairin haqqında söz açdığı epizod bir sıra digər mənbələrlə 
— Təbərinin, Səəlləbinin, Balaminin, Mirxondun, Sebeosun əsərləri, VII əsrin 
Suriya və X əsrin İran anonim mənbələri ilə tutuşdurulmuşdur. Bu müqayisələr 
əsasında məlum olmuşdur ki, Firdovsi də yuxarıda adları çəkilən müəlliflərin 
əsaslandıqları ilkin mənbələrdən faydalanmış, həm də onlara nisbətən dəqiqliyə 
daha çox riayət etmişdir. Firdovsinin hekayətində başqa müəlliflərin nəzərdən 
qaçırdıqları, bizim üçün isə son dərəcə əhəmiyyətli olan bir sıra detallar var. Şair 
türkyut cadugərliyini və cadugərini təsvir edir. Həlledici döyüş ərəfəsində Bəhram 
Çubin dəhşətli yuxu görür. O, görür ki, türklər şirə çevriliblər, qoşunları 
darmadağın edilib, düşmənlər Ktezifonun yolunu tutublar, o özü isə at istəyə-istəyə 
piyada yol gedir. Nəhs əlamətlərə baxmayaraq Bəhram döyüşə girir. Türklər 
farsları qorxutmaq üçün cadugərliyə əl atırlar. Cadugərlər göy üzünə alov 
tullayırlar, həmin alovdan dəhşətli külək və qara buludlar yayılır. Buludlardan isə 
farsların başına ox yağmağa başlayır. Lakin Bəhram qışqırır ki, bu sadəcə yalandır, 
əslində heç bir ox yoxdur, cadugərlər öz istədiklərinə çata bilməyiblər. Farsların 
qələbəsi ilə qurtaran döyüşdə türkyut cadugəri də əsir tutulur. O, dəhşətli yuxunu 
Bəhrama göndərdiyini etiraf edir. Əgər hekayənin türk mənşəyi etnoqrafik 
paralellərdə dəqiqləşdirilməsəydi, Firdovsinin təsvir etdiyi epizodu fars əfsanəsi 
kimi də qəbul etmək olardı. 
Yueban ilə bağlı hekayədə soyuq və yağış çağıra bilən cadugər haqqında 
danışılır. Jujanlarla müharibə vaxtı Yueban cadugərləri qar fırtınası çağırmış və 
onu düşmənin üstünə yönəltmişdilər. Jujanlardan o qədər adamı don vurmuşdu ki, 
onlar hərbi yürüşü yarımçıq qoyub evə qayıtmağa məcbur olmuşdular. Qriqori 
Turski də eyni əfsanə haqqında məlumat verir. Avar-frank müharibəsi zamanı avar 
cadugərləri dolu qarışıq fırtına çağırmışdılar. Üstəlik onların iradəsi ilə firəng 
düşərgəsinə ildırım düşmüş, nəticədə firənglər məğlub edilmişdilər. Nəhayət, belə 
sehrli üsullardan istifadə naymanlara da şamil edilir. Rəşidəddin xəbər verir ki, 
Camuxa başda olmaqla tayfalar ittifaqının Çingiz xanın üzərinə yürüşü zamanı 
73 
 
(1201-ci ildə) nayman cadugərləri fırtına çağırmış, lakin onun hərəkətini düzgün 
hesablamadıqlarından təbii fəlakət özlərinə qarşı çevrilmiş və Çingizin qələbəsinə 
mühüm kömək göstərmişdi. 
Bütün bu əfsanələrin kökü cadugərlik vasitəsi ilə havanı idarə etməyin 
mümkünlüyünə inamdan irəli gəlir. Müəlliflərdən yalnız Firdovsi kütləvi hipnozun 
mövcudluğunu ehtimal edərək əfsanədə rasional toxum axtarmağa çalışır. VI—XII 
əsrlərdə türklərdə və monqollarda bu etiqadların mənşəyinin necəliyindən asılı 
olmayaraq söhbət qətiyyən köməkçi ruhların çağırılmasından deyil, simpatik 
magiyadan gedir, yəni türkyut terminologiyasından istifadə etsək biz burada 
kamanı (şamanı) deyil, yadaçını (cadugəri) görürük. 
Yada (cadu) vasitəsi ilə XX əsrə qədər inəyin, atın, yaxud qabanın 
mədəsindən çıxarılmış daşa əfsun oxumaqla yağış çağırmaq üçün istifadə 
olunurdu. «Yadanın» təsiri ruhların çağrılması ilə bağlı deyil, onların köməyinə də 
ehtiyac yoxdur. Burada biz şaman spiritualizmi ilə heç bir genetik əlaqəsi olmayan 
simpatik magiyanın tipik nümunəsi ilə qarşılaşırıq. 
«Yada» haqqında ilk məlumat VII əsrdə yaşamış naməlum Suriyalı rahibin 
xronikasında öz əksini tapıb. Burada Mərvli patriarx Eliasın dövründə, yəni bizi 
maraqlandıran dövrdə baş vermiş hadisələr təsvir olunmuşdur. «Yada» sözünün 
özü fars dilindən götürülüb və «cadugər», «sehrbaz» mənalarında işlənir. «Şaman» 
sözünün İranda məlum olmasına baxmayaraq Firdovsi türkyut cadugərini məhz 
«yada» adlandırır. Bundan əlavə, Firdovsi cadugərliyin göyə alov atılması yolu ilə 
həyata keçirildiyi barəsində məlumat verir. Bu xüsusiyyət paralel məlumatlarla da 
təsdiq olunur. Menandr Zemarxın başçılığı ilə türkyut xanının yanına yollanan 
səfirlik (568-ci il) haqqındakı hekayətində təmizləyici preventiv cadugərliyin bizim 
diqqətimizi çəkən nümunəsini gətirir: «Bu tayfadan olan bəzi adamlar deyirdilər ki, 
guya onlar bədbəxtliyi qova bilərlər. Zemarxın yanına gəldilər, romalıların özləri 
ilə gətirdikləri şeyləri götürdülər, onların hamısını bir yerə topladılar, sonra sidr 
budaqlarından tonqal qaladılar və iskit dilində nə isə barbar sözlər pıçıldamağa 
başladılar. Eyni zamanda zəng səslənməyə və həmin şeylərin üzərində qaval 
zərbələri eşidilməyə başladı. Onlar sidr budağını fırladır, budaq isə odun 
hərarətindən çatıldayırdı. Artıq cəzb vəziyyətində olan bu adamlar isə hədə-qorxu 
gələrək yanan ruhları qovurdular. Deyirdilər ki, onların yad ruhları qovub adamları 
şərdən xilas etmək qabiliyyəti var. Guya bütün fəlakətləri qovandan sonra onlar 
Zemarxın özünü də tonqal üstündən keçirdilər və bu vasitə ilə özlərini də 
təmizlədilər. 
Yalnız od vasitəsi ilə təmizləndikdən sonra Zemarx xanın yanına buraxıldı». 
İlk baxışdan biz burada kamlaniya ünsürləri görürük: cəzbolma, qavalçalma 
və s. Lakin səhnəni diqqətlə nəzərdən keçirdikdə həmin fikir sıradan çıxır. Əslində 
burada çağırış yox, bəd ruhları odun müqəddəs qüvvəsi ilə qovmaqdan danışılır, 
başqa sözlə desək, spiritualizm yox, magiya mövcuddur. Bəd ruhları odun köməyi 
ilə qovmaq haqqındakı təsəvvür Avstraliyadan tutmuş Bavariyaya qədər geniş bir 
74 
 
ərazidə yayılmışdır və heç bir cəhətdən müstəsna, yaxud orijinal sayıla bilməz. 
Eyni etiqadı biz XIII əsrdə rus knyazlarını odun təsiri ilə təmizlənməyə məcbur 
edən monqollar, habelə tonqala zibil deyil, yalnız səliqə ilə doğranmış odun 
parçaları atan müasir buryutlar arasında da tapırıq. Sözün qısası, oda pərəstiş həm 
forması, həm də mənası etibarı ilə ruhların çağrılması ilə tam ziddiyyət təşkil edir. 
F. Ratselin Mərkəzi Asiyadakı od kultunun zərdüştiliklə əlaqəsi haqqındakı 
ehtimalı da həqiqətdən uzaqdır. Çünki burada yalnız zahiri bənzərlik var. İranda 
möbüdan — möbüd müqəddəs oda yaxınlaşarkən sifətinə örtük taxırdı ki, nəfəsi ilə 
odu murdarlamasın, türkyutlarda isə od vasitəsi ilə bəd ruhları, yəni dünyadakı ən 
şər qüvvələri qorxudurdular. Məsələ burasındadır ki, İranda od dini sitayiş obyekti, 
türkyut tayfalarında isə magiya vasitəsi idi, yəni əslində onların arasında heç bir 
oxşarlıq müşahidə olunmurdu. İndi biz əsas məsələyə lap yaxınlaşmışıq — bəs 
şamanların «qara dini», ruh — köməkçilərin kultu hardadır? 
Yuxarıda gətirilən məlumatların təhlili göstərir ki, VI—VII əsrlərdə 
türkyutlarda bu sistem mövcud deyildi. İstər «kam» termini, istərsə də «kamlanie» 
özü ilk dəfə XII əsrdə qeydə alındığından Cunqariya və Altay türkləri arasında 
kamlaniniya VII—XII əsrlər arasında meydana çıxması fikrinə üstünlük vermək 
zəruridir. Həqiqətən də, VI—IX əsrləri əhatə edən epoxa Mərkəzi və Orta Asiya 
xalqlarının mədəniyyətində böyük sıçrayışlarla səciyyələnir. 
 
VIII f ə s i l 
 
FİKİRLƏR VƏ ŞÜBHƏLƏR 
 
Kitaba bəraət qazandırılması. Oxucu xaqanlığın meydana gəlmə tarixi, 
onun öz mövcudluq uğrunda mübarizə şəraiti və real imkanları ilə tanış olduqdan 
sonra tədqiqat metodikasının təhlilinə, habelə mövzunun ümumi və spesifik 
məsələləri üzrə özlərinin fərqli baxışlarını şərh etmiş alimlərin fikirlərinə müraciət 
yerinə düşər. 
İlk növbədə müəllif belə bir suala cavab verməlidir. O öz kitabını kimin 
üçün və nə üçün yazıb? Cavab verirəm: 
Mənbələrin və xüsusi ədəbiyyatın bolluğuna baxmayaraq Orta Asiya 
köçərilərinin tarixini Romanın, Yunanıstanın, Bizansın, Fransanın, Britaniyanın, 
Rusiyanın, yaxud Yaxın Şərq ölkələrinin tarixi kimi oxumaq qeyri-mümkündür; 
çünki belə bir tarix yazılmayıb. Bunun zərbəsi ilk növbədə geniş oxucu kütlələrinə, 
daha sonra qovuşuq sahələrdə çalışan tarixçi-mütəxəssislərə və nəhayət köçəriliklə 
məşğul olan mütəxəssislərə dəyir. Xüsusən mütəxəssislər günü-gündən çoxalan 
biblioqrafiya dənizi içərisində batmaqdadırlar. 
Mənbələri tarixi tənqid metodları tətbiq etmədən oxumaq mənasızdır, 
xüsusi məsələlərə həsr edilmiş çoxsaylı məqalələr isə ziddiyyətlidir. İrəliyə doğru 
75 
 
hərəkət üçün ara-sıra görülmüş işlərə yekun vurmaq zəruridir. Müəllifin elmi fikrin 
inkişafı ilə bağlı qarşısına qoyduğu ilkin vəzifələrdən biri budur. 
Başqa bir aspekt. Sibir və Mərkəzi Asiyanın qədim xalqlarını yalnız Çinin, 
yaxud İranın qonşuları kimi nəzərdən keçirmək təcrübəsinə son qoymaq lazımdır. 
Nəhayət, onların tarixlərinin və mədəniyyətlərinin müstəqil inkişafı haqqındakı 
mübahisəsiz həqiqətdən təcrübi nəticələr çıxarılmalıdır. Bu qədim xalqların necə 
yaşadıqlarını, hiss etdiklərini, qələbə çaldıqlarını və məhv olduqlarını yalnız bu 
yolla başa düşmək olar. İndinin, hətta gələcəyin qaynaqları keçmişin 
dərinliklərində gizlənir. Axı həm də qədim türklər bir çox Sovet İttifaqı xalqlarının 
əcdadlarıdırlar. 
Nəhayət, bəşəriyyət tarixinin ümumi qanunauyğunluqları variantlar nəzərə 
alınmadan öyrənilə bilməz. 
Biz bilirik ki, inkişaf spiral üzrə gedir. Lakin onda burumlar və ziqzaqlar da 
olur. Ahəstə, təkamül xarakterli inkişafla bir sırada sıçrayışlara və ənənələrin 
qırılması hallarına da təsadüf edilir. Əsas istiqamət baxımından ümumi olan tarixi 
proses müxtəlif ölkələrdə özünəməxsusdur. Fərqləri nəzərə almaqdan yalnız 
oxşarlıqlara əsaslansaq, əvvəlcədən özümüzü hadisələri anlamamağa məhkum 
etmiş olarıq. 
Tarixi prosesin dövrləşdirilməsi yalnız böyük yaxınlaşma zəminində 
mümkündür. Çünki əks təqdirdə, epoxalar arasındakı fərqlər nəzərə çarpmır və 
tarix hadisələrin kaleydoskopu təsirini bağışlayır. Asiya durğunluğu haqqındakı 
avropasentrist konsepsiya məhz lazımi dəqiqliyin çatışmaması (yaxud çox şeyin 
nəzərdən qaçırılması) zəminində mümkün olmuşdur. Təbii ki, «Ümumdünya 
tarixi»nin bu mövzuya həsr edilmiş qısa və müəmmalı fəsilləri də mövcud 
konsepsiyanı rədd edə bilmir. 
Oxucuların diqqətinə təqdim olunan bu əsər faktların toplanması ilə fəlsəfi 
dərki arasındakı zəruri orta mərhələdir. Bu sözün həqiqi mənasında tarixdir, yəni 
hadisələrin əlaqəli şəkildə və ardıcıllıqla öyrənilməsidir. 
Material toplanması texnikası. Yazısı olmayan, yaxud yazısı bizə gəlib 
çatmayan xalqların tarixinin tədqiqi həmişə spesifik çətinliklərlə bağlıdır. Bu 
çətinliklər xalqların tarixini salnamələr əsasında yazan müəlliflərə bəlli deyil. 
Türklərin mövcud tarixi əsərləri qorunub saxlanmamışdır, kitabələr isə onları əvəz 
etmir. Ona görə də başqa dillərdə yazılan və tərcümələr vasitəsi ilə elmi 
dövriyyəyə daxil edilən narrativ mənbələrə əsaslanmaq lazım gəlir. 
Lakin müxtəlif mənbələrdəki məlumatlar eyni dərəcədə əhəmiyyətli deyil 
və bir sıra hallarda inandırıcı görünmür. Səbəblər fərqlidir: bəzən qədim müəllifin 
məlumatının azlığı, bəzən onun materialı təqdim etmə üsulu, bəzən açıq 
tendensiyalılıq (müasirlər həmişə tərəflərdən birinin mənafeyini müdafiə edən 
adamlar olurlar), bəzən isə VII əsr səviyyəsində dayanan elmi fikrin hipotezalara 
meyli bu müxtəlifliyi yaradır. Ona görə də tarixi tənqid və XIX — XX əsr 
alimlərinin təhlili ilə yoxlanmış, bu səbəbdən yaxınlıq aberrasiyasını istisna edən 
76 
 
məlumatlar daha inandırıcıdır. Yalnız bu cür məlumatlar tarixi sintezin əsasında 
dayana bilərlər. 
Hadisələrin tarixi mədəniyyətin tarixindən prinsipcə fərqlənir. Əgər ikinci 
halda orijinalların üslub çalarları da bizim üçün qiymətlidirsə, birinci halda ən 
maraqlı qiraət — xronoloji cədvəllər və tarixi xəritələr üzərindəki yazılardır. 
Mənbələrin tədqiq üsulu. Mövzunun mürəkkəbliyi və çoxcəhətliliyi tarixi 
tənqid və təhlil prinsiplərinə olduqca diqqətli yanaşmağa məcbur edir. Ən dolğun 
mənbələr Çin sülalə xronikaları olduqlarından N. Y. Biçurin, St. Jülyen, E. Şavann 
və Lyu Mao-tszay onlara əsaslanmış, nadir hallarda bu mənbələri yunan və ərəb-
fars məlumatları ilə tamamlamışlar. Belə yanaşma tərzi labüd şəkildə həmin 
tədqiqatçıların əsərlərində onların arzusundan asılı olmayaraq orta əsrlər Çin tarixi 
ənənələrinin üstünlüyünə gətirib çıxarmışdır. Lakin tarixi tənqid nöqteyi-
nəzərindən həmin təmayülün yanlışlığı göz qabağındadır. Bir də ümumiyyətlə, 
xalqın tarixini istisnasız şəkildə onun əleyhdarının mövqeyindən öyrənmək olmaz. 
Hadisələrin real gedişi əsasında qədim türklərin tarixini yazmaq üçün Çin 
salnamələrindəki bütün faktların tənqidi tarixi dərki tələb olunur. Bu iş bütün başqa 
çətinliklərlə birlikdə Çin salnaməçiləri arasında qəbul edilmiş ifadə tərzi ilə daha 
da mürəkkəbləşir. Salnamədə «müvəffəqiyyətə nail ola bilməyib» deyilirsə, deməli 
söhbət Çin ordusunun tamamilə darmadağın edilməsindən gedir; «sərhədi çapıb 
talamışlar» — düşmən süvarilərinin ölkənin içərilərinə doğru uzunmüddətli 
hücumu, yaxud hər hansı bir üsyançıya kömək göstərmək üçün aparılan təxribatdır. 
Yeri gəlmişkən, bu salnamələrdə üsyançılar haqqında bir sətrə də təsadüf olunmur, 
onlarla bağlı məlumatı başqa mənbələrdə axtarmaq (xoşbəxtlikdən Çin tarixinin 
bütün hadisələri dəqiq ili ilə verilir) və hadisələrin gedişini faktların müqayisəsi 
yolu ilə müəyyənləşdirmək lazım gəlir. Dolaşıqlıq, bəzən isə saxtalaşdırma 
təsadüfi deyil: bu, salnaməçinin məğlubiyyət haqqında Çinin hakim ictimai 
təbəqələrinin qulağını oxşayan bir tərzdə məlumat vermək məcburiyyətindən irəli 
gəlir. 
Lakin Çin salnaməçilərinin əsərlərində təsadüf olunan ən təhlükəli tarixi 
metod — adi volyuntarizmdir. Onların fikrincə, türkyutlar üzərindəki qələbənin 
səbəblərini araşdırmağa əsla ehtiyac yoxdur — təbii ki, çinlilər həmişə, hər yerdə 
qalib gəlməlidirlər. Bəs onda məğlubiyyət necə olsun? Burada əksər hallarda 
yağışlar və şaxtalar, bəzən isə ayrı-ayrı sərkərdələr, yaxud imperatorlar günahkar 
olurdular, onların hər biri haqqında lazım gəldikdə adamı nüfuzdan salan bir neçə 
söz tapıb demək mümkün idi. Rəhbərin fərasətsizliyinin işə xeyir vermədiyi 
mübahisəsiz faktdır, lakin Çin cəmiyyətindəki sinfi ziddiyyətlər orta əsrlərə dair 
mənbələrdə həmişə xarici hadisələrdən kənar təqdim edilir, bunun nəticəsində də 
onların arasındakı əlaqə qırılır. Mövcud qüsur yalnız Çin tarixinin bizim 
tədqiqatımızda gərək olduğundan daha artıq bir dəqiqliklə öyrənilməsi yolu ilə 
aradan qaldırıla bilər. Dəf edilməsi az qala mümkün olmayan çətinlik tarixi 
coğrafiya problemləri ilə bağlıdır; çünki Çin müəllifləri bir sıra hallarda əksər 
77 
 
şəhərlərin (qəza şəhərləri də daxil olmaqla) adlarını dəyişirlər. Lakin 
xoşbəxtlikdən, İ. Y. Biçurinin tərcüməsində Da Tsin İ-tun-çjinin Çin 
coğrafiyasındakı dəyişmiş yer adlarının külliyyatını əldə etmək mümkün olmuşdur. 
Bu əsaslı mənbə qədim türklərin və digər köçərilərin, habelə Çinin özünün 
tarixinin yazılmasına hazırlıq mərhələsi kimi tərtib edilmişdi. 
Əhəmiyyətinə görə ikinci qrup mənbələr — türk başdaşı kitabələri tamamilə 
başqa yanaşma tərzi tələb edir. Onların böyük əksəriyyəti bir epoxaya — VIII əsrin 
son rübünə aiddir, siyasi və tarixi həyatdakı iki fikrin — Yolluqtəkinlə 
Tonyukukun mübahisəsindən ibarətdir. Kitabələr kompozisiya baxımından demək 
olar, bir-birinin təkrarıdır, lakin hadisələri diametral əks istiqamətdə şərh edirlər. 
Burada tarixi tənqid üçün geniş meydan açılır. Müəlliflərin bizə məlumluğu həmin 
vəzifəni daha da asanlaşdırır. Nəticədə hər bir konkret təsadüfdə düzəlişlər etmək 
və polemik hücumları tarixi həqiqətdən ayırmaq mümkündür. 
İndiyə qədər şərh edilməyən kiçik kitabələr arasında Xoyto-tamir kitabəsi 
xüsusilə əhəmiyyətlidir. Bunlar türk dilində qələmə alınmış şer parçalarıdır və bizə 
məlum olan poetik nümunələrin ən qədimidir. 
Kitabələr tarixçilərin diqqətini dönə-dönə cəlb etsə də, onlar bu əsərdə 
təqdim olunan aspektdə nəzərdən keçirilməyib. Lakin yalnız Xoyto-tamir kitabəsi 
qədim türk cəmiyyətində siyasi cərəyanların mövcudluğunu aşkara çıxarmağa və 
onların xarakterini müəyyənləşdirməyə imkan verir. Başqa sözlə desək, biz 
monoloqların dialoqa çevrilməsinə, oxucuya qədim türklərin yalnız sözlərinin 
deyil, onların siyasi polemikalarının intonasiyasının da çatdırılmasına çalışmışıq. 
Bizans, erməni və ərəb-fars müəlliflərinin əsərlərində türklər haqqında 
məlumat ya həddindən artıq qırıq-sökükdür, ya da kriptoqrammaya bənzəyirlər. 
Türk adları onların transkripsiyasında tanınmaz şəklə düşüb, həm də əksər hallarda 
titul şəxsi ad, yaxud da əksinə, şəxsi ad titul kimi verilir. Lakin ümumi məcraya 
daxil edilən yunan-erməni və ərəb-fars mənbələri bəzi boşluqları doldurmuş və Çin 
tarixçilərinin əsərlərindəki şübhəli yerlərin şərhinə kömək etmişlər. 
Bu məsələ ilə əlaqədar qədim türk onomastikası probleminə diqqət yetirmək 
yerinə düşər. Bu problemin çətinlikləri və imkanları əvvəllər lazımınca 
qiymətləndirilmirdi. Türklər avropalılar kimi doğulandan ölənə kimi bir ad 
daşımırdılar. Türkün adı həmişə onun cəmiyyətdəki mövqeyini göstərirdi. Uşaq 
vaxtlarında onun ləqəbi, cavanlıqda rütbəsi, ahıllıqda isə titulu olurdu. Əgər o xan 
idisə, titulu qohumluq, bölgə sisteminə görə dəyişirdi. 
Bundan əlavə türkün adı çinlinin dilində ərəbin, farsın, yaxud yunanın 
dilində olduğu kimi səslənmirdi. Biz müxtəlif vaxtlarda kimin niyə müxtəlif adlarla 
çağrıldığını müəyyənləşdirə bilmişik. Lakin problemin ən maraqlı hissəsi də 
bundan sonra başlanır: çinlilər heroqlifləri təsadüfi seçmirdilər, onların yalnız bir 
hissəsi türk fonemini təsvir edir. Əksər heroqliflər adın daşıyıcısı olan türkə yaxşı, 
yaxud pis münasibəti ifadə etmək üçün xüsusi olaraq seçilirdi. Adların heroqliflərlə 
təsviri əsasında Çin siyasətinin bəzi çalarlarını duymaq mümkündür. 
78 
 
Mən adların bərpası üzərində sinoloq M. V. Xvanla birlikdə işləyirdim. O, 
hər bir heroqlifin VI—VII əsrlərdə necə səsləndiyini və hansı mənanı ifadə etdiyini 
müəyyənləşdirirdi. Bu məlumatların türk sözləri və ad sahiblərinin tərcümeyi-hal 
detalları ilə müqayisəsi mənə bir sıra türk adlarını əslinə daha yaxın bərpa etməyə 
imkan verdi. Məsələn, əvvəllər qəbul edilmiş «İbi Şabolo Şexu kexan» adı «İrbis 
Işbara Cabqu — xaqan» kimi oxunmalı idi. Tərcümədə bu ad belə səslənir: «Qar 
pələngi amansız//qüdrətli ağsaqqal xan». Bir sıra mövcud oxu variantları təshih 
edilmişdir. Məsələn, E. Şavannın «bilgə» — yəni «müdrik» kimi tərcümə etdiyi 
«Buqya-kexan» əslində «Boke» yəni «qüdrətli» kimi verilməlidir. 
Bərpa etdiyim adların çoxu ehtimali xarakter daşıyır, lakin mən Çin 
dilindəki düzgün səslənməyən adlardansa, onları mətnə daxil etməyi daha üstün 
tutdum. Lakin oxucunu istiqamətləndirmək üçün Çin variantları da şərhlər 
hissəsində saxlanılmışdır. Burada türk adlarının ərəb, fars və yunan dilindəki 
yazılış formaları da verilib, çünki əlifba yazısı heroqliflərin qüsurlarını asanlıqla 
aradan qaldırır. 
Lakin ilk baxışdan asan görünən işin — ad transkripsiyasının 
vahidləşdirilməsinin öhdəsindən gələ bilmədim. Türk, Çin və Tibet adları üçün 
beynəlxalq transkripsiya mövcud deyil. Müxtəlif Avropa dillərində orfoqrafiya 
fərqlidir, çünki 1200 il ərzində fonetika dəyişilib, digər tərəfdən isə o, dialektlərlə 
bağlıdır. Çıxarışlarda adları istinad edilən müəllifin işlətdiyi kimi vermək lazım 
gəldiyindən əvvəldən axıra kimi vahid sistemə əsaslanmaq mümkün olmadı. 
Mahiyyətcə kitabda qəbul edilmiş sistem linqvistik cəhəti deyil, elm tarixini əks 
etdirir. 
Çin adlarının oxunuşu N. Y. Biçurin, V. V. Qriqoryev, V. V. Bartold, Q. E. 
Qrumm-Qrjimaylo kimi rus alimlərinin klassik əsərləri əsasında qəbul olunmuş 
formaya uyğundur. E. Şavann, P. Pello və R. Qrussenin fransız oxunuşu, habelə 
Lyu Mao-tszayın almanca tərcümələrindəki oxunuş da rus variantına olduqca 
yaxındır. Bu müəlliflər heroqlifləri əlifba yazısı ilə verərkən VI—VIII əsrlər 
fonetikasını təkrar edirlər, halbuki müasir sovet çinşünaslığında XX əsrin 
fonetikası əsas olaraq götürülür. Bunun da nəticəsində türk adları fantastik 
dərəcədə tanınmaz səslənir və heç bir şərhə uyğun gəlmir. Məsələn, Çin 
variantında «tu-qyu»— «türklər» əvəzinə «tu-tszyue» yazılır. 
Kitabələrdəki türk adlarının yazılışında E. S. Malovun oxunuşları etalon 
kimi götürülüb. Hər tərcüməçinin öz bildiyi kimi verdiyi Tibet adlarının oxunuşu 
xüsusilə çətindir. Bu adları B. İ. Kuznetsov yoxlayıb. İran adları tədqiqatda istifadə 
olunmuş mənbələrin dialektinə daha yaxın olan tacik saitlənməsi ilə verilmişdir. 
Təklif olunan variant mükəmməllikdən uzaq olsa da, yalnız şərqşünaslar 
üçün deyil, çoxsaylı oxucu-tarixçilər üçün nəzərdə tutulan tarixi məzmunlu 
tədqiqat üçün qəbul oluna bilən yeganə həll üsuludur, çünki bu üsul oxucuya 
çıxarış və sitatları Avropa dillərindəki vəsaitlərlə tutuşdurmağa imkan verir, onu 
ümumun qəbul etdiyi bu və ya digər orfoqrafik dolaşıqlıqlardan xilas edir. 
79 
 
Ədəbiyyatdan istifadə üsulu. Türklərin tarixi çoxlu alimlərin diqqətini 
cəlb edib və 200 il ərzində ona maraq bir neçə dəfə baş qaldırıb. XVIII əsrin 
ortalarında fransız missionerləri bir sıra Çin tarixi əsərlərini tərcümə ediblər. 
Həmin əsərlər içərisində Mayyanın və Qobilin tərcümələri tədqiqat üçün xüsusi 
əhəmiyyətə malikdir. Çünki bu mənbələrdə VI—VIII əsrlər Çin tarixi daha 
təfərrüatlı əks olunub. Hadisələrin burada verilən, lakin sonrakı alimlərin nəzərdən 
qaçırdıqları bir sıra xırda detalları bizə qarşımıza qoyduğumuz problemin hərtərəfli 
araşdırılmasına imkan verdi. Yeri gəlmişkən, bu tərcümələr əsasında Sorbonna 
universitetinin professoru Deqin XVIII əsrin ortalarında «hunların, türklərin və 
monqolların tarixi» adlı çoxcildlik tədqiqat yazmışdır. 
XIX əsrin başlanğıcında Vivyen de Sen-Marten indi də mətndən daha çox 
maraq doğuran şərhlərlə Abbat Leonun «Bizans tarixi» əsərini yenidən nəşr 
etdirmişdir. 
Xaqanlığın yalnız ucqar əyalətlərinin tarixini əhatə edən bu tədqiqatlardan 
fərqli olaraq Stanislav Jolyenin tərcümələri bilavasitə türklərə aiddir. Bu nəşr uzun 
müddət qədim türklərin tarixinin öyrənilməsində istinad nöqtəsi olmuşdur. XX 
əsrin başlanğıcında bu siyahıya E. Şavannın istisnasız surətdə Qərb xaqanlığının 
tarixinə həsr edilmiş monumental əsəri əlavə edildi. Bunun ardınca P. Pellonun 
təfərrüat baxımından zərgər işini xatırladan tədqiqləri, habelə Anri Kordye və Rene 
Qrussenin məlumatları çap olundu. 
Üslub və iş metodu baxımından indi AFR
*
-da işləyən Lyu Maotszyuyun 
tədqiqatları da fransız məktəbinə yaxındır. Onun Şərq xaqanlığının tarixinə dair 
son dərəcə maraqlı və təfərrüatlı şərhlərlə zəngin iki cildlik əsəri Jolyenin analoji 
tədqiqatını dolğunlaşdırır və Şavannın kitabını tamamlayır. 
Fransız məktəbinin başlıca qüsurlarından birinə çevrilən xüsusiyyətinin 
yanından sükutla keçmək olmaz. Türklər fransız tarixçilərinə elə ekzotik 
görünürdülər ki, xaqanlığın tarixini orta əsr çinlisinin gözü ilə, yəni kənardan 
müşahidə etmək onlara daha rahat və əlverişli idi. Ona görə də hadisələr arasındakı 
əlaqə bir sıra hallarda onların nəzərindən yayınır, bəzən isə onlar Çin nöqteyi-
nəzərindən şərh edilir. Bu da fransız məktəbinin imkanlarını faktoqrafiya ilə 
məhdudlaşdırmışdır. Lakin həmin sahədə birincilik şübhəsiz, fransızlara 
məxsusdur. 
Alman məktəbi fransız məktəbindən nəzərəçarpacaq dərəcədə geri qalır. İ. 
Markvartın, F. Xirtin əsərləri, habelə X. V. Xaussiqin monoqrafiyası elmi dərkin 
və yanlışlıqların, əksərən sübuta yetirilməyən filoloji ehtimalların və sadəcə 
səhvlərin qəribə çulğalaşmasından ibarətdir. Təfərrüata varma ayrı-ayrı 
məqamlarda özünü büruzə verir və seyantoların mifik «sirtarduşlarla», Aşide Yuan 
Djenin Tonyukukla (Xirt), yaxud Abruyun «eftalit hökmdarı» ilə (Markvart) 
                                                          
* Hazırda Almaniya. 
 
80 
 
eyniləşdirilməsi kimi əsassız ehtimallarla növbələşir. Elmə «keçəri səhvlər» kimi 
daxil olan belə ehtimallar ona ziyan vurmamışdır. 
Bu səbəbdən də mən şüurlu şəkildə Rixard Henninqin «Terrae incognitae»
31
 
kitabından imtina etdim. Onun normannların və mavrların səyahəti ilə bağlı 
şərhlərinin nə qədər dəqiq olduğunu deyə bilmərəm, lakin bu müəllifin VI—VIII 
əsrlər Mərkəzi Asiyası haqqındakı fikirləri əslinə baxsan fantastikadır. Məsələn, o, 
türk xaqanlığının Şərq sərhədlərini «müasir Vladivostok hüdudlarında» görür, 
Qərb sərhədlərini isə «Vitim çayına qədər Baykalın şimal sahilləri ilə 
müəyyənləşdirir. Onun fikrincə, dövlətin əsasını qoyan şəxs, «dizavul» adlanır, bu 
da guya xanın köməkçisinə məxsus «yabqu» titulunun təhrifə uğramış yunan 
variantıdır. R. Henninq tərəddüd etmədən avarları əvvəlcə Mərkəzi Asiyada, sonra 
isə «Volqa və Don çaylarının arasında» yerləşdirir və bu zaman nə Feofilakt 
Simokattanın psevdoavarlar haqqındakı izahatını, nə də avarları yerli xalqlarla — 
alanlar və bolqarlarla məskunlaşmış ərazilərə dartıb gətirməyin qeyri-
mümkünlüyünü nəzərə alır. O, heç bir mənbəyə istinad etmədən, imperator Ven-
dinin hakimiyyəti dövründə (581—604) Çinin sərhədlərinin: «Xəzər dənizinə 
qədər uzanması» haqqında məlumat verir. Əslində isə həmin sərhədlər Böyük Çöl 
və Ordosla hüdudlanırdı. R. Henninq heyrətamiz yüngülağıllıqla çinlilərin hərbi 
yardıma görə türkyutlara ipək verməsi barəsindəki dəqiq faktı «boş cəfəngiyyat» 
adlandırır, türkyutları Çin ordusuna pulla cəlb olunan muzdlu əsgərlər hesab edir. 
Bütün bu əsassız uydurmalar nəticəsində o, Soqdianada ipəyin bolluğunu «yalnız 
yerli istehsalla» bağlayır. Girişdə müəllif etiraf edir ki, müharibə illərində tapa 
bilmədiyi bir sıra vacib əsərlər diqqətindən kənarda qalmışdır. Lakin burada 
sadaladığımız yanlışlıqlar R. Henninqin ümumdünya tarixi və coğrafiyasının faktik 
əsaslarına diqqətsiz münasibətindən, ən başlıcası isə onun üzərinə götürdüyü 
vəzifəyə qeyri-ciddi yanaşma tərzindən irəli gəlmişdir. Kobud səhvlərin miqdarı 
burada nümunə kimi göstərdiklərimizdən qat-qat çoxdur. 
Hamıya məlum olan, diqqət müəyyənləşdirilmiş faktları saya salmayan 
müəlliflə mübahisə faydasızdır, buna görə də onun kitabını tədqiqata cəlb etmədim. 
Məncə rus məktəbi adlandırılması daha düzgün olan elmi ənənə 
köçərişünaslıqla bağlı problemlərinin həllinə daha çox yaxınlaşmışdır. N. Y. 
Biçurin, V. V. Qriqoryev, N. A. Aristov, Q. E. Qrumm-Qrjimaylo, K. A. 
İnostransev, S. İ. Rudenko, M. İ. Artomonov və b. bu məktəbin nümayəndələridir. 
Rus məktəbini təmsil edən alimlər Mərkəzi Asiya ilə o qədər doğmalaşmışlar ki, 
onun tarixinə çöllülərin «qıyıq və ehtiraslı» gözləri ilə baxmağı öyrənmişlər. 
Nəticədə onlar Qərbi Avropa alimlərinin diqqətindən yayınan bir sıra çalarları 
duymuş, köçəri dünyasının öyrənilməsinin özünəməxsus aspektini yaratmışlar. 
                                                          
31 «Naməlum torpaqlar». 
 
81 
 
Rusiyada Asiyanın orta hissələrinin tarix və paleontoqrafiyasının 
öyrənilməsi sahəsində pioner N.Y. Biçurin (İakinf ata) olmuşdur. Onun tərcümə 
etdiyi Çin xronikaları indiyə qədər tədqiqat üçün ən etibarlı bünövrə rolunu 
oynayır. Biçurinin çevirdiyi mətnləri xüsusi olaraq orijiialla müqayisə edən N. V. 
Kyunerin tekstoloji tədqiqatlarından da göründüyü kimi, tərcümədə səhvlərə və 
qeyri-dəqiqliklərə nadir hallarda təsadüf edilir, mövcud yanlışlıqlar isə əhəmiyyətli 
xarakter daşımır və təhkiyənin əsas istiqamətini təhrif etmirlər. 
Biçurinin əsərlərinə istinadən V. V. Qriqoryev Şərqi Türküstanın tarixi 
coğrafiyısına dair fundamental əsər yaratmışdır. Yunan Roma və ərəb-fars 
mənbələrinin Çin mənbələri ilə müqayisəsi yolu ilə o, həmin ərazidə xalqların və 
mədəniyyətlərin varisliyi əlaqəsini müəyyənləşdirə bilmişdir. 
Kiçik, lakin müstəsna dərəcədə yığcam, fakt və fikirlərlə zəngin kitabında 
N. A. Aristov bütün mövcud türk tayfaları haqqında məlumat vermiş, yoxa çıxmış 
tayfaların tarixi ilə bağlı məsələlərə sıx surətdə toxunmuşdur. Bu məsələ Şərqi 
«xunnularla» Avropa «hunlarının» nisbəti məsələsini araşdıran K. A. 
İnostrantsevin əsərində daha da inkişaf etdirilmişdir. Mövzunun onun təklif etdiyi 
həlli üsulu yeni aşkara çıxarılan faktlarla da təsdiq olunmuşdur. 
Köçəri mədəniyyətinin kökləri haqqında məsələni də ilk dəfə rus elmi 
qoymuşdur. Bu mədəniyyətin ictimai təsisatlarının xüsusiyyətləri, incəsənət 
əsərlərinin üslubu və hərbi işin səciyyəvi cəhətləri kifayət qədər dərinliklə 
öyrənilmişdir. Həmin tədqiqatlar göstərir ki, köçəri mədəniyyət əyalət xarakteri 
daşımamış, bar-bar səciyyəli və yarımçıq olmamış, əksinə müstəqil təşəkkül yolu 
keçmişdir. Doğrudan da, S. İ. Rudenkonun Altayda, S. V. Kiselevin Minusinsk 
çökəyində, A. P. Okladnikovun Uzaq Şərqdə apardıqları arxeoloji qazıntılar elə 
nəticələr vermişdir ki, məsələ indi heç vəchlə köçərilərin mədəniyyəti çinlilərdən, 
soqdiyalılardan, yaxud yunanlardan götürdükləri haqqında deyil, yalnız köçəri və 
oturaq xalqların qarşılıqlı təsiri şəklində qoyula bilər. 
Metod baxımından M. İ. Artomonovun «Xəzər tarixi» kitabı böyük uğur 
sayılmalıdır. Bu əsərdə Xəzəryanı və Qara dəniz boyu xalqların tarixi daxildən 
işıqlandırılmışdır: xəzərlər və cənubi rus çöllərinin digər sakinləri ilk dəfə olaraq 
Bizans imperiyasının düşmənləri, yaxud Kiyev Rusunun rəqibləri kimi deyil, 
müstəqil etnomədəni vahid kimi öyrənilmişdir. Həmin etnomədəni vahidin taleyi 
Xəzəristanın əzəmətini və məhvini müəyyən edən tarixi qanunauyğunluqla 
şərtlənmişdi. 
Bir çoxları, o cümlədən müsəlman Şərqinin tarixi üzrə böyük mütəxəssis V. 
V. Bartold adını çəkdiyimiz alimlərin sırasına düşməmişdir. V. V. Bartoldun 
türklərin tarixinə dair əsərləri problemin həlli tarixində müsbət rol oynasa da, ona 
tədqiqat perspektivi ola biləcək aydınlıq gətirməmişdir. VI—VIII əsrlərdəki köçəri 
türklər V. V. Bartoldun tarixlərini araşdırdığı farslardan əhəmiyyətli dərəcədə 
fərqlənirdilər. 
82 
 
Faktlar və tarixlərlə həddən artıq sərbəst davrandığına görə A. N. 
Bernştamın məqalə və kitabları elə bir fayda gətirməmişdir. 
Ümumi işlərin metodikası. XX əsrin əvvəllərində Orxon kitabələrinin 
aşkar edilməsinin və oxunmasının türkologiyaya elmi marağı əhəmiyyətli dərəcədə 
artdığı dövrdə elmi fəaliyyətə başlayan Q. E. Qrum-Qrjimaylo köçərişünaslıq 
tarixində mühüm yer tutur. Artıq XIX əsrin sonlarında elmi yaradıcılıqda ilk 
addımlarını atan tədqiqatçı üçün əldə edilməsi çətin olan, dörd dildə geniş, lakin 
ziddiyyətli ədəbiyyat mövcud idi. Həll olunmayan problemlər bir yana qoyulurdu, 
çunki yeni materialların üzə çıxarılması ortaya yeni problemlər gətirirdi, geniş 
biblioqrafiya az qala elmin yerini tutmaq təhlükəsi ilə hədələyirdi. Həmin 
biblioqrafiya təxirsiz suallara cavab vermək əvəzinə diqqəti yalnız çoxsaylı 
müəlliflərin müxtəlif fikirlərinə yönəldirdi. Elmə yeni gələn tarixçi, təbii ki, 
türklərə dair bütün kitabları oxuya bilmədiyindən onun yalnız bir çıxış yolu — 
mövzunun hüdudlarını daraltmaq qalırdı. Ümumi perspektivin olmaması isə aydın 
məsələdir ki, arzu edilməyən nəticələrə gətirib çıxarırdı. 
Sevimli predmetinin tezliklə kitab qalaqlarının, jurnal nömrələrinin, çıxarış 
və sitatların altında dəfn olunacağını aydın sezən Q. E. Qrumm-Qrjimaylo ən 
qədim zamanlardan XX əsrə qədər Asiyanın orta hissələrinin tarixinin, tarixi 
coğrafiyasının, xronologiyasının, etnologiyanın xüsusi problemlərinin 
öyrənilməsinə dair bütün mövcud nöqteyi-nəzərləri və izahları toplamaq kimi «son 
dərəcə səbr və zəhmət tələb edən, zəhməti isə əziyyətinə dəyməyən» işə başladı. 
Xoşbəxtlikdən o qədər də gec deyildi və heyrətamiz elmi cəsurluq, istedad 
sayəsində o, 25 il ərzində «Qərbi Monqolustan və Uryanxay ölkəsi» (başqa sözlə 
desək, Orta Asiyanın tarixi ilə əlaqəli şəkildə bu ölkələrin tarixi) adlı məcmu əsər 
yaratdı. Bu tədqiqat Asiyanın tarixi ilə məşğul olan bütün mütəxəssislərin stolüstü 
kitabına çevrildi. Müəllifin materiala orijinal yanaşma tərzini də qeyd etmək 
zəruridir. Həmin vaxta qədər Şərq tarixi ilə Şərq müəlliflərinin əsərlərini tərcümə 
edən filoloq — şərqşünaslar məşğul olurdular. Onların elm qarşısındakı xidmətləri 
böyükdür, lakin bu tədqiqatın yalnız bir aspekti idi və hadisələrin çoxcəhətliliyini 
əhatə etmirdi. Q. E. Qrumm-Qrjimaylo tarixə coğrafiyaşünasın gözləri ilə baxdı. O, 
səyahətlərdə topladığı şəxsi təcrübədən çıxış edərək salnamələrdəki məlumatlarla 
Tyan-Şanın, Xanqayın, Qobinin təbiəti arasında uyğunluqlar tapdı. 
Q. E. Qrumm-Qrjimaylonun dağlarda və səhralarda gördüyü çətinliklər ona 
tarixi hadisələrin landşafta necə uyğunlaşdığını təsəvvür etmək imkanı verdi. 
Bunun da nəticəsində alim çoxlu parlaq kəşflər etdi. Bunlar arasında Bişbalıq 
qalasının yerinin müəyyən edilməsi xüsusi qeyd olunmalıdır. Q. E. Qrumm-
Qrjimaylo özünün bu kəşfi ilə əlaqədar yazırdı: «Bişbalığın yerləşdiyi ərazinin 
düzgün tapılması hamının illər boyu Marseldə saydığı Parisi təzədən Senanın 
sahillərinə qaytarmaqla müqayisə oluna bilər. Tarixin və coğrafiyanın nə qədər 
dumanlı nöqtələri aydınlaşdı». 
83 
 
İlk baxışdan elə görünür ki, müasirləri belə böyük və qurban tələb edən işi 
alqışlamalı idilər, əslində isə tədqiqatçı qəsdən daha da qabarıqlaşdırılan bədxah 
bir anlaşılmazlıqla qarşılaşdı. 1898-ci ildə Qrumm-Qrjimaylo tədqiqatlarının 
başlanğıcı kimi «Orta Asiya tarixi ilə əlaqəli şəkildə Beyşanın tarixi keçmişi» adlı 
kiçik bir kitab çap etdirdi. Sonralar müsbət nəticələri göz önündə olan 
özünəməxsus tədqiqat metodu artıq bu kitabda formalaşmışdı. Lakin əvəzində V. 
V. Bartoldun kəskin resenziyası çap olundu. O, kitab müəllifinin «həqiqi tarixi və 
filoloji hazırlığının çatışmadığını» göstərir və bildirirdi ki, «...səyyahlardan biz 
təfərrüatlı coğrafi və etnoqrafik, imkan daxilində isə arxeoloji məlumatlar 
gözləyirik... Ona görə də təəccüblənməyə bilmərik ki, Asiyaya dair tarixi 
ədəbiyyatın öyrənilməsi müəllifi müvəqqəti də olsa, daha faydalı işlərin həllindən 
uzaqlaşdırmışdır». Təbii ki, Bartold «daha faydalı iş» dedikdə ekspedisiyaya dair 
adi hesabatı nəzərdə tuturdu. 
Q. E. Qrumm-Qrjimaylonun cavab məqaləsindən sonra V. V. Bartold 
özünün kəskin və ədalətsiz rəyini yumşaltdı. Lakin yenə də kitabın yalnız 
«müəyyən fayda» gətirə biləcəyi göstərilirdi. Bununla bir sırada V. V. Bartold öz 
tənqid nizəsini onomastika problemlərini tarixçi kimi həll edən Q. E. Qrumm-
Qrjimaylonun filoloji hazırlığına yönəltdi. Mübahisə Orxon kitabələrində təsadüf 
olunan iki ad ətrafında gedirdi. P. M. Melioranski, V. V. Radlov, habelə V. V. 
Bartold özü onların türklərin əfsanəvi əcdadlarının adı olduğunu bildirirdilər. N. A. 
Aristov və Q. E. Qrumm-Qrjimaylo isə birinci xaqanlığın xanları olmuş iki 
qardaşın adı kimi nəzərdən keçirirdilər. 
Mübahisə qəti şəkildə ikinci ehtimalın xeyrinə həll olundu və bununla da V. 
V. Bartoldun əleyhinə çıxdığı mənbələrin interpretasiya metodu bəraət qazandı. V. 
V. Bartold həmin dövrdə elə güman edirdi ki, qrammatik cəhətdən düzgün 
oxunmuş mətn tədqiqatçını hər cür səhvlərdən qoruyur. Söz yox ki, mətnləri dəqiq 
oxumaq lazımdır, lakin elə bu mübahisənin tarixçəsi göstərir ki, qrammatika və 
fonetika tarixi tənqidi əvəz edə bilməz. 
V. V. Bartoldun xüsusi məsələlərin tədqiqi ilə məşğul olmaq və 
mütəxəssislərin ayrı-ayrı qüsurlarını üzə çıxarmaqla bağlı göstərişi daha təhlükəli 
xarakter daşıyırdı. Xoşbəxtlikdən, Q. E. Qrumm-Qrjimaylo bu göstərişi nəzərə 
almadı. Əgər o başqa cür hərəkət etsəydi, mövcud biblioqrafiya dənizinə müxtəlif 
dövrü mətbuat orqanlarının səhifələrinə səpələnmiş daha 200—300 sistemsiz 
polemik qeydin adı əlavə olunardı. Onda heç bir alimin heç bir məsələni 
araşdırmağa vaxtı qalmazdı; çünki o, öz qüvvələrini predmetin elmi dərki ilə bağlı 
düşüncələrə deyil, bu və ya digər məqalənin axtarılmasına sərf etməli olardı. Digər 
tərəfdən, həmin mübahisədən keçən müddət ərzində geniş mövzu ilə bağlı fikirləri 
məcmu əsər halında toplamaq əziyyətini öz üzərinə götürən mütəxəssis 
tapılmamışdır. 
Q. E. Qrumm-Qrjimaylonun kitabı Mərkəzi Asiya tarixşünaslığında yeni 
dövr açır. Həmin dövrün məhsuldarlığı məhz bu kitabın meydana çıxması ilə 
84 
 
bağlıdır. Bunu sonralar Q. E. Qrumm-Qrjimayloya şəxsi məktubunda V. V. 
Bartold özü də etiraf etmişdi. Burada o, özünün keçmiş qərəzli fikrindən imtina 
edirdi. 
Lakin Q. E. Qrumm-Qrjimaylonun əsərinə mənfi münasibət ətalətin təsiri 
ilə bu günə qədər qüvvədə qalmaqdadır. A. Y. Yakubovski V. V. Bartoldun ilkin 
fikirlərini təkrar edir və Q. E. Qrumm-Qrjimaylonu «şərq dillərini bilməməkdə», 
xüsusi «tarixi təhsilinin olmamasında» günahlandırır. 
Xüsusi məsələlər və qiymətləndirmə ilə bağlı polemika üzərində 
dayanmadan professional şərqşünas Lyu Mao-tszyuyun Çin mənbələrinin 
tərcüməsinə əlavə olunmuş monumental «Türklər və Çin» kitabını Q. E. Qrumm-
Qrjimaylonun əsəri ilə müqayisə etmək istərdim. Onu da qeyd etməliyəm ki, Lyu 
Mao-tszyuyun işi filoloji baxımdan qüsursuzdur, müəllifin faktoloji şərhləri isə 
onun geniş erudisiyasının və və işinə vicdanlı münasibətini nümayiş etdirir. Lakin 
analiz, xüsusən də sintez növbəsi çatanda dərhal aydın olur ki, tarix xüsusi 
qabiliyyət, hadisələri əhatə etmək istedadı, fərdi baxış və intuisiya tələb edir. 
Dilləri bilməyin bu məsələyə birbaşa aidiyyəti yoxdur. Hadisələr arasındakı əlaqəni 
aşkara çıxaran tarixçinin işi hadisələrin mövcudluğunu müəyyənləşdirən filoloq — 
şərqşünasın işinin qurtardığı yerdə başlanır. Hər iki fəaliyyət sahəsinin bir şəxsin 
timsalında birləşməsi elmin başlanğıc mərhələlərində yerinə düşərdi, lakin indi bu 
geriyə addımdır. Ancaq bu heç bir halda Lyu Mao-tszyayın elm qarşısındakı 
xidmətlərini azaltmır. O, faktları toplayıb şərh etmişdir. Onların interpretasiyası isə 
elmi analiz və sintez əsasında aparılmalıdır. Həm də ilk növbədə köçəri xalqların 
inkişafının yerli xüsusiyyətlərini, habelə VI—VIII əsrlərdə bütün ölkələr üçün 
ümumi olan cəhətləri — yəni epoxanı səciyyələndirən öz-özünə hərəkət ritmini 
müəyyənləşdirmək lazımdır. 
Dərketmə cəhdləri. Bu məsələdə də tarixçilər arasında vahid fikir 
olmamışdır. Məzmunu sosioloji ehtimallar üçün zəngin material verən Orxon 
kitabələrinin oxunuşundan sonra xüsusilə kəskin mübahisələr meydana çıxdı. 
1896-cı ildə L. Kaen və N. A. Aristov öz nöqteyi-nəzərlərini bildirirdilər. 
Kaen təsdiq edirdi ki, türklər «şəxsiyyət və tayfalardan ibarət cəmiyyət idi, onların 
sayı etnik mənsubiyyətlə məhdudlaşmırdı». 
Onun fikrincə, türklər öz aralarında siyasi birlik və hərbi intizam vasitəsi ilə 
bağlanmışdılar. L. Kaen xaqanlığın dövlət aparatını «bürokrat» adlandırır, onu həm 
aristokratiyaya, həm də demokratiyaya qarşı qoyurdu. L. Kaenin fikirləri V. V. 
Bartoldun onun kitabına yazdığı resenziyada geniş araşdırıldığından biz bu məsələ 
üzərində dayanmağı məqsədəuyğun saymırıq. 
N. A. Aristov əks fikir irəli sürmüşdü. Onun fikrincə, köçərilərdə dövlət 
yaranması prosesi «ətrafında igid, ağıllı və başladıqları işlərdə bəxti gətirən, 
tayfasındakı qəbilələri itaət altına alan və digər tayfaları iradəsinə tabe edən 
tayfalardan birinin güclənməsi nəticəsində yaranmışdır». Türk dövlətinin süqutunu 
isə o, ara müharibələri ilə izah edir: «tayfa və qəbilələrin müstəqillik cəhdlərinin 
85 
 
artmasının buna gətirib çıxardığını» bildirir. N. A. Aristovun baxışları bütövlükdə 
həqiqətə uyğundur, lakin inkişafa, elmi əsaslandırmaya və bir sıra düzəlişlərə 
möhtacdır. 
V. V. Radlov adi volyuntarizm mövqeyində dayanırdı. O, güman edirdi ki, 
yalnız tayfa başçılarının nüfuzu olduqca qısa müddət ərzində qüdrətli tayfa 
komplekslərinin yaranmasına kömək etmişdi. Başçılar xanın hakimiyyətini öz 
əllərinə aldılar, köçəri dövləti isə yalnız xanın qüdrəti məhv olmaqdan qoruyub 
saxlaya bilərdi. Həmin qüdrət zəifləyən kimi dövlət də dağıldı. Bu münasibətlə onu 
da qeyd etmək olar ki, xanın qüdrətini onun şəxsi keyfiyyətlərindən daha çox xanın 
əhvali-ruhiyyəsi və ordunun yardımı müəyyənləşdirirdi. 
V. V. Bartold olduqca orijinal fikir irəli sürmüşdür. «...bəylər «qara 
camaata» qarşı qoyulurdu, həm də ali hakimiyyət heç də həmişə birincilərin 
tərəfində dayanmırdı». Alim bu nöqteyi-nəzəri V. Banqla polemikasında daha da 
inkişaf etdirmişdir. Banq bildirirdi ki, «xanın ətrafındakı adamlar onun yaxın 
qohumları, yaxud nücabalar idi; onlar türkyut dövlətinin yüksəlməsinə yardım 
etmişdilər». V. V. Bartold isə izah edir ki, «kitabələrdə bir sıra demokratik fikirlər 
ifadə olunur». Daha sonra isə o, türkyut xanlarını taxt-tac ətrafına hərbi 
aristokratiyanı toplayaraq demokratik imperiya ideyalarına tərəfdar çıxan hər iki 
Napoleonla müqayisə edirdi. Çox sonralar Bartold göstərirdi ki, nə köçərilərin 
kəskin sosial fərqlərdən azad həyatını tədqiq etmiş Radlov, nə də əsilzadələrlə qara 
camaat arasındakı fərqi görən, lakin onun əhəmiyyətini göstərməyən Tomsen silki 
mübarizə faktını aşkara çıxara bilmişdilər. Məncə, Bartoldun fikirlərinin ilk 
baxışdan inandırıcı görünməsinə baxmayaraq bütövlükdə onlar göy türklərin və 
türkyutlarının tarixlərinin təhlili ilə təsdiq olunmur. 
A. N. Bernştam bu mövzuya xüsusi əsər həsr edib. Onun fikirlərinin tənqidi 
aşağıda verilir. Nəhayət məsələnin yeni mövqedən işıqlandırılması faktı ilə E. 
Pritsakın əsərində qarşılaşırıq. O, «köçəri imperiyaların» yaranma mənzərəsini 
ümumi şəkildə» əks etdirməyə çalışmışdır. Geniş faktların nəzərdən keçirilməsinə 
və mənbələrin təfərrüatlı araşdırılmasına baxmayaraq onun gəldiyi nəticələr etiraz 
doğurur, irəli sürdüyü konsepsiyanın qəbul olunmasına imkan vermir. Bunun iki 
səbəbi vardır: E. Pristakın ümumi mülahizələrində tədqiqatçının dəf edə bilmədiyi 
bir sıra başlanğıcdan yanlış fikirlər mövcuddur, onun xüsusi qeydləri isə «keçici 
səhvlərlə»: yəni sonradan rədd edilən, lakin inkar biblioqrafiya okeanını dolduran 
kiçik məqalələr dənizində itib-batdığından öz mövqelərini saxlayan hipotetik 
ehtimallarla doludur. Xoşbəxtlikdən Pristakın kitabına düzəliş kimi indi əlimizdə 
N. A. Kononovun daha dəqiq və etibarlı türkoloji məlumatlar toplusu olan əsəri 
vardır. Ona görə də diqqəti E. Pristakın «Çöl imperiyası necə meydana çıxdı?» 
məqaləsinin əvvəlində gətirilmiş ümumi mülahizələrə yönəltmək istəyirik. 
Tədqiqatçı yazır: «Çöldə istedadlı təşkilatçı meydana çıxan kimi o, əvvəlcə öz 
qəbiləsini, sonra tayfasını, daha sonra isə haqqında söhbət gedən tayfalar ittifaqını 
itaətə gətirmək üçün başına güclü və sədaqətli adamlardan ibarət dəstə toplayırdı. 
86 
 
Sonra o, öz adamları ilə birlikdə soyğunçuluq yürüşlərinə çıxırdı. Əgər bu yürüşlər 
uğurlu nəticələnirdisə, bu qonşu tayfaların birləşdirilməsinə gətirib çıxarırdı. 
Növbəti vəzifə bir tərəfdən tayfalar federasiyasının hakimiyyət başındakı 
nəsillərinin məhvi, o biri tərəfdən isə çöl qalalarında — əvvəlcə Orxon-Ononda, 
sonra isə Çuda öz qarnizonlarını yerləşdirmək idi. 
Çöldəki müqəddəs yerlərə sahiblik yeni federasiya başçısını onun 
hakimiyyətinə qanunilik qüvvəsi görən sərvətə yaxınlaşdırırdı. Yalnız hakim 
qəbiləyə mənsub adamlar ağa sayıldıqlarından, qalaların yaxınlığındakı müqəddəs 
yerlərdə çağrılan qurultay (burada federasiya tərkibindəki tayfaların ağsaqqalları 
iştirak edirdilər) köhnə adət üzrə çöl hökmranlığına namizəd seçirdi. Seçilmiş 
adam adətən şamanın təklifi ilə hökmdar titulu qəbul edirdi. Bu titul dünya ağalığı 
iddiasını göstərirdi. Hökmdarın titulundan başqa yeni dövlət, yaxud federasiya 
üçün ad da müəyyənləşdirilirdi». 
Bizim E. Pristakla əsasən narazılıqlarımız prinsipial xarakter daşıyır. 
Məncə, çöl birlikləri bir yox, bir neçə üsulla yaranırdı. E. Pristak təsvir etdiyi 
seçkili xan hakimiyyətin irsən keçməsi ilə müqayisədə nadir hadisədir. Əyan 
nəsillərini yalnız Çingiz xan məhv etmişdi, bu hal türklər, uyğurlar və hunlar üçün 
səciyyəvi deyil. Dinin və «şamanların» rolu həddindən artıq şişirdilmişdir 
(Aydındır ki, E. Pristak «şaman» adı altında ümumiyyətlə bütün kahinləri və 
cadugərləri nəzərdə tutur, bu isə termini həddindən artıq genişləndirir, onu istifadə 
üçün yararsız hala salır). «Bərəkət» anlayışı genoteistik kultla bir araya sığmır, 
çünki tayfa allahı olan «tosun» yardımı yalnız həmin tayfanın üzvlərinə aid idi. 
Erkən türk epoxasında isə məhz bu kult hakim mövqe tuturdu. Əslində E. Pristak 
hərbi demokratiya prosesinin bərqərar olmasını təsvir etmişdir, lakin onun 
təsvirində qəbilə quruluşu şəraitindəki drujina və tayfanın uyğunlaşması Avropanın 
oturaq tayfaları üçün daha səciyyəvidir. Köçərilərdə həmin proses başqa cür 
olmuşdur. 
El haqqında mübahisə. Xüsusi məsələlərdən danışarkən «el/il» termini 
üzərində dayanmaq lazım gəlir. Türklər öz dövlətlərini belə adlandırırdılar və bu 
məsələ ətrafında mübahisələr həll edilməzsə, qədim türklərin tarixinin dərki 
mümkün olmaz. 
Terminin mənası ilə bağlı vahid fikir mövcud deyil. S. E. Malov «eli» tayfa 
ittifaqı kimi tərcümə edir, lakin onun «dövlət, xalq» mənalarını da göstərir. Radlov, 
Melioranski, Bartold, Tomsen və Xirt də eyni fikrə tərəfdar çıxmışlar. 
Bernştam terminin başqa anlamını irəli sürmüşdür. Onun fikrincə el — 
«müxtəlif tayfa zadəganlarının həmin tayfaların özlərinin yetirdikləri ənənələr 
arasında birləşməsidir, aristokratik quruluşdur». «Al» - dövlət təşkilatının 
ifadəsidir. Türk sözü olan «el»—tarixdən bizə «türk» adı ilə bəlli olan xalqın 
təcəssümüdür. Araşdırma zamanı hər iki nöqteyi-nəzərin əsassız olduğu meydana 
çıxdı. Onları nəzərdən keçirək. 
87 
 
İlk türk xanı Bumın İl-xan titulu qəbul etmişdi. O, jujanları itaət altına 
aldıqdan, yəni yalnız başqa tayfaları öz tayfasına birləşdirdikdən sonra bu titula 
sahiblənmişdi. Lakin fəth olunmuş tayfaları «tayfa ittifaqı» adlandırmaq qeyri-
dəqiqlikdən daha çox səhvdir. İl-xan titulunun hərfi mənası «xalqların hakimi» 
deməkdir. Rəşidəddinin farsca yazısında «il kərdən» — fəth etmək, itaətə gətirmək 
felinin meydana çıxması da bu şərhin düzgünlüyünü sübuta yetirir. Fel 
barbarizmdir, lakin terminin dəqiq mənasını özündə əks etdirir. Başqa anlayış — 
tayfaların razılığı ilə bağlı başqa termin mövcuddur — «kur/qur». O, həm türk, 
həm də monqol dilində eyni mənalıdır. Bu anlayışa müvafiq surətdə «qurxan», 
yəni «tayfalar konfederasiyasının xanı» termini mövcuddur. Kidanların xanı bu 
titulu daşıyırdı, çünki onların dövləti səkkiz bərabərhüquqlu tayfanın ittifaqından 
ibarət idi. Bunun əksinə olaraq «il» başqa tayfaların zorla itaət altına gətirilməsi 
anlayışını ifadə edir. Buna görə də «il» termininin ən adekvat qarşılığı latınca 
«impe-rium», yaxud rusca «derjava» terminləri olacaq. Özü idarə olunan tayfa «il» 
ola bilməzdi. 
İkinci nöqteyi-nəzər əslində əsaslanmalı olduqları mətnlərlə təkzib edilirlər. 
Məsələn, «türk budunelin törüsin» yəni «türk xalqını və elini qanuniləşdirərək...». 
Göründüyü kimi, burada «el» «budunu» da əhatə edir, yəni yalnız hakim siniflərlə 
məhdudlaşılmır. 
İkinci mətndə də belədir: Kimgə elig kas ğan ur mən, yəni kimin üçün el//il 
əldə edəcəyəm? Lakin «dövlət təşkilatının ifadəsini», yaxud «hakim sinifləri» əldə 
etmək olmaz, ona görə də Bernştamın variantı əslində mətni mənasızlaşdırır. 
S. P. Tolstov «el» sözünün başqa bir mənasını təklif etmişdir: «antik 
anlayışda, qətiyyən ərazi deyil, yalnız siyasət mənasında dövlət». Hətta bu cür 
anlamada da eldə itaət altına gətirilmiş tayfaların mövcudluğunu nəzərə almaq 
zəruridir. Bunu müəyyənləşdirdikdən sonra artıq mənbələrin məlumatları ilə heç 
bir ziddiyyətə təsadüf olunmur. 
Beləliklə, el orda və tayfanın birgə mövcudluq forması idi. İdeya 
baxımından bu qarşılıqlı əlaqə sülh yolu ilə həyata keçirilməli idi, lakin praktiki 
cəhətdən o, hər iki tərəf üçün o qədər ağır idi ki, el dərhal qeyri-sabit formaya 
çevrildi. İtaət altına alınmışların hamıdan çox əzab çəkdikləri və ilk imkan düşən 
kimi ayrılmağa çalışmaları aydındır, lakin ordanın özündə də vəziyyət bundan o 
qədər yaxşı deyildi. Dövləti saxlamaq zərurəti bəyləri və budunu rahat buraxmırdı, 
çünki yalnız müharibəyə daimi hazır vəziyyət elin mövcudluğunu təmin edirdi, 
hərbi məğlubiyyət, diplomatik səhv, tək-tük xəyanət halları, hətta adicə 
səhlənkarlıq elin mövcudluğunu təhlükə altına qoyurdu. Məhz bu səbəbdən də ilkin 
orta əsrlərdə Asiyanın mərkəzi hissələrindəki siyasi qurumların ömrü o qədər də 
uzun olmamışdı. 
 
88 
 
IX f ə s i l 
 
BÖYÜK HƏRC-MƏRCLİK 
 
(581—593-cü illər) 
 
İştirakçılar. Budda mistikası və ayinlərlə maraqlanmasına baxmayaraq 
Arslan Tobo-xan öz hakimiyyətini möhkəmləndirməkdə davam edirdi. Xinqandan 
tutmuş Kubana qədər səkkiz bölgəni idarə edən knyazların hamısı onun əmrlərinə 
tabe olurdular. Lakin itaət altına aldıqları tayfaları öz tabeliklərində saxlamağı 
bacaran bu cəsur və şöhrətpərəst hərbçilər öz aralarında yola gedə bilmədilər. 
Onların hər biri öz bəylərinin, hətta sıravi hərbçilərinin istəkləri ilə hesablaşmalı 
idi, çünki bu knyazların taleyi, bəzən isə həyatı həmin bəylərin və döyüşçülərin 
sədaqətindən asılı idi, onların hər biri xalqın əhval-ruhiyyəsini və türkyutlardan öz 
məqsədi üçün istifadə etməyə çalışan qonşu dövlətlərin diplomatiyasını nəzərə 
almalı idilər. Nəticədə son dərəcə mürəkkəb vəziyyət yaranmışdı. Bu vəziyyətdə 
xanların və şadların fərdi xüsusiyyətləri heç də əhəmiyyətsiz rol oynamırdı. 
Tobo-xanın böyük oğlu Amrak
32
 sakit, ziyansız adam idi, o, ata tərəfdən 
xan, ana tərəfdən isə nəcabətli nəslinin qarşısında açdığı fəaliyyətə qətiyyən 
yaramırdı. Onu sevir və hörmət edirdilər, lakin o, sakit həyatı hakimiyyət 
təlatümlərindən üstün tutduğundan ordada hər hansı bir qruplaşmaya başçılıq edə 
bilməzdi. Özünün bu keyfiyyətləri ilə Amrak tərəfdarlarını bərk narahatçılığa salır, 
qətiyyən ona bənzəməyən əmisi oğlanlarının əl-qolunu açırdı. 
Muğan xanın oğlu Törəməni də xasiyyət baxımından xoşbəxt adam saymaq 
olmazdı. Çinli casus Çjon-sui Şenin verdiyi səciyyədən və Törəmənin öz 
davranışından da göründüyü kimi, bu xan oğlu hakimiyyətə can atırdı, lakin qəti 
qərarlar qəbul etməyi bacarmırdı. O, döyüşdə cəsur, siyasətdə kor idi, güclülərin 
qarşısında güzəştə gedir, zəiflərin üstünə ayaq açırdı. Məhz bu xüsusiyyətləri 
Törəməni Çin kəşfiyyatının və atasının tərəfdarları olan hərbçi bəylərin əlində 
oyuncağa çevirmişdi. Xan oğlunun taleyində türkyut nücəbalarının yüksək 
təbəqəsinə mənsub olmayan cariyə anası da çox nəhs rol oynamışdı. Dul qaldıqdan 
sonra da o dövlət işlərinə təsir göstərməkdə davam edirdi və çox ehtimal ki, Yan 
Tszyanı Suy sülaləsinin imperatoru kimi tanımağı tələb edən partiyaya başçılıq 
edirdi. Odur ki, 501-ci ildə Suy hökuməti türkyutları özlərinə əməlli-başlı həyat 
qurduqları Çindən sürgün edəndə onlar bütün qəzəblərini dul xatuna qarşı 
                                                          
32 Çin mənbələrində An-lo, N. Y. Biçurində Yan-lo. Amrak (müq. et: monqolcası — sakitlik) runik 
mətnlərində təsadüf olunan türk sözüdür. 
 
89 
 
yönəltdilər.
33
 Bu əhvali-ruhiyyə orada da öz əksini tapdı və təbii ki, onun oğlunun 
populyarlığına öz təsirini göstərdi. Bu isə hadisələrin gedişinə təsirsiz qalmadı. 
Vaxtsız həlak olmuş Qara İshak xanın oğlanları — Şetu
*
 və Çuloxou
*
 daha 
cəsarətli və qətiyyətli idilər. Şetu o qədər cəsur və ağıllı idi, o qədər qətiyyətli və 
yorulmaz idi ki, xasiyyətinə görə arvadı onu «həqiqi qurd» adlandırırdı. Bu 
xüsusiyyətlərinə görə o, xalqın və əyanların hörmətini qazanmış, taxt-taca sahib 
olmuşdu. Eyni zamanda həmin xüsusiyyətlər az qala onu məhvə aparmışdı. 
Çuloxou da heç bir cəhətdən böyük qardaşından geri qalmırdı. 
Hiyləgərliyinə, bicliyinə, rəftarlılığına görə o, xalqın yalnız hörmətini deyil, həm 
də məhəbbətini qazanmışdı. Onun bölgəsi xaqanlığın şərq hüdudlarında idi. Burada 
tolos-şad Çuloxoun etibarlı arxasına çevrilmiş kidanlar və tatablar köç edirdilər. 
Göründüyü kimi, Qobinin şərq hissəsi də Çuloxounun bölgəsinə daxil idi, çünki 
onun titul adının hərfi tərcüməsi «daşlı düzənliyin ikinci dərəcəli knyazı» mənasını 
verir. Çox ehtimal ki, məhz mövqeyinin «ikinci dərəcəliliyi» hədsiz şöhrətpərəstlik 
və enerji ilə birləşərək hələ xaqanlıq Asiyada üstün rol oynadığı dövrdə onu Çinlə 
yaxınlaşmağa sövq etmişdi. İndi bu mövqeyi siyasi prinsipsizlik kimi 
qiymətləndirmək olar, lakin VI əsrdə Çuloxou bu xüsusiyyəti ilə digər türkyut 
knyazlarından o qədər də seçilmirdi. 
Lakin xaqanlıqda ən mühüm sima yuxarıda adları çəkilən xanların əmisi, 
İsteminin oğlu Qara-Çurin Türk-tarduş xan idi. Çin annallarında onun tərcümeyi 
halına təsadüf edilmir, lakin Bizans və fars mənbələrinin köməyi ilə bu boşluğu 
doldurmaq mümkündür. Qara-Çurin hərbi mənsəbinə atasının bayrağı altında, 555-
ci ildə türkyutlarla eftalitlərin ilk vuruşu zamanı başlamışdı. Bundan sonra 556-cı 
ildə İstemi xanın icazəsi ilə o, cənubi Cunqariyanı özünə tabe etmiş və abar 
knyazlığının torpaqlarında öz bölgəsini yaratmışdı. 558-ci ildə Qara Çurin Ural və 
Volqa üzərinə yürüşdə iştirak etmişdi, lakin fəth olunmuş torpaqlar bölgə kimi 
kiçik qardaşı Türksanfa və əmisi oğlu Buriyə verilmişdi. 
576-cı ildə İstemi xanın ölümündən sonra Qara Çurin irsən qərbdə ali 
hakimiyyəti və tarduş-xan titulunu qəbul etmişdi. Bundan sonra o, uzaq səfərlərə 
çıxmağı tərgitmişdi. Bizansa və Eqrisi (laziki) hökmdarlığına qarşı Krım və Qafqaz 
                                                          
33 S. Jülyen burada Muğan xana ərə verilmiş Çin məlakəsindən söhbət getdiyini güman edir. Lakin bu 
fikir həqiqətə o qədər də uyğun deyil. Muğan xanın arvadı Çjou sülaləsindən idi; Çevriliş zamanı bu 
sülalənin bütün üzvləri amansızcasına öldürülmüşdü. Əgər mənbədə xatırladılan «xatun» həmin Çin 
məlakəsi idisə, Suy imperatorunun incitdiyi türkyutlar ona rəğbətlə yanaşmalı idilər. Burada orda 
daxilindəki ayrı-ayrı güruhların mübarizəsi haqqında danışmaq daha çox yerinə düşür. Çjan sun-Şenin 
Töremeni Çin tərəfə çəkmək cəhdləri də bununla əlaqədardı. Həmin cəhdlər uğurla nəticələnməsə də, 
Çin üçün olduqca faydalı yekunlara gətirib çıxardı. 
* Adın bu yazılış formasından istifadə edilir. Türk ekvivalenti «Cetti//Yemmi — «yetən (hakimiyyətə) 
mənasını verir. Heroqliflərin mənası isə «reqentlik fikrinə düşən» deməkdir. Çjou-şuda o, Diotu 
adlandırılır. Knyaz titulu Ər-bəydir. 
* Çulu — daşlı düzənlik, xou — Çin məmur ierarxiyasında ikinci rütbə. 
 
90 
 
kampaniyalarını onun tabeliyində olanlar aparmış və uduzmuşdular. Lakin 
məğlubiyyət Qara Çurinin şöhrətinə və nüfuzuna xələl gətirməmişdi. Elə həmin 
vaxtda o, «qüdrətinə görə»
34
 Boke (qəhrəman) ləqəbini almışdı. Lakin bu xan 
xoşbəxt deyildi. Onun adının hərfi mənası «qara bala» (bəlkə də həmin ad altında 
qara cüzam nəzərdə tutulurdu) idi. Lakin bununla belə qohumluq-bölgə sistemi 
ierarxiyasına görə tabe vəziyyətdə olsa da, Qara Çurin ən güclü knyazlardan biri 
idi. O və Şetu hisslərini gizlətməyə çalışsalar da biri-birinə nifrət edirdilər. 
Sülalə mübahisəsi. Yaxınlaşan faciənin proloqu 581-ci ilin sonlarında 
Orxon sahillərində, türkyutların böyük xanı Arslan Tobo xan ölümün 
yaxınlaşdığını hiss edəndə başlamışdı. O, oğlu Amrakdan taxt-tacın qohumluq-
bölgə sisteminin vərəsəlik qanununa uyğun şəkildə Muğan xanın oğlu Töremenə 
keçməsinə razılıq verməyi tələb etdi. Həm də Tobo xan bildirdi ki, ata ilə oğulun 
qohumluğu ən yaxın qohumluqdur, lakin taxt-tac vərəsəliyində onun heç bir 
əhəmiyyəti yoxdur. Bu sistemin qəbul etdiyi şəcərəyə görə Şetu da kənarda qaldı. 
Onun atası yeni qanun qəbul olunana qədər ölmüşdü. Odur ki, Şetu taxt-tac 
növbəsindən uzaqlaşdırılan gərəksiz knyaz vəziyyətinə düşdü. Lakin o özünü 
müdafiə edə bildi. 
Töremenin anasının «qara camaat» içərisindən çıxdığından onun türkyut 
əsilzadələri arasında populyar olmadığını nəzərə alan Şetu hakimiyyətin Amraka 
keçməsinə tərəfdar olduğunu bildirdi. O, əyanların yığıncağına hamıdan gec gəldi 
və buradakıları hədələdi ki, əgər mərhum xanın vəsiyyətnaməsi təsdiq olunsa, öz 
bölgəsinə qayıdacaq, ərazisinin sərhədlərini «iti qılınc və uzun cida ilə qoruyacaq», 
başqa sözlə desək, vətəndaş müharibəsi başlayacaq. Bu güclü arqument idi, heç kəs 
onun əleyhinə çıxmağa cəsarət eləmədi və zəif, üzüyola Amrak xan elan olundu. 
Lakin Töremen bu vəziyyətlə barışmadı. Onun tərəfdarları Amrakı söyür, 
təhqir edirdilər. Nəhayət, Amrak müdafiəçisi Şetunun xeyrinə taxt-tacdan imtina 
etdi. Yenə də diqqətdən kənarda qalan Töremen dövlətin şərq ucqarlarında bölgə 
və Abo xan (ağsaqqal xan) titulu aldı. 
Şetu İl-kyulyuq şad Baqa Işbara xan
35
 titulu qəbul etdi. Rəğbət 
bəsləmədikləri şəxslər üçün xoşagəlməz heroqliflər seçmək ənənəsinə sadiq qalan 
çinlilər sonuncu «lo» hecasını «lio» (soyğunçu) ilə əvəz etdilər və beləliklə də 
Şabolio adı alındı. Xan elə bu xoşagəlməz adla da tarixə daxil oldu. 
İlk xan sayılan Şabolionun düşərgəsi Ötükən dağlarının yaxınlığında, 
torpaqlarının mərkəzində idi. İkinci xan çinlilərin Dyanqu (heroqlif adı fonetik 
baxımdan əks etdirmir, onun yalnız fikri mənasını bildirir) adlandırdıqları Qara 
Çurin Türk idi. Çinlilər onun titulunu fonetik şəkildə Datu xan kimi verirlər. Qara 
Çurin xanın düşərgəsi Ağdağ dağlarının ətəklərində yerləşirdi. 
                                                          
34 Наршахи. История Бухары…, с.12-13. 
35 Dövlətin (elin) şərəfli şadı, ilahi [Baqa, bəlkə də böyük — maqa], Işbara [qüdrətli, amansız; Çin 
dilində Şabolo] xan. 
 
91 
 
Amrak üçüncü xan sayılırdı. Bu dəbdəbəli titul ona taxt-tacı itirməsinin 
müqabilində güzəşt kimi verilmişdi. Onun düşərgəsi Tolı çayının sahillərində, 
geniş ov yerlərinin mərkəzində idi. 
Bu dörd böyük xandan əlavə dörd nəfər kiçik xan da vardı. Yeni qanuna 
əsasən Çuloxou öz qardaşının — Şabolionun varisi sayılırdı. Şabolionun əmisi 
oğlu (çox güman ki, Tobo xanın oğlu) və Amrakın qardaşı Tekin şadın da 
xaqanlığın şərq hissəsində öz bölgəsi vardı. 
Qərbdə yunanların Türksanf, çinlilərin isə Tan-xan adlandırdıqları knyaz 
hakimiyyət başında idi. O, Şimali Qafqaz və Volqa üzərindəki qoşunlara 
komandanlıq edirdi. Tobo xanın qardaşı oğlu, Bizansa qarşı müharibə başlayan və 
576-cı ildə Bosforu ələ keçirən Buri xan Töremenin qoşun dəstələrində idi. 
Qərbdə müharibə. Xaqanlığın qərb ucqarındakı müharibənin davamı tarixi 
mənbələrdə demək olar ki, işıqlandırılmamışdı. Bizans mənbələri qırıq-sökükdür, 
fars və gürcü mənbələri bizə gəlib çatmayıb, çinlilər isə, görünür, Qara dəniz 
ətrafının coğrafiyasını o qədər pis təsəvvür edirdilər ki, qulaqlarına dəyən şaiyələri 
də fantastik şərh edirdilər. Ona görə də türk mənbəyi xaqanın (Qara Çurin) 
imperator Mavrikiyə məktubu son dərəcə böyük əhəmiyyətə malikdir. Bu məktub 
fraqmentar şəkildə Feofilakt Simokattanın «Tarixi»ndən verilib. O, mənbə kimi 
məlumatlar əsasında hadisələrin gedişini bərpa etmək mümkündür. 
Menandr yalnız türkyutların 576-cı ildə Bosforu tutması və 580-ci ildə 
onların Krıma yürüşləri barəsində məlumat verir. Türkyut xaqanının imperator 
Mavrikiyə məktubundan öyrənirik ki, təxminən 582—583-cü illərdə onlar Qafqaz 
vasitəsi ilə Bizansa soxulmağa cəhd göstərmiş, lakin müvəffəqiyyət 
qazanmamışdılar. Tarduş xanın özü Çinlə müharibənin getdiyi şərqdə idi. Bu 
müharibədə iştirak etmək ona heç bir şöhrət gətirmədi və o, qoşunlarını geri 
çəkməli oldu. Çin imperatorunun fərmanında bildirilirdi ki, «farslar, eftalitlər və 
xotanlar baş qaldırdıqlarına görə» Tarduş xan geri çəkilmişdir. Xanın 
bioqrafiyasının bu səhifəsi haqqında məktubda bircə kəlmə də deyilmir. Xaqanlığın 
qərb sərhədində qəflətən başlayan müharibə barəsində Çin imperatorunun fərmanı 
şübhə doğurur. Bu məlumat 582-ci ildə Orta Asiyada və İrandakı mövcud 
vəziyyətlə uyğunlaşmır. Kiçik knyazlıq olan Xotanın hərbi qüvvələri 4 min 
döyüşçüdən ibarət idi. Eftalitlər həmin dövrdə İran şahlığının tərkibində idilər, 
farslar isə Mesopotamiyada Bizansla gərgin müharibə aparırdılar. Burada adları 
çəkilən düşmənlər hamısı xaqanlığın sərhədlərindən kənarda idilər, odur ki, «üsyan 
qaldırdılar» sözünü onlara aid etmək olmaz. Daha sonra, əgər doğrudan da Tarduş 
xan onlara qalib gəlmişdisə, nə üçün bu barədə susurdu? Nəhayət, sonrakı dövrün 
Çin xronikaları — Suyşu və Tanşu çox güman ki, bu hadisələri qeyri-inandırıcı 
sayaraq onlara toxunmamışdılar. Mən də bu fikirlə razıyam. Ehtimal ki, imperator 
Ven-di coğrafiyanı pis bilməyinin tələsinə düşmüşdü. 582-ci ildə çinlilər 
Qaşqardan qərbdəki ölkələr haqqında bizanslıların özlərindən şərqdəki ölkələr 
haqqında bildiklərindən o qədər də çox bilmirdilər. Ona görə də xaqanlığın Qərb 
92 
 
sərhədlərində Bizansla müharibə haqqındakı şaiyəni çinlilər İranla müharibə kimi 
başa düşdülər. Həmin dövrdə belə müharibə əsla baş verə bilməzdi. Bir də ki, 
bizim ayrıca tədqiqatımızda təhlil olunub.
36
 Məktubda iranlılar nə üçün öz 
müttəfiqlərinin üzərinə hücuma keçməli idilər?
37
 
Xatırladılan Çin mənbəyinə təklif etdiyimiz düzəliş Menandrın, 
«Suyşu»nun və Simokattanın məlumatlarını bir-biri ilə əlaqələndirməyə imkan 
verir. Tarduş xan 576-cı ildən 583-cü ilə qədər Bizansla müharibə aparırdı. Lakin 
o, özü şəxsən bu müharibədə iştirak etmirdi, döyüş əməliyyatlarına komandanlıq 
onun əmisi oğlu, xaqanlığın qərb qurtaracağındakı bölgənin hakimi Buriyə həvalə 
olunmuşdu. Türkyutların bizanslılar üzərindəki qələbəsi barəsindəki məlumat təbii 
ki, imperator Mavrikiyə göndərilən məktubda buraxılmışdır. Əsas diqqət lazlar 
(kolxlar) üzərinə yönəldilmişdi. Onlar Şərqi Roma imperiyasının təbəələri olsalar 
da, VI əsrdə hələ öz muxtariyyətlərini saxlamışdılar. Beləliklə, tarixi həqiqətə daha 
çox yaxınlaşmaqla diplomatik incəliyə də əməl olunmuşdur. 
Türkyut — Bizans müharibəsinin sonu xaqanlıqda vətəndaş müharibəsinin 
başlanması ilə — 584-cü ilin əvvəli ilə eyni vaxta düşür. Krıma uğursuz yürüşdən 
sonra türkyutlar Qafqazla kifayətlənməli oldular. Lazikanın, yaxud Eqrisi 
hökmdarlığının şərq sərhədi Qafqaz zirvələrindən keçirdi. Abxaziya bu 
hökmdarlığın tərkibində idi. Ehtimal ki, türkyut knyazlarının hərbi əməliyyatları da 
elə burada başlanmışdı. Onların cənuba doğru irəlilədiklərini ehtimal etmək 
çətindir. Lazların müqaviməti haqqında heç nə deyilmir, lakin 300 min adamın 
öldürüldüyü bildirilir. Meyidlər 160 km. yol boyunca (dörd günlük yol) atılıb 
qalmışdı. Öldürülənlərin hərbi əsirlər olduğunu ehtimal etməyə daha çox əsas var. 
Geri çəkilən ordu onları özü ilə apara bilməzdi. Deməli, türkyutların Krıma və 
Qafqaza yürüşünün qarşısı alınmış, onlar başladıqları müharibəni uduzmuşdular. 
Həqiqətən də, 588-ci ildə Bizans Bosporu özünə qaytardı və bununla da əvvəlki 
vəziyyət bərpa olundu. 
Çinlə müharibə. Çində baş verən çevrilişdən sonra türkyutlar ipəksiz 
qaldılar. Yan Tszyan barbarlarla diplomatik əlaqələri kəsdi. Həmin dövrdə ipək 
vasitəsi ilə xarici ticarət əslində köçəri xanların səfirləri ilə imperator sarayı 
arasında hədiyyələr mübadiləsindən başqa bir şey deyildi. Dərhal qüvvələrin yeni 
siyasi qruplaşması meydana çıxdı və Toqon xanı Kualyuy türkyut xanı Şabolionun 
                                                          
36 Л. Н. Гумилев. Биография тюркского хана в «Истории» Феофиликта Самокатты и в 
действительности. Вв; т. XXVI, 1965. 
37 581—584-cü ildəki müharibələrin Çin mənbələrindən başqa ikinci bir təsvirinin olmaması Q. E. 
Qrumm-Qrjimaylonu və məni yanlış yola salmışdır. Lakin hər iki müəllif İranın 582-ci ildə xaqanlığa 
qarşı müharibəsi haqqındakı məlumata diqqət yetirsələr də, bu yanlışlıq nəticəyə öz təsirini 
göstərməmişdir. Lakin bu məlumat Qurumun Tarduş xanın qızına evlənmiş eftalit knyazı olduğunu 
güman edən Xausiqi yanlış fikrə gətirmişdir. Burada nəzərdən keçirilən Çin mənbəyindən əlavə 
mətnində müharibənin məktubun «vətəndaş müharibəsi» və «ara müharibəsi» adlandırılması, habelə 
eftalitlərin xatırladılmaması Xausiqin səhv etdiyini göstərir. 
 
93 
 
dostuna çevrildi. Şabolionun arvadı Bey-Çjou nəslindən olan Çin məlikəsi idi. 
Bütün qohumlarının edam edilməsi və artıq əcdadlarına qurban verilməməsi bu 
qadını hədsiz qəzəbləndirir. Ehtimal ki, Şimali Çinin syanbi əsilzadələrini türkyut 
xanının düşərgəsi ilə bağlayan da məhz həmin məlikə idi. O da təsadüfi deyildi ki, 
Tsi sülaləsinin tərəfdarı, öz ərazisində suveren hüquqlarını qoruyub saxlayan 
İnçjou
38
 sərhəd rayonunun hakimi Qao Bao-nin 582-ci ilin yayında Suy 
imperiyasına qarşı çıxdı. Eyni vaxtda onun müttəfiqləri türkyutlar da bütün 
qüvvələrini Qobidən keçirərək Böyük Səddin arxasındakı Çinə soxuldular. 
Müharibə imperator və müşavirlərinin güman etdikləri kimi asan olmadı. 
Türkyutlar dərhal təşəbbüsü ələ alıb çinliləri say üstünlüyünün verdiyi imkanlardan 
məhrum etdilər. Su ordusu bütün Böyük sədd boyu yayılmışdı: onun sol cinahı 
Nanşan dağlarına (indiki Qansu əyaləti) söykənirdi, sağ cinahı isə Yu-çjou (indiki 
Şansi) düzənliyində yerləşmişdi. Çin sərhəd qoşunları darmadağın edilmiş, sağ 
qalanlar isə səddin arxasında gizlənmişdir. Türkyutlar səddi Qansudakı (burada 
sədd son dərəcə başdangetdi tikilmişdi) Mux və Şimin keçidlərindən keçmişdilər. 
Cənub-Qərbi Çinin altı varlı əyalətində bir baş da olsun ev heyvanı qalmamışdı. 
Lakin bu qarşısıalınmaz soyğunçuluqla türkyutlar əslində özlərini pis vəziyyətdə 
qoyurdular. Əldə edilmiş mal-qaranın bir hissəsi isə şimala aparıldıqdan sonra 
türkyut ordusu aclıq təhlükəsi ilə qarşılaşdı. Çünki bərk qorxmuş əhali dağlara 
çəkilmişdi, müharibə meydanı boş düzəngaha çevrilmişdi. Türkyutlarla eyni vaxtda 
toqonlar da Çin üzərinə yürüş etmişdilər, lakin 581-ci ildə onlar Lyan-çjouda dəf 
olunmuşdular və sonrakı döyüşləri əslində sərhəd toqquşmaları xarakteri almışdı. 
Yan Tszyan imperiyanın bütün qüvvələrinin səfərbərliyə alındığını elan 
etdi. Lakin bu böyük möhlət tələb edən iş idi, digər tərəfdən ordunun hazırlığı Su 
hökumətinin qarşıya qoyduğu vəzifələrə qətiyyən uyğun gəlmirdi. 
Çin ordusu tarlalarından və bağlarından zorla ayrılmış kəndlilərdən təşkil 
olunmuşdu. Zabit heyəti elmi disputlar və şer məcmuələri üçün darıxmış konfutsi 
ənənəli ziyalılar hesabına genişləndirilmişdi. Filosofların tərtib etdikləri 
nizamnamələr Konfutsi ruhunda idi. Əsgər və zabitlərin bir sıra hallarda 
qəhrəmanlıq möcüzələri göstərmələrinə baxmayaraq sərhəd xidməti, yaxud uzaq 
yürüşlər onlardan ötəri əsl dəhşət idi. Digər tərəfdən ordunun hərəkət sürəti çox 
zəif idi; o, əsasən piyadalardan təşkil olunmuş və döyüş arabaları ilə silahlanmışdı. 
Süvarilər olduqca az idi. Aydın məsələdir ki, bu cür ordu ilə çöldə ağalıq fikrinə 
düşmək xam xəyal idi. Lakin ordunun qüsurları diplomatiyanın imkanları ilə 
məharətlə aradan qaldırılırdı. Tale Yan Tszyana əvəzsiz köməkçi — misli-bərabəri 
olmayan casus Çjan Sun-şeni bəxş etmişdi. 578-ci ildə Çin səfirliyinin tərkibində 
türkyut xanlarının yanına gələn Çjan Sun-şen ox atmaq məharəti ilə o zaman bölgə 
                                                          
38 Böyük Səddin Şərq qurtaracağında əyalət. Paytaxtı Lyuçen şəhəri idi. İndi orada monqolların Qorban-
Sobarqo-xata adlandırdığı şəhərcik yerləşir. 
 
94 
 
knyazı olan Şabolionu məftun etmiş və onlar dostlaşmışdılar. O öz əlaqələrindən 
istifadə edərək türkyut knyazlarını bir-birinin üstünə salışdırırdı. 
582-ci ilin sonunda çinlilər türkyut hücumunu dəf edə bildilər. Çjan Sun-şen 
isə türkyut knyazları arasında nifaq toxumu səpə bildi. Bölgə knyazlarının ən 
güclüsü Qara Çurin Tarduş xan Çinlə separat sülh müqaviləsi bağladı və 
qoşunlarını ölkədən çıxardı. 583-cü ilin yayı çinlilərin vəziyyətini daha da 
yüngülləşdirdi — Lintaoya soxulan toqonlar qılıncdan keçirildi, bunun ardınca isə 
Abo-xan məğlubiyyətə uğradıldı. Şabolionun qələbəsi türkyut ordusunu tam məhv 
olmaqdan qorudu, lakin Çin casusu Çjan Sun-şen Şabolio ilə Abo xanın arasını 
vura bildi. 
İnanılmış şəxs vasitəsi ilə o, Şabolioyaya aşağıdakıları çatdırdı: «Qəribə 
deyilmi ki, türkyut qoşunlarına siz başçılıq edəndə onları həmişə qələbə gözləyir, 
lakin rəhbərlik Abo xanın əlinə keçən kimi məğlubiyyət zərurətə çevrilir? Əslində 
Abonun və sizin əlinizdə olan qoşunların sayı eynidir. Axı bu biabırçılığın kölgəsi 
sizin də üzərinizə düşür. İndi, siz hər gün düşməni məğlubiyyətə uğradaraq şöhrət 
zirvəsinə yüksəldiyiniz bir vaxtda Abo bir-birinin dalınca döyüşləri uduzaraq 
türkyutlara şərəfsizlik gətirir, siz isə yalnız töhmətlə kifayətlənməyi mümkün 
sayırsınız? Bir vaxtlar siz «şərq xaqanlığını» (yəni Töremenin bölgəsini) məhv 
etmək istəyirdiniz. İndi bu işi görməyə cürətiniz çatmayacaqmı?».  
Eyni vaxtda Cjan-sun Şen Abo xana bildirirdi: «Datu xan
39
 Su sülaləsi ilə 
ittifaq bağlayıb, deməli Şetu xan türkyut xalqı üzərində ali hakimiyyəti öz əlində 
saxlaya bilməyəcək. Sizin də vaxtında bu ittifaqa qoşulmağınız və imperatorun 
himayəsini qəbul etməyiniz daha yaxşı olmazdımı? Bu sizə böyük qüvvə gətirərdi, 
üstəlik Şetunun iradəsini yerinə yetirərək qoşunlarınızı itirməkdən və cinayət etmiş 
adam kimi onun təhqirlərinə dözməkdən daha ağıllı yol olmazdımı?». 
Töremenin xəyanəti ilə bağlı şayiələr Şetu xanın da qulağına çatdı və o, 
türkyut dövləti üçün məhvedici səbəblərlə nəticələnən addımı atmaq qərarına gəldi.  
Nifaq. 584-cü ilin fevral-mart aylarında Töremenin olmadığı vaxt Şabolio 
onun düşərgəsinə basqın etdi. Kütləvi qırğın zamanı Töremenin anası da həlak 
oldu. Hamı bu işi çinlilərin fitnəkarlığı sayəsində baş verdiyini bildiyindən 
Töremen çinlilərlə qan düşməni oldu. O, qərbə, Qara Çurin Türk-Tarduş xanın 
yanına qaçdı. Şabolionun ədalətsizliyi və qəddarlığı çox güman ki, ordada narazılıq 
doğurmuşdu. Qara Çurin Töremenə qoşun verdi. Bundan əlavə onun keçmiş 
aymağının 100 min nəfər sakini
40
, habelə bölgə xanları Türksanf (Tanxan) və 
Teqinşad
*
 da Töremenə qoşuldular. İndi Töremenin əlində elə qüvvə vardı ki, 
Şabolio müvəffəqiyyət qazanacağına ümid bəsləyə bilməzdi. Hətta onun qardaşı 
                                                          
39 Tarduş xan, Qərb cinahının xanı. Qara Çurin Türk nəzərdə tutulur. 
40 N.İ.Biçurin. Собрание сведений..., т. I, s: 236: Mən bu rəqəmə inanmıram. Çox güman ki, 100 min 
ordanın ümumi sayıdır, qoşunun sayı isə müvafiq surətdə 15—20 min nəfər olardı. 
* O, Şabolionun əmisi oğlu idi. 
 
95 
 
Çulojio da üsyançıların tərəfinə keçdi, arxada isə kidanlar qiyam qaldırdılar. 584-
cü ilin payızında Şabolio Çinə sülh və ittifaq təklifi ilə müraciət etdi. 
Tarduş xanın səfirləri də eyni təkliflə Çin imperatorunun yanına gəldilər. 
Beləliklə, Yan Tszyan vəziyyətin ağasına çevrildi. Lakin bu ağıllı və hiyləgər 
siyasətçi yaxşı bilirdi ki, yalnız xaqanlıqdakı çəkişmə onu xilas edib. O türkyut 
süvariləri ilə fəal mübarizənin Çin qoşunlarının imkanları xaricində olduğunu yazır 
və buna görə də xanlar arasındakı nifaqdan istifadə edib, müharibəni Çölə 
keçirməyi təklif edən Quan knyazının təklifi ilə razılaşmadı. Həm Yan Tszyan, 
həm də bütün Çin üçün son dərəcə vacib olan başqa bir şərait də mövcud idi; Şimal 
əyalətlərindəki çinliləşmiş syanbilər hər an türkyutlarla ümumi dil tapa bilərdilər. 
Üstəlik, Çjou sülaləsindən olan məlikə Şabolionun fikir və hisslərinə istiqamət 
verirdi. Aydındır ki, əvvəlcədən əldə edilmiş razılıq əsasında məlikə imperatora 
onu qızı, ərini — xanı isə oğlu kimi tanımaq təklifi ilə müraciət etdi. Onun xahişi 
dərhal yerinə yetirildi. 
Bu hadisə yeni sülalə köhnədən qalmış ənənələrə sadiq qaldığını göstərdi. 
Başqa sözlə desək, şimal sərhədlərində syanbi mülkədarlarının üstünlükləri təsdiq 
edildi və köçərilərlə mübadilə ticarəti — yəni üstüörtülü xərac məsələsi həll 
olundu. 
Şabolionun Çinə göndərdiyi nota olduqca müstəqil tonda yazılmışdır. 
Buradakı tələbləri yardım xahiş eləyəndən daha çox qalib irəli sürə bilərdi. 
İmperatorun onu oğulluğa götürməsinə əsaslanan xan patriarxal ailələrdə qəbul 
edildiyi kimi bütün əmlaklarının ümumiliyi fikri ilə razılaşmağı təklif edirdi. 
«Mənim ölkəmin bütün atları və mal-qarası imperatorundur, imperatorun bütün 
ipək parçaları isə mənimdir. Burada heç bir ayrıseçkilik yoxdur». Xan mal-
qarasının dəyərinin otuz milyonluq Çinin ipək ehtiyatlarının dəyərindən qat-qat az 
olduğunu anlamaya bilməzdi; lakin mal-qaraya və ipəyə qiyməti diqtə edərkən o, 
məhz belə bir mübadiləyə can atırdı. Hövsələsiz Yan Tszyan belə məqamda 
qəzəblənə bilərdi, lakin o, izahı mümkün olmayan bir səbirlilik, təmkin nümayiş 
etdirirdi və köhnə Bey Çjou dövründəki kimi hədiyyələrlə birlikdə səfirlik 
göndərdi. 
Səfir xandan yalnız bir şey — özünü vassal adlandırmağı və imperatorun 
fərmanını dizi üstə qəbul etməyi istəyirdi. Xan əvvəlcə özünü naza qoydu, 
inadkarlıq elədi, axırda razılaşdı. Bu nominal itaətkarlıq Yan Tszyana nüfuz 
qazanmaq üçün lazım idi. Əslində isə imperator deyil, xan istədiklərinin hamısına 
nail oldu. Bura həmin dövrün valyutası sayılan ipək, bütün əhali ilə birlikdə 
müvəqqəti olaraq Çin sərhədlərinə köç etmək (şimalda onu kidanlar və Töremenin 
tərəfdarları sıxışdırırdılar), döyüşçülər üçün paltar və yemək, hətta hərbi yardım 
daxil idi. Yardım üçün göndərilən korpusa tükyutların kökünü kəsmək arzusu ilə 
yaşayan knyaz Quan başçılıq edirdi. 
Qara Çurin Türk də Şabolionun yolu ilə getdi və 584-cü ildə özünü Suy 
imperiyasının vassalı elan etdi. Ona da ipək lazım idi və Qara Çurinin dostları olan 
96 
 
Soqdiana tacirləri çöldə əmin-amanlığa və karvan yollarının təhlükəsizliyini 
qətiyyətlə tələb edirdilər. İmperatorun hədiyyələri nəqd, vassal asılılığı isə əslində 
nominal xarakterli olduğundan hər iki xan Çinlə sülh bağlamağa həvəslə razılıq 
verdilər. Onların ikisi də əslində müharibəni udduqlarını güman edirdilər. Bu 
ittifaq şərqdə hücuma başlayan Töremenin uğurlarının qarşısını aldı. Şabolio onun 
qoşunlarını darmadağın etdi, arxadan isə Qobi səhrasından keçən əvvəlki sərhədi 
bərpa etdi. Töremenə zərbə endirdilər. Onlar Töremenin müdafiəsiz düşərgəsinə 
hücum edərək onun arvadını və uşaqlarını əsir götürdülər. Şabolionu müşayiət 
edən Çin qoşunu Töremenin ailəsini abarların
41
 əlindən aldı. Əsirlər Şabolioya 
verildi. O isə öz növbəsində belə qiymətli hədiyyə müqabilində müharibənin 
başlanğıcında işğal olunmuş əraziləri təmizlədi və böyük Qobi səhrasından keçən 
əvvəlki sərhədi bərpa etdi. 
Bədbəxt Töremen hər şeyi — anasını, arvadını, uşaqlarını, doğma torpağını 
itirdi.
42
 O, sevimli düzənlikləri tərk edərək sonuncu tərəfdarları ilə cənuba 
çəkilməyə məcbur oldu. Paykənd şəhəri (Buxara yaxınlığında) onun istinad yerinə 
çevrildi.
43
 
Qohumluq — bölgə sisteminin təntənəsi. Şabolionun qələbəsi 
hakimiyyəti onun əlində saxladı, lakin türkyutlar arasında sülhü bərpa etmədi. 
Qalib xan çöldə özünü o qədər narahat sayırdı ki, 587-ci ildə Çin imperatoruna 
müraciətlə onun Xuanxe yaxınlığındakı mülklərində «ova çıxmağa icazə verməyi» 
xahiş etdi. Onun xahişi yerinə yetirildi və xana ərzaq ehtiyatları göndərildi. Lakin 
bu yardım da vəziyyətdən çıxış yolu olmadı. Şabolionun qərargahı qəflətən yandı, 
özü isə aldığı «pis təəssüratdan» öldü. 
Xanın oğlu Yun Yolluq (Çin mənbələrində Yun Yuyluy) qanuna görə əmisi 
və atasının düşməni Çuloxouya çatmalı olan taxt-tacdan imtina etdi. Lakin burada 
məsələ xan oğlunun şəxsi keyfiyyətlərində deyildi, yeri gəlmişkən, sonralar o, 
özünün kifayət qədər cəsarətli və bacarıqlı olduğunu göstərmişdi. Güman ki, 
gözlənilən barışıqda həlledici rolu daxili çəkişmələrə qətiyyən ehtiyac hiss 
etməyən türkyut drujinaçıları oynamışdılar. Onlar taxt-tac vərəsəliyi haqqındakı 
qohumluq-bölgə qanununu yada saldılar və xanı həmin qanuna əməl etməyə və 
güzəştə getməyə məcbur elədilər. 
                                                          
41 Çin xronikasının bu yerini Biçurinin düzgün tərcümə etmədiyi Q. E. Qrumm-Qrjimaylo aşkara 
çıxarmışdır. Lakin o, aba tayfasını Tele qrupuna aid edir. Bu fikir mənbələrdə təsdiq olunmur, çünki 
abarlar müstəqil tayfa idi. 
42 Mənbədə göstərildiyinə görə o, əsir alınmışdı. Li Mautsay «Suyşu»nun səhvə yol verdiyini ehtimal 
edir. 
43 Töremen-Abo xanın Abruy, yaxud Abaruy formalı titulunun mövcudluğu «Bilik xəzinəsi» kitabının 
(bu kitabın bəzi parçaları Narşahinin «Buxara tarixi» əsərinə daxil edilmişdir) müəllifi Əbül Həsən 
Əbdürrəhman Məhəmməd ən-Nişapuriyə məlum idi. Hadisələrin N. P. Tolstov tərəfindən təklif olunanı 
qəbul edilə bilməz, lakin Abruyla Abo xanın eyniləşdirilməsi ona məxsusdur. 
 
97 
 
Yun Yolluq Çuloxounun yanına taxta çıxmaq təklifi ilə səfir göndərdi. 
Lakin görünür Çuloxou qardaşı oğlunun səmimiyyətinə inanmadığından etimaddan 
imtina etdi və özünün itaət təklifini bildirdi. Lakin xanzadə qəti və inandırıcı 
şəkildə etiraz etdi: «Siz, Çuloxou, uzun müddət atamın düşməni olmusunuz, siz 
onun hələ uşaq oğluna tabe olun. Qanunumuza və sizi varis təyin etmiş atamın 
iradəsinə görə taxt-tac sizə məxsusdur. Siz tabe olmalısınız». Əslində hər iki xan 
tabe olmalı idi; çünki onların ikisinin də başı üstündə cidalı drujinaçılar dayanırdı. 
Onlar taxt-taca sahib olmaq istəyənlərdən «ən igidini və ağıllısını» — yəni 
Çuloxounu seçdilər. 
Onun hakimiyyətə gəlməsi
*
 dərhal gərginliyi aradan qaldırdı. Abo xanın 
tərəfdarlarından çoxu (təbii ki, onlar Şabolio ilə düşmənçiliyə görə Abo xanın 
mövqeyini qəbul etdilər) yeni xanın tərəfinə keçdilər. Qara Çurin də mərkəzi 
hakimiyyət əleyhinə fəal mübarizədən əl çəkdi və tamam təklənmiş (585-ci il) Abo 
xana arxa çevirdi. 
Çuloxou taxt-tacla birlikdə qardaşının siyasətini də irsən qəbul etmişdi. O, 
Suy imperiyası ilə ittifaqını təsdiq etdi və vəziyyəti həmin dövrdə daha da pisləşən 
köhnə dostu Abo xanla açıq müharibə aparmağa başladı. 
Paykənd faciəsi. Abo xanın dağıdılmış dəstələri Cunqar darvazalarından və 
Çu dərəsindən köçərək qərbə çəkildilər. Qara Çurin onların xanı ilə ittifaqı 
pozduğundan daha bu yerdə qala bilmirdilər. Onlar xaqanlığın cənub ucqarlarına 
köç etdilər, ümidləri bu idi ki, məsafənin uzaqlığı arzusunda olduqları 
təhlükəsizliyə şərait yaradacaq. 
Türkyutların Buxara vilayətinin hüdudlarında görünməsi haqqında «Buxara 
tarixində» deyilir: «Türküstandan gələn adamlar burada məskən saldılar, çünki 
vilayətdə su və ağac çox idi, gözəl ov yerləri vardı. Bu köçüb gələnlərin çox 
xoşuna gəldi. Əvvəlcə onlar yurtlarda və çadırlarda yaşayırdılar, lakin sayları xeyli 
artdıqdan sonra tikinti işlərinə başladılar. Çoxlu adam yığışmışdı, onlar (öz 
aralarından) bir nəfər seçib onu əmir təyin etdilər. Həmin adamın adı Abruy idi». 
                                                          
* Burada istinad etdiyimiz mənbələr arasında olduqca mühüm fərq mövcuddur. Həmin fərq türkyut 
qayda-qanunlarını çinlilərin necə anlaması baxımından qiymətlidir. «Suyşu»da Çuloxou Şexu xan (yəni 
Cabru, yaxud Yabqu xan), Qanmuda isə—Moxe xan adlandırılır. Türk dillərində belə səs əvəzləməsinin 
mövcudluğunu nəzərə aldıqda burada Baqa xanın titulundan danışıldığı aydın olur. Bu fərqə Lyu Mao-
tszay xüsusi diqqət yetirmiş, lakin burada adicə səhvdən söhbət getdiyini güman etmişdir. Çünki 
Şabolionun oğlu da yabqu adlandırılır. Lakin qohumluq - bölgə sisteminin qayda-qanunlarını və 
iddiaçılar arasındakı çəkişmələri nəzərə aldıqda həmin fərqin prinsipial əhəmiyyəti aydınlaşır. «Yabqu» 
termininin mənası «vəzifəni icra edən», «baqa»nın mənası isə «ilahi», «allahın mərhəməti ilə hökm 
edən» deməkdir. Başqa sözlə desək, Çuloxou hakimiyyəti qəbul edib-etməməklə bağlı tərəddüd 
keçirdiyi dövrdə «yabqu» idi, yəni xanı əvəz edirdi. Razılıq əldə ediləndən sonra o, Baqa (Moxe) xan, 
yəni «allahın» mərhəməti ilə xan» oldu. Yun Yollıq atasının bölgəsini və taxta sahiblik hüququnu 
saxlamaqla əldə olunmuş güzəşt nəticəsində yabqu titulu aldı. Çuloxou tezliklə həlak olduğuna və onun 
titulunun ənənəviləşmədiyinə görə Çin xronikalarında hər iki variantdan istifadə edilmişdir. Lakin 
göstərmək lazımdır ki, «Qanmu»nun tərtibçisi VII əsrin ortalarında Suy sülaləsinə dair tarixi qeydləri 
sahmana salan müəllif kollektivi ilə müqayisədə daha çox tarixi həssaslıq nümayiş etdirmişdir. 
98 
 
Abo xanın döyüşçülərinin ələ keçirdikləri müdafiəsiz torpaqda özlərini necə 
apardıqlarını təsəvvür etmək çətin deyil. Türkyut ordusunda nizam-intizamın 
vəziyyəti haqqında hələ həmin dövrdə (563-cü il) Cjan dövlətinin generalı Yan 
Tszyan kifayət qədər aydın məlumat vermişdi: «...türkyut döyüşçüləri mükafata da, 
cəzaya da eyni dərəcədə laqeyddirlər, öz rəislərinə az hörmət edir, çox vaxt qayda-
qanunu gözləmirlər». Lakin türkyut döyüşçüləri hərbi qənimətə qətiyyən laqeyd 
deyildilər və soyğunçuluğa böyük rəğbətlə yanaşırdılar. Ona görə də «Buxara 
tarixi»ndən gətirdiyimiz aşağıdakı məlumat təəccüblü görünməməlidir: «Aradan 
bir müddət keçəndən Abruyun hakimiyyəti möhkəmləndi, o vilayəti hədsiz 
amansızlıqla idarə etməyə başladı, sakinlərin hamısının səbri tükəndi. Dehqanlar 
və varlı tacirlər bu vilayətdən Türküstan və Taraz tərəfə köçdülər və burada şəhər 
salıb adını Xamukat qoydular... Buxarada qalanlar öz əyanlarının yanına elçilər 
göndərib onları Abruyun zülmündən qorumağı xahiş etdilər. Əyanlar və dehqanlar 
yardım üçün türklərin padşahı Qara Çurin Türkə müraciət etdilər. Əzəmətinə görə 
xalq ona Biyaqu
*
 adı qoymuşdu. Biyaqu dərhal oğlu Şiri-Kişvəri
*
 böyük qoşunla 
göndərdi. O, Buxaraya gəlib Paykənddə Abruyu tutdurdu və onu içərisi qırmızı 
arılarla doldurulmuş iri kisəyə salmağı əmr etdi. Abruy arıların dişləməsindən 
öldü». 
Lakin Töremen Abo xan üzərində qələbə çox çətin başa gəldi. Qara Çurinin 
keçmiş müttəfiqinə divan tutmaq üçün ilk cəhdi uğursuzluqla nəticələndi. Onda 
Qərb və Şərq xanları barışıq bağladılar və hakimiyyəti qəsb etmiş Abo xana qarşı 
müvəqqəti ittifaq yaratdılar. Şərqi türkyutların qoşununu qərbə Qara Çurinin və 
Töremenin köhnə dostu Çuloxou apardı
*
. Yol boyu o, köməkçi Çin hərbi korpusu 
da onunla birlikdə getməsi barəsində şaiyə yayır və qəsdən Suy imperatorunun 
bağışladığı bayraqları nümayiş etdirirdi. Bu tərəddüd edənlərə və nüfuzunu 
nisbətən az itirənlərə təsir göstərirdi. Töremenin tərəfdarlarının çoxu Çuloxounun 
tərəfinə keçdilər. 
Qərb xanının qoşunlarına onun İran mənbələrində Şiri-Kişvər adlandırılan 
oğlu Yanq Soux-təkin başçılıq edirdi. Bundan əlavə iki xan — çox güman ki, Yun 
Yollıq və Qara Çurinin böyük oğlu — Sibir «Bahadır knyazı» kömək göndərmiş, 
yaxud yardım vədi vermişdilər, 587-ci ilin baharında müttəfiqlər üsyançıları 
Buxara yaxınlığında döyüşə girməyə məcbur etdilər. 
                                                          
* Biyaqu («Suyşu»da-Buqya) adını Şavann «Bilke»—yəni «müdrik» kimi verir. Bizim fikrimizcə, 
burada Boke — yəni «qəhrəman» ekvivalenti daha çox yerinə düşür. 
* Türk adı olan «İl-Arslan»ın farscaya kalkası. Mənası «ölkə şiri» deməkdir. 
* İmperator Mavrikiyə məktub yazan müəllifə, yəni Qara Çurinə köməyə gəlmiş böyük xaqanların adını 
biz tərcüməçilərə aydın olmayan türk ifadəsi kimi yozuruq: «Cпарзебгун. Кунансолан Тулдих Isbu ra 
jabgu qunaq qa sol (d) antoldu. Ruscaya tərcüməsi: «Ышбара ябгу в гости (по приглашению) с левой 
стороны (с востока) наполнил… (паступил, наводнил войсками).  
 
99 
 
Töremen və onun tərəfdarlarının geri çəkilməyə yolu yox idi. Yunan 
mənbəyi xəbər verir ki, «düşmənlər qəhrəmancasına vuruşurdular, lakin qəsbkar 
öldürüləndən sonra onun ordusu qaçmağa üz qoydu. Böyük qırğından sonra xaqan 
yenidən öz ərazisinin ağası oldu. Xaqan elçi vasitəsi ilə imperator Mavrikiyə bu 
qələbələr haqqında xəbər çatdırdı».
*
 «Vətəndaş müharibəsinə son qoyan xaqan 
tauqastalarla sülh bağladı ki, dərin sakitlik içərisində dövləti idarə etsin». Çin 
mənbələri isə bu məsələ ilə əlaqədar yalnız birinci nazirin sözlərini gətirirlər: 
«Doğma adamlar zəhərli həşəratlar kimi bir-birini məhv edəndə xeyirxahlıq 
göstərmək üçün onların günahından keçmək lazımdır». Burada «zəhərli həşəratlar» 
— «qırmızı arılar» birliyi müəyyən rol oynaya bilər. Ən başlıcası isə köçərilər 
arasında Suy sülaləsinin nüfuzunu qorumaq və xeyirxahlıq nümayiş etdirmək 
çağırışıdır: düşmənə rəhm etmək olar, onsuz da bir-birilərinin qanına yerikləyirlər 
(sanki mərhəmət, yaxud qəddarlıq azacıq da olsa çinlilərdən asılı idi).
*
 
Lakin sülh müqaviləsi bağlanana qədər böyük çəkişmənin iştirakçılarından 
biri də öz həyatı ilə vidalaşmalı oldu. Töremenin məğlubiyyətindən və qətlindən 
(Suy hökumətinin ikiüzlü məsləhətinə rəğmən hökm yerinə yetirildi) sonra şərq və 
qərb türkyutları bir daha qarşılaşdılar. Bu dava-dalaş təsadüfi deyildi — şərq 
türkyutları rəhbərliyə, qərb türkyutları isə müstəqilliyə can atırdılar. Silahlı 
toqquşmaları çox da gözləmək lazım gəlmədi. 587—588-ci ilin qışında Çuloxou 
qərbə, aralarındakı düşmənçiliyin yenidən təzələndiyi Tarduş xana qarşı yürüşə 
çıxdı. Çuloxounun qoşunları darmadağın edildi, özü isə öldürüldü. 
Bu hadisələrin nəticəsi özünü dərhal göstərmədi, lakin onlar xaqanlığın 
taleyində həlledici rol oynadılar, həmin vaxta qədər qərb və şərq türkyutlarının 
müharibəsi sülalə çəkişməsi xarakteri daşıyırdı. Bir tayfanın iki müxtəlif hissəsi 
arasında müharibəni qızışdıra bilən heç bir iqtisadi, siyasi, ideoloji səbəb yox idi. 
Lakin VII əsrdəki qan intiqamı, XVI əsrdə dini əqidə, XIX əsrdə isə qazanc 
uğrunda müharibə ilə eyni xarakterli idi. Çuloxounun öldürülmüş drujinaçılarının 
qohumları qərbi türkyutlarla barışmaq istəmirdilər və barışa bilməzdilər. Bu sadəcə 
olaraq onların ağlına belə gəlməzdi. Ona görə də müharibə 593-cü ilə — 
Şabolionun oğlu, əmisinin ölümündən sonra taxta çıxan Yun Yollıq Qara Çurinlə 
sülh bağlayana qədər davam etdi. Öz ulusunun başında dayanan Yun Yollıq 587—
588-ci illərin yürüşündə iştirak etməmişdi, odur ki, onun drujinaçıları qərbi 
türkyutlarla münaqişəni dayandırmaq hüququna malik idilər. 593-cü ilin sülh 
                                                          
* Məktub Konstantipopola 696-cı ildə çatdırılmışdı. 
* Çin, fars və yunan versiyaları arasındakı fərq o qədər də böyük deyil və məlumatlılıq səviyyəsinin 
müxtəlifliyi ilə fərqlənir. Yunanlar yalnız üsyançının məhvini xəbər verir, farslar onun dəhşətli aqibətini 
təsvir edir, çinlilər isə konkret məlumatdan yan keçirlər. Fars versiyasına görə Qurum-Dalobyan 
Abruyu Qara Çurinin oğlu Şiri-Kişvər əsir götürmüşdü. Göründüyü kimi, fars və Çin versiyaları 
ziddiyyət təşkil etmir. Çin mənbələrində də bildirilir ki, Töremeni Çuloxou özü əsir tutmamışdı, bu 
hadisə onun hakimiyyəti dövründə baş vermişdi. 
100 
 
müqaviləsi xaqanlığın birliyini bərpa etdi və bölgələr arasındakı sərhədləri 
sabitləşdirdi. 
İmperiyanın ən mühüm simalarından birinə çevrilən Qara Çurin Paykənd 
taxtına öz nəvəsi Nili xanı, yaxud da ehtimal ki, onun atası Yanq Soux təkini 
oturtdu. Onun taleyi haqqında bir qədər aşağıda söz açacağıq. 
Daxili çəkişmə zamanı türkyutlar qərb ərazilərinin bir hissəsini itirdilər. 
Məsələn, 588-ci ildə Bizans Bosoru özünə qaytardı. Lakin bunun müqabilində 
türkyutlar şərqdə Qaoçan knyazlığını itaət altına almaqla bir növ məğlubiyyətin 
əvəzini çıxdılar. 
Pərdə arxasında. Yunan tarixçisi türkyut xanının «sülhsevərliyini» təsadüfi 
qeyd etmirdi. O, iki imperatoru xəbərdar etmişdi və həmin «sülhsevərlik» onun 
dayısı oğlunun məhvinə gətirib çıxarmışdı. 
Mətnlərin müqayisəsi və VI əsr şəraitinin nəzərə alınması yolu ilə baş verən 
hadisələrin mahiyyətini asanlıqla aşkara çıxarmaq olur. 
Türkyutlar, xüsusən də Xamidən İran sərhədlərinə qədər karvan yollarını 
nəzarət altında saxlayan Qərbi türkyut xanları üçün əsas gəlir mənbəyi olan tranzit 
ticarət müharibə şəraitində əsla mümkün deyildi. Qara Çurin Şabolionu zəiflətmək 
üçün Töremen Abo xanın tərəfini saxlayırdı, lakin Töremen karvan yolunun 
sahibinə çevriləndə və onun ac əsgərləri ticarətə imkan verməyəndə Qara Çurin 
səhv etdiyini başa düşdü və dərhal Çinlə ittifaqa istiqamət götürdü. Həmin dövrdə 
müharibə müharibəni qidalandırırdı. Abo xanın yaşayış üçün heç bir vəsaiti 
olmayan döyüşçüləri itaət altına alınmış vilayətin hesabına dolanırdılar, 585-ci ilin 
payızından bu vilayət Mavərənnəhrin cənub hissəsi ilə məhdudlaşanda, yüz min 
nəfərlik ordanı yedirib-içirmək onun üçün ən ağır yükə çevrildi. İmkanı olanlar 
sonralar Boke titulu qəbul etmiş Qara Çurin Türkün yanına köçdülər. Qaçqınlar 
Abo xanın dəstələrinə qarşı mübarizə üçün yardım istəyirdilər. Əslində onların 
başqa yolu yox idi. 
Türkyut xanları ilə Soqdiana tacirləri arasında VI əsrin 60-cı illərində İstemi 
xan və Maniaxın tərəfindən başlanmış dostluğu onların uşaqları da davam 
etdirirdilər. Qara Çurin Türk öz qızını Soqdiya knyazına ərə vermişdi. Soqdiya 
tacirləri inhisarçı idilər, odur ki, türkyut xanına çəkdikləri xərcləri istehlakçıların 
üzərinə qoymaq və bununla da başqalarının hesabına öz təhlükəsizliklərini təmin 
etmək onlar üçün elə bir çətinlik törətmirdi. Bu səbəbdən də Soqdiya zadəganları 
türkyut əyanlarına səxavətlə bəxşişlər verirdilər. Abo xanın soyğunçu dəstələri 
Orta Asiya Mavərənnəhrinə
*
 doluşanda tacirlər və dehqanlar qərbi türkyutların 
yanında sığınacaq tapmışdılar. Onların iştirakı ilə Qara Çurin öz siyasətinin 
istiqamətini dəyişdi, Töremenlə birlikdə Çin əleyhinə vuruşmaq əvəzinə ona divan 
tutdu, özü isə 589-cu ildə Çinlə sülh bağlayıb oğlunu vuruşmaq üçün İran üzərinə 
                                                          
* Amu-Dərya və Sır-Dərya çaylarının arasındakı ərazi nəzərdə tutulur — tərcüməçi. 
 
101 
 
göndərdi. Əkin sahələrindən ayrıla bilməyən yoxsul əhali isə 587-ci ildə də öz 
yerlərində qalmağa və Abo xanın «tatsız türk olmaz» («tat» — köçərilərə tabe olan 
əkinçilərə deyirdilər) türkyut atalar sözünü yaxşı mənimsəmiş veteranlarını 
yemləməyə məcbur idilər. 
Abo xanı Abruyu məhv edən ziddiyətlər soyulub talan edilən tatlarla ac 
türkyutların mübarizəsi kimi müəyyənləşir. Tarixçi Narşahi tam yəqinliklə təsdiq 
edir ki, «bütün zənginlər və varlı dehqanlar köçüb getdilər, kasıblar və aşağı 
təbəqədən olanlar isə Buxarada qaldılar» və qalanlar «öz əyanlarının yanına səfirlər 
göndərib onları Abo xanın zorakılıqlarından qorumağı» xahiş etdilər. Özbaşınalıq 
və terrora əsaslanan yeni rejim patriarxal münasibətləri özündə ehtiva edən köhnə 
rejimdən daha qəddar və amansız idi. Ona görə də əyanlar və onlarla birlikdə gələn 
türkyut şahzadəsi azadlıq gətirənlər kimi qarşılandılar. Lakin kasıblar bu 
azadlıqdan çox az şey qazandılar, çünki onlar yenidən «Xamukatdan qayıdanların» 
yəni əyanların və dehqanların xidmətçilərinə çevrildilər. Türkyut dövrünün sonu və 
ərəb istilasının başlanğıcı ərəfəsində Orta Asiyanın siyasi quruluşunu «torpaq 
aristokratiyasının qeyri-məhdud hakimiyyəti» kimi müəyyənləşdirmək olar. 
Güman ki, türkyutlar bu prosesdə sürətləndirici rolu oynamışdılar. 
Xaqanlıqda çəkişmə təsadüfi meydana çıxmamışdı. Çoxsaylı və demək olar 
ki, müstəqil mövcudluğu özlüyündə şəxsi münasibətlərin vətəndaş müharibəsinə 
çevrilməsi üçün kifayət idi. Bununla bir sırada mübarizə aparan tərəflərin heç 
birinin proqramının olduğunu deyə bilmərik. Bu və ya digər dəstəyə mənsubluq 
türkyut hərbçilərinin və bəylərinin simpatiya və antipatiyaları ilə izah olunur. 
Türkyut cəmiyyətinin Çinlə mübarizəni davam etdirmək tərəfdarı olan 
demokratik ünsürlərinin, Töremenin, Çinə düşmən münasibət bəsləyənlərin isə 
Şabolionun başına toplaşmaları haqqındakı ehtimal özünü doğrultmur. Demək olar 
ki, bütün bölgə knyazlarının, hətta Şabolionun qardaşı Çuloxounun da Töremenin 
tərəfində dayandığını görürük. Şabolio özü bütün qüvvə və imkanları ilə Çinlə 
mübarizə aparırdı və yalnız naəlaclıqdan Suy imperiyasına müraciət etməyə 
məcbur olmuşdu. Töremen isə Çinə qarşı qətiyyən çıxış etməmişdi.
*
 Əslində bu adi 
sülalə çəkişməsi idi; onun hərəkətverici motivləri knyazların şöhrətpərəstliyi və 
drujinaçıların acgözlüyü, ilk qan axıdılandan sonra isə intiqam hissi idi. 
Mübarizə yalnız dörd iştirakçıdan üçü öldükdən sonra dayandı. Yeni xan 
Yun Yollıq «zəif və qorxaq idi», ona görə də qanuni xan hüququndan məhrum 
edilən Qara Çurin əslində imperiyanın faktiki hökmdarına çevrildi. 
Beləliklə, qohumluq — bölgə sistemi bir tərəfdən sülalə çəkişmələri, o biri 
tərəfdən isə dinclik üçün imkan yaratdı, çünki sistemin çevikliyi mübarizə aparan 
tərəflərə güzəştli həll yolu tapmağa imkan verdi. VI əsrin 90-cı illərində türkyut 
                                                          
* Çjan Sun-Şen imperator şurasında demişdi: «Abonun cinayətləri hər necə olsa da, o, imperiyaya 
münasibətdə bədxahlıq göstərməmişdi». 
 
102 
 
dövləti daxilən möhkəm idi və qonşuları üçün təhlükə mənbəyi olaraq qalırdı. Suy 
imperiyasının idarə etdiyi Çin bu vəziyyətlə barışmaya bilməzdi. 
Türkyutlar Çinə gəlir mənbəyi kimi baxırdılar, çinlilər isə türkyut dövlətinin 
timsalında öz sərhədləri üçün daimi təhlükə görürdülər. Köçərilərlə ünsiyyətdən 
onların götürdükləri fayda cüzi, məruz qaldıqları ziyan isə son dərəcə böyük idi. 
Ona görə də güclü Çin hökuməti köçərilərin qüvvələrini birləşdirməsinə imkan 
verə bilməzdi. Bu səbəbdən də Aşina dövlətinə qarşı mübarizə Suy sülaləsinin ən 
mühüm vəzifəsinə çevrilmişdi. 
 
X f ə s i l 
 
İRANA YÜRÜŞ 
 
Müharibə ərəfəsində. Qara Çurin Türk öz rəqiblərini aradan götürdü, 
qardaşı oğlunu öldürdü, onun tərəfdarlarına — özünün həmtayfalarına divan tutdu. 
Bütün bunlar yalnız bir məqsədlə edilirdi: O, yapma tabeçiliyi müqabilində Çindən 
aldığı ipəyi Soqdiya tacirlərinin vasitəçiliyi ilə satıb maneəsiz varlanmaq istəyirdi. 
Lakin böyük hərc-mərclik ərəfəsində, on il əvvəlki dövrlə müqayisədə bu yolla 
varlanmaq ehtimalı daha da azalmışdı. İranla Bizans inadlı və amansız müharibə 
aparırdılar, İran şahının Konstantinopola artıq bir karvan da buraxacağını təsəvvürə 
belə gətirmək mümkün deyildi. Vəziyyəti mürəkkəbləşdirən bir də türkyutlarla 
yunanların rəsmi müharibə vəziyyətində olmaları idi. Doğrudur, artıq yeddi il idi 
ki, döyüşlər getmirdi, lakin sülh müqaviləsinin olmaması səfirliklər mübadiləsinə 
maneçilik törədir və İrana qarşı hərbi əməliyyatların əlaqələndirilməsini 
çətinləşdirirdi. İttifaq isə həm yunanlar, həm də türkyutlar üçün eyni dərəcədə 
zəruri idi, çünki onların ümumi maraqları və ümumi düşmənləri vardı. 
Əgər İranın müqavimətini qırmaq mümkün olsaydı və Çin ipəyi çay kimi 
Bizans patrikilərinin anbarlarına axsaydı, onda german konunqlarının drujinalarını 
muzdla saxlamaq üçün Bizansın kifayət qədər maddi imkanı olar və o özünün 
Avropadakı hegemon mövqeyini qoruya bilərdi. Onda Soqdinada qızıl aşıb-
daşardı, türkyutlarda sinfi cəmiyyət yaranması prosesi güclənər və el feodal 
dövlətinə çevrilərdi, İrandan isə Firdovsinin sözləri ilə desək, bir tikə mum qalardı. 
Daxili müharibələr xaqanlığı içəridən parçaladıqca türkyut xanları fəal xarici 
siyasət apara bilmirdilər, lakin sakitlik yaranan kimi «ipək yolu» problemi birinci 
dərəcəli əhəmiyyət kəsb edirdi. Buna müvafiq şəkildə Bizansla razılığa gəlmək 
zərurəti yaranırdı, çünki əlaqələndirilməyən hərbi təşəbbüslər qabaqcadan 
məğlubiyyətə məhkum idi. 
Rəsmi ittifaq bağlanmadı, lakin vasitəçi tapıldı. O, gürcü hökmdarı Quaram 
Baqratid idi. Gürcü hökmdarının köməyi ilə 589-cu ildə bütün antiiran 
qüvvələrinin koalisiyası yaradıldı, bunun da nəticəsində Təbərinin yazdığı kimi, 
«ox kamanın dövrəsinə düşdüyü kimi İran da düşmənlərlə əhatə olundu». 
103 
 
Düşünülmüş tədbir müəyyən ümidlər verirdi, lakin məqsədə nail olmaq o qədər də 
asan deyildi. Özünün uzun tarixi boyunca İran gah şöhrət və qüdrətin zirvəsinə 
yüksəlmiş, gah da üzü aşağı yuvarlanaraq parçalanmışdı. Onun VI əsrdəki qüvvə 
və imkanlarını layiqincə qiymətləndirmək üçün ölkənin tarixini ötəri də olsa 
nəzərdən keçirmək lazımdır. 
İranın gücü və zəifliyi. Hələ nəhs 330-cu ilə qədər Əhəmənilər imperiyası 
anaxronizmə çevrilmişdi. Assiriya ənənələri əsasında yaradılmış bu imperiya 
yalnız hərbi despotiyaya can atır və bu sahədə öz sələfini də arxada qoyurdu. Eyni 
zamanda hakimiyyəti möhkəmlətmək zərurəti Kserksi və onun varislərini həm yad 
dinlilərə, həm də şahənşahın dini liderliyini qəbul etməyən ortodoks Zərdüşt 
ardıcıllarına qarşı təqibləri gücləndirməyə məcbur edirdi. 
Siyasi, ideoloji və iqtisadi düyünlər hər il daha da bərkiyirdi. Ona görə də 
təəccüblü deyil ki, arqirosipidlərin
*
 gümüşü parıltısı ilk dövrlərdə Asiya xalqlarına 
çoxəsrlik əsarətdən yol göstərən azadlıq günəşi təsiri bağışladı. Lakin tezliklə 
aydın oldu ki, mütəşəkkil despotizm anarxist özbaşınalıqla əvəz olunub və 
diadoxlar pasardaq hakimlərindən qətiyyən yaxşı deyillər, əksinə, bəlkə daha da 
pisdirlər. Lakin buna baxmayaraq heç kim köhnəyə can atmırdı. Suriyalılar və 
misirlilər yunanlara uyğunlaşa bilmişdilər, despotizmin sona qədər korlaya 
bilmədiyi şərqi iranlılar isə mübarizə aparmaq üçün özlərində qüvvə tapdılar və 
qalib gəldilər. Parfiya süvari nizələrinin köməyi ilə yaradılmışdı və təsadüfi deyildi 
ki, həmin 240 ailə yeddi qədim nəsillə birlikdə aristokratiyaya çevrildilər. Lakin 
qəfil qələbəni möhkəmləndirmək üçün parfiyalılar yunanlardan dərs almağa 
yollandılar. Döyüş meydanında məğlub olmuş ellinizm qalibləri dünyagörüşünü 
qidalandırmağa başladı. Ellinlər kameya və qemmalardan zövq alır, Platonu dönə-
dönə oxuyur. Evripidin faciələrini alqışlayır və öz qalalarının möhkəm divarları 
arxasında xalqın öz nifrətini keçmiş quldurlardan «azadlıq gətirənlərə və 
müdafiəçilərinə» yönəltməyə hazır olduğunu unudurdular. Parfiya əyanları xalqla 
əlaqələrini itirmişdilər. Bu da 224-cü ildə, xalq öz sözünü deyəndə onların məhvinə 
gətirib çıxardı. 
Lakin hakim sülalənin nümayəndələrini vəhşicəsinə qılıncdan keçirən 
Ərdəşir Babaqan 240 ailəyə aman verdi, çünki aristokratiya ona lazım idi. Gənc 
Sasani dövləti mövcudluğunun ilk illərindən amansız müharibələr aparmağa 
məcbur olurdu. Ərdəşir süvariləri — ordunun ən döyüşkən hissəsini məhv etməyin 
hədsiz ağılsızlıq olduğunu yaxşı başa düşürdü. Beləliklə, azad kəndlilərə arxalanan 
şah hakimiyyəti beş əsr ərzində artıq eybəcərləşmiş ellinizmlə əlaqələrini kəsib 
taleyini İran mədəniyyətinə bağlayan hərbi aristokratiya ilə ittifaqa girdi. 
                                                          
* Hərfi mənası «gümüş qalxanlılar» deməkdir. Makedoniya polklarının gümüşü qalxanla zərbə cinahları 
nəzərdə tutulur. 
 
104 
 
İlk Sasanilər hərbi uğurlar qazanırdılar. Şərqdə Behruda
*
 qədər, İran qərbdə 
Fərat çayına qədər, Mesopotamiya şimalda isə Dərbəndə qədər Zaqafqaziya onların 
əlinə keçdi. İran şahlığı imperiyaya çevrildi, lakin onun tərkibindəki xalqlar 
özlərinə məxsus ictimai quruluşu — Deyləm dağlıları və İraq ərəbləri tayfa 
başçılarını, Mesopotamiya şəhərlərinin xristian, yəhudi və qnostik icmaları 
özünüidarələrini, ermənilər isə hətta şahənşahın protekratı altında çar 
hakimiyyətini saxlayırdılar. 
Sasanilər bütöv bir mədəni dünyanın başçısına çevrildilər; bu eyni zamanda 
həm onların qüvvələrinin, həm də zəifliklərinin mənbəyi idi. Bir tərəfdən Sasani 
imperiyasında həmin dövrdə böyük dövlət üçün tələb olunan hər şey mütərəqqi 
əkinçilik və azad kəndlilər (piyada qoşunları bu kəndlilərdən təşkil olunurdu) 
ordunun komanda heyətini və inzibati aparatı təşkil edən zadəganlar, süvari zərbə 
qüvvəsi təşkil edən digər əyanlar mövcud idi. Şərqi İranın və İraqın köçəri 
qəbilələri ölkəni heyvandarlıq məhsulları və yardımçı süvari qüvvə ilə təmin edir, 
igid Deyləm dağlıları isə hərbi qənimət müqabilində həvəslə şahənşahların 
qulluğunda dayanırdılar. Nəhayət, Mesopotamiya şəhərlərində sənətkarlıq və 
ticarətin inkişafı da xüsusi qeyd olunmalıdır. 
Zehni fəaliyyət əsil fars olanların inhisarı altında idi və ruhani-möbüdlərlə 
katiblərin arasında bölünmüşdü. İlk baxışdan elə təəssürat yaranırdı ki, hər şey 
yerli-yerindədir, lakin vəziyyət əslində çox pis idi, çünki bu vəziyyətin özünün əks 
tərəfi vardı. Şah hökuməti də daxil olmaqla bütün qruplaşmaların son dərəcə 
ziddiyyətli, hətta sülh yolu ilə həlli mümkün olmayan barışmaz mənafeləri ortaya 
çıxmışdı və İranın bədbəxtliyindən onların hamısı öz ideyalarını əldə silah müdafiə 
etmək üçün lazımi qüvvəyə malik idilər. 
Şah hökuməti yalnız mütləqiyyət kimi görünməyə deyil, mütləqiyyətə 
çevrilməyə can atırdı. Belə şəraitdə təbiidir ki, həmin hökumət ölkədəki sərvətlərin 
böyük bir hissəsinə yiyələnmək və nəyin bahasına olursa olsun, taxta zəif və 
iradəsiz padşah çıxarmağa çalışan aristokratiya ilə münaqişəyə girməli idi. Digər 
tərəfdən, Zərdüşti ruhanilərlə ittifaq ticarət sayəsində iqtisadi qüdrəti əllərində 
toplamış xristianlara, qnostik təriqətlərə və yəhudi icmasına qarşı dini təqiblər 
siyasətinə başlamaq olardı. Həm maddi yardım almaq, həm də qeyri-iranlılardan 
ölkənin əsas düşməni Bizansa qarşı mübarizədə istifadə etmək üçün dini 
indifferentizm və tam dini dözümlülük mövqelərində dayanmaq lazım idi. Bu isə 
zərdüşti ruhanilərlə qarşıdurmaya gətirib çıxarırdı. Dağlarda və düzənliklərdə 
yaşayan tayfalar sözdə İran şahına həvəslə tabe olsalar da əslində müstəqillik 
istəyirdilər, buna görə də onlardan ən minimal vergi almaq üçün də güc tətbiq 
etmək lazım gəlirdi. Bir sözlə, şahənşah öz qızıl taxtını əldə saxlamaq üçün daim 
                                                          
* Wehrot — Amu-Dərya. 
 
105 
 
müttəfiqlər axtarmalı, dəstələrin hər hansı birinə güclənmək imkanı verməmək 
üçün daim onları dəyişməli idi. Lakin həmişə buna nail olmaq mümkün deyildi. 
Digər tərəfdən adlarını çəkdiyimiz qruplaşmalar yalnız şah hakimiyyəti ilə 
deyil, bir-biriləri ilə də mübarizə aparırdılar. Xristianlar atəşpərəst məbədlərini 
dağıtmaq və farslar arasında İncili yaymaq istəyir, həm də bu iş üçün şahın rəsmi 
icazəsini tələb edirdilər. Ordunun piyada hissəsini təşkil edən azad kəndlilər 
aristokratiyaya nifrət bəsləyirdilər, dağlılar düzənlikdə yaşayanlar və farslarla 
düşmənçilik edirdilər və s. Bu qarmaqarışıqlıqda ölkəni idarə etmək üçün şahın 
xüsusi vəsaiti və gücü olmalı idi; ilk vaxtlar bu güc və vəsait az olduğundan 
aydındır ki, taxt-taca aristokratiyanın irəli sürüb müdafiə etdiyi Bəhram Gur, Balaş, 
Cəməsi kimi oyuncaq hakimlər yiyələnirdilər. 
Şahənşahların ən görkəmlisi Kavad Məzdək hərəkatına tərəfdar çıxmaqla 
aristokratiyanın təzyiqinə qarşı mübarizə aparmaq fikrinə düşmüşdü. Lakin az 
qalmışdı ki, o, qaş qayırdığı yerdə gözü də vurub çıxarsın. Çünki məzdəkilər 
aristokratiyanı əzdikdən sonra özləri uğrunda hamıya qarşı mübarizə aparan yeni 
partiyada birləşdilər. 
Xosroy Nuşirəvanın taxta çıxdığı dövrdə vəziyyətin ümumi cizgiləri belə 
idi. Lakin onun ölümünə yaxın bu şərait kökündən dəyişilmişdi. Əgər Xosroya 
qədər müxtəlif mədəniyyət tiplərinin yalnız mexaniki deyil, üzvü mənimsənilmə 
şəklində ümumiran mədəniyyətinə çevrilməsi prosesi gedirdisə bu da həmin 
mədəniyyətin qeyri-adi müxtəlifliyini və vəhdətini şərtləndirirdi. VI əsrin 
ortalarından başlayaraq bu dialektik prosesin özü əks hadisə doğurdu — indiyə 
qədər fəal qruplaşmaların yoxa çıxması və yoxa çıxanların hesabına yeni 
qruplaşmaların qüvvətlənməsi prosesi başlandı. 
Məhz VI əsrin ortalarında Sasani mütləqiyyətini məhvə doğru aparan dönüş 
aydın müşahidə edilir. Əvvəla, məzdəkilərin qələbəsi müvəqqəti olsa da, 
aristokratiyanın mövqelərini elə laxlatdı ki, onlar bir daha əvvəlki mövqelərini 
qaytara bilmədilər. İkincisi, məzdəkilərin 531-ci ildəki məğlubiyyəti «azadların» 
— sərbəst kəndlilərin müstəqilliyini tamamilə aradan qaldırdı, çünki onların ən fəal 
hissəsi terrorun şiddətləndiyi dövrdə məhv oldu. Üçüncüsü, Anuşzadın üsyanının 
məğlubiyyətə uğraması İrandakı xristian icmasını tamamilə gücdən salaraq çətin 
vəziyyətdə qoydu. Həmin dövrdən etibarən xristianlar İran şahənşahının sadiq 
qulluqçularına çevrildilər. Zərdüşt din xadimləri də iki dəhşətli təhlükəni 
(Məzdəkilərin və Anuşzadın üsyanları zamanı) hiss edərək yalnız möhkəm 
hakimiyyətin onları labüd məhvdən qoruya biləcəyinə inandılar. Hökumətin 
tutduğu mövqe (edam cəzası qorxusu ilə İranda bir dindən başqasına keçmək 
qadağan olunurdu) möbüdləri tam təmin edirdi, çünki əksər primitiv dinlərdə 
olduğu kimi zərdüştliyin dini sisteminə də prozelitizm yad idi. 
Deyləmilər, ermənilər və ərəblər Xosroy və Hörmüzün hakimiyyəti illərində 
öz müstəqilliklərini əsasən itirdilər və dövlət həyatındakı fəal mövqelərdən 
çəkildilər. Bütün bunlar Xosroyun nə isə qeyri-adi dühası sayəsində mümkün 
106 
 
olmamışdı. Əlbəttə, onun hökmdar istedadını da inkar etmək olmaz. Bu yalnız ona 
görə mümkün olmuşdu ki, Xosroy vəsaiti və qüvvəni — yəni ordunu öz əlinə 
almışdı. Ona qədər heç bir fars şahənşahının belə çoxsaylı və qüvvətli ordusu 
olmamışdı. 
Məsələ burasındadır ki, Xosroy məzdəkiləri ataları ən barışmaz adamlar 
kimi əmlaklarından və həyatlarından məhrum edilmiş aristokratik gəncliyin əli ilə 
darmadağın etdi. O, tərəfdarlarını maddi baxımdan mükafatlandıra bilmədi, çünki 
ölkənin təsərrüfatı qarşılıqlı qırğınlar nəticəsində tamamilə dağılmışdı. Hökmdarın 
yeganə gəlir mənbəyi ipəkdən, daha dəqiq desək, İrandan keçən karvanlardan 
alınan vergilər idi. Bu gəlir isə yalnız yeni ordu yaratmağa və onu saxlamağa 
çatırdı. Çünki köhnə ordu əslində özü-özünü məhv etmişdi. Xorsoy alayları öz 
döyüş dostlarına tapşırdı və onların sıralarını köçəri saklarla doldurdu. 12 alaydan 
ibarət daimi ordu belə yaradıldı. Orduya xəzinədən silah və döyüşçülər üçün muzd 
ayrılmışdı. 
Yeni qoşun artıq xalq silahlı dəstələri deyil, nizami ordu idi. Həmin dövrdə 
döyüşlərin taleyi oxatanların əlində idi, sərrast ox atmaq isə çoxillik təcrübə tələb 
edirdi. Daimi məşqlər və bir-birinin ardınca keçirilən yürüşlər hərbi xidmətə yeni 
cəlb olunanları tezliklə intizam və yoldaşlıq hissinin qaynayıb-qovuşdurduğu 
təcrübəli döyüşçülərə çevirirdi. Şah Hörmüzd bu qüvvəyə arxalanaraq aristokratiya 
üzərinə hücuma başladı. 
Bizans İrana qarşı. 589-cu ilin yayında İranın vəziyyəti olduqca gərgin idi. 
Qərb sərhədində Bizansla arasıkəsilməyən müharibə gedirdi. Bu ərəfədə 
Martiropolu ələ keçirən farsların bəzi uğurlarına baxmayaraq Nizibiya 
yaxınlığında, Sisavran altındakı məğlubiyyət onların vəziyyətini xeyli ağırlaşdırdı. 
Bizanslılar Martiropolu mühasirəyə alıb ondan şərqdə, Nimfiya çayı sahilində 
yerləşən Okbu qalasını dağıtdılar. Eyni vaxtda səhrada iki ərəb şeyxi — Əyri 
Abbas və Göygöz Əmir yürüşə başladılar. Onlar Fərata qədər ölkəni çapıb 
taladılar. Ən ağır zərbə isə şübhəsiz, gömrükxanaların tutulması idi, çünki İran 
ərazisindən keçən karvanlardan alınmış gömrük haqları burada saxlanılırdı. 
Eyni vaxtda türk-xəzər qoşunları «Xəzər yolu ilə», yəni Dəryal dərəsindən 
keçərək Ermənistana və Azərbaycana daxil oldular, şərqdən isə İran şahı 
Hürmüzdün dayısı, «Çin türklərinin» başçısı Savə şah yürüşə başladı. Müttəfiqlər, 
ehtimal ki, İranda siyasi böhranın yetişdiyini nəzərə almışdılar. Şahənşah Hörmüzd 
hakimiyyətinin böyük bir dövrünü aristokratiya ilə mübarizəyə sərf etmişdi. Edam 
edilənlərin sayı olduqca böyük rəqəmə—13 minə çatmışdı. Aristokratiyanın İranda 
hərbi silki təşkil etdiyini və İran ordusunun komanda heyətinin öldürülənlərin 
qohumlarından ibarət olduğunu nəzərə alsaq, ordunun döyüş qabiliyyətinin 
azalmasının və ölkə sərhədlərinin pis qorunmasının səbəbləri aydınlaşar. 
Hörmüzdün ölkənin düşdüyü fəlakətli vəziyyətdən danışdığı səhnəni təsvir edərkən 
Firdovsi son dərəcə diqqətəlayiq lövhə yarada bilmişdir. Mərzbanlar başlarını aşağı 
salaraq deyirlər: «Biz hamımız bir möbidə dəymərik, sən isə möbidləri və katibləri 
107 
 
öldürdün və qanundan və dindən uzaqlaşdın». Lakin məhz sağ qalmış möbid ağıllı 
məsləhət verdi. O, mübahisəli əraziləri güzəştə getməklə Bizansla dərhal sülh 
bağlamağı, ərəbləri isə ərzaq vəd etməklə satın almağı
*
 məsləhət gördü. Hərbi 
qənimət ələ keçirmiş xəzərlər isə soyub-taladıqlarını itirmək təhlükəsi qarşısında 
özləri farsların qabağından qaçacaqlar. Yeganə təhlükə Savə şah idi — «əhər türk 
Ceyhunun o tayından gəlirsə, heç vaxt ləngimək olmaz». 
Qafqazda müharibə. Türkyutların müharibəyə girmələri farsların 
vəziyyətini xeyli mürəkkəbləşdirdi. Lakin İranda hələ kifayət qədər potensial 
qüvvə vardı. 589-cu il mayın 5-də «Xəzər yolu» ilə ölkə ərazisinə soxulan 
düşmənlər iyuldan gec olmayaraq İran ordusu tərəfindən darmadağın edildi və ələ 
keçirdikləri qənimətləri itirmək qorxusu altında vahimə ilə qaçmağa üz qoydu. 
Onların yerini Quaram Baqratidin yunanların pulu ilə saxladığı yerli Qafqaz 
tayfalarından ibarət xalq ordusu — oslor, dzurdzuklar və didoylular
*
 tutdular. 
Yarımvəhşi dağlılara gürcü eristavları rəhbərlik edirdilər. Bu ordunun bacardığı 
yeganə iş xəzərlərin sona qədər çapıb talaya bilmədikləri Azərbaycanı soyub quru 
yerdə qoymaq oldu. 
Romanın başçılıq etdiyi Bizans dəstəsi də Quaramın muzdlularına qoşuldu. 
Lakin yunanlar da fars ərazilərində möhkəmlənmək istəmirdilər. Əslində onların 
vəzifəsi İran qoşunlarının bir hissəsini Şərqdən çəkib gətirmək və Orta Asiyadan 
hücuma keçən türkyutlara həlledici zərbə endirmək imkanı yaratmaq idi. Artıq 
589-cu ilin sentyabrında bu qüvvələr fars ərazilərini təmizləmişdilər. Qafqazlılar 
vuruşmasız öz evlərinə dağılışdılar, yunanlar isə vətənə dönən yollarını kəsmiş fars 
qoşunlarının arasından keçərək geri dönməli oldular. 
Farslar ərəb şeyxləri ilə məsələni daha asanlıqla həll etdilər — onlar cüzi 
məbləğ müqabilində Mesopotamiyadan çəkildilər. Lakin bütün bunlar müharibənin 
taleyini həll etmədi. 
Türkyutların hücumu. 589-cu ilin avqustunda
*
 Qara Çurinin kiçik oğlu 
Yanq Soux Şərqi İrana soxuldu. Sərhəddəki yetmiş min nəfərlik İran ordusu 
Xorasana, Talekana, Herat, Bəlx, Baqdis kimi qalaların yerləşdiyi qədim Baktriya 
ərazisinə gedən yolları açaraq qaçmağa üz qoydu. Fars piyadalarının bütün 
mənbələrdə qeyd olunan zəif döyüş keyfiyyətləri burada özünü göstərdi. İranda 
vahimə başladı. Təbərinin yazdığına görə Savə elçisini belə bir təkliflə Hörmüzdün 
yanına göndərmişdi: «Çayların və onların qollarının üstündəki körpüləri təmir edin 
ki, mən sizin ölkənizə daxil ola bilim, harada körpü yoxdursa, orada tikdirin. Sizin 
ölkənizdən keçən çayların və çay qollarının üzərindən də körpü saldırın, çünki 
                                                          
* Firdovsinin əsərində ərəbləri qırmaq təklif olunur, lakin icra haqqında heç nə deyilmir, Təbəri isə öz 
əsərində ərəblərlə müqavilənin təfərrüatlarını verir. 
* Oslar — osetinlər, dzurzduklar da Qafqaz aşırımının cənub yamacında Gürcüstandan şimal-qərbdə 
yaşayan tayfa, didoylular — Cənubi Dağıstanda tayfa. 
* Vuruş günü günəş «Şir bürcündə» dayanmışdı. Bu isə 22 iyul — 21 avqusta təsadüf edir. 
 
108 
 
yolum sizin ölkənizdən keçib rumluların yanına aparır. Mən sizin ərazinizdən 
keçib ora getmək niyyətindəyəm». Ultimatumunun mətni həm yürüşün əsil 
məqsədini, həm də türkyutlarla yunanlar arasında əvvəlcədən razılıq əldə edildiyini 
göstərir. 
Ktezifondakı hərbi şurada Azərbaycanın və Ermənistanın mərzbanı, məşhur 
Parfiya nəslindən olan Bəhram Çubini türkyutlara qarşı göndərmək qərara alındı. 
Bəhram razılaşdı və ona yaşları mütləq qırxla əlli arasında olan 12 min döyüşçü 
verilməsini xahiş etdi. Əslində onun istədiyi əsgərlərin hamısı veteranlar idi və 
hərbi keyfiyyətlərinə görə onlar fars ordusunun adi döyüşçülərindən qat-qat 
yüksəkdə dayanırdılar. Odur ki, Bəhramın nə üçün yaşlıları cavanlardan üstün 
tutduğunun səbəbləri aydınlaşır. Dövrün əsas hərbi qüvvəsi, yuxarıda deyildiyi 
kimi, ox atanlar idi. Yaxşı ox atmaq üçün azı iyirmi il məşq etmək lazım gəlirdi. 
Döyüşün taleyini əlbəyaxa vuruş deyil, sərrast ox zərbələri həll edirdi. VI əsrdə 
fars oxatanları ustalığın ən yüksək mərhələsinə çatmışdılar. Onlar kamanı 
sinələrinə deyil, qulaqlarına sıxırdılar. Ox 700 metr məsafəyə uçur və yaxşı 
döyülmüş ucluğu olanda zirehi də deşə bilirdi. 
Savənin ordusu Təbərinin məlumatına görə 300, Firdovsinin məlumatına 
görə isə 400 min nəfər idi. Türkyutların qoşununda döyüş filləri də vardı,
*
 farslar 
isə «şirlərlə» — yəni alov tullayanlarla silahlanmışdılar. İçərisi neftlə doldurulmuş 
bu silahdan fillərə qarşı istifadə olunurdu. İlk qələbədən sonra türkyutlar 
müvəffəqiyyəti genişləndirərək geri çəkilən fars ordusunu təqib edə-edə qərbə 
doğru irəlilədilər. Farsların əsas vəzifəsi Bəhram hərbi əməliyyatlara qoşulana kimi 
Bəlxi əldə saxlamaq idi. Hörmüzd sadəlövh türkyutlara qarşı həmişə şəksiz uğur 
qazandıran silaha — yalana əl atdı. O, saray adamlarından birini — «mayası 
hiyləgərlik, saxtakarlıq və yalançılıqla yoğrulmuş» Xurrad Burzin adlı şəxsi 
Savənin yanına göndərdi. Savənin düşərgəsinə gələn Xurrad sülh danışıqlarına 
başladı. Həm də o qədər güzəştlərə getdi ki, dərhal Savənin etimadını qazandı. 
Nəticədə Xurrad türkyut sərkərdəsinin hücumunun istiqamətini dəyişməyə və onu 
Herat vadisinə çəkib aparmağa nail oldu.
*
 Elə bu zaman Bəhram sürətlə şərqə tərəf 
irəliləyirdi. O, Bəlxə adi yolla deyil, Kuhistandan dolanaraq getdi və qəflətən 
türkyutların arxasında göründü. Savə şimali-qərbdən, Hərirud çayının sahillərindən 
keçən yeganə yolla Herat üzərinə gedirdi. 
Şəraiti anlamaq üçün Heratın şimalından və cənubundan (şimalda Zəncir-
kuh, cənubunda isə İskəlcə, yaxud Aman-kuh dağları) dağların əhatəsində olan 
vadidə yerləşdiyini nəzərə almaq lazımdır. Şərqdə isə bu dağlar daha da sıxlaşaraq 
Hərirud çayını dar bir dövrəyə salmışdılar. Şimal-şərqdəki Baroron adlı keçid bir 
                                                          
* Firdovsi 1200, Təbəri isə 200 döyüş filinin olduğunu göstərir. 
* Baləmi döyüşün başqa yerdə—Xuttalyan və Bəlx arasında olduğunu bildirir, lakin Təbəri və Firdovsi 
döyüş yeri kimi Heratı göstərirlər. Herat vadisi topoqrafiyasının ən xırda təfərrüatına qədər döyüşün 
gedişi barəsindəki təsvirlərə uyğun gəlməsi də bunu bir daha sübut edir. 
 
109 
 
qədər enli idi; burada süvarilər hərəkət edə bilərdilər. Bu keçid uzunluğu 8 km-ə 
çatan dəfilədir. Həriruddan Zəncir-kuh dağına qədər vadinin eni 12 km-dir. Hərirud 
çayı o qədər də geniş deyil, payız vaxtı bəzi yerlərdən onu atla keçmək 
mümkündür. Əksər yerlərdə isə belə keçidlərə imkan yoxdur, çünki çayın axın 
sürəti həddindən artıq böyükdür. Bu çay şimali-şərqdə Herat vadisindən keçən 
ikinci yolu kəsir. 
Türkyutlar Baroron keçidini adlayıb çayla şimaldakı silsilə dağların 
arasındakı Baulikuh düzənliyinə çıxdılar. Onların arxasında ensiz dəfilə, 
qarşılarında isə Bəhramın ordusu dayanmışdı. Bu türkyutlar üçün tamamilə 
gözlənilməz vəziyyət idi. Aydındır ki, onların bütün hərbi qüvvələri Herat altında 
deyildi, ensiz dərədən 300 min adam keçə bilməzdi; o, biri tərəfdən isə döyüşün 
gedişindən də aydın olur ki, farsların cinahları türk ordusunu əhatə etmişdilər. 
Aydındır ki, ancaq Herat qarnizonu ilə qarşılaşacağını güman edən Savə özü ilə o 
qədər də böyük olmayan hərbi qüvvələr gətirmişdi. Türkyutların vəziyyəti olduqca 
ağır idi. Öz vəzifəsini yerinə yetirən Xurrad Burzin gecə ilə türkyut keşikçilərinin 
arasından keçib, Firdovsinin yazdığı kimi, «qiyamət gününün qarşısını almaq 
üçün» Bəhramın yanına qaçdı.
*
 Herat vadisinin topoqrafiyası türkyut 
döyüşçülərinin maksimum sayının müəyyənləşdirilməsinə imkan verir. Döyüş 
meydanının — Bauli-kuh düzənliyinin eni 12 km idi. Süvarilər sərbəst vuruşmaq 
üçün cinahlardan 20 metrlik intervala malik olmalıdırlar. Deməli, bir xətdə iki 
mindən artıq döyüşçü yerləşə bilməzdi. Köçərilərin döyüş xətlərinin sayı da 
məlumdur — burada həmişə on döyüş sırası olurdu. Beləliklə, Herat altında 
türkyut döyüşçülərinin sayı 20 min nəfərdən çox ola bilməzdi. Vadinin qərbə doğru 
daraldığını və türkyut ordusunun mərkəzində fillərin dayandığını nəzərə alsaq 
həmin rəqəmi əhəmiyyətli dərəcədə azaltmaq lazım gəlir. Güman ki, Herat altında 
fars və türkyut döyüşçülərinin miqdarı təxminən bərabər idi. 
Savə qarşısındakıların yeni qüvvələrə malik fars ordusu olduğunu biləndə 
tələyə düşdüyünü anladı. Onun qoşunu, ən başlıcası isə atlar Xorasanın gün 
yandırmış təpələri ilə uzun yürüşdən sonra yorulmuşdular, döyüş mövqeyi «dar və 
əlverişsiz idi», manevr imkanı yoxdu. Bəhramın arxasında isə Herat dayanırdı. O, 
yalnız qala kimi yox, əsas təchizat mənbəyi kimi mühüm əhəmiyyətə malik idi. 
Fars ordusunun sağ cinahı çaya, sol cinahı isə dağ silsiləsinə söykənmişdi. Düşmən 
                                                          
* Dinəvərinin məlumatına görə türkyutlar Heratı ələ keçirmişdilər, Ormuzd Qurabzin adlı bir casus isə 
şahdan yalnız düşmənləri talançılıqdan saxlamaq əmri almışdı. Türkyutların başçısı Bəhramın 
yaxınlaşdığını bildiyindən onun qarşısına çıxdı. O, türkyut başçısına İranın taxt-tacını vəd etdi və s. 
Hadisələrin sonrakı təsviri digər mənbələrlə uyğundur. Bu mənbə aşağıdakı məsələləri aydınlaşdırır: 1) 
döyüş harada baş vermişdi; 2) ona qarşı qoşun göndərildiyini bilən türkyut sərkərdəsi casusa necə inana 
bilərdi; 3) türkyutların manevr etmək imkanı olduğu halda onlar nə üçün döyüşə girmişdilər? Nəhayət, 
farsların qələbəsi yalnız Bəhramın sərrast ox atması ilə əlaqələndirilir. Bütün qalan mənbələrlə fərqlər 
göz qarşısındadır, lakin o da aydındır ki, Dinəvərinin versiyası ya onun özünün, ya da sələflərinin qədim 
mətni naşıcasına ixtisar etməsi nəticəsində meydana çıxmışdır. 
 
110 
 
ordusunun gözü qarşısında ensiz dərədən geri çəkilmək ağılsızlıq olardı. Çünki 
Bəhramın qoşunları dərhal türkyutları əzə bilərdi. Savə İran sərkərdəsi ilə dil 
tapmağa cəhd göstərdi. O, Bəhrama pul, öz qızını, yanında ən yüksək vəzifə, 
nəhayət İranın taxt-tacını boyun oldu. Lakin Bəhram bütün təklifləri rədd etdi. 
Döyüşə girməkdən başqa çarə qalmamışdı. Firdovsinin yazdığına görə farslar 
Bəhramın qərarını bir səslə bəyəndilər. Yalnız Xurrad Bərzin və katib Buzurq 
Dəbir sülh təklifinə tərəfdar çıxdılar. Bəhram onlara susmaq əmrini verib 
qoşunlarını döyüş üçün hazırladı. 
Döyüş. Fars ordusunun düzülüşü ilə Səəlləbinin əsərində tanış olmaq 
mümkündür. Bəhram ön cərgədə piyadaları, onların arxasında döyüş fillərini (?!) 
düzdü, cinahlara isə seçmə hissələri yerləşdirdi.
*
 Bundan əlavə, hərb meydanından 
qaçmaq fikrinə düşənlərin qarşısını almaq üçün ən etibarlı döyüşçülərdən ibarət 
dəstə yaradıldı. Bu dəstənin sağ cinahı Zəncirkuh dağına, sol cinahı isə Hərirud 
çayına söykənirdi. Fars qoşunlarının arxasında bağları və becərilmiş tarlaları olan 
şəhər dayanırdı, türkyutların arxasında isə vadinin boş düzənlikləri uzanıb gedirdi. 
Bu dispozisiya fars hərbi nəzəriyyəsinin prinsiplərinə hər şeydən çox uyğun 
gəlirdi. 
Bəhramın ordu qarşısındakı nitqi bütün zamanların sərkərdələrinin söylədiyi 
və həmişə əsgərlərin döyüş ruhunu qaldırmaq məqsədi güdən nitqlərə bənzəyirdi. 
O, bildirdi ki, hər kəs öz borcunu yerinə yetirməlidir, döyüş meydanından qaçanlar 
düşmənin qılıncından canlarını qurtara bilməyəcək və heç zaman ailələrinin yanına 
dönməyəcəklər. Döyüş başlandı. 
Türkyutların həlledici vuruşa hazırlığı və onların ölüm-dirim mübarizəsinə 
göstərdikləri əzmkarlıq farslara elə qüvvətli təsir bağışladı ki, onların ilk 
sıralarında az qala qarmaqarışıqlıq başlandı. Yalnız silah yoldaşlarını ruhlandıran 
Bəhramın vaxtında işə qarışması məğlubiyyətin qarşısını aldı. Psixi təsirin 
müvəffəqiyyət qazanmadığını görən Savə süvari dəstələrini döyüşə buraxdı. Onlar 
farsların sol cinahını sıxışdırdılar, lakin sağ cinahda və mərkəzdə türkyutların 
hücumu dəf edildi. Türkyutların qəzəbi elə qorxunc idi ki, Bəhram özü döyüş 
meydanından qaçmaq haqqında fikirləşməyə başladı. Lakin Herat vadisi yalnız 
türkyutlar deyil, farslar üçün də tələ idi. Dağlar geriyə yolu kəsmişdilər və 
Bəhramın döyüşü davam etdirməkdən başqa çıxış yolu yox idi. Səəlləbi qaçmaq 
cəhdini Bəhramın hərbi hiyləsi sayır, Firdovsi isə bu niyyətin həqiqiliyinə inanır. 
Süvari həmlələrinin səmərəsizliyi Savəni filləri hücuma çıxarmağa vadar 
etdi. Lakin Bəhram hücuma əks-hücumla cavab verdi və qoruyub saxladığı 
qüvvələrin hamısını döyüşə buraxdı. Fars oxatanları əla döyüş keyfiyyətlərini bu 
məqamda nümayiş etdirdilər. Onların oxları fillərin ən yaralı yerinə xortumlarına 
                                                          
* Səəlləbi çox güman ki, fillərlə bağlı məsələni dolaşdırmışdır; onun hekayasindən belə çıxır ki, fillər 
döyüşdə iştirak etməmişdir. Bu isə qeyri-mümkün idi. Başqa məlumatlara görə fillər farsların yox, 
türklərin idi. 
111 
 
və gözlərinə dəyirdi. Adi oxlarla birlikdə fillərin üzərinə «odlu oxlar» — əskiyə 
bükülüb yandırılmış oxlar da uçurdu. Ağrıdan ağıllarını itirmiş fillər türkyut 
döyüşçülərini ayaqlamağa başladılar. Qızmış fillərdən xilas olmağa can atan 
türkyutlar döyüş sıralarını pozdular və əlbəyaxa vuruşa atılan farslara lazımi 
müqavimət göstərə bilmədilər. Savə meydandan qaçdı, lakin onu qovub tutdular və 
Bəhram özü türkyut sərkərdəsini oxla vurub öldürdü. 
Başçılarının ölümündən sonra türkyutların geri çəkilməsi daha qarmaqarışıq 
xarakter aldı. Onlar dar Baroron dərəsindən qaçıb canlarını qurtarmağa çalışırdılar, 
lakin ensiz və dar keçiddən hamının eyni vaxtda çıxması mümkün deyildi. Keçidin 
ağzında dəhşətli basabas düşdü və farslar düşmənlərini maneəsiz qırmağa 
başladılar. Yalnız hər on türkyutdan biri xilas ola bildi. 
Müharibənin sonu. Döyüşdən sonra Bəhram bir ay Heratda qalaraq hərbi 
qənimətləri şahənşahla öz döyüşçüləri arasında bölməklə məşğul oldu. Bu müddət 
ərzində Savənin oğlu Parmuda dağıdılmış qoşunun qalıqlarını toplayaraq 
müqavimət göstərməyə təşəbbüs etdi. O, qəfləti hücum və gecə basqınları kimi 
köçəri taktikasını tətbiq etməyə çalışırdı. Bir dəfə az qalmışdı ki, Parmuda 
Bəhramın özünü əsir tutsun, lakin nizami ordunun hücumlarının qarşısını partizan 
müharibələri ilə dayandırmaq mümkün deyildi. Farslar Ceyhun çayını keçdilər. 
Gecə döyüşündə türkyutlar yenidən darmadağın edildi. Parmuda Paykənd 
qalasında
*
 gizləndi. Bəhram şəhəri mühasirəyə aldığından o, özünü təslim etməyə 
məcbur oldu, lakin həyatının saxlanmasına və arvad tərəfdən qohumu olan 
Hörmüzdün yanına göndərilməsinə nail ola bildi. Hörmüzd onu böyük təntənə ilə 
qarşıladı, sülh bağlanandan sonra isə böyük hörmətlə yola saldı. Türkyut şahzadəsi 
vətəninə qayıdıb ölümünə kimi — 603-cü ilə qədər sakitcə öz bölgəsini idarə 
etməklə məşğul oldu. Xronikalarda o, Nili xan adı ilə tanınır.
*
 
589-cu il müharibəsi belə başa çatdı. 
İran uçurumun kənarında idi, lakin Herat altındakı qələbə onun məhvini 
yarım əsr geriyə çəkdi. İyirmi il ərzində türkyutlar İranın sərhədlərini pozmağa 
ürək eləmirdilər və iki qonşu ölkənin tarixi ayrı-ayrılıqda inkişaf edirdi. Bəhram 
                                                          
* Təbəri şəhərin adını göstərmir, Firdovsi isə bu yerin Əvəz qalası olduğunu yazır. Həmin qala Paykənd 
yaxınlığında idi. 
* Səəlləbi səhvən onu Parmudanın («Parmuda» — türk sözü olan «buyuruğun» farscaya tərcüməsidir) 
oğlu və Savənin nəvəsi sayır. Dinəvəri məlumat verir ki, şahzadə əsir götürülməmişdi, danışıqlar 
aparmaq üçün könüllü surətdə şahın yanına getmişdi. Bu şahzadə Dinəvərinin əsərində (yal) təkin yox, 
(il) təkin adlandırılır. «Yal» sözünün ikinci mənası azad edilmiş deməkdir. Bu ad Nili xanın («Suyşu»), 
Parmudanın (Firdovsi, Baləmi) və Yaltəkinin (Dinəvəri) eyni adam olduğunu sübut edir. Onun Əvəz 
qalasına hücum zamanı əsir götürülməsi, yaxud təslim olması məsələni dəyişdirmir. Hörmüzd onu azad 
etmişdi. Bu isə Dinəvərinin əsərində onun adının yazılış tərzində öz əksini tapmışdı. Dinəvərinin sülhün 
danışıqlar vasitəsi ilə əldə edilməsi haqqındakı versiyası daxilən ziddiyyətlidir. Böyük qənimət — 
əsgərlərin əlində qalandan əlavə üç yüz dəvə yükü qızılı döyüş meydanında bir süvari dəstəsi tərəfindən 
əldə oluna bilməzdi. Deməli, Dinəvərinin əsərində üstündən sükutla keçilmiş Buxara yürüşü həqiqətən 
də olmuşdu. 
 
112 
 
Çubinin üsyanı tamamilə İran tarixinə aiddir, lakin məğlubiyyətə uğradıqdan sonra 
Bəhram keçmiş düşmənlərinin — türkyutların yanına qaçdı və xan tərəfindən 
qonaqpərvərliklə qəbul olundu. Xanın bəzi işlərinə yarayan Bəhram onun dostu və 
məsləhətçisinə çevrildi. Xan onun İranda vətəndaş müharibəsini yenidən 
alovlandırmaq haqqındakı planlarına maraqla, həvəslə qulaq asırdı, hətta başlanğıc 
üçün ona bir qədər qoşun da vermişdi. Narahatçılıq keçirən Xosroy Pərviz 
Bəhramın geri qaytarılmasını tələb etdi, lakin bu tələb xan tərəfindən qəzəblə rədd 
olundu. Onda ikinci, daha məharətli səfir Bəhramın həyatına sui-qəsd təşkil etmək 
üçün türkyut xanının arvadını hədiyyələrlə öz tərəfinə çəkdi və muzdlu qatil 
Bərhamı zəhərlənmiş xəncərlə öldürdü. Qəzəblənmiş xan qatili cəzalandırdı.
*
 
Bu epizod göstərir ki, hətta ağır məğlubiyyətdən sonra da türkyutlar 
özlərinin tam müstəqilliklərini saxlayırdılar və yad təsirlərə tabe olmurdular. 
Şahənşahın diplomatik təzyiqi türkyut xanına heç bir təsir göstərməmişdi. Amu-
Dərya əvvəlki kimi Sasani İranının siyasi nüfuzunun sərhədi olaraq qalırdı. 
Cavab. 593-cü il sülhü xaqanlığın bütövlüyünü rəsmi şəkildə bərpa etdi, 
598-ci ildə isə qərbi türkyut xanının Bizans imperatoru ilə ənənəvi ittifaqı 
təzələndi. Bizans qoşunlarının taxta çıxardığı şahənşah Xosroy Pərviz imperator 
Mavriki ilə bağladığı məcburi və sərfəsiz sülh müqaviləsinin bütün ağırlığını hiss 
edirdi. İmperator Mavriki taxtdan salınıb öldürüləndə Xosroy bu fürsətdən istifadə 
etdi və ögey atasının intiqamını almaq fikrinə düşdü. 602-ci ildə İranın Bizans 
imperiyası ilə müharibəsi təzələndi. Lakin İran qoşunları yalnız 604-cü ilin yazında 
hücuma keçdilər. Hücumun bu qədər təxirə salınması İranın şərq sərhədində 
vəziyyətin kəskinləşməsi ilə bağlı idi. 
Toxaristanın əhalisi mədəni və iqtisadi baxımdan məcburən tabe olduğu 
İranla deyil, Soqdiana və Hindistanla daha çox bağlı idi. Digər tərəfdən, kiçik 
Kuşan hökmdarlarının və məğrur eftalitlərin nəsilləri türkyut xanından nominal 
asılılığı açıq-aşkar şahənşahın hökmü altında olmaqdan üstün tuturdular. Ona görə 
də 603-cü ildə İran ordusunun əsas qüvvələri Ermənistan və Mesopotamiyanın 
sərhədlərində cəmləşəndə şərqdə üsyan qalxdı. «Kuşan qoşunları yürüş üçün bütün 
yer üzünə yayıldı». 
Xosroy tələsik özünün ən yaxşı mərzbanı Smbat Baqratuni istirahətdən 
ayırdı və üsyanı yatırmağı ona tapşırdı. Qüvvələrinin azlığına baxmayaraq (cəmisi 
2 min atlı), Smbat kuşanları əzə bildi. Qələbədən məmnun qalmış Smbat 
Apşəhərdə (Nişapur yaxınlığında, Xorasan vilayətində şəhər) düşərgə saldı, özü isə 
300 nəfərlik bir dəstə ilə Xroxt (?) şəhərində pusquda durdu. Təkbaşına farsların 
öhdəsindən gələ bilməyəcəklərini görən kuşanlar yardım xahişi ilə qonşularına — 
türkyutlara müraciət etdilər. Kuşanlara kömək üçün başında Cembuxu 
                                                          
* Fars mənbələrində bu xanın adı çəkilmir, lakin göstərilir ki, «o, Pərvizin qohumu deyildi». Deməli o, 
həmin dövrdə qərbi türkyut həmtayfaları ilə vuruşan və bu səbəbdən də Bəhrama sığınacaq verən şərqi 
türkyut xanı Yun Yollıq Dulan xan idi. 
 
113 
 
(yabqu//cabqu titulunun təhrif edilmiş erməni variantı) dayanan qoşun gəldi. 
Həmin dövrdə bu titulu böyük xan Tanın nəvəsi, Tun-cabqu adı ilə tanınan 
sərkərdə daşıyırdı. Türkyutlar farsları qəflətən yaxaladılar. Xroxt mühasirəyə 
alındı. Smbat üç döyüş yoldaşı ilə mühasirədən çıxıb qaça bildi, onun köməkçisi, 
fars Datoyan isə darmadağın edildi. Türkyutlar Rey və İsfahana qədər İrana 
süpürgə çəkdilər, lakin «böyük xaqanın əmrini» alıb evlərinə qayıtdılar. 
Türkyutların geri çəkilməsinin Sebeosun tarixində verilən şərhi qətiyyən 
inandırıcı görünmür. 603-cü ilin payızında türkyutların «böyük xaqanı» yox idi; 
çünki məhz bu dövrdə məğlubiyyətə uğradılmış və hamı tərəfindən tərk edilmiş 
Qara Çurin xilas yolu axtararaq Toqona qaçmışdı. Aydındır ki, məhz bu şərait 
onun nəvəsini bölgəni qorumaq məqsədi ilə evə dönməyə məcbur etmişdi. 
Beləliklə, cənubi Xinqanda çinlilərin qələbəsi İranı xilas etmiş, Bizansı isə uçurum 
önünə gətirmişdi. 
Türkyutlar gedəndən sonra Smbat yeni qoşunlarla kuşanlar üzərinə hücuma 
keçdi. O, Bəlxə qədər gedib çıxsa da, Toxaristanda möhkəmlənə bilmədi və 
yenidən Sasanilər dövlətinin şərq sərhədi Murqaba qayıtdı. 
603—604-cü ilin qışı farsların vəziyyətini yüngülləşdirdi. Türkyutların 
qüdrəti çinlilərin zərbələri altında getdikcə zəifləyirdi, xaqanlıq hamının gözlərinin 
qarşısında süquta uğrayırdı. Doğrudur, kuşanları yenidən itaətə gətirmək mümkün 
olmasa da, şərq sərhədi üçün narahatlığa dəyməzdi. Yalnız bundan sonra İran 
qoşunları Bizans üzərində hücuma keçdilər. 
Aydındır ki, İranın şərq sərhəddindəki hadisələr fars qoşunlarının hücuma 
keçmə müddətini ölkənin daxili vəziyyəti ilə müqayisədə daha çox 
müəyyənləşdirirdi. Nə qədər ki, türkyutlar gücsüz idilər, Xosroy Pərvizin qoşunları 
qərbdə qələbədən qələbəyə doğru gedirdi. 
 
XI f ə s i l 
 
AŞİNA VƏ SUY 
 
Xaqanlığın birləşdirilməsi. Böyük hərc-mərclikdən əvvəlki vəziyyəti 
bərpa edən 593-cü il sülhü Suy imperatorunu can atdığı bütün cəhdlərin 
bəhrələrindən məhrum elədi. O, türkyut knyazları arasına nifaq salmaqla onları diz 
çökdürmək, sonra isə bir dilənçi payı verməklə bu nifaqı qızışdırmaq istəyirdi. 
Bunun əvəzində isə ondan yenə də Çin üçün son dərəcə əlverişsiz ticarət 
müqaviləsinin şərtlərini dəqiqliklə yerinə yetirməyi tələb edən vahid və qüdrətli 
xaqanlıq dayanmışdı. Hələ bunlar azmış kimi, türkyutlar sərhəddə Çin əhalisi ilə 
mübadilə-ticarət aparmaq üçün bazarlar açılmasını təklif edən tələb-xahişnamə də 
göndərmişdilər. Bununla da onlar iqtisadiyyatlarının müstəqilliyini təmin etmək 
istəyirdilər. Konflikt baş verəcəyi təqdirdə türkyutlar artıq sarayın vasitəçiliyi 
olmadan bilavasitə istehsalçının özündən zəruri malları ala bilərdilər. Ehtimal ki, 
114 
 
bu «xahişin» İrana yürüşlə eyni vaxta düşməsi təsadüfi deyildi. Türkyutların Çinə 
müraciəti də həmin 589-cu ilə təsadüf edirdi. Çox güman ki, türklər ipəyin onlara 
lap yaxın vaxtlarda lazım olacağını gözləyirdilər — onların qərbdəki həmtayfaları 
tezliklə özlərini Bizansa çatdıracaqdılar, bundan sonra isə karvanlar qərbə ipək sap, 
şərqə isə qızıl daşıyacaqdı. Yan Tszyan 589-cu ildə Cənubi Çində Çen çarlığının 
itaətə gətirilməsi ilə məşğul idi, odur ki, bu cür əlverişsiz şəraitdə münasibətləri 
kəskinləşdirməməyi daha ağıllı yol saydı. Lakin xanın düşərgəsində görülən işlərin 
heç də hamısı onun xoşuna gəlməyə bilərdi. 
Bütün antisuy əhvali-ruhiyyəli təşəbbüslərin mərkəzində Çjou sülaləsindən 
olan məlakə dayanırdı. O, qohumlarının xaincəsinə öldürülməsini imperatora heç 
cür bağışlaya bilmirdi. İmperator isə məlakəni intiqam cəhdlərinin əbəsliyinə 
inandırmaq üçün ona Çen sülaləsinin imperatoruna məxsus bahalı qapını hədiyyə 
göndərdi. Bununla da Yan Tszyan demək istəyirdi ki, bütün Çin artıq onun hökmü 
altındadır, məlakə isə əbəs yerə odun üstünə yağ tökür. Çinli xanım bu hədiyyəyə 
çoxmənalı işarələrlə dolu bir elegiya ilə cavab verdi. 
İmperator şerdə ona dünyanın faniliyinə qurban getmək arzulandığını, 
habelə məlakənin barışmazlığından son dərəcə qəti mövqe tutduğunu gördü. O, 
qisas məqsədi ilə hədiyyələrin miqdarını azaltdı, sonra isə çinli məlakənin 
məşuqunun peyda olmasına əsaslanıb onu tituldan məhrum etdi. Lakin bütün 
bunlar nə məlakənin ordadakı şöhrətinə xələl gətirdi, nə də onun Çin imperatoruna 
bəslədiyi nifrəti azaltdı. 
İmperatorun vətənindən didərgin düşmüş bu qadının elegiyasına tam 
ciddiyyətlə yanaşmasının əsası vardı. 593-cü ildə Çindən Yan Xin adlı bir nəfər 
xanın düşərgəsinə gəlib çinlilərin özlərinin Suy rejimindən narazı olduqlarını və 
üsyana hazırlaşdıqlarını dedi. Dulan xan bu məlumatdan dərhal lazımi nəticə 
çıxardı və 584-cü il müqaviləsinə görə Çinə verməli olduğu xəracı dayandırdı. 
Məlakə Buxara knyazı Nili xanla (Qara Çurinin nəvəsi, Bəhrum Çubinin 
öldürdüyü Yanq Souxun oğlu) ittifaq yaratdı, beləliklə də ordada antiçin partiyasını 
daha da möhkəmlətdi. 
Bütün bunlar Suy hökuməti üçün ona görə təhlükəli idi ki, Yan Xin yalan 
danışmırdı; Çində həqiqətən də Suy sülaləsi əleyhinə mübarizə genişlənirdi. 594-cü 
ildə quraqlıq nəticəsində aclıq başlandı, lakin imperator aclıq çəkənlərə dövlət 
ambarlarından taxıl buraxılmasına icazə vermədi. 597 və 600-cü illərdə cənubda 
elə güclü üsyanlar başladı ki, onların yatırılması üçün 50 min nəfərlik ordu 
göndərmək lazım gəldi. Çox ehtimal ki, Yan Xin üsyançılarla türkyutlar arasında 
vasitəçi idi. Suy imperiyasının məngənə arasında qalacağı ehtimalı qətiyyən istisna 
olunmurdu. Lakin bu məqamda yenə də Çjan-sun Şen səhnəyə qədəm qoydu. 
Nifaq salınmışdır. Çjan-sun Şen 594-cü ildə səlahiyyətli səfir kimi xanın 
düşərgəsinə gəldi və burada Suy sülaləsi əleyhinə əsil sui-qəsdlə üzləşdi. Sui-
qəsdçilərin başında məlakə və onun məşuqu, soqdiyalı Ansuykya dayanırdılar. 
Lakin əsas təhlükə Yan Xindən gəlirdi və Çjan-sun Şen nəyin bahasına olursa 
115 
 
olsun, onu yaxalamalı idi. Xan Yan Xinin düşərgədə olmadığını bildirərək mühacir 
çinlini ələ verməkdən boyun qaçırdı. Lakin məharətli casus Yan Xinə təhkim 
olunmuş türkyutlardan birini pulla ələ alıb onun vasitəsi ilə qəsdçini tapdı və 
şahzadə xanımın intriqalarını xana açıb bildirdi. Xan və əyanları bərk pərt oldular. 
Yan Xini qaytarmaq məcburiyyəti qarşısında qaldılar. Lakin Çjai-sun Şen bununla 
kifayətlənmədi. Onun məqsədi türkyut xaqanlığında yenidən nifaq yaratmaq idi. 
Bu dəfə də o, özünə lazım olan knyazı tapa bildi. Bu taxt-tacın varisi, xanın əmisi 
oğlu Janqar (Çin mənbələrində Janqan) idi. 
Onun şimali-şərqdə bölgəsi və Toleslərin (Tuli xan) xanı titulu vardı. 
Kidanların, xilərin (tatablar) və şiveylərin (tatarlar) vassal tayfaları onun hökmü 
altında idilər. Çulo knyazın oğlu kimi çoxlu tərəfdarları vardı. Lakin o, prinsipsiz, 
paxıl və qorxaq adam idi, bir sözlə, xəyanətkar üçün lazım olan bütün sifətlərə 
malikdi. 
Çjan-sun Şen məlumatında yazırdı: «Yun Yuylyuy (Yun Yollıq) səbatsız və 
xəyanətkardır. Yalnız Dyanqa (Qara Çurin) ilə düşmənçilik onu indiki vaxtda 
imperatordan kömək ummağa təhrik edir. Əgər Yun Yuylyuyun xahişi yerinə 
yetirilsə, qüvvətlənəndən sonra üsyan qaldıracaq. Məlakə ilə evlənsə, həmin 
nigahın verdiyi üstünlükdən Dyanqu və Janqara qalib gəlmək üçün istifadə 
edəcəkdir. Qorxuram ki, bu zaman artıq onun şöhrətpərəstliyinin qarşısını almaq 
çox çətin olacaq. Digər tərəfdən, Janqar öz səmimiyyətini sübut etmişdir. O da 
məlakəyə evlənmək istəyir və bu arzunu yerinə yetirmək yaxşı olardı. Qoşunlarının 
azlığına görə onu cənuba köçürmək və Yun Yuylyuya qarşı sipərə çevirmək 
lazımdır». 
Bu plan 597-ci ildə qəbul edildi və yerinə yetirildi. Türkyut xaqanlığı 
daxilində çinpərəstlər partiyası yarandı. Çinlilər isə yeni müharibəyə hazırlaşırdılar 
və onun labüdlüyü heç kimdə şübhə doğurmurdu. Çin sarayı ilə qohum olmaq və 
cehiz adı altında illik hədiyyələr almaq elə tələ idi ki, türkyut knyazlarının heç biri 
onun yanından ötüb keçə bilməzdi. Janqara Çin sarayından gəlin yalnız Çjou 
sülaləsindən olan məlakəni aradan götürmək şərti ilə vəd edildi. Janqar bütün 
dövrlərdə işə keçən vasitədən istifadə etdi — xanın qarşısında məlakəyə şər atdı. 
Fitnəkarlıq baş tutdu. Xan böhtana inanıb qəzəb içərisində məlakəni öldürdü. 
Janqar kifayət qədər ağıllı adam idi və təbii ki, bu qətldən sonra dərhal öz 
bölgəsinə qayıtdı. Fitnəkarlığın üstü açılanda o, artıq nisbi təhlükəsizlikdə idi. Suy 
imperatoru da münaqişəyə qoşulub bütün qüvvə və imkanları ilə xəyanətkarı 
müdafiə edəcəyini bildirdi. Xan geri çəkilməli oldu. Lakin artıq o, tamamilə 
dayısının babası Qara Çurin Türkün (Dyanqunun) təsiri altına düşmüşdü. Qara 
Çurin təvazökar tarduş xanı (Datu xan) titulunu saxlamaqla əslində xaqanlığın 
faktik hakiminə çevrilmişdi. Müharibənin labüdlüyü yalnız çinlilərə deyil, 
türkyutlara da şübhə doğurmurdu. 
Müharibənin başlanğıcı. Konfliktin şiddətləndiyi məqamda şərait Çinin 
xeyrinə idi. 591-ci ildə Toqonda bacarıqlı xan Kualyuy öldü. Onun oğlu Şifu Çinlə 
116 
 
ittifaq cəhdinə görə həyatla vidalaşsa da, qardaşı Fuyun 597-ci ildə neytral mövqe 
tutdu və beləliklə Suy imperiyasını qərb sərhədlərini qorumaq qayğısından azad 
etdi. Bu da çinlilərə özlərinin əsas qüvvələrini Sarı çayın sahillərində 
cəmləşdirməyə imkan verdi. 
597-ci ildə onlar əlaltıları Janqarı cənuba, Ordos yaxınlığındakı düzənliklərə 
köçürdülər. Çinlilər ondan pul əsirgəmirdilər, Janqar isə həmin pulları öz 
həmtayfalarını ələ almağa sərf edirdi. Qara Çurin də tədbirlər gördü. O, arxasını 
təmin etməyə tələsirdi. Türklərə qarşı üsyan qaldırmış Volqaboyu uqurları itaətə 
gətirildi. On min uqurtarniax, koçagir və zabender tayfaları Pannoniyaya qaçıb 
avarlara qoşuldular. 
598-ci ildə Qara Çurin Konstantinopola, imperator Mavrikinin yanına 
səfirlik göndərdi. Səfirliyin məqsədi keçmiş dostluq münasibətlərini bərpa etmək 
idi. Qara Çurin bildirdi ki, ölkəsindəki butün daxili çəkişmələrə son qoyub, 
düşmənlərinin hamısına qalib gəlib. Qafqaz istiqamətində istilalardan imtina 
Xəzəryanı rayonlarda Bizansın intriqalarına son qoymaq üçün özünəməxsus ödənc 
almalı idi. Qara Çurin Orta Asiyanı əlində möhkəm saxlayırdı — Paykənddə onun 
nəvəsi Nili xan möhkəmlənmişdi. Şaşda (Daşkənddə) isə başqa nəvəsi — Şequy 
hakimiyyət başında idi. 597-ci ildə türkyutlar sərhəddə basqın etdilər, 598-ci ildə 
knyaz Syunun başçılığı ilə Çin ordusu Linçjoudan yürüşə çıxdı. Müharibə başlandı. 
Çinlilər beş illik sülh dövründən pis istifadə etməmişdilər. Tan sülaləsinin 
gələcək banisi, mənşəcə yarıtürk sərhəd zabiti Li Yuan böyük hərbi istedada malik 
olduğunu nümayiş etdirdi. O, dönmədən və səbrlə öz əsgərlərini türkyutlardan 
götürdüyü yeni sıra təliminə alışdırırdı — onlar yurtlarda yaşamalı, süd və ətlə 
qidalanmalı, at minməyi və dövrələmə ova çıxmağı öyrənməli idilər. O, Çin 
əsgərlərinin döyüş keyfiyyətlərinə görə Türkyutlarla bir səviyyədə dayanmasına 
nail oldu. Yeni təşkil olunmuş süvari hissələrindən əlavə xəyanəti artıq üzə çıxmış 
Janqarın dəstələri də çinlilərin sərəncamında idi. 
598—599-cu ilin qışındakı ilk toqquşmalar çinlilərin xeyrinə nəticələndi, 
lakin Qara Çurin və Dulan xan türkyut süvarilərinin sürətli manevr mahiyyətindən 
istifadə edərək Çinin ön xətdəki qoşunlarının arxasına keçdilər və Janqarın Böyük 
səddin cənub səmtindəki düşərgəsinə soxuldular. Xəyanətkarlar qəfil yaxalandılar, 
lakin onlar əfv olunmayacaqlarını bildiklərindən cəsurluqla vuruşurdular. Onlar 
haqlı idilər — Janqarın qardaşları, uşaqları və bütün qohumları öldürüldü, özü isə 
gecənin qatı qaranlığından istifadə edib beş atlının və Çjan-sun Şenin müşayiəti ilə 
aradan çıxdı. 
Ertəsi gün onun başına daha yüzə yaxın döyüşçü toplaşdı, lakin ruhdan 
düşmüş Janqar onları geriyə, atasının köhnə dostu Qara Çurinin yanına qayıtmaq 
üçün dilə tutmağa başladı. O, köhnə əlaqələri sayəsində həyatını xilas etmək 
istəyirdi, ancaq düşünmürdü ki, silahdaşlarının həyatına heç kim zəmanət vermir. 
Lakin Janqarın tərəfdarları tərəddüd keçirirdi, Çjou-sun Şen isə vaxtdan istifadə 
edib yaxınlıqdakı qalanın qarnizonuna çaparlar göndərdi. Onun əmri ilə həmin 
117 
 
qalada xəbərdarlıq tonqalları yandırıldı və Çjan-sun Şen həyəcanlı Janqara başa 
saldı ki, məşəllərin çoxluğu güclü düşmən ordusunun yaxınlaşdığını bildirir. Bərk 
qorxuya düşən Janqar qalaya aparılmasına etiraz etmədi, buradan isə onu imperator 
sarayına apardılar. Yan Tszyan kifayət qədər ağıllı və tədbirli idi, Janqar kimi heç 
nəyə layiq olmayan bir adamı türkyut taxtına çıxarmağın necə faydalı və 
əhəmiyyətli olduğunu yaxşı başa düşürdü. Doğrudur, ona bel bağlamaq olmazdı, 
lakin Janqarı əldə oynatmaq rahat və asan idi. Axı, o, qanuna və sülaləyə hörmətlə 
yanaşan bir xalqın xanının qanuni varisi idi. Hətta qüvvə və imkanlarını itirsə də, 
Janqar Qara Çurinlə yola getməyən türkyutlar üçün cazibə mərkəzi olaraq qalırdı. 
Tezliklə Dulan xanın kiçik qardaşı Tyüzlyük (Çin mənbələrində Dusulu) onun 
tərəfinə keçdi. Bir müddət sonra isə Çin qızılı Janqarın tərəfdarlarının sayını daha 
da artırdı. 
599-cu ilin yayında Çin generalları Qao Fan və Yan So Qara Çurinlə 
toqquşdular. Biçurinin «Çin tarixi»ndə döyüşün bütün taktiki təfərrüatları ilə 
verilmiş yalnız bir təsviri vardır. Bu 599-cu il döyüşünün təsviridir. Biçurinin 
həmin əsəri çap olunmadığından müvafiq mətni bütünlüklə burada vermək yerinə 
düşərdi. 
«Tutszyuevtslərlə (türkyutlarla) vuruşan generallar gördülər ki, Çin 
süvariləri dərhal düşmənin döyüş xəttinin içərisinə soxulur. Onlar cəbhəni elə 
qurdular ki, döyüş arabaları, piyadalar və süvarilər qarşılıqlı surətdə bir-birinə 
yardım edə bilsinlər. Atıcılardan kare-batalyonlar təşkil etdilər, süvariləri isə 
karenin içərisinə düzdülər. «Bu qədim üsul qələbə üçün kifayət deyildi» — deyə 
Yan So öz fikrini bildirdi. Ona görə də süvariləri qabağa çıxardı. Datu xan (Tarduş 
xan, Qara Çurin Türk) sevinclə dedi: «Səma özü məni mükafatlandırır». O, atdan 
düşdü, gözlərini göyə qaldırıb təzim etdi. Sonra 10000 atlısı (?) ilə düz irəli şütüdü. 
Cjuloxeu (Çin zabiti) dedi: «Düşmənlər hələ lazımi şəkildə səfə düzülməyiblər, 
hücuma keçmək lazımdır» — və ən yaxşı süvarilərlə onların üstünə getdi. Yan So 
da ordunun əsas hissələri ilə onun ardınca hücuma qoşuldu. Tutszyuestslar 
tamamilə darmadağın edildi. Öldürülənlərin və yaralananların sayı-hesabı yox idi». 
Epizodun təhlilindən belə qənaətə gəlmək olar ki, türkyutların da kazaklar 
kimi atlı sıraları vardı. Hücumun əsas məqsədi düşmənin döyüş səfini dağıtmaq, 
qarmaqarışıqlıq salıb qaçanları qılıncdan keçirmək idi. Türkyut xanının vaxtsız 
sevincinin səbəbi düşmən qüvvələrinin parçalanması idi. Xan onlara ayrı-ayrılıqda 
divan tutmaq istəyirdi. Lakin çinlilər təşəbbüsü bu dəfə türkyutların əlindən aldılar. 
Süvarilərin əks-hücumu zərbəni zəiflətdi və türkyutların döyüş sıralarını pozdu. 
Əlbəyaxa döyüşə girən çinli piyadalar sayca üstünlükləri ilə məsələni həll etdilər. 
Nəzərə almaq lazımdır ki, əlbəyaxa döyüşlərdə piyadalar süvarilərdən daha 
güclüdürlər, çünki yerdə o, atlıya nisbətən çevikdir, zərbələrdən daha tez yayına 
bilir. 
Şərqi türkyutlardan təşkil olunan və Dulan xanın başçılıq etdiyi digər ordu 
daha müvəffəqiyyətlə vuruşurdu və Janqarı elə sıxışdırdı ki, çinlilər onu öz 
118 
 
sərhədləri daxilinə buraxmalı oldular. Ordosdan şimaldakı çöllər və ona bitişik 
Alaşan dağının ətəkləri örüş yeri kimi Janqara verildi. Onun köçlərini müdafiə 
üçün Çin qoşunları ayrıldı. İmperator Janqarı özünə yaxınlaşdırdı, o, xainlərə ən 
bahalı hədiyyələri də əsirgəmirdi. Bu siyasət özünü doğrultdu. Çjan-sun Şen 
Janqarın tərəfdarları arasından casuslar seçdi. Onlar xan ordusuna göndərildilər və 
burada kimliklərini bildirmədən türkyut qoşunları arasında vahimə əhvali-ruhiyyəsi 
yaradırdılar. Xan özü ehtimal mahir təhkiyəçilərin təsiri altında gecələr bir-
birindən dəhşətli yuxular görməyə başladı. Onun yuxusuna ulduzlardan yağan 
qanlı yağış, qırmızı göy qurşağı və s. girirdi. Xurafata inanan köçərilər bütün bu 
danışıqlar nəticəsində hədsiz əsəbi vəziyyətinə düşmüşdülər. Nəhayət, Dulan xan 
öz çadırında öldürüldü və mənən pozulmuş ordu ona böyük uğurlar vəd edən 
hücumu dayandırdı (600-cü il). 
Qara Çurin Türk «özü özünü xan elan etdi». Lakin hələ qələbədən çox uzaq 
olan müharibəni uğurla başa çatdırmaq üçün o həm çox qoca, həm də bir vaxtlar 
vuruşduğu şərqi türkyutlar arasında çox qeyri-populyar idi. 
Böqyü xan. Qara Çurin Türk Böqyü xan, yəni qəhrəman titulunu qəbul etdi. 
Lakin o, ümumun etimadını qazana bilmədi və ordada böyük qarmaqarışıqlıq 
başlandı. Çjan-sun Şen öz təxribatçı fəaliyyətini davam etdirirdi. Onun adamları 
çölə yol tapmış və tele tayfalarını üsyana təhrik etməyə başlamışdılar. Çjan-sun 
Şenin ehtimalı düzgün idi. Telelər əhalinin böyük əksəriyyətini təşkil edirdi, cəsur, 
azadlıqsevər xalq idi və təbii ki, asılı vəziyyət onları əzməyə bilməzdi. Türkyutlar 
«onların gücü ilə şimal çöllərində qəhrəmanlıq göstərirdilər»,
44
 başqa sözlə desək, 
xaqanlığın əzəməti naminə teleləri öz qanlarını axıtmağa məcbur edirdilər. 
Xaqanlar qalib mövqelərini saxladıqları müddətdə telelər də loyal mövqe 
tuturdular, lakin Qara Çurinin hakimiyyəti zorla qəsb etməsi hamının şüurlarını və 
beyinlərini təlatümə gətirəndə onların da inamı sarsılmağa başladı. 
Yeni xanın vəziyyəti fövqəladə dərəcədə ağır idi. O, taxt-tac varisliyi 
qanunun ziddinə olaraq hakimiyyətə gəlmişdi və bununla da düşmənlərinin əlinə 
«hakimiyyət qəsbkarına qarşı mübarizə» şüarı kimi güclü bir silah vermişdi. 
Onun əsas düşməni — xain Janqar taxt-tacın qanuni varisi idi, həm də 
Janqar çöldə səxavətlə paylanan Çin qızılı təmsil etdiyindən onun hüququ 
saatbasaat daha real təsir bağışlayırdı. 
Eyni zamanda cəbhədəki vəziyyət də get-gedə gərginləşirdi. Çjan-sun Şenin 
təklifi ilə çinlilər hərbi əməliyyat zonasındakı su mənbələrini zəhərlədiklərindən 
türkyutlar geri çəkilməli olmuşdular. Geri çəkilmə mütəşəkkil keçirilmişdi. 
İtkilərin azlığı da buna dəlalət edir. Təxminən min nəfər ölmüş, bir neçə yüz nəfər 
əsir düşmüş, bir neçə min baş mal-qara aparılmışdı. Çinlilər üçün əhəmiyyətli 
məsələ başqa idi—türkyut ağsaqqalları Janqarın yanına qaçmağa başlamışdılar. 
Lakin Qara Çurinin mövqeləri hələ sarsılmamışdı. 
                                                          
44 Н.Я.Бичурин. Собрание сведений…, т. I, c:302. 
119 
 
601-ci ildə o, yenidən Çinə soxuldu və general Xan Xunun ordusunu 
darmadağın etdi. Türkyutların başqa bir dəstəsi Janqarın köç düşərgəsini dağıtdı, 
çoxlu mal-qara və əsir apardı. Tələsik təchiz olunmuş Çin ordusu qənimətləri geri 
ala bildi, lakin onlar yeni basqına mane ola bilmədilər. 
Ancaq Janqarın Çjan-sun Şenin əmri ilə göndərilən agentləri teleləri türkyut 
xanının əleyhinə qaldırdılar. On tayfa silaha sarıldı, onların arasında yalnız telelər 
deyil, abarlar da vardı. Üsyan şimal-şərqdə Selenqadan tutmuş cənub-qərbdə Tyan-
Şana qədər böyük bir ərazini bürümüşdü. Qərbi türkyutlar üsyançılarla döyüşdə 
məğlub edildilər. Nili xan həlak oldu, qardaşı Tun-cabğu qaçdı, lakin xaqanlığın 
Tarbaqatayın arxasındakı ucqarları Aşina sülaləsinə loyal münasibətini qoruyub 
saxladı. 
Şərqdə vəziyyət daha pis idi. Qara Çurin öz irsi bölgəsindən uzaq 
salınmışdı. Onun böhranlı vəziyyətini görən şərqi türkyutlar öz xanlarını fəlakətdə 
qoyaraq qaçıb dağılmış, tatablar isə Çinə itaət göstərmək niyyətində olduqlarını 
bildirmişdilər. Qara Çurin Toqona qaçdı və orada tibetlilər tərəfindən öldürüldü. 
Bunun ardınca Çjan-sun Şen Janqarı təntənəli şəkildə çölə gətirib qanuni varis kimi 
onu xan elan edəndə müqavimət göstərəsi bir qüvvə yox idi. 
Nili xanın qardaşı və varisi Bası-təkin öz bölgəsini — Buxaranı itaətkarlıq 
göstərmək yolu ilə qorumağa çalışdı. Bası (Çin mənbələrində Poşi) özünün çinli 
arvadı (bu qadın da ona irsən qardaşından keçmişdi) Syanşi ilə Çinə gəldi, lakin 
burada həbs edildi (604-cü il). Nili xanın azyaşlı oğlu Tamam (Çin mənbələrində 
Daman) qərbi türkyutların xanı oldu. 
Xanların alçaldılması. Suy sülaləsinin qüdrətinin çiçəklənən dövründə 
onun banisi Yan Tszyan — imperator Ven-di öldü (iyul 604-cü il).
45
 Həm də bu 
                                                          
45 Mənbələrdə bu haqda birbaşa məlumat yoxdur, lakin həmin vaxtdan etibarən onun adı çəkilmir. 
Güman olunur ki, o, məhz Tun idi. Mənbədə isə o, yalnız titulu ilə xatırladılmışdır. Lyu Mao-tszyayın 
bu haqdakı şübhələri inandırıcı deyil, çünki o, «yabqu» termininin semantikasını nəzərə almır. 
Poşi-təkinin Çinə gəlmə tarixi Suyşuda 600-cü il kimi göstərilir. Lakin Şavann inandırıcı şəkildə 
göstərir ki, bu tarix səhvdir. Bası (türkcə), eləcə də Poşi (Çin dilində) «incidilmiş», «qurban» (daha 
dəqiq—«basılmış», «məğlub edilmiş» — V. Q.) mənasını verir. Bu şəxsi ad və titul deyil, ləqəbdir, 
türklər və çinlilər həmin ləqəbi taxt-tacı həbsxana ilə əvəz olunan, aldadılmış və məhv edilmiş knyaza 
vermişdilər. Onun əsl adı məlum deyil.  N. Y. Biçurin, istisna olunmaqla qalan müəlliflərin hamısı 
hadisələrin gedişini uyğurlar haqqındakı epizoda əsaslanaraq bərpa edirlər. Lakin onlar nəzərə almırlar 
ki, tənqidsiz qəbul olunan mətn cəfəngiyata gətirib çıxarır. Bu şərh üçün əsas kimi üsyanın tarixi 
götürülür. Mən həmin tarixin özünü səhv hesab edirəm. Lyu Mao-tszyunun əsəri üzrə mətni gətirirəm: 
«Da-yə-nin hakimiyyətinin birinci ilində (605-ci il) türkyutların (qərbi) hökmdarı Çulo xan tele 
tayfalarına hücum edib onların üzərinə ağır vergi qoydu. Lakin üsyandan ehtiyatlanaraq onların bir neçə 
yüz nəfər başçısını (N. Y. Biçurində — ağsaqqallarını) bir yerə yığıb öldürtdü. Buna görə də telelər 
üsyan qaldırdılar. Buqu, tonqra, uyğur, bayırku, aymak (bu), fulo tayfaları birləşdi. Onların ali 
başçısının titulu sıqin idi. Sonralar onlar özlərini uyğur adlandırmışdılar. Uyğurlar seyantolardan 
şimalda, Solin Selenqa çayının üzərində yaşayırlar». Burada adları çəkilən tayfaların hamısı Tolo 
çayından şimalda yaşayırdılar və «keçmiş usul torpaqlarında, yəni Jetisuda məskunlaşan» (Biçurin) 
qərbi türkyutlarla heç bir əlaqəyə malik deyildilər. 605—606-cı illərdə qərbi türkyutlarla vuruşan 
tayfaların — kibi və seyantoların adları isə çəkilməmişdir. Bu, müxtəlif hadisələrin iki təsviri haqqında 
120 
 
ölümün qəfilliyi hökmdarın qətlə yetirildiyini ehtimal etməyə əsas verir. Onun oğlu 
Yan Quan Yan-di adı altında taxta çıxdı. O, atasının fatehlik siyasətini davam 
etdirirdi. 
604-cü ildə Suy imperiyası özünün tam qələbəsini bayram edə bilərdi. 
Çinlilərin əlaltısı xain Janqar Şərq xaqanlığının hamı tərəfindən qəbul edilmiş xanı 
oldu. Bu dövrdən etibarən Şərq xaqanlığı Qərb xaqanlığından birdəfəlik ayrıldı. 
Çinlilərin yardımı kəsilən kimi Selenqa çayı hövzəsində yaşayan telelərin 
üsyanı sakitləşdi, lakin Cunqariya və Tarim hövzəsi Şərqi türkyut xanının 
hakimiyyəti altına qayıtmadı. Nominal şəkildə onlar Qərb xaqanlığının tərkibinə 
daxil idilər. Lakin tele tayfalarından olan kibi (Şərqi Tyan-Şanın şimal 
yamaclarında) və seyanto (Altainnuru zirvəsinin cənub yamaclarında) özlərinin 
şərqdəki həmtayfaları ilə müqayisədə daha çox azadlıqsevərlik nümunəsi 
göstərdilər. Qərbi türkyutlarla aparılan iki illik (605—606-cı illər) inadlı müharibə 
onlara qələbə və azadlıq gətirdi. Bu müharibənin təfərrüatları xronikalarda qorunub 
saxlanmamışdır, lakin onun nəticəsində Cunqariyada müstəqil tele dövləti yarandı. 
Bu dövlətin başında Moxe-xan titulu qəbul etmiş Kibi tayfasının knyazı Qelen 
dayanırdı. Bu qələbə paz kimi türkyut ərazisinin içərisinə girən və çölə nüfuz 
prosesində Çin üçün körpü rolunu oynayacaq yeni köçəri dövlətinin yaranmasına 
Çinin rəğbət bəsləməsi nəticəsində əldə edilmişdi. Çinlə dostluq Qelenə dövlətinin 
şimal-şərq sərhədlərinin təhlükəsizliyinə təminat verirdi, çünki şərqi türkyutların 
xanı Janqar istisnasız olaraq imperiyanın mənafeyinə xidmət edirdi. Yaranmış 
sərfəli şərait nəticəsində telelər hər bir köçəri cəmiyyət üçün son dərəcə zəruri olan 
oturaq əhaliyə malik ərazi — Qaraşar, Turfan və Xami vadilərini əldə etdilər. 
Qelenin xan titulu qəbul etməsinə baxmayaraq Cunqariyanın qayda-
qanunları türkyutlardakı ciddi sistemə bənzəmirdi. Syantoluların başçısı İşibo 
Qelenə tabe olsa da, öz tayfası üzərindəki hakimiyyəti saxlamışdı. Qaoçan 
knyazlığındakı sülalədə öz mövqeyini saxlamışdı və ali hakimiyyətin 
möhkəmləndiyini göstərən heç bir məlumat yoxdur. Çox ehtimal ki, Cunqariyadakı 
Tele dövlətini tayfalar ittifaqı adlandırmaq daha çox yerinə düşərdi. 
Türkyutların Şərq xaqanlığındakı vəziyyətini məqbul hesab etmək olmazdı. 
Yeni xan Janqar Ordosda, Çin cidalarının müdafiəsi altında yaşayırdı və çöldə 
görünməyə qorxurdu; çünki təbəələrinin bir qismi ona türkyut kimi, başqa bir 
qismi isə xain və çinli əlaltısı kimi nifrət edirdi. Rifahının və gələcəyinin istisnasız 
şəkildə çinlilərdən asılılıqda görən Janqar tələb edildiyindən də artıq güzəştlərə 
gedirdi. Məsələn, o, Yan-diyə təbəələrinin geyimlərinin Çin geyimləri, xaqanlığın 
qanunlarını isə Çin qanunları ilə əvəz etmək niyyətində olduğunu bildirmişdi. 
                                                                                                                                      
nəticəyə gəlmək üçün kifayətdir. Xanın titulunu nəzərə alsaq, uyğur üsyanını Şərqi türkyut hökmdarı 
Çulo xanın hakimiyyəti dövrünə aid etmək daha düzgün olar (619-620-ci illər). Mənbədə deyilir: «Çulo 
xan qanunsuzcasına hökm sürməyə başladı». Bu real qiymət deyil, Qərbi türkyut xaqanlığına mənfi 
münasibətin ifadəsidir, çünki həmin dövrdə Sulo xan Tamam hələ körpə idi. 
 
121 
 
Lakin Yan-di etiraz etmişdi. Çünki həmin tədbirlərin həyata keçirilməsi Janqarın 
çöldəki populyarlığını daha da azaldır və yeni qarmaqarışıqlıqlara təkan verərdi. 
Janqar isə çinlilərə çox lazım idi. 
605-ci ildə kidanların üsyanı 20 min nəfərlik türkyut qoşunun köməyi ilə 
yatırıldı. Bundan əlavə Janqarın ordası digər şimal köçərilərinə qarşı mübarizədə 
də istifadə oluna bilərdi. 
Toqon hökmdarlığı Çinin Qərbə ənənəvi yolunun üstündə maneə idi. 
Toqonla münasibətlər həmişə gərgin olmuşdu, 603-cü il ərəfəsində isə Toqon 
çöldəki antiçin əhval-ruhiyyəli qüvvələrin cazibə mərkəzinə çevrildi. 604-cü ildə 
Çinin düşməni Qara Çurin Türk məhz burada xilas yeri tapmaq istəyirdi, «səma 
oğlunun» önündə baş əymək istəməyən tatablar da onunla birlikdə Kukunor 
sahillərinə qaçmışdılar. Janqar xan olduqdan sonra türkyutların Toqonla ittifaqını 
pozdu. Bu isə Toqon çarlığının tamamilə təcrid edilməsi idi. Lakin xan Fuyun 
labüd Çin basqınına hazırlaşmışdı, imperator Yan-di isə belə ağır müharibə 
aparmağa qətiyyət göstərmirdi. O, Toqonu başqalarının əli ilə alçaltmaq üsulunu 
tapdı. 
Çin səfiri kiçik yaşlı Qərbi türkyut xanının yanına gələrək Şərqi türkyutlarla 
birlikdə onun üzərinə hücuma keçəcəkləri ilə hədələdi. O, həmçinin bildirdi ki, 
Qərbi türkyut xanı özünü Çinin vassalı elan etməyə razılıq verməsə, girov kimi 
saxlanan anası edam olunacaq. Xan Çinə tabeliyini sübuta yetirməli idi. Ona 
Toqona arxadan hücum üçün qoşun göndərmək təklif olundu. Şərtlər qəbul edildi. 
608-ci ildə türkyutlar Toqona onların hücum gözləmədikləri qərb tərəfdən zərbə 
endirdilər. Heç bir müqavimətə rast gəlməyən türkyutlar Soydoma soxuldular, 
dağlarda gizlənməyə macal tapmayanların hamısını qırdılar və böyük hərbi 
qənimət ələ keçirdilər. 
Belə bir sual meydana çıxır: nə üçün Çulo xan, daha dəqiq desək, onun 
qəyyumları bu qədər sərfəsiz bir işə razı oldular və öz qoşunlarını düşmən 
mövqedə dayanan Qelenin — Moxe xanın ərazilərindən necə keçirdilər? Çox 
güman ki, Çin səfirinin səyləri nəticəsində qərbi türkyutlar telelərlə sülh bağlamağa 
müvəffəq olmuşdular. Bu itaətkarlıq və kömək üçün mükafat, həmçinin xaqanlığın 
alçaldılması müqabilində əvəz idi. Mövcud vəziyyət şəraitində tarixin faktlarını 
yalnız bu cür mənalandırmaq olar. Doğrudan da, 608-ci ildən sonra qərbi telelərlə 
qərbi türkyutların vuruşları səngimişdi. 
İmperator Yan-di bu məqamı yürüş üçün sərfəli sayırdı, 608-ci ildə Çin 
qoşunları müharibə elan etmədən Toqona girdi. Xan Fuyun öz köçəri xalqı ilə 
birlikdə cənuba, «Qarlı dağlara» tərəf qaçdı, qalanlarını isə çinlilər əsir götürərək 
imperatorun cariyələri üçün pavilyon tikmək üçün Çinə göndərdilər. Suy hökuməti 
işğal olunmuş torpaqları sürgünlü cinayətkarlarla məskunlaşdırmağa başladı və 
orada Çin inzibati qaydaları qoydu. 
609-cu ildə Yan-di özü böyük qoşunla dağlarda gizlənmiş xan Fuyunu 
tutmaq üçün yürüşə çıxdı. Lakin dağlara yol tapmağı qarşılarına məqsəd qoyan 
122 
 
sərkərdələr orada öz başları ilə vidalaşmalı oldular. Buna baxmayaraq xan 
Amdoya, köçəri dağlıların yanına çəkilməli oldu. Burada o, sığınacaq və 
təhlükəsizlik tapdı. Yan-di Kukunorda ləngimədən qoşunu ilə birlikdə Qərbə 
hərəkət etdi və burada heç bir müqavimətə rast gəlmədən fateh çələngi qazandı. 
Qaoçanın (Turfan), İvunun (Xemi) və digər 27 xırda knyazlıqların nümayəndələri 
öz itaətkarlıqlarını bildirmək üçün onun yanına gəldilər. Doğrudur, burada 
Qaraşarın, Kuçinin, Xotanın və Kaşqarın nümayəndələri yox idilər, lakin Lobnora 
və Çerçen-Daryaya qədər bütün torpaqlar Çin imperiyasına keçdi. 
Bu qərbi türkyut xanlığının və Cunqar teleləri xanlığının ərazi bütövlüyünə 
açıq-aşkar qəsd idi, lakin Çuloxan Taman və Moxe xan Qelen etiraz etməyə 
cəsarəti çatmadı. Yan-di Çinə qayıtdı. 
Su əzəməti. 604-cü ildə taxta çıxan knyaz Yan Quan yalnız varlı ölkənin 
deyil, həm də ağıllı atasının qazandığı qələbə çələnglərinin varisi olmuşdu. Tarixdə 
bəxti gətirən hökmdarların müvəffəqiyyətlərindən gicəllənmələrinə dair çoxlu 
misallar var. Yan Quanın başı isə özgəsinin müvəffəqiyyətindən gicəllənməyə 
başladı. Hakimi-mütləq olduqdan sonra o, qələbələrin hansı çətinliklər hesabına 
qazanıldığını və onların nə kimi risklərlə bağlı olduğunu unutdu. Düşmənlərin 
qüvvəsi ona cüzi, öz qüvvələri isə hüdudsuz görünürdü. Buna görə də Yan Quanın 
hakimiyyət dövrü bir-biri ilə əlaqəli səhvlər silsiləsindən ibarət idi və bunun 
müqabilində də o, taxt-tac və həyatı ilə vidalaşmalı oldu. 
Yuxarıda deyildiyi kimi, tobasların birbaşa varisləri istisna edilməklə Suy 
sülaləsi bütün Şimali Çin əhalisinin antitürk əhvali-ruhiyyəsi bərqərar olmuşdu. 
Lakin tobaslıların varislərinin sayı da az deyildi; buna görə də Yan Quan onların 
loyallığına nail olmaq üçün son dərəcə incə davranırdı. Tobaslıların çinliləşmiş 
xələfləri Xebeydən tutmuş Çanyana qədər Böyük sədd boyunca yaşayırdılar. 
Onların içərisində Quanlun qruplaşmasındakı Çin mülkədarlarının 
hakimiyyətindən uzaqlaşdırdığı çoxlu iri torpaq sahibləri və peşəkar hərbçilər 
vardır. Sonuncu sülalələrin özbaşına hakimiyyəti nəticəsində gücdən düşmüş 
Cənubi Çin Yan Quan üçün yüngül qənimətə çevrildi; lakin mahiyyət etibarı ilə bu 
ərazi taxt-tacın dayağı yox, itaətə gətirilmiş ölkə olaraq qalırdı. Suy sülaləsinin 
vassallarına çevrilmiş türkyut xanlarının sədaqəti keçici xarakterli idi, onların 
təbəələrinin Çinlə bağlı hər şeyə nifrəti isə şübhə doğurmurdu. Bu cür rəngarəng və 
narahat təbəələri idarə etmək üçün son dərəcə ağıllı, ən başlıcası isə siyasətcil 
hökmdar lazım idi. Lakin taxt-tacın varisi, hakimiyyətə gələndən sonra Yan-di 
titulunu qəbul edən Yan Quan belə hökmdar deyildi. O, Çinin ən amansız 
despotlarından biri kimi şöhrət qazanmışdı. 
Böyük Çin səddindən şimaldakı ölkələrdə Suy sülaləsinin üstünlüyü əvvəla 
şərqi və qərbi türkyutlar arasında başlanan amansız düşmənçiliyə, digər tərəfdən 
isə ipəyə olan tələbata əsaslanırdı. 
VI əsrdə türkyutlar özlərini vahid xalq sanırdılar. 80-ci illərin çəkişmələri 
zamanı xan oğulları dalaşırdılar, onların döyüşçüləri isə çox asanlıqla qalibin 
123 
 
tərəfinə keçirdilər. Qara Çurin Türk xaqanlığın hər iki hissəsini birləşdirdi. Bu 
şərqdə heç bir müqavimət doğurmadı, lakin Qara Çurin məğlub edilən kimi şərqi 
türkyutlar çox asanlıqla onu fəlakətdə tək qoyub getdilər. Xanla birlikdə təbii ki, 
onun yalnız qərbi türkyutlardan ibarət dəstəsi də məhv oldu. Beləliklə, həlak 
olanların, qohumları ilə xəyanətkarlar arasında qan intiqamı meydana çıxdı. Həmin 
dövrün anlayışına görə birliyin baş tutmaması üçün təkcə bu səbəb kifayət idi. İndi 
xaqanlıqlar arasında düşmənçilik yenidən güclənə bilərdi. Həm də yeni itkilər 
tərəfləri daha da amansızlaşdırırdı. 
Çöldəki nifaqın mövqeləri möhkəmlətmək üçün kafi olmadığını yaxşı başa 
düşən Suy dövləti hədiyyələr və bahalı ziyafətlər vasitəsi ilə ələ almaq üsulundan 
geniş istifadə edirdi. Bu işə sərf olunan xərclər bütöv bir qoşunu saxlamağa kifayət 
edərdi. Məsələn, 607-ci ildə Yan-di Janqar xan və onun aymakından olan 8500 
ağsaqqal üçün ziyafət düzəltmişdi. Bu zaman xana 2 min dəst ipək parça, döyüş 
arabası, minik atları, litavrlar, musiqi alətləri, bayraqlar hədiyyə edilmişdi. Onunla 
gəlmiş 3500 nəfər tayfa ağsaqqalları da müvafiq hədiyyələr almışdılar. 610-cu 
ildən başlayaraq hər il Loyanda «vassallar» üçün bir ay davam edən bayramlar 
keçirilirdi. Teatr tamaşaları üçün böyük səhnə qurulmuşdu, 18 min musiqiçi 
fasiləsiz çalıb-oxuyurdu. Səhər açılana qədər fanarların gözqamaşdırıcı işığı bərq 
vururdu. Dükanların hamısını bəzəyirdilər, hətta tərəvəz köşklərinin yanına da 
həsir döşəyirdilər. «Vassalları» müftə yedirib-içirirdilər. Həm də onları 
inandırırdılar ki, Çində hər şey boldur, şərab və yemək üçün orada pul almırlar. 
Köçərilər ən çox ağacların gövdəsinin ipək parçalarla sarınmasına 
təəccüblənirdilər. Onlar soruşurdular: «Axı Çində kasıblar da var, paltar da görünür 
hamıya çatmır, niyə ipəyi ağaclara dolayırsınız?» Lakin onlar belə suallara cavab 
almırdılar. Digər tərəfdən, Tarim hövzəsində Çin silahının qələbəsi də yerli 
hakimlərə bahalı hədiyyələr vermək yolu ilə təmin edilmişdi. Bu isə o qədər də 
ucuz başa gəlmirdi. Təbiidir ki, qeyri-adi var-dövləti olsa da, Çin bu bədxərcliyin 
qarşısında tab gətirə bilməzdi. Meydana çıxan maliyyə böhranı ilə əlaqədar 
vergilərin labüd şəkildə artırılması Suy imperatorunun taxt-tacını laxladırdı. O biri 
tərəfdən bahalı hədiyyələr vermək siyasəti də özünü doğrultmurdu. Yapma 
zənginliklə heç kəsi aldatmaq olmazdı, satın alınmış dostlar isə həmişə 
etibarsızdırlar. Yan-di tezliklə bu həqiqətlərin hər ikisinə də öz şəxsi təcrübəsində 
inandı. 
 
  
124 
 
XII f ə s i l 
 
QƏRB XANLIĞI 
 
Dövlətin ürəyi. Xaqanlığın parçalanmasının türkyut xalqının istəyi və 
iradəsinin ziddinə baş verməsinə və yad, hətta düşmən təsirlərin nəticəsi kimi 
meydana çıxmasına baxmayaraq bir vaxtlar vəhdət təşkil edən hər iki tərəfin yolu 
son dərəcə müxtəlif oldu. 
Şərqdə vəziyyət az dəyişilmişdi. Çünki Çin himayədarlığı nə türkyut 
ənənələrinə, nə istehsal üsuluna, nə də təsərrüfatın idarə olunmasına toxunurdu. 
Şərqdə türkyutlar etnik cəhətdən sıx birləşmiş qrup kimi qalırdılar və onların 
potensial qüvvəsi qonşu xalqların hamısından daha artıq idi. İlk müvafiq şərait 
yaranan kimi çöldə türkyutların siyasi üstünlüyünün bərpası yalnız mümkün deyil, 
mütləq idi. 
Qərbdə isə biz tamamilə başqa mənzərə ilə üzləşirik. Türkyutlar orada 
mütləq azlıq təşkil edirdilər. İstemi xan özü ilə nə qədər döyüşçü aparsa da, 
türkyutlar itaət altına alınmış əyalətlərdə dənizdə damla timsalında idilər. İlk 
baxışdan elə görünürdü ki, onlar ya bizim türk adlandırmağa tam əsasımız olduğu 
yerli əhalinin içərisində izsiz-soraqsız əriyib itməli, ya da həmtayfalarının əsas 
hissəsi Suy imperatorunun tapdağı altına düşdükdən sonra bu əhalinin qurbanları 
olmalı idilər. Lakin gözlənilməyən üçüncü yol meydana çıxdı — Jetisunun, Çu 
vadisinin, Volqanın və Kubanın aşağı, İrtışın və İşimin yuxarı hissələrinin 
köçəriləri Aşina sülaləsinə tam vicdani münasibət göstərdilər. Tarim və Amu-
Dərya hövzələrindəki vadilərin oturaq əhalisi, hətta Hindiquş və Qafqaz 
zirvələrində yaşayan dağlılar da özlərini eyni cür apardılar. Beləliklə, türkyutlar 
burada da öz hakim vəziyyətlərini saxladılar. 
Etiraf etmək lazımdır ki, İstemi və Qara Çurin Türk yalnız sərkərdə deyil, 
həm də görkəmli inzibati xadimlər idilər. Onlar fateh kimi gəldikləri ölkələrdə 
modusv vıvendi yaratdılar. Bütün qüvvələrini arasıkəsilməz müharibələrə sərf edən 
parçalanmış kiçik tayfalar ilk dəfə sakit həyatın şirinliyini daddılar və öz köçəri 
heyvandarlıq təsərrüfatlarını inkişaf etdirmək üçün hər cür imkan qazandılar. Bu da 
öz növbəsində birlik şüurunun yaranmasına gətirib çıxardı. Birləşən tayfalar türklər 
adlanmağa başladı. Belə bir nəticə çıxarmaq olar ki, məhz hakim təbəqə olan 
türkyutların sayca azlığı yeni meydana çıxan sistemin davamlılığını təmin etdi. 
Xan dəstəsinin saxlanması o qədər az xərc tələb edirdi ki, bu, xərc verənlər 
arasında heç bir narazılıq doğurmurdu. Digər tərəfdən, vahid hakimiyyətin faydası 
da göz qabağında idi. Xarici siyasət sahəsində dövlətin qarşısında dayanan əsas 
vəzifə — böyük karvan yolu uğrunda mübarizə — xaqanlığın cənub əyalətlərinin 
ticarət şəhərləri üçün başlıca həyatı tələbat idi və eyni zamanda onun şimaldakı 
təbəələrinə də sərvət və zənginlik vəd edirdi; çünki burada dövlətin və sülalənin 
mənafeləri bir-birini tamamlayırdı. Lakin real qüvvə hökumətdə deyil, xalqda 
125 
 
olduğundan biz Qərb xaqanlığının 659-cu ildəki süqutuna qədər onun bütün 
institutlarının və qüvvələr nisbətinin daimi təkamül prosesi keçdiyini görürük. 
Lakin qabağa qaçmayaq və diqqətimizi 609-cu ildə, kiçik yaşlı Çulo xanın 
dövründə yaranan vəziyyətə cəmləşdirək. Ancaq bu dövrün təsvirinə keçməzdən 
əvvəl bir ümumi mülahizəni xatırlatmaq yerinə düşərdi. 
Sonralar türklərlə qarşılaşan müsəlmanlar onların ətrafdakı xalqlarla 
heyrətamiz dil tapmaq qabiliyyətlərin xüsusi qeyd edirdilər. Türklər özlərinin bu 
xüsusiyyətini yeni ölkəyə qalib, yaxud qonaq, muzdlu əsgər, yaxud hərbi əsir kimi 
gəlmələrindən asılı olmayaraq nümayiş etdirirdilər. İstənilən vəziyyətdə onlar 
başqa xalqların nümayəndələri ilə müqayisədə mənsəbə daha müvəffəqiyyətlə 
yüksəlir və onu yerli xalqla bölüşürdülər. 
Tarixçi Fəxrəddin yazırdı. «Kim deyə bilər — türklərin bəxtinə düşən 
şöhrətin və müvəffəqiyyətin səbəbləri nədir? Cavab: hamıya məlumdur ki, hər bir 
tayfa və hər bir sinif öz xalqının, öz qohumlarının arasında, öz şəhərində yaşadığı 
müddət ərzində hamıdan hörmət və ehtiram görür, lakin səyahətə çıxanda və yad 
ölkələrə düşəndə onlara nifrət edirlər, heç kim onlara diqqət yetirmir. Lakin 
türklərdə əksinədir — onlar öz qohum-qardaşlarının və öz tayfalarının içərisində 
olanda yalnız çoxsaylı türk tayfalarından biridirlər, kifayət qədər qüvvələri yoxdur 
və heç kəs onların köməyinə arxalanmır. Lakin onlar öz ölkələrindən 
müsəlmanların arasına düşdükdə, evlərindən, yaxın adamlarından, vətənlərindən nə 
qədər uzaq olsalar gücləri də bir o qədər artır, onlar daha yüksək qiymətləndirilir, 
əmir və siphsalar olurlar». 
Bir qədər aşağıda isə deyilir: «Türklərin padşahı, son dərəcə müdrik və 
ağıllı adam kimi tanınan Əfrasiyabın kəlamları içərisində belə bir kəlam da var: 
«Türk balıqqulağı içərisindəki mirvarini xatırladır; nə qədər ki, o öz qınındadır, heç 
bir qiyməti yoxdur. Lakin balıqqulağının içindən çıxan kimi o, qiymətə minir, 
padşahların taclarını, şahzadə xanımların boyun-boğazlarını və qulaqlarını 
bəzəyir». 
XII əsrin diqqətcil tədqiqatçısının bu müşahidəsi VII əsrin türkyutlarına da 
şamil edilə bilər. Özünün ən qüdrətli çağından sonra yarım əsr də yaşayan 
sülalənin dözümlülüyünü də elə bu cəhətlə izah etmək mümkündür. Belə rəngarəng 
və hərbi əhvali-ruhiyyəli əhalisi olan ölkədə türk xanlarının hakimiyyətinin daxili 
sülhü qoruyub saxladığını güman etmək doğru olmazdı. Aşinanın zəifləmiş sülaləsi 
onun bütün təbəələri üçün məqbul idi, lakin əsil qüvvə və ehtiraslar legitimizim 
mövqelərində dayanaraq aralarındakı mübarizəni davam etdirirdilər. Xanlar tayfa 
bəylərinin və Soqdiya dehqanlarının əlində oyuncağa çevrilmək bahasına öz 
hakimiyyətlərini qoruyurdular. Lakin digər tərəfdən həmin bəylər və dehqanlar da 
öz növbələrində hakimiyyətin zəifləməsi prosesində müxtəlif partiyalara bölünür 
və üstün mövqe uğrunda aralarında mübarizə aparmağa başlayırdılar. 
126 
 
İki tayfa ittifaqı — Jetisu və Qərbi Cunqariyada dulu və Qərbi Tyan-Şanda, 
İssık-Kul gölü ətrafında nuşibilər hakimiyyət davasında ən güclü iddiaçılar idilər
*
. 
Bu ittifaqların hərəsinə beş tayfa daxil idi, buna görə də bəzən Qərb xaqanlığından 
danışarkən «on tayfa» anlayışından da istifadə olunur, bu isə həmin tayfa ittifaqının 
bütövlükdə dövlət üçün əhəmiyyətinin üstünə kölgə salır. Həmin adla birlikdə 
«türklər-cabqu» adına da təsadüf edilir. Bu ad altında Qərb xaqanlığında yaşamış 
türkyutlar nəzərdə tutulur. Eyni zamanda İsteminin İl-xan Bumının yanında yabqu 
olduğu nəzərə çarpdırılır. Dövlət haqqında söhbət gedəndə bu adlar bir-birini əvəz 
edir, lakin onların hər ikisinin mövcudluğu göstərir ki, VII əsrdə türkyutlarla on 
tayfa türkləri arasındakı fərqlər hələ aradan qalxmamışdı. 
Türkyutlar və türklər. Qərb xaqanlığındakı vəziyyətin burada təqdim 
olunan yenidən qurması E. Şvannın dünya elmində qəbul edilmiş konsepsiyasından 
köklü surətdə fərqlənir. Fikir ayrılığı bəzi terminlərin fərziyyə əsaslanan anlayışı 
və E. Şvanın bir ümumi gümanı ilə bağlı meydana çıxmışdır. E. Şvannın 
müddəaları rədd edilməlidir, çünki XX əsr rus tədqiqatçıları onların əsassızlığını 
sübuta yetirmişlər. 
E. Şvann öz konsepsiyasını V. Radlov və F. Xirtin fərziyyəyə əsaslanan 
eyniləşdirmələrini qeyri-tənqidi və mexaniki təkrarı (tele-tolos, seyanto-sirtarduş, 
oqor-uyğur) və özünün bir əlavəsi (aba-jujan) əsasında qurur. Eyniləşdirmələrinin 
birinci cütünün əsassızlığını E. Şvannın tədqiqatını ümumən çox aşağı səviyyəli bir 
iş kimi qiymətləndirən akademik V. V. Bartold göstərmişdir. «Oqorlarla» bağlı 
məsələyə isə M. İ. Artamonov aydınlıq gətirmişdir. O, «oqorların» Uralyanı uqrlar 
olduğunu müəyyənləşdirmişdir. Abarlar haqqında isə yuxarıda bəhs etmişdik. İndi 
heç bir mübahisə doğurmayan bu səhvlərin islahı E. Şvannın tədqiqatının sintetik 
hissəsinin köhnəlmiş olduğunu göstərir. Bu isə bütün materialı yenidən nəzərdən 
keçirməyə məcbur edir. Və bu zaman məlum olur ki, E. Şvannın «qərbi türklər 
vahid xalq deyildilər, onlar federasiya daxilində birləşən ayrı-ayrı tayfalardan 
ibarət idilər» — fərziyəsi dəqiqləşdirmə tələb edir. 
Şvannın anlamında türkyutlar və Jetisunun türkdilli tayfaları eynidirlər və 
ayrıca xalq kimi türkyutlara onun təqdim etdiyi hadisələrin gedişi 
rekonstruksiyasında yer yoxdur. Lakin sonra da göstərəcəyimiz kimi, yoxlama 
zamanı məlum olur ki, bu cür anlamda hadisələrin gedişi tam aydınlaşdırıla bilməz. 
Bundan əlavə, B. X. Karmışevanın etnoqrafik tədqiqatları nəticəsində Orta Asiyada 
türkyutların birbaşa varisləri meydana çıxarılmışdır. İndi özbəklərin tərkibinə daxil 
olan Orta Asiya türklərinin tayfa adları arasında yerli əhalinin «türk» adlandırdığı 
tayfa qrupu mövcuddur. Həmin qrupun içərisində isə karlular, baltaslar, kalta-tay 
və musabazarlarla bərabər öz-özlərini türk adlandıran tayfa vahidi də vardır. 
                                                          
* A. N. Bernştamın Tyan-Şanın VII əsrdəki türk əhalisini Yenisey qırğızları ilə əlaqələndirməsi cəhdi A. 
Y. Şer tərəfindən inandırıcılıqla rədd edilmişdir, o, nuşibilərin Altay əlaqələrini arxeoloji materiallarla 
sübuta yetirmişdir. 
 
127 
 
Birinci halda türk adı altında Mavərənnəhrin XIV—XV əsrlərdəki köhnə türkdilli 
sakinləri nəzərdə tutulur. Türkləşmiş monqol nəsli barlasların mövcudluğu da bunu 
göstərir. Həm də onlar dar anlamda, yəni Şeybani xanla birlikdə Dəşti-Qıpçaqdan 
gələn tayfalar mənasında özbəklərə qarşı qoyulur. İkinci halda «türklər» dar 
mənada özlərini özbəklərə -lokaylara, kesamirlərə, semizlərə deyil, həm də 
karluklara qarşı qoyurlar. Onların qəbilə bölgüsü yoxdur, lakin qruplardan biri 
özlərini türki-tügen adlandırırlar. Qədim dövrdə bələd olanlar bilirlər ki, indi heç 
də hamıya tanış gəlməyən bu söz «bayraq», «bunçuq» mənasını verən monqol sözü 
«tuğ»dan götürülüb. İfadənin mənası «bayraqdarlar», yaxud «üsyançı türklər» kimi 
müəyyənləşdirilə bilər. Əfsanədə deyilir: «Tugen (daha dəqiq Tuqon — L. Q.) 
1200 il bundan əvvəl yaşamış cəsur bir döyüşçünün adıdır. O, əslən Tatarıstandan 
idi. Türk-kaltatay nəsli həmin adamın varisləridir». 
B. X. Karmışeva güman edir ki, «türklər» Orta Asiyaya gəlmə türklərin 
nəsillərinə aiddir və onlar ehtimal ki, karluqların əcdadlarından da daha əvvəl 
gəlmişdilər». B. X. Karmışevanın qənaəti tamamilə inandırıcı görünür, onun 
topladığı material isə son dərəcə böyük əhəmiyyətə malikdir. O, «türkyut» 
adlandırdığımız tayfanın Orta Asiyada VII—VIII əsrlərdə (1200 il bundan əvvəl) 
mövcud olduğunu tam təsdiq edir. Həmin tayfanın etnoqrafik xüsusiyyətləri də 
bizim mülahizəmizin xeyrinə danışmaqdadır. «Türklər» özbəklərdən və 
qırğızlardan aralı gəzib-dolanır, onlarla nigaha girmirlər. Bununla bir sırada 
«türklər» son zamanlara qədər özlərinin köçəri heyvandarlıq vərdişlərini qoruyub 
saxlamışdılar. 
«Fəxrəddin Mübarəkşahın tarixi»nə şərhlər yazan İ. İ. Umnyakov orda 
adları çəkilən türk tayfalarının siyahısını vermişdir. Bu siyahıda birinci yeri «türk» 
tayfası tutur. Umnyakov ehtimal edir ki, «türk» sözü XII—XIII əsrlərdə türklərin 
ümumi adından başqa həm də «çox ehtimal ki, bundan əvvəl də ayrılıqda 
götürülmüş bir türk tayfasının adını bildirirdi». 
Şübhəsiz ki, bu belədir. Bizim təklif etdiyimiz şərti «türkyut» termini hətta 
E. Şvann kimi bir analiz nəhənginin də qurban getdiyi anlayış və kənara çıxma 
dolaşıqlarından xilas olmağa imkan verir. Onu da əlavə etməliyəm ki, E. Şvannın 
sintetik quruluşu ilə razılaşmasam da, mən fransız şərqşünasının tədqiqatının 
analitik hissəsi ilə bağlı B. V. Bartoldun mənfi fikrinə qətiyyən şərik çıxmıram. 
Soqdiana xaqanlığın tərkibində. Əgər Aşina nəslinin qərb budağının 
xanları qüvvəni Yeddi suyun və Çu vadisinin çöl tayfalarından alırdılarsa, sərvət və 
var-dövlət onların əlinə Orta Asiyanın və Tarim hövzəsinin oturaq vilayətlərindən 
gəlirdi. Soqdiya kəndliləri və tacirləri Qərbi türkyut xanlarından o qədər yaxşılıqlar 
görmüşdülər ki, özləri onların taxt-tacının möhkəm dayağına çevrilmişdilər. VII 
əsrin başlanğıcında Orta Asiya özünün iqtisadi və mədəni tərəqqisinin zirvəsində 
idi — ticarət, əkinçilik və sənətkarlıq görünməmiş sürətlə inkişaf edirdi. Çindən 
Bizansa axıb gedən ipəyin müəyyən hissəsi ağır qızıl xəlitələri şəklində Buxarada, 
Səmərqənddə, Çaçada (Daşkənddə), Kaşqarda, Kuçda və Turfanda qalırdı. Həmin 
128 
 
qızıl xəlitələrindən kəndlilərin və tacirlərin qadınları üçün zinət şeyləri hazırlanırdı. 
Lakin bütün bu maddi rifah Soqdiananın türkyut xanlarına itaət etməsinin nəticəsi 
idi. 
Nə qədər qəribə görünsə də, Orta Asiya əyalətlərinin mədəni yüksəlişi 
siyasi şüurun həddindən artıq aşağı olması ilə uzlaşırdı. VII əsrdə Soqdiana kiçik 
knyazlıqlara parçalanmışdı. Birləşməyə böyük zərurət olmasına baxmayaraq bu 
birliyə nail ola biləcək qüvvələr yox idi. Ticarət karvanlarının, becərilmiş bağların, 
sənətkar emalatxanalarının və şəhərətrafı malikanələrin təhlükəsizliyini isə yalnız 
siyasi birlik təmin edə bilərdi. Aşina xanları ölkə üçün zəruri olan sülhü təmin edir 
və təbəələrinin daxili işlərinə qarışmırdılar. Soqdiana şəhərləri özlərinin tam 
muxtariyyətini saxlayır və yalnız ticarətdən gələn hədsiz qazancın bir hissəsini 
xərac şəklində türkyut xanlarına verirdi. 
Soqdiyalılar xaqanlığın siyasi həyatında olduqca fəal iştirak edirdilər. 
Karvan ticarətinin inkişafına göstərdikləri maraq onların davranış tərzini 
müəyyənləşdirirdi. Şimaldakı dulu köçəriləri ipək ticarətindən az gəlir 
götürürdülər, çünki onlar satış bazarlarından və düşərgə nöqtələrindən uzaq idilər. 
Bəzən onlar Cunqar darvazalarından keçib gedən karvanları soyub-talaya bilirdilər, 
lakin bu daimi gəlir mənbəyi ola bilməzdi. Həm də nəzərə almaq lazımdır ki, 
karvanlar çox vaxt təhlükəli yerlərdən — Kuçidən Auliya Ataya aparan yolla 
dolanıb keçirdilər. Fərqano və Soqdiananın yaxınlığındakı cənub köçəriləri — 
nuşibilər isə karvanları daima öz ərazilərindən buraxırdılar, odur ki, karvanlara 
hücum etməyin onlar üçün heç bir mənası yox idi. Onlar karvanları ərazilərindən 
buraxdıqlarına, yolların təhlükəsizliyini təmin etdiklərinə, bələdçilər, ərzaq və 
yanacağa görə haqq alır və soqdiyalılarla birlikdə varlanırdılar. Ümumi mənafe 
Soqdiya tacirlərini nuşibi tayfa ittifaqının və onlara arxalanan Aşina xanlarının 
müttəfiqlərinə çevirmişdi. 
Bu bir-biri ilə mübarizə aparan partiyaların qüvvələri arasında tənasüb 
yaradırdı. Duluların arxasında müasir Qazaxıstanın düzənlikləri dayanmasına və 
həmin düzənliklərdə cəsur və qorxmaz əhalinin yaşamasına baxmayaraq onlar öz 
rəqiblərinə — dinc şəhərlilərdən kömək alan nuşibilərə qalib gələ bilmirdilər. 
Nuşibilər sərfəli coğrafi vəziyyətə malik idilər — həmin dövrdə Tyan-Şanın 
ətəklərini əldə saxlamaq türkyutlar üçün başlıca iqtisadi zərurət idi, çünki meşəlik 
və bulaqlarla zəngin olan bu yerlər onların əsas yaylaqları idi. Bundan əlavə Turfan 
köçəriləri ən zəruri mallarla — çörək və parça ilə təmin edirdi. Turfanda bu 
məhsullar o qədər çox idi ki, onları hətta Çinə də daşıyıb aparırdılar. 
Ümumiyyətlə, Şərqi Türküstan əyalətlərindən yalnız ikisi — Turfan və 
Xotan nəzərəçarpacaq siyasi rol oynayırdı. Lakin böyük yoldan kənarda, Təklə-
Məkan səhrasının qumları arxasındakı Xotan Tibetə və Hindistana daha çox meylli 
idi. Turfan vahəsi isə Çin və şimali köçərilərlə daha çox bağlı idi. Qərbi türkyut 
xanlarının siyasətini təhlil edərkən Turfan tarixinin burada Qaoçan knyazlığı 
mövcud olduğu dövrünü nəzərdən keçirmək çox gərəklidir. 
129 
 
Turfan vahəsi qədim zamanlardan etibarən Şərqi Türküstanın ən böyük 
mədəni mərkəzlərindən biri idi. Çinlilər bu ərazi uğrunda hunlarla amansız 
mübarizə aparmış, qalib gəldikdən sonra orada Qaoçan-ley adlı hərbi müstəmləkə 
salmışdılar. Xan sülaləsinin süqutundan sonra başlanan qarmaqarışıqlıq dövründə 
Çin Şərqi Türküstanı itirdi. Lakin çinlilərin böyük əksəriyyəti Turfanın məhsuldar 
torpaqlarında məskunlaşmışdılar. Bir-birinin ardınca jujanlara, qaoqyuytslara tabe 
olan, 590-cı ildə isə türkyutların əlinə keçən Qaoçan, təbiidir ki, heç vaxt tam 
müstəqillik qazana bilməmişdi. Lakin bu fəthlər yerli sülalənin hakimiyyətinin 
ləğvi deyildi. Türkyutlar yalnız qaoçanları itaət əlaməti olaraq yalnız türkyut adət-
ənənələrini və geyimini götürməyə məcbur etmişdilər. Bütün bu müddət ərzində 
Çində çinpərəst və fərdi partiyalar bir-biri ilə mübarizə aparırdılar. Həm də 
fərdiyətçilər öz mübarizələrində köçərilərə arxalanırdı. VI əsrin sonlarında 
Qaoçanın əhəmiyyəti o qədər artdı ki, türkyut xanı öz qızı ilə Qaoçan knyazının 
nigahına razılıq verməli oldu. Qaoçanın hakim (yeri gəlmişkən deyək ki, onun 
anası türkyut xanının qızı idi) fərsiz Janqar Kimin xanın hakimiyyəti dövründə 
türkyutların zəifliyindən istifadə edərək üzünü Çinə tərəf çevirdi. 609-cu ildə o, 
imperator Yan-dinin yanına getdi. Burada Çin hökmdarı onu imperator sarayından 
olan knyaz qızı ilə evləndirdi. 
Yuxarıda deyilənlərə yekun vuraraq göstərmək olar ki, Aşina nəslinin qərb 
budağının vəziyyəti fövqəladə dərəcədə ağır idi. Soqdiya tacirləri ilə ənənəvi ittifaq 
təbii olaraq İranla düşmənçiliyə gətirib çıxardı. Qaoçan türkyutlarla Çin arasında 
nifaq mənbəyinə çevrildi. Qərb xəzərlərə bel bağlamaq olmazdı, şərqdə telelər isə 
düşmən mövqeyində dayanmışdılar. Nəhayət, sülalənin əsas dayaq nöqtəsi — dulu 
və nuşibi tayfa ittifaqlarının bəyləri onun hakimiyyətinin zəifləməsinə çalışırdılar. 
Çünki bu şəraitdə onlar maksimum müstəqillik əldə edirdilər. Həmin meylin 
həyata keçirilməsi əslində anarxiyaya gətirib çıxara bilərdi, yalnız çox güclü və 
istedadlı xan mərkəzi hakimiyyətin nüfuzunu qorumaq iqtidarında idi. Belə xanlara 
isə o qədər də tez-tez təsadüf edilmirdi. 
Dulunun hakimliyi. Çulo-xan Taman. 604-cü il qərbi türkyut 
xaqanlığının tam tənəzzül ili idi. Böyük Qara Çurin Böqyü xan xəbərsiz itkin 
düşdü, onun oğlu Nili xan həlak oldu. Nili xanın qardaşı, Bası (Poşi) təkin ləqəbi 
ilə məşhur olan və taxt-tacın qanuni varisi sayılan şahzadənin Çində dustaq 
saxlandığı aşkara çıxdı. Qanuni ardıcıllığın ziddinə və Çaça hakimi Şequyun 
ziyanına olaraq taxta Niqyu Çulo xan titulu ilə Nili xanın oğlu Tamam çıxarıldı. 
Yeni xan özünün tacqoyma mərasimində çətin ki, yeriyə bilirdi, o, atasının 
ölümündən az əvvəl doğulmuşdu. Ortaya belə bir sual çıxır; hansı partiya onun xan 
taxtına çıxmasına nail olmuşdu? Xan düşərgəsinin coğrafi yeri — «keçmiş Usun 
torpağı», yəni İli çayının vadisi göstərir ki, hakimiyyət dulu tayfa ittifaqının əlinə 
keçmişdi. Onlar xan hakimiyyətini bu hakimiyyətin parçalanması yolu ilə 
məhdudlaşdırmağa çalışırdılar, başqa sözlə desək, qərbdə və şərqdə canişinlər 
«kiçik xan» titulu almış, məmurlar ierarxiyasına isə daha iki rütbə — dövlət işlərini 
130 
 
idarə edən Sıfayan və Xunda rütbələri əlavə olunmuşdu. Azyaşlı xan öz 
vassallarının əlində oyuncağa çevrilmişdi. 
Dini islahat bundan az əhəmiyyət kəsb etmirdi. Türkyut xanı yuxarıda 
deyildiyi kimi, yalnız rəhbər deyil, həm də ölkənin birinci ruhanisi idi və ildə iki 
dəfə əcdadlara və səma ruhuna qurban verirdi. Qərb xaqanlığında bəylər xanı bu 
mühüm vəzifədən məhrum etdilər və indi qurban vermək üçün müqəddəs yerlərə 
yüksək rütbəli məmurlardan biri gedirdi. Bu yalnız xanın özünün deyil, həm də 
onun həmtayfaları olan türkyutların əhəmiyyətini heçə endirirdi. Bu şəraitdə 
türkyutlar dulu bəylərinin başçılıq etdikləri hökumətə müxalifətdə dayanmalı 
olurdular və istər-istəməz nuşibi bəyləri və Soqdiya vahələrinin sahibləri ilə ittifaqa 
meyl edirdilər. Soqdiya hakimləri isə böyük karvan yolunda təhlükəsizliyi təmin 
edən və ipək gətirilməsinə yardım göstərən hər bir şəxsi maliyyə vəsaiti ilə təmin 
etməyə hazır idilər. Lakin türkyutlar yalnız Aşina nəslindən olan xanın xidmətində 
dayanmaq, nuşibilər isə hakimiyyəti yalnız onlara rəğbətlə yanaşan adama təslim 
etmək istəyirdilər. Bütün bu tələblərin hamısına cavab verən namizəd tapıldı — o, 
Qara Çurinin nəvəsi, kiçik Çaç knyazlığı ilə kifayətlənməyə məcbur olmuş knyaz 
Şequy idi. Onun yaylaq yeri olan Minbulaq Talas çayından cənubda, nuşibilərin 
torpağında yerləşirdi. Aydındır ki, Şequy nuşibilərə mehriban qonşuluq 
münasibətləri saxlayırdı. 
Nuşibilərin qələbəsi. Şequy xan. Dulu ittifaqındakı nəsillərin 
ağsaqqallarından təşkil olunan və Çulo xan Tamanın adından ölkəni idarə edən 
hökumət heç nəyə yaramadığını nümayiş etdirdi. Şərq vilayətləri özlərinin 
müstəqilliyini elan etdilər, dulusluların və telelərin soyğunçuluğu karvan ticarətinə 
mane olurdu. Çinlə sülh bağlamaq naminə verilmiş qurbanların hədər getdiyi 
meydana çıxdı. Ölkənin daxilindəki vəziyyət də getdikcə təhlükəli xarakter alırdı. 
Hökumətin köməksizliyi Soqdiya tacirlərini Çinlə bilavasitə yaxınlaşmağa məcbur 
edirdi. 608-ci ildə Çinlə ittifaq bağlamağı təklif edən Turfanın ardınca digər Orta 
Asiya əyalətləri — An (Buxara), Bokan (Fərqanə), Şi, Mi (Maymurq), Tsao, Xe, 
Unaqe, Mu, Kan (Səmərqənd) eyni təklifi irəli sürdülər. Onların ardınca 610-cu 
ildə Kuça və Qibin də elçilərlə birlikdə Çinə hədiyyələr göndərdilər. Nəhayət, 
Şequyun da səfirliyi gəlib çıxdı. O, ittifaqı nigah vasitəsi ilə möhkəmləndirməyə 
can atırdı. Çin hökuməti bu vəziyyəti Çulo xana təsir göstərmək üçün ən faydalı 
məqam hesab etdi. Gəlin əvəzinə Şequyun böyük xan elan edilməsi haqqında 
fərman göndərildi. Həmin fərmanla birlikdə ağ ləkəli bambuk ox da göndərilmişdi. 
Hədiyyənin rəmzi mənası belə idi: «bu ox neçə sürətlə uçursa, işlər də elə tez 
getsin». Dulu tayfası səfirliyi tutub saxladı və oxu ondan aldı. Lakin səfir özü 
«yalan söyləmək» yolu ilə azadlığa çıxdı və danışıqların nəticəsi haqqında Şequya 
xəbər çatdırdı. Şequy dərhal Tamanın üzərinə yürüş edib onun qoşunlarını 
məğlubiyyətə uğratdı. Taman şərqə qaçdı, lakin yolda soyulub təqib edildiyindən 
«özünü çinlilərə təslim etdi. Onun tərəfdarları üç kiçik ordaya parçalandılar (612-ci 
il). 
131 
 
Tamanın aqibəti kədərli oldu. 618-ci ildə, sülalə dəyişikliyindən sonra şərqi 
türkyutlar çinlilərdən öz qəddar düşmənlərinin qanını tələb etməyə başladılar. 
Dövlət müşavirləri bir nəfər türkyutdan ötəri konfliktə girməyi lüzumsuz saydılar 
və imperatoru Tamanı qurban verməyə razı saldılar. Bədbəxti tam sərxoş olana 
qədər içirdib türkyut səfirini onun yanına buraxdılar. Səfir öz əli ilə Tamanı 
qılıncla doğradı. Qoşun və köçərilər arasında yeni sülaləni nüfuzdan salmamaq 
üçün qətl gizli icra olundu. Çünki qoşun da, köçərilər də xəyanətkarlığı 
bağışlamırdılar. 
612-ci il çevrilişi dulu ağsaqqallarının ümumi dil tapa bilməməsi 
nəticəsində meydana çıxmış siyasi gərginliyi tamamilə aradan qaldırdı. 
Soqdiananın və Tarim hövzəsinin bütün knyazlıqları Qərbi türkyut xanının 
hakimiyyəti altına qayıtdılar. Yalnız Qaoçan istisna təşkil edirdi; çünki coğrafi 
vəziyyətinə görə o, Cunqariyanın tele tayfaları ilə daha çox bağlı idi. Bu 
sonuncular isə varlı vadidən köçərilər üçün zəruri olan əkinçilik və sənətkarlıq 
məhsulları alırdılar. Digər tərəfdən, Qaoçandan keçən yol duluların köç 
məskənlərinə gedirdi və qaoçanlılar yola görə aldıqları gömrük haqqından da 
böyük qazanc götürürdülər. 
Bunun da nəticəsində 612-ci ildə Qaoçan knyazı ticarətdəki rəqibləri 
qaraşarlıların, kuçaslıların və soqdiyalıların himayəçisi Şequy xana deyil, Suy 
sülaləsinə tabe olmağı daha üstün tutdu. Şequy xan kiçik ərazi itkisi ilə asanlıqla 
barışdı, çünki çinlilər hətta 609-cu ildə imperator Yan-dinin hakimiyyəti altında 
olmuş vadilər üzərindəki hakimiyyəti də ona həvalə etdilər. Şequy xanın 
güclənməsi müəyyən mənada hətta imperatora sərfəli idi; çünki o, artıq Qərb 
xaqanlığına marağını itirmişdi və artıq bütün diqqətini Koreyanın fəthinə 
yönəltmişdi. İmperatorun sonuncu ağılsızlığı hər iki xalqa hədsiz qan bahasına, 
onun özünə isə taxt-tacı və həyatı hesabına başa gəldi. Lakin Koreya müharibəsini 
biz başqa məsələ ilə əlaqədar nəzərdən keçirəcəyik. İndi isə Qərb xaqanlığının 
daxili vəziyyətinin təhlilinə qayıtmaq vaxtıdır. 
Nuşibi hakimliyi. Tun-cabqu-xan. Şequyun qələbəsi Qara Çurin Türkün 
həlak olmasından əvvəlki vəziyyətin bərpası demək idi. Xaqanlığın daxili vəziyyəti 
möhkəmləndi, xarici çətinlikləri azaldı. Ən kəskin problem — Cunqariyada 
müstəqil Tele konfederasiyasının mövcudluğu məsələsi öz-özlüyündə həll olundu, 
619-cu ildə hər iki tele başçısı — kibis Moxe-xan Qelen və seyanto Ыşbar (İşibo) 
titullarından imtina edərək könüllü surətdə Tun-cabqu-xanın itaətinə keçdilər. Bu 
loyallıq aktı bir daha sübut edir ki, müharibənin əsil səbəbkarları telelər və Aşina 
xanları deyil, qonşuları ilə yola getməyi bacarmayan və bunu istəməyən inadkar 
dulu tayfaları idi. Dulular qədim hunların hərbi döyüşkənlik keyfiyyətlərini irsən 
qəbul etmişdilər, onlar kimi «at belində vuruşmağı bacarırdılar». Lakin bir 
zamanlar hunlara «xalqlar üzərində ağalıq etməyə» imkan verən amil indi qüvvətli 
müqavimətlə üzləşmişdi. VII əsrdə artıq tacir bahadırla yanaşı dayanırdı və səhra 
pəhləvanlarını qovub gözdən itirtmək üçün başına istənilən qədər tərəfdarlar 
132 
 
toplaya bilərdi. Tele ağsaqqalları bunu vaxtında başa düşdülər və itaətkarlıq 
sayəsində sakit həyatlarını təmin etdilər. Telelər yaxşı bilirdilər ki, Aşina 
xanlarının onların qoyunlarında gözü yoxdur; çünki hər il səhradan köçən 
karvanlar xanların xəzinəsini qızıl və ipək parça ilə doldururdu. 
Karvan yolunun həmin dövrə qədərki əhəmiyyəti «Suyşu»nun coğrafi 
bölməsinə düşən şəhərlərin seçilməsi və onların yerləşdirilmə ardıcıllığı ilə nəzərə 
çarpdırılır. Əsas yol Tyan-Şanın şimalından keçirdi, buna görə də Turfan 
vahəsindəki Qaoçan knyazlığı ilk məntəqə kimi göstərilmişdir. İkinci düşərgə 
məntəqəsi Soqdiyanın başlıca və ən varlı şəhəri olan Kan — yəni indiki Səmərqənd 
idi. Soqd hakiminin arvadı türkyut şahzadəsi — Qara Çurin Türkün qızı idi. Bu 
şəhərdə türkyut yazısı və türkyut qanunları hökm sürürdü. Səmərqənd Aşina 
xanlarına tabelikdən çox şey qazanan və uzun müddət bu xanların dayağı olan 
azsaylı şəhərlərdən biri idi. Çin coğrafiyaşünası xüsusi qeyd edir ki, Səmərqənd 
sakinləri «ticarətdə mahirdirlər... Əksər xaricilər ticarət məqsədi ilə bu şəhərə 
gəlirlər». 
Növbəti məntəqə An, yəni Buxara idi. Burada türkyut xanından asılılıq qeyd 
olunmur. Lakin buna baxmayaraq Buxara xaqanlığın tərkibinə daxil idi. Burada 
bölgə yerləşirdi, həmin bölgəyə isə şad başçılıq edirdi. Müqayisə üçün deyək ki, 
Çaçda (Daşkənd) hakimiyyət başında dayanan şəxsin rütbəsi vur-tut tudun idi. 
Soqdiananın digər şəhərlərindən fərqli olaraq Çaç Şeduya müqavimət göstərirdi, 
lakin o itaətə gətirilmiş və bilavasitə Aşina nəslindən olan şahzadəyə tabe 
etdirilmişdi. 
Sonra eyni qayda ilə ikinci yol göstərilmişdir: Qaraşar, Kuça, Qaşqar və 
Xotan, sonra Fərqanə, Toxaristan və İdan, yəni eftalitlər ölkəsi. Bu yol Tyan-Şanın 
cənub tərəfindən keçir və Çinlə Hindistanı birləşdirirdi. Yolun keçdiyi əyalətlər 
qərbi türkyut xanının tabeliyində idi. Həm də Amu-Dəryanın cənub tərəfindəki 
eftalitlərin itaətə gətirilməsi mənbədə xüsusi qeyd edilmişdir. Orta Asiyanın 
mərkəzindəki knyazlıqlar — Mi-Maymurq, Şı-Keş, Tsao-Usruşana, Xe-Kuşaniya 
(Katta — kurqan) mətndə bir-birinin ardınca deyil, topa halında göstərilmişdir. 
Çünki həmin knyazlıqlar vahid mədəni ərazidə yerləşirdi. Onların ardınca ayrıca 
olaraq Unaqe — Mərv, Mu — Amul və Bosı-İran qruplaşdırılmışdır. Bu ərazilər 
türkyut xanına tabe deyildi. 
Lakin Amu-Dərya yalnız orta və aşağı axarında Qərbi türkyut xaqanlığının 
sərhəddi idi. Çayın yuxarılarında türkyutlar o biri sahilə keçmiş və Əfqanıstan 
vasitəsi ilə Şimal — Qərbi Hindistana nüfuz etmişdilər. Bu ölkələrin fəthi ilə bağlı 
təfərrüatlı məlumatlar yoxdur, lakin türkyutların ciddi çətinliklərlə qarşılaşdıqları 
aydındır. Bu aşağıdakı yeganə, lakin çoxmənalı ifadədən də aydınlaşır: «Tun-
cabqu-xan igid və ehtiyatlı idi. O, döyüşə girəndə həmişə qələbə çalırdı». Bu 
qələbələr ona İranın bütün şərq sərhəddini öz əyalətləri ilə əhatə etməyə imkan 
vermişdi. Qərbdə Bizansın inadlı müqaviməti ilə üzləşən şahənşah Xosroy Pərviz 
türkyut xanının qüvvətlənməsinə mane olmağa güc tapmırdı. Hələ bu da azmış 
133 
 
kimi şahənşahın şərq sərhədlərinin mühafizəsini həvalə etdiyi erməni naxararları 
türkyutlara satılmış və onların vasitəsi ilə Xəzər dənizi boyunca Qafqaza 
göndərilmişdi. Ermənilər burada farslara qarşı vuruşurdular. İranın şərq sərhədi 
620-ci ildən 630-cu ilə qədər müdafiəsiz idi. Lakin buna baxmayaraq Tun-cabqu-
xan İrana şərqdən hücum etmədi. Lakin həmin şərait qətiyyən xanın 
sülhsevərliyinə dəlalət etmir. Eyni dövrdə Tun-cabqu-xan Qafqazda geniş hərbi 
fəaliyyət göstərirdi, lakin Orta Asiyada pis-yaxşı olsa da, sülh şəraiti saxlanırdı. 
Bu qəribəlik nuşibilərin qələbəsi nəticəsində Qərb xaqanlığında yaranmış 
ictimai qüvvələr nisbəti ilə izah oluna bilər. Tacirlər ticarətlə məşğul olmaq 
istəyirdilər. Düşmən farsları ipəklə təchiz etmək onları qətiyyən karıxdırmırdı, 
çünki qələbə perspektivi uzaq və şübhəli, ticarətdən gələn qazanc isə nəqd idi. 
Digər tərəfdən, Bəhram Çubinin yürüşü və Avazanın 589-cu ildə darmadağın 
edilməsi aydın göstərdi ki, farslar hələ əks-zərbə endirməyə qabildirlər və kim 
bilir, onlar yenidən Bəlxi özlərinə qaytararaq, Hindistana gedən yolu nəzarət altına 
ala bilərlər. Buna görə də bir tərəfdən xanı İranla müharibəyə səsləyən tacirlər, o 
biri tərəfdən onu qoşunlarını Xəzərin o tayına göndərməyə, Ermənistanı və 
Gürcüstanı dağıntılara məruz qoymağa vadar etdilər, özləri isə dəbdəbəli 
saraylarını, bağlarını və dəvə sürülərini tam təhlükəsizlikdə saxladılar. 
VII əsrin 20-ci illərində Cənub — Şərqi Avropanın düzənlikləri türkyutların 
hakimiyyəti altında idi. Xanın canişini «cabqu xaqan» (cəbuxaqan) titulu daşıyan 
kiçik qardaşı idi. Onun oğlu «şad» titulu ilə öz yanında sərkərdə idi. «Aqvan 
tarixində» o, «şimal hökmdarının qardaşı oğlu» adlandırılmışdır. Deməli, 
«cebuxaqan» şimal hökmdarının qardaşı idi. 
Həmin dövrdə Qərbi türkyut dövlətinin xanı suveren hökmdar olan Tun 
Cabqu xan idi. Güman ki, məhz o, «şimal hökmdarı» kimi çıxış etmişdi, üstəlik 
Cabqu xanla «şimal hökmdarının» vəfat tarixləri də eynidir (630-cu il). Onun 
böyük qardaşları 626-cı ilə qədər artıq ölmüşdülər, yanında Moxo-şad adında kiçik 
qardaşı yaşayırdı. 618—626-cı illər arasında Moxe-şad diplomatik missiya ilə Çinə 
getmişdi. Bu məlumatdan başqa Çin annalları onun haqqında başqa heç bir şey 
yazmırlar. Daha çox ehtimal olunan budur ki, Moxe-şad yabqu titulu aldıqdan 
sonra, Qərb vilayətlərinin hakimi və xandan sonra ikinci adam kimi tanınmışdı. 
Əslində də o, xanın ən yaxın qohumu idi. Bəs onun üç oğlundan hansı «Aqvan 
tarixi»ndə «şad» adı altında çıxış edir? Moxe-şadın oğullarından böyüyü Nişu 
Qyana şad Buxarada bölgə knyazı idi. İkincinin - Tonqa şadın bölgəsinin harada 
olduğu bilinmir, lakin o, uzun müddət Qaraşar hakimi ilə dostluq etdiyindən 
düşünmək olar ki, onların əyalətləri yanaşı idi, başqa sözlə desək, Tonqa şadın 
bölgəsi də Orta Asiyada yerləşirdi. Üçüncü qardaşın — Buri şadın «şimal 
hökmdarı» ilə yaxın olduğunu güman etməyə daha çox əsas var. Çünki bu titulu 
qərbin bölgə knyazları (məsələn, Tobo xanın qardaşı oğlu) daşıyırdılar. 
134 
 
Çin xronikaları onun haqqında heç bir bioqrafik məlumat vermirlər. Bu da 
dolayısı yolla Buri şadın bölgəsinin qərbdə, çinli müəlliflərin ənənəvi maraq 
dairəsindən uzaqda olduğunu ehtimal etməyə əsas verir. 
VII əsrin başlanğıcında Ön Qafqazda iki xalq — Don çayına qədər Kubanın 
sağ sahilində yaşayan və tərkiblərində uturqur, unnoqundur, onoqur və başqa 
tayfaları birləşdirən bolqarlar, habelə Volqa və Terekin aşağı axınlarda yaşayan 
xəzərlər məskunlaşmışdılar. 589 və 626—630-cu illərin müharibələrində xəzərlər 
öz telelərini Aşina xanları ilə elə sıx bağlamışdılar ki, yunan və fars müəllifləri 
«xəzər» və «türk» anlayışlarını sinonim kimi işlədirdilər. Lakin bu xalqlar o qədər 
müxtəlif idi ki, Şavann onları eyniləşdirməyin qeyri-mümkünlüyü barəsində 
oxucunu xüsusi xəbərdar edir. Xəzərləri hətta çinlilər də tanıyırdılar, «Tanşu»da 
Bosının (İran) və Folinin (Rum — Bizans) şimal qonşusu «kesaların — dulqas 
(türkyut) nəsli» adlandırılır. Çinlilər bu adı kidanlar, yaxud telelər kimi məcburi 
deyil, könüllü surətdə itaətə gələn xalqlara verirdilər. İranın köhnə düşmənləri olan 
xəzərlər nuşibi xanlarının siyasətinə bütün qüvvə və imkanları ilə tərəfdar çıxırdılar 
və buradan da aydınlaşır ki, onların ehtimadı rəqibləri yalnız bolqarlar ola 
bilərdilər. Bu fakt mənbələrin dolayı yolla verdikləri məlumatlar vasitəsi ilə də 
təsdiq edilir. 
Bolqarların Zaqafqaziya yürüşlərində iştirak etmələri olduqca əhəmiyyətli 
faktdır. Əgər avarların bütün kuturqur torpaqlarını, yəni Don çayına qədər Qara 
dəniz boyu düzənlikləri nəzarət altında saxladıqlarını yada salsaq, bunun səbəbləri 
aydınlaşar. Türkyut cabquxanı bu sərhədləri müdafiəsiz qoysaydı, son dərəcə 
sadəlövh adam təsiri bağışlayardı. Göründüyü kimi, həmin sərhədlərin müdafiəsi 
bolqarlara həvalə olunmuşdu. Hadisələrin sonrakı gedişi də bu faktı təsdiq edir. 
Lakin bir tərəfdən üzərlərinə belə ağır və təhlükəli vəzifə qoyulması, o biri tərəfdən 
isə bol qənimət vəd edən yürüşlərdən uzaqlaşdırılmaları bolqarları nuşibi 
qruplaşmasına yaxınlaşdırmaya bilməzdi. Doğrudan da sonrakı hadisələrdə biz 
onların dulunun tərəfdarları kimi çıxış etdiklərini görürük. 
Sabirlərin qədim vətəni — müasir Qərbi Qazaxıstan çölləri də Qərb 
xaqanlığının tərkibinə daxil idi. Burada bölgə knyazı Tun cabqu xanın əmisi idi. O, 
«Bahadır» titulu daşıyır və kiçik xaqan hesab olunurdu. Bu ölkə VII əsrdə artıq 
«Sibir» adlanırdı, çünki sonralar «Bahadır» «Kyüülük Sibir xan» titulunu qəbul 
etmişdi. Öz meylləri etibarı ilə Sibir tayfaları da bolqarlar kimi dulu qruplaşmasına 
yaxın idi. 
Ordanın təşkilati quruluşu. Qərbi türkyut xaqanlığından bəhs edən Çin və 
yunan — erməni müəllifləri bütün diqqətlərini eldə hakim mövqe tutan türkyut 
ordası deyil, həmin elin tərkibindəki tayfalar üzərində cəmləşdirərək hadisələrin 
zahiri təsviri ilə kifayətlənmişlər. Xoşbəxtlikdən P. Pyelonun ekspedisiyası zamanı 
VIII əsrin ikinci yarısına aid, beş xor (toqonlu) tərəfindən tərtib olunan və Tibet 
dilinə tərcümə edilən coğrafi traktat aşkara çıxarılmışdır. Bu sənəd «Şimalda 
məskunlaşmış hökmdarlıqlar və tayfalar» adı altında birləşdirilmiş beş məruzədən 
135 
 
ibarətdir. Onların dördündə həmin dövrün etnosiyasi vəziyyəti, birində 
(birincisində) isə tarixi şərait təsvir olunur. Həmin tarixin Tun — cabqunun 
hakimiyyətinin sonu ilə eyni vaxta düşdüyünü dəqiq şəkildə müəyyənləşdirmək 
mümkündür. Bu məruzədə adları çəkilən tayfaların tərkibindən də aydınlaşır. 
Bu sənədin dərki bir sıra gözlənilməz çətinliklərlə bağlıdır. İlk növbədə 
həmin sənədin tərtib edildiyi dil çox güman ki, cənubi monqol dili terminologiya 
baxımından güclü Çin təsirinə məruz qalmışdır. Lakin məruzələrin müəllifləri Çin 
coğrafi ədəbiyyatını yaxşı bilən savadlı adamlar olmuşlar. Ona görə də tayfa adları 
Çin dili üçün səciyyəvi olan ənənəvi fonetik təhrifi özündə əks etdirir. Nəhayət, 
Tibet dilinə tərcümə mütərcimin şifahi şəkildə eşitdiyi tayfa adlarının daha da 
təhrif olunmasına gətirib çıxarmışdır. Lakin buna baxmayaraq diqqətli tarixi tənqid 
və elmin topladığı materiallar məcmusu ilə müqayisə nəticəsində sənədin mətni 
oxuna bilər. Tibet mətninin təhlilə cəlb edilən dörd sətirində on iki (əslində on bir) 
tayfa adı vardır. Göstərilmişdir ki, «bu tayfaların hökmdarı yoxdur və onların hər 
biri 6 min döyüşçü çıxara bilər» hökmdarın olmamasını (aydın məsələdir ki, hər bir 
tayfa üçün ayrılıqda) tayfaların bilavasitə ali xana tabe olması və xaqanlığın 
tərkibindəki digər tayfalardan fərqli şəkildə özünüidarə hüquqlarından məhrum 
edilmək kimi başa düşmək mümkündür. Əgər bu həqiqətə uyğundursa, onda həmin 
tayfalar tolis tarduş sisteminə — Qərbi türkyut əlinin iki cinahına daxil olmalı 
idilər. Lakin kiçik düzəlişlərlə də olsa, bu həqiqətən də belədir. 
Tayfalar sadalanma prosesində aşağıdakı qruplara bölünür: 1) «Azma 
Muğan çarın tayfası» — bu Aşina nəslindəndir; 2) «xali», bu tayfa adı «Fuli» sözü 
ilə türk sözü olan «Buri»nin (qurd) təhrif edilmiş Çin variantı ilə müqayisə edilir, 
yəni türkyut xanlarının qvardiyası nəzərdə tutulur; 3) «A-sa-ste» — tanınmış türk 
nəsli olan Aşidenin adı; 4) «Sar» — şübhəsiz ki, bu «sir» olmalıdır, başqa sözlə 
desək, seyanto nəsli tayfasının aparıcı nəsli. Siyahı «duli» sözü ilə başa çatır. Bu ad 
altında «tolis» terminin nəzərdə tutulduğunu görmək o qədər də çətin deyil. 
Daha sonra sadalama qərbdən şərqə doğru gedir; 5) «Lo-lad» — monqol 
cəm şəkilçisi ilə bildirilən alanlar; bu aydındır, çünki məruzəni Toqon sakini 
yazmışdı; 6) «Parsil» — Xəzər dənizinin şimal-qərb sahilində məskunlaşmış 
bolqar tayfası olan barsil; 7) «Nqi-ke», Tamanın titulu olan «Niqyu-Çulo xan»la 
müqayisə et; «niqyu» «qədim usun torpağında» — yəni Balxaş gölünün 
sahillərində məskunlaşan türklərin tayfa adıdır; 8) suni — Cunqariyada, Şərq və 
Qərb xaqanlıqlarının sərhəddində yaşayan türk tayfası. Siyahı ekvivalentini tapmaq 
qeyri-mümkün olan «colto» (9) tayfasının adı ilə tamamlanır. Bizim fikrimizcə, bu 
ad altında təhrifə uğramış «tarduş» termini — Qərb xaqanlığını təşkil edən bütün 
sadalanan tayfaların ümumi ad göstəricisi nəzərdə tutulmuşdur. Ehtimal ki, «tolis 
— tarduş» sisteminin anaxronizmə çevrildiyi dövrdə yaşayan tibet tərcüməçisi 
məsələdən xəbərdar olmadığı üçün onu ayrıca tayfa adı kimi vermişdir. 
Bundan sonra gələn üç tayfa: yan-ti, xe-bdal (eftalitlər) və qarrqapur gəlir 
və ortada verilən tayfa adına əsaslansaq, onların Orta Asiyada, həm də regionun 
136 
 
VII əsrin 20-ci illərində Tun-cabqu-xaqan tərəfindən xaqanlığa birləşdirilmiş 
hissəsində yaşadıqlarını göstərmək olar. Həmin dövrdə burada kuşanların varisləri 
yaşayırdılar və onların etnik baxımdan sarmatlara mənsubluğunu sübuta yetirilmiş 
hesab etmək mümkündür. Burada sarmat tayfalarının qədim Çin adları — «yan» və 
«yantsay» yada düşür. Çinşünaslar həmin adlarda «sarmat» termininin sinonimini 
görürlər. Biz artıq bilirik ki, kuşanların nəsilləri 603-cü ildə türkyutlarla ittifaqda 
İrana qarşı çıxmışdılar, aradan 20 il keçəndən sonra onların torpaqları xüsusi 
müqavimətə rast gəlmədən xaqanlığa birləşdirilmişdi. VII—XI əsrlərdə Qurda 
hakimiyyət başında olmuş məşhur Suri nəsli Daxakın — yəni çöllülərin varisləri 
sayılırdılar. Bizim müəllifin Çin ədəbi dumanlı xatirələrinə bələd olduğunu nəzərə 
alsaq, böyük bir ehtimalla onun Pəncin çöl sahilinin sakinlərini öz qədim adları ilə 
adlandırdığını və bununla da böyük erudisiya nümayiş etdirdiyini deyə bilərik. 
Qar-rqa-pur adı iki sözdən ibarətdir: «pur» — oğul (farsca) və Qar-rqa-
qarğa (türkcə). Bu şah Hürmüzdün dövründəki saray jarqonunda Bəhram Çubinin 
ləqəbi olan «çubin» - «qarğa» (farsca) sözünün türkcəyə kalkasıdır. Bəhram həlak 
olandan sonra onun nəsli Bəlxdə qaldı, VII əsrdə Bəlx Qərbi türkyut xaqanlığının 
ərazisinə daxil idi. Bəhramın varislərini Samanilərin əcdadları hesab edirlər. 
Ehtimal ki, müasirləri türkyutlar arasında imtiyazlı şəraitdə yaşayan bir ovuc fars 
mühacirinə ayrıca tayfa kimi yanaşır və onları türkyut elinin tərkib hissəsi 
sayırdılar.
*
 
Türkyutlardan irqinə, dil və mədəniyyətlərinə görə fərqlənən və «tolis — 
tarduş» sisteminə daxil olmayan bu üç tayfanın türk tayfalarının elə bərabər şəkildə 
sadalanması göstərir ki, onlar ordanın tərkibinə bərabərhüquqlu üzvlər kimi daxil 
edilmişdilər. Həmin tayfaların loyal münasibəti nəticəsində türkyutlar Hindiquşun 
ətəklərində öz mövqelərini saxlaya bilmişdilər. Eləcə də barsillərin və türkyut 
mühitinə daxil olan alanların bir hissəsinin köməyi sayəsində onlar Qafqaz 
dağlarının ətəklərində də möhkəmlənə bilmişdilər. İrqi prinsip qədim türklərin 
mədəniyyəti üçün yad idi. 
Xanın düşərgəsində. Tun-cabqu xan öz düşərgəsini Çiç vahəsindən 
şimalda, bol sulu yaşıl düzənlikdə salmışdı. Bura onun geniş ərazilərinin mərkəzi 
idi. Burada o, Şərq (Çin) və Qərb (Bizans) imperatorluqlarının səfirlərini qəbul 
edirdi. Lakin maraqlı və əhəmiyyətlidir ki, türkyut hökmdarı sarayının təsviri bizə 
diplomatların məlumatlarında deyil, xandan böyük diqqət və qayğı görmüş buddist 
rahiblərin qeydləri vasitəsilə gəlib çatmışdır. 626-cı ildə Hind vaizi 
Prabxakaramitra özünün on yoldaşı ilə xanın yanına gəlmiş, ordada tam qayda-
                                                          
* VIII əsr Asiya tarixçilərinin «tayfa» anlayışını XX əsr etnoqraflarının başa düşdükləri mənada 
işlətdiklərini güman etmək kobud modernizasiya olardı. Asiyadakı hərbi demokratiya epoxasında 
mənşə, dil, təsərrüfatı idarəetmə üsulu, din deyil, yalnız mərkəzi hakimiyyətə münasibətdə tabelik 
nəzərə alınırdı və el sisteminə daxil olan hər hansı möhkəm birləşmiş kollektiv tayfaya bərabər 
tutulurdu. 
 
137 
 
qanun və nümunəvi nizam-intizamın şahidi olmuşdu. Xan qonaqlarla çox nəvazişlə 
söhbət etmiş, onlar düşərgədə qaldıqları müddət ərzində ehtiyacın nə olduğunu 
bilməmişdilər. Rahiblərə yalnız Çinə getməyə icazə verməmişdilər. 
Prabxakaramitranı Çinə xanın düşərgəsində tanış olduğu çinli diplomat dəvət 
etmişdi. 
Bir neçə il sonra xanın düşərgəsinə başqa bir budda rahibi — çinli Syuan 
Tszan gəlmişdi. Xami vadisinə çatan kimi onu dərhal Kaqanstupa, yəni Bişbalığa 
dəvət etmişdilər. Yolda rahibi Turfan vadisinə də aparmışdılar; Qaoçanın hakimi 
də «müqəddəs adamı» öz yanında saxlamaq istəyirdi, lakin cəsur züvvar aclıq elan 
etmiş və bu vasitə ilə də səfərini davam etdirməyə, hərəkət sərbəstliyi qazanmağa 
nail olmuşdu. Yola düşərkən Syuan Tszan Qaoçanda Budda fəlsəfəsinə dair silsilə 
mühazirələr oxuyacağını vəd etmişdi. Lakin o, öz vədini həyata keçirə bilmədi. 
614—645-ci illərdə rahib Çinə qayıdanda Qaoçan knyazlığı artıq mövcud deyildi. 
İndi Tokmak şəhərinin yerləşdiyi ərazidə zəvvar ova çıxmış Tun-cabqu 
xanla görüşdü. Xanın gözəl atlarının çoxluğu Syuan Tszanı heyrətləndirmişdi. Xan 
yaşıl atlasdan xalat geyinmişdi, başı açıq idi, yalnız alnına nazik ipək lent 
bağlanmışdı. Həmin lent onun çiyninə tökülən uzun saçlarını saxlayırdı. Xanı ipək 
xalatlar geyinmiş iki yüz nəfər atlıdan ibarət məiyyət müşayiət edirdi. Onların 
saçları hörülmüşdü. Qalan döyüşçülər atların, yaxud dəvələrin belində idilər. Onlar 
xəz, yaxud kətan paltar geyinmiş, uzun cidalar və düz oxlarla silahlanmışdılar. 
Bu mənzərə qərbi türkyut xanının zəngin və cah-cəlallı sarayının zahiri 
görünüşünü təsəvvür etməyə imkan verir. Təsvir olunan mənzərənin koloritində 
heç bir boz rəng yoxdur: atlas və ipək göz qamaşdırır, günəşin altında qumaş bərq 
vurur, xəzlərin xəfif parıltısı nəzəri cəlb edir, tumarlı, harın atlar oynaqlayır, 
dəvələr başlarını şəstlə tərpədirlər. Hər şeydə bir özünəməxsusluq və bayram 
əhvali-ruhiyyəsi duyulur. Hətta tayfa adət-ənənələri ilə ciddi şəkildə 
uyğunlaşdırılan saç formalarında da bu əhvali-ruhiyyənin izləri görünməkdədir. 
Bütün bunlarla birlikdə intellektə, ziyalıya ürək titrədən bir hörmət və ehtiram da 
vardır. Dilənçi rahibi qarşılayırlar, yedirib-içirdirlər, ona diqqətlə qulaq asırlar, 
nəhayət Hindistana getməsinə imkan yaradırlar. Rahib isə oradan müdriklik 
zərrələri ilə geri dönəcəyini vəd edir. Lakin bütün bu cah-cəlal və zənginlik alimin 
türkyutlarla vidalaşmasından sonra çox az davam etdi. O, düşərgəyə gələndə 630-
cu ilin başlanğıcı idi, ilin sonunda isə fəlakət üz verdi. 
  
  
138 
 
XIII f ə s i l 
 
TAN İMPERİYASININ YARANMASI 
 
Suy sülaləsi və türkyutlar. Elə görünürdü ki, Suy sülaləsinin Şərqi 
türkyutlar üzərindəki hakimiyyəti birdəfəlik bərqərar olub. Janqar Kimin xan 
yalnız sərhədləri qorumurdu, həm də öz xalqının çinlilərə oxşaması üçün əlindən 
gələni edirdi. O, türkyutları Çinli paltarı geyməyə, ev tikməyə, taxıl səpməyə 
məcbur etməyə çalışırdı. O, özü çinlilərin tikdiyi Kinxo və Dinsyan şəhərciklərində 
yaşayırdı. Lakin Janqar xanın təbəələri öz keçə alaçıqlarında qalmağı daha üstün 
tuturdular. Yeganə arxasının imperator olduğunu yaxşı başa düşən xan ittifaqı 
özünə məlum olan yeganə üsulla — Çin şahzadəsinə evlənmək vasitəsi ilə 
möhkəmləndirməyə can atırdı. Bədbəxtlikdənmi, xoşbəxtlikdənmi onun birinci 
arvadı öldü və Janqar dərhal yenidən Çin sarayına üz tutdu. Yeni şahzadə xanım — 
İçjen onun yanına böyük təntənə və cah-cəlalla göndərildi. Sonradan məlum 
olduğu kimi, o, arvadlıq vəzifəsi ilə gizli xəfiyyə rolunu birlikdə ifa edirmiş. Çin 
hökuməti yenə də türkyutlardan ehtiyat etməyində qalırdı. Çinlilər xanın iradəsinin 
xalqın əhvali-ruhiyyəsini ifadə etmədiyini yaxşı başa düşürdülər. 
607-ci ildə Yan-di xana və onun təzə arvadına dəbdəbəli paltarlar, qızıl 
bardaqlar və ipək parçalar hədiyyə etdi. Xanın oğlanlarına və əyanlara da bu cür 
hədiyyələr verildi. Lakin gətirilən bəxşişlər türkyutlara az göründüyündən onlar 
satmaq üçün dərhal çinlilərin yanına 3 min baş at qovub apardılar və xəzinədən 13 
min dəst ipək aldılar. Atların müqabilində bu çox böyük qiymət idi, əslində, 
çinlilərin səxavətkarlığında üstüörtülü satınalma üsulu özünü göstərməkdə idi. 
Əvəzində isə elə həmin 607-ci ildə Çin əhalisinə türkyutlarla birbaşa ticarət 
qadağan olundu. Bunun da nəticəsində türkyutlar artıq adət etdikləri mallardan 
məhrum oldular. Çin hökumətinin niyyəti çox sadə idi — etibarlılıqlarına 
hökumətin inandığı xan və knyazlar bütün bu mallarla öz tələbatlarından artıq 
təmin olunurdular. Güman edilirdi ki, bu malların artıqları sıravi döyüşçülərə xan 
və əyanların vasitəsilə çatdırılacaq, əvəzində isə onlar öz başçılarına sədaqətlə 
xidmət edəcəklər. Çünki sıravi döyüşçülər öz tələbatlarını azad bazarda ödəyəndə 
xan onları heç nə ilə öz tərəfinə çəkə bilmirdi. Xanın vasitəçiliyi olmadan bu 
döyüşçüləri Çinlə barışdırmağa isə heç cəhd göstərməyə də dəyməzdi. Bundan 
əlavə, Yan-di öz müttəfiqlərindən daldalanmağı daha üstün tutaraq hələ Bey-Tsi 
imperiyası zamanında başlanmış Böyük səddin istehkamlarının bərpasını davam 
etdirirdi. 
Bu siyasət «xeyirxahlıq və zəiflik» adlanırdı. O, xan taxtında yalnız öz 
xalqının səylərini iflic vəziyyətinə salan hakimin olduğu dövr üçün 
müvəffəqiyyətli ola bilərdi. Janqar bu rola tam uyğun gəlirdi. Lakin o, 608-ci ilin 
payızında öldü və Yan-di onun oğlu şad Duqini xan təyin etdi. Bu taxt-tac 
vərəsəliyi haqqındakı türkyut qanununu birbaşa pozmaq idi. Lakin Yan-di 
139 
 
fikirləşirdi ki, artıq türkyutlarla istədiyi şəkildə davrana bilər. Duqi «Şibir xan» 
titulunu qəbul etdi və türkyut qanun-qaydalarına müvafiq şəkildə Çin məlakəsini 
— öz atasının dul qadınını arvadlığa götürdü. Artıq bu ilk addım göstərirdi ki, yeni 
xan zəif və qorxaq atasından daha çox hiyləgər və şöhrətpərəst babası Çuloxouya 
oxşayır. 
Yeni xanın vəziyyəti olduqca mürəkkəb idi. Əvvəla o, atasının işə yarımaq 
siyasətini davam etdirə bilməzdi. Həm təbəələri bunun əleyhinə idilər, həm də xan 
özü onların antiçin əhvali-ruhiyyələrinə tərəfdar çıxırdı. Lakin digər tərəfdən 
xaqanlığın arxası təmin edilməmişdi. Qərbi türkyutlar barışmaz düşmənçilik 
mövqeyində dayanmışdılar, həm də Tamanın yerinə Şequyun taxta çıxması 
xaqanlıqlar arasındakı qarşılıqlı münasibətlərin xarakterini dəyişdirməmişdi. 
Köçəri təbəələr — uyğurlar, buqular, toqralar, bayırkular, kidanlar və tatablar ötən 
qarmaqarışıqlıq dövründə öz loyallıqdan əl çəkməyin onlar üçün necə asan 
olduğunu göstərmişdilər. Nəhayət, elə görünürdü ki, Çinin qüvvələri ilə mübarizə 
aparmaq qeyri-mümkündür. Lakin məhz orada elə bilavasitə türkyut azadlığının 
yeni şəfəqlərinə çevrilən hadisələr baş verdi. 
Yan-di. Vey Çendən (VII əsr) tutmuş professor Şan Yueyə, (XX əsr) qədər 
bütün Çin tarixçiləri imperator Yan-dinin şəxsiyyətinə, xüsusən də onun 
fəaliyyətinə son dərəcə mənfi münasibət bəsləyirlər. Alimlər əsasən haqlıdırlar, 
lakin nəzərə almaq lazımdır ki, imperatorun nə şəxsiyyəti, nə də fəaliyyəti təsadüfi 
xarakter daşıyırdı. Yan-di onu taxta çıxaran sinfin ən ifratçı nümayəndəsi idi. Elə 
buna görə də həmin sinif imperatorun fərasətsizliyinə və səfehliyinə dözürdü. 
Quanlun qruplaşmasına daxil olan mülkədarlar ayrıca partiya yaratmışdılar. Əgər 
həmin partiyanın fəaliyyəti bizim günlərə təsadüf etsəydi, onu millətçi və xalq 
əleyhinə çalışan partiya adlandırardılar. Həmin partiya özünün bütün səylərini Xan 
epoxasının solğun parıltısının bərpasına yönəltmişdi. «Qərb ölkəsinin» xırda 
knyazlarının satın alınması və Koreya üzərinə yürüş də bu mənada aydınlaşır. 
Çünki həm birinci, həm də ikinci ölkə Xan imperiyası dövründə Çinin tabeliyində 
idi. VII əsrdə Koreyaya yeni xalqın köçürülməsinə ehtiyac yox idi; artıq Çinli 
əhalisi olmayan və buna görə də şərqi hücuma baza rolu oynaya bilməyəcək 
Lyadunu əldə saxlamaq lazım deyil, türkyut xaqanlıqları ilə ittifaq şəraitində 
Lobnor yaxınlığındakı kasıb vadiləri qorumağın mənası yoxdur və s. və i. a. Lakin 
«milli qürur» özünün tam şəkildə təmin olunmasını tələb edirdi. Buna görə də bir-
birindən mənasız işlərə əl atılır, onların ağırlığını isə qulluqçular və vergi verənlər 
çəkirdilər. 
Çoxmilyonlu Çin xalqının ayıq şüuru imperatorun və onun saray 
qaragüruhunun utopik məqsədləri naminə minlərlə adamın üzülüb əldən düşməsi 
və məhv olması ilə barışa bilmədi. Kütlələrin narazılığı artmaqda idi. Bu narazılıq 
hökumət xəbərçilərinin nəzərindən yayınmadı və imperatoru tədbirlər görməyə 
məcbur etdi. 609-cu ildə adi adamlara dəmir yabalar, oraqlar, dəryazlar və bıçaqlar 
saxlamağı qadağan edən xüsusi fərman qəbul olundu. Lakin bu ehtiyatlılıq 
140 
 
tədbirlərinin köməyi dəymədi. 610-cu ilin başlanğıcında dünyanın xilaskarı 
Maytreyinin nazil olması haqqında buddist təbliğatı ilə beyinləri qızışdırılmış kütlə 
imperatorun yaşadığı Loyan məhəlləsinə basqın etdi. Keşikçilər tərksilah olundu, 
üsyan başlandı. Doğrudur, o, dərhal nizami qoşunlar tərəfindən yatırıldı, lakin 
dəhşətli cəza tədbirləri Çin xalqını qorxutmadı. Həmin dövrdən sonra ölkə və 
sülalə arasındakı parçalanmadan danışmaq olardı. Lakin Yan-di fikirləşirdi ki, bu 
kiçik məsələdir. 611-ci ildə Şimali Koreya (Koquryo) ilə müharibə başlandı. 
Müharibənin səbəbi Koreya hökmdarının tabeçiliyini bildirmək üçün şəxsən 
imperator sarayına gəlməkdən boyun qaçırması idi. 612-ci ilin baharında sayı 1130 
min nəfər miqdarında müəyyənləşdirilən böyük ordu şərqə doğru hərəkət etməyə 
başladı. Ali baş komandanlığı imperator öz əlinə aldı və ayrı-ayrı hissələrin 
komandirlərinə şəxsən təşəbbüs göstərməyi qəti qadağan etdi. Hər bir məsələyə 
görə onlar qərargaha müraciət etməli və müvafiq göstəriş gözləməli idilər. Lakin 
çaparlar vaxtında qayıda bilmədiklərindən qoşun hərəkətsiz dayanmalı olurdu, bu 
isə koreyalılara öz qüvvələrini istədikləri şəkildə yönəltməyə imkan verirdi. 
Ordunun təchizatı acınacaqlı vəziyyətdə idi. Bütün bunların nəticəsində hücum baş 
tutmadı. Çinlilər geri çəkilərkən koreyalılar onların ordusunun arxa hissəsinə 
möhkəm zərbələr vurdular. Lyouşayı keçən 350 min nəfərdən geriyə yalnız 2700 
nəfər qayıtdı. Biabırçı məğlubiyyətə gətirib çıxarmış fərasətsizlik yalnız xalq 
kütlələrində deyil, hakim sinfin nümayəndələrində də qəzəb doğurdu. Hətta Yan-di 
özü də bunu başa düşdü və növbəti 613-cü ildə yenidən Koreyaya ordu 
göndərərkən komandirlərə istədikləri şəkildə hərəkət etmək göstərişi verdi. Lakin 
artıq gec idi — hökumətdən narazılıq üsyana çevrilmişdi. 
Şandunda ordudan qaçanlar üsyan qaldırdılar. Onlar aşağıdakı mahnını 
oxuyurdular: «Lyaoduna ölməyə getməyəcəyik». 613-cü ilin yayında Şandunun, 
Xebeyin, Xenaninin kəndliləri hərbi xidmətdən boyun qaçırır və çoxsaylı üsyançı 
orduları təşkil edirdilər. Lakin onlar nizami hökumət orduları ilə bacara 
bilmədiklərindən məğlubiyyətə uğrayırdılar. Bunun ardınca isə amansız edamlar 
gəlirdi. Ancaq xalqın müqavimətinə baxmayaraq Koreya üzərinə yürüş başlandı. 
Çinlilərlə müqayisədə qüvvələrinin cüzi olmasına baxmayaraq koreyalılar 
cəsurluqla vuruşurdular. Artıq hamıya elə görünürdü ki, Koreyanın müstəqilliyinin 
sonu gəlib çatmışdır, lakin gözlənilmədən Çin ordusu geriyə döndü. Məlum oldu 
ki, Su (Sıçuani) canişini knyaz Yan Syuan-qay imperatorun ölkədə olmamasından 
istifadə edərək üsyan qaldırmış və Loyanı mühasirəyə almışdı. Yan-di tələsik 
qoşunları ilə geri döndü, Yan Syuan-qay qaçmağa məcbur oldu. Düşmənin əlinə 
düşməmək üçün o, öz sadiq dostundan onu qılıncla öldürməyi xahiş etmişdi. 
Yan-di belə hesab edirdi ki, dövləti möhkəmləndirməyin yeganə üsulu 
edamlardır. Yan Syuan-tayın üsyanına görə bu üsyana dəxli olmayan 30 min nəfər 
adam edam olundu. Onların hamısının əmlakı xəzinəyə verildi. Loyana gəlib 
burada küçədən adamların keçdiyini görən imperator həyasızlıqla demişdi: 
«Deyəsən, hələ burada adam çoxdur». 
141 
 
Çin əhalisinin sayının azaldılmasına koreyalılar da öz «köməklərini» 
göstərdilər. Onlar taleyin ümidinə tapşırılmış imperator ordusunun arxa hissələrinə 
yenidən zərbələr endirdilər və geridə qalan çin əsgərlərini sonuncu nəfərinə qədər 
qırdılar. Cənubi Çini sakitləşdirməyə göndərilmiş sərkərdə Van-Şi-çun da az iş 
görmədi. O, yandırılmış büxurdanların qarşısında üsyançıları əfv edəcəyi barəsində 
təntənəli surətdə and içdi, bundan sonra isə silahı yerə qoymuş 300 min nəfər diri-
diri torpağa basdırıldı. 
614-cü ildə Yan-di qoşunlarını yenidən Koreya üzərinə göndərdi, lakin 
«üsyançılar arı pətəyi kimi başlarını qaldırdılar». Koreyalılar da müharibə 
istəmirdilər. Onlar əvvəlki şərtlər üzrə nominal tabeliklərini etiraf etmək və o qədər 
də böyük olmayan xərac vermək şərti ilə sülh bağlamaq istəyirdilər. Yan-di bu 
təkliflə razılaşmağa məcbur oldu; çünki onun qarşısında ilk növbədə öz xalqını 
məğlub etmək vəzifəsi dayanırdı. 
615-ci ildə imperatorun fərmanı ilə kənd əhalisinə şəhərlərə köçmək təklif 
edildi; poçt stansiyaları, nəzarət qüllələri və kəndlər hasarlarla əhatə olunmuşdu. 
Bu hasarların arxasında partizan müharibəsi dənizi dalğalanırdı. Gördüyü 
tədbirlərin təsir qüvvəsinə inanmış imperator istidən və qayğılardan dincəlməyi 
qərara aldı. O, cah-cəlallı sarayı və hərəmxanası ilə birlikdə qoşunları üsyankar 
təbəələrini tutub edam edənə qədər ova çıxmaq və ziyafətlər düzəltmək məqsədi ilə 
şimali Şansiyə gəldi. Türkyut xanının uzun müddətdən bəri səbirlə gözlədiyi an da 
elə bu vaxt gəlib çatdı. 
Şibir-xan. Yan-dinin çıxdığı səfərin rəsmi bəhanəsi şimal sərhədlərini 
yoxlamaq idi. Burada həqiqətən də narahatçılıq idi, çünki sərhəd zolağının 
sakinləri - tobalıların varisləri Suy rejimindən rəncidə olanlar sırasında idilər. 
Onlar artıq çoxdan tobalı deyildilər, lakin VII əsrin ortalarında hələ tam çinli də 
sayıla bilməzdilər. Onlar həm Çindən, həm də Böyük çöldən eyni dərəcədə uzaq, 
həm də hər ikisinə eyni dərəcədə yaxın olan xüsusi etnik qrup təşkil edirdilər. 
Türklər bu xalqı «tabqaç» adlandırırdılar və mən bu termini qəbul etməyi faydalı 
sayıram. Tabqaçlar başlanmış hərc-mərclikdə fəal iştirak etməyə bilməzdilər, çünki 
onlar keçmiş döyüşkənliklərini hələ itirməmişdilər. Lakin onlar sistemsiz hərəkət 
edirdilər, çünki birlik və mütəşəkkillikləri artıq yoxa çıxmışdı. Onların 
başçılarından biri — qədim Tan əyalətinin knyazı, sərkərdə Li Yuan sülaləyə 
münasibətdə loyal mövqe tuturdu, başqaları, məsələn, Boyuy-so, Van Syu-ba və 
Vey Dao-er isə türkyutların yardımı ilə cinayətkarlıq edirdilər. Qanun-qayda 
yaratmaq zəruri idi, lakin imperator bunun əvəzində Fın-yan-qun qəsrində
46
 eyş-
işrətə dalmışdı. Türkyut xanı xəbər tutan kimi Ordosda köç edən həmtayfalarını 
ayağa qaldırdı və imperatoru ələ keçirməyə yollandı. Lakin Çin kəşfiyyatı da 
                                                          
46 Bu qəsr Tszin-ə-syandan 160 m şimal-qərbdə, Quançen dağlarında, Fınşuy çayının sahilində 
yerləşirdi. 
 
142 
 
yuxuya getməmişdi. Xanın bütün hərəkətlərinə göz qoyan arvadı, çinli məlakə 
Yan-diyə vaxtında xəbər çatdıra bildi. Xəbərdarlıq sayəsində imperator Böyük 
səddin sisteminə daxil olan Yaymıq qalasında gizlənməyə macal tapdı. Türklər 
qalanı mühasirəyə aldılar. Bütün əyaləti isə darmadağın etdilər. 39 
möhkəmləndirilmiş istehkam süquta uğradı. Yalnız Yaymın və Qo qalaları davam 
gətirirdi. Yaymında 150 minə qədər əsgər və mülki əhali gizlənmişdi. Qala 
divarlarındakı deşiklər sökülən evlərin kərpici ilə bərkidilirdi. Ərzaq ehtiyatı yalnız 
20 günə çata bilərdi. Türkyutlar hücumla qalanı almaq üçün həmlə edəndə onların 
oxları, təbii ki, ən təhlükəsiz yerdə gizlənmiş imperatorun böyür-başına düşürdü. 
Bu o demək idi ki, bütün qala atəş yağışı altında qalırdı. Cəsur əsgərlər və 
şəhərlilər hücumları dəf edirdilər, «böyük» imperator isə «oğlunu qucaqlayaraq 
qorxudan elə ağlayırdı ki, gözləri şişmişdi». 
Türkyutların basqını istisnasız şəkildə gözlənilməzlik amilinə əsaslanırdı. 
Onlar səhra diviziyaları və Li Yuanın bərkə-boşa düşmüş sərhəd döyüşçüləri isə 
uzunmüddətli vuruşlara tab gətirə bilməzdilər. Odur ki, nizami ordular öz 
imperatorlarının köməyinə tələsəndə Şibir xan dərhal mühasirəni dayandırdı və 
döyüşçülərini yeni igidliklər üçün qoruyaraq çölə çəkildi. Li Yuanın Ordos 
çöllərinə soxulan korpusu burada yalnız iki min nəfər xəstə və qoca adama rast 
gəldi. Heç bir müqavimət göstərməsələr də onların hamısı Çin veteranlarının 
qəzəbinə qurban getdilər. Müharibəni daha qətiyyətlə aparmaq üçün Yan-di 
muzdla əsgərlər tutdu. Bu həmin vaxt üçün görünməmiş hadisə sayılırdı. Aydın 
məsələdir ki, ümumi hərc-mərclik zamanı səfərbərlik keçirmək qeyri-mümkün idi. 
İmperator isə məruz qaldığı qorxu üçün köçərilərdən dərhal intiqam almaq 
istəyirdi. Təbiidir ki, bundan sonra türkyutlarla çinlilər arasında müharibə 
kəsilmədi. 
Məlum olduğu kimi Şibir xanın üsyanına bəhanəni çinlilər özləri 
vermişdilər. Şibir xanın güclənməsindən həyəcana düşən Suy hökuməti türkyutlara 
özünün adi, ənənəvi siyasətini tətbiq etməyə çalışırdı. Çjan Sun-şenin davamçısı 
Fey Qyunun təklifi ilə xanın kiçik qardaşı Çjiqi şada Çin məlakəsi və «cənub xanı» 
titulu təklif olundu. Çinlilər bu yolla türkyut qüvvələrini parçalamaq istəyirdilər, 
lakin Çjiqi şad qətiyyətlə boyun qaçırdı və bu barədə qardaşına xəbər verdi. Həmin 
hadisə Şibir xanın Suy sülaləsinə düşmənçiliyini daha da gücləndirdi. 
Uğursuzluqdan pərt olmayan Fey Qyu daha çox şübhə doğuran türkyut 
ağsaqqallarını aldadıb ələ keçirməyi təklif etdi. Bu təklifin qurbanı Xusi adlı bir 
nəfər oldu. O, hədiyyə almaq adı altında Mai şəhərinə çağırılan Xusi həbs edilərək 
tərəfdarları ilə birlikdə edam olundu. İmperatorun xəyanətkarlığı Şibir xanı 
müharibəyə təhrik etdi.
47
 
                                                          
47 Fey Qyu belə hesab edirdi ki, «türkyutlar sadə və sadəlövhdürlər, buna görə də onların arasına nifaq 
salmaq asandır». 
 
143 
 
Əvvəlcə, yəni 616-cı ildə hərbi əməliyyatlar çox sönük gedirdi. Li Yuanın 
çöl müharibəsi metodlarına yiyələnmiş dəstəsi türkyutların sərhəddə basqınlarını 
müvəffəqiyyətlə dəf edirdi. Lakin buna baxmayaraq bərk qorxmuş Yan-di 
türkyutlardan mümkün qədər uzaqlaşmaq üçün cənuba getmişdi. O, Tszyan-du 
(Yançjou) qəsrində gizlənərək eyş-işrətə qurşanmış və ölkənin taleyini başlı-başına 
buraxmışdı. Tezliklə bunun nəticələri özünü büruzə verdi. 
Çürümüş rejimi dağıtmaq üçün Şibir xanın yüngülcə bir təkanı kifayət elədi. 
617-ci il ərzində Çində beş üsyan baş verdi. Knyazlar, generallar, quldur 
dəstələrinin atamanları üsyan edirdilər. Şibir xan bu hərc-mərclikdə ən fəal rol 
oynayırdı. Üsyançıların hamısının onun qarşısında quyruq bulamasına 
baxmayaraq, Şibir xan Çin generallarından Lyan Şidu və Lyu-u-çjou ilə ittifaqı 
daha üstün tutdu, onlara at və üzərində qurd başı çəkilmiş döyüş bayraqları 
göndərdi. Sonradan o, əsas əleyhdarı olan Li Yuanla da razılığa girə bildi. 
Elə bir məqam çatdı ki, türkyutlar bir qədər əvvəlki alçaldılmaları üçün 
çinlilərin cavabını artıqlaması ilə verdilər. Şibir xan Orta imperiyanın faktiki 
hakiminə çevrildi. Türyut döyüşçülərinin soyğunçu basqınları Tsinzyanın 
divarlarına qədər gedib çatırdı. Çinlilərin çoxu türkyutların tərəfinə keçərək onların 
ordusunun sayını daha da artırdı. Kidan, Şivey, Toqon və Qaoçan Şibir xana tabe 
oldu. 
Li-Şi-min. Orta imperiyanı bürüyən hərc-mərclik təsadüfi deyildi. Çin 
vətənpərvərləri Xan imperiyasının keçmiş əzəmətini bərpa etmək istəyirdilər, lakin 
unudurdular ki, həmin imperiyanın ardınca Üç hökmdarlığın qarmaqarışıqlığı və 
hunnların hücumu gəlmişdi. Bu dəfə də (lakin olduqca qısa müddət ərzində) eyni, 
ancaq bu dəfə süni surətdə yenidən yaradılan proses baş verdi. Hərbi başçılar yenə 
də bir-biri ilə didişirdilər, hunnların yerini isə yalnız əsil başçıları çatışmayan 
tabqaçlar tuta bilərdilər. Tezliklə belə bir başçı da tapıldı. O, sərkərdə Li Yuanın 
ikinci oğlu Li Şi-min idi. 
Li familiyası qədim zamanlarda dövlət xidmətində çalışan Çin əyanlarına 
məxsus idi. 400-cü ildə Li Xao Bey Lyan (Xesi) knyazlığının təbəəliyində olan 
Ansi və Dunxuananın hakimi idi. O, qarmaqarışıqlıqdan istifadə edərək ayrıldı və 
özünü mərkəzi Lyançjou olan Sin Li knyazlığının hakimi elan etdi. 422-ci ildə bu 
knyazlıq hunnların itaəti altına düşdü və Li nəsli yenidən əvvəlki vəziyyətinə 
qayıdaraq dövlət xidmətində çalışan əyanların nümayəndələri kimi ad çıxardılar. 
Toba-Vey və Bey-Çjou sülalərinin hakimiyyəti dövründə də onlar əvvəlki 
vəzifələrində qaldılar. Li nəslinin nümayəndələri Tobas hakimlərinə sadiq idilər, 
buna görə də həmişə mühüm inzibati vəzifələrə təyin olunurdular. Nəhayət, onlar 
vərəsəliklə keçən Tan qunu
48
 titulu aldılar. İşgüzar, şəxsi və nigah əlaqələri 200 il 
ərzində Li nəslini yarımtobas, yarımçin əyanına çevirmişdi. Hər iki xalqın 
                                                          
48 Çin rütbə ierarxiyasında üçüncü rütbə. 
 
144 
 
xüsusiyyətlərini özündə birləşdirən bu etnik kütləni biz yuxarıda tabqaç 
adlandırmışdıq. 
Sinfi mənsubiyyət də burada az rol oynamamışdı. Li nəsli varlı torpaq 
sahibləri idilər. Bu məişət tərzi onları tarlalarında işləyən çinli muzdurlardan və 
icarədarlardan daha çox özləri kimi tabqaç mülkədarları ilə bağlayırdı. Tərəqqinin 
ən yüksək zirvəsinə Li Yuanın atası Li Xu çatmış, hakimiyyət başına Yuyvın 
Tszyunu gətirən çevrilişdə iştirakına görə o, fəxri Dae familiyası qazanmışdı. Yan 
Tszyan bu şərəfi Li Yuanın əlindən almış, lakin onu Tayyuaninin hakimliyində 
saxlamışdı. 
Bu nəslin bütün tarixi göstərir ki, onun mənafeləri Şimali Çinin tabqaç 
mülkədarlarının mənafeləri ilə uyğun gəlirdi. Lakin Li Yuanın başçı və siyasətçi 
keyfiyyətləri yox idi; o, sadəcə olaraq yaxşı general idi. Əvəzində isə bu 
xüsusiyyətlər artıqlaması ilə onun ikinci oğlunda — Li Şin-mində vardı. Atasını 
genişlənməkdə olan vətəndaş müharibəsinə qoşulmağa da elə o təhrik etdi. 
Sinfi partlayış və vətəndaş müharibəsi şəraitində hər bir silahlı çıxışın öz 
sosial məzmunu və proqramı olmalıdır. Yalnız bu yolla tərəfdarlar toplamaq və 
müvəffəqiyyət qazanmaq mümkündür. Bütün Çini kəndli hərəkatı bürüdüyündən, 
sağ qalan mülkədarlar və məmurlar isə şəhərlərdə gizləndiklərindən Li Şi-min 
«sakitləşdirici» proqramla, Suy sülaləsinin hakimiyyətini bərpa etmək proqramı ilə 
fəaliyyətə başladı. Elə buna görə də onun başladığı müharibə «ədalətli» müharibə 
adlandırılırdı. 
Bu proqram kimin xeyrinə idi? 
Əvvəla, taxtda öz adamlarını oturtmaq və «Quanlun» qruplaşmasındakı 
əyanları sıxışdırmaq istəyən Cənubi-Çinin tabqaç mülkədarlarının xeyrinə. İkincisi, 
kiçik Çin mülkədarlarının və məmurlarının xeyrinə. Çünki iri mülkədarlar və 
əyanlar əlçatmaz saraylarında təhlükəsizlik şəraitində yaşayırdılar, kiçik 
mülkədarlara və məmurlara isə qızışmış kütlə hər an divan tuta bilərdi. Üçüncüsü, 
bu proqram kəndlilərin öz xeyrinə idi. Çünki kəndliləri diri-diri torpağa 
basdırmayıb dövlət anbarından ayrılmış taxılla doyuzdurandan sonra onlar dərhal 
silahı atdılar və dinc əməklə məşğul olmaq üçün kəndlərinə qayıtdılar. Əslində elə 
əvvəldən də kəndlilər məhz çörək və dinc əmək istəyirdilər. Dördüncüsü, həmin 
proqram türkyutların xeyrinə idi; çünki türkyutlar onlara nifrət edən, onları adam 
yerinə qoymayan çinlilərin əvəzində yanlarında məişətlərinə və adətlərinə, 
ənənələrinə adət etmiş bir adam gördülər. Əlbəttə, Li Yuan türkyutların özlərinin 
hərb üsullarından istifadə edərək onlara güclü zərbələr endirirdi. Lakin döyüşdə 
göstərilən qəhrəmanlıq üçün heç kimi mühakimə etmirlər, üstəlik, igid adamla dost 
olmaq daha xoşdur. 
Suy sülaləsinin tərəfdarları başlanmış hərəkata qarşı çıxdılar. Onlar əsassız 
olmayaraq Tan qoşunlarının simasında nifrət bəslədikləri yarımköçəri Vey və Bey-
Çjou imperiyalarının ənənələrinin dirçəltmək cəhdini görürdülər. Yan-dinin 
əleyhdarlarının çoxu indi Suy imperiyası prinsiplərinin həqiqətə çevrilməsi üçün 
145 
 
canından keçməyə hazır idi. Ona görə də müharibə olduqca amansız xarakter 
almışdı. 
Bəs qan axıdılmasının səbəbkarı, «səma imperiyasının hakimi, böyük və 
təkrarolunmaz Yan-di» nə ilə məşğul idi? O, cah-cəlallı qəsrində gizlənərək vaxtını 
eyş-işrətə və gözəllərə sərf edir, çox güman ki, özü də törətdiyi bəlaları 
təsəvvürünə gətirmirdi. Hədsiz fəaliyyətsizliyi ilə o, tərəfdarlarının əl-qolunu elə 
bağlamış, onların enerjisini elə iflic etmişdi ki, onlardan biri sərxoş despotu boğub 
öldürmüş və özünü imperator elan etmişdi. Lakin qatil bu hərəkəti ilə yalnız Li 
Yuanın xeyrinə iş görmüş oldu. Çünki Li Yuan artıq üsyançıdan pozulmuş 
qanunun müdafiəçisinə çevrildi. 
Bu müddət ərzində Tan ordusu böyüyür, biri-birinin dalınca qələbələr 
qazanırdı. 617-ci ilin qışında Li Yuan Çanyanı aldı, burada köhnə rejimin tərəfdarı 
olan bir neçə əyanı edam etdikdən sonra amnistiya verdi. Bununla da o, geniş xalq 
kütlələrini öz tərəfinə çəkə bildi. Bundan başqa Li Yuan qocalmış məmurlara fəxri 
adlar verdi. Dövlət ambarlarının qapısı yoxsulların üzünə açıldı, saray cariyələrini 
isə öz ailələrinə göndərdilər. Əsgərlərə əhalini soyub talamaq qadağan edildi, Suy 
dövrünün amansız cəza tədbirləri aradan götürüldü, onların əvəzinə isə yeni kodeks 
qəbul olundu. Bu yeni kodeksə görə «qatillər, soyğunçular, xəyanətkarlar və 
üsyançılar (başqa sözlə desək, yeni hökumətin düşmənləri) ölüm cəzasına məhkum 
edilirdilər». Yan-dinin qətli haqqında xəbər Çanyana çatan kimi Li Yuan özünü 
imperator Qaotszı elan etdi, sülaləsini isə Tan adlandırdı. Bu hadisə 618-ci il 
iyunun 18-də baş verdi. 
Xəyanətkarlar. Şibir xan Li Yuanın Çanyandakı tacqoyma mərasimini tam 
əsasla özünün qələbəsi saya bilərdi. Li Yuan türkyut xanından kömək uman 
namizədlərdən biri idi, Tan knyazının qələbə şansı daha çox şimaldan gələn 
köməkdən asılı idi. Süvari dəstələri yaratmaq üçün türkyutlar 2 min at gətirdilər, 
düşməni əzmək üçün iki min döyüşçü göndərdilər. Li Yuan hədsiz qüvvətli 
müttəfiqinin hökmü altına düşməmək üçün bundan artıq yardım qəbul etmək 
istəmirdi.
*
 Şibir xan Tan qoşunlarının bir neçə cəsur və istedadlı sərkərdənin öz 
əyalətlərini son damla qanlarına qədər qorumağa hazır olduqları Çini yaxın 
vaxtlarda bütövlüklə fəth edəcəklərini mümkün saymırdı. Lakin Li Şi-minin hərbi 
istedadı və sərhəddəki aramsız müharibələrə adət etmiş tabqaçların dözümlülüyü 
Çin ənənəçilərinin inadkarlığına üstün gəldi və 624-cü ildə artıq bütün ölkə Tan 
imperatorunun hökmü altına düşdü. Bu müharibə bütünlüklə Çinin tarixinə aiddir, 
ona görə də biz onun gözlənilməz hadisələri və dramatik səhnələri üzərində 
dayanmaq istəmirik. Bizim mövzumuz üçün Suy və Tan sülalələrinin türkyutlar 
                                                          
* İmperator 618-ci ildə demişdi: «Biz yalnız yadelliləri öz tərəfimizə çəkmək üçün onların qüdrətindən 
istifadə etmək istəyirik». 
 
146 
 
arasında özlərinə kömək axtaran, nisbətən azsaylı əleyhdardardan ibarət ikinci 
qrupu daha böyük maraq doğurur. 
Xoşbəxtlikdən onların başçılarının siyahısı saxlanıb və biz Şibir xanın 
yardım göstərdiyi hərəkatı səciyyələndirə bilərik. 1. Qao-Tszxe — yüngül 
süvarilərin sol cinahının qvardiya zabiti. Aclıq zamanı o, 18 nəfər sui-qəsdçi ilə 
birlikdə əyalət şəhərlərindən birini tutmuş və aclığın üzüb əldən saldığı adamların 
heç bir kömək göstərmədiyi şəhər hakimini öldürmüşdü. Bundan sonra Sao-Tszı-
xe özünü «əbədi dostluq hökmdarı» elan etmişdi. Türkyut xanının təsiri altına 
düşərək o, özünü «Suy sülaləsini məhv edən səma oğlu» adlandırmış və eyni 
zamanda «Buri-şad» (qurd-knyaz) titulunu qəbul etmişdi. 2. Lyan Şi-du-Şofan 
(Qərbi Ordosda) qalası qarnizonunun zabiti. Pulla tutulmuş quldurların köməyi ilə 
şəhəri ələ keçirdikdən sonra o, hakimi öldürmüş və özünü Lyan sülaləsinin 
imperatoru elan etmişdi. Türkyutlara tabe olduqdan sonra onlardan «Tardu Bilge-
xan» titulu almışdı. 3. Lyu U-çjou-Ma-i (Şərqi Ordos) qalasının süvari zabiti. On 
nəfər dostu ilə razılığa gəldikdən sonra hakimin qəbul otağına girmir, onu 
otağından dartıb çıxararaq öldürmüşdü. Heç kəs ona mane olmaq fikrinə 
düşməmişdi, əksinə tezliklə Lyu U-çjounun bayrağı altına 10 min nəfərdən çox 
döyüşçü toplanmışdı. O, təvazökarcasına özünü hakim adlandırmış və kömək 
xahişi ilə Şibir xanın yanına yaxın adamını göndərmişdi. Cavabında o, qızıl 
canavar başlı bayraq və Yan sülaləsini və imperatoru məhv edən «Xaqan» titulunu 
almışdı. O, Suy qoşunlarına qarşı olduqca müvəffəqiyyətli mübarizə aparırdı və 
şimali Şansinin böyük bir hissəsini tuta bilmişdi. Bu isə ona imperator titulu 
iddiasına düşmək imkanı vermişdi. 
Başqaları da onlardan geri qalmırdı — hamısı vicdanı və şərəfi birdəfəlik 
unutmuş fırıldaqçılar idilər. Onlar tarixdə elə bir əhəmiyyətli rol oynamamışdılar 
və adlarını burada sadalamağa ehtiyac yoxdur. Onlar Yan-dinin cinayətkar 
hakimiyyəti nəticəsində Çini düşdüyü tam mənəviyyatsızlıq mühitinin yetirmələri 
idilər. Öz psixi simalarına görə onlar ölkə daxilində Tan qoşunlarına qarşı 
mübarizə aparan Çin ənənələri ilə ziddiyyət təşkil edirdilər. Lakin çoxsaylı 
üsyançılar arasında təsadüfi adamlar da vardı. 621-ci ildə sərxoşluq və dəliqanlılıq 
üstündə məhkəməyə verilmiş bir neçə zabit öz dəstələrini üsyana qaldırdılar. Lyu-
Xey-da adlı bir alimi özlərinə rəis seçdilər, ölüm qorxusu altında ondan dəstənin 
başında dayanmaq və taxt-tac uğrunda mübarizə aparmaq tələb etdilər. Bədbəxt 
Lyu-Xeydanın razılaşmaqdan başqa çarəsi qalmadı. 
Aydındır ki, türkyut xanının yalnız onun himayədarlığı sayəsində başlarını 
çiyinləri üstündə saxlayan bütün bu «imperatorlara» nifrət etmək üçün tam əsası 
vardı. Çox ehtimal ki, elə buna görə də o, Li Yuana taxta çıxmağa yardım göstərdi. 
Türkyut xanı onu başqalarından yaxşı hesab etmirdi və ehtimal ki, Li Yuanın 
hakimiyyətinin Çini daha da zəif salacağını düşünürdü. Bundan başqa Li Yuan son 
dərəcə diplomatcasına hərəkət edir, xana məktublarında ona özünə bərabər olan bir 
hökmdar kimi müraciət edirdi. Bu isə Çin ənənəsi ilə kökündən zidd idi. 613-cü 
147 
 
ildə ziyafət zamanı Şibir xanın elçisi imperatorla yanaşı oturmuşdu, lakin artıq 
619-cu ildə xan öz səhvini başa düşdü və hadisələr başqa məcrada davam etməyə 
başladı. 
Dövrlərin dəyişməsi. Tan hökumətinin ölkədə böyük yaradıcı və 
sağlamlaşdırıcı iş apardığı türkyut xanının casuslarının gözündən yayınmışdı. Xan 
gözəl bilirdi ki, ona zəngin və bolluq içərisində yaşayan Çin deyil, zəif və dağınıq 
Çin lazımdır. Hərbi islahat türkyut xanını xüsusilə həyəcanlandırmalı idi. Li Yuan 
taxta çıxdıqdan sonra Li Şi-minlə birlikdə bütün ordunu yenidən qurmağa başladı. 
«Txan sülaləsi paytaxta səkkiz diviziya təsis etdi. Hər diviziya qərb və şərq 
olmaqla iki hissəyə bölündüyündən diviziyaların sayı əslində 16 idi. Txan sülaləsi 
bu 16 diviziyanın hərbi rütbələri xarici hakimlərə və özünün xarici vassallarına 
verirdi: 
Diviziyaların sıravi heyəti də muzdlu əsgərlərdən ibarət idi. Onlar «İloxe» 
adlanırdılar. Bunun mənası «cavanlar, seçmə, möhkəm adamlar» deməkdir. Li Şi-
min yeni ordunu qiymətləndirərək demişdi: «Qədimdə, Xan sülaləsi dövründə 
hunlar güclü, Çin isə zəif idi. İndi Çin güclüdür, şimal barbarları isə zəifdirlər. Min 
nəfər Çin əsgəri onların bir neçə min nəfərini məhv edə bilər». Bu sözlərin həqiqət 
olduğu meydana çıxdı. 
619-cu ildə Şibir xan azsaylı qoşunla Ordosa daxil oldu və Lyan Şi-du ilə 
birləşdi. Tezliklə Lyu U-çjou da onlara qoşuldu. Müttəfiqlər daxili Çinə soxulmağa 
hazır idilər. Yeni düşmənin meydana çıxmasından qorxmuş Li Yuan Böyük səddin 
istehkamların bərpa olunmasını və dağ keçidlərində torpaq bəndlər atılmasını əmr 
etdi. Lakin Li Şi-min onu fikrindən daşındırdı. Bildirdi ki, cansız daşlara deyil, 
döyüş komandirlərinin fərasətinə və tezfəhmliyinə arxalanmaq lazımdır. Lakin xan 
xəstələnib öldüyündən Çinə yürüş baş tutmadı. Çanyanda özlərini elə göstərdilər 
ki, guya ən yaxın dostlarını itiriblər. İmperator şəxsən «kədərləndiyini bildirdi» və 
dəfn üçün» 30 min dəst ipək parça göndərdi. Qarşısıalınmaz müharibə bu 
hədiyyələr sayəsində bir il geriyə çəkildi. Bu bir il ərzində Tan imperiyası daha da 
qüvvətləndi, türkyut xaqanlığında isə dövlətin gücünü əhəmiyyətli dərəcədə 
azaldan hadisələr baş verdi. 
Tan sülaləsi dövründə Çin və çöl. Qədim çinlinin təsəvvüründə epoxalar 
müxtəlif rənglərlə rənglənmişdir. Erkən Tsin epoxası ağ rəngdə təsəvvür olunurdu. 
Lyu Banın yuxusu haqqındakı məşhur əfsanədə bu imperiya qırmızı İlanın — yəni 
Xan imperiyasının udduğu ağ ilana bənzədilirdi. Qırmızı rəng Çin üçün milli rəng 
idi, mavi — çöl köçərilərinin, göy — tibetlilərin rəmzi sayılırdı. Yer stixiyasının və 
etibarlılığın rəmzi olan sarı rəngi Vey sülaləsinin başçısı Toba Quy qəbul etmişdi. 
Bəs Tan imperiyası üçün hansı rəng səciyyəvi idi? Rəng qavrayışı baxımından Tan 
alabəzək təsəvvür olunurdu. 
Doğrudan da 618-ci il təkcə Çinin deyil, bütün Asiyanın tarixində dönüş 
nöqtəsi oldu. Böyük sərkərdə, inzibatçı və siyasət xadimi Li Şi-min Makedoniyalı 
İskəndər kimi yalnız müxtəlif mədəniyyətlərə malik ölkələri fəth etmək deyil, həm 
148 
 
də bu mədəniyyətləri qohumlaşdırmaq, «sivilizasiyalı» Çinin köçəri barbarlara 
qarşı qoyulmasını mədəni ünsiyyətlə əvəz edərək bu xalqların mədəniyyətlərini 
yaxınlaşdırmaq istəyirdi. İndiyə qədər mədəni mübadilə prosesi kortəbii gedirdi, 
618-ci ildən başlayaraq bu prosesi şüurlu surətdə şirnikləndirməyə başladılar. 
Coşğun dövrün özü başlanmış prosesə kömək göstərirdi. Suy sülaləsinin 
zülmlərindən qaçıb qurtaran çoxlu çinli türkyut köçlərində sığınacaq tapmış və bu 
köçlərin sahibləri ilə qohumlaşmışdılar. 
Cəsur hərbçi Li Yuanın bayrağı altında gələnlər arasında igid çöllülər də az 
deyildi. Onları boş-boşuna «çinlisən, yoxsa türk?» sualı vermədən xidmətə qəbul 
edirdilər. Onlar zərif Çin qızlarına evlənir və yeni talelərindən razı halda həyatın 
mənasını hərbi xidmətdə, yaxud sarayda mənsəb qazanmaqda görürdülər. İmperiya 
belə yaranırdı, tabqaç xalqı belə artıb çoxalırdı və bu minvalla Böyük sədd sözün 
həm məcazi, həm də hərfi mənasında uçulub dağılırdı. 
Çində xarici nə varsa, hamısına böyük maraq yaranmışdı. Çin — türk lüğəti 
tərtib edilmişdi. Təəssüf ki, o, bizim zəmanəmizə qədər gəlib çatmamışdır. Hələ 
Tan imperiyasının sələfi Bey-Çjou imperiyası dövründən başlayaraq müxtəlif 
xalqların, o cümlədən də türklərin musiqisi imperator orkestrində ifa olunurdu. Bizi 
maraqlandıran dövrdə isə həmin musiqi daha geniş yayılmışdı. Adamlarla canlı 
mübadilənin arası kəsilmirdi — VII əsrin 20-ci illərində Çanyanda artıq 10 min 
türkyut ailəsi yaşayırdı. Onların geyimi və əxlaqı Çin əyanlarının xoşuna gəlirdi. II 
əsrdə Romada german, VIII əsrdə Bizansda Xəzər zövqü hakim olduğu kimi, VII 
əsrdə də Çində türklərlə bağlı olan hər şeyə böyük maraq yaranmışdı.
49
 Köçəri adət 
— ənənələri maraq dairələrinin və əyanların məişətinə birdəfəlik və həmişəlik 
daxil olana kimi bu maraq ilbəil artırdı. Ziyafətlərdə «xarici musiqi» sədaları 
altında «xarici xörəklər» verilirdi. Türk geyimi — yaşıl, yaxud qəhvəyi rəngli 
yaxalıqlı və kəmərlə qurşanan xalat Tan epoxasında adi paltara çevrilmişdi. Alaçıq 
isə çinlilərin daha çox xoşuna gəlmişdi. Qışda o, VII əsr çinlilərinin evlərindən qat-
qat rahat və sərfəli idi. 
Çin şairi Bo Tszyuy-i (772—846) alaçığın üstünlüklərini təfərrüatı ilə təsvir 
etmişdi. Çin əyanları öz evlərinin həyətində alaçıq qurdurur və qışda oraya 
köçürdülər. Bo-Tszyuy-i alaçığı «mavi» adlandırırdı və görünür bununla da 
türklərin rəmzi olan rəngi nəzərə çarpdırmaq istəyirdi. 
Əksər orta əsrlər poeziya nümunələri kimi bu şer də ikili — birbaşa və 
alleqorik mənalara malikdir. Yaz dumanı və dəyişən vaxt anlayışları altında yalnız 
ilin fəsillərinin dəyişməsi deyil, həm də köçərilərlə münasibətlərin 
mürəkkəbləşməsi nəzərdə tutulur. İri məmur olan və imperiya siyasətinə həmişə öz 
                                                          
49 Şahzadə Li-Çten-knya balaca vaxtı türkyutların geyimini və dilini çox sevirdi. O, özünə barbarlara 
oxşayan yoldaşlar seçirdi. O, türkyutları təqlid edərək yurtlarla oynamaq üçün özünə qoyun dəriləri 
gətizdirir, canavar başı ilə bəzədilmiş bayraqlarla, qoyunlarla, atlarla maraqlanırdı. O, türkyut xanının 
şadı olmaq istəyirdi». 
 
149 
 
loyal münasibəti ilə tanınan Bo Tszyuy-i ümid edir ki, hər şey yoluna qoyulacaq və 
qonşu barbarlarla sülh bərpa olunacaqdır. Burada o, poetik obrazlar vasitəsi ilə 
imperiya siyasətinin əsas istiqamətlərini ifadə edir. 
Beləliklə, Tan imperiyası dünya əhəmiyyəti iddiasında idi. Bu iddia onun 
sonrakı siyasətini, görünməmiş inkişafını və qanlı aqibətini müəyyənləşdirdi. Çinlə 
çölün birləşməsi hər bir yeni təşəbbüsdə olduğu kimi özünün o biri üzünə də 
malikdi: Tan imperatorları hamıya arxalanmaq istəyirdilər, lakin böhran anında 
onları heç kəs müdafiə etmədi. Komandirlərinin igidliyi və əsgərlərinin 
dözümlülüyü sayəsində Tan imperatorları qələbədən qələbəyə gedirdilər, lakin bu 
qələbələrdən onların dövləti yalnız zəifləyirdi. Mahiyyət etibarı ilə onların əlində 
olan bütün torpaqlar silah gücünə qəsb edilmişdi və Çin özü Tan sülaləsinin birinci 
qəniməti idi. Lakin onların məğlubları bağışlamaq, gözəlliyi qiymətləndirmək və 
uzaqdakıları sevmək bacarığı bu dövrün mədəniyyətinə əsrlər boyu qorunub 
saxlanan layiqli şöhrət qazandırmışdı. 
 
XIV f ə s i l 
 
ŞƏRQ XAQANLIĞI 
 
Çulo xan. 619-cu il Çin və Şərqi türkyut xaqanlığı üçün böhran və dönüş ili 
idi. Məhz həmin dövrdə tabqaçlarla türkyutlar arasında qüvvələr nisbəti və 
toqquşmanın labüdlüyü aydın oldu. Mahiyyət etibarı ilə Şibir xanın Çinə 
münasibətdə yürütdüyü siyasət həddindən artıq uzaqgörməz idi. Sərhəddə yaşayan 
və türkyutların özləri kimi döyüşkən və dözümlü tabqaç torpaq sahiblərinin əsil 
çinlilərdən daha qorxulu rəqiblər olduğu aşkara çıxdı. Şibir xanın Çulo xan adı ilə 
taxta çıxan qardaşı bunu dərhal başa düşdü və sələfinin səhvini düzəltməyə tələsdi. 
Qardaşının əlaltılarına — fırıldaqçı Lyan Şi-duna və Lyu-U-çjouya kömək 
göstərməklə bir sırada o, həm də özünü Suy sülaləsinin müdafiəçisi elan etdi. Van 
Şi-çunun
*
 Çin «vətənpərvərləri» Tszinçenquanın (Loyandan şimalda) hakimi, 
habelə Xabeyi və Şandun — Xenan sərhəd rayonunu öz əlində saxlayan Dou 
Qyan-ren ilə əlaqələr yaratdı.
*
 Tan imperatorunu qanundan kənar vəziyyətdə 
qoymağa çalışan Çulo xan özünü Suy sülaləsinin bərpa olunmasının tərəfdarı elan 
etdi, imperatorun dul arvadına sığınacaq, taxt-tac iddiasında olan knyaz Yan Çjen-
daoya isə «van» titulu verdi. Suy sülaləsinin tərəfdarları (belələri isə az deyildi) hər 
tərəfdən türkyut xanının yanına qaçıb gəlməyə başladılar və tezliklə iqamətgahı 
Datunfu və Şansi yaxınlığındakı Dinsyan şəhərində olan mühacir hökuməti 
                                                          
* Andını pozaraq ona təslim olan döyüşçüləri diri-diri torpağa basdıran sərkərdə. 
* Üsyan başçılarından biri, knyaz Sya titulu qəbul edərək Tan sülaləsinə qarşı mübarizə aparırdı. 
 
150 
 
yaratdılar. Eyni zamanda 2 min türkyut döyüşçüsünün yardımı ilə Ylu-çjou yürüşə 
çıxdı. Tan imperiyası məngənə arasında qaldı. 
Çulo xanın devrilmiş sülalənin tərəfində dayanması sərhəddəki iddiaçıları 
narahat etməyə bilməzdi. Çünki həm Suy, həm də Tan sülalələrinin qələbəsi onlara 
yalnız edam kötüyü vəd edirdi. Odur ki, həmin iddiaçılar sadəcə türkyut xanının 
hakimiyyətini qəbul etmək və bununla da həyatlarının təhlükəsizliyini qorumaq 
qərarına gəldilər. Sərkərdə Lyan Şi-du özünün dəbdəbəli titulunu unudaraq 620-ci 
ildə Çulo xana aşağıdakı təkliflə müraciət etdi: «Yunyanda qarmaqarışıqlıqlar baş 
verir, ölkə bir neçə hökmdarlığa parçalanıb. Vəziyyət bərabərdir, qüvvələr zəifdir, 
ona görə də hamı tutszuövtslərə (türkyutlara) tabe olur. İndi Tan sülaləsi bütün 
imperiyanı fəth edib. Mən özümün məvhimdən yox, tez-gec sizə də növbə 
çatacağından qorxuram. Yaxşısı budur ki, o hələ taxt-tacda möhkəmlənməmiş 
cənubda Çjunjuanı ələ keçirəsiniz. Bu işdə mən bələdçi olmağa söz verirəm». Çulo 
xan onun təklifini qəbul etdi və əslində vur-tut 2 min atlıdan ibarət «böyük ordu» 
topladı. Bu ordu Çulo xanın kiçik qardaşı Buri-şadın komandanlığı altında şimali 
Şansi əyalətinə
50
 soxulmuş Lyu-u-çjouya yardıma göndərildi. 
İlk vaxtlar müttəfiqlər müvəffəqiyyət qazanırdılar və əyalətin Tan sülaləsi 
tərəfindən təyin olunmuş hakimi onların «hücumlarını dayandıra bilmirdi». Lakin 
tezliklə tabqaç döyüşkənliyi və şahzadə Li Şi-minin hərbi istedadı özünü göstərdi. 
Lyu-çjou türkyuktların köməyi ilə Binçjounu tuta bilmişdi. Bu onun son 
müvəffəqiyyəti oldu. Türkyutlar Tsinsyan şəhərində bütün cavan qadınları əsir 
götürərək hərbi qənimətlərlə birlikdə səhraya çəkildilər. 
Müttəfiqlərinin tərk etdiyi Lyu-u-çjou 620-ci ildə Li Şi-minin tabqaçları 
tərəfindən darmadağın edildi və öz himayədarlarının yanına qaçdı. Lakin çox 
güman ki, türkyutlar Lyu u-çjou ilə əməkdaşlığı özlərinə biabırçılıq sayaraq onu 
öldürdülər. Axı indi türkyutlar «qanuni hökumətin müdafiəçiləri» idilər və 
cinayətkarlarla əlbir iş görmək onlara sərf eləmirdi. 
Daha sonra Li Şi-min qoşunlarını Van Şi-çunun üzərinə yeritdi və onu da 
əzdi. Dou Qyan-de Van Şi-çunun köməyinə tələsdi. 621-ci ildə Loyan yaxınlığında 
inadlı döyüşlər başlandı. Nəticədə hər iki Suy sərkərdəsi məğlub edilib əsir alındı. 
Lakin Çulo xan ümidlərinin məhv olduğu günə qədər yaşamadı. O, 620-ci ildə son 
dərəcə qəribə bir şəraitdə öldü. Xan məğlubiyyəti qabaqcadan xəbər verən 
bilicilərin ziddinə gedərək Suy sülaləsinə kömək edəcəyini bildirən kimi «qanlı 
yağış» yağdı, gecələr nə isə «sirli səslər» eşidilməyə başladı. Suy məlakəsinin 
müalicəsinə baxmayaraq xan xəstələndi və öldü. 
Nə baş vermişdi? Zəhərləmə ehtimalı istisna olunur, çünki xan Suy 
tərəfdarlarının ən yaxın dostu idi. Görünür, xanın xəstəliyinin və ölümünün səbəbi 
                                                          
50 Şansidəki Tayyuan dairəsi 607-ci ildə «Binçjou general-qubernatorluğu adını almışdı». 
 
151 
 
güclü əsəb pozğunluğu idi. Bunun üçün hər cür əsas vardı: şimalda və qərbdə 
vəziyyət gözlənilməz və dəhşətli dərəcədə mürəkkəbləşirdi. 
Uyğurlar. Böyük Qobi səhrasından şimala köç edən Tele tayfaları Şərqi 
türkyut xanının təbəələrinin böyük əksəriyyətini təşkil edirdilər. Çinlilər onların 
ümumi saylarını təbii ki, şərti olaraq 100 min nəfər, seçmə qoşunlarının sayını isə 
15 min nəfər müəyyənləşdirirdilər. Sonuncu rəqəm tam realdır, VII əsrin 
miqyasları baxımından isə böyükdür. 
Türkyutlar telelərin dağınıqlığından istifadə edib onların üzərinə ağır 
vergilər qoyur, məcburi öz qoşunlarına götürürdülər. Şibir xanın vaxtında bu 
mümkün olurdu, lakin Çulo xanın hakimiyyəti illərində uyğur, buqu, tonqra və 
bayırku tayfaları birləşərək, sonralar uyğur xaqanlığının başında dayanan 
Yaqlakarın (Yoloqe) rəhbərliyi ilə üsyan qaldırdılar. Türkyutlar üçün bu qarşısı 
alına bilməyən fəlakət idi. Onların Çinə təzyiqləri zəiflədi, yeni doğulmuş Tan 
imperiyası özünə gəlmək üçün vaxt qazandı. Çin diplomatiyasının üsyanın 
hazırlanmasında iştirak edib-etmədiyi məlum deyil. Bəlkə də onların üsyanla heç 
bir əlaqələri olmamışdır. Lakin bundan asılı olmayaraq türkyutların əl-qolu 
bağlandı və Çula xanın
*
 varisi və qardaşı Kat İl-xan Tuqbir
*
 düşərgəsini Xanqaya
*
 
köçürməyə məcbur oldu; çünki şərq düzənlikləri üsyançıların əlinə keçmişdi. 
Üsyan etmiş tayfalar orda yaratmadılar, onlar tayfa ittifaqında birləşdilər. Bu 
quruluş mütləqiyyətdən daha çox respublikaya bənzəyirdi. Hakimiyyət başında 
dayanan Yaqlakar nəsli ilə paralel «xalq eyni zamanda həm də Şıqyan—sıqini 
hökmdar elan etdi», sonra hakimiyyət eyni yolla onun oğlu Puseyə verildi. Atası 
onu sevmirdi və özündən uzaqlaşdırmışdı. Lakin «Puse igid və ağıllı idi», vəhşi 
heyvanları ovlamağı və düşmənlərə qalib gəlməyi bacarırdı, ona görə də «Puseyə 
hörmət edən həmnəsilləri onu özlərinə hökmdar seçdilər». Bu türkyutların 
qohumluq-bölgə sistemində öz əksini tapmış varislik prinsipindən nə qədər uzaq 
idi. Bundan əlavə, «hökmdar» termini mətn kontekstində şərti şəkildə hakimiyyət 
başında olan adamı bildirir, «xaqan» termininə uyğun gəlmir. Bir qədər sonra 
Pusenin varisi sadəcə olaraq «xoyxu başçısı» adlandırılırdı ki, bu isə aydın 
məsələdir ki, real vəziyyəti daha dəqiq əks etdirirdi. 
Beləliklə, biz uyğurların birliyini türk elinin analoqu kimi deyil, tayfa 
ittifaqı kimi nəzərdən keçirməli, türkyutlarla uyğurların sonrakı mübarizəsini isə 
                                                          
* Mənbədə üsyanın tarixi göstərilməyib. Mənim fikrimcə, daha çox ehtimal olunan tarix 620-ci ildir. 
Çünki həmin dövrdə tele tayfaları hələ Şibir xana tabe idilər və artıq Kat İl-xanla düşmənçilik edirdilər. 
* Adın Çin oxunuşu «Tszeli»dir. Biçurin həmin adı Xieli, Şavan Nieli, Jülyen Kic-li, Radlov Katli 
(«çox» mənasında olan «qat» sözündəndir) verir. Kat İl-xan oxunuşunu M. V. Xvan təklif etmişdir. 
Həmin adı ifadə edən çin heroqlifləri təhqiredici çalara malikdir və «fayda güdən», «fürsət gözləyən» 
mənasını verir. Bu da çinlilərin türkyut xanına mənfi münasibətlərini bildirir. 
* Tonqra və buqular Selenqa və Orxon, uyğurlar Orxon və Toloy, bayırkular Kerulen çayından şimalda, 
Xəntey və Xinqan arasında köç edirdilər. Bundan əlavə, Zabaykalyedə və yuxarı Anqarada türkyutlara 
tabe olmayan kurıkanlar yaşayırdılar. 
152 
 
diametral əks inkişaf istiqamətlərinə malik iki sistemin toqquşması kimi şərh 
etməliyik. 
Türkyutlar və uyğurlar eyni dildə danışır, «otun və suyun bolluğundan asılı 
olaraq» eyni şəkildə bütün mal-qaraları ilə köç edirdilər. Lakin onların arasındakı 
oxşarlıq yalnız bununla məhdudlaşırdı. Bütün qalan məsələlərdə onlar bir-
birlərindən «azacıq» fərqlənirdilər və elə bu «azacıq fərq» də» türkyutlarla 
uyğurların bir xalq kimi qaynayıb-qovuşmalarına imkan vermirdi. Ondan başlamaq 
lazımdır ki, tele tayfaları da türkyutlar kimi əcdad-canavar haqqında əfsanəyə 
malik idilər, lakin türkyutlar bu fikirdə idilər ki, onlar cavan oğlandan mayalanmış 
qurddan doğub törəyiblər, uyğurlar isə canavara təslim olmuş qızın nəslinə 
mənsubluqlarını zənn edirdilər.
*
 İki paralel əfsanədə kişi və qadın başlanğıclarının 
nisbəti diametral əksdir və bu təsadüfi xarakter daşıya bilməzdi, çünki VIII əsrin 
dualist dünyadərkində cins simvolikası müəyyənedici prinsip idi. Səma ata, Yer isə 
ana sayılırdı və səmanı türkyutlar kimi insan, yaxud uyğurlar kimi vəhşi heyvan 
saymaq heç də bir-birinin eyni deyildi. Zahiri oxşarlıqlarına baxmayaraq 
əfsanələrin paralelliyinin özündə nəzərə çarpdırılan bir əkslik var. Çox ehtimal ki, 
bu təsadüfi deyildi, çünki paleantropologiya türkyutların və uyğurların 
müxtəlifliyini təsdiq edir. 
Türkyutlar türk tayfaları içərisində ən çox monqoloid idilər. Gürcülər 
Tbilisini mühasirəyə almış türkyut sərkərdəsini ələ salmaq üçün «böyük bir boranı 
gətirdilər və orada hunnların hökmdarının şəklini çəkdilər — bir arşın eni, bir arşın 
da uzunu idi, kirpiklərinin yerinə bir neçə qırıq xətt cızdılar, onları heç kim görə 
bilməzdi; saqqalının yerini eybəcərcəsinə tüksüz qoydular, burun pərələrini bir 
dirsək enində çəkdilər, bığ yerinə isə bir neçə tük qoydular». Əlbəttə, bu fərdi yox, 
şarjlaşdırılmış irqi əlamətlərdir. Həm də onlar türkyut daş bütlərinin və 
heykəlciklərinin tipində də öz əksini tapır. 
Uyğurlar isə öz əcdadları — kürən saçlı dilər kimi yevropeid idilər. Çin 
rəsmlərində uyğurlar iri burunlu, iri gözlü, alt dodağından başlayan böyük saqqallı, 
qalın bığları və çatma qaşları olan adamlar kimi təsvir edilmişlər. Uyğur 
qəbirlərində aparılan qazıntılar bu etnik qrupun yevropeid olduğunu qəti təsdiq 
etmişdir. 
Bu iki xalqın psixikasının quruluşu da bir-birinə bənzəmirdi. Onların ikisi 
də çox döyüşkən idilər, lakin türkyutlar öz xanlarının və tarxanlarının arxasında 
intizamlı şəkildə gedə bilirdilər, telelər, o cümlədən uyğurlar öz azadlıqlarını, 
sərbəstliklərini qəhrəmancasına qoruyur, lakin işin mütəşəkkilliyinə nail ola 
bilmirdilər. Qələbədən sonra hərə öz köçünə qayıdırdı, bu da düşmənə özünə 
gəlməyə və qüvvələrini yenidən döyüşə çıxarmağa imkan verirdi. Məhz bu 
                                                          
* Qız onunla əlaqəyə girən canavarı səmanın təcəssümü hesab edirdi. 
 
153 
 
xüsusiyyət Kat İl-xana uzun müddət onların ayrılmalarını saya salmamağa və Tan 
imperiyasına qarşı mübarizəsini əvvəlki kimi davam etdirməyə imkan vermişdi. 
İki koalisiya. Xaqanlığın qərb sərhədindəki vəziyyət daha təhlükəli 
görünürdü. Tun-cabqu-xan şərqi türkyutların qəddar düşməni idi. Şərqdə onun 
torpaqları bütün Cunqariyanı əhatə edirdi, deməli, Monqol Altayının zirvələri şərq 
və qərb xaqanlarının düşərgələrini bir-birindən ayırırdı. Lakin Kat İl-xanın 
bəxtindən onun düşməninin əl-qolu qərbdə və cənubda bağlanmışdı, çünki 620-ci 
ildə Sarı çaydan tutmuş Aralıq dənizinə qədər bütün qitəni bürümüş müharibədə 
qüvvələrin mövqeyi, düzümü qəti müəyyənləşdi və bu müharibədə türkyutların 
rolu yalnız sonrakı tədqiqatçılar üçün deyil, onların özləri üçün də aydınlaşdı. 
Qərbi türkyut xanları üçün iki xarici siyasət problemi həll olunmamış 
qalmışdı: avarları itaət altına gətirmək və İrandan ipək karvanları üçün yol açmaq 
lazım idi. Buna onların öz qüvvələri kifayət eləmirdi. Hər iki halda türkyutların 
təbii müttəfiqləri Bizans idi. Lakin həmin dövrdə Bizansın özünü farslar yerlə-
yeksan edirdilər. 
610-cu ildə Konstantinopoldakı hakimiyyət dəyişikliyi nəticəsində istedadlı 
sərkərdə İraklinin dövlət başına gəlməsinə baxmayaraq, Bizans imperiyasının 
vəziyyəti böhranlı qalmaqda davam edirdi. Onun Avropa əyalətləri İranla ittifaq 
bağlamış avarlarla dolu idi, 616-cı ildə Misirin əldən verilməsi isə paytaxtı taxılsız 
qoydu. 
Farslar və avarlar Bizans imperiyasını məngənə arasında sıxırdılar. Lakin 
imperator İrakli də özünün şərqdəki müttəfiqi Li Şimin kimi istedadlı sərkərdə və 
siyasətçi olduğunu göstərdi. Onun emissarları kuturqurlar arasında avar ağalığına 
qarşı narazılıq doğura bildilər. Avarlar bundan xəbər tutan kimi müəyyən məbləğ 
alıb, Konstantinopolun mühasirəsini götürdülər və 620-ci ildə Dunayın o biri 
tayına çəkildilər. Bu İrakliyə azad edilmiş paytaxtdan çıxaraq Kiçik Asiyadakı 
orduya getməyə və onu farsların üzərinə aparmağa imkan verdi. 
İraklinin planı farsların ələ keçirdikləri torpaqları saxlamaqla İran 
qoşunlarına arxadan ağır zərbə endirmək və bununla da onları müharibəni davam 
etdirmək imkanından məhrum etmək idi. Müasirləri bu müharibəyə xristian dini 
uğrunda «səlib yürüşü» kimi baxırdılar, çünki onların fikrincə, farslar Yurusəlimin 
müqəddəs yerlərini murdarlamışdılar. Lakin 623-cü ilin aprelində Ermənistandan 
Atropatenin Qanzdak şəhəri istiqamətində başlanan ilk yürüşü müvəffəqiyyətli 
adlandırmaq olmazdı. Yunanların Dvini, Naxçıvanı və atəşpərəstlərin məbədi 
yerləşən Qanzdakı dağıtmalarına baxmayaraq geri çəkilərkən farslar onları elə 
sıxışdırmışdılar ki, yunanlar ələ keçirdikləri bütün əsirləri itirdilər, özləri isə yalnız 
Karalaqa
*
 dağlarında farsların təqibindən uzaqlaşa bildilər. 
                                                          
* İran Azərbaycanın şimal-şərq hissəsində dağlar. 
 
154 
 
Özünə müttəfiqlər axtaran İrakli Aqvan, erməni və gürcü knyazlarına 
məktub yazaraq təklif etdi ki, «könüllü şəkildə köməyə gəlib bütün qışı qoşunları 
ilə birlikdə xidmətdə dayansınlar; boyun qaçırsalar, onlarla bütpərəstlər kimi rəftar 
edəcək, qoşunları onların qalalarını ələ keçirəcək, ölkələrini viran qoyacaqdır». 
Lakin erməni və gürcü knyazları qətiyyən fars əsarətini yunan əsarətinə dəyişmək 
istəmirdilər, aqvan knyazları isə möhkəmləndirilmiş qalalarına çəkilərək İraklinin 
muzdlu əsgərlərinə onların müdafiəsiz qalmış gözəl bağlarını və tarlalarını viran 
qoymaq imkanı verdilər. 
624-cü ildə üç fars ordusu İraklini mühasirəyə aldı. Lakin o, mühasirəni 
yardı və «keçilməz, çətin və narahat yollarla» Naxçıvan düzənliyinə geri çəkildi. 
Farslar geri çəkilən yunanları dabanqırma təqib edirdilər. Bunu görən lazlar və 
abazqlar Bizans ordusunu tərk etdilər. Lakin vəziyyətin çətinliyinə baxmayaraq 
İrakli fars ordusunu daha bir məğlubiyyətə uğratdı və əvvəlcə Kilikiyaya, oradan 
isə Sebastiyaya geri çəkildi. 
Döyüş kampaniyası başa çatdı. Əslində bu geri çəkilən ordunun 
arasıkəsilməz qələbələrindən ibarət idi. Arxa bazası və təchizatı olmadan manevr 
etmə qabiliyyəti İraklini böyük sərkərdə və siyasətçi kimi səciyyələndirməyə 
imkan verir. Moisey Kalankatuylu özünün gözəl «Aqvan tarixi» əsərində bu 
yürüşün nəticələrinin dərin və ədalətli qiymətini vermişdir.. «Fars qoşunları ciddi 
məğlubiyyətlərə uğrasalar da, təqibləri dəf etdilər və düşməni onun öz ölkəsinə 
qovub apardılar, onun zorla ələ keçirdiyi şəhərləri geri aldılar». 
Doğrudur, İraklinin hücumu axıra çatdırılmadı, lakin ən dəhşətlisi o idi ki, 
Bizans imperatoru düşmənin qarşısında tək qalmışdı. Zaqafqaziya xristianları, həm 
də yalnız monofizitlər deyil, halkedonitlər də fars ağalığı ilə barışmadılar və 
pravoslav imperatora nəinki yardım göstərirdilər, hətta məsələn, Kartlinin 
hökmdarı Stepan kimi birbaşa onun əleyhinə çıxırdılar. 
Bu arada avarlar yenidən özlərinə gəldilər və farslarla birlikdə 
Konstantinopol üzərinə hücuma hazırlaşmağa başladılar. Bizans imperatoru daha 
ləngiyə bilməzdi. O, mütləq özünə müttəfiq tapmalı idi və İrakli belə bir müttəfiqi 
tapdı. 
625-ci ildə o, Andrey adlı «ağıllı və tədbirli bir şəxsi hədsiz sərvətlər vədi» 
ilə xəzərlərin yanına göndərdi. «Şərq hökmdarının canişini Cebqu-xaqanın, 
hökmdarlıqda ikinci adamın adından böyük məmnuniyyətlə belə cavab verdi: 
«Mən onun (İraklinin düşmənlərindən qisas almaq üçün səfərə çıxacağam, özüm 
igid qoşunlarımla onun köməyinə gələcəyəm, lazım olan işləri öz qoşunumla, 
qılınc və oxumla onun istədiyi kimi görəcəyəm». Min nəfər süvarinin müşayiəti ilə 
göndərilən cavab səfirliyi fars gözətçi məntəqələrinin əhatəsindən keçərək İraklinin 
düşərgəsinə gəldi və müqavilənin bağlandığını təsdiq etdi. O biri il vəd olunan 
qoşunlar Aqvaniyada və Atropatkanda təxribatçılıq əməliyyatlarına başladılar. 
155 
 
Həmin dövrdən etibarən Bizans tarixçiləri türkyutlarla xəzərləri 
eyniləşdirirlər. Ehtimal ki, bu xəzərlərin Xəzəryanı çöllərdə xaqanlığın əsas 
istinadgahına çevrilməsi ilə əlaqədardır. 
Beləliklə, Qərb xaqanlığı Çinlə dostluq və təbii ki, Şərqi türkyut xaqanlığı 
ilə düşmənçilik münasibətlərini saxlamaqla İranla Bizans arasındakı mübarizəyə 
qoşuldu. Düşmənçilik halqası qapandı: bir tərəfdən Çin, Qərbi türkyut xaqanlığı və 
Bizans imperiyasının, o biri tərəfdən isə Şərqi türkyut xaqanlığı, İran və avarlar 
dövlətinin daxil olduğu iki güclü koalisiya yarandı. 
Ortaya belə bir sual çıxır: bu koalisiyalar həqiqətən də diplomatik 
danışıqların bəhrəsi kimi meydana çıxmışdı, yoxsa burada sadəcə dövlətlərin 
yalnız eyni vaxta təsadüf edən hərbi çıxışları faktı mövcud idi? 589-cu il 
situasiyasında olduğu kimi burada da koalisiyanın bütün üzvləri arasında müəyyən 
əlaqə müşahidə edilir. Bizans qərbi türkyut xanının canişini ilə müttəfiqlik 
haqqında müqavilə bağlamışdı. Qərbi türkyut xanları Şequyan və Tun-cabqunun 
əvvəlcə Suy, sonra isə Tan sülaləsi dövründə Çin dövləti ilə ittifaqı Çin 
xronikalarında rəsmən qeydə alınmışdır. Bizansın Çinlə, İranın isə şərqi 
türkyutlarla əlaqəsi məsələsi açıq qalır. Bu əlaqəni təsdiq edən sənədlər mövcud 
deyil, lakin bu reductio ad Silentium məntiq baxımından qeyri-mümkündür. Ona 
görə də VII əsrin 20-ci illərində Şərqi türkyut xaqanlığı ilə İran arasında diplomatik 
əlaqələrin mövcudluğunu mümkün saymaq onların olmadığını ehtimal etməkdən 
daha çox həqiqətə uyğundur. Təəssüf ki, ərəb fütuhatı zamanı Sasanilərin arxivləri 
məhv olmuşdu, çinlilər isə öz düşmənlərinin məxfi diplomatiyasından xəbər 
tutmaya bilərdilər. 
Bizansla Çin arasındakı əlaqəyə gəldikdə isə yalnız belə bir əlaqənin 
mövcudluğu İrakli ilə Xosroy Pərvizin varisi Kavad Şiruyənin separat sülh 
müqaviləsini izah edə bilər. Bu sülh qəribə şəkildə şərqi türkyutların son fəallığı ilə 
eyni vaxta düşür. Müvəffəqiyyət qazanılacağı təqdirdə şərqi türkyutlar qərbdəki 
həmtayfalarına zərbə endirər və İraklini İranla mübarizədə özünün yeganə 
müttəfiqindən məhrum edirdilər. Bununla bir sırada qərbi türkyutların 
Azərbaycandakı qalibiyyətli hərəkətləri Çində məlum idi. Ehtimal ki, daim Qərblə 
Şərq arasında hərəkətdə olan Soqdiya tacirləri müharibənin bütün dəyişiklikləri 
barəsində öz müttəfiqlərini vaxtında xəbərdar edirdilər. 
Müharibənin səbəbləri və hərəkətverici qüvvələri məsələsinə keçərkən qeyd 
etmək zəruridir ki, birinci koalisiyanın bütün üzvləri — Bizans, Çin və Qərbi 
türkyut xaqanlığı karvan ticarətinin inkişafına maraq göstərirdilər. Bizans və Çinə 
gəldikdə burada elə bir əlavə dəlil-sübuta ehtiyac yoxdur. Qərbi türkyut 
xaqanlığına münasibətdə məsələ mürəkkəbdir. Yuxarıda göstərildiyi kimi, bu 
xaqanlıqda iki partiya, yaxud iki tayfa ittifaqı — iqtisadi cəhətdən şimali türkyutlar 
və Turfanla (həmin dövrdə onun ərazisində devrilmiş Suy sülaləsinin tərəfdarları 
möhkəmlənmişdilər) əlaqədar olan şimal-şərq köçəriləri — dulular və Soqdiyanın 
ticarət şəhərlərinə meyl göstərən cənub-qərb köçəriləri — nuşibilər mübarizə 
156 
 
aparırdılar. Soqdiya şəhərlərinin mənafeləri Çin və Bizansla sıx bağlı olduğundan 
nuşibilər çinpərəst mövqe tuturdular. Qərbi türkyut xanları Şeqüy (611—618) və 
Tun-cabqu (618—630) nuşibilərin əlaltıları idilər. Onların Çinlə birlikdə Şərqi 
türkyutlara, Bizansla birlikdə İrana qarşı ittifaqı da buradan irəli gəlirdi. 
Beləliklə, səhvə yol vermədən ehtimal etmək olar ki, xüsusi, yerli 
məqsədlərdən əlavə birinci koalisiyanın əsas məqsədi Avropa ilə Çin arasında azad 
və təhlükəsiz ticarəti təmin etməyə göstərilən ümumi cəhd idi. 
İkinci koalisiya üzvlərinin məqsədləri müxtəlif idi. Avarları daha çox qəsb-
qarət maraqlandırırdı. İranın isə Bizansla çoxdankı haqq-hesabı vardı.
*
 Çində güclü 
hakimiyyətin yaranması şərqi türkyutların siyasi və iqtisadi müstəqilliyini aradan 
qaldırmaqla təhdid edirdi. Bunu Suy sülaləsinin gücləndiyi əvvəlki dövrün tarixi də 
aydın göstərmişdi. Ona görə də türkyut xanları var qüvvələri ilə Çindəki bütün 
üsyan və qarmaqarışıqlıqlara yardım göstərir, minlərlə siyasi mühacirə sığınacaq 
verirdilər. Çin üsyançılarından başqa Kat İl-xanın iki müttəfiqi də var idi. 
Şərqdə kidan və tatab (xi) tayfaları uyğurların yolu ilə getmədilər və 
xaqanlığa sədaqətlərini saxladılar. VII əsrin 20-ci illərində onlar teles bölməsini 
təşkil edirdilər, Şibir-xanın oğlu, taxt tacın varisi Şabobinin şəxsi idarəsi altında 
idilər. Kidanlar Tan sülaləsinə açıq-aşkar düşmən münasibət bəsləyirdilər, tatablar 
isə üstəlik, iddiaçılardan biri olan Qao Kay-dao ilə ittifaqa girərək onunla birlikdə 
Çinin hüdudlarına soxulmuşdular. 
Şərqi türkyutların ikinci müttəfiqi 615-ci ildə, Suy sülaləsinin süqutu 
zamanı azadlığa çıxan Toqon oldu. Əvvəllər Toqon hökmdarı Fuyun Tan 
iddiaçısına kömək göstərirdi. Lakin o, girov götürülmüş adamları geri qaytaran 
kimi Fuyun düşmənlərin cəbhəsinə keçdi. Güman etmək olar ki, burada incə siyasi 
ehtimallar deyil, həm çinlilərdən, həm də onların müttəfiqi qərbi türkyutlardan başı 
çox çəkmiş və buna görə də intiqama can atan Toqon xalqının əhvali-ruhiyyəsi 
mühüm rol oynamışdı. Toqonluların qüvvələri o qədər də böyük deyildi, lakin 
sərhəd xəttinin qərbə doğru getdikcə uzanması tabqaçlıların qüvvələrini parçalayır 
və türkyut zərbələri üçün açıq olan şimal sərhədini zəiflədirdi. Ona görə də Toqon 
türkyut xanı üçün çox qiymətli müttəfiq idi. 
Hücum. Kat İl-xan başa düşürdü ki, qardaşlarının başladıqları müharibə 
artıq çoxdan adi sərhəd narazılıqları həddini keçib və indi yalnız Çin üsyançılarının 
yardımı ilə məhdudlaşmaq onun özünü məhvə apara bilər. Ona qələbə qazandıra 
biləcək yeganə yol bütün qüvvəni toplayaraq həlledici zərbə endirmək idi. 
                                                          
* İran hökumətinin maneçilik tədbirləri haqqında yuxarıda danışılmışdı. Bu tədbirlərin 628-ci ilə qədər 
davam etməsi fars əyanlarının Xosroy Pərvizi taxtdan salarkən dedikləri aşağıdakı sözlərdən bilinir: 
«Nə vaxta qədər yollar bağlı olacaq və ölkəmizin xeyrinə maneçilik törədəcəkdir». Aydın məsələdir ki, 
qadağan siyasəti və ticarətin sıxışdırılması bütün ölkələrin tacirlərində Sasanilərə qarşı nifrət doğurmaya 
bilməzdi. Müharibənin digər səbəbləri haqqında Bizans tarixindən öyrənmək olar. 
 
157 
 
Qüvvələrə gəldikdə isə onlar kifayət qədər idi. Mənbədə deyilir: «O, atası və böyük 
qardaşının topladıqları böyük əmlaka, habelə çoxsaylı və əla süvarilərə malik idi». 
Müharibənin başlandığı məqam türkyutlar üçün əlverişli idi. Li Şi-min 621-
ci ildə özünün ən seçmə qoşun hissələri ilə Loyan altında Van Şi-çun və Dou 
Qyan-de ilə vuruşurdu. 
İmperator Qaotszu (Li Yuan) dünyada hər şeydən çox məhz bu məqamda 
türkyutlarla konfliktə girməkdən qorxurdu. Lakin o, yaranmış vəziyyətdə tamamilə 
yanlış yol tutdu. İmperator təzədən dostluq əlaqələri yaratmaq üçün Kat İl-xana 
100 min dəst ipək parça göndərdi. Xan isə bunu imperatorun qorxaqlığı və zəifliyi 
kimi qiymətləndirərək, Çin elçilərini həbsxanaya saldı. Çinlilər cavab tədbiri kimi 
Çanyanda iki hörmətli türkü — Jexayı və Aşide-təkini həbs edib zindana atdılar. 
Bu da müharibəni başlamaq üçün bəhanə oldu. 
Türkyutlar Şansiyə soxulub Mai qalasını ələ keçirdilər. Tabğaç qoşunları 
darmadağın edildi, sərkərdələri isə əsir tutuldu. Elə təəssürat yaranırdı ki, Tan 
qoşunlarının Loyan altındakı qələbəsi ilk vəziyyəti düzəldib. Lakin dağıdılmış 
qoşunların zabitləri haqqında yuxarıda danışdığımız Lyu-Xey-danı başçı seçib 
mübarizəni davam etdirməyə başladılar. Türkyutların yardımı 622-ci ildə 
üsyançılara Şanduna soxulmağa imkan verdi. Eyni vaxtda türkyutların əsas 
qüvvələri Binçjou üzərinə yürüş etdilər və Çin ordusunun böyük bir hissəsini 
özlərinə tərəf yönəltdilər. Nəticədə Lyu Xey-da şərqdəki müvəffəqiyyətlərini daha 
da genişləndirdi. Hökumət qoşunlarının əks-hücuma keçərək türkyutları Mai 
qalasından vurub çıxarmaq təşəbbüsləri uğursuzluğa uğradı. Bundan sonra 
türkyutlar Yaymını ələ keçirdilər, Fın-çjou və Luçjou əyalətlərini soyub taladılar 
və çölə qadınlı-kişili 50 min nəfər əsir apardılar. 
Yalnız bütün qüvvələrin səfərbərliyə alınması Tan qoşunların türkyutların 
hücumunu dayandırmağa imkan verdi. Li Şi-min və onun böyük qardaşı Li Qyan-
çen qabağa soxulmuş bir neçə türkyut dəstəsini əzdilər və onların əsas qüvvələrini 
geri çəkilməyə məcbur etdilər. Eyni vaxtda türkyut xanı bahalı hədiyyələr aldı. Bu 
isə onu sülh bağlamağa vadar etdi. Bu məşum səhv idi: türkyutlar hücum sürətini 
əldən verdilər. 
Yaranmış fasilədən istifadə edən vəliəhd Qyan-sen bütün diqqətini Lyu 
Xey-daya yönəldərək pul, vədlər və intriqalar vasitəsi ilə onun ordusunu 
sarsıtmağa nail oldu. Lyu Xey-da özünə gəlməyə macal tapmamış ən etibarlı 
silahdaşları onu tərk etdilər, yerdə qalanları isə öz sərkərdələrini tutub Tan 
vəliəhdinin yanına gətirdilər. Lyu Xey-da 623-cü il fevralın 7-də edam olundu. 
Şərqdə üsyan yatırıldı. 
Qərbdə isə həmin vaxtda Şansi əyalətinə soxulmuş toqonlular bir-birinin 
ardınca məğlubiyyətə uğrayırdılar. Onlarla döyüş zamanı Tan sərkərdəsi misli 
görünməmiş taktiki fəndə əl atmışdı. Musiqiçilər və rəqqasələr döyüş meydanının 
yaxınlığındakı kiçik təpənin üstünə çıxmış, tamaşa başlanmışdı. Bu dərhal 
toqonluların diqqətini cəlb etmiş, onlar hər şeyi unudaraq qəşəng çinli qızlara 
158 
 
baxmağa başlamışdılar. Elə bu vaxt Çin qoşunu onların arxasına keçərək hücuma 
atılmışdılar. Çinlilər heç kimi əsir götürmürdülər. Yalnız atları ayaqdan iti olan 
toqonlular canlarını qurtara bilmişdilər. 
623-cü ilin payızında türkyutlar təzədən basqınlara başladılar. Lakin fürsət 
əldən verilmişdi və döyüş əməliyyatları tərəflərdən gah birinin, gah da o birinin 
üstünlüyü ilə davam edirdi. Yalnız 624-cü ildə hər iki türkyut xanı — Kat İl-xan və 
onun qardaşı oğlu Şibobi teleslərin xanı bütün cəbhə boyu irəliləyərək «hamını 
qorxuya saldılar». Onlara qarşı Li Şi-minin və onun kiçik qardaşı Li-Lun-kinin 
komandanlıq etdiyi iki Çin korpusu dayanmışdı. Düşməni adi döyüş üsulları ilə 
dayandıra bilməyəcəyini görən Li Şi-min qabağa çıxaraq Kat İl-xanı təkbətək 
döyüşə çağırdı. Kat İl-xan gülümsündü, lakin heç nə demədi. Onda Li Şi-min atını 
Şibobi xanın yanına sürdü, onun atının yüyənindən yapışaraq dedi: «Biz bir vaxtlar 
ittifaq bağlamışdıq. Əgər sən fəlakətə düşmüsənsə, mən kömək edə bilərəm. Yoxsa 
sən andını unutmusan? Sən qələbəni qanlı döyüşdə qazana bilərsənmi?» Teleslərin 
xanı heç bir cavab vermədi. Aydın deyil — həqiqətəndimi onun Li Şi-minlə gizli 
əlaqələri vardı, yoxsa bu türkyut xanlarını bir-biri ilə dalaşdırmaq üçün Tan 
şahzadəsinin son dərəcə incəliklə istifadə etdiyi fitnəkarlıq idi? Hər halda o 
istədiyinə nail oldu. 
Kat İl-xan qardaşı oğlunun xəyanətindən şübhələnərək döyüşə girmədən 
qoşununu meydandan çəkdi. Barışıq bağlandı və təbii ki, heç bir nəticə verməyən 
danışıqlar başlandı. Elə bu arada yağış yağmağa başladı. Yağış nəticəsində 
türkyutların oxları islanıb ağırlaşdı. Hər iki xan geri çəkilməli oldu. İmperator və 
onun yaxın adamları elə qorxmuşdular ki, paytaxtı cənuba köçürmək istəyirdilər, 
lakin Li Şi-min əslində özünüintihara bərabər sayılan bu ağılsız addıma mane ola 
bildi. Sərhəddin möhkəmləndirilməsi üçün tədbirlər görüldü, Xuanxedə isə 
türkyutların çaydan keçməsinin qarşısını almaq üçün avarçəkənlərdən ibarət 
donanma yaradıldı. Bundan sonra imperatorun elçiləri qərb çöllərinə yol tapdılar 
və Tun-cabqu xanı şərqi türkyutlara qarşı hərbi müqavilə bağlamaq üçün dilə tuta 
bildilər. 
Kat İl-xan çox güman ki, geriyə çəkilməsini möhkəm sülh bağlamaq üçün 
bəhanə sayırdı. Müharibənin bundan sonra da davam etdirilməsi onun üçün 
arzuolunan deyildi. Çünki 624-cü ilin sonlarında tabqaçlar artıq bütün Çini ələ 
keçirmişdilər və ölkə daxilində onlara müqavimət göstərə biləcək elə bir qüvvə 
qalmamışdı. Xan ticarət ittifaqı bağlamağı təklif etdi. Buna dərhal imperatorun 
razılığı alındı. Lakin imperator fəal şəkildə müharibəyə hazırlaşdığından xanın 
illüziyaları dərhal dağıldı. 
625-ci ildə türkyutlar yenidən Şansiyə soxuldular. Onların dəstələrindən biri 
darmadağın edildi. Lakin bunun müqabilində ikinci dəstə parlaq qələbə qazandı, 
Türkyutların basqınları bir qayda olaraq həmişə müvəffəqiyyətlə nəticələnirdi, 
ancaq qalaların mühasirəsi heç bir nəticə vermirdi. Müharibənin taleyi yalnız açıq 
159 
 
döyüşdə həll oluna bilərdi, lakin Çinin daxilində baş verən hadisələr həqiqət 
məqamını bir qədər də təxirə saldı. 
Çində çevriliş. Süvari generalı olduğu vaxtlarda Li Yuan qeyri-adi enerji, 
tezfəhmlilik və qətiyyət nümayiş etdirirdi. Lakin imperator Qaotszuya çevrildikdən 
sonra o üstünə tökülən qayğılardan özünü itirdi. VII əsrdə Çin qazan kimi 
qaynayırdı. Ölkəni fəth etmək az idi, indi onu sakitləşdirmək lazım idi. Lakin Li 
Yuan bu işin öhdəsindən gələ bilmədi. O, yaxşı sərkərdə olsa da uzaqgörən 
siyasətçi deyildi, odur ki, qələbədən sonra daha az müqavimət göstərmək yolu ilə 
getdi. Əslində həm şərait, həm də uzun illərin yorğunluğu onu bu yola çəkirdi. 
Quanlun qruplaşmasındakı mülkədarların heç də hamısı Suy sülaləsinin 
müdafiəsi zamanı həlak olmamışdı. Onların böyük bir qismi əhvi-ümumiyə 
düşmüş və minnətdarlıqlarını bildirmək üçün saraya gəlmişdilər. Həmin 
mülkədarlar Çanyanda elə şərait yaratmağa nail olmuşdular ki, Qaotszu onlarla 
yaxınlaşmış və kömək təkliflərini qəbul etmişdi. Quanlun qruplaşması qalıqlarının 
arzusu Suy epoxasının qayda-qanunlarını bərpa etmək idi, yəni imperator ailəsi 
üçün sarayda əhlikef həyat tərzi yaratmaq, dövlətin idarə olunmasını loyallıqları 
heç bir şübhə doğurmayan konfutsiçi məmurlara tapşırmaq, geniş kütlələri isə 
əvvəlki vəziyyətlərinə qaytararaq onları səssiz-səmirsiz öz işlərini görməyə və 
vergi ödəməyə məcbur etmək istəyirdilər. Taxt-tacın varisi Li Qyan-çen və 
imperatorun üçüncü oğlu şahzadə Li Lun-ki bu təmayülün başçıları idilər.
*
 
Onların proqramı əsasında Çanyanda akademiya təsis olunmuşdu. Bu 
akademiyada konfutsiçi professorlar əyanların uşaqlarını gələcəkdə dövlət 
vəzifələri tutmağa hazırlayırdılar. 626-cı il mayın 24-də isə buddizmi və daosizmi 
məhdudlaşdırmaq haqqında fərman imzalandı. Həmin fərmana görə bir çox 
rahiblər vergi ödəyənlər silkinə keçirilir, monastırların əmlakı isə xəzinəyə 
verilirdi. Bu tarixin təkərini geriyə çevirmək üçün göstərilən cəhd idi. 
Yeni qaydaların qurbanları xalq kütlələri olmalı idilər. Titullu varlılar 
təzədən onların boyunlarında oturmaq istəyirdilər. Bütün qüvvəsini sərhədlərinin 
müdafiəsinə həsr edən, buna görə də rütbə almaq üçün imtahan verməyə vaxt və 
vəsait tapmayan titulsuz zadəganlar da, onların başçısı, hərbi müvəffəqiyyətlərinə 
görə qardaşlarının nifrət bəslədikləri Li Şi-min də, buddizmə və daosizmə rəğbətlə 
yanaşan geniş kütlələr də, habelə xarakterinin tipinə, yaxud tanışlıq əlaqələrinin 
olmadığına görə professional alimlər sırasına düşə bilməyən savadlı adamlar da 
əslində həmin qaydaların qurbanlarına çevrilirdilər. Yeni proqram Çin üçün 
bütövlükdə türkyutlar qarşısında təslim olmaq demək idi və artıq Çanyanda 
paytaxtı cənuba köçürmək, habelə güzəştli sülh bağlamaq haqqında danışırdılar. 
                                                          
* Hadisələrin təqdim olunan şərhi tədqiqat müəllifinə məxsusdur. Başqa tədqiqatçıların əsərlərində 
şahzadələrin qarşılaşması hakimiyyət uğrunda şəxsi mübarizə kimi nəzərdən keçirilir. 
 
160 
 
Lakin ölkədə həlledici qüvvə saray deyil, şahzadə Li Şi-minin komandanlıq etdiyi 
ordu idi. 
 Saray qaragürhçuları hər şeydən əvvəl öz əleyhdarlarını ağıllı rəhbərdən 
məhrum etmək istəyirdilər. Ziyafət zamanı Li Şi-minin xörəyinə zəhər qatdılar, 
lakin o, ölmədi, ağır xəstəlikdən sonra yenidən ayağa qalxdı. Bundan sonra Li Şi-
min özünü daha ehtiyatlı aparır və hərbi düşərgədə onu həddindən artıq sevən 
döyüşçülərinin arasında yaşayırdı. İşi belə görən qardaşları atalarını dilə tutdular 
ki, Li Şimini saraya çağırsın. Onunla burada haqq-hesabı çürütmək istəyirdilər. Li 
Şi-min qardaşlarının niyyəti barəsində xəbərdar edilmişdisə də əsil çinli kimi 
atasının sözündən çıxa bilməzdi. 626-cı il iyulun 2-də o, atasının çağırışı ilə saraya 
gəldi. Lakin şahzadə tək deyildi. Ən cəsur döyüşçülərdən seçilmiş çoxsaylı və 
yaxşı silahlanmış yaxın adamları da onunla birlikdə saraya gəlmişdi. O, qəbul 
otağına əldə silah, dostu, voevoda Çin-de ilə birlikdə daxil oldu və zalda 
qardaşlarını gördü. Li Qyan-çen heç bir söz demədən yayı çəkib oxu Li Şi-minə 
atdı, lakin onun zərbəsi yan keçdi. Əvəzində isə Li Şi-min cavab zərbəsi ilə onu 
yerindəcə öldürdü. Çin-de isə Li Lun-kini aradan götürdü. Bundan sonra saray Li-
Şi-minin hökmü altına keçdi. Qoca imperator qardaşlarının cinayətkar sui-qəsdi 
haqqında oğlunun məlumatını dinlədikdən sonra tökülmüş qanı ona bağışladı. Li 
Şi-mini vəliəhd təyin olunduğunu bildirdi, ən başlıcası isə buddizmin və daosizmin 
yasaq olunması haqqındakı fərmanı ləğv etdi. Bu hadisələri bir-biri ilə sıx 
əlaqələndirməmək qeyri-mümkündür. 
626-cı il sentyabrın 4-də Li Yuan oğlunun xeyrinə taxt-tacdan imtina etdi. 
Li Şi-men Taytszun titulu ilə taxta çıxdı. Vəziyyətin bu cür dəyişməsi Şərqi türkyut 
xanı Kat İl-xanın düçar olduğu müvəffəqiyyətsizliklərin ən böyüyü idi. 
Yeni imperator ölkə hüdudları xaricində müharibələr aparmaqla daxili sülhə 
nail oldu. İlk növbədə o, öz qardaşlarının əlaltılarının böyük bir hissəsini əfv 
etməklə hamını heyrətdə buraxdı. Daha sonra o, sarayda xidmətə gətirilmiş 3 min 
qızı evlərinə buraxıb
*
, sarayın cah-cəlallı həyatını kökündən dəyişdirərək üstəlik 
vergiləri də azaltdı. Əsas istinadgahı olan zadəganların xeyrinə olaraq o, şəcərə 
siyahılarını bir daha nəzərdən keçirməklə Suy sülaləsinin hakimiyyəti illərində irəli 
çıxmış «güclü nəsillərə», böyük varlı torpaq sahiblərinə sarsıdıcı zərbə endirdi və 
Çin tarixçisinin yazdığı kimi, imperator bu yolla «səma oğullarını çıxılmaz tələyə 
saldı». Yoxsullaşmış zadəganların hərbi və mülki mənsəb yolları açılmış kasıb 
nəsilləri bundan qazandılar. Dərhal bütün macəra axtaran ünsürlər orduda özlərinə 
yer tapdılar, imperiyanın təsərrüfatı maneəsiz inkişaf etməyə, cəbhədəki vəziyyət 
isə yaxşılığa doğru dəyişilməyə başladı. Çin özünün çiçəklənmə mərhələsinə 
qədəm qoydu. Bunu birinci hiss edənlər şərqi türkyutlar oldular. 
                                                          
* Sarayda xidmət üçün gözəl qızlar göndərmək ən ağır mükəlləfiyyətlərdən biri idi. Qızlar sarayda 
qulluqçuluq və cariyəlik edirdilər. Onların öz şəxsi həyatlarını qurmağa heç bir imkanları olmurdu. 
 
161 
 
Sülh bağlanması. Taytszuna ağır irs qalmışdı. Suy sülaləsinin devrilməsi 
Çin əhalisinin üçdə ikisinin itirilməsi nəticəsində mümkün olmuşdu.
*
 Kəndlilərin 
çoxu öldürülmüş, yaxud acından ölmüş, qalanları isə tarlalarını tərk edərək 
dağılışmışdılar. Məmurlardan birinin imperatora məruzəsində deyilirdi: «Lo və İ 
əyalətlərindən Şərqə doğru, Şandunun Xay və Day əyalətlərinə qədər nadir 
hallarda insan izlərinə təsadüf edilir, göz işlədikcə hər yeri qalın otluq və kolluqlar 
bürüyüb». Türkyutlar isə öz hücumlarını davam etdirirdilər. Onlar «öz basqınları 
ilə Çin torpağına süpürgə çəkmişdilər». Şahzadələrin hakimiyyət uğrunda 
mübarizə apardıqları aylarda türkyutlar hərbi əməliyyatları artıq xarabazarlığa 
çevrilmiş Şansi əyalətindən Qansuya keçirmiş və buranı da soyub-talamışdılar. 
Çox güman, onların məqsədi əvvəla döyüş əməliyyatlarını yerli əhalinin hesabına 
aparmaq, ikincisi yenidən müttəfiqləri toqonluları müharibəyə qaldırmaq (yeri 
gəlmişkən, türkyutlar buna nail oldular), üçüncüsü paytaxta yol açmaq və Çin 
hökumətini qalada gizlənməyə məcbur etmək idi ki, milçək kimi qırılan təbəələr 
nəhayət dözməyib öz hökumətlərinin əleyhinə üsyan qaldırsınlar. Bu hücum 
sonuncu hücum ola bilərdi, lakin imperator və sərkərdə Taytszun Li Şi-minin 
özünə məxsus olan sərtlik və istedadı ilk baxışdan ümidsiz görünən vəziyyətdən 
çıxış yolu tapmağa imkan verdi. 
Sentyabrın 23-də Kat İl-xan 100 minlik ordunun başında Çanyana daxil 
oldu. İmperator döyüşə girməyi qərara aldı, lakin, Çin qoşunları şəhərdən çıxıb 
döyüş səflərinə düzülərkən o, bir neçə nəfərin müşayiəti ilə Vey çayına yaxınlaşdı, 
qışqıra-qışqıra xanı xəyanətkarlıqda günahlandırmağa başladı, sonra onun lap 
yaxınına gəlib atının cilovundan yapışdı və döyüşə hazırlaşmağı əmr etdi. 
İmperatorun cəsarəti və onu müşayiət edən Çin döyüşçülərinin hərbi hazırlığı xana 
və türkyut ağsaqqallarına güclü təsir göstərdi. Elə həmin gün sülh bağlandı. 
Əlamətdar hadisə münasibəti ilə körpünün üstündə ağ at kəsildi. Türkyutlar 
imperatorun xahişi ilə əsir tutduqları bütün çinliləri geri qaytardılar və geriyə, çölə 
qayıtdılar. 
Ehtimal ki, Çinin müttəfiqi olan Qərbi türkyutların yürüşə hazırlaşmaları 
hadisələrin belə şəkil almasına təsir göstərdi. Kat İl-xan öz köçlərini müdafiəsiz 
qoymağa risk etmədi. 
Vey çayı üzərində bağlanan sülh müqaviləsi Tun-cabqu-xanın şərqə yürüş 
planını pozdu, lakin xan İran — Bizans müharibəsinin kulminasiya nöqtəsinə 
çatdığı Qərbdə düşdüyü ziyanının əvəzini artıqlaması ilə çıxdı. 
Bağlanmış sülh müqaviləsinin qiymətini imperator Taytszun özü verdi. O, 
yaxın adamının nə üçün döyüşə girərək düşməni məhv etməməsi haqqında sualına 
cavab verərək bildirdi ki, bu mümkün idi, hətta asanlıqla qələbə çalmaq olardı, 
lakin həmin qələbə qarşıya qoyulmuş məqsədə aparıb çıxarmazdı. Düşmən 
                                                          
* 606-cı ildə ölkədə 8, 9 milyon, 627-ci ildə isə 3 milyondan az kəndli təsərrüfatı var idi. 
 
162 
 
əzilərdi, lakin qəti məğlub edilməzdi, ürəklərinə dolan nifrət onlara yeni qüvvə 
verərdi. Bahalı hədiyyələr və ipək parçalar aldıqdan sonra isə o, lovğalanacaq, 
«lovğalıq isə həmişə məhvə aparır». Taytszun haqlı idi. Bundan sonra gələn üç illik 
sülh dövründə onun dövləti möhkəmlənərək qüvvə topladı, türkyut xanı isə artıq 
itirilmiş təşəbbüsü özünə qaytara bilmədi. Yarımçıq hücum çox vaxt 
məğlubiyyətdən ağır olur. Tezliklə bunu türkyutlar özləri də hiss etdilər. 
 
XV f ə s i l 
 
VII ƏSRİN DÜNYA MÜHARİBƏSİ 
 
Qafqaza hücum. 626-cı ilin yayında avarlar və farslar Konstantinopol 
üzərinə hücumu təzələdilər. Bu məhz Kat İl-xanın şərqi türkyut atlılarının başında 
Çinə basqın etdiyi vaxta düşdü. Təbii ki, hadisələrin bu cür uyğunluğu əsla təsadüfi 
ola bilməzdi. İyunda avar süvariləri imperiyanın paytaxtını qurudan müdafiə edən 
Uzun divara çatdılar, farslar isə Bosforun lacivərd sularına yaxınlaşdılar. Lakin 
yunanlar farslara Avropa hissəsinə keçməyə imkan vermədilər. Ona görə də avarlar 
hücuma tək getməli oldular. Avqustun 7-də onlar tam məğlubiyyətə uğradılar və 
şimala qaçdılar, fars korpusu isə Suriyaya tərəf geri çəkildi. İrakli yenə də hücuma 
keçmək imkanı əldə etdi. Bu dəfə onun çoxdan gözlədiyi kömək də gəlib yetişdi. 
Vey çayı üzərindəki sülh Tun-cabqu-xanın əl-qolunu açmışdı. O, şərq 
sərhədləri sıradan arxayın olduqdan sonra bizanslıların yardımına yetişmək üçün 
qoşunlarının bir hissəsini qərbə göndərdi. Farslar türkyutlara o qədər də mühüm 
diqqət yetirmirdilər, çünki Zaqafqaziyaya gedən yolun üzərindəki Dərbənd 
qalasının alınmazlığına əmin idilər. Xosroy Ənuşirvanın hakimiyyəti illərində 
tikilmiş əzəmətli divar Xəzər sahili boyunca 40 km. uzanır və düşmən süvarilərinə 
qarşı ən etibarlı sipər təsiri bağışlayırdı. 
Nizami fars qoşunları qərbdə vuruşurdu, ona görə də aqvanlılar yeni 
düşməndən təkbaşına müdafiə olunmalı idilər. Aqvanların xalq ordusu olduqca 
ibtidai şəkildə silahlanmışdı — onların silahları ox və qısa nizələrdən ibarət idi. 
Zirehli geyim, hətta qalxan da tələb edildiyindən qat-qat az idi. Nizələrlə 
silahlanmış piyada qalxançılar qoşunun xüsusi növünü — falanqanı təşkil edirdilər, 
yalnız hərbi başçılar o zamankı texnikanın son tələbi əsasında təchiz olunmuşdular. 
Onlar zirehli köynəyin üstündən keçə kaftan geymişdilər. Oxlar və nizələr bu cür 
paltarı deşib keçə bilmir, «kənara sıçrayırdılar». Ermənilər və gürcülər də belə 
silahlanmışdılar. Aydın məsələdir ki, bu cür döyüşçülər türkyutların zirehli 
süvarilərinin qarşısını saxlaya bilməzdilər. 
Dərbənd qalasının divarları iri, yonulmuş daşlardan tikilmişdi. Onun 
hündürlüyü 18—20 metrə çatırdı. Şimal səmtindəki 30 qüllə qala divarlarının daha 
möhkəm qorunmasına kömək edirdi. Darvazaların üçü dəmirdən idi, divarın şərq 
qurtaracağı isə Xəzər dənizinin dərinliklərinə doğru o qədər uzanmışdı ki, onu 
163 
 
dolanıb keçmək qeyri-mümkündü. Lakin hər bir qala yalnız onu qorumaq 
istəyəndə və bunu bacaranda güclü olur.
*
 
Dərbənd üzərinə hücumu Moisey Kaqankvatsi son dərəcə gözəl təsvir 
etmişdir: «...Qayşax (Aqvan knyazlarından olan fars canişini) böyük Çor
*
 şəhərinin 
müdafiəçilərinin və onun heyrətamiz divarları (o divarlar ki, onun tikintisi üçün 
fars şahları ölkəmizi üzüb əldən salmışdılar) üzərindəki döyüşçülərin aqibətini 
gördü. Saçları dağılmış qadın simasında onların üzərinə gələn eybəcər, yaramaz, 
enlisifət, kirpiksiz kütlənin törətdiyi dəhşətləri görəndə şəhər sakinlərinin canına 
qorxu düşdü. Xüsusən oxları yağış kimi yağdıran güclü və sərrast oxatanları və hər 
cür həya hissini itirərək ac canavarlar kimi şəhərin küçə və meydanlarında 
adamları amansızcasına qırıb-doğrayan döyüşçüləri görəndə onların keçirdikləri 
dəhşət hissi birə min artdı. Kişilərin və qadınların nə cavanı, nə qocası, nə gözəli, 
nə ürəyəyatanı onların qəlbinə mərhəmət gətirmirdi, onlar hətta əlsiz-ayaqsız, heç 
bir işə yaramayan, zərərsiz qocalara da aman vermirdilər. Qılıncla doğranmış 
analarını qucaqlamış balaca oğlan uşaqlarını görəndə onların ürəkləri sıxılmır və 
ağrımırdı, əksinə, həmin qadınların döşlərindən qanı süd kimi sağırdılar. Alov quru 
qamışlığı bürüdüyü kimi onlar da bir qapıdan girib o birisindən çıxır və hər yerdə 
vəhşi heyvanlara və yırtıcı quşlara xas olan əməllərinin dəhşətli nişanələrini qoyub 
gedirdilər». 
Alınmaz sayılan qalanın süqutu bütün Aqvaniyada vahimə yaratdı. 
Aqvanlar əvvəlcə öz paytaxtlarına — Partava qaçdılar, lakin şəhəri əldə saxlaya 
biləcəklərinə ümidli olmadıqlarından onu da tərk etdilər və dağlarda sığınacaq 
tapmaq qərarına gəldilər. Türkyutlar və xəzərlər qaçqınları Kaqankatuyk kəndinin 
yaxınlığında haqladılar, onların bir hissəsini qırdılar, bir hissəsini isə əsir 
götürdülər. 
Bundan sonra Gürcüstanın növbəsi çatdı. Türkyutlar və xəzərlər «zərif, 
şərəfli, böyük ticarət şəhəri Tiflisi mühasirəyə aldılar». Tezliklə imperator İrakli də 
öz qoşunları ilə onlara qoşuldu. Müttəfiq ordu başçılarının görüşü son dərəcə 
təntənəli xarakter daşıyırdı — cabqu imperatora yaxınlaşıb onun çiynini öpdü və 
təzim etdi, Bizans imperatoru isə xaqanı qucaqlayaraq onu öz oğlu adlandırdı və 
tacını onun başına qoydu. Daha sonra Xəzər başçılarına ziyafət düzəldildi, onlar 
hamısı dəbdəbəli hədiyyələr — geyim şeyləri, sırğalar və s. aldılar, cabquya isə 
imperator öz qızı Yelenanı verməyi vəd etdi. 
Başçıların qarşılıqlı lütfkarlıqlarına baxmayaraq şəhərin mühasirəsi pis 
gedirdi. Tbilisidəki fars qarnizonu mətinliklə dayanmışdı. Cəsur hökmdar Stefan 
hər gün qaladan çıxaraq düşmən üzərinə həmlələr edirdi. Doğrudur, belə 
həmlələrin birində o, öz başını itirdi, lakin tərəfdarları təslim olmaq niyyətində 
                                                          
* Balazuri şəhər divarlarını 100 fars atlısının qoruduğunu yazır. Çox güman ki, qalan qarnizon yerli 
əhalidən ibarət idi. 
* Dərbəndin Alban tarixindəki adı. 
 
164 
 
deyildilər. Qoşunların isə heç biri hücuma keçməyə tələsmirdi. İrakli öz ordusunu 
qoruyur, cabqunun öz döyüşçülərinə heyfi gəlirdi. İki aylıq mühasirədən sonra 
Xəzər qoşunları gələn ilin payızında geriyə qayıdacaqlarını vəd edərək mühasirəni 
buraxıb getdilər. 
İrakli ilə 40 min nəfər türkyut döyüşçüsü qaldı. Onların başında cabqunun 
cavan oğlu Bura şad dayanırdı. Ancaq bu döyüşçülər də yavaş-yavaş aradan 
çıxmağa başladılar və nəhayət hamı İraklini tək qoyaraq öz yurduna qayıtdı. 
Tbilisidə şadlıq edir, imperatoru keçi
*
 adlandıraraq onu ələ salırdılar. İrakli 
bunu uğurlu əlamət sayırdı, çünki Daniilin kitabında Qərbdəki Keçi bürcünün 
Şərqdəki qoyunun buynuzunu sındıracağı bildirilirdi. 627-ci ilin payızında o, 
mühasirəni götürdü və yaxşı istirahət etmiş qoşunlarını düşmənin arxasına 
başgicəlləndirici reydə apardı. İrakli Qərbdə Axalsıxa qədər geri çəkilərək şimala 
döndü və Dvindən yuxarı Araz çayını keçdi. Oradan isə Urmiya gölünün ətrafında 
fırlanaraq Dəclə çayının sahillərinə çıxdı və dekabrın 12-də Nineviyanın 
xarabalıqları yaxınlığında sərkərdə Raxzodun başçılıq etdiyi fars qoşunlarını tar-
mar etdi. 628-ci il yanvarın əvvəllərində yunanlar artıq Ktezifon yaxınlığındakı şah 
saraylarını dağıdır və yandırırdılar. Farsların onların qarşılarını saxlamaq üçün heç 
bir qüvvəsi yox idi. 
İran özünün bütün daxili imkanlarından istifadə etmişdi və artıq heç bir şey 
İraklinin qalibiyyətli yürüşünə mane ola bilməzdi. Sonrakı mübarizənin 
səmərəsizliyini görən fars əyanları 628-ci il fevralın 29-da saray çevrilişinə əl 
atdılar. Onlar Xosroyu taxtdan salıb edam etdilər, onun oğlu Kavad Şiruyəni taxta 
çıxardılar və yunanlardan sülh istədilər, İrakli gözlənilmədən çox asanlıqla 
farsların xahişi ilə razılaşdı. Əslində bu separat sülh müqaviləsi idi, çünki türk-
xəzərlər müharibəni davam etdirirdilər. 
İraklinin qəribə hərəkətini təhlil edərkən ona diqqət yetirmək lazımdır ki, 
Bizans imperatoru düz beş il etibarlı arxası olmadığına görə düşmənə həlledici 
zərbə endirə bilməmişdi. Suriya və Kiçik Asiyanın bir hissəsini farslar işğal 
etmişdilər, Zaqafqaziya xristianları ya monofizit idilər və yalnız buna görə Xosroy 
Pərvizin dinədözən hökuməti ilə asanlıqla barışırdılar, ya da Stefan İveriyalı kimi 
siyasi motivlərə əsaslanaraq İranla mülah müqaviləsi bağlayırdılar. Yalnız 
xəzərlərin yardımı İrakliyə əl-qol açmağa imkan verdi. Zaqafqaziyadakı fars 
təmayülünün qarşısını alan türk-xəzərlərin köməyi olmasaydı, Ktezifon üzərinə 
yürüş çətin ki, müvəffəqiyyətlə nəticələnə bilərdi. 
Bəs İraklini nə məcbur etdi ki, belə dəyərli müttəfiqdən əl çəksin və 
düşmənin artıq əzildiyi dövrdə onu tam darmadağın etmək fikrindən daşınsın? 
Əslində farsların yeganə real qüvvəsi—Şaxrvarazın Xalkidonu mühasirəyə 
almış ordusu 628-ci ilin başlanğıcında Xosroya qarşı üsyan qaldırdı, İraklinin oğlu 
                                                          
* Onun qan qohumu ilə nigaha girməsinə işarədir. 
 
165 
 
Konstantinlə sülh bağlayıb şahənşaha qarşı mübarizə aparmaq üçün geriyə — 
vətənə qayıtdı. Bunun səbəbi itaətdən çıxdığına görə Xosroyun Şaxrvarazı edam 
etmək əmri olmuşdu. Xosroyun həmin məktubu yunanların əlinə düşmüşdü, onlar 
isə məktubu Şaxrvaraza ötürmüşdülər. O da öz növbəsində şahın əmrinə özünün 
daha 400 zabitinin adını qoşaraq məktubu ordu qarşısında oxumuş və bununla da 
tezliklə hakimiyyətə onun özünü gətirib çıxaran üsyana səbəb olmuşdu. İkinci 
istedadlı fars sərkərdəsi, qərbin padqospanı Şahin də Xosroyun nəzərindən 
düşmüşdü. Xosroy onu ordudan geri çağırmışdı və məhkəməyə verməyə 
hazırlaşırdı, yalnız şahənşahın özünün edamı Şahinin həyatını xilas etdi. 
Beləliklə, tam yəqinliklə demək olar ki, sülh müqaviləsi bağlanarkən 
İraklinin tələsməsini qərb hadisələri şərtləndirməmişdi. Təbii ki, cavab yalnız bir 
ola bilər. İrakli müttəfiqlərinin onu tərk edəcəklərindən və qələbəsinin bəhrələrini 
itirəcəyindən qorxurdu. Bu qorxu çox güman ki, 627-ci ilin şərq hadisələrinə 
əsaslanırdı. Onların nəticələrini qabaqcadan müəyyənləşdirmək isə qeyri-mümkün 
idi. 
Narahat barışıq. Vey çayı üzərində sülh bağlandıqdan sonra ilk vaxtlar hər 
şey öz qaydasında idi. Şayiələr nəticəsində bütün böyük çöldə türkyut xanının 
igidliyi, cəsurluğu haqqında söhbət yayıldı və 627-ci ilin sonunda seyanto tayfası 
Qərb xaqanlığından ayrılaraq Şərq xaqanlığına qoşulmağı daha məqsədəuyğun 
saydı. Bir tərəfdən bu Şərq xaqanlığı üçün böyük müvəffəqiyyət idi, çünki bütün 
Şimali Cunqariya Kat İl-xana tabe idi və qərbdən gözlənilən təhlükə aradan 
qaldırılmışdı. Digər tərəfdən birləşmə Şərqi türkyut dövlətində teles ünsürlərini 
gücləndirirdi. Seyantolar uyğurlarla dil tapdılar. Artıq 628-ci ilin əvvəlində onlar 
müttəfiq idilər. Seyanto knyazı İnanla uyğur xanı Pusa qarşılıqlı surətdə biri-birinin 
tərəfini saxlayırdılar. 
Yaranmış vəziyyətdə türkyutlar üçün ən təhlükəli amil narazı təbəələrin 
sayının çoxluğu idi. Çin mənbələrinə görə uyğurların sayı 100 minə çatırdı ki, 
onların da 50 mini (?) döyüşçü idi. Seyantolar isə 70 min çadır idilər, yəni sayca 
uyğurları da üstələyirdilər. Bu cür çoxsaylı və son dərəcə döyüşkən təbəələri yalnız 
onların razılığı əsasında idarə etmək mümkün idi, lakin siyasi vəziyyət türkyut 
hökmdarına belə bir razılığa nail olmağa imkan vermirdi. 
Vey çayı üzərindəki sülhdən Kat İl-xan narazı qalmışdı: Tan imperiyasının 
qüdrəti hələ dəf edilməyəcək dərəcədə artmamışdı, qərbi türkyutların hücum 
təhlükəsi isə sovuşmuşdu, onlar İranla ciddi müharibəyə başladıqlarından hərbi 
qüvvələri Zaqafqaziyaya cəlb olunmuşdu. Artıq 627-ci ildə Kat İl-xan yeni yürüş 
haqqında fikirləşməyə başlamışdı. Bu mənada onun ilk addımı Tun-cabqunun Çin 
məlakəsi ilə nigahına qarşı çıxmaq oldu. Kat İl-xan cabqunu xəbərdar etdi ki, 
məlakə onun ərazilərindən keçəndə tutulub saxlanacaq. Tun-cabqu bundan bərk 
kədərləndi, lakin heç nə edə bilmədi. Lakin xoşbəxtlik artıq türkyut xanından üz 
döndərmişdi. 627-ci ilin qışı bərk qarlı idi; atlar və mal-qara kütləvi şəkildə 
166 
 
qırılırdı, bu isə öz növbəsində aclığa səbəb oldu. Xanın qoyduğu vergilər çox ağır 
idi, etiraz əlaməti olaraq seyanto, uyğur və bayırku tayfaları üsyana qalxdılar. 
Kat İl-xan başlanğıc üçün uyğurlara divan tutmağı qərara aldı. O, Teles 
xana Qərbdən uyğurlar üzərinə hücuma keçməyi tapşırdı, oğlu Yukuk şadı isə 
qərbdən böyük ordu ilə onlara qarşı göndərdi. İstedadlı və cəsur uyğur xanı Rusa 
cəmisi 5 min atlısı olmasına baxmayaraq Yukuk-şadın qarşısına çıxdı və Malişan
51
 
dağı yanında onu darmadağın etdi. Tyan-Şanın ətəklərindəki təqib zamanı əmisi 
oğlu Aşina Şeninin
52
 Yukuk şada kömək etməsinə baxmayaraq uyğurlar yaralıların 
və geridə qalanların çoxunu əsir götürdülər. 
Teles xanın şərqdən hücumu daha müvəffəqiyyətsiz oldu. Yüngül süvari 
dəstəsinin müşayiət etdiyi Teles xan uyğurların əlindən güclə qaçıb qurtardı. Kat 
İl-xan, aydın məsələdir ki, məğlubiyyətdə düşməndən daha çox öz sərkərdəsinin 
günahkar olduğunu başa düşürdü. Teles xanın imperator Taytszunla danışıqları və 
şəxsi əlaqələri sirr deyildi. Öz qardaşı oğlunun qeyri-səmimiliyindən qeyzlənmiş 
Kat İl-xan onun həbs edilməsi və dəyənəklə döyülməsi əmrini verdi. Bu qəzəb 
qığılcımına görə Kat İl-xanı ittiham etmək çətindir. Çünki Çin imperatorunun 
qarşısında yaltaqlanan qardaş oğlu artıq çoxdan ikiüzlü oyun aparmaqda idi. İki 
dəfə Çin üzərinə müvəffəqiyyətli yürüşü məhz o pozmuşdu, çox güman ki, bu dəfə 
də onun məğlubiyyəti türkyut xanının güclənməsinin istəməmək arzusundan 
doğmuşdu. Öz növbəsində Teles xanın təhqir olunması hadisələrin sonrakı 
inkişafında həlledici rol oynadı. O, həbsdən qurtaran kimi üsyan qaldırdı və kömək 
üçün Çinə müraciət etdi.
*
 Tölösün tabeliyində olan kidanlar da xanlarının tərəfində 
dayandılar və Çin imperatorunun himayəsi altına keçdilər. Bu 628-ci ilin qışında 
olmuşdu, 629-cu ilin baharında isə seyanto knyazı İanan
*
 özünü xan elan etdi və 
özünün rəsmi olaraq həmin titulla tanınması üçün Çanyana səfir göndərdi. Kat İl-
xanın taxtı laxlamağa başladı. 
Elə bu vaxt, labüd təhlükə qarşısında ani ümid işığı parladı. Kat İl-xanın 
sərkərdəsi Aşina Şeni Qərbi türkyut qalası Bişbalığı ələ keçirərək İrtış sahillərində 
yaşayan karlukları Tun-cabqu əleyhinə qaldırdı. Lakin müvəffəqiyyəti 
genişləndirmək mümkün olmadı. 
628-ci ilin baharında bütün bu hadisələrin hansı imperator İrakliyə məlum 
ola bilərdi? Yalnız onun türk-xəzər müttəfiqlərinin qəzəbli və qoca düşməninin 
yürüşə çıxması! Türk-xəzərlərin öz köçlərinin müdafiəsi üçün qayıdacaqlarını 
ehtimal etmək təbii idi; əgər Teles üsyanı müvəffəqiyyətlə nəticələnməsəydi və 
Teles xanın xəyanəti Şərqi türkyut xanlığını və Kat İl-xanın özünü məhvə 
                                                          
51 Beyşanda ən uca dağ zirvəsi. 
52 Ş o n o - canavar (monqolca) sözünün Çin dilində yazılış forması.  
* Sonradan məlum oldu ki, o, Taytszunla qardaşlıq ittifaqı bağlayıb. 
* İnan — ad deyil, təxəllüsdür, «kişi» mənasını verir. Lakin həmin knyazın adı mənbələrdə 
saxlanmadığından biz onu təxəllüsü ilə göstərməyə məcburuq. 
 
167 
 
aparmasaydı, hər şey, yəqin ki, elə belə də olacaqdı. Aydın məsələdir ki, İrakli 
bütün bunları qabaqcadan görə bilməzdi; sülh bağlayarkən o, yalnız mövcud 
vəziyyətdən çıxış etmişdi və bu zaman Bizans imperatorunun elə böyük səhvə yol 
verdiyini də demək olmazdı. Digər tərəfdən, o da aydındır ki, İrakli qonşuluğunda 
taqətdən salınmış İran əvəzinə türkyutların qüdrətli dövlətini görmək istəməzdi. 
Buna görə də imperatorun fikrincə sülh lap vaxtında bağlanmışdı. 
Lakin türkyutlar vəziyyətdən daha yaxşı baş çıxarırdılar və köhnə 
düşmənləri üzərində qələbəni əldən buraxmaq istəmirdilər. Onlar İranla 
müharibəni təkbətək davam etdirirdilər. 
Təkbətək. İran taxtında fərasətsiz Kavad Şiruyənin oturduğu, İraklinin isə 
ona sülh şərtlərini diqtə etdiyi 628-ci ilin qışında cabqu yenidən Zaqafqaziyaya 
soxuldu və Tbilisi divarlarına yaxınlaşdı. Bu dəfə o, vaxtı hədər yerə itirmədi, qısa 
müddətli mühasirədən sonra dərhal qoşunlarını şəhər üzərinə hücuma apardı: 
«Onların hamısı qılınclarını qaldıraraq şəhərin üzərinə yeridilər, bir-birinin 
çiyinlərinə dırmaşaraq divardan da uca oldular. Onların qatı kölgəsi şəhərin 
bədbəxt sakinlərinin üstünü aldı, şəhər sakinləri məğlub edilərək divarın yanından 
çəkildilər».
*
 Bundan sonra qırğın başlandı. Qətiyyən müqavimət göstərilməməsinə 
baxmayaraq qaliblər heç kimə rəhm etmirdilər. Əsir tutulmuş İber knyazına və fars 
sərkərdəsinə cabqunun gözləri qarşısında işgəncə verildi.
*
 Şəhər tamamilə soyulub 
talandı.
*
 
Maraqlıdır ki, Bizans hərbi mühəndislərinin divardeşən maşınlarının 
zərbələri önündə tab gətirən şəhər yalnız əlbəyaxa vuruş üçün silahlanmış 
türkyutların qarşısında məğlub oldu. Bir qədər əvvəl Çor (Dərbənd) qalası da belə 
alınmışdı. Lakin çox güman ki, bu türkyutlardan daha çox xəzərlərin sayəsində 
mümkün olmuşdu, çünki türkyutlar istər Çində, istərsə Orta Asiyada şəhərlərin 
mühasirəsi zamanı yaxşı döyüş keyfiyyətləri göstərə bilməmişdilər. 
Tbilisini soyub taladıqdan sonra
*
 Cabqu-xaqan öz yurduna döndü, oğlu 
Burişada isə «igid əsgərlər verərək» ona Aqvaniyanı fəth etməyi tapşırdı. 
Bu dəfə cabqunun məqsədi ölkəni sadəcə olaraq soyub talamaq deyil, onu 
öz torpaqlarına birləşdirmək idi. «Əgər həmin ölkənin hakimləri və əyanları mənim 
oğlumun qarşısına çıxsalar, ölkəni onun təbəəliyinə keçirsələr, şəhərləri, qalaları və 
ticarəti mənim qoşunlarıma güzəştə getsələr, siz də onlara öz torpaqlarında 
                                                          
* История агван Моисея Каганкатвиси, писателя X века. СПб, 1861, с. 119—120. 
* Onlara bu cür amansızcasına divan tutulmasının səbəbi Cabqu xaqan Tbilisini birinci dəfə mühasirəyə 
alarkən həmin sərkərdələrin qala divarlarının üzərində türkyut xanının karikaturasını qaldırmaqları idi 
(b a x: bu kitabın XIV fəsli). 
* Gürcü salnamələrinin yazdığına görə Tbilisi İraklinin qonşuları gedəndən bir neçə gün sonra süqut 
etmişdi. Bizim burada əsaslandığımız alban versiyasının üstünlüyü M. İ. Artamanovun «История 
хазар» kitabında əsaslandırılmışdır. 
* Tbilisinin dağıdılması tarixi mübahisəlidir. Dünya tarixşünaslığında qəbul edilmiş il — 628-ci il gürcü 
tarixçilərinə inandırıcı görünmür, onlar şəhərin süqut tarixini 627-ci il sayırlar. 
168 
 
yaşamağa və mənə tabe olmağa izn verin.
*
 Cabqunun bu bəyanatında türkyutların 
müharibəni başlayarkən qarşılarına qoyduqları proqram aydın görünməkdədir: 
onlar Konstantinopola yalnız Xorasan deyil, Xəzər dənizi və Qafqaz vasitəsi ilə də 
ipək aparılmasına nail olmaq istəyirdilər. 
Buri-şad atasının əmrini yerinə yetirərək aqvanlara könüllü tabe olmalarını 
təklif etdi, lakin fars mərzbanının İrana qaçmasına baxmayaraq katolikos Viro eyni 
dərəcədə həm türkyutlardan, həm də farslardan qorxurdu. Odur ki, hansı qərara 
gələcəyini bilmədən danışıqları imkan daxilində uzadırdı. Lakin nəhayət 
türkyutların səbri tükəndi. Əvvəlcədən işlənib hazırlanmış plan əsasında onlar 
Aqvaniyanı viran qoymağa başladılar: «Evlərdə və küçələrdə hamının dilindən 
vay-vay» sədaları eşidilirdi. Barbarların qışqırıqları kəsilmirdi, elə bir adam 
tapılmazdı ki, hər gün, hər saat qəddar düşmənin öldürücü nidalarını eşitməsin. 
Çünki yırtıcılar əvvəlcədən püşk üzrə bizim şəhər və kəndləri öz aralarında bölmüş 
və hamısı qabaqcadan təyin edilmiş vaxtda öz dağıdıcı yürüşlərinə başlamışdılar.
53
 
Katolikos Arsax adlı dağlıq yerə qaçdı, lakin türkyut səfirləri onu axtarıb tapdılar 
və yenidən təslim olmağı təklif etdilər. Katolikos ölkənin bütün vəzifəli şəxslərini 
bir yerə yığıb müqavimət, yoxsa itaət təklifini onların müzakirəsinə verdi. Hamı bir 
səslə tabe olmağa tərəfdar çıxdı, katolikos şəxsən özü Partav yaxınlığında düşərgə 
salmış Buri-şada bac-xərac apardı. Buri-şad katolikosu lütfkarlıqla qəbul edib ona 
dedi: «Niyə mənim yanıma gec gəldin? Əgər vaxtında gəlsəydin, qoşunlarım 
ölkənizə bu ziyanı da vurmazdı». Katolikosun xahişi ilə şad bütün əsir aqvanları 
azad etdi, onun tiunları əsirləri çadırlarda və alaçıqlarda axtarır, «ev əşyaları 
içərisində, yaxud mal-qaranın arasında gizlədilmiş cavanları dartıb aparır və heç 
kim də onlara qarşı çıxmağa ürək eləmirdi». 
Türkyutların Aqvaniyada yaratdıqları rejim ağır idi. Dağıntıdan sonra ölkəni 
aclıq bürüməsinə baxmayaraq «Şərq knyazı hər yerə qorxu və dəhşət yaymışdı. O, 
qızıl yumaqda, gümüş və dəmir çıxarmaqda, mis emal etməkdə səriştəsi olan 
sənətkarların hamısının üstünə nəzarətçilər qoymuşdu. O, həmçinin böyük Kür və 
Araz çaylarının balıq vətəgələrindəki mallardan və balıqçılardan gömrük alırdı. 
Bundan başqa farsların siyahıyaalması üzrə hərə didraxma vergi verirdi».
54
 Bu 
abidədə türkyut tarixində ilk dəfə olaraq onların itaətə gətirdikləri xalqdan vergi 
almaları barəsində məlumata təsadüf edilir. Sənəddən göründüyü kimi, həmin vergi 
farsların qoyduqları vergidən qat-qat ağır idi. Türkyut dövlətində mərkəzəqaçma 
qüvvələrinin nə üçün heç vaxt zəifləməməsinin səbəbləri də buradan aydınlaşır. 
Lakin təkcə Aqvaniya türkyutlar üçün azlıq edirdi. 630-cu ilin aprelində 
onlar Ermənistanı itaətə gətirmək üçün bu ölkəyə hücum etdilər. Ermənistana 
göndərilən qoşun sayca çox az idi — «Çorpan — tarxan adlı yaramaz və qaniçən 
                                                          
* История Агван, s. 126. 
53 История Агван, s. 126. 
54 История Агван, s. 131. 
 
169 
 
bir nəfərin başçılığı altında yola düşən bu qoşun cəmi-cümlətanı 3 min nəfərdən 
ibarət idi. İranın faktiki hərbi diktatoru Şaxvaraz «özünün sərkərdəsi, «türk 
süvarilərinin» başçısı olan Qonaqnı 10000 nəfər igid döyüşçü ilə birlikdə» Çorpan-
tarxana qarşı göndərdi.
55
 
Çorpan-tarxan köçərilərin ənənəvi üsuluna əl atdı — qoşunların bir hissəsi 
yalandan özünü döyüşdən qaçan kimi göstərib farsları pusquya saldı və burada 
onları son nəfərinə qədər qırdılar. Onda «hər bir hərbçi və belində qılınc gəzdirən 
hər bir adam başa düşdü ki, şahın hakimiyyəti və onun sərkərdələrinin gücü 
nədir».
56
 
Alban müəllifinin türkyut dövlətini ibtidai hərbi mütləqiyyət kimi 
səciyyələndirməsi həm Yan Tszyan
*
 və Li Şi-minin
*
 yuxarıda misal gətirdiyimiz 
fikirləri, həm də tarixin özünün inkişaf gedişi ilə səsləşir. Dövlət nizə gücünə 
qurulmuşdu və nizə üzərində dayanırdı; «əsas qüvvə» döyüşçülər idilər və yalnız 
son dərəcə bacarıqlı xanlar bu qüvvəni öz əllərində saxlaya bilirdilər. Həmin qüvvə 
isə yalnız düşmənlər üçün deyil, onların özləri üçün də qorxulu idi. Mərkəzi 
hakimiyyətin hər cür zəifləməsi Qərb xaqanlığını məhvə gətirib çıxaran 
qarmaqarışıqlıqlar yaradırdı. Cabqu xanın qalib qoşunları da xaqanlığın özü kimi 
monolit deyildi. Tayfa qruplaşmalarının rəqabəti döyüşçülərin əhvali-
ruhiyyələrində əks olunmaya bilməzdi. Ölkənin daxilindəki ziddiyyətlərin 
kəskinləşməsi İranın xilas yolu tapmasına, Buri-şadın isə bütün 
müvəffəqiyyətlərinin üzərindən xətt çəkilməsinə səbəb olan hadisələr doğurdu. 
Fəlakət. Döyüşkən Tun-cabqu xan bütün həyatı boyu onu hakimiyyət 
başına gətirmiş nuşibilərin iradəsini dönmədən yerinə yetirirdi. Xan onların 
mənafeyinin keşiyində dayanaraq Çin və Bizansla dostluq əlaqələri saxlamış, Şərqi 
türkyut hökmdarları ilə münasibətləri pozmuş, İranla qanlı müharibəyə girmişdi. 
Lakin müharibə üçün həmişə və hər yerdə adamlar və pul lazım idi. Adamları 
şimaldan, dulu tayfasının sakinləri arasından seçmək lazım gəlirdi. Onlar isə bu 
müharibədə özləri üçün nə bir məna, nə də fayda görürdülər. Xan ailəsinin 
duluların rəqiblərinə-nuşibilərə açıq-aşkar üstünlük verməsi də onları loyal 
mövqedə dayanmağa səsləyə bilməzdi. Pula ehtiyacı artmış xan vergiləri daha da 
çoxaldanda duluların yadına düşdü ki, belə qurşanmış qılınc padşahların və 
sərkərdələrin hakimiyyətindən daha güclüdür. Tun-cabqu dulular arasında 
narazılığın artmasına əhəmiyyət vermədi. Bu çox ciddi səhv idi. Şərqi türkyutlar 
Bişbalığı onun əlindən alan kimi Qara İrtışda yaşayan karluqlar üsyan qaldırdılar, 
                                                          
55 Orada, s. 137. 
56 Orada, s. 131. 
* Türkyut döyüşçüləri mükafat və cəzaya laqeydliklə yanaşır, rəislərinə az hörmət edir, əksərən qayda-
qanunları gözləmirlər». 
* «Türkyutlar sayca çoxdurlar, amma onlarda qayda-qanun yoxdur. Padşahları da, məmurları da yalnız 
öz xeyirlərini güdürlər». 
 
170 
 
onların ardınca dulu ittifaqına daxil olan digər tayfalar ayağa qalxdılar. Üsyançılara 
xanın Baxadır-knyaz (Moxodu-xou) ləqəbli əmisi başçılıq edirdi. O, Tun-cabqunu 
öldürməyə nail oldu, bundan sonra Kyül-yüq Sibir xan (Kyüyli Sıbi-xan) titulunu 
qəbul etdi. 
Xaqanlığın qərb qurtaracağındakı bolqar-unnoqundurlar da duluların 
mövqeyində dayanırdılar. Onların başçısı Kubrat 619-cu ildə Kontantinopolda 
olmuş, burada patriki rütbəsinə layiq görülmüş, lakin xristianlığı qəbul etməkdən 
boyun qaçırmışdı.
*
 Xəzərlərlə rəqabət bolqarları duluların mövqeyinə 
yaxınlaşdırırdı. 630-cu ilə qədər onlar xaqanlığın qərb sərhədlərini avarların 
ehtimal olunan hücumlarından qoruyurdular, lakin kuturqurların avar xanına qarşı 
üsyanı həmin sərhədləri Don çayından Karpata qədər geri çəkdi. Yeni yaranmış 
vəziyyətdə əla qoşunları arxa cəbhədə saxlamağın mənası yox idi və buna görə də 
bolqarları döyüşən ordunun sıralarını doldurmaq üçün Zaqafqaziyaya atdılar. 
Görünür, Tun-cabqu öz əmisinə inanmır və onun bölgəsini qardaşı Cabqu
*
 
xaqana vermək istəyirdi. Lakin o, məğlubiyyətə uğrayaraq həlak oldu. Hər halda, 
ordakı çevrilişdən sonra qoşunların tərkibindəki dulular da üsyan etdilər. Nəticədə 
Buri-şadın həyatı təhlükə altına düşdü. Ancaq o, canını qurtardı və sonralar Buri-
şadın səsi Orta Asiyadan — nuşibililərin vətənindən gəldi. Baş verən hadisələr 
türkyutları tezliklə Zaqafqaziyadan getməyə məcbur etdi, onların yerini dərhal 
farslar tutdular. 
Nuşibilər qəflətən yaxalanmışdılar, lakin təslim və tabe olmaq niyyətində 
deyildilər. Çevriliş daxili müharibə doğurdu və həmin müharibə Qərbi türkyut 
xaqanlığının bütün sonrakı inkişaf tarixinin ayrılmaz tərkib hissəsinə çevrildi. Yeni 
hökumət tezliklə Tun-cabqu xanın fütuhatlarının nəticələrini bir-bir əldən verməyə 
başladı. Zaqafqaziyanın ardınca Qibin və Toxaristan da Qərbi türkyut 
xaqanlığından qopub ayrıldı, Cunqariyanın teles tayfaları isə üsyan edərək 
türkyutlara qarşı müharibə aparmağa başladılar. Lakin Sibir xan üçün ən ağırı Çin 
                                                          
* 619-cu ildə bir «hunn knyazı» xristianlığı qəbul etmişdi. Lakin bu dövrdə nə bolqarların, nə də 
avarların müstəqil knyazları vardı. Deməli, xaqanlığın qərb qurtaracağında yaşayan türkyut bölgə 
knyazlarından biri xaç suyuna salınmışdı. Aşina nəslinin bütün knyazlarının adı bildiyimizdən 
xristianlığa keçən knyazın yuxarıda xatırlatdığımız «Bahadur» olduğunu yəqinliklə demək mümkündür. 
Markvart belə hesab edirdi ki, burada ukkoqundurların başçısı Kubratın dayısı «Orqana» suveren bolqar 
sülaləsi Dulonun əsasını qoyduğu nəzərdə tutulur. Lakin bu həqiqətən də belədirsə, onda qadın xətti ilə 
qohumluq faktı göz önündədir; çünki Kubrat Aşina yox, Dulo nəslindən idi. «Orqana» sözünü monqol 
dilində qadın xətti ilə qohumluq mənasını verən «Uraq» sözü ilə müqayisə etmək mümkündür. Bu 
eyniləşdirmə cabqunu kimin məhv etdiyini və Buri-şadın kimdən qaçmalı olduğunu aşkara çıxarır. 
631—635-ci illərdə Kubrat nuşibilərin düşməni kimi çıxış edirdi. 
* «Aqvan tarixi»ndə Cabqu xaqana aşağıdakı sözlər isnad verilir: «Yırtıcılar məni ələ keçirdilər, sən bir 
də mənim üzümü görə bilməyəcəksən, çünki mən təhlükəsiz yerdə qalmadım, özgə hökmdarlığına üz 
tutdum. Bunu etmək isə lazım deyildi. Daha sonra: «Mən həlak oldum və uşaqlarımı itirdim». İraklinin 
Tun Cabquya vəd edilmiş qızı Yevdokiğa 630-cu ildə yarı yoldan qayıtmalı oldu, çünki Tun-Cabqunun 
ölüm xəbəri gəlib ona çatdı». 
 
171 
 
imperatoru Taytszunun ona kəskin mənfi münasibəti idi. Taytszun özünün bu 
münasibətini Tun-cabqu xanın təntənəli dəfni üçün xüsusi səfirliklə bahalı 
hədiyyələr göndərməklə büruzə vermişdi. Öz-özlüyündə əhəmiyyətsiz təsir 
bağışlayan bu hərəkət göstərirdi ki, Asiyanın ən qüdrətli dövləti onun həyata 
keçirdiyi çevrilişin əleyhinədir. 
Bu çəkişmələrdən yalnız bolqarların başçısı Kubrat qazandı. O, əvvəlcə 
əmisi Sibir xana tərəfdar çıxaraq türkyut və xəzərlərdən xilas oldu. Sonra isə o, 
xaqanlığın mərkəzindən uzaqda olmasından istifadə edib müstəqil xanlıq 
yaratdığını bildirdi. Başları ara müharibələrinə qarışan türkyutlar onu sakit 
buraxdılar. Təxminən 635-ci ildə Kubrat avarları məğlubiyyətə uğradaraq eyni 
vaxtda Konstantinopola elçi göndərməyə də hazırlaşırdı. Bunun müqabilində İrakli 
ona patriki rütbəsi verdi. Kuturqurların avarlara qarşı üsyanı nəticəsində Qara 
dəniz boyu düzənliklər də Kubratın hakimiyyəti altına keçdi, çünki Feofanın 
salnaməsində o, «Bolqarıstanın və kotrakların» — yəni kuturqurların hakimi kimi 
təqdim olunur. 
Kuturqurlar bütün müharibələrdə avarlara yaxından kömək etmələrinə 
baxmayaraq, avarlar onlarla itaət altında olan xalq kimi — çox pis rəftar edirdilər. 
630-cu ildə kuturqurlar üsyan qaldırdılar, lakin məğlubiyyətə uğradılar. Avropada 
olan kuturqurlar Bavariyaya qaçdılar, ancaq burada frank kralı Daqoberin əmri ilə 
xaincəsinə qılıncdan keçirildilər. Şərqdə yaşayan kuturqurların isə bəxti gətirdi. 
Onlar öz həmtayfaları uturqurlara birləşərək vahid bolqar xalqını təşkil etdilər. 
Yeni Bolqarıstan qərbdə hələ də türkyutların mövqeyində dayanan xəzərlərlə, 
qərbdə avarlarla, cənubda isə Bizansla düşmənçilik edir və hər üç tərəfə qüvvə 
çatdıra bilirdi. Avar xaqanlığının qüdrəti isə həmin vaxtdan tənəzzülə uğramağa 
başlamışdı. Bu tənəzzül avarların Böyük Karlın zirehli döyüşçülərinin qılıncları 
altında məhv olduğu dövrə qədər davam etdi. 
Kubratın əsasını qoyduğu Bolqar dövləti 679-cu ilə qədər yaşadı. Lakin 
onun sonrakı taleyinin türkyut xaqanlığına heç bir aidiyyəti yoxdur. Odur ki, 
Avropanı sakit buraxaraq Mərkəzi Asiya üzərinə qayıdaq. 
Çinlə sonuncu müharibə. Tan hökuməti üçün ən çox təəssüf doğuran fakt 
bu idi ki, türkyut xanı yenidən hakimiyyət başına gələcəklərinə heç bir ümid 
qalmayan Suy sülaləsi tərəfdarlarına yardım göstərməkdə davam edirdi. Yeni 
sülalənin ölkədə normal həyatı bərpa prosesində qarşılaşdığı hər hansı çətinlikdən 
Suy sülaləsinin tərəfdarları istənilən vaxtda öz xeyirlərinə istifadə edə bilərlər. 
Əgər türkyut xanı Çin qvardiyasının müqavimətini qıraraq «qanuni» imperatoru 
Çinə gətirməyə nail olsaydı, şölələri yenicə öləziməyə başlamış daxili müharibə 
daha artıq bir şiddətlə alovlanmağa başlardı. Ona görə də Şərqi türkyut xanlığının 
düşdüyü böhranlı vəziyyətdən istifadə etməmək Taytszun üçün bağışlanmaz 
yelbeyinlik olardı. Yeni imperator belə yelbeyinlikdən qat-qat uzaq adam idi. 628-
ci ildən etibarən Çində müharibəyə hazırlıq başlandı. Onun ilk qurbanı həmin vaxta 
qədər Şofan qalasında möhkəmlənmiş Lyan Şi-du oldu. 
172 
 
Türkyut dövlətində hərc-mərclik başlayanda Taytszun Lyan Şi-du ilə 
danışıqlara girməyə cəhd göstərdi, lakin o, danışıqlardan boyun qaçırdı. İşi belə 
görən imperator sərhəd səhra qoşunlarını Lyan Şi-dunun üzərinə göndərdi. Lyan 
Şi-dunun əsir tutulmuş tərəfdarları azad edildi və xalqı ona qarşı üsyana qaldırmaq 
üçün Ordosa göndərildi. Tabqaçların yüngül süvariləri Loyan ətrafındakı əkin 
yerlərini xaraba qoydu. Tezliklə aclıq başlandı və Lyan Şi-dunun tərəfdarları Çinə 
köçməyə başladılar. Burada gələnlərin hamısını lütfkarlıqla qəbul edirdilər. Lyan 
Şi-dunun tərəfdarları arasında qarşılıqlı etimadsızlıq atmosferi yarandı. Bir neçə 
sərkərdə öz başçılarını ələ keçirmək üçün sui-qəsd hazırladı, lakin istədiklərinə nail 
ola bilmədilər və hamısı edam edildi. 
628-ci ildə Taytszun Şofan üzərinə hücum əmrini verdi. Türkyutlar dərhal 
şəhərin müdafiəsinə qalxdılar, lakin tabqaçlar onları geri oturtdular. Lyan Şi-dunun 
xilas olmaq ümidlərini itirmiş tərəfdarları öz rəhbərlərinin başını gətirdilər və itaət 
etdiklərini bildirirdilər. Onların hamısı əfv olundu və mükafatlandırıldı. Tan 
sülaləsinin hakimiyyəti altında Çinin birləşdirilməsi prosesi başa çatdırıldı. Bunun 
ardınca 629-cu ildə türkyutlar Mai qalasından sıxışdırılıb çıxarıldılar və bütün 
Ordos Çin imperatorunun əlinə keçdi. 
Elə ilk uğursuzluq Kat İl-xan üçün məşum oldu. Onun təbəələri, qohumları, 
hətta silahdaşları «Tabqaç xanının (onların fikrincə, əvəzçiliklə həm də Çin 
imperatorunun) yanına qaçmağa başladılar. Əvvəlcə doqquz komandir (sıkin) öz 
dəstələri ilə xəyanət etdilər. Bunun ardınca bayırku, buqu, tonqra, si və tatab (xi) 
tayfalarının başçıları da tabeliklərini bildirmək üçün Çanyana gəldilər. Tabqaç 
ordusu Linçjouda (Qansu) türkyutları əzdikdə isə Teles xan Şibabi, Kat İl-xanın 
qardaşı oğlu Yuyşe-şad və Şibabinin xəyanətindən sonra taxtın varisi təyin olunan, 
lakin müvəffəqiyyətin mümkünlüyünə inamını itirən İnnay-təkin
*
 də Çinə qaçdılar. 
Qaçmağın səbəbləri vardı. Luanxe çayından tutmuş Binçjouya qədər bütün 
cəbhə boyu altı Çin ordusu hücuma keçmişdi. Öyanlin dağlarının ətəyindəki Şansi 
əyaləti gecə döyüşündə Kat İl-xan yenə məğlubiyyətə uğradı və 630-cu ilin 
əvvəllərində düzənlikdən keçərək şimala tərəf geri çəkildi. Onda ən yaxın adamları 
Kat İl-xandan üz döndərdilər
*
 və Suy sülaləsinin imperatriçəsini, habelə taxt-tacın 
varisi olan oğlunu düşmənə təslim etdilər. Lakin Kat İl-xanın hələ sadiqliklərinə 
inandığı on minlərlə döyüşçüsü vardı və o, şərəfli sülh bağlamaq haqqında 
danışıqlara girmək istəyirdi. 
Az qalmışdı ki, imperator xanın təklifini qəbul etsin, lakin baş komandan 
hər şeyi özü həll etdi. O, gözlənilməz hücumla türkyut qoşununun qalıqlarının 
axırına çıxdı. Kat İl-xan atını çapıb aradan çıxa bildi, lakin tezliklə ələ keçirilib 
                                                          
* Bu şahzadənin şəcərəsi müəyyənləşdirilməmişdir. 
* Onlardan Kat İl-xanın yaxın məsləhətçisi, mənşəcə soqdiyalı olan Kan Suminin adı məlumdur. 
173 
 
Çanyana gətirildi. Xanın ardınca ona sadiq qalan sonuncu knyaz-Işbara Şunişi-şad
*
 
da təslim oldu və beləliklə də Qərbi türkyut dövlətinin mövcudluğuna son qoyuldu. 
Fəlakət çox sürətlə baş verdi. Təxminən il yarım ərzində türkyutlar geniş 
düzənliklərin sahiblərindən üsyan etmiş teleslərin əlinə keçməmək üçün çinlilərə 
mümkün qədər tez təslim olmağa can atan qaçqınlara çevrildilər. Taytszunun 
hakimiyyəti Qərbdə Xami vahəsinə, şimalda isə Sibir tayqasının sərhədlərinə qədər 
yayılmışdı. Həm də qələbənin ən həlledici amili onun silah gücünə qazanılması 
deyil, köçərilərin könüllü şəkildə imperatoru öz xanları sayması idi. Mahiyyət 
etibarı ilə Çin tabqaçlara Böyük çöldən daha inadlı müqavimət göstərdi. İndi 
onların vahid dövlət hakimiyyəti altında birləşmələri müxtəlif mədəniyyətə və 
psixoloji əhvali-ruhiyyəyə malik xalqları öz tərkibində birləşdirən Şərqi Asiya 
imperiyasının yaranmasının başlanğıcı idi. Bu imperiyanın başında sərkərdələr Li 
Yuan və Li Şiminin tərəfdarları dayanırdılar. Onların arasında isə yalnız çinlilər 
deyil, uyğurlar, türklər, soqdiyalılar, koreyalılar da vardı. 630-cu ildən başlayaraq 
Tan imperiyasının yenidən xalis Çin hökmdarlığına çevrildiyi dövrə qədər biz 
onları imperiyaçılar adlandıracağıq. 
Epoxanın ritmi. Şərqi türk xaqanlığının süqutunu və onun xarabalıqları 
üzərində Tan imperiyasının yaranmasını nəzərdən keçirərkən özümüzə belə bir 
sual verməyə bilmərik: bu hadisə tarixi qanunauyğunluğun nəticəsi idi, yoxsa 
burada yalnız dövrün şəraitindən irəli gələn təsadüf öz rolunu oynamışdı? 
Tarixi ədəbiyyatda bu məsələ olduqca ötəri işıqlandırılmışdır. Yalnız Orxon 
kitabələrinin müəllifi olan Yollıq-təkin öz dövrü üçün tamamilə əsaslı olan izahat 
verir. O, xanları «ağılsız və qorxaq»lıq, bəyləri və xalqı xanlara etibarsızlıq 
göstərdiklərinə, tabqaçları yalançılığa və kiçik qardaşları böyük qardaşlarının 
üzərinə qaldırdıqlarına görə günahlandırır. Ən başlıcası isə o, türk xalqını incə-
mincə adamlara çevirən Çin cah-cəlalını müqəssir bilir. Lakin Yollıq-təkin 
məğlubiyyətin labüdlüyü fikrində deyil. Əksinə, kitabə başdan ayağa kimi 
gələcəkdə ehtiyatlı olmaq çağırışından ibarətdir. Yollıq-təkin qəti inanırdı ki, 
Çindən kifayət qədər uzaqda yaşadıqda və tabqaçlarla sıx ünsiyyətə girmədikdə hər 
şeyi yoluna qoymaq mümkün olacaq. Beləliklə, Yollıq-təkinin fikrincə 630-cu ilin 
məğlubiyyəti səhv siyasətin nəticəsi, başqa sözlə desək, tarixi təsadüf idi. İndi onun 
haqlı olub-olmadığını nəzərdən keçirək. 
Tan sülaləsinin yeni və köhnə xronikalarını tərtib edən Çin tarixçiləri
*
 
diametral əks mövqe tuturlar. Onların fikrincə barbarlar üzərində qələbə tamamilə 
təbiidir və burada heç bir izahata ehtiyac yoxdur. İşdir, əgər türkyutlar qalib 
gəlsəydilər, bunu adət-ənənələrin təbəddülata uğraması, yaxud imperatorun 
fərsizliyi ilə izah etmək lazım gələrdi. Bu nöqteyi-nəzərə əsaslanaraq onlar sadəcə 
                                                          
* Janqarın kiçik qardaşı, Kat İl-xanın dayısı. N. Y. Biçurinin əsərində o, Şabolo-Sunişi adlandırılmışdır. 
* Tan sülaləsinin köhnə xronikasını 917-929-cu illər arasında Lyu Xey, yenisini isə Sun sülaləsi 
dövründə Yun Şu tərtib etmişdir. 
 
174 
 
hadisələri sadalayır, onların dərkinə qətiyyən lüzum görmürdülər. Ona görə də 
problemə elmi münasibət baxımından onlar Yolluq-təkindən də aşağı səviyyədə 
dayanırdılar. İndi məsələnin həllini elmin müasir müvəffəqiyyətləri baxımından 
nəzərdən keçirək. VII əsrdə həm çinlilər, həm də köçərilər sadəcə əmtəə 
təsərrüfatına malik idilər, onların arasındakı mübadilə o qədər də böyük deyildi. 
Çində pul əvəzinə ipək və taxıldan istifadə olunurdu, Çin kəndliləri isə öz 
əməklərinin bəhrəsinin xaricə axmasını qətiyyən istəmirdilər. Eləcə də sıravi köçəri 
süd və ət, paltarlıq dəri və yurt üçün keçə ilə kifayətlənirdi və tamamilə yad tayfa 
olan çinlilərlə ünsiyyət ona qətiyyən lazım deyildi.  
Lakin xanlar və vanlar, bəylər və qunlar bu məsələyə tamamilə başqa cür 
yanaşırdılar. Türkyut xanları üçün cah-cəlal rəmzi olan ipək adamı hakimiyyətə 
yaxınlaşdıran zənginlik vasitəsi idi. Çin imperatorları üçün isə atlar və muzdlu 
oxatanlar zorakılıq və hakimiyyəti əldə saxlamaq vasitəsi idi. Hər iki halda hakim 
yuxarı təbəqənin mənafeləri xalq kütlələrinin arzusundan üstün tutulurdu. VII əsrdə 
Çinin və Böyük Çölün xalqları, yuxarıda da gördüyümüz kimi, ayrılıqda və sülh 
şəraitində yaşamaq istəyirdilər. Ona görə də mədəniyyət və iqtisadiyyat 
baxımından yad olan iki xalqın zor gücünə birləşdirilməsi tarixi prosesin özünün 
müvəqqəti olaraq pozulması, yəni tarixi təsadüf kimi nəzərdən keçirilməlidir. 
Məsələyə belə yanaşdıqda Tan imperiyasının bütövlüyünü qorumağa yönəldilmiş 
hədsiz səylər və onun dəhşətli aqibəti də aydınlaşır. Bu çıxış nöqtəsinə əsaslanaraq 
biz daim üsyan və sui-qəsdlərin, siyasi qətl və xəyanətkarlıqların, əvvəlki sülalə 
dövründən müqayisəyəgəlməz dərəcədə yaxşı yaşayan çinlilərin narazılığını və 
bahalı hədiyyələrlə nazlandırılan köçərilərin vəziyyətini izah edə bilərik. 
Makedoniyalı İskəndər zorla Ellada ilə Şərqi birləşdirməyə çalışdığı kimi, 
Taytszun Şi Li-min də zorla Çinlə köçəriləri barışdırmaq istəyirdi. Hər iki niyyət 
nəticə etibarı ilə uğursuzluğa düçar olsa da, onlardan birincisi özündən sonra 
ellinizmi, ikincisi isə bəşəriyyətə incəsənət, ədəbiyyat və fəlsəfi fikir şedevrləri 
bəxş etmiş parlaq Tan epoxası mədəniyyətini qoyub getdi. 
Lakin tarixi hadisələrin gedişinə qayıdaq. Li Şi-minin hansı vasitələrlə öz 
müvəffəqiyyətini möhkəmləndirdiyini və imperiyasını sabitləşdirdiyini nəzərdən 
keçirək. 
Şəfqətin gücü. Məğlub türkyutlar onlara dəhşətli divan tutulacağını 
gözləyirdilər. Lakin belə olmadı. Əsir tutulmuş Kat İl-xan imperatorun hüzuruna 
aparıldı. İmperator onu öz nöqteyi-nəzərindən bir neçə əxlaqi müğayir hərəkətdə 
— mənafeyi naminə sona qədər vuruşmaq lazım olan Suy sülaləsinə naşükürlükdə, 
müqavilələrin pozulmasında, xalqın iradəsinə zidd müharibə aparılmasında, Çin 
kəndlilərinin soyulub talan edilməsində, danışıqlar zamanı qaçıb aradan çıxmaqda 
töhmətləndirdi, lakin xanın günahından keçdi və onunla birlikdə əsir tutulmuş 
bütün ailə üzvlərini azadlığa buraxdı. Sonralar imperator əsirini öz qvardiyasına 
götürdü, ona torpaq sahələri bağışladı, lakin Kat İl-xan «fikirli və qüssəli idi, 
175 
 
kədərli mahnılar oxuyur və göz yaşı axıdırdı». 634-cü ildə Kat İl-xan qəm-
qüssədən öldü və türkyut adətincə dəfn olundu. 
Teleslərin xanı Şibabiyə də lütfkarlıq göstərildi. O, «imperator süfrəsində 
nahar etmək şərəfinə layiq görüldü, hərbi rütbə, knyaz titulu və 700 ailə aldı». 
Digər türkyut əsilzadələri və başçıları da imperator qvardiyasına qəbul edildilər. 
İmperatorun məğlublar və təslim olanlarla mərhəmətli rəftarı haqqında 
xəbərlər Böyük Çölə yayılan kimi sonuncu müqavimət ocaqları da söndü. Həmin 
dövrdə Ordosdan qərbdə məskunlaşmış sunit tayfasının şadı Işbara da imperatora 
tabe oldu. Kat İl-xanın oğlu, bölgəsi ilə birlikdə Turfan və Xami arasında köç edən 
Yukuk-şad da təslim oldu. Tayfaların hamısına özünüidarə hüququ və qiymətli 
hədiyyələr verən Taytszun Çöldə böyük nüfuz qazandı, həmin nüfuz ona istər Şərq 
xaqanlığının süqutundan dərhal sonra, istərsə də onun ardınca gələn yarım əsr 
ərzində meydana çıxan çətinliklərin hamısını dəf etməyə imkan verdi. Qaliblər 
üçün ən mühüm vəzifə türkyut köçlərində gizlənmiş Suy sülaləsi tərəfdarlarını ələ 
keçirmək idi. Taytszun burada da çıxış yolu tapdı — o, tutulub gətirilmiş hər bir 
çinli üçün qızıldan və ipəkdən mükafat təyin etdi. Türkyutlar tezliklə kişili-qadınlı 
80 min çinli tutub ona təhvil verdilər. Bu çinliləri də şəfqətli münasibət gözləyirdi; 
evə qayıtdıqdan sonra onlar vətənlərini tərk etdiklərinə görə amnistiyaya düşdülər 
və cəza kimi yalnız vergi verənlər təbəqəsinə daxil edildilər.
*
 
Qələbə imperator hökumətinin qarşısında daha bir vacib və təxirəsalınmaz 
vəzifə qoydu: itaət altına alınmış türkyutlarla necə rəftar etməli? Bəziləri Çin 
qanunlarına əsasən onları köləyə çevirməyi, ölkənin təsərrüfat və əkinçilik 
işlərində işlətməyi təklif edirdilər. Digərləri türkyutları təzədən çölə qaytarmağı və 
müstəqil, biri-birindən asılı olmayan çoxlu əyalətlərə parçalamağı təklif edirdilər. 
Üçüncülər onları sərhəd boyunca, Ordos və Alaşan çöllərində məskunlaşdırmağı və 
sülh dövründə sərhədlərin qorunmasını, müharibə və uzaq hərbi yürüşlər zamanı 
isə köməkçi qoşun vəzifəsini türkyutlara etibar etməyi daha məqsədəuyğun 
sayırdılar. İmperator axırıncı fikrə tərəfdar çıxdı və şərqdə Dinsyan, qərbdə isə 
Yunçjun olmaqla iki hərbi qubernatorluq təsis etdi. Onların ikisi də eyin canişinin 
hökmü altında idi. 
Yenidən imperiyanın sərhədi Qobi səhrası oldu. Ondan Şimal tərəfdəki 
əraziləri Altain-Nur zirvələrindən Baykala və Böyük Xinqana qədər olan torpaqları 
seyantoların knyazı İnan heç bir müqavimətlə üzləşmədən ələ keçirdi. Türkyutların 
çoxu seyantolara qoşuldular. 
İmperator Taytszunun tabeliyindəki türkyutların sayı 190 min nəfərə çatırdı. 
Heç kim onlara məişət və adət-ənənələrini saxlamağa mane olmurdu. Lakin Çinin 
                                                          
* Bu 80 min çinlini türkyutların kölələri kimi nəzərdən keçirmək düzgün olmazdı. 630-cu ildə Çin 
(tabqaç) qoşunları xaqanlığı işğal etdilər və onların əsirləri azad etmək üçün məğlublara ödəməyə heç 
nəyi yox idi. Daha sonra mətndə xüsusi olaraq bildirilir ki, azad olunanlara cüzi cəza verirdilər. 
Aydındır ki, onlar öz yoldaşlarını düşmənin əlindən xilas etsəydilər, bu tədbirə əl atmazdılar. 
 
176 
 
yaxınlığı türkyutlara təsir göstərməyə bilməzdi. Bu təsirin gücünü onlar özləri də 
hiss edirdilər: «Heç bir məhdudiyyət qoymadan bu qədər qızıl, gümüş, spirt və ipək 
verən tabqaç xalqının nitqi şirin, zinət şeyləri isə son dərəcə zərif idi, şirin dil və 
bahalı daş-qaşlarla göz qamaşdıraraq onlar uzaqda yaşayan xalqları özlərinə cəzb 
edirdilər. Həmin xalqlar isə yaxına köçdükdən sonra burada onların yaramaz 
əllaməliklərinə yiyələnirdilər». «Türkyut hakimləri öz türk adlarını atdılar, tabqaç 
titulu qəbul edərək tabqaç xalqının xaqanına tabe oldular. Əlli il öz soy və 
əməklərini ona verdilər». 
630-cu ildən 679-cu ilə qədər davam edən 50 il ərzində Ordosda 
məskunlaşan türkyutlar o qədər dəyişdilər ki, artıq türkyutlardan göy türklərə 
çevrildilər. Göy türklər isə həm özlərinin şimaldakı tayfa qardaşlarına - teleslərə, 
həm də əcdadlarına türkyutlara çox az bənzəyirdilər. Lakin bu barədə söhbətimiz 
bir qədər irəlidə olacaq. 
 
XVI f ə s i l 
 
ON OX 
 
Vətəndaş müharibəsi. Dulu tayfa ittifaqının dövlət çevrilişi və Sibir xanın 
hakimiyyəti zorla ələ keçirməsi yalnız Qərb xaqanlığı üçün tam gözlənilməzliyinə 
görə müvəffəqiyyət qazana bildi. Tun-cabqu xanın öldürülməsi təkcə nuşibi 
tayfalarını deyil, türkyutları da yeni hakimiyyətin əleyhinə qaldırdı. Sibir xan öz 
vəziyyətinin qeyri-sabitliyini hiss edərək, heç olmazsa, müttəfiq qazanmaq üçün 
Bolqarıstanın ayrılmasını tanıdı.
*
 Lakin bu da onu xilas etmədi. 
Nuşibi tayfasının üsyanına həlak olmuş Baqa-cabqu xanın (Moxe) oğlu 
Nişu Kana-şad başçılıq edirdi. Bölgəsi Paykənddə olan Nişu varlı Buxaranı da öz 
tabeliyində saxlayırdı.
*
 
Müharibə aparmaq üçün həmişə pul lazımdır. Sibir xanın
*
 isə pulu yox idi. 
Lakin əvəzində Nişunun kifayət qədər qızılı və gümüşü vardı. Buxara ustaları ona 
tələb olunduğu qədər sikkə kəsmişdilər. Həmin qızıl sikkələrin parıltısı və cingiltisi 
önündə Sibir xanın silahdaşlarının igidliyi və şücaəti dərhal yoxa çıxırdı. Üstəlik 
Tun-cabqunun oğlu, taxt-tacın qanuni varisi də nuşibilərin yanına qaçmışdı.
*
 Onun 
üsyanda iştirakı hərəkata bir qanunilik verirdi. Nişu onu İrbis Bolun cabqu-xan
*
 adı 
                                                          
* Mətni yalnız bu cür şərh etmək olar: «Başlanğıcda o, dövlətdən kiçik xanlığı ayırdı, özünü isə ali xan 
elan etdi. Əyanlar bundan narazı idilər». 
* Наршахи. История Бухары. с. 48. 
* Onun adı «Şili-dele» şəklində (N. Y. Biçurin) düz deyil, adı «Tel-təkin» (Şavann) kimi vermək 
lazımdır. Titulu Teles-təkin idi. 
* Böyük qardaşı, düşərgəsi Kudzun vadisində olan tarduşların şadı hələ 630-cu ildə arvadlarının biri 
tərəfindən boğulub öldürüldüyündən o, təkin titulu almışdı. 
* İbn Bololyuy Şexu-xan (N. Y. Biçurin) yaxud «İbn (Şa) bolo sı-şexu naqan» (E. Şavann). 
Heroqliflərin mənası: «özbaşına özünü xan elan edən». 
177 
 
ilə taxta çıxardı. Bununla da Sibir xanın başladığı iş məğlubiyyətə düçar edildi, 
çünki xalq onun rəqibinə — arxasında qanun və pul dayanan İrbis Bolun cabqu-
xana üz tutdu. Sibir xan Altay dağlarına qaçdı, lakin 631-ci ildə nuşibilərin əlinə 
keçdi və öldürüldü. 
İrbis Bolun cabqu-xanın taxta çıxarılması tayfa ittifaqı üzərində türkyut 
ağalığının bərpa edilməsi səciyyəsi daşıyırdı. Lakin yeni xan bəslənilən ümidləri 
doğrultmadı. O, heç kəsə inanmayan, inadkar, təşəxxüslü, hamıdan şübhələnən 
adam çıxdı. Çox güman ki, elə bu xüsusiyyətlərinə görə də o, «Sıcabqu»
*
 — yəni 
«xəyanətkar» ləqəbi qazanmışdı. Xanın seyantoları itəatə gətirmək və xaqanlığın 
keçmiş sərhədlərini bərpa etmək təşəbbüsləri tam məğlubiyyətlə nəticələndi. 
Çuğulçuluğa görə adamların edam edilməsi xalqı qəzəbləndirdi. Nişu xanın hər 
şeydən şübhələnməsindən ehtiyatlanaraq Qaraşara qaçmağa məcbur oldu. Lakin 
nuşibi əyanları İrsis Bolun cabq-xanı onun zülmünə dözmək üçün taxta 
çıxarmamışdılar. Mubi Tarxan adlı birisi xanın əleyhinə sui-qəsd təşkil etdi. İrbis 
yüngül süvari dəstəsi ilə düşərgəsindən qaçmalı oldu. Qovulmuş xanla birlikdə 
düşərgəni tərk edən süvarilər çox ehtimal ki, türkyut fatehlərinin nəsillərindən 
olanlar idi və aborigenlərin qələbəsi onlara yaxşı heç bir şey vəd etmirdi. Yeganə 
xilas yolu cənubda idi. Amu-Dəryanın sol sahilində, Kunduz vadisində İrbisin 
qardaşı oğlu hakim idi və əmisinə kömək edə bilərdi.
*
 İrbis haqqında sonuncu 
məlumatı Syuan Tszan vermişdir. Onun yazdığına görə bu xan Bəlxdəki buddist 
məbədini çapıb-talamaq üçün şəhəri mühasirəyə almış, lakin elə mühasirənin 
birinci gecəsi ölmüşdü.
*
 Bundan sonra döyüşçüləri qaçıb dağılmışdılar. 
Bu hadisə Qərb xaqanlığının tarixində ciddi dönüş nöqtəsi idi. Həmin vaxta 
qədər türkyutlar xanlıqda vəziyyətin ağası idilər, indi isə təşəbbüs yerli tayfa 
rəhbərlərinin əlinə keçmişdi. Qüvvələrin hadisələrin sonrakı gedişini və inkişafını 
müəyyənləşdirən yeni düzümü meydana gəldi. Hakimiyyət nuşibilərin əlinə keçdi. 
Onlar isə sülaləni dəyişdirmək istəmirdilər. Odur ki, Nişunu Qaraşardan çağırıb 
taxta çıxardılar. Nişu çox güman ki, şimal tayfalarının da rəğbətini qazanmaq və 
onları da özünə yaxınlaşdırmaq üçün Dulu xan titulunu qəbul etdi.
*
 Şimal tayfaları 
da Nişunun hakimiyyətini tanıdılar. Beləliklə, vətəndaş müharibəsi səngidi. 
                                                          
* S ı — (t ü r k c ə) — sındırmaq, dağıtmaq. Çin dilində «sı» heroqlifinin mənası: «sərhəd bilməyən», 
«özbaşına, «qüvvə tətbiq edən». Göründüyü kimi, burada məna eyniyyəti müşahidə edilir. 
* «Tanşu»da deyilir ki, «Sı-cabqu» Konqyuya qaçdı və dərddən öldü.» (N. Y. Biçurin Sobranie 
svedeniy, I, s. 285). 
* Dindar Züvvar xanın ölümünü Vayşramanın işə qarışması ilə əlaqələndirir. Orada deyildiyinə görə 
Vayşramana yalançının yuxusuna girmiş və onu nizə ilə öldürmüşdür. Şavann Sı-cabqunun ölüm 
tarixini 632, yaxud 633-cü il kimi göstərir. 
* Bu titulu ona imperator Taytszun vermişdi. Biçurinin təqdimində bu titul tam şəkildə belə səslənir: 
«Tun aleu Balibi-Dulu xan» (N. Y. B i ç u r i n. Собрание сведений, т. I. s. 285): E. Şavannda bu adın 
təqdimi daha uğurludur: «Tun-a-lou si-li-bi Dulu-kaqan». Buradan da «Tonq ali Siliqbir Dulu-xan» 
(«Böyük qəhrəman, şəfqətli Dulu xan»—adını bərpa etmək mümkündür. 
178 
 
Yeni xan başa düşürdü ki, yalnız təbəələrinin tam yardımı sayəsində 
taxtında möhkəm otura bilər. O, Soqdinanın ticarət mərkəzi — Paykənd şəhəri ilə 
sıx əlaqə saxladığından özünə nə lazım olduğunu da yaxşı bilirdi. Odur ki, Çinlə 
danışıqlarda elə güzəştlərə getdi ki, bu müstəqillikdən daha çox tabeçiliyi 
xatırladırdı. Lakin o, öz məqsədlərinə çatdı, türkyut qanununa uyğun surətdə taxt-
tacı öz kiçik qardaşı Tonq-şada verərək, 634-cü ildə hakimiyyət başında sakitliklə 
vəfat etdi. Işbara Tolis-şad adı altında hakimiyyətə başladı.
*
 
On ox. Nuşibi xanlarının can atdıqları sakitlik böyük siyasi vəzifələrdən 
imtina hesabına əldə olundu. İranla müharibə təzələnmədi. Bolqarları və uqor 
tayfalarını yenidən itaət altına gətirməyə səy göstərilmədi. Bütün qüvvələr 
Cunqariyanın təzədən fəthinə yönəldildi və həmin vəzifənin öhdəsindən gəlindi. 
632-ci ildə üsyankar kibi tayfası qərbi türklərin (onları daha türkyutlar adlandırmaq 
olmaz) təzyiqi altında geniş Yulduz vadisini tərk etdilər və Tan imperiyasının 
ərazisi sayılan Xesiyə köçdülər. 
Bundan sonra Bişbalığın növbəsi çatdı. Orada Çulo xanın oğlu, igid və 
nəcib Aşina Şeni hakimiyyət başında idi. O, Şərq xaqanlığı ənənələrinə sadiqliyini 
nümayiş etdirərək qoşunlarını türkyutlara arxadan zərbə endirən siyantoların 
üzərinə qaldırdı. Əbəs yerə silahdaşları ona əvvəlcə mövqelərini 
möhkəmləndirməyin zəruriliyini demirdilər, çünki qoşunlar şərqə uzaq yürüşə 
göndəriləndən sonra «cabqunun oğulları və nəvələri hakimiyyəti ələ ala bilərdilər». 
Lakin Aşina Şeni mübarizəni davam etdirməkdən imtina — «oğulluq 
ehtiramını unutmaqdır» — deyə onlara etiraz etdi və məğlub olarsa, ölməyə hazır 
olduğunu bildirdi. 
634-cü ildə o, bütün qüvvələrini — təxminən 50 min atlını daşlı Cunqariya 
düzənliklərinin şimal hissəsinə göndərdi və dörd aylıq döyüşlərdən sonra tam 
məğlubiyyətə uğrayaraq 10 min nəfərlik dəstə ilə əmisi oğlu Yukuk şadın hakim 
olduğu Qaoçana (əyalət imperator Taytszunun tabeliyində idi) çəkildi. 
Elə bu arada Tan imperatorunun səfiri qərbi türkyut xanına ilhaq edilmiş 
əraziləri geri qaytarmağın vaxtı çatdığı haqqında işarə vurdu. Işbara xan bu 
fürsətdən istifadə etmək imkanını əldən verməyib Bişbalığı tutdu. Şeninin yalnız 
bir çıxış yolu qalırdı — Çinə getmək. 636-cı ildə o, qoşunun qalıqları ilə Çanyana 
gəlib xidmətini təklif etdi. Şeniyə böyük ehtiram göstərildi — o, qvardiya generalı 
rütbəsinə layiq görüldü, ordusunu yerləşdirmək üçün ərazi, sarayda vəzifə aldı və 
Çin məlakəsinə evləndi. Lakin bütün bunların müqabilində Taytszin da etibarlı 
dost qazandı. 
                                                          
* Çin dilində Şabolo Telişi taxta çıxana kimi Tonq-şad titulu daşıyırdı. Türk dilində «tonq» — güclü», 
«qəhrəman» deməkdir. Lakin Çin dilində heroqlifik mənası «hamı üçün eyni dərəcədə yaxşı olan» 
şəklində tərcümə edilir və personajın həqiqi xarakterini ifadə edir. Məhz bu xüsusiyyət Tonq-şadın 
siyasi platformasının əsasına çevrilmişdi. 
 
179 
 
Cunqariyanın birləşdirilməsi Qərbi türkyut xaqanlığının beynəlxalq 
vəziyyətini möhkəmləndirdi, lakin bu möhkəmlənmə daxili ziddiyyətləri daha da 
kəskinləşdirdi. Ziddiyyətlər isə öz növbəsində yeni sarsıntılar doğurdu. Mahiyyət 
etibarı ilə Sıcabqu və Şeninin məğlubiyyəti yerli tayfaların türkyutlar üzərindəki 
təntənəsi idi. Sülalənin mövcudluğu hələ də dövləti möhkəmləidirən qüvvə olaraq 
qalırdı, lakin Işbara Tolis şad artıq real qüvvəyə malik deyildi və yalnız bəylərin 
könüllü tabeliyinə arxalanırdı. Ancaq bu o qədər də ümidli arxa deyildi. Dulu və 
nuşibi tayfalarının bəyləri xaricdən heç bir təhlükənin onları hədələmədiyini hiss 
edən kimi öz iradələrini xana diqtə etməyə başlayırdılar. Xan ali hakimiyyəti daha 
da zəiflədən islahat keçirməyə məcbur oldu. 635-ci ildə dulu və nuşibi tayfaları 
özünüidarə hüququ qazandılar. Beş dulu və beş nuşibi tayfasının rəisləri Aşina 
sülaləsindən deyil, çox güman ki, yerli zadəganlardan təyin olunurdu. Bu 
rəislərdən hər biri rütbə etibarı ilə şada – yəni xana qan qohumluğu çatan adama 
bərabər tutulurdu. Onların hər birinə hakimiyyət rəmzi kimi ox təqdim edilirdi, «on 
ox türkləri» adı da buradan yaranmışdı. İki müttəfiq - dulu və nuşibi tayfa 
ittifaqları arasındakı sərhəd, Çu çayı oldu. 
Separatçı meyllər qarşısında təslimçilik təbii ki, dağılmaqda olan dövləti 
qoruyub saxlaya bilməzdi. 
Narazılar. Yeni qaydalar hamını olmasa da, çoxlarını razı salırdı. Aydın 
məsələdir ki, bu qaydalardan Qərb xaqanlığında yaşayan türkyutlar ziyan çəkdilər. 
Onlar özlərinin üstün vəziyyətini itirdilər, hakimiyyətdəki mövqeləri də zəiflədi. 
Lakin qərbi türkyutlarla birlikdə hakimiyyət rəmzi sayılan oxu əldə edə bilməyən 
tayfa başçıları da narazı qaldılar. Onlar isə sayca az deyildi. Belələri xüsusən 
şimalda və Cunqariyada daha çoxdular. Seçmələr sırasına karluqlar, yağmalar,
*
 
qıpçaqlar,
*
 basmalılar,
*
 habelə hunnların varisləri — çyuyelər, çumilər və şatolar
*
 
düşmədilər. Bu sonuncular özlərini xüsusən incik sayırdılar, çünki onlara 
qohumluğu çatan çumuqun və çuban tayfaları imtiyazlılar sırasına daxil 
edilmişdilər. 633-cü ildə Işbara Tolis-şad-xan onların rəhbərlərinin əlindən 
hakimiyyəti almaq fikrinə düşəndə bu tayfalar Şərqə köçüb Bargul gölü 
yaxınlığındakı Şato çölündə düşərgə saldılar və Çin imperatoru Taytszundan onları 
öz təbəələri sırasına keçirməyə xahiş etdilər. Lakin bu dövrdə şərqi Tyap-Şanda 
yaranmış mürəkkəb siyasi şərait həmin tayfaları və onların başçısını
*
 tamamilə 
başqa səmtə çəkib apardı. 
Həmin dövrdə Şərqi Türküstanda siyasi vəziyyət son dərəcə kəskin və 
gərgin idi. Hələ 20-ci illərdə devrilmiş Suy sülaləsinin tərəfdarları olan çinlilər 
                                                          
* Çin mənbələrində: Yan-myan. 
* Çin mənbələrində: Kyuy-yus-şad. 
* «B a s m a l» — qarışıq mənasını verir. Bu kiçik xalq qırx tayfadan ibarət idi. 
* Mərkəzi Cunqariyada, Bargul gölünün yaxınlığında yaşayırdılar. 
* Çinlilər onun adını Mişe kimi verirdilər, o, Aşina tayfasından idi. 
 
180 
 
türkyutların köməyi ilə Tan imperiyasına qarşı mübarizəni davam etdirmək niyyəti 
ilə onların yanına qaçırdılar. Yuxarıda deyildiyi kimi, Kat İl-xanın 
məğlubiyyətindən sonra 80 min nəfər çinli mühacir Tan hökumətinə qaytarılmışdı. 
Lakin Tan sülaləsinin ən barışmaz düşmənləri Turfana (Qaoçan) qaçmış və 
əyalətin hakimi Kyuy-Ven-tay onları qəbul etmişdi. 
Qaoçan sülaləsi Çin mənşəli idi, lakin onlar çoxdan türkyutlarla 
qohumlaşmışdılar. Bu sülalənin hakimləri öz balaca dövlətlərini qoruyub saxlamaq 
üçün həm Çinlə, həm də Qərb xaqanlığı ilə dil tapmaq məcburiyyəti qarşısında 
qalmışdılar. 630-cu ilə qədər onların Suy və Tan sülalələri ilə çox yaxşı 
münasibətləri vardı, lakin Taytszun öz imperiyasını yaratmağa başlayan kimi 
ənənəvi dostluq əlaqələri pozuldu. 
Yeni Çin hökumətindən narazı qalmaq üçün Kyuy-Ven-tayın hər cür əsası 
vardı. Qaoçanın tabeliyindəki İvu (Xami) knyazlığı 630-cu ildə Çinin müttəfiqi 
olmuşdu. Kyuy-Ven-tay kömək üçün Qərb xaqanlığına üz tutdu. 631-ci ildə Sı-
cabqu
*
 onun köməyinə gəldi. Müttəfiqlər Xamini darmadağın etdilər. İmperator 
yalnız diplomatik məzəmmətlə kifayətlənməyə məcbur oldu. Qaoçan knyazı isə bu 
məzəmmətə əsla diqqət yetirmədi. 
Kyuy-Ven-tayın Sı-cabqu ilə dostluğu Qaoçanla Karaşarın münasibətlərini 
kəskinləşdirdi. Hakimiyyətdən uzaqlaşdırılmış knyazlar — Nişu və Işbara Tolis-
şad isə Qaraşara arxalanırdılar. 632-ci ildə Qaoçanın rəqibləri olan Qaraşar lunu
*
 
Tukiçji və Xotan hökmdarı Umi Çinlə ittifaqa girdilər. Qaoçanın ən mühüm gəlir 
mənbələrindən biri bu ölkənin ərazisindən keçən karvan yolu idi. Tacirlərin əsas 
düşərgəsi Şərqdə Paykənd olduğu kimi qərbdə də Qaoçan idi. Qaoçanı zəiflətmək 
məqsədi güdən Tukiçji imperatora Karaşardan keçən yeni karvan yolu salmağa 
təklif etdi. Taytszun bu təkliflə razılaşdı. Həmin planın icrası Qaoçanın Şərqi 
Türküstandakı iqtisadi və siyasi üstünlüyünün itirilməsinə gətirib çıxarırdı. Ona 
görə də 632-ci ildə Ven-tay türkyutların yardımı ilə Qaraşar əyalətini darmadağın 
etdi. Tukiçji Çinə şikayətləndi. 
Taytszun izahat üçün Kyuy Ven-tayı öz yanına çağırdı. Lakin o, 
imperatorun ayağına getməkdən imtina etdi. O, güman edirdi ki, təchizatla bağlı 
çətinliklərə görə çoxsaylı ordu Qaoçanı Çindən ayıran səhradan keçib gələ bilməz. 
Sayı 30 minə çatan nisbətən kiçik ordu ilə o özü də bacara bilərdi. Çindən heç bir 
kömək gəlmədiyini görən Qaraşar hakimi Işbara Tolis-şadla ittifaq bağladı. Bu 
                                                          
* Şavann yazır ki, o, Xaminin darmadağın edilməsi tarixini və yürüşdə iştirak edən Cabqunun adını 
göstərə bilmir. Əslində isə bu hadisə 630 və 632-ci illər arasında baş vermişdi, çünki artıq 632-ci ildə 
qaoçanlılar qərbi türkyutlarla birlikdə Qaraşara qarşı mübarizə aparırdılar. 631-ci ildə Sı-cabqu taxta 
çıxdı, aydındır ki, söhbət ondan gedir. 632-ci ildə qərbdə xanın başı əyanlarla mübarizəyə qarışanda 
qoşun başçılığında onu İrbis şad (İbi şad) əvəz edirdi. Aydın məsələdir ki, İrbis şad xanın yaxın 
adamlarından biri idi. Çünki Sı-cabqunun süqutundan sonra onun adı bir daha salnamələrdə 
xatırladılmır. 
* Qaraşar hakiminin titulu. 
181 
 
çyuye və çumi tayfalarının Qaraşarla müttəfiq olaraq Qaoçan əyalətini 
dağıtmalarına kifayət etdi (638-ci il). Bu qələbədən ruhlanan çyuye və çumilər 
nuşibilərlə mübarizəni davam etdirmək üçün vətənlərinə üz tutdular, həm də 
onların başında qiymətli hədiyyələr aldığına görə Kyuy Ven-tayla ittifaq bağlamış 
Yukuk-şad dayanırdı.
*
 
Çevriliş. Işbara-Tolis şad hamıya yaxşı olmaq istəyirdi.
*
 Lakin o, heç kim 
üçün yaxşı ola bilmədi. Bəylərin özbaşınalığı türkyutların əsarətindən o qədər də 
asan deyildi. Xalq isə hər şeydə xanı günahlandırır və onu yardımdan məhrum 
edirdi. Onda incidilmiş qərbi türkyutlar başlarını qaldırdılar. 638-ci ilin qışında sui-
qəsdin başçısı Tun-Tudun
*
 xanın düşərgəsinə qəfil basqın təşkil etdi. Xanın 
əhatəsindəki hərbi rəislər onu tək qoyub qaçdılar. Çox güman ki, onlar üsyançılara 
rəğbət bəsləyirdilər. Işbara Tolis-şad yüz nəfərə yaxın sadiq döyüşçü ilə 
müqavimət göstərirdi, lakin heç yerdən kömək gəlmədiyini görüb kiçik qardaşı, 
Zaqafqaziya ordusunun keçmiş komandanı Buri-şadın müşayiəti ilə dostu Qaraşar 
hakiminin yanına qaçdı. 
Tun-Tudun ağsaqqalları bir yerə yığdı, boşalmış taxta Yukuk şadı oturtmağı 
təklif etdi. Qərbi türkyutlar Aşina sülaləsindən olan diribaş və fərasətli xanzadəni 
taxta çıxarmaqla öz hakimiyyətlərini bərpa etmək istəyirdilər, lakin bu yerli tayfa 
başçılarını qətiyyən razı salmırdı. Çox güman ki, müxalifətə rəhbərlik edən nuşibi 
tayfa ittifaqının başçısı Assık Kyulsıqin kompromis variant təklif etdi. O, Işbaranı 
ali xan, Yukuku isə kiçik xan təyin etməyi məqsədəuyğun sayırdı. Lakin bu 
mübahisələr zamanı Tun-Tudun öldürüldü, artıq taxta çıxmaq üçün Qərbə 
yollanmış Yukuk-şad hərbi qüvvə vasitəsi ilə dayandırıldı və geriyə oturduldu. O 
isə öz növbəsində Qaraşarı darmadağın etməklə incidilməsinin qisasını aldı. Işbara 
Tolis-şad öz ölkəsinə qayıtdı. Burada nuşibilər onu böyük sevinclə qəbul etdilər, 
lakin türkyutların «qərb tayfaları»
*
 yenə Yukuk-şadı çağırdılar. Onlar Yukuk-şada 
fəxri «İrbis Dulu xan» titulu verdilər. Çox güman ki, bu vasitə ilə dulu tayfasını da 
öz tərəflərinə çəkmək istəyirdilər. 
İddiaçılar arasındakı müharibə olduqca qanlı idi, lakin qüvvələr də bərabər 
idi. Buna görə də rəqiblər İl çayı üzərində sülh bağladılar, həmin sülh müqaviləsinə 
görə İl onların əyalətlərinin sərhəddi sayılırdı. Elə həmin il Işbaranın əleyhinə, 
Yukuk-şadın isə xeyrinə sui-qəsd təşkil edildi. Sui-qəsdçilərin titulları «tıdun» və 
«sılef» idi, başqa sözlə desək, onlar türkyut məmur aristokratiyasının 
                                                          
* E. Şavannın fikrincə burada adı çəkilən Yuyçu (Yukuk şad) tamamilə başqa adam idi. Lakin öz fikrini 
əsaslandırmaq üçün dəlil-sübut gətirmir. Əslində isə, bütün faktlar haqqında söhbət gedən şəxsin şərqi 
türkyut şahzadəsi olduğunu göstərir. 
* Tunqo-xanın ləqəbi. Heroqliflərin mənası: «hamı üçün yaxşı olan». 
* Titul onun türkyutlara mənsubluğunu göstərir. 
* Bu ad altında yalnız türkyutları nəzərdə tutmaq olar; çünki qalanlar hamısı Yukuk şadın əleyhinə 
idilər. 
 
 
182 
 
nümayəndələri idilər. Əsl terrora məruz qalmış Işbara Tolis şad Fərqanəyə qaçdı və 
639-cu ilin dekabrında burada öldü. Nuşibi xanları mərhumun oğlu, İlkyulyuq şad 
İrbis xanı özlərinə xan seçdilər, bir ildən sonra o, öldüyündən xan taxtına İrbis 
Işbara cabqu-xan titulu ilə əmisi oğlu Bahadur çıxdı. 
Yeni xan müəyyən qayda-qanun yaratdı. Kuça, Şanşan (Lobnordan 
cənubda), Qoymo (Xotandan şərqdə), Toxaristan, Qaraşar, Şaş (Daşkənd), Keş, Xe 
(Zərəfşan vadisində), Amul və Kan (Səmərqənd) onun tabeliyində idilər. Beləliklə, 
türkyut irticası ilə mübarizəyə bütün oturaq knyazlıqlar və karvan ticarəti ilə bağlı 
şəhərlər qoşuldular. Onların arasında dulu tayfalarından olan çoxlu adam vardı, 
bunlar məhz Çu və İli çaylarının arasında yaşayanlar idilər. İrbis Işbara cabqu-xan 
öz köçəri paytaxtını dulu tayfasının ərazisində saldı və onu «cənub ordası» 
adlandırmağa başladı. Taytszun Işbara cabqu xanı qanuni xan kimi tanıdı və 
Yukuka sülh müqaviləsi bağlamaq və ərazini bölüşdürmək üçün təzyiq göstərməyə 
başladı. Lakin onun təşəbbüsü müvəffəqiyyətlə nəticələnmədi. Sülh haqqında 
danışıq belə ola bilməzdi, çünki bütün antiçin və antiimperiya əhvali-ruhiyyəli 
qüvvələr Yukukun ətrafında toplaşmışdılar. Onlar hələ də öz məğlubiyyətlərinə 
inanmırdılar, düşünürdülər ki, bir neçə qələbədən sonra yenidən qorxunc türk 
xaqanlığını bərpa edəcək, «Səmanın Oğlu və başqaları ilə» bərabərləşəcəklər. 
Həqiqətdə də müvəffəqiyyət onları müşayiət edirdi. Cənub xanı 641-ci ildə əsir 
düşdü və edam edildi.
*
 
Bərpa cəhdi. Yukuk birləşdirici xanların layiqli varisi idi. 641-ci ildə onun 
hakimiyyəti İl çayından tutmuş Sibir tayqalarına qədər yayılmışdı. Cunqariyada 
basmalılar, Altayda qıpçıqlar,
*
 Minusin çökəyində qırğızlar, Yeniseydə bomalar, 
Cənubi Tarbaqatayda çumuqunlar onun hökmü altına düşmüşdülər. Bu güclü, 
çoxsaylı, döyüşkən xalqların Jetisuyun cənubunda qanlı vuruşların getdiyi və 
Yukukun çyuye və çumelərdən ibarət əsas qüvvələrinin həmin ərazidə toplandığı 
bir şəraitdə üç il ərzində itaətə gətirildiyini təsəvvür etmək belə mümkün deyildir. 
Aydındır ki, biz burada Tan imperiyasının güclənməsi və onun işğalçılıq siyasəti 
təhlükəsinin artması müqabilində köçəri tayfaların birləşməsi prosesi ilə üzləşirik. 
Çumuqunlar istisna edilməklə bu tayfaların heç biri on ox türklərinin tərkibinə 
daxil deyildilər, lakin bomlar istisna edilməklə onların hamısı bir vaxtlar 
türkyutların təbəələri olmuşdular. Budur, yenə də bütün bu tayfalar üzərində qurd 
başı çəkilmiş bayrağın altına toplaşmışdılar. Onları bir tərəfdən ənənələr özünə 
çəkirdisə, o biri tərəfdən də Soqdiananın varlı şəhərlərinin talanması perspektivi 
cəlb edirdi. Lakin Soqdianada da onları necə tale gözlədiyini yaxşı bilirdilər. 
                                                          
* Onu Çaç (Daşkənd) tudunu əsir almışdı. Lakin yuxarıda da deyildiyi kimi, Çaç könüllü şəkildə cənub 
xanına tabe olmuşdu. Güman edirəm ki, Çaçda, habelə başqa şəhərlərdə yerli knyazlarla bir sırada 
türkyut sərkərdələri də vardı; onlar öz drujinalarına və yerli əhalinin müəyyən təbəqələrinə əsaslanır, 
bununla da cənub xanına hərəkət etməyə imkan vermirdilər. 
* Qıpçaqlar irqi baxımdan türkyutlardan çox fərqlənsələr də, siyasi cəhətdən onlarla birləşmişdilər. 
 
183 
 
Xanını itirən nuşibi tayfası başını itirməmişdi. Onlar inadla vuruşmaqda davam 
edirdilər. Yukuk qoşunları ilə bütün ölkədən keçərək Toxaristanı özünə tabe 
etmişdi.
*
 Lakin Qərbdə Soqdiana və İssık-Kul ətrafındakı dağlar onun hökmü 
altında deyildi. 
642-ci ildə Yukuk çyuye və çumilərdən ibarət qoşununu Xami üzərinə 
yürüşə göndərdi. Lakin nizami imperiya ordusunun iki min nəfərlik dəstəsi onları 
nəinki darmadağın etdi, həm də öz ərazilərinə qədər qovub gətirdi. Bu vuruşda 
çumilər daha çox zərər çəkdilər. Yukukun özü ehtimal ki, yürüşdə iştirak etmirdi. 
O, «birləşmiş qüvvələrlə» Səmərqənd və Maymurqa zərbə endirdi
*
 və bu varlı 
şəhərləri çapıb-taladı. Lakin təntənəsinin ən yüksək zirvəsində xoşbəxtlik Yukuku 
tərk etdi. Özbaşınalıq və acgözlük onu dulu tayfasının başçıları ilə dalaşdırdı. Bu 
tayfa başçılarına elə gəlirdi ki, Yukuk qənimətlərdən öz payına düşəndən daha çox 
götürür. 
Yukuk qarmaqarışıqlıqlara birdəfəlik son qoymaq qərarına gəldi və 
başqalarının gözünü qorxutmaq üçün narazılığa başlayan Nişu çuru (çur - dulularda 
başçının titulu) edam etdirdi. Buna cavab olaraq duluların hərbi üsyanı başlandı. 
Yukuk üsyanın öhdəsindən gələ bilmədi. Çünki onun tərəfdarları da qənimətdən az 
pay aldıqlarına görə inciyib dağılışmışdılar. Vaxtı ilə Yukuku çağırmış qərbli 
əyanlar işin uduzulduğunu görüb ona öz mülkünə —şərqə qayıtmağı məsləhət 
gördülər. Lakin bu qeyri-mümkün idi. Çünki onun başlıca istinadgahı Qaoçanı 
640-cı ildə Çin qoşunları tutmuşdular. Yukuk qərbə — yenicə itaət altına alınmış 
Toxaristana yol açmağı qərara aldı. Buranı o, özünə yeganə təhlükəsiz yer sayırdı. 
Lakin hətta sonuncu silahdaşları da onunla birlikdə yola çıxmaqdan boyun 
qaçırdılar. Yukuk türkyut drujinası ilə tək qaldı.
*
 O, dəstəsindən ayrılanları 
qayıtmaq üçün dilə tutmağa çalışdı, lakin düşmənləri nuşibilərin qəfil hücumuna 
məruz qaldı, yenidən məğlub edildi və Bayşunxu şəhərində (İsficab, Çimkənddən 
bir qədər şərqdə) gizlənməyə məcbur oldu. 
Çinin yardımına arxalanan nuşibilər tezliklə Işbara Tolis şadın nəvəsi İrbis 
Şequy
*
 xanı özlərinə xan etdilər. Əvvəllər tutulub saxlanmış bütün çinlilər evlərinə 
qayıtmaq icazəsi aldılar. Çinə bac-xərac və nigahla bağlı xahiş göndərildi. Çinlə 
Soqdiananın ənənəvi ittifaqına maneçilik törədilmədi. Nuşibi qoşunları Yukuku 
Bayşunxuda mühasirəyə aldılar, lakin hərbi şücaət hissi hələ türklərin qanından 
çıxmamışdı. Yukukun silahlı döyüşçüləri litavr və şeypur sədaları altında döyüşə 
                                                          
* Çox güman ki, Nuşib xanlarından ayrılan və daha əvvəldən burada məskunlaşan türkyutlardan istifadə 
etmişdi. 
* İmperiya süvariləri Katun Boqdo olo dağlarına qədər çatmışdı. 
* Tərəfdarlarının «hamısı» qaçandan sonra da Yukukun möhkəm hərbi qüvvələri vardı. Ona görə də 
güman etmək lazımdır ki, buradakı «hamı» təyini Yukuka sədaqətli olan və onun kimi getməyə yer 
tapmayan türkyut qoşunlarına deyil, Yukukdan narazı olan dululara aiddir. 
* «Şequy» sözünü ifadə edən heroqliflərin mənası: «ox qabı» (t ü r k c ə «saqdan») deməkdir. 
 
184 
 
atıldılar, nuşibilər qaçmağa üz qoydular. Onların çoxunu qılıncdan keçirdilər və 
əsir götürdülər. 
Yukuk köhnə müttəfiqlərinə — dululara geri qayıtmaq dəvəti ilə müraciət 
etdi, lakin dulular qəti təkildə bildirdilər: «qoy müharibədə min adam öldürsün, bir 
nəfərimiz də sağ qalsaq, onun yanına getməyəcəyik». Bütün xalqın əleyhinə 
çıxdığı ölkədə yaşamağın qeyri-mümkünlüyünü görən Yukuk drujinasının qalıqları 
ilə Amu-Dəryanın sağ sahilinə — Toharistana getdi. Burada o, Tun-cabqu xanın 
zamanından Kunduzda məskunlaşan türkyutlardan yardım aldı. Onların başçısı 
Işbara-cabqu titulu daşıyırdı və çox güman ki, qohumunu qonaqpərvərliklə 
qarşılamışdı. Yukuk 653-cü ildə ordanı oğlu Cençuya tapşıraraq öldü. Aşina 
nəslinin sonuncu knyazı Cençunu biz tam əsasla türkyut xanı adlandıra bilərik. 
Asayiş. Qərb türkləri türkyut təhlükəsinin öhdəsindən gələn kimi nuşibi və 
dulular arasındakı köhnə ədavət yenidən alovlandı. Nuşibilər qanuni haqları olaraq 
birincilik istəyirdilər — arasıkəsilməz müharibələrdə onlar on tayfanın azadlığı 
uğrunda çarpışmışdılar, dulular isə talelərini hakimiyyəti zorla qəsb edənlə 
bağlamış, yalnız son anda ondan uzaqlaşmışdılar. Lakin dulular qətiyyən 
günahlarına uyğun cəza almaq niyyətində deyildilər. İmperator Tuytszun nuşibi 
xanına kömək göstərdiyi dövrdə onların vəziyyətlə barışmaqdan başqa çıxış yolu 
yox idi. Lakin bu dostluqda çat yaranan kimi dulular fürsətdən istifadə etdilər. 
646-cı ildə İrbis xan Tan sülaləsindən olan məlakə ilə evlənməklə mövcud 
ittifaqı daha da möhkəmlətmək üçün Çanyana səfirlik göndərdi. Lakin imperator 
məlakənin müqabilində beş şəhəri — Kuçu, Xotan, Qaşqar, Çukyobu (Yarkənddən 
cənubda) və Tsunlik (yenə orada) şəhərlərini tələb etdi. Bu şəhərlər artıq bir dəfə 
imperiyanın hökmü altında düşmüşdü — Kuça 630-cu ildə, Xotan 632-ci ildə, 
Kaşkar və Yarkənd isə 635-ci ildə. Lakin sonradan Çindən ayrılaraq qərbi türkyut 
xanının hakimiyyətini qəbul etmişdilər. Tələb olduqca həyasız idi, ona görə də xan 
danışıqları dayandırdı. Danışıqların kəsilməsi ilə bağlanmış ittifaq da pozuldu. Bu 
məqamda dulular yenə üzə çıxdılar. Onların başladıqları hərəkatın xarakteri 
duluların seçdikləri rəhbərin şəxsi keyfiyyətlərində aydın şəkildə özünü 
göstərməkdədir. O, qərbi Aşina nəslindən olan xanzadə idi, Buri şadın nəvəsi, 
İstemi xanın törəməsi idi. Hakimiyyətin zorla qəsb edilməsi vaxtı o, Yukuka 
qoşulmuş, cabqu rütbəsi və bütün şərq ərazilərinə nəzarətçi vəzifəsi almışdı. Onun 
şəxsi adı mənbələrdə saxlanmayıb, tarixə Xallıq
57
 adı ilə düşüb, Mənsəbə 
çatmasında əmisi oğlanları Mişə və Buçjenin
58
 mühüm rolu olub. Onlar bir-
birilərinə nifrət bəsləyirdilər. Buçjen intriqalar yolu ilə çyuye tayfasının başçısı 
Mişeni Çinə qaçmağa məcbur etmişdi. Bundan sonra Yukukun vəziyyətinin 
ümidsizliyini görən Buçjen ona da xəyanət etmiş və İmperiyaya satılmışdı. Lakin o 
                                                          
57 Mənası «yüksəyə qalxan» deməkdir. Məncə bu, ad yox, təxəllüs idi. 
58 Mənası «həqiqətə doğru gedən», yəni casus deməkdir. 
 
185 
 
səhvə yol vermişdi — Yukuk hələ düşmənlərinə qalib gəlməkdə davam edirdi və 
dulu tayfasının «boş olan» başçısı yerinə xanzadə Xallıq dəvət olundu. 
Yukuk qaçandan sonra Aşina Xallıq çox pis vəziyyətdə qaldı. İrbis Şequy 
xanın göndərdiyi qoşun onun ordasını dağıtdı, Xallıq çöldə gizlənməli oldu. Lakin 
üç dulu başçısı onun tərəfini saxlayıb xandan Xallıqın günahından keçməsini xahiş 
etdilər. Qəzəblənmiş xan çağrılmamış xeyirxahların boynunu vurdurmaq istəyirdi 
və buna müəyyən əsası da vardı. Əslinə baxsan Aşina Xallıq narazı dululara 
başçılıq etmək üçün hər mənada yararlı adam idi. Aşina nəslinin yerli qoluna 
mənsubluğu xalq arasında populyarlığına zəmanət verirdi, lakin bununla bir sırada 
Yukukla əlaqələri onu kifayət qədər gözdən salmışdı və belə əlaqələrə görə Aşina 
Xallıqın başqalarını günahlandıracağını gözləmək olmazdı. Onun şəxsi 
keyfiyyətləri — igidliyi, enerjisi, bacarığı Xallıqın xanın təhlükəli rəqibinə və dulu 
tayfasının arzu edilən başçısına çevirirdi. Binagüzarlıqlarının səmərəsizliyini görən 
üç başçı üsyana qalxmağı xanın gözündən düşməkdən daha üstün tutdular və 
Xallıqla birlikdə qərbə köçdülər. Burada isə 648-ci ildə Çin təbəəliyini qəbul 
etdilər. Bu, Qərb xaqanlığını məhv edən narazılığın yeni toxumu idi. Lakin türkyut 
faciəsinin beşinci pərdəsi haqqında danışmamışdan əvvəl diqqətimizi şərqə 
yönəldək. Aradan keçən iyirmi ildə burada Asiyanın siyasi xəritəsinə yüz il ərzində 
dəyişdirə bilən hadisələr baş vermişdi. 
 
XVII f ə s i l 
 
TABQAÇ XANI 
 
Bir addım geri. 631-ci ildə imperator Taytszun Böyük çölün tam hüquqlu 
sahibi idi və istəsəydi, Qərb xaqanlığındakı qarmaqarışıqlıqdan istifadə edərək 
bütün Asiyada hakim qüvvəyə çevrilərdi. Lakin bu cəsur sərkərdə həm də ağıllı 
siyasətçi idi və əldə saxlaya bilməyəcəyi ölkəni tutmağı lazımsız iş sayırdı. 
Çöldə darmadağın edilmiş türkyutlardan əlavə çoxsaylı və döyüşkən xalqlar 
yaşayırdılar — qərbdə 70 min alaçıq seyanto, şimal-şərqdə isə 100 min uyğur var 
idi. Taytszun vəziyyəti qiymətləndirərək deyirdi: «Əgər biz onları qıra bilməsək, 
onda nigah siyasətindən başqa yolumuz qalmır». O, talelərini həll etməyi 
köçərilərin öz öhdəsinə buraxaraq qoşunlarını Qobi səhrasının cənub tərəfinə 
çəkdi. Köçərilər dərhal bir-biri ilə əlbəyaxa oldular. Uyğurların başçısı, Pusanın 
xələfi Tumidu seyantoları darmadağın edərək onların köç yerlərini ələ keçirdi. 
Seyanto tayfa başçıları «qorxudan quş kimi hərəsi bir yana dağılışdı».
59
 On bir tele 
tayfasının başçısı isə öz xanlıq səlahiyyətlərinin tanınması xahişi ilə Çinə gəldilər. 
İmperator onlara xalat və qılınc bağışladı, rütbələr verdi, sərxoş olana qədər şərab 
                                                          
59 Н. Н. Б и ч у р ин. Собрание сведений, т. I, с. 302.  
 
186 
 
içirdi, lakin bütün bunlarla birlikdə həm də öz səfirini fərman, litavra və bayraqla 
seyanto xanı İnanın yanına göndərdi. Bu da onu rəsmən xan kimi tanımaq demək 
idi. 
Çöldə vəziyyət dərhal dəyişdi: uyğurlar müharibəni dayandıraraq yeni xana 
tabe oldular. Seyanto dövləti Altaydan Xinqana və Qobi səhrasından Baykala 
qədər uzanırdı. Bu dövlət türkyut nümunəsi əsasında təşkil edilmişdi. İnanın 
oğulları şad rütbəsi almış, teles və tarduş bölgələrinin başında dayanmışdılar. Fərq 
yalnız bunda idi ki, indi tölöslər şimalda, tarduşlar isə şərqdə yerləşirdilər. Çinlilər 
seyanto qoşunlarının miqdarını 200 000 nizə göstərirlər, Şibir xanın vaxtında isə 
türkyutların silahlı qüvvələrinin sayı milyon rəqəmi ilə ifadə olunur.
*
 Seyanto 
xanlığının türkyut xanlığından qat-qat zəif olmasına baxmayaraq, onunla çəkişmək 
fikrinə düşən türkyut knyazlarının hamısının öhdəsindən uğurla gəlirdi. Təkcə Kat 
İl-xana sədaqətlərini qoruyaraq 630-cu ildə Çinə təslim olan və Ordosda 
yerləşdirilən türkyutlar istisna təşkil edirdilər. 639-cu ildə siyasi roluna deyil, həm 
də diqqətəlayiq şəxsi keyfiyyətlərinə görə seçilən Aşina Sımo onların xanı təyin 
olundu. O, təbiətən hazırcavab, səmimi, sədaqətli adam idi, mənşəcə qeyri-qanuni 
doğulmasının güman edilməsinə baxmayaraq (zahirən Qərb ölkəsi sakinlərinə daha 
çox oxşayırdı, bu səbəbdən də sonralar ali rütbələrə gedən yol üzünə bağlanmışdı), 
hər iki böyük xan - Çulo və Şibir onu ürəkdən sevirdilər. Bütün dostları və 
silahdaşları Kat İl-xanı tərk edib gedəndə Sımo axıra qədər öz sadiqliyini saxlamış, 
onunla birlikdə əsir düşmüşdü. 
Taytszun sədaqəti qiymətləndirməyi bacarırdı: Sımo həmişə onun inam 
bəslədiyi adam olmuşdu və Çin imperatorunu bir dəfə də aldatmamışdı. 
Lakin xalqı özünə yaxınlaşdırmaq xanın sədaqətinə nail olmaq qədər asan 
deyildi. Sıma Ordosda üç il yaşadı, ancaq kütləni öz tərəfinə çəkə bilmədi. Əksinə, 
onun təbəələrinin çoxu şimala köç etdilər. Hətta qvardiya sıralarına cəlb olunmuş 
türkyutlara da etibar etmək mümkün deyildi. Tölös xanın kiçik qardaşı Qeşuşay
*
 
639-cu ildə sui-qəsd təşkil etdi. Onun məqsədi tölös xanın oğlu, türkyut taxt-
tacının varisi Xeloxunu çinlilərdən oğurlamaq, şimala çəkilmək və mübarizəni 
təzələmək idi. Lakin Çin düşərgəsinə qəfləti hücum baş tutmadı. Xeloxu qaçmağa 
cəhd göstərərkən öldürüldü, Qeşuşay özü isə dağlara çəkildi. Bu hadisə bütün 
türkyutları etimadsız adamlar kimi imperiya hüdudlarından sürgün etməyin 
zəruriliyi haqqında imperator qarşısında yenidən məsələ qaldırmaq üçün Çin 
məmurlarına əsas verdi. Etiraz etməyə əsas yox idi. İmperator razılaşmağa məcbur 
oldu. Ancaq onun tapdığı üsul köçəri təbəələri nəinki incitdi, əksinə, onları 
imperatora bir qədər də yaxınlaşdırdı. Taytszun Sımonu yanına çağırdı, böyük 
                                                          
* Təbii ki, bu rəqəm şərti qəbul oluna bilər. 
* Çox güman ki, anadan bir qardaşı, yaxud əmisi oğlu idi, çünki taxt-tacın iddiaçısı deyildi. 
 
187 
 
mərhəmət əlaməti olaraq ona və xalqına Qobi səhrasından cənuba köç etmək üçün 
Xuanxe çayının şimal sahilinə köçməsinə icazə verdiyini bildirdi. 
Bununla da o, üç məqsədə çatdı: «örüşlərin bol, torpağın yaxşı» olduğu 
ölkəni bağışlamaqla xalqı özünə yaxınlaşdırdı, türkyutlara özlərinin anadangəlmə 
düşmənləri kimi baxan seyantoların qarşısında sipər yaratdı, nəhayət türkyut 
döyüşçülərinin simasında xarici yürüşlər üçün son dərəcə zəruri olan əla süvarilər 
əldə etdi. Köçürmə 641-ci ildə başa çatdırıldı. Türkyutların çoxunun qalib çinlilərin 
xidmətində dayanmaq istəməyərək şimala köç etmələrinə baxmayaraq, yerdə 
qalanlar öz silahları ilə Tan sülaləsinə Asiyanın həmin vaxta qədər şahidi olmadığı 
bir şöhrət gətirdilər. 
Tabqaç xanı. Suy sülaləsinin devrilməsi və «ədalətli müharibə» Çin 
xalqına elə baha başa gəlmişdi ki, artıq yeni xarici fütuhatlar üçün ondan vəsait 
qoparmaq o qədər asan deyildi. Ölkənin sərhədlərindən kənarda fəal siyasətdən əl 
çəkmək isə məhvə gətirib çıxara bilərdi, çünki nəticədə sülalənin düşmənləri 
təşəbbüsü öz əllərinə alar və fürsət düşən kimi Çinə soxula bilərdilər. Sərkərdəlik 
və dövlət xadimi istedadı sayəsində Taytszun, barbar tayfa başçıları və knyazları 
ilə ümumi dil tapdı. Çöldə müvəffəqiyyətli müharibəni yalnız çöllülər özləri apara 
bilərdilər. Onların rəğbəti imperator üçün həyat və rifahın rəhni idi. Taytszun öz 
ədalətliliyi və böyük qəlbliyi ilə köçərilərin rəğbətini qazandı. Əvvəllər onların 
başçıları və knyazları özlərini Çində gəlmə, muzdlu əsgər, bir sözlə dözülməsi 
güclə mümkün olan adamlar sayırdılar, indi isə onlar imperatorun dostlarına və 
yaxın adamlarına çevrilmişdilər. İmperator onların bütün işlərinə kömək edir, 
fəlakətə düşənlərə kömək əli uzadırdı. O, hətta Koreyaya yürüş zamanı oxla 
yaralanmış Sımonun qanını şəxsən özü soraraq yaranı təmizləmişdi. 
Çinin yarısını xaraba qoymuş Kat İl-xan əfv olundu. Hələ bu azmış kimi, 
onun bütün ailə üzvlərini yanına qaytardılar və azad yaşamasına icazə verdilər. Kat 
İl-xanın qüssə keçirdiyi və gün-gündən arıqladığı məlum olanda isə ona Xunçjou 
əyalətinin hakimi rütbəsi təklif edildi. Həmin əyalətdə maral və cüyür ovlamaq 
üçün gözəl yerlər vardı. Bu yolla türkyut xanının kefini açmaq, onun sağalmasına 
nail olmaq istəyirdilər. Taytszun xəbərçilik və böhtançılıq sisteminin qarşısını 
birdəfəlik alaraq demişdi: «hakimiyyət başında olan heç kəsdən 
şübhələnməməlidir». Aşina Şeninin imperatordan sonra yaşamaq istəməyərək onun 
qəbri üstündə özünə qəsd etmək cəhdi köçəri müttəfiqlərinin Taytszuna neçə bağlı 
olduqlarına yaxşı sübutdur. 
Lakin imperatorun dostanə siyasəti dövlət şurasının bəzi üzvlərində ciddi 
müqavimət doğurdu. Həmin əyanlar təkidlə köçəriləri zəif salmaq və bu yolla da 
onların axırına çıxmaq siyasətini yürüdürdülər. Taytszun isə tamamilə əks mövqe 
tuturdu. Onun mövqeyini əyanlardan biri — Ven Yan-bo belə ifadə etmişdi - 
«Uzun yüyən cilovlamağın ən yaxşı üsuludur». 
Taytszunun hakimiyyəti dövründə özgə ərazisini tədricən özününküləşdirmə 
siyasəti belə həyata keçirilirdi: Xarici ərazi sahibi «nəvazişlər» vasitəsi ilə 
188 
 
imperatorun hamiliyini qəbul etməyə razı salınırdı. Bunun ardınca onun əyalətinə 
artıq «birləşdirilmiş əyalət kimi yeni ad verilir, hakimin özü əvvəlcə nominal 
şəkildə, sonra isə daha yüksək səlahiyyətli məmura tabe olmaq şərti ilə Çin rütbəsi 
alırdı. Əvvəlcə irsi olan bu vəzifə sonralar tədricən daha çox yerli zadəganların 
təyin edildiyi vəzifəyə çevrilirdi. Növbəti mərhələdə özünüidarənin bu xəyali 
variantı da yoxa çıxır və «birləşdirilmiş» əyalət ümumi əsaslarla imperiyanın 
tərkibinə daxil edilirdi. Taytszunun hakimiyyət başında olduğu dövrdə bu sistem 
parlaq nəticələr verirdi. 
Toqonun taleyi. Yeni yaradılan hərbi maşının ilk qurbanı kiçik, lakin 
inadkar Toqon oldu. Türkyutlarla sonuncu müharibənin amansız dövründə 
toqonlular imperiyanın qərb sərhədlərinə yürüşlərini dayandırmırdılar. Çin 
qoşunları əvvəlcə müdafiə ilə kifayətlənirdilər, ancaq ordu sıralarında cəld kibilər 
və amansız dansyanlar peyda olan kimi onlar hücumlara əks hücumlarla cavab 
verdilər və toqonluların çoxlu mal-qarasını qovub apardılar. 
634-cü ildə dansyanlar və köçəri tibetli-tyanlar çinlilərə qarşı üsyan 
qaldırdılar və toqonlularla birləşdilər. Onların üzərinə türkyut və kibilərdən ibarət 
süvari dəstəsi göndərildi. 635-ci ildə həmin dəstə toqonluları tam məğlub etdi. 
Toqon hökmdarı, 70 yaşlı Fuyun Xotana qaçdı. Lakin təqib olunduğunu görüb 
özünü öldürməyi əsir düşməkdən daha üstün tutdu. Onun varisi, uzun müddət girov 
kimi Çində saxlanmış Muyun Şunu isə təbəələri Çinə rəğbət bəsləməkdə 
şübhələnərək öldürdülər. Xüsusi göndərilən imperator ordusu Muyun Şunun oğlu 
Noxebeni taxta çıxardı. Təbii ki, Noxebe imperiyanın oyuncağına çevrildi və buna 
görə də 640-cı ildə dəbdəbə ilə məlakə adlandırılan Çin knyazının qızı ilə evləndi. 
Görünür, yaranan sülh və Çin mallarının bolluğu toqonluların xoşuna 
gəlmişdi. Odur ki, 641-ci ildə əyanlardan biri Tibetlə ittifaq bağlamaq niyyəti ilə 
sui-qəsd hazırlamaq fikrinə düşəndə o, Çin imperiyası ilə birliyi müdafiə edən 
knyazların qəti müqavimətinə rast gəldi. Nəticədə Toqon iyirmi il sülh şəraitində 
yaşamaq imkanı qazandı. 
Toqon, eləcə də Tan imperiyasının özü üçün təhlükə qərbdə meydana çıxdı. 
Böyük Braxmaputra çayının orta və yuxarı axarında məskunlaşmış Cənubi Tibet 
tayfaları -botlar VII əsrdə birləşdilər və güclü hərbi dövlət yaratdılar, 634-cü ildə 
Tibet dövlətinin serpo titulu daşıyan başçısı Sronsanqambo imperiya ilə əlaqə 
yaratmaq məqsədi ilə Çinə səfirlik göndərdi. Səfirlik soyuq qəbul edildi. Tibetlilər 
bunu toqonluların intriqalarının nəticəsi sayaraq daxili çəkişmələr məngənəsində 
sıxılan Toqona hücum etdilər. Onlar xüsusi çətinlik çəkmədən Xuanxe çayının 
yuxarısında Noxebonu məğlubiyyətə uğratdılar. O, arvadı və bir neçə min tərəfdarı 
ilə 663-cü ildə Linçjou əyalətinə qaçdı. Bununla da Toqonun müstəqil 
mövcudluğuna son qoyuldu. 
Noxebe 688-ci ildə öldü. Onun varisləri hələ yüz il sonra da xan sayılırdılar, 
lakin artıq onların nə real hakimiyyəti, nə də əraziləri vardı. Toqonlular da 
189 
 
türkyutlar və Tan imperiyasının digər köçəri təbəələri kimi imperiya ordusunda 
qulluq edirdilər. 
Qaoçanın sonu. Deyildiyi kimi, Tan sülaləsinin bütün düşmənlərinin cazibə 
mərkəzi Qaoçan idi. Çindən siyasi mühacirlər və Suy sülaləsinin tərəfdarları bura 
axışırdılar.
*
 Türklərlə qaynayıb-qarışmış Çinə tabeliyin hər bir formasını rədd edən 
köçəri tayfaları da Qaoçana arxalanırdılar. Çinlilərlə eyni məhsul istehsal edən və 
buna görə də onların təbii rəqibləri olan yerli əhali güman edirdi ki, çöl onların 
müstəqilliyini qoruyacaq.
*
 İmperiyanın xarici vəziyyətinin istər Şərqdə ciddi 
nəticələrlə qurtara bilən dövlət çevrilişinin yetişməkdə olduğu Koreyada (həqiqətən 
də həmin çevriliş 645-ci ildə müharibəyə səbəb oldu), istərsə də yeni Tibet dövləti 
ilə müharibənin ara vermədiyi qərbdə gərgin qalması da onların ümidlərini 
artırırdı. Lakin buna baxmayaraq Qaoçan knyazı və onun müşavirləri yeni şəraiti 
nəzərə almadılar. Çin piyadalarını qərbə göndərmək əvvəlcədən məhvə məhkum 
bir işə başlamaq idi, lakin 632-ci ildən türkyut şahzadəsi Şeni öz dəstəsi ilə birlikdə 
imperiyanın xidmətinə keçdi. 632-ci ildən isə Xesidə döyüşkən tele tayfalarından 
biri — kibi köç edirdi, həmin tayfanın başçısı Kibi Xeli də imperator Taytszun 
seçmə dostları sırasına daxil olmuşdu. Çöldə uzun müddətli yürüşlər bu süvarilər 
üçün qorxulu deyildi. 
Yukuka doğru meyl qaoçanlılara yalnız zərər gətirdi, çünki türkyutların 
düşməni olan seyanto xanı Qaoçana qarşı yürüş hazırlığını eşidən kimi ittifaq 
bağlamaq və qoşunları çöldən keçirmək üçün bələdçi dəstəsi vermək təklifini irəli 
sürdü. 639-cu ildə Taytszun bir daha Qaoçan knyazı Ven-tayı izahat vermək üçün 
yanına çağırdı. Lakin Ven-tay boyun qaçırdı. Bunun ardınca yürüş başlandı. 
640-cı ildə on minlərlə türkyut və kibi atlılarından ibarət süvari dəstələri 
çinlilərlə köçəri zabitlərin birgə komandanlığı altında çöldən keçərək çiçəklənən 
Lyukçan vadisinə daxil oldu. Ven-tay keçirdiyi həyəcanlar nəticəsində xəstələnib 
öldü, lakin qaoçanlılar onun oğlunu taxta çıxarıb müqavimət göstərməyə 
hazırlaşırdılar. İmperiyanın hərbi qüvvələri ilk addım kimi çinlilərin yaşadıqları 
şəhərciyi müasirəyə aldılar. Kibilərin başçısı Xeli aramsız hücumlardan sonra qala 
divarlarını keçə bildi. Şəhərciyin 7 min sakini özlərini qaliblərin mərhəmətinə 
təslim etdi. Bundan sonra imperiya qoşunları paytaxta yaxınlaşdılar, qalanın 
xəndəyini torpaqla dolduraraq daşatan silahlardan şəhərə zərbələr endirməyə 
                                                          
* N. Y. Biçurin. Собрание сведений. т. 2, с. 291. A. Steynin Astandakı tapıntıları içərisində zadəgan 
nəslindən olan bir xanımın nekroloqu diqqəti cəlb edir. O, Qaoçan hakimi yanında qvardiya generalı 
rütbəsində qulluq edən Fan Yun Lun adlı bir nəfərin dul qadını olmuşdur. Bu xanım «köhnə rejimin» — 
yəni Suy sülaləsinin tərəfdarı olduğundan Qaoçanda yaşayırdı. O, 667-ci ildə vəfat etmişdi. 
* Knyaz Ven-tay öz yaxın adamlarına deyirdi: «Mən keçən dəfə saraya gedəndə Tsin və Lun 
şəhərlərindən şimalda düzənliklər vardı. Suy sülaləsinin vaxtında belə şeylər olmazdı. İndi üstümüzə 
çoxlu qoşun göndərsələr, onlara ərzaq çatdırmaq mümkün olmayacaq; yox əgər qoşunların sayı 30 
mindən çox olmasa, öhdələrindən özüm gələrəm. Qumlu çöldən keçəndə onlar yorulub əldən 
düşəcəklər, mən isə özümün yaxşı dincəlmiş qoşunumla onların bu vəziyyətindən istifadə edəcəyəm». 
 
190 
 
başladılar. Gənc knyaz imperiya qoşunları düşərgəsinə gələrək yalvara-yalvara 
təslim olmaq istədiyini bildirdi, lakin baş komandan hücum əmrini verdi və 
beləliklə Qaoçanın taleyi həll edildi. 
İmperiya ordusunun Qaoçan qalasını bu cür sürətlə ələ keçirməsi yerli 
sakinlərə fövqəladə təsir göstərdi. İyirmi iki şəhər döyüşsüz təslim oldu, 
mühasirədə dayanmış Çin qoşunlarına arxadan zərbə endirmək üçün Cənubi 
Cunqariyada fürsət gözləyən cabqu imperiyanın tərəfinə keçdi. Bu «həqiqətə can 
atan» həmin Buçjen idi, o, əvvəlcə intriqalar vasitəsi ilə qardaşını qaçmağa məcbur 
etmiş, sonra isə çox da düşünüb-daşınmadan Yukuka xəyanət etmişdi. O, Bişbalık 
şəhərini imperiya qoşunlarına təslim etdi, onlar isə burada dərhal bütün Qərb 
əyalətində başlıca dayaq nöqtəsinə çevrilən Tinçjou hərbi dairəsini yaratdılar. 
Qaoçan sakinlərinə mərhəmət göstərildi, onlar əfv olundular. Yalnız «güclü 
ailələr» Çinin daxilinə köçürüldü. Qaoçanlıların Qaraşardan aldıqları şəhərlər geri 
qaytarıldı. Qaraşar əsirləri azad edildi.
*
 Taytszun çinli müşavirlərinin əksinə 
gedərək fəth edilmiş torpaqlarda Sinçjou hərbi dairəsini yaratdı və ora canişin təyin 
etdi. Həmçinin cəza müddətləri hərbi xidmətlə əvəz olunan min nəfər keçmiş 
canidən ibarət qarnizon yerləşdirdi. 
Seyantolara divan tutulması. Çöldə gəzib dolaşan şaiyələr seyanto xanı 
İnana Xuanxenin şimalında türkyut xanlığının dirçəldilməsi xəbərini çatdırdıqda 
onun imperator Taytszunla dostluğu pozuldu. Əslində İnanın əsas niyyəti 
türkyutların axırına çıxmaq idi, lakin onların müdafiəsi üçün xüsusi hərbi məmur 
təyin olunmuşdu. İmperiya ilə konfliktə girmək isə ağır nəticələr verə bilərdi. 
Lakin 641-ci ildə İnana elə gəldi ki, artıq yürüşə çıxmaq vaxtı yetişmişdir. 
İmperator ənənəvi qurbanvermə mərasimi üçün Tayşan dağına yollanmışdı, bütün 
qoşunlar da onu müşayiət edirdilər. İnan düşünürdü ki, artıq imperator qoşunları 
türkyutların köməyinə yetişə bilməzlər, ona görə də tabeliyindəki bütün tayfaları 
— tonqraları, buduları, uyğurları, moxesliləri (cürcenlər), tatabları səfərbərliyə aldı 
və xalqının düşməni ilə haqq-hesabı birdəfəlik çürütmək üçün bütün bu silahlı 
qüvvələri Qobi səhrasından keçirdi. Orduya onun oğlu, tarduşların şadı başçılıq 
edirdi. 
Hücumun gözlənilməzliyini təmin etmək üçün hər döyüşçü dörd at 
götürmüşdü, onlar atları dəyişdirərək dayanmadan hərəkət edirdilər. Lakin Aşina 
Sımo döyüşə girmədən Xuanxenin o biri tayına, Ordosa çəkilməyə imkan tapdı və 
seyantoların yürüşü haqqında Çanyana xəbər çatdıra bildi. Onun köməyinə dərhal 
süvari dəstəsi göndərildi. Türkyutlarla birləşən imperiya qoşunları birbaşa 
düşmənin üstünə getdilər və Noçşen çayı yaxınlığında (641-ci ildə) onları döyüşə 
girməyə məcbur etdi. Seyantoların hər biri yürüşə dörd at götürmələrinə 
                                                          
* Ona deyirdilər ki, qarnizon saxlamaq çox baha başa gələcək, «lazımlı şeyi lazımsıza sərf etmək» 
olmaz. 
 
191 
 
baxmayaraq piyada vuruşurdular. Döyüş vaxtı atları xüsusi mehtərlər tuturdular. 
Hər dörd ata bir mehtər ayrılmışdı. Döyüşün əvvəlində seyantolar öz taktikalarına 
uyğun surətdə türkyutların atlarını oxa tutdular, çünki onların qoruyucu zirehi yox 
idi. Piyada vuruşa qabil olmayan türkyutların arasına qarmaqarışıqlıq düşdü, onlar 
geri çəkilməyə başladılar. Seyantolar təqibə atıldılar, bununla da öz döyüş sıralarını 
pozdular. Tabqaç sərkərdəsi Li Tszi yaranmış vəziyyətdən istifadə etdi. O, Çin 
piyadalarını hərəsində yüz nəfər olan dəstələrə böldü, təqib zamanı seyantoların 
qoşunu arasında yaranmış məsafələrdən zərbə endirərək düşməni dayandırdı. Bu 
arada türkyut süvariləri də öz döyüş səflərini bərpa edərək mehtərlərin üzərinə 
atıldı və 15 min at ələ keçirdi. Seyantoların arasında vahimə yarandı, onlar 
türkyutların qabağından qaçmağa başladılar. Döyüş dekabr ayında baş verdiyindən 
qılıncdan xilas olanlar səhradan keçərkən şiddətli şaxtalara düşdülər. Seyantoların 
itkisi şəxsi heyətin 80 faizinə çatırdı. Bu dəhşətli məğlubiyyət İnanı sülh istəməyə 
məcbur etdi. O, Çin məlikəsinə evlənməklə bağlanacaq sülhü daha da 
möhkəmlətmək istəyirdi. Taytszun xanın şəxsən özünün gəlməsini və toy hədiyyəsi 
kimi xeyli mal-qara gətirməsini tələb etdi. Çin imperatorunun tələb etdiyi 
hədiyyəni aparmaq üçün xanın qoyduğu vergi o qədər böyük idi ki, əhali arasında 
narazılıq yaratdı. Mal-qaranı səhradan keçirib aparmaq mümkün olmadı, onların 
arasında xəstəlik başlanmışdı. Bu, İnanın olan-qalan nüfuzunun da axırına çıxdı və 
Taytszun daha onunla hesablaşmamağı qərara alaraq Çin məlikəsini xana ərə 
verməkdən imtina etdi. 
İnan basqın etmək istədi, lakin imperiya qoşunlarını görüb döyüşsüz geri 
çəkildi. 645-ci ildə Çinlə müharibəyə hazırlaşan Koreya əbəs yerə İnanı Çinə qarşı 
təxribata razı salmağa çalışırdı. 645-ci ilin oktyabrında İnan bütün planlarının 
tamamilə puça çıxdığının şahidi olaraq öldü. Seyanto əyanları onun qeyri-qanuni 
oğlu İnanı taxta çıxarmaq istədilər, lakin qanuni oğul Baçjeni tərəfdarları ilə 
birlikdə atasının dəfni zamanı İnanın üstünə atılıb onu öldürdü və özünü xan elan 
etdi.
*
 Taytszunun əsas qoşun hissələri ilə birlikdə Koreyada, müharibədə 
olmasından istifadə edən Baçjo Çinə soxuldu, lakin yalnız sərhəd qüvvələrinin 
gücü ilə dəf olundu. Digər tərəfdən Baçjonun əks partiyadan olan əyanları edam 
etdirməsi ordada narazılıq doğurdu. Odur ki, imperator qoşunları yaxınlaşan zaman 
orda qaçıb-dağıldı və öz başçısını döyüş meydanında tək qoydu. Tezliklə Baçjonu 
uyğurlar öldürdülər, 645-ci ilin payızında isə imperator ordusunun qəfil yaxaladığı 
seyanto ordasının qalıqları qismən qılıncdan keçirildi, qismən əsir götürüldü, 
qismən də bir daha heç vaxt birləşə bilməmək üçün qaçıb dağılışdı. 
Döyüşkən və çoxsaylı tayfa üzərində belə asan qələbə imperiya 
diplomatiyasının son dərəcə incəliklə düşünülmüş bir addımı ilə izah olunur. 
Taytszun İnanla Çin məlakəsinin nigahına etirazını bildirəndə əslində seyanto 
                                                          
* İnanın qanuni oğlunun titulu Qeli Qyunli-Şnse-Şa-Doni-xan idi. 
 
192 
 
xanının itaətindəki bütün tayfalara üsyan siqnalı vermiş oldu.
*
 Sonra o, «türkyut 
«bahadırını» başçı kimi onların yanına göndərdi, lakin burada ona fəaliyyət sahəsi 
tapılmadı. Üsyançılara uyğur tayfa başçısı Tumidu rəhbərlik edirdi. O, seyantoları 
darmadağın etdi, lakin qələbədən sonra bütün təbəələri ilə birlikdə Tan 
imperatoruna tabe oldu. Tele tayfaları üçün bu ən yaxşı çıxış yolu idi: onlar öz 
həyat tərzlərini qoruyaraq əslində heç nə itirmirdilər, əksinə, çinlilərlə ticarət 
əlaqələrinə girmək, habelə qazanc və mənsəb vəd edən imperiya ordusu sıralarına 
daxil olmaqla çox şey qazanırdılar. Doğrudur, müəyyən müxalifət qüvvələri 
meydana çıxdı, Tumidu sui-qəsdçilər tərəfindən öldürüldü. Lakin tezliklə onlar da 
imperiya canişininin qurduğu tora düşdülər və edam edildilər. Tumidunun oğlu 
tayfa başçısı elan olundu. Ona hərbi rütbə verildi. Bundan sonra uyğurlar 
imperiyanın loyal təbəələri oldular və onun apardığı bütün müharibələrdə iştirak 
edirdilər.
*
 
Çebi xan. Seyantoların darmadağın edilməsi Tan imperiyasının nüfuzunu o 
qədər möhkəmləndirdi ki, bayırku (baequ) və kurıkanlar (quliqanlar) kimi ucqar 
tele tayfaları da 647-ci ildə xəracla bir yerdə səfirlər göndərdilər və könüllü surətdə 
imperatora tabe oldular. Həmin ilin sonunda türkyut Çebi xandan da səfirlik gəldi. 
Bu şahzadənin taleyi olduqca diqqətəlayiqdir. Kat İl-xanın hakimiyyəti 
illərində o, «kiçik xan» rütbəsində bölgə knyazlarından biri idi. 630-cu ildəki 
məğlubiyyətdən sonra Çebi xan onu dabanbasma təqib edən seyantolardan 
uzaqlaşaraq ordası ilə şimala qaçdı və Şərqi Altayın dağ vadilərində gizləndi. 
«Tanşu»da deyilir: «Çebi Qızıl dağların (Altay) şimal səmtinə getdi. Qızıl dağlar 
üç tərəfdən sərt qaydalarla dövrələnib, yalnız dördüncü tərəfdən atlı və araba keçə 
bilər. Burada düzən yerlər var. Həmin yerləri Çebi tutdu. O, qərbdə Qelolunu 
(qarluqlar), şimalda isə Qequnu (kırqızlar) özünə tabe etdi». «Qızıl dağların şimal 
tərəfi» ifadəsini hərfi mənada (daha doğrusu, bizim əsaslandığımız mənada) başa 
düşmək olmaz. Altayın şimal yamacları meşəlikdir, heyvandarlıqla məşğul olan 
türkyutlar orada yaşaya bilməzdilər. Kırqızlar Yeniseyin yuxarı hissələrində 
məskunlaşmışdılar, əgər Çebi xan həqiqətən də Altay dağlarını aşmışdısa, kırqızlar 
                                                          
* Taytszun öz müşavirlərinə dedi: «Seyantolar itaətkarlıq göstərir və bizim qəzəbli hərəkətlərimizə qarşı 
çıxa bilmirlər. Odur ki, özlərini vüqarlı aparmağa və bizə laqeydlik göstərməyə cəsarət etmirlər. Lakin 
onlar həmişə böyük dövlətlərə arxalanaraq kiçik xalqları itaətkarlığa məcbur edirlər. Tunlo, nuqu və 
digər on tayfanın qoşunlarının miqdarı on minlərlə ölçülür.. Əgər onlar hərəkətsiz dayanıblarsa, 
aydındır ki, bizim seyantonu müdafiə etdiyimizi görüb Çindən qorxurlar. Əgər indi onu Çin məlakəsi ilə 
evləndirsək, onda İnan böyük dövlətin kürəkəni olmasından istifadə edib öz dövlətini möhkəmləndirər, 
ləyaqətini yüksəldər, həmtayfalarını öz ətrafında daha sıx birləşdirər. Müxtəlif ailələr və tayfalar ona 
daha artıq hörmət edər, tabeliyinə keçərlər. İndi Çin məlakəsini xana verməsək, onun imkanlarını 
məhdudlaşdırarıq. Bütün ailə və tayfalar dərhal bizim onu tərk etdiyimizi bilərlər. Onlar dərhal onun 
üstünə hücuma keçərlər». 
* Elə həmin 647-ci ildə müttəfiqlərlə əlaqə saxlamaq üçün imperiya hökuməti «türkyutlardan (Çaxar) 
uyğunlara (Xalxa) qədər» səfirlər üçün poçt stansiyaları yaratdılar. 
 
193 
 
ondan şimalda yox, şərqdə qalmalı idilər. Karluqlar İrtışın yuxarı axarında 
yaşayırdılar və ondan qərb deyil, cənub tərəfdə olmalı idilər. Ərazinin hər tərəfdən 
dağlarla dövrələnməsi, daxilə isə «düz torpaqlar» — yəni çöllük olması göstərir ki, 
Çebi xan daxili Altayın vadilərini ələ keçirmişdi. Həmin vadilərə aparan yeganə 
yol isə Saylyuqemdir. Deməli, Çebi xanın ərazilərinin əsas hissəsi Teles gölü ilə 
Katun çayı arasında yerləşirdi. Çox güman ki, şərqdə Kobdo hövzəsinin bir hissəsi 
də onun əlində idi. 
Çebi xanın qoşununda otuz min nəfərə qədər döyüşçü vardı. O, şimalda 
kırqızları, qərbdə isə karlukları özünə tabe edə bilmişdi. Şimalda o, seyantolarla 
arasıkəsilməz mübarizə aparırdı. 
Taytszun onun yanına şəxsən Çanyana gəlib öz tabeliyini bildirmək təklifi 
ilə cavab elçiliyi göndərdi, lakin Çebi xan diplomatik münasibətlər yaradılmasını 
qətiyyən danışıqsız təslim kimi başa düşmək istəmirdi. Xanın güzəştə getmədiyini 
görən Çin səfirləri onu əsir tutmaq üçün karluklarla dil tapmağa çalışdılar. Gizli 
danışıqların üstü açıldı, Çin səfirliyinin bütün nümayəndələri qılıncdan keçirildilər. 
Qəzəblənmiş Taytszun 649-cu ildə general Qao Kanı uyğurlardan və baquslardan 
təşkil olunmuş qoşunla Çebinin üstünə göndərdi. Çebi xan əsir alınıb Çanyana 
gətirildi, lakin burada o, nəinki əfv olundu, üstəlik yüksək hərbi rütbəyə də layiq 
görüldü. Xanın xalqı daimi yaşamaq üçün Şərqi Xanqaydakı Utuqen meşəliyinə 
göndərildi, çünki seyantolar darmadağın edildikdən sonra bu əyalət tamamilə boş 
qalmışdı. 
Hadisələrin ümumi gedişi belədir, lakin xalqın Altaydan Xanqaya 
köçürülməsi haqqındakı məlumat şəksiz şişirtmədir. Mən «Tanşu» və «Qanmu» 
tərtibçilərini məsuliyyətsizlikdə təqsirləndirmək fikrindən uzağam, çox güman ki, 
onlar öz əsərlərində sadəcə Qao Kanın raportlarını olduğu kimi vermişlər. Lakin bu 
general da Çin saray xadimlərinin coğrafi biliklərinin məhdudluğunu nəzərə alaraq 
raportları digər generallarda təsadüf etdiyimiz dəqiqliklə yazırdı. Təkcə onu demək 
kifayətdir ki, generalın məlumatına görə Çanyandan Qobi səhrası və Qərbi 
Monqolustandan keçərək Altaya qədərki yürüş də daxil olmaqla bütün əməliyyat 
kampaniyası 650-ci il ərzində həyata keçirilmişdi. 
Bu müddət ərzində 30 min nəfərlik türkyut dəstəsinin müqavimətinin dəf 
olunması, Çebu xana xəyanət etmiş iki tayfa başçısının itaətə gətirilməsi, bir 
aymakın qəflətən tutulması və Çebi xanın özünün ələ keçirilməsi — bütün bunlar 
inandırıcıdır, lakin Qao Kanın bu müddət ərzində bütün çoxminli xalqı son 
nəfərinə qədər dənləməsi faktına yalnız ömründə Altayı görməmiş Çin saray 
əyanları inana bilərdilər. Bir-birindən hündür dağ keçidləri ilə ayrılmış vadilər ən 
təbii sığınacaqlar idi; burada hər cür düşməndən qorunmaq olardı. Çünki 
mühasirədə qalanın ixtiyarında həm çöllük (Altay vadisinin həmişə günəş 
şüalarının qızdırdığı şimal yamacı), həm xoş ətirli və kölgəli meşəlik (günəş 
şüalarının yalnız ötəri isitdiyi cənub yamacı), şəffaf dağ sularının axdığı kiçik 
çaylar, təbii daldalanacaq rolunu oynayan göbələkvari tağlı qayalar vardı. Qış 
194 
 
vaxtlarında hündür zirvələr keçilməz idi, yayda isə düşmən hətta bu vadilərə gəlib 
çıxsaydı da, heç nəyə nail ola bilməzdi, çünki alaçıqlar bir qayda olaraq su 
hövzələrinin başında qurulurdu, ora isə yalnız yerli sakinlərə məlum olan gizli 
cığırlar aparırdı. Həmin su hövzələrinə çayların təbii yatağı ilə qalxmaq qeyri-
mümkün idi, çünki çaylar öz axın səmtində qayalardan süzülərək elə dar 
yarğanlardan keçirdi ki, buradan nəinki atlının, heç piyadanın da keçə bilməsi ağla 
gəlməzdi. Lakin Altayda köçəri heyvandarlıq yalnız vadilərin yamacında mümkün 
idi. Tayfanın sığındığı ərazidə isə bu cür yerlər o qədər çox deyildi. Ona görə də 
heyvanların miqdarı çoxaldıqca və əhalinin sayı artdıqca Çebi xan çölə yol 
tapmağa məcbur idi. Lakin xan belə bir çıxış yolu tapa bilmədi, bu isə onun məhvi 
ilə nəticələndi, çünki çöldə imperatorun süvarilərinin misli-bərabəri yox idi. 
Mətnə qayıdarkən görürük ki, Çebi xan yenidən dağlarda gizlənməyə macal 
tapmadığından çöldə darmadağın edilmiş və Altayın yamaclarında ələ keçirilmişdi. 
Aydındır ki, bundan sonra Qao Kan öz vəzifəsini bitmiş sayaraq əsir tutulanları 
Xinqaya aparmış və müvafiq raport göndərmişdi. Nəticədə isə dağlarda yaşayan 
türkyutlar salamat qaldıqları, hətta öz bölgələrinin adını da (teles) saxladıqları 
məlum oldu. 
Koreya şücaəti. Hələ seyanto xanlığı məhv edilməmişdən əvvəl Koreya 
məsələsi yenidən bütün kəskinliyi ilə Tan hökumətinin qarşısında dayandı. VII 
əsrin ortalarında Koreya üç dövlətə parçalanmışdı — yarımadanın cənub-qərbində 
Yaponiya ilə ittifaqa meyl edən Pyakçe hökmdarlığı, cənub-şərqində yapon dəniz 
quldurlarının basqınlarından əziyyət çəkən və buna görə də Çinlə ittifaq axtaran 
Silla çarlığı, şimalda isə hər iki cənub çarlığı ilə düşmənçilik edən və meşəliklərin 
sakini mukri (moxe) Mancuriya tayfası ilə dostlaşmış Koqurio, yaxud Koreya 
dövləti mövcud idi. Bu qüdrətli və döyüşkən dövlət Suy süləsinin hakimiyyət 
başında olduğu dövrdə Çinin dörd şiddətli hücumunu dəf etmişdi. O, Tan sülaləsi 
ilə də dostluq əlaqələrini möhkəmləndirə bilmişdi, lakin 642-ci ildə Koqurioda 
çevriliş oldu, Qay Su-vın adlı birisi qoşunların yardımına arxalanaraq əyanların 
hamısını qılıncdan keçirdi, hökmdarı öldürdü, onun kiçik yaşlı qardaşı oğlunu taxta 
çıxardı və bütün hakimiyyəti öz əlinə aldı. 
İmperator hökuməti qoşunlarının daxili işlərinə qarışmaq istəmirdi, lakin 
Qay Su-vın Pyakçe ilə ittifaqa girərək 643-cü ildə Silla əleyhinə müharibəyə 
başladı. Taytszun müttəfiqinin darmadağın edilməsinin qarşısını almaq üçün 
Koreyaya diplomatik elçi göndərdi, lakin səfiri son dərəcə həqarətlə qarşıladılar. 
Bu da öz növbəsində müharibə üçün bəhanə oldu. Taytszun güman edirdi ki, 
Koreyadakı hakimiyyət qəsbkarının amansızlığı xalqı onun əleyhinə qaldıracaq, 
nəticədə Sillanın yardımı ilə imperiya kidan, tatab və mukri qoşunları üzərində 
qələbə qazanacaq. Lakin o, böyük səhvə yol vermişdi: koreyalılar qəhrəmancasına 
vətənlərinin müdafiəsinə qalxdılar, mukrilər (mancurlar) isə onların köməyinə 
tələsdilər. İmperiya ordusu çinlilərdən daha çox köçərilərdən ibarət idi. Lakin 
yürüşdə birincilər də iştirak edirdi. Tele korpusuna təkəlli pəhləvan Kibi Xeli, 
195 
 
türkyutlara Aşina Şeni, Cunqariya çöllərindən gəlmiş çyuye süvarilərinə isə Aşina 
Mişe komandanlıq edirdi. Aşina Sımo isə imperatorun qərargahında idi. Baş 
komandanlıq imperatorun qohumu, seyantolar üzərində qələbə çalmış tabqaç Li 
Tszinə və Çin sərkərdəsi Çjan Louya tapşırılmışdı. Çin və türkyut sərkərdələri eyni 
nisbətdə bir-birilərini əvəz edirdilər, lakin donanma yalnız çinlilərdən ibarət idi. 
645-ci ilin baharında imperiya ordusu sərhəddəki Lyaşuy çayını keçərək 
hücumla Qaymuçen qalasını aldı və Lyadun şəhərini mühasirəyə aldı. Köməyə 
gələn 40 min koreyalı Çin piyadalarını sıxışdırmağa nail oldu, lakin tezliklə onlar 
da geri oturduldular. Bundan sonra daş tullayan maşınlar qala divarlarını dağıtdılar, 
imperiya qoşunları səmt küləyindən istifadə edib şəhəri yandırdılar. Qala divarları 
üzərindəki koreyalılar təslim olmurdular. Lakin çinlilər uzun nizələrin köməyi ilə 
onları aradan qaldırırdılar. Beləliklə, şəhər süqut etdi. 
Bunun ardınca inadlı müdafiədən sonra Lyaodunun şimalında yerləşən 
güclü Bayyayçen qalası təslim oldu. Həlledici hücumdan əvvəl, dəstələr artıq qala 
divarlarında açılmış böyük yarığın qarşısında komanda gözlədikləri anda sərkərdə 
Li Tszi dedi: «Döyüşçülər həvəslə sinələrini oxlara və daşlara sipər edir, həyat 
haqqında düşünmədən yalnız hərbi qənimət ələ keçirmək uğrunda vuruşurlar. İndi 
şəhər demək olar ki, bizim əlimizdədir, nəyə görə düşmənin təslim olması ilə 
razılaşmalı və qoşunların döyüş ehtirasını azaltmalıyıq?» İmperator atdan düşdü, 
üzr istəyərək dedi: «Özün bilən yaxşıdır, lakin orduya adam öldürmək, qadınları 
ailələri ilə birlikdə əsir götürmək əmrini verməyə dözə bilmərəm. Sənin 
korpusundan fərqlənənləri isə mən dövlət xəzinəsindən mükafatlandıraram, bu 
yolda da şəhəri səndən alaram». Li Tszi qoşunlarını geri çəkdi, imperator təslim 
aktını qəbul etdi. 
Koreyalılar bütün qüvvələrini səfərbərliyə aldılar, mukri süvarilərini də 
köməyə çağırdılar. Aşina Şeni öz türkyutları ilə birlikdə məharətli manevr 
sayəsində Koreya qoşunlarını hücuma şirnikləndirərək onların əsas qüvvələrini 
özünə cəlb etdi. Koreyalılar vuruşmağa məcbur oldular, nəticədə çoxlu döyüşçü 
itirdilər. Dağlara doğru sıxışdırılan və hər tərəfdən mühasirəyə alınan koreyalıların 
imperator qoşunlarının mərhəmətinə sığınmaqdan başqa çarəsi qalmadı. Taytszuz 
yalnız Çində məskunlaşdırmaq üçün 2500 komandiri əsir götürdü, 30 000 Koreya 
döyüşçüsü azad edildi, 3000 mukri isə edam olundu. 
Lakin imperiya ordusunun bütün cəhdlərinə baxmayaraq Anşi şəhərini 
(Kaypindən şimal-şərqdə) tutmaq mümkün olmadı. Qala divarlarında taran vasitəsi 
ilə yarıqlar açılmasına, ballastların köməyi ilə şəhərə çoxlu daş yağdırılmasına, 
gecə və gündüz vaxtı həyata keçirilən yeddi hücum əməliyyatına, habelə 
mühasirəyə düşənlərin böyük itkilər verməsinə baxmayaraq şəhər təslim olmadı. 
Qış girdi, ərzaq ehtiyatları tükənməyə başladı. İmperator Koreya sərkərdələrini 
qala divarı üzərinə çağırdı, onları mətanət nümayiş etdirdiklərinə görə təriflədi və 
qoşunlarına geri çəkilmək əmri verdi. Hücum dayandı, döyüş kampaniyası 
uduzuldu. Geri çəkilməsi zamanı Çin ordusunun xeyli döyüşçüsü soyuqdan və 
196 
 
hədsiz yorğunluqdan həlak oldu. Hamı başa düşdü ki, indiki döyüş əməliyyatları 
Yan-dinin Koreya ilə apardığı müharibələrə qətiyyən bənzəmir. 645-ci ildə ələ 
keçirilmiş torpaqlar imperiyanın tabeliyində qaldı. Koreyalıların geri çəkilən 
düşməni təqib etməyə cəsarəti çatmadı. 647-ci ildə müharibə təzələndi, lakin 
həlledici qələbə yalnız 668-ci ildə əldə olundu. 
Lakin biz bu müharibənin bütün təfərrüatlarını izləməyəcəyik. Mövzumuz 
üçün əhəmiyyətli məsələ türklərin və digər köçərilərin həmin müharibədə iştirak 
dərəcəsini müəyyənləşdirmək idi. Onlar isə hərbi əməliyyatlarda kifayət qədər fəal 
iştirak etmişdilər. 
Şeninin «Qərb ölkəsinə» yürüşü. Koreyadan qayıdan kimi Taytszun 
nəzərlərini yenidən qərbə çevirdi. Yukuk və Xallıq qovulduqdan sonra orada nisbi 
sakitlik yaranmışdı. Şərqi Türküstanın Qaoçanın fəhindən qorxuya düşmüş kiçik 
hakimləri heç olmazsa nisbi müstəqilliklərini saxlamaq üçün İrbis Şequy xana tabe 
oldular. O, imperiyanın təcavüzündən qorunmaq üçün istinadgah sayılırdı. Kuçinin 
630-cu ildə könüllü surətdə imperiyaya itaət etməsi hökmdar Svarnatepin (sanskrit 
adı olan Svarnadevanın toxarlılar arasındakı forması) sayəsində mümkün olmuşdu, 
lakin onun taxt-tacdakı varisi Xaripuşpa (Çin mənbələrində Ali Buşibi) imperiya 
ilə əlaqələri kəsdi və nəzərlərini Qərb xaqanlığına yönəltdi. 
640-cı ildə Qaraşar lunu (hakimi) Tukici öz qızını Kuli-çur adlı türkyut 
əyanına ərə verdi və artıq kifayət qədər güclü arxa tapdığını düşünərək imperiyaya 
xərac ödəməyi dayandırdı. Çinlilər əvvəlcə buna dözürdülər, lakin 644-cü ildə 
Qaraşar hakiminin qardaşı onlara pənah gətirəndə Qərb ölkəsinin canişini Qao Sya-
ke qaçqından bələdçi kimi istifadə edərək itaətdən çıxmış vassalı cəzalandırmaq 
qərarına gəldi. O, qəfil hücumla Qaraşarı ələ keçirdi, Tukicini əsir tutub Çinə 
göndərdi, taxta onun kiçik qardaşını çıxardı. Çinlilər gedəndən üç gün sonra Kuli-
çur öz türkyutları ilə birlikdə qaynatasının intiqamını almağa gəldi. O, təzə hakimi 
həbs etdi, taxta onun qohumu Sepo Anaçjini çıxardı. Bu sonuncu isə qardaşına 
xəyanət edən, hakimiyyət dövrü üç gün çəkən Qaraşar hakimini cəzalandırılmaq 
üçün Kuçuya göndərdi. Xaripuşpanın əmri ilə onu edam etdilər. 
Taytszun bunu müharibəyə başlamaq üçün kifayət qədər əsaslı bəhanə 
sayaraq 648-ci ildə ən yaxşı generalı Aşina Şenini böyük qoşunla (100 min nəfər) 
yürüşə göndərdi. Qoşun əsasən türkyut və tele süvarilərindən təşkil olunmuşdu. 
Gözlənilməz hücumla zərbə endirmək istəyən Aşina Şeni qarşısına çıxan 
çyuye və çumi tayfalarını darmadağın edərək Xamidən Tyan-Şanın şimal 
yamacları ilə Yulduza qədər yol keçdi, ordusunu dağ keçidlərindən aşıraraq Kuça 
knyazlığının hüdudlarında peyda oldu. Düşmənlər özlərini tamamilə itirdilər. 
Qaraşar knyazı Sepo Ançji paytaxtı başlı-başına buraxıb qaçdı, lakin tezliklə 
tutuldu və edam edildi. Kuçalılar 50 min nəfərlə döyüşə girdilər, ancaq məğlub 
oldular. Şeni Kuçanı ələ keçirdi. Hakim yüngül süvarilərin müşayiəti ilə 
türkyutların yanına qaçmaq istəyirdi, təqib edənlər onu mühasirəyə alıb əsir 
götürdülər. Kuça əyanlarından Nali adlı bir nəfər gecənin qaranlığından istifadə 
197 
 
edib aradan çıxa bildi. O, özünü Qərb xaqanlığına çatdırdı və dərhal on min nəfər 
atlı ilə geri döndü. Türkyutlar imperiya ordusu dəstələrinin birinin üzərinə atılaraq 
onu son nəfərinə qədər qılıncdan keçirdilər. Şeninin qoşunlarında qarmaqarışıqlıq 
başlandı, lakin Çin ordusunun əsas qüvvələri ilə vuruşda Nali məğlub oldu və əsir 
düşdü. 
Bundan sonra 70 kiçik şəhər könüllü surətdə Şeniyə tabe oldu. 649-cu ildə 
Xotanı itaətə gətirmək üçün yalnız hərbi qüvvənin nümayiş etdirilməsi kifayət etdi. 
Buxara şəhəri və basmal tayfası da Çinə tam tabeliklərini bildirdilər. Əslində isə bu 
tabeliklə onlar öz üzərlərinə heç bir təhəddüd götürmürdülər. İrbis Şequy xan öz 
torpaqlarının bütövlüyünü qorumaq üçün tamamilə yararsız dövlət başçısı 
olduğunu göstərdi. Türkyut döyüşçülərinin çöldəki üstünlüyünə son qoyuldu, çünki 
imperiya süvariləri də artıq məhz belə çöllülərdən təşkil olunmuşdu. Çöl 
müharibələrində onlara Qərbi türkyutlardan qətiyyən geri qalmayan sərkərdələr 
komandanlıq edirdilər. Hər şeydən aydın görünürdü ki, qərbi türkyutlar 
müstəqilliklərinin son saatlarını yaşayırlar. Lakin 649-cu il iyulun 10-da Taytszun 
öldü və Qərbi türkyut xaqanlığının can vermə prosesi bir qədər də uzandı. 
Taytszunun ölümü. 649-cu ilin əvvəllərində mərkəzləşdirilmiş imperiya 
yaratmaq işi başa çatdırıldı. Koreyada inadlı müqavimət göstərilməsinə, Altay 
vadilərində itaətə gəlmək istəməyən türkyutların sığınacaq tapmasına, Qərbi 
türkyut xaqanlığının isə Soqdiya şəhərləri və Kubana qədərki çöllər üzərində ağalıq 
etməsinə baxmayaraq imperiyanın real hərbi qüvvəsinə qarşı duracaq ikinci bir 
qüvvənin olmaması artıq hamıya aydın idi. 
Kuçi yaxınlığında qərbi türkyutlar üzərindəki qələbədən sonra (648-ci il) 
Taytszun bildirmişdi: «Mən nə vaxtsa demişdim ki, müxtəlif şeylər bizim üçün 
əyləncə olurlar. Uşaqların əyləncəsi palçıqdan düzəldilmiş şəhərlər və bambuq 
çubuğundan atlardır, daş-qaş və ipək parçalarla bəzənmək qadınların əyləncəsidir, 
ticarət mübadiləsi yolu ilə qarşılıqlı surətdə malların artığını satmaq tacirlərin 
əyləncəsidir, yüksək rütbələr və yaxşı maaş məmurların əyləncəsidir, döyüşdə 
rəqibi olmamaq sərkərdələrin əyləncəsidir, sülh və dünyada birlik hökmdarların 
əyləncəsidir. İndi mən öz istədiyimə çatmışam». 
Müstəqillikdən imtina hesabına itaət altına alınan xalqlar və tayfaları əldə 
saxlamaq üçün həmin «sülh və birlik naminə ağır yürüşlərə çıxılır, özlərinin və 
düşmənin çoxlu qüvvələrinin məhvinə imkan verilirdi. Yuxarıda belə bir 
proqramın nə dərəcədə real olduğunu göstərmişdik, lakin o da faktdır ki, 649-cu 
ildə artıq bu proqram həyata keçirilmişdi. Ancaq buna baxmayaraq ətalət 
qüvvəsinin təsiri imperiya qoşunlarını hələ də yeni döyüşlərə sürükləyirdi. Həm də 
burada çox şey sülalə banisinin şəxsiyyətindən asılı idi. 
Özlərinin şəxsi keyfiyyətləri sayəsində ali hakimiyyətə çatan adamlardan 
danışarkən bir qayda olaraq Napoleonun adını çəkirlər. Qeyd etmək lazımdır ki, 
Napoleonla Taytszun Li Şi-men arasında bir çox ümumiliklər var. Onların ikisi də 
hərbi xidmətə ordu leytenantı kimi başlamış, öz istedadları ilə diqqəti cəlb etmiş və 
198 
 
döyüş dostlarını ətraflarında birləşdirə bilmişdilər. Hər ikisi igid və ağıllı olmuş, 
xalqlarının tarixində son dərəcə böyük rol oynamışdılar. 
Lakin Napoleonun başladığı iş hələ onun öz sağlığında məğlubiyyətə 
uğradı. Taytszunun işi isə özündən sonra daha yüz il yaşadı. Napoleonun Fuşe kimi 
xəfiyyə naziri vardı, Taytszun isə demişdi: «Hakimiyyət başında olan heç kimdən 
şübhələnməməlidir», Napoleonun hakimiyyəti illərində grande silence de J`Empie
*
 
hökm sürürdü, Taytszunun zamanında isə mədəniyyət çiçəklənmişdi. Napoleon 
dövrünün Fransası ən zəruri ərzaqlara — qəhvəyə, qəndə və s. böyük ehtiyac hiss 
edirdi, Taytszunun dövründə isə Çində o vaxta qədər heç kəsin görmədiyi bir 
bolluq və rifah yaranmışdı. Yalnız Konfutsi təliminin tərəfdarları olan ziyalılar bir 
qədər narazı idilər, onlar imperatoru qadınlara çox maraq göstərməkdə, buddizmə 
bağlılıqda və müharibələrə can atmaqda məzəmmətləyirdilər. Konfutsiçilər onun 
köçərilərlə dostluğunu xüsusilə pisləyirdilər, lakin bununla onlar həm də öz 
simalarını açmış olurdular: imperiya ideyası onlar üçün qəbuledilməz idi, onlar 
türkyut və monqollarla dostluğa tərəfdar çıxmırdılar, nəticələrindən xəbərdar 
olmalarına baxmayaraq Suy sülaləsinin köhnə siyasətini bəyənirdilər. 
Lakin bir neçə ziyalının narazılığı Tan sülaləsi üçün heç bir qorxu 
törətmirdi. Köçəri qoşunlarının sadiqliyi və xalq arasındakı populyarlıq hökumətin 
arxalandığı ən güclü qüvvə idi. Tan sülaləsi başqa fikirlərə dözməyə və şəfqətli 
olmağa özündə imkan tapırdı. 
649-cu ilin baharında imperator özünü pis hiss etdi, əyanları yanına çağırdı, 
dövlətin idarə olunması işlərində oğluna kömək etməyi onlara tapşırdı. Vəfat etdiyi 
günə — 649-cu il iyulun 10-na qədər o, oğluna məsləhətlər verməyi dayandırmırdı. 
Onun ölümü günü sarayda olanların hamısı əzizlərini, atalarını və analarını itirmiş 
adamlar kimi ağlayırdılar. Aşina Şeni dostunu o biri dünyada müşayiət etmək üçün 
onunla bnrlikdə dəfn olunmasını istəyirdi, lakin hər şeydən şübhələnən vəliəhd 
buna icazə vermədi. 
Yeni imperator Qaotszun titulunu qəbul etdi və ilk vaxtlar Koreyada 
müharibənin dayandırıldığını, Kuçu şəhərində tutulmuş əsirlərə azadlıq verildiyini 
bildirdi. Lakin tezliklə o, atasının siyasətini davam etdirməli oldu. 
 
  
                                                          
* Böyük imperiya sakitliyi.  
 
199 
 
XVIII f ə s i l 
 
TÜRKYUTLARIN SONU 
 
Qərb xaqanlığında çevriliş. İrbis Şequy xan onu taxta çıxaran on ox 
türklərinin ümidlərini doğrultmadı. Oturaq əhalili ərazilər bir-birinin ardınca onun 
əlindən çıxırdı, imperiya qoşunları isə getdikcə xaqanlığın sərhədlərinə daha çox 
yaxınlaşırdı. Bütün tayfa başçılarına aydın idi ki, bu qonşuluq yaxşı heç nə vəd 
etmir. 
Xaqanlığın qərb sərhədlərində iyirmi il davam edən sakit vəziyyət pisliyə 
doğru dəyişilməyə başlayırdı. Ərəblər qərbdəki İran sipərini yunanlarla 
müqayisədə daha müvəffəqiyyətlə keçdilər. 637-ci ildə Kadesiya yaxınlığında 
şahənşah Yəzdikürdün daimi ordusu məhv edildi, bunun ardınca Ktezifon təslim 
oldu. 642-ci ildə Nəqavənd yaxınlığında ərəblər İran üsyançılarını əzdilər, beləliklə 
də İranın taleyi həll edilmiş oldu. İranlılar bacardıqları kimi müqavimət 
göstərirdilər, lakin şəhərlər bir-birinin ardınca ərəblərin əlinə keçirdi. Məiyyəti ilə 
birlikdə şərqə tərəf çəkən şah hər yerdə yüksək səviyyədə qarşılanırdı. Lakin o, 
müharibəni davam etdirmək üçün pul və canlı qüvvə istəyən kimi canişinlər öz 
hökmdarlarından üz döndərirdilər. Beləcə, 651-ci ildə o, torpaqlarının 
qurtaracağına — Mərvə çatdı. 
Persiddə üsyan, Deylem, Təbəristan və Cürcanda dağlıların inadlı 
müqaviməti ərəblərin irəliləməsinin qarşısını alırdı, lakin onların qələbələri 
haqqındakı xəbərlər şübhəsiz, Orta Asiyaya da çatmış və on ox türkləri arasındakı 
narahatlığı xeyli artırmışdı. 
Cunqariyada da həyəcanlar başlanmışdı. İrbis Şequy xanın təqiblərindən 
imperiya hüdudlarına qaçan çyuye və çumi tayfaları doğma toraqlarına qayıtmaq 
və müstəqillik qazanmaq istəyirdilər. Onların başçısı Xallıq idi. 
Xaqanlığın hüdudlarını tərk etdikdən sonra Xallıq Taytszunun yanında 
xidmətə girmiş, tezliklə etimad qazanmış və Tinçjou (Bişbalık) hərbi dairəsinin 
komandanı təyin olunmuşdu. Lakin bu şöhrətpərəst sərkərdə imperiyanın adi 
sərhəd zabiti olmaqla barışmaq istəmirdi. Taytszunun ölümündən sonra onun 
yalnız Bişbalıkı deyil, həm də Turfanı azad etməyi qarşısına məqsəd qoyan sui-
qəsdin iştirakçısı olduğu aşkara çıxdı. Sui-qəsdin üstü vaxtında açıldı, lakin cinayət 
hələ həyata keçirilmədiyindən Xallıq oğlu Tyeini
60
 «qvardiyada qulluq etmək 
üçün» — yəni girov kimi Çanyana göndərməklə canını qurtardı. Tyein Çində çox 
az qaldı. Tezliklə o, atasının yanına qayıtdı, ona Şərqi sakit buraxmağı, nəzərlərini 
Qərb xaqanlığına yönəltməyi məsləhət gördü. 
                                                          
60 Biçurində bu ad «Xiyun», Şavannda isə Tye-in şəklində verilib. Göründüyü kimi, Tye-də-və, in isə 
mənsubiyyət şəkilçisidir. Nəvaziş mənasında «mənim dəvəm» deməkdir. 
 
200 
 
Bu hücumun Çində planlaşdırdığını, azadlığa meyl nəticəsində yarandığını, 
yaxud hər iki amilin birgə təsiri altında meydana çıxdığını söyləmək çətindir. 
Bütöv bir ordanın imperiya canişinlərindən xəbərsiz öz yerlərini tərk edib getməsi 
qeyri-mümkün idi. Lakin hadisənin hansı şəraitdə baş verməsindən asılı olmayaraq 
Xallıq çinlilərin nəzarəti altından çıxan kimi özünü Işbara xan elan etdi; (Çin 
mənbələrində Şabolo xan Xelu) və 651-ci ilin yayında «Dulu xanın (Yukukun) 
bütün torpaqlarını ələ keçirdi». Mənbədə on ox türklərinin hər hansı müqaviməti 
barəsində heç bir xəbər verilmir. Mövcud məlumatlar da çevrilişin əsil mənzərəsini 
bərpa etmək üçün qətiyyən kifayət deyil. Yalnız bunu ehtimal etmək olar ki, İrbis 
Şequy xanın təbəələri ondan üz döndərmiş, özünün bacarıqlı, mübariz adam 
olduğunu işdə sübut edən Xallıqı xan kimi tanımışdılar. İrbis Şequy xanın aqibəti 
isə son dərəcə pis olmuşdu. Mənbələrdə deyildiyi kimi, hakimiyyət qəsbkarı onu 
«öz əli ilə öldürdü». Həlak olmuş xanın varisləri qaçmaqla canlarını qurtardılar. 
Lakin 651-ci ildə cənuba gedən yolu ərəblər, Şərqə gedən yolu isə imperiya 
qoşunları bağlamışdılar. Toxaristanda hakimiyyət başında Yukuk dayanmışdı, 
şimaldan isə Işbara xan hücuma keçirdi. Deməli, yalnız bir yol qalırdı — qərbə 
getmək. Çünki Volqa və Terek üzərindəki xəzərlər hələ türkyutların hakimiyyətini 
etiraf edirdilər. Doğrudan da, VII əsrin ortalarında Xəzər dənizi sahillərində 
müstəqil Xəzər xaqanlığı meydana çıxmışdı. Onun başında Aşina sülaləsi 
dayanırdı. VII əsrin ortalarında yaşamış bu xan nəslinin bütün nümayəndələrini 
tanıdığımızdan hakimiyyətdə olanları istisna metodu ilə Xəzəristanda taxt-taca 
İrbis Şequy xanın varisinin çıxdığını etiraf etmək lazım gəlir. Elə həmin dövrdə də 
Xəzəristan Qərb xaqanlığından ayrılmışdı. Əslinə baxanda, Işbara xanın və on ox 
türklərinin xəzərlərlə maraqlanmağa belə vaxtları yox idi. 
Işbara-xan. Işbara xan on ox türklərinə onların istədiklərini — daxili sülh 
və xarici müharibə gətirdi. İlk növbədə o, on ox tayfa başçılarının hüquqlarını 
təsdiq etdi, duluslulara «çur», nuşibilərə isə «yəqin» titulu
*
 verdi. Özü və drujinası 
üçün «Min bulaq» adlı vadidə möhkəmləndirilmiş şəhər tikdi, oğluna «bahadır 
cabqu» titulu verdi və faktiki olaraq onu Qərb xaqanlığının ikinci hakimi elədi. 
Düşünmək olar ki, Işbara xan türkyutlarla on ox türkləri arasında çoxdan 
gözlənilən kompromisə nail oldu. Çünki hətta nuişbilər də heç bir müqavimət 
göstərmədən onu öz xanları kimi tanıdılar. Bu kompromiss çyue, sumi və 
çumuqunların ümidləri ilə tam ziddiyyət təşkil edirdi, çünki onlar ilk növbədə öz 
üstünlüklərinin reallaşmasına ümid bağlayırdılar. Bu tayfaları razı salmaq üçün xan 
onların ata-baba torpaqlarını özlərinə qaytarmaq qərarına gəldi və qəfil yürüşlə 
                                                          
* «Tayşu»nun məlumatları olduqca səthidir, lakin bölmənin özünün quruluşu buradakı sitatlardan daha 
çox məlumat verir. Rəhbərlərin titulları ilə birlikdə sadalanması yalnız burada verilir, əslində isə 
rəhbərlər həmin hüquqları 15 il əvvəl, 635-ci ildə almışdılar. Aydındır ki, türkyut xanı yalnız fərman 
verilən il xanların hüquqlarını etiraf etmiş, onlara «çur» və «yeqin» (Çin dilində «sı qin» titulu verməklə 
öz mövqeyini bildirmişdi. 
 
201 
 
Tinçjou qalasını darmadağın etdi. Hərbi qənimətlərdən gözləri qamaşmış Çuy 
tayfaları yenidən Işbara xanın dayaq qüvvələrinə çevrildilər. Lakin həmin yürüş 
imperiya ilə müharibəyə səbəb oldu. 
652-ci ilin əvvəlində Cunqariyaya Lan Qyan-fanın komandanlığı ilə 20 min 
Çin döyüşçüsündən və Kibi Xelinin başçılığı ilə 50 min teledən ibarət ordu 
yeridildi. Müharibə planı bütün təfərrüatlarına qədər dəqiqləşdirilmişdi. 
Uzunmüddətli müharibə üçün lazımi ərzaq ehtiyatları olmayan Işbara xanı müttəfiq 
tele qoşunlarının köməyi ilə sürətli yürüşlərlə sıxışdırmaq nəzərdə tutulurdu. 
Köçəri tayfalara, o cümlədən çyue və çumilərə mərhəmət vəd olunur, başlıca 
düşmənin Işbara xan olduğu bildirilirdi. «Köçəriləri qovmaq və canavarlara hücum 
etmək» əmri verilmişdi. «Canavarlar» adı altında türkyutlar nəzərdə tutulurdu. 
Çinlilər onları «ağacın kökü», qalan tayfaları isə «yarpaqlı budaqlar» hesab 
edirdilər. 
Lakin belə həlledici direktivlərə baxmayaraq başlanğıcda döyüş 
əməliyyatları çox sönük aparılırdı. 652-ci ildə çyuelər və çumilər darmadağın 
edildilər, ancaq görünür, məğlubiyyət o qədər də güclü deyildi, çünki bu tayfaların 
mübarizə əzmi qırılmamışdı. 653-cü ildə imperiya qoşunları yenidən Bişbalığı 
tutdular, 654-cü ildə isə karluqlar üzərinə yürüş edildi. Lakin çinlilər vur-tut 10 
min at gətirməklə kifayətlənməli oldular. Elə həmin il çumuqun tayfası qılıncdan 
keçirildi. Çin sərkərdəsi öldürülənlərin 30 min kəsilmiş qulağını paytaxta göndərdi. 
Lakin yürüşlər çinlilərə çox az fayda gətirirdi. Həm də onlar yalnız Işbara xan 
özünün cənub-qərb sərhədlərinin möhkəmləndirilməsi ilə məşğul olduğundan baş 
tutmuşdu. 
Maxuy Surinin həlak olması. Mərvin mərzbanı Maxuy Suri öz şəhərinin 
darvazalarını III Yəzdikürdün üzünə açdı. Şahla birlikdə onun şəxsi mühafizə 
dəstəsinin kiçik heyəti və xəzinəni daşıyan karvan gəlmişdi. Maxuy sadiq təbəə 
kimi şahın önündə baş əydi, lakin Yəzdikürd ərəblərlə mübarizə üçün vəsait tələb 
edəndə Maxuy Suri öz kütlüyü ucbatından belə qərara gəldi ki, ərəblərin əli ona 
çatmaz, şahın xəzinəsini ələ keçirmək isə heç də pis olmazdı. Kim bilir, bəlkə elə 
bir müddətdən sonra o özü də şah ola bilər... Lakin o, yalnız öz qüvvələri ilə şahın 
şəxsi mühafizə dəstəsinə qarşı çıxmağa cəsarət etmədiyindən kömək üçün 
türkyutlara üz tutdu.
*
 
                                                          
* Bu hadisələr haqqında məlumatlar Belazurinin, Təbərinin, Baləminin və s. əsərlərindən gətirilir. Lakin 
şübhə yoxdur ki, hadisələrin mahiyyəti onların özünə məlum deyildi. Yəzdikürdün həyatının son günləri 
ziddiyyət təşkil edən hadisələrlə elə dolaşdırılmışdır ki, onları bir-biri ilə uyğunlaşdırmaq qeyri-
mümkündür. Təbəri sadəcə olaraq beş versiya gətirir, lakin onların tənqidi təhlilini vermir. Baləmi 
həmin versiyalardan «fars variantına» daha böyük üstünlük verir, onu daha inandırıcı sayır. Firdovsinin 
versiyası da buna uyğun gəlir və Belazurinin versiyası ilə daha çox səsləşir. Çox ehtimal ki, yalnız 
Belazuri hadisələrin həqiqi gedişini daha dəqiq əks etdirir və bəzi lətifəvari təfərrüatları bir yana atsaq, 
o, əsas kimi götürülə bilər. 
202 
 
Mərv mərzbanının çağırışına Bijan tarxan
*
 adlı birisi cavab verdi. Çox 
güman ki, o, daimi yaşamaq üçün Soqdiyada qalan Nuşibi tayfa başçılarından biri 
idi. O, öz drujinası ilə şəhərə gəldi, Maxuyun xəyanətkar yardımından istifadə 
edərək qəfil basqınla şahın şəxsi mühafizə dəstəsini qılıncdan keçirdi. Yəzdikürd 
qaçıb canını qurtarmağa çalışdı, lakin yanında sığınacaq tapmaq istədiyi 
dəyirmançı şahı öldürdü.
*
 Maxuy şah xəzinəsinin sahibi və suveren hökmdar oldu. 
Lakin onun vəziyyəti çox ağır idi. Çünki Mərvdə baş verən hadisə bütün 
Xorasana yayıldı və hamıda qonaq qatilinə qarşı böyük nifrət doğurdu. Maxuy 
günahı türkyutların üstünə yıxdı, şahın hakimiyyət simvollarını —tacı və üzüyü 
ona vəsiyyət etdiyini bildirdi. Lakin gətirdiyi dəlillərin zəifliyini və qeyri-
inandırıcılığını yaxşı başa düşən Kaxuy qoşunun sayını artırmağa, onu daha yaxşı 
silahlandırmağa çalışırdı. Firdovsinin fikrincə o, Bəlx və Heratı da öz torpaqlarına 
qatmış, daha sonra isə Buxara, Səmərqənd və Şaşı tutmaq üçün Soqdiya 
istiqamətində yürüşə başlamışdı. Hücumun əsas bəhanəsi - Yəzdikürdün intiqamını 
almaq kimi qələmə verilirdi, çünki Bijan «ölkənin çırağını söndürmüşdü». 
Biz bu məlumatı əsas faktlardan biri kimi nəzərə almalıyıq, çünki Qərbi 
türkyut xaqanlığındakı vəziyyət Firdovsinin versiyasına tamamilə uyğun gəlir. 
İrbis Şequy xanın zəif hökuməti düşmən sülalənin sonuncu hökmdarının 
öldürülməsinə elə-belə, bəlkə də bir qədər təəssüf hissi ilə yanaşdı. Lakin hələ 
Yəzdikürdün qanı qurumamış İrbis Şequy xan devrildi, duluslular yenidən 
hakimiyyəti öz əllərinə aldılar. Aydın məsələdir ki, Maxuy Suri yaranmış 
vəziyyətdən istifadə edərək Toxaristan, Xorasan və Soqdiyanı birləşdirmək 
qərarına gəldi. Bu o qədər də çətin görünmürdü, çünki Soqdiya artıq çoxdan 
duluslulara düşmən kəsilmişdi. Buna görə də Maxuy Soqdiya əhalisi içərisində 
özünə tərəfdarlar tapacağına inanırdı. Çünki tacirlər Çinlə ticarət əlaqəsinin 
kəsilməsinə səbəb olan müharibəni heç vaxt istəməzdilər. 
                                                          
* Burada bizim mövzumuzla bağlı mühüm dərəcə əhəmiyyətli olan bir sual meydana çıxır — Maxuy 
hansı knyaza müraciət etmişdi? Belazuri Badqis hakimi, 709-cu ildə Qüteybə tərəfindən öldürülmüş 
Nizak tarxanın adını çəkir. Təbəri də həmin adı çəkir, lakin Firdovsi türk knyazının adının Bijan tarxan, 
bölgəsinin isə Səmərqənd olduğunu göstərir. 651-ci ilin yayına qədər Səmərqənd və Soqd İrbis Şequy 
xanın tabeliyində idi, Badqisdə isə Yukur İrbis Dulu xan son günlərini yaşayırdı. O, 653-cü ildə 
ölmüşdü. Yukukun oğlu Cenqu («inci» mənasındadır — V. Q.) 659-cu ildə öldürülmüşdü. 709-cu ildə 
həlak olan Nizak tarxan isə onun varisi idi. Tam qətiyyətlə demək olar ki, türkyut knyazının əsl adı 
Nizan deyil, Bijan idi; çox güman ki, ərəblər üçün daha da ənənəvi olan Nizak adı Bijanı sıxışdırmışdı. 
Ərəb qrafikası ilə Bijan və Nizak adlarının oxşar yazılışı, habelə j hərfinin olmaması da məsələni 
mürəkkəbləşdirmişdi. 
* Bu hadisə hicri 31-ci ildə (651—652) olmuşdu. Qərb xaqanlığındakı vəziyyətə əsaslanaraq mühakimə 
yürütsək, Yəzdikürd Işbara xan qəti qələbə çalmamışdan əvvəl, 651-ci ilin payızında, yaxud qışın 
əvvəlində öldürülmüşdü. Baləmi başqa versiya haqqında məlumat verir, onun yazdığına görə, 
Yəzdikürd Fərqanəyə getmiş, burada çinlilərdən və türkyutlardan yardım alaraq yenidən İrana soxulmuş 
və Toxaristanda ölmüşdü. Lakin bu məlumatlar Yəzdikürdün deyil, onun oğlu Perozun bioqrafiyasından 
götürülmüşdür. 
 
203 
 
Lakin Işbara xan qətiyyətli adam idi. O, İrandakı çevrilişdən xəbər tutan 
kimi əks-hücuma hazırlaşdı. Işbara xan da Maxuyun bəhanəsinə əl atdı — o da 
Yezdikürdün qisasını almaq istədiyini elan etdi. Firdovsi də onu Bijan adlandırır, 
eləcə də türkyut yürüşünün təsviri zamanı şairin gətirdiyi coğrafi adlar şübhə üçün 
heç bir yer qoymur. Xan yürüşə Qaçarbaşıdan başladı, tezliklə Buxaraya çatdı və 
arxa qüvvələrin sürətli irəliləyişini təmin edərək Ceyhun çayını keçdi. Maxuy da 
ona qarşı irəliləyirdi. Lakin türkyut qoşunları ilə ilk toqquşmada o, əsir götürüldü 
və dəhşətli işgəncələrlə öldürüldü. 
Farsların özlərinin bir-birlərini qırmaları ərəb sərkərdəsi Abdullah ibn 
Əmirin qarşısındakı bütün yolları açdı. 651-ci ildə o, Əbraşəhri (Nişapur), Tusu, 
Abiverdi və Nisunu ələ keçirdi. Mərvin yeni mərzbanı Abrazla müqavilə bağladı. 
Müqaviləyə görə şəhər əhalisi ərəblərə xərac verməyə razı oldu. Xorasanın ardınca 
Cüzdan və Toxaristanın da taleyi belə oldu, lakin 655-ci ildə Xorəzmə yürüş 
müvəffəqiyyətsizliklə nəticələndi, 656-cı ildə türkyutlar müharibəni yenidən 
Xorasana keçirdilər, ancaq daha burada ciddi müvəffəqiyyətlər qazana bilmirdilər. 
Bu isə xaqanlığın şərq sərhədlərində vəziyyətin mürəkkəbləşməsi ilə izah olunur. 
Sonuncu mübarizə. İmperiya hökuməti tamamilə haqlı olaraq döyüş 
əməliyyatlarının səmərəsizliyini komandanlığın fərsizliyi və son həddə çatmış 
başıpozuqluqla izah edirdi. Baş komandan köməkçisinin düşmənlə vuruşmaq 
əvəzinə könüllü təslim olmuş Xındu (Biçurin həmin yaşayış məntəqəsini belə 
adlandırır) şəhərini yerlə-yeksan etməsi və bütün əhalisini qılıncdan keçirməsi 
orduda yaranmış özbaşınalığın və intizamsızlığın əyani nümunəsi sayıla bilər. 
Yukukun oğlu Cençu-cabqunun Işbara xanın arxa qüvvələrinə zərbə 
endirmək cəhdi də beləcə müvəffəqiyyətsizliklə nəticələndi. Cençuya Toxaristanda 
atasından irsən kiçik bölgə qalmışdı, lakin onun iddiaları həddindən artıq böyük 
idi. Ona elə gəlirdi ki, bütün Qərb xaqanlığının hökmdarı ola bilər. Bu məqsədlə 
Cençu nuşibi tayfasını üsyana qaldırmağa cəhd göstərdi və həqiqətən də tezliklə 
bəzi narazı tayfa başçıları ona qoşuldular. İşi belə gördükdə o, özünün sadə 
«cabqu» rütbəsini dəbdəbəli «Sibir tarduş xan»
*
 titulu ilə əvəz etdi, tanınmaq və 
yardım almaq üçün Çinə üz tutdu. İmperiyanın göndərdiyi məmur üsyankar 
knyazın düşərgəsinə çata bilmədi, lakin ortalıqda gəzən şaiyələrə əsaslanaraq onun 
əsaslandığı qüvvələrin çox cüzi olduğunu müəyyənləşdirdi. Odur ki, öz 
hökumətinə bu iddiaçıya diqqət yetirməmək haqqında tövsiyə verdi. 
Müttəfiqlərsiz qalan Cençu Işbara xanın qoşunları tərəfindən elə qətiyyətlə 
sıxışdırıldı ki, dərhal öz bölgəsinə çəkildi, itaətə gəldiyini etiraf etdi, dəbdəbəli 
titulundan əl çəkdi və bundan sonra özünü həmişə loyal apardı. Yalnız arxanın 
təhlükəsizliyinə tam əmin olduqdan sonra Işbara xan ən yaxşı qüvvələrini Amu-
                                                          
* Kiçik Toxaristan knyazının bu cür titul götürməsi onun atası Yukuku taxta çıxaran ənənələri davam 
etdirdiyini göstərir. 
 
204 
 
Dəryadan İli çayı üzərinə atdı və 655-ci ildə imperiya ordusunun irəliləyişini qəti 
surətdə dayandırdı. 
Bu imperator Qaotszunu komandanlığı dəyişdirməyə, xeyli əlavə qüvvə 
göndərməyə, habelə Çinə sadiq olan qərbi türklərdən yeni dəstələr təşkil etməyə 
məcbur etdi. Su Di-fin baş komandan təyin olundu, onun sərəncamındakı orduya 
köməkçi uyğur qoşunları da əlavə edildi. 656-cı ildə o, İli çayı vadisinə göndərilən 
birinci zərbə dəstəsinə başçılıq edirdi. İtaətə gətirilmiş türkyut şahzadələri Mişe və 
Buçjenin dəstələri Mərkəzi Cunqariyanın qumlu düzənliklərindən keçərək Altaya 
doğru irəliləməyə başladılar. 
Bu dəfə bütün üstünlük imperiya ordusunun tərəfində idi. Həmin ordu 
seyantoları məğlubiyyətə uğradan və Koreyanın alınmaz qalalarını hücumla ələ 
keçirən veteranlardan təşkil edilmişdi. Şensidə Tibet, Xebeydə isə kidanlıların 
yürüşlərinin qarşısını almağa öyrənmiş çinlilərin cəsurluğu, uyğurların 
dözümlülüyü, şərqi türkyutların döyüş çılğınlığı və sərhədçi tabqaçların əyilməzliyi 
bu orduda bir vəhdət kimi birləşmişdi. Ordu ona qədər də böyük deyildi, təbii ki, 
arxasınca yük arabaları da sürünmürdü. Onun döyüşçüləri artıq çoxdan yalnız 
düşmənin hesabına qidalanmağı öyrənmişdilər. Onların ilk qurbanları Cunqar 
tayfaları oldu. Bu tayfalardan bəziləri tələsik təslim oldular, digərləri isə 
cumuqunlar kimi rəhmsizcəsinə qılıncdan keçirildilər. 
Işbara xan düşmənin hücumunu dayandırmaq üçün özünün bütün 
qüvvələrini səfərbərliyə aldı. Çinlilər onun 100 min süvarisi olduğunu güman 
edirdilər. Lakin bu rəqəm açıq-aşkar şişirtmədir. İli çayı sahilində Işbara xan Su 
Din-fanın Çin piyadaları və Uyğur süvarilərindən ibarət on min nəfərlik dəstəsini 
mühasirəyə aldı. Su Din-fan piyadaların pazvari düzülmüş sıralarını qabağa 
çıxardı. Türk süvariləri üç dəfə az qala Çin piyadalarının cidalarında sallaşdılar. 
Lakin hər dəfə də geri oturduldular. Yalnız bundan sonra nizətullayanların 
arxasından uyğurlar çıxdılar və yorulmamış atlarını səyridərək hücuma keçdilər. 
Türklər davam gətirə bilməyib qaçdılar. Uyğurlar onları təqib edərək geridə 
qalanları qılıncdan keçirməyə başladılar. Təkcə başçı və tarxanlardan 200 nəfər 
adam əsir götürüldü. 
İmperiya qoşunları müvəffəqiyyəti genişləndirərək geri çəkilən nuşibiləri 
haqladılar. Sonuncular döyüşsüz təslim oldular. Buçjenin dəstəsinə rast gələn 
dulular dərhal onu öz hökmdarları kimi tanıdıqlarını bildirdilər. Su Din-fan çox 
ehtimal ki, türkyutları cənubdan mühasirəyə almaq məqsədi ilə Talas vadisinə 
yüngül süvari dəstəsi göndərdi. Işbara xan drujinası ilə birlikdə geri çəkilməyə 
macal tapdı və mövqelərini möhkəmləndirməyə başladı. Şaxtaya və qar fırtınasına 
baxmayaraq imperiya qoşunları yenə onu təqib edirdilər. 657-ci ilin başlanğıcında 
düşmən qoşunları Işbara xanın Tarbaqatayın yamacındakı düşərgəsinə 
yaxınlaşdılar. 
İndi imperiya qoşunları türkyutlardan qat-qat güclü idi. Çünki təslim olan 
dulu və nuşibilər onun köməkçi qüvvələrinə çevrilmişdilər. Güman ki, doğma 
205 
 
yurdda qalanlar da xana itaətdən boyun qaçırırdılar, çünki türkyutların ərzağı 
çatışmırdı, onlar tez-tez dövrələmə ovlara çıxmalı olurdular. Belə məqamda 
imperiya qoşunları qəflətən türkyutlar üzərinə basqın edərək onlara ciddi zərbə 
endirdilər. 
Işbara xan qoşunun qalıqları ilə İli çayının o biri sahilinə çəkildi. O, 
tamamilə tək qalmışdı. Cənubda və şərqdə düşmənlər məqam gözləyirdilər, on ox 
türkləri isə vuruşmaq istəmirdilər. Manevr imkanından məhrum olan Işbara xan 
düşərgəsini dairəvi düzülmüş arabalarla möhkəmləndirərək yenidən döyüşə girməli 
oldu, lakin bu dəfə də məğlubiyyətə uğradı. İmperiya qoşunları türkyutları Çu 
çayına qədər qovaraq təslim olmağa məcbur etdilər. 
Lakin Işbara xan oğlu və azsaylı tərəfdarları ilə yenə də təqibdən xilas ola 
bildi. O, cənuba qaçdı. Çaç (Daşkənd) yaxınlığında yorulmuş atlar artıq irəliləyə 
bilmədilər. Çaçın türkyut mənşəli «tarxan» titulu daşıyan hakimi qaçqınları qəbul 
etdi, ancaq tezliklə onların əl-qollarını bağlayaraq təqibçilərə verdi. Sonuncu 
türkyut xanı qandallarda Çanyana gətirildi. Qaotszun onu əfv etdi, lakin 659-cu 
ildə Işbara xan əsirlikdə dərddən öldü. Azadlıqsevər türkyutlar arasında bu nadir 
təsadüf deyildi. 
Ölkənin sonrakı fəthi daha sürətlə davam etdi. Artıq çinlilərə qarşı mübarizə 
aparacaq qüvvə yox idi. Kan (Səmərqənd), Xe (Zərəfşan vadisində şəhər), Davan 
(Fərqanə), Mi (Maymurq), Keş (Şəhrisəbz) türkyutlardan hələ Işbara xanın 
süqutundan əvvəl ayrılmışdılar. 659-cu ildə şərqi türkyut şəhərləri Sula (Kaşqar), 
Çjustsuy (Kokyar, Karqalıqdan cənub-qərbdə) və Boxan (Yaka-arık) da eyni yolla 
getdilər. Işbara xanın tərəfdarlarının son qalıqları 658-ci ildə Ebinor gölü və Kuçi 
yaxınlığında darmadağın edildi. 
Cençu 659-cu ildə üsyan qaldırmağa cəhd etdi. Lakin Boroqotolı vadisində 
yeni ağalarına cani-dildən xidmət edən Mişeyə məğlub oldu — ələ keçirildi və 
edam olundu. Nəhayət, öz müstəqilliyini saxlamağa çalışan kiçik nuşibi 
knyazlarından biri (360-cı ildə Su Din-fan tərəfindən tutuldu. 
Qərbi türkyut dövləti müstəqil bir qurum kimi məhv oldu və bir daha heç 
vaxt dirçələ bilmədi. 
Qərb xaqanlığının torpaqları dairələrə və qəzalara bölündü, bu ərazilərdə iki 
qubernatorluq yaradıldı. Onların biri duluların torpaqlarına uyğun gəlirdi və 
başında Aşina Mişe dayanırdı, ikinci nuşibilərin ərazisini əhatə edirdi, başçısı isə 
Aşina Burçjen idi. Onların heç biri müstəqil deyildi. 
Yeni ərazilərə nəzarət üçün «Qərb ölkəsi» canişininin iqamətgahı 640-cı 
ildən bəri mövcud olduğu Turfandan köçərilərə daha yaxın əraziyə — Kuçuya 
köçürüldü. Soqdiananın yerli hakimləri öz vəzifələrində qaldılar və burada 
müəyyən müddətə sülh bərqərar oldu. 
Qələbənin bəhrəsi. Artıq üzərində qələbə çalmağa elə bir qüvvə yox idi, 
lakin qazanılmış qələbənin özü də bir növ xəyali idi. İmperiya tərkibində o qədər 
206 
 
xalqı birləşdirməyə çalışırdı ki, onların bir-biri ilə qaynayıb-qarışacaqlarını 
düşünmək sadəlövhlük olardı. 
Taytszun incə rəftarı və qılığı sayəsində tabeliyindəkilərin hamısını, o 
cümlədən köçəriləri də özünə cəlb edə bilmişdi, lakin oğlu Qaotszun köçərilərə 
münasibətdə köhnə ənənələri — onlara yuxarıdan aşağı baxmaq ənənələrini 
dirçəltdi. Köçərilər yenidən özlərini imperiya daxilində yad hiss etdilər, bunun 
nəticəsi isə özünü dərhal büruzə verdi. 
656-cı ildə uyğurlar — yəni yuanqe, baequ, siqe, luqu və tunlo kimi tele 
tayfaları üsyan etdilər. Üsyançıların başında mərhum xanın baçısı Bisudu 
dayanırdı. 662-ci ilin əvvəlində üsyan yatırıldı. Bisudu qaçdı, lakin Çin ordusu 
şiddətli qış şaxtalarından böyük zərər çəkdi. 
Tutulmuş ərazilərin itaətdə saxlanması son dərəcə kəskin xarakter aldı. 
Hətta Çinin olduqca böyük maddi və insan ehtiyatları da yeni ələ keçirilmiş 
ölkələrin hamısında qarnizonlar saxlamağa imkan vermirdi. Qaotszun hökumətinin 
nail olduğu ən böyük şey dörd şəhərin möhkəmləndirilməsi və onların daimi 
qarnizonlarla təmin edilməsi idi. Həmin «dörd qarnizon» Kuç, Kaşqar, Xotan və 
Tokmak şəhərlərində yerləşdirilmişdi. Çin sarayının fikrincə onlar «Qərb 
ölkəsinin» təhlükəsizliyini təmin etməli idilər. 
Fəth olunmuş vilayətlər dörd canişinliyə bölünmüşdü. Onların ikisi şərqdə, 
ikisi isə qərbdə idi. Qərbi türkyutların torpaqları şimal-qərb canişinliyinə keçmişdi. 
Bu əraziləri birbaşa idarə edə bilməyən Çin hökuməti sədaqətlərini işdə göstərmiş 
türkyut knyazlarının yardımına müraciət etməli oldu. Dulu tayfalarının torpaqları 
Mişeyə, nuşibilərin ərazisi isə Buçjenə verildi. Lakin bu fərsiz hakimlər öz 
təbəələri arasında qətiyyən populyar deyildilər. Bütün səylərinə baxmayaraq onlar 
yerli əhalinin etimadını da qazana bilmədilər. Doğrudur, ayrı-ayrı kiçik köçəri 
knyazların və oturaq feodalların qiyamları asanlıqla yatırılırdı, lakin bu iki xan 
daim bir-birləri ilə nifaq apararaq elə vəziyyət yaratdılar ki, bu Çinə çətinliklə əldə 
edilmiş bütün qələbələri bahasına başa gəldi. Buçjen 664-cü ildə həyata keçirilən 
cəza yürüşü zamanı Mişeni üsyan qaldırmaq niyyətində ittiham etdi. Çin sərkərdəsi 
Su Xay-çjen mahiyyətinə varmadan Mişeni və «çobanlara qədər onun tabeliyində 
olanların hamısını» edam etdirdi. Bu dulular arasında narazılıq doğurdu. Lakin 
onlar Çinə qarşı mübarizədə gücsüz olduqlarını başa düşərək Tibetlə dil tapdılar. 
Bu isə «Qərb ölkəsindəki» qüvvələr düzümünü əsaslı şəkildə dəyişdirdi. 
Mərkəzi Tyan-Şanda yaşayan qun-yue tayfası Mişenin qisasçısı kimi çıxış 
etdi. O, yanmyan adlı tele tayfası və tibetlilərlə ittifaq bağladı və imperiya 
qoşunlarına hücuma keçməyə cəhd göstərdi. Lakin hücum dərhal dəf olundu. 
Bunun ardınca 663-cü ilin yazında qun-yue tayfası Xotanda və Turfanda Çin 
qarnizonlarına basqınlar etdi, ancaq bu dəfə də müvəffəqiyyət qazana bilmədi. 
Nəhayət, 664-cü ildə qun-yuelər imperiya qoşunları ilə döyüşdə qəti məğlub 
oldular. Tyan-Şandan şimaldakı düzənliklər və habelə cənub və qərbdəki və 
şəhərlər mexaniki şəkildə imperiyanın tərkibinə keçdi. Çin hökuməti onların həyat 
207 
 
tərzində və adət-ənənələrində heç bir dəyişiklik etmədi. Xaricdən gözlənilən 
yardımın əbəs ümid olduğu aşkara çıxdı. Ərəblər Xorasanı itaətə gətirən kimi 
nəzərlərini cənuba çevirdilər. 662-ci ildə onlar Kabili ələ keçirdilər, 664-cü ildə isə 
Orta Asiyanın fəthini gələcəyə saxlayaraq Pəncaba soxuldular. Tyan-Şan tayfaları 
məngənə arasına düşdü, ancaq onların başçısı Aşina Buçjen Tan imperiyasına 
sədaqətlə xidmət edirdi. 
Vəziyyət dəyişməz təsir bağışlayırdı. Lakin 667-ci ildə Buçjen öldü və 
imperiya hökuməti onu əvəz edəcək bir adam tapmadı. Belə bir şəxsə ehtiyac isə 
artıq çoxdan meydana çıxmışdı. Ən yaxşı imperiya qoşunları müstəqilliyini 
cəsarətlə müdafiə edən Koreyada vuruşurdular. Məhz belə bir məqamda yeni bir 
oyundaş mövcud qüvvələr nisbətini qətiyyətlə dəyişərək siyasi oyuna qoşuldu. 
Tibet Tan imperiyasının rəqibi kimi çıxış etdi. Yeni müharibə dalğası Çinin bütün 
qərb sərhədlərini burüdü və tezliklə Tarim hövzəsinə adlandı. Lakin həmin 
hadisələrə keçməmişdən əvvəl VII əsrin ortalarında Tibetin üzərində dayanaq. 
 
  
208 
 
İKİNCİ HİSSƏ 
 
GÖY TÜRKLƏR VƏ UYĞURLAR  
YAXUD İKİNCİ XAQANLIQ DÖVRÜ 
 
XIX f ə s i l 
 
QƏRB XAQANLIĞINDA ÇƏKİŞMƏLƏR 
VƏ TİBET EKSPANSİYASI 
 
Qədim Tibet. Heyvandarlıq üçün yararlı örüş sahələri və çayətrafı vadiləri 
olan Tibet yaylaları əkinçilərin sığınacaq yeri kimi qərbdən şərqə doğru uzanırdı. 
Qədim vaxtlardan etibarən qərbdə əkinçiliklə məşğul olan mon və dard tayfaları 
məskunlaşmışdılar, onlar pamirlilərə oxşayırdılar. Bu tayfalar bir-birindən asılı 
olmayan çoxlu knyazlığa bölünmüşdü. Şərqdə iki xalq — qoyunlara çobanlıq edən 
kyanlar və əkinçiliklə məşğul olan junlar yaşayırdı. Qədim dövrlərdə onlar iki 
müxtəlif xalq idi, hazırda isə hər ikisinin nəslindən olanları tibetlilər hesab edirlər. 
Kyanların varisləri olan nqoloklar bu günədək Amdo dağlarında köçəri kimi 
yaşayırlar, tibetlilər isə bizim eranın əvvəlinə qədər kyanlardan ayrılmış botlardır, 
onlar junlardan əkinçilik vərdişlərini götürərək Tsanpo (Brahmaputra) vadisinə 
köçdülər və burada Tibet mədəniyyəti və dövlətinin yaratdılar. Dağ çaylarının suyu 
ilə becərilən çayətrafı vadilərin məhsuldar torpaqlarında buğda, arpa, qarabaşaq və 
noxud bitkiləri əkilirdi. Məskən salınmış sahələr daş divarla möhkəmləndirilir, 
çayın üstündən körpü salınırdı. Metal ərintisi — metallurgiya meydana çıxdı, 
gümüş, mis və dəmir əridilir, toxuculuq yaranır və təsərrüfatın ümumi yüksəlişi 
VII əsrin əvvəlinə qədər əhalinin sayının 2860 min nəfərə çatdırılmasına təsir etdi, 
XX əsrə qədər əhalinin bu həddi yüksəlmədi. Ölkə artıq məhsuldar qüvvələrin 
mövcud inkişaf səviyyəsinə uyğun olaraq adamları yedizdirə bilməzdi. 
Tibet tayfaları uzun müddət öz aqsaqqallar nəslinin idarəsi şəraitində 
yaşamışdı. Tibet «bon» qara etiqadının daxil olması nəticəsində dəyişikliklər 
başlamışdı. Bu etiqadı Şanşun ölkəsindən çıxmış Şenrab müəllim təbliğ etmişdir. 
İbtidai animizmin yerinə ikili allah — «hər şeyə qadir» və onun arvadı olan «Üç 
dünyanın şanlı şah qadını», yaxud «Mərhəmət və sevginin böyük anası» təyin 
olunmuşdu, o insan da daxil olmaqla qanlı qurbanları qəbul etmişdi. Şenrabın 
təliminə görə dünya göy, yer və sualtı sahədən ibarətdir, orada sualtı su ruhları 
məskən salmışdır. Mistik dünya ağacı hər üç sahədə artır və onların öz aralarında 
ünsiyyət saxlamaları üçün yol hesab olunur. Ünsiyyət, özünü bu işə həsr edən və 
öz təlimini təbliğ edən kahinlərin oynadıqları şəbihlər vasitəsilə yerinə yetirilir. 
İbtidai pərəstiş ayinlərindən fərqli olaraq bon ieararxiya və ruhaniliklə birgə hakim 
və mübariz kilsə olmuşdur, o mütəşəkkil keçirilən ayinlər vasitəsilə dövlət işlərinə 
müdaxilə edirdi. Bu ayinləri qan tökmədən yerinə yetirmək mümkün olmadı. 
209 
 
Tibetin əfsanəvi hökmdarlarından biri qara kilsənin qəyyumluğundan azad olmağa 
səy göstərdi və öz tərəfdarları tərəfindən öldürüldü. Bundan sonra hökmdarlar və 
tayfa rəhbərləri həyat naminə onu hakimiyyətin bir hissəsi kimi qəbul etməyə 
başladılar. Həm də bu vaxt tayfalar arasında daimi ədavətin olması bonun hakim 
rolunu və bu rol ilə əlaqədar olaraq onun vəziyyətini yüngülləşdirdi. Əvvəl-axır 
zadəganlıq və kahinlik bir-birilə birləşdi və əl-ələ verərək gələcəkdə fəaliyyət 
göstərdi. 
439-cu ildə davakar syanbiylilərin dəstəsi Xesidən Tibetə tərəf çəkildi və 
onların başçısı zəngin, amma dağınıq bir ölkədə olduğunu görüb kyanları özünə 
tərəf çəkdi, yəni daim bir-birilə ədavət saxlayan tayfalar arasında hakim vəziyyət 
tutdu. Bu başçının varisləri 200 il ərzində tibetləşərək irsən tsenpo titulunu 
daşımağa başladılar. Bu hökmdar və hökumət başçısı arasında olan nə isə orta bir 
titulu bildirir. Bu titul öz tayfa üzvlərinə və ölkədə əvvəllər yeganə real qüvvəyə 
arxalanan tayfa başçılarının iradəsini yerinə yetirməli idi. 
Belə bir şəraitdə tsenponun vəziyyəti çox mürəkkəb idi. Bir tərəfdən o, varis 
kimi öz yerini tuturdu; «taxt-taca» mənsub olan geniş torpaqlardan gəlirlər, istila 
edilmiş xalqlardan vergilər, töycülər, vərəsəsiz əmlaklar və qətlə yetirilmiş 
cinayətkarların əmlakları xəzinəyə daxil olurdu, lakin digər tərəfdən isə onu hər bir 
an vəzifədən çıxarda bilərdilər. Praktik cəhətdən onun heç bir real dayağı, həqiqi 
hakimiyyəti yox idi. Hətta qoşun tsenpoya deyil, xüsusi hərbi müşavirə tabe idi. 
İşin mahiyyətinə görə yazıq tsenpo yalnız ad daşıyırdı, o, bu vəziyyətinə görə ellin 
dövrünün basilevslərini xatırladır, o vaxt zənginləşmiş zadəganlar basilevsləri öz 
hakimiyyətlərindən məhrum eləmişdilər. 
Lakin ölkənin birləşməsi öz bəhrələrini verdi və tsenpo Namrinin vaxtında 
(570—620) tibet qoşunları Hindistana və Toqona basqın etdilər. Onlar 604-cü ildə 
Toqonda Qara Çurini darmadağın etdilər, o öz şərq həmyerliləri tərəfindən 
atılmışdı. Ölkəyə yeni təbəələr axıb gəlməyə başladı, elə burada zadəganlar və xalq 
arasında ziddiyyətlər kəskinləşdi, tsenpo vahid başçı olmalı idi. Çünki onun özü də 
əyanlar və bon kilsəsi tərəfindən sıxışdırılmışdı. Vətəndaş müharibəsinin başlaması 
üçün bütün zəmin yaranmışdı. Namri öldürüldü, onun oğlu Srontsanqambonun 
hakimiyyətdə olduğu vaxtda isə «atasının təbəələri qəzəbləndilər, anasının 
təbəələri üsyana qalxdılar, qohumların (adları sadalanır — L. Q.) hamısı üsyan 
etdilər». Bu, müxtəlif qrupların və tayfaların iştirak elədiyi vətəndaş müharibəsinə 
oxşayırdı. Lakin üsyan necə oldusa yatdı, qayda-qanun yaradıldı. Ağıllı, çalışqan 
Srontsanqambo bu üsyandan çox mühüm nəticələr çıxartdı: o, icmanın diqqətini 
boşluq və bütövlük haqqında qəribə təlim təbliğ edən başları qırxılmış dilənçi 
kahinlərə yönəltmək qərarına gəldi. Və o səhv etmədi də: əyanların və kahinlərin 
müqavimətinə baxmayaraq buddizm Tibetə tətbiq edilən elə bir qüvvə oldu ki, 
onun varislərini tsenpodan hökmdara çevirdi. 
Toqon uğrunda müharibə. Tibet uğrunda duran ən kəskin problemlərdən 
biri Tan imperiyası ilə münasibət idi. Hər iki dövlətin mənafeyi bir-birinə zidd idi. 
210 
 
Mütləq nəzərə almaq lazımdır ki, VII əsrdə Tibet hər tərəfdən əhatə olunmuşdu. 
Qərbdə itaət etməyən dard tayfaları durmuşdular. Hindistan Himalay dağlarından 
daha çox sərt iqlimdə yaşayan sakinlər üçün ölümə bərabər olan öz iqlimi ilə 
müdafiə olunurdu: "şimal tərəfdə keçilməz səhra, şərqdə isə güclü hərbi dövlət — 
Tan Çin yerləşirdi. Yeganə çıxış yolu şimali-şərqə Amdodan Haksuya və Xesi və 
«Qərb diyarı»nın (Sintszyan) geniş səhralarına tərəf idi. Lakin bu çıxış yolunu artıq 
zəifləmiş, lakin Çin tərəfdən, himayədarlıq edilən Toqon səltənəti kəsirdi. 
Əgər Tibet üçün Toqona yiyələnmək zəruri idisə, Çinin buna yol verməməsi 
daha vacib idi. Türkyutlar üzərində çətinliklə başa gələn qələbə çöldə imperiya 
əleyhinə bu və digər cəzbetmə mərkəzinin yaranması ilə mənasız ola bilərdi, çünki 
köçəri tayfalar üsyan etməyə və istiqlaliyyət qazanmağa can atırdılar. Tibetlilər 
çölə çıxmaqla Çin kommunikasiyalarını kəsib ayıra və türk tayfaları arasında 
qiyamçı ünsürlərə arxalanaraq imperiyalıları çölə tərəf, geriyə göndərə bilərdilər. 
Buna görə də Tan imperiyası tərəfindən Toqona hərtərəfli yardım göstərilirdi, bu 
hərəkət öz ardınca müharibənin başlanmasına səbəb oldu. 
Toqonun özündə isə Çin ilə ittifaq bağlamağa son dərəcə pis baxılırdı. Çjou, 
Suy və nəhayət Çinin Tan dövləti ilə aparılan çoxillik müharibə izsiz qala 
bilməzdi. 
Çinlilər toqonluların yürüşlərinə məhvedici basqınlarla cavab verirdi, 
Amdonu türkyutlar, uyğurlar və digər müttəfiq qoşunları ilə doldururdular. Qəti 
qələbə Çinin üzərinə düşürdü, lakin Taytszunun adamı olan şahzadə Muyun Şun 
Çin tərəfindən müdafiə olunmasına baxmayaraq, öz təbəələri tərəfindən öldürüldü. 
Taytszun öldürülmüş Muyun Şunun oğlu, Çinə tamamilə sədaqətli olan gənc 
Nohebonu xanlıq taxt-tacına oturtdu. Nohebo Toqonda Çin təqvimini tətbiq etdi, 
çin şahının qızını aldı və gənc toqonluları sarayda qulluq eləmək üçün Çanyan 
şəhərinə göndərdi. Təbiidir ki, yaranmış müxalifət Tibeti nəzərdə tuturdu, lakin 
641-ci ildə sui-qəsdin üstü açıldı və müxalifət məhv edildi. O vaxt Tibet ordusuna 
tanınmış Qar nəslindən olan əyan Dontsan başçılıq edirdi. O, Srontsanqambo 
Tsenposunda müxalifətdə idi. 
Taytszunun sərt iradəsi və Srontsanqambonun vaxtında tibet siyasətində 
yaranan sərt dönüş müəyyən vaxt Toqonu təhlükəsizləşdirdi, lakin Dontsan Şərq 
üzərinə hücumu bərpa etdi, uzaqgörən olmayan Qaotszun Noheboya təcili yardım 
göstərməkdən imtina elədi, Toqonun taleyi həll olundu. 
Toqon əyanı Sadohuy Tibetə qaçdı və Qaotszunun qərarı barədə Dontsana 
xəbər verdi. Dontsan dərhal müharibəyə başladı və 663-cü ildə Sarı çayın yuxarı 
tərəflərində toqonluları darmadağın elədi. Nohebo arvadı və bir neçə min nəfər ilə 
Çin tərəfindən müdafiə olunan Lyançjouya qaçdı. Qaotstzun birdən ayıldı və 
Toqona qoşun göndərdi, qərb yürüşünün qəhrəmanı Su Din-fanı ona başçı təyin 
etdi, lakin artıq gec idi. Tan imperiyası üçün bundan əlverişli şəraiti təsəvvür etmək 
çətindir. 
211 
 
Ehtiyatlı hərəkət edən Dontsan Qaotszunla razılığa gəlməyə çalışdı, lakin 
onun Toqonu bölmək haqqında təklifi rədd edildi. Dontsan vəfat etdi, onun dörd 
oğlu qaldı, bacarıqlarına görə heç biri atalarından geri qalmazdı: böyük oğlu 
Tsinlin böyük müşavir, kiçik oğlanları isə hərbi rəis oldular və müharibə başladı. 
İmperiya hökuməti son dərəcə ağır vəziyyətə düşdü, çünki ən yaxşı 
qoşunlar Koreyada idilər, yalnız 668-ci ildə Koreyanın zəbt edilməsi başa çatdı. 
Biçurinin dediyinə görə tibetlilər bu müddət ərzində kyanların məskunlaşdıqları 12 
Çin vilayətini dağıtdılar və onlara birləşmiş dansyanların (tanqutların) və xorların 
(toğonluların) hesabına qoşunlarını gücləndirdilər. 670-ci ilə yaxın tibet ordusu 
Tarim hövzəsinə daxil oldu, türkyutların köməyinə və Xotanla ittifaq bağlamasına 
arxayın olaraq Kuçinin divarlarını dağıtdı, bunun da nəticəsində Siçjoudan başqa 
(Turfan) bütün Qərb diyarı tibetlilərin hakimiyyəti altına keçdi. 
Türkyutların sonu. Buhaynqolda ağır məğlubiyyətə düçar olması və 
güzəştə getməməsi imperiya hökumətini Tibetə qarşı yeni mübarizə vasitələrini 
axtarıb tapmağa məcbur etdi. Bu məqsəd üçün qərb türkyutlarından istifadə etmək 
barədə qərar qəbul edildi. 
671-ci ildə xalqın sakitləşdirməkdən ötrü ağsaqqal Aşina Duçji hərbi rəis və 
eyni zamanda Fuyan
61
 canişini təyin edildi. Lakin bunu taktiki cəhətdən yerinə 
yetirmək mümkün deyildi. VII əsrin ortalarından başlayaraq sülaləni müdafiə edən 
Aşina nəslinə ənənəvi hörmət, sonuncu xanlar özlərini çinlilərin sadiq nökərləri və 
öz xalqının düşmənlər kimi göstərdikdən sonra tamam etinasızlıqla əvəz olundu. 
İmperiya idarəsi köçəri rayonlarında nüfuza malik deyildi. Duçji öz vəziyyətini 
möhkəmləndirmək üçün Tibetlə ittifaq bağladı və 676-cı ildə özünü xan elan etdi. 
Tibetlilər Tan imperiyasına iki dəfə, 672-ci ildə və 675-ci ildə sülh təklif 
etdilər, lakin Qaotszun bu təklifləri rədd elədi, 676-cı ildə yenidən başlandı. 
Çinlilər itirdikləri torpaqları ələ keçirməyə can ataraq Tibetə böyük qoşun 
yeritdilər, lakin Buhaynqol yaxınlığında bütünlüklə darmadağın edildilər. Çin 
generalı Se Jin-quy tibetlilərlə sülh bağladı və yalnız bu vaxt geri çəkilmək (670-ci 
il) imkanı əldə etdi. Tibetlilərə qarşı göndərilmiş digər qoşunun başçısı öldüyünə 
görə, yoldan geri qayıtdı və bununla da müharibənin birinci mərhələsi başa çatdı. 
Tibetlilər müharibəni başlayaraq Çanyan şəhərinə qədər qərbi Çini 
darmadağın etdilər, bu vaxt imperiyanın iki ordusu hərəkətsiz qalmışdı. Sonrakı 
677-ci ildə isə Tibet ordusu Duçjinin qoşunu ilə birləşdi və sakinlərin tam köməyi 
sayəsində Kuçunu imperiyalılardan xilas etdi. Bu, Duçjinin aqibətini 
müəyyənləşdirdi. 
Duçjiyə qarşı əyan Pey Xin-qyan başda olmaqla qoşun göndərildi, lakin iş 
toqquşmaya gəlib çıxmadı. Xin-qyan hər yerdə elan etdi ki, o, İran şahzadəsini 
taxt-taca oturtmaq və daşiləri (ərəbləri) sakitləşdirmək üçün gedir, Turfana 
                                                          
61 F u y a n — Çumuqun tayfasının vilayəti, yəni Ebinor hövzəsi. 
 
212 
 
çatdıqda isə orada qışlamaq üçün qaldı, ov etməyə və sağ qalmış Çin məmurlarını 
qonaq çağırmağa başladı. Dəvət edilənlərin arasında Duçji də var idi, onu həbs 
etdilər və Çinə göndərdilər (679-cu ildə). «Həmin vaxtdan on aymik zəiflədi». 
İyirmi il ərzində nə dəyişikliklər olmadı! Mişe qətlə yetirildikdən sonra üsyan 
qalxdı, Duçjenin həbs olunması ilə heç kim hərəkətə gəlmədi. Bu 20 il ərzində 
qərbdə türkyut adının özü yox oldu; o, on ox termini ilə əvəz edildi. On ox 
türklərinin özləri birləşməkdə məna görə bilmədilər, onların tabeliyində olan 
çinlilər və iki nəslin varisləri (dulu və nuşibilər) gündən-günə parçalanmağa 
başladı. Hökm sürən qanunsuzluğu, nifaqı dayandırmaq üçün çinlilər Duçjinin 
əvəzinə iki şahzadəni, Mişenin oğlu Yuankini, Buçjenin oğlu Xuşelonu təyin 
etdilər, 693-cü ildə Yunankin qətl olundu, onu çin taxt-tacının gözdən düşmüş 
varisi kimi ittiham etdilər. Yuankinin oğlu Aşina Suytszı tibetlilərlə vuruşaraq 694-
cü ildə üsyan qaldırdı, lakin darmadağın edildi. Hakimiyyət süni olsa da Xuşelonun 
əlində cəmləşmişdi, lakin türkeşlərin güclənməsi təqribən hər iki cinsdən 60—70 
min nəfər olan öz tərəfdarlarının qalıqları ilə onu Çinə keçməyə məcbur etdi.  
Türkyutların tarixi belə başa çatdı. 
«Qərb diyarı» uğrunda müharibə. 679-cu ildə Tibet-Çin müharibəsində 
gözlənilməz dəyişikliklərin ən yüksək nöqtəyə gəlib çatması qərb və şərq türkləri 
arasında Çin əleyhinə olan əhval-ruhiyyənin güclənməsi ilə əlaqədardır. İmperiya 
hökuməti çox yaxşı başa düşürdü ki, tibetliləri əgər dağlara sıxışdırıb qovmasalar, 
düzdə heç bir qayda-qanun yaranmayacaqdır. Bu məqsəd üçün nəhəng bir ordu 
göndərildi (180 min nəfər). Təhsil görmüş hiyləgər, lakin heç bir hərbi istedadı 
olmayan «dövlət katibi» Li Tszin-syuan orduya başçı təyin olundu. Çin 
salnaməçisi bu təyinetmədə ən başlıca rolu Li Tszin-syuanın rəqibi Se Jinquy ilə 
əlaqələndirir. O, düşmənin hökmdarın qəzəbinə düçar etmək istəyirdi. 
Çinlilər əvvəlcə müvəffəqiyyət qazanırdılar, lakin Kukunor gölü 
yaxınlığında tibetlilər tərəfindən mühasirəyə alındılar. Qoşunun əsas hissəsindən 
ayrılmış Çin avanqardı qırıldı, ordunun özü isə dağlara sıxışdırıldı və əlaqələri 
kəsildi. Mənşəcə koreyalı olan Xeçi-Çan-çjinin cürətli gecə döyüşləri yalnız 
çinliləri məhv olmaqdan xilas etdi; o hündürboylu və son dərəcə cəsur idi, 
Taytszun tərəfindən cəlb olunan və naz-nemət içində böyüyən «ilohe`lərdən 
(udallılar) idi. O, 500 nəfər seçmə döyüşçü ilə tibet düşərgəsinə soxuldu, düşmənin 
arasına çaxnaşma saldı və mühasirədən çıxdı, bununla da yaxın vaxtlara qədər 
dəhşətli hesab olunan ordunun qalıqları xilas edildi. 
Qaotszun ümidsiz halda şura çağırdı ki, tibetlilər barədə bir qərar qəbul 
etsinlər, lakin saray adamlarının fikirləri haçalandı və şura heç bir qərar qəbul 
etmədi. Artıq Tibet təhlükəsi Çinin üzərinə qonmuşdu. Elə həmin 679-cu ildə 
tsenpo Manromatsan vəfat etdi və onun səkkiz yaşlı oğlu Dudsron taxta oturduldu. 
Onun vaxtında Tsinlin öz qardaşları ilə birgə bütün hakimiyyəti əlində saxladı. 
680-ci ildə tibetlilər Çinə soxuldular və Li Tszin-syuanyunu tam 
məğlubiyyətə uğratdılar, lakin Xeçi Çan-çji üç min nəfər seçmə «mühasirə yaran 
213 
 
atlılarla» gecə vaxtı tibet düşərgəsinə basqın etdi və düşməni geri çəkilməyə 
məcbur elədi. Bu qələbədən sonra sərhəd xətti üzrə rəis təyin edilmiş Xeçi Çan-çji 
70 xəbəredici məntəqə tikdirdi və öz qoşununu çörəklə təchiz eləmək üçün dövlət 
torpaqlarını aldı, lakin buna baxmayaraq, tibetlilər Çinin sərhədlərində yaşayan 
kyanların köməyi ilə sərhəd xəttini pozaraq Yunnana soxuldular və meşədə 
yaşayan, maney adı ilə tanınan yarım vəhşi tayfaları özlərinə tabe etdirdilər. 
Daha sonra, 681-ci ildə Tsinlinin qardaşı tibet sərkərdəsi Tszanbu Çinin 
içəri tərəflərinə soxulmağa çalışdı. O Xeçi-Çan-ji tərəfindən geri oturdulsa da lakin 
bu, vəziyyəti xilas etməyən müdafiə müvəffəqiyyəti idi. Vəziyyət çinlilər üçün 
təhlükəyə çevrilirdi. Bu vəziyyət 689-cu ildə, çin qoşunları Qərb diyarında 
tibetlilər tərəfindən darmadağın edildikdən sonra daha da kəskinləşdi. Çin 
hökuməti vahimə içində Qərb diyarından imtina etməyə hazır idi, lakin tarixçi 
Tsuy-yun məlumat verib qərb malikanələrini nəyin bahasına olursa-olsun əldə 
saxlamaq zəruriliyini sübut elədi. Belə ki, qədim vaxtlarda «simlər hunların sağ 
əlini kəsdilər... Əgər dörd yerdə qarnizon saxlamasaq, onda Tufan (tibet) qoşunları 
Qərb diyarına gələ bilməz. Qərb diyarı silkələnib təlatümə gəlsə, onda cənubda 
yaşayan kyanlarda da çat yaranacaqdır. Elə ki, onlar arasında ittifaq bağlandı, onda 
Xesinin başı üzərini labüd təhlükə bürüyəcəkdir... Əgər şimal tufanlılar ilə əlaqə 
yaratsa, onda on ox (qərbi türklər) və Şərqi Türküstan bizim üçün məhv olacaqdır». 
Təqdimat təsir etdi: qərb türkləri ilə sayı artırılmış yeni ordu yaradıldı və 
692-ci ildə bu ordu tam qələbə qazanaraq Qərbi diyarları tibetlilərdən azad etdi. 
Eyni zamanda, görünür tibetlilərdən bezmiş kyan və manilər Çinin himayəsi altına 
keçdilər. Tibetlilər onların bəzilərini tutub saxlaya bildilər, lakin xilas olub 
qaçanlar Çinin daxilində torpaq alaraq qərb sərhədlərinin müdafiəsini 
gücləndirdilər. 
Tibetlilərin şahzadə Aşina Suytszının köməyinə qərbdə öz hökmranlıqlarını 
bərpa etmək cəhdləri də həmçinin müvəffəqiyyət qazanmadı, hökmdarın qardaşları 
tərəfindən təşkil edilən yürüş isə 695-ci ildə uğursuzluqla başa çatdı. 
Lakin Tsinlin inadkar idi. O, 696-cı ildə Lyançjouya basqın etdi (Alaşanda) 
və tam qələbə qazanaraq dinc təkliflərlə elçi göndərdi. Tsinlin imperiya 
qarnizonlarının dörd əyalətdən çıxarılmasını və dulu vilayətinin imperiyaya 
qalması məqsədilə nuşibi vilayətinin Tibetə güzəşt edilməsini təkid etdi. Çinlilər 
əvvəlki Toqon ərazisinin də qaytarılmasını tələb edirdilər, lakin Tibetin daxili 
vəziyyətini nəzərə alaraq şüurlu şəkildə danışıqları uzatdılar. Haqq-hesab düzgün 
oldu. Tibetdə baş verən fitnə-fəsad və dövlət çevrilişi Tan imperiyasını bir daha 
xilas etdi. 
Tibetdə çevriliş. Uzanan müharibədə fasilələrlə müvəffəqiyyətin 
qazanılması Tibet və Çini eyni vəziyyətdə əldən salmışdı, lakin hər iki dövlətdə 
əldən düşmə xarakteri müxtəlif idi. 
Çin ictimai fikri ümumiyyətlə sərhəddənkənar malikanələr uğrunda aparılan 
müharibələrə qarşı idi. Belə müharibələr xalqa yox, imperiya hökumətinə, eyni 
214 
 
zamanda nüfuzunu itirən hökumətə lazım idi. Çinlilər sakitcəsinə əkinçiliklə, 
sənətkarlıq və klassik ədəbiyyatı öyrənməklə məşğul olmaq istəyir, quru səhralara 
və qarlı dağlara uzaq yürüşlərə getməyi sevmirdilər. 
İmperiya hökuməti düşmənlərin çoxluğundan narahat idi: ərəblər Orta 
Asiya malikanələrinə göz dikmişdilər, türklər bütün şərqi tutmuşdular, şərqdə 
mukri və kidanlar qaynayırdılar. Hər yerdə ordu lazım idi, lakin qoşuna edilən 
əlavə qüvvələri öz mövqelərimizi qoruyub saxlamaq üçün Tibetə qarşı göndərmək 
lazım idi. Odur ki, imperiyalılar da həmçinin sülh istəyirdilər. 
Tibetin daxilində də birlik yox idi. Sərhədlərdən qənimətlərin hər il ölkəyə 
gətirilməsinə baxmayaraq, onun kiçik bir payı Qar ailəsinə, yəni Tsinlinin 
qohumlarına çatırdı. Bu, yerdə qalan nüfuzlu nəsillərin, habelə azad döyüşçülərin 
geniş təbəqəsinin narazılığına səbəb olurdu. Adətən olduğu kimi, hökmdarlıq edən 
nəslin düşmənlərinin yaxın adamları həmin vaxt taxtda oturan tsenpo 
hakimiyyətindən məhrum olanlara müraciət etdi. O vaxt Dudsronun 25 yaşı tamam 
olurdu. Dunxuan salnaməsinə uyğun olaraq o aydın ağla malik olub xainləri 
qəddarcasına cəzalandırırdı. Öz tibetlilərindən savayı onu cəsur Nepal dağlıları və 
Tan imperiyasında Tibetdə repressiyadan xilas olunan qərbi türklər də müdafiə 
edirdilər. 
Tsinlin imperiya elçilərini Tibetə buraxmaqla səhvə yol verdi. Təcrübəli çin 
diplomatları hökmdar və tsenpo ilə sülh haqqında danışıqlar apararaq boş vədlər və 
hədiyyələrlə qəsd təşkil edilməsini stimullaşdırırdı. Tsenponun özü bu qəsdin 
başında dururdu. 
695-ci ildə Dudsron Qar ailəsindən bir nəfəri qətl etdiyi zaman mübarizə 
başladı. Dərhal qətldən sonra tsenmo (tsenponun arvadı) bir çox insanları, yəqin ki, 
Qar ailəsinə tabe olan döyüşən ordu tərəfindən taxt-taca ediləcək qəsdlərin 
təhlükəsizliyini təmin etmək üçün öz qohumlarını çağırdı. 
699-cu ildə sui-qəsdçilər ov etmək bəhanəsi ilə döyüşçüləri toplayaraq 
hökumətin dörd mindən çox tərəfdarlarını tutdular və onları öldürdülər. Sonra 
Dudsron hökmdarı ordudan paytaxta çağırtdırdı, lakin o, onu açıq-aşkar ölüm 
gözlədiyini bilərək öz qoşununun sədaqətinə arxayın olub üsyan qaldırdı. Lakin 
döyüşçülər hökmdarları naminə (tsenpo) öz sərkərdələrindən üz döndərib 
dağıldılar. Tsinlin vəziyyətin çıxılmaz olduğunu görərək yüz nəfər sədaqətli 
tərəfdarı ilə birlikdə özünə qəsd etdi. Sağ qalmaq istəyən şəxslər isə Tsinlinin oğlu 
tərəfindən Tan imperiyasına verildi. Onları şərafətlə qəbul elədilər və sərhəd 
qoşunlarına yazdılar, çünki onların Tibetə geri qayıtması artıq mümkün deyildi. 
Vəziyyət bütünlüklə dəyişdi. Tibet təcrübəli sərkərdələrdən və ən yaxşı 
qoşundan məhrum oldu, Çin isə 8 min nəfər təcrübəli döyüşçü qazandı. Təbiidir ki, 
imperiya hökuməti Tibet ilə dinc danışıqları kəsdi və bütün cəbhələrdə müharibə 
başladı. İndi artıq üstünlük müəyyən qədər imperiyanın tərəfində idi. Çinlilərin 
özləri qələbələrini yeni Tibet sərkərdələrinin təcrübəsizliyi ilə əlaqələndirirdilər. 
700 və 702-ci illərdə olan yürüşlər tibetlilər üçün böyük itkilər hesabına dəf edildi. 
215 
 
Dudsronun sülh və Çin şahzadə qızı ilə nigah bağlaması haqqında xahişi qızıl və at 
verilməsi təklifi ilə irəli sürülsə də, heç bir nəticə vermədi. Sərhəd müharibəsinə 
baxmayaraq Tibetə keçmiş Çin diplomatları tsenpo Dudsronun düşdüyü yeni 
çətinliklər barədə öz hökumətinə məlumat verirdilər. Cənub sərhədlərindən asılı 
olan dövlətlərin hamısı — Nepal, Hindistan və başqaları ayağa qalxmışdılar. 
Dudsron 703-cü ildə Hinduslara qarşı yürüşdə həlak oldu. İmperiya qələbə 
qazandı, lakin bu qələbə vaxtında qazanılmamışdı. Şərq türklərinin varisləri — göy 
türklər Tibet—Çin müharibəsindən istifadə etdilər. Onlar arasında 50 il idi ki, 
narazılıq yaranmışdı, bunun da sayəsində qana susmaq hissləri qızışmışdı. 
Tsenpo öldükdən sonra tayfaların üsyanı və əyanların ədavəti yenidən baş 
qaldırdı, Dudsronun qardaşı isə Nepalın taxt-tacını itirdi. Lakin artıq 705-ci ildə 
varlı Ba və Dro ailələri qayda-qanun yaratdılar, Çinə gəlmiş tibet elçisi taxt-tac 
Meaqt-somanın — yeni tsenponun sahib olması haqqında məlumat verdi. 
Buddaçılar onun vaxtında öz mövqelərini saxladılar. Məbədlərin inşası, müqəddəs 
kitabların tərcüməsi və hind alimlərinin dəvəti davam etməyə başladı. Buddizm və 
bon birgə yaşamağı öyrənmək üçün səy göstərməyə başladılar. 
 
XX f ə s i l 
 
XALQIN DƏYİŞMƏSİ 
 
Altay dağlarında. Hazırda Dağlıq Altayın şərq hissəsində telengitlər 
yaşayırlar. Öz köhnə adı olan tölösü qoruyub saxlamış əsas tayfa da (hissə) onların 
sırasına daxildir. Telengitlər şimalda qaraşın tatarlar ilə (yiş-kijilər), şərqdə 
tuvinlərlə, cənubda qazaxlar ilə, qərbdə isə öz altaylıları ilə (altay-kijilər) 
qonşudurlar. Çətin keçidləri olan hündür dağlar telengitlərin yaşadığı rayonların 
təbii sərhədləri olub, onların həm dillərinə (altay dilinin telengit ləhcəsi böyük 
miqdarda monqol ünsürlərini özündə saxlayır), həm də özünü digər altay tayfaları 
ilə müqayisə etməkdə ifadə olunan orijinallığın müəyyən qədər qorunub 
saxlanmasına təsir göstərir. 
Çulışman, Başqaus və Ulağan vadilərində yaşayan şimal telengitləri özlərini 
teleslər adlandırırlar. Bu rayon yüksəkdə yerləşən yaylaları, üstəlik bir-birilə 
kəsişən iki dağ çayı — Kubadru və Çibitsu ilə cənub rayonundan ayrılır. Cənubi 
telengitlər Çum çayının aşağılarından başlayaraq onun Katun çayına tökülən 
hissəsinədək yaşayırlar. Onların adı Çuy-kijidir (çuy insanları). 
«Telengit» termini «tölös» terminindən genişdir, çünki onlar tölöslər 
adlanmayan bir qrup əhalini də özündə birləşdirir. Tölöslərlə bərabər əsas adlar — 
az
*
, soyon, mayma və başqaları da mövcuddur. 
                                                          
* V. V. Bartold bu tayfanın əcdadlarını Yeniseydəki ostyaklara - assinlərə, iranlılara—alanlara aid edirdi 
və az adına türk-fars sözü kimi baxırdı. 
216 
 
Tölöslər vaxtilə hakim özək olub, özünün tölös kimi qədim olan telengit 
etnik adını dəyişmişdi. VII əsrdə telengitlər (çin dolanqe) Orxondan qərbə tərəf 
yerləşmiş Xanqayda geniş əraziyə malik idilər və tölös tayfalarından biri hesab 
olunurdular. 
Tölös adının Orxon yazılarında xatırlanan tolislərlə oxşarlığı Aristovun da 
diqqətini özünə cəlb etmişdir, lakin o buna yalnız səthi irad tutmaqla 
kifayətlənmişdir. Çünki onun dövründə «tolis» Orxon termininin məzmunu aydın 
deyildi və kəskin mübahisələrin obyektinə çevrilmişdi. Qərb orientalistlərindən 
olan Tomsen, Xirt və Şavann tolisləri Çin salnamələrindəki telelər ilə 
eyniləşdirirdilər, rus alimlərindən Bartold, Melioranski, Aristov və Qrumm-
Qrjimaylo isə tolisləri köklü türk tayfaları, «teledən ayrı» olan xüsusi tayfa hesab 
edirdilər. O vaxt qərbi Avropa alimləri öz baxışlarının düzgünlüyünə inanaraq hər 
hansı təsdiqedici faktların gətirilməsində özlərinə əziyyət vermirdilər. Aristov 
iqtisadiyyatı öyrənmək əsasında müəyyən etdi ki, tölölərin nəslinə tölöslər deyil, 
tölöutlar aiddir. Qrumm-Qrjimaylo da tarixi materialı öyrənmək əsasında bu 
nəticəyə gəlmişdir. 
Oyratların keçmiş təbəələri olan telengitlər Qərbi Monqolustandan 
mancurların əlindən Altaya qaçdığı vaxt XVIII əsrin ortalarında tölöslər ilə 
telengitlərin birləşməsi baş verdi, imperator Tsyan lun oyratların axırıncı adamları 
qalana kimi öldürülməsi əmrini vermişdi. Tədricən telengitlər bu diyarda VII əsrin 
ortalarından başlayaraq yaşayan teleslərlə qaynayıb qarışdılar. Onlar buralara türk 
şöhrətinin və istiqlaliyyətinin sonuncu müdafiəçisi olan Çebi xan ilə birgə 
gəlmişdilər. 
Telesler öz əcdadlarına — tölöslərə ayrılmış türkyutlara az oxşayırdılar, 
lakin bu təbiidir, çünki sıldırım qayalar, cəngəlliklər və düşmənlər ilə əhatə 
olunmuş xalqlar üçün min il ərzində az dəyişiklik olmamışdır. Lakin arxeologiya 
əcdadlar və varislər arasında belə bir əlaqənin olduğunu müəyyənləşdirir. 
Yüksək dağlarda gizlənən kiçik xalq əgər hər hansı bir abidə qoyub 
getməsəydi tarix üçün tam unudulardı. Tölöslərə ayrılan türkyutların qəbirləri şərqi 
Altayın demək olar bütün çölünü tutur. Bu, daş çəpərlərdir, əynində əbası olan 
əzələli, belindən qılınc asılmış və sağ əlində piyalə tutmuş kişinin yonulmuş daş 
heykəlidir. Bu çəpərlərin içindən çox vaxt kül — yandırılmış cəsədin qalıqları 
tapılır.
*
 Qəbirlərdən Şərqə doğru torpağa basdırılmış kobud, yonulmuş daşlardan 
                                                          
* L. R. Kızlasov belə hesab edir ki, çəpərlər qəbir deyil, vəfat edənin xatırlanan yeridir, külün və heyvan 
sümüklərinin, əşyaların olmasını isə belə izah edir ki, onları «gətirmiş və daş ilə üstlərini örtmüşlər». 
Lakin o, türkyutların bunu nə üçün etdiyini demir (bax: L. R. Kızlasov - Тува... стр. 57. 62). Kızlasov, 
A. A. Evtyuxova və S. V. Kiselevin (bax: L. A. Evtyuxova, Каменные изваяния…, стр. 130—132. S. 
V. Kiselev, Древняй история., стр. 546) fərziyyəsini təkrar edir, lakin yeni sübutlar gətirmir və mənim 
dediyim fikirləri təkzib etmir. L. R. Kızlasovun qeyd etdiyi kimi közərmiş torpağın olmaması heç də 
burada ehsanın verilməsindən xəbər vermir, külün basdırılması, yaxud ölünün yandırılmasını torpaqda 
deyil, taxta meydançada da asanlıqla etmək olar. Sonuncu halda meyidin yandırılması başa çatdırılmır, 
bu da dəfn mərasiminin təsvirinə ziddir (bax: L. N. Qumilev. Алтайская ветв... стр. 107). Bundan 
217 
 
balbalların məzarları uzanır. Bu abidələr mərhumun qəhrəmanlığına qoyulmuşdur 
— hər balbal özünün öldürdüyü düşməni təsvir edir. Bir çox qəbirlərdə balbal 
yoxdur. Görünür, orada qadın və uşaqların külü dəfn olunmuşdur. 
Balballar bir-birindən iki cür kəskin şəkildə fərqlənən formalara malikdir: 
şişuclu və başı dik olan yastı. Əgər Orxon yazılarında gətirilən təsvirləri, yəni «hər 
balbal müəyyən insanı təsvir edir» fikrini nəzərə alsaq, onda belə bölgünü təsadüfi 
hesab etmək olmaz. Burada mühüm etnoqrafik əlamət — baş geyimi həkk 
olunmuşdur. Çöldə yaşayanlar şişuclu, altaylılar isə yastı girdə papaq qoyurlar. 
Türkyutlar VII əsrdə Altaya gəldiyi vaxt bir tərəfdən aborigenlər — 
altaylılar, digər tərəfdən isə qazaxların əcdadları olan çöldə yaşayan tayfalar 
onların düşmənləri idilər. Görünür, türkyutlar VII—IX əsrlərdə hər iki cəbhə ilə 
mübarizə aparmışlar ki, bu da balbalların təsvirində əks olunmuşdur. Əgər bu 
ədalətlidirsə, onda biz qeyd edə bilərik ki, çöldə yaşayan tayfalarla mübarizə çox 
uğurlu olmuşdur: belə ki, bizim öyrəndiyimiz 486 balbaldan 329-u şişuclu, 157-ci 
isə yastıbaşlıdır. 
Görünür, Çebi xandan sonra da çöldə yaşayan köçərilərin üzərinə edilən 
qəfil yürüşlər meşədə hər ağacı və dərələrdə hər bir daşı tanıyan dağlılarla aparılan 
gərgin mübarizədən müvəffəqiyyətli keçmişdir. Bəlkə də elə buna görədir ki, 
yastıbaşlı balballar, bir qayda olaraq, şişbaşlı balballardan daha böyükdür. 
VIII—X əsrlərdə yaşayan türkyutlar — tölöslər haqqında tarixi 
məlumatlarımız olmadığına görə hətta lal daşların bizə vermiş olduğu cüzi 
məlumatların da böyük əhəmiyyəti vardır: əlbəttə, bu mübarizənin səbəbləri bizə 
məlum deyildir, lakin onun ümumi gedişinin və istiqamətinin aydınlaşdırılması 
tarix elmi üçün artıq böyük müvəffəqiyyətdir. 
                                                                                                                                      
əlavə, «çəpərlərin» birindən insan sümükləri tapılıb (A. A. Qavrilova, Кудырге, стр. 9). L. R. Kızlasov 
təsdiq edir ki, yalnız əyanların cəsədləri yandırılırdı. O, belə bir fikrə əsaslanır ki, 630-cu ildə 
epidemiyaya görə Uzun divarların cənub tərəfində xeyli insan sümükləri yığılıb qalmışdır (Н. Я. 
Бичурин. Собрание сочинений... т. I, стр. 256): Lakin bu o deməkdir ki, meyidləri yandırmağa vaxt 
çatdırmırdılar, yalnız 628-ci ildən Taytszun türkyut xaqanlığının məhv edilməsini — yayı, səmada beş 
günəşi, qırmızı dumanı sadalayaraq türkyutların cənazələri daha yandırmadıqlarını da əlavə edir ki, bu 
da ənənənin pozulması deməkdir, onlar allah və ruhlar tərəfindən məhvə düçar olacaqlar. Tamamilə 
aydındır ki, meyidi dəfn etmək ənənəni kobud surətdə pozmaq demək idi, qayda-qanun bərpa 
edildikdən sonra 634-cü ildə Qat-İl-xanın cəsədi yandırıldı, 639-cu ildə isə onun qohumu Helohunun 
cəsədi də yandırıldı. L. R. Kızlasov ənənənin dəyişməsi haqqında fikri ümumi mətndən ayıraraq, bunun 
əsasında təsdiq edir ki, «türklər VI-VIII əsrdə hər yerdə adət üzrə meyidi atı ilə bərabər dəfn edirmişlər» 
(Тува... стр. 153) Bizim fikrimizcə, L. R. Kızlasovun təsdiqi türk adını götürmüş əsl köçəri türk 
xanlarına münasibətdə ədalətlidir, lakin bu, hakim tayfa hesab olunan türklərin özlərinə L. R. 
Kızlasovun özünün cəsəd yandırma adətini qəbul etdiyi türklərin yuxarı pilləsi üçün ədalətli hesab edilə 
bilməz. 
 
 
218 
 
Yeni mühitdə keçirtdikləri iki yüz il ərzində xalq dəyişməyə bilməzdi. 
Türkyutların Altay dağlarına qovulmasının əvvəlki qüdrətinin bərpa edilməsi 
haqqında ilkin ideya özünü doğrultmadı, zaman onların ümidlərini qırdı. 
Çöldə hərc-mərclik yarandıqda, ondan türkyutlar deyil, kidanlar istifadə 
etdilər, türkyutlar heç vaxt siyasi meydanda çıxış etmədilər? Nə üçün? Bu suala 
fiziki və iqtisadi coğrafiya cavab verə bilər. 
Türkyutlar tarixən çöldə yaşayan, heyvandarlıqla məşğul olan xalqdır. 
Böyük Altayın cənub yamaclarında ilkin yaşayış yerlərinin olması çöldəki 
sahələrdən istifadə etmək imkanından onları məhrum etməmişdi, meşə isə əsas 
təsərrüfat növünə — köçəri maldarlıq peşəsinin əlavə edilməsinə xidmət edirdi. 
Onlar dağlara qovulmalarına baxmayaraq öz məişətlərinin əsası olan maldarlığı 
saxladılar, lakin örüş sahələri çay vadilərindən şimal yamacları ilə məhdudlaşdı. 
Sürünün sayı azalmaya bilməzdi, türkyutlar özlərinin qida mənbələrini ov etməklə 
təmin eləmək məcburiyyətində qaldılar. Lakin onlar son dərəcə səmərəli olan çöl 
ovunu deyil, az əmək sərf olunan fərdi ovu — meşə ovunu əsas götürdülər. Yeni 
şəraitə uyğunlaşan xalq yeni təsərrüfat növü yaratmalı idi. Bu təsərrüfat əvvəlkinə 
nisbətən onu xeyli pis təmin edirdi. Sibirin qütb arxasındakı yerlərin iqlimi kimi bir 
o qədər sərt olan Altay dağlarının iqlimi ilə mübarizə də az qüvvə tələb etmirdi. 
Bunun nəticəsində xalq yeni keyfiyyətlər qazandı, lakin təbiidir ki, köhnə 
keyfiyyətləri də itirdi. Davakar köçəri heyvandarlardan azadlıqsevər, oturaq həyat 
keçirən heyvandarlar yarandı. Qısaca desək, türkyutlar teleslərə
*
 çevrildilər. Bu 
dönüş IX əsrin ortalarına düşür, bu vaxt onlar Çində elçiliyi öz vaxtını keçirmiş 
ənənə hesab edirdilər, çünki bu ənənəyə mənasız yerə qüvvə sərf olunurdu. Lakin 
bu kiçik xalq hələ özünü müdafiə edə bilirdi. Naymanların şərqdən və qərbdən 
teleslərin malikanələrini əhatə etməsinə baxmayaraq, onlar Dağlıq Altayın şərq 
hissəsini tuta bilmədilər. Bu ondan görünür ki, «Yuan çaomişi»də teleslər 1207-ci 
ildə Cuci xan tərəfindən zəbt edilmiş suveren tayfaların sırasında xatırlanır. 
Teleslərin müstəqilliyi bununla da bitmişdir. 
Şimal düzlərində. Şimalda, yenicə dağıdılmış düzlərdə və Çində baş verən 
«ədalətli vətəndaş müharibəsi» vaxtı zəbt edilmiş cənubda dəmir qurşağı dağıtmaq 
təhlükəsi yaradan qızğın bərpa prosesi gedirdi. Bu proses onları Tan imperiyasına 
— vahid bir yerə bağlayırdı. Qobi səhrasının hər iki tərəfində yeni xalqlar — həyat 
tərzləri bir-birinə yaxın olan, səyləri və mədəniyyəti ilə seçilən göy türklər və 
uyğurlar təşəkkül tapırdı. 
Çöl — həyat üçün yararlı yerdir. Çölün mərkəzi hissəsi olan dağ keçidləri 
meşə ilə örtülüdür, bu da müxtəlif landşaft və təsərrüfatın inkişafı üçün zəngin 
imkanlar yaradır. Lakin şimaldan çölə tərəf tayqa birləşir — bu yer həyat üçün az 
yararlıdır, təsərrüfatın inkişafı üçün isə ən az imkanlara malikdir. «Tayqalı dəniz» 
                                                          
* Telesləri telelərlə heç vəchlə qarışdırmaq olmaz, çünki teleutlar telelərin varisləri hesab olunurlar. 
 
219 
 
— meşə massivi üçün ən yararlı addır. O meşə düzlərini meşədəki tundrada 
yaşayan tayfalardan ayırır. Çöl şimala doğru uzanıb gedir və daha çox öz 
əhəmiyyətinə görə VII—VIII əsrlərdə Yenisey çayının yuxarı tərəflərində yerləşən 
rayon olmuşdur. Burada türk və uyğurlara qətiyyən oxşamayan qırğız mədəniyyəti 
yaradılırdı. Dillərinin və yazılarının bir-birinə oxşamasına baxmayaraq, qırğızlar 
bəzi xüsusiyyətlərinə görə türklərdən və uyğurlardan çox uzaq idilər. Onlar sanki 
bərabərtərəfli üçbucağın üçüncü zirvəsini tuturdular ki, bu da ümumi inkişafı 
şərtləndirən, fasiləsiz mübarizənin harmonik gərginliyini, vahid bütövlüyünü 
təmsil edirdi. 
Şimalda, şərqdə və şimali-qərbdə yaşayan qırğızlar xalqlarla, daha doğrusu, 
Orta Asiya ilə heç bir əlaqəsi olmayan tayfalarla həmsərhəd idilər. Bu qədim 
sibirlilər heç bir bütövlüyə malik deyildilər ki, özlərini qonşulara qarşı qoysunlar 
və bir-birilə ümumi dil tapa bilsinlər. Sibirdə VIII əsrdə etnik müxtəliflik XVIII 
əsrə nisbətən daha çox idi. Qafqaz sıra dağlarında müxtəlif xalqların çoxsaylı 
qalıqları özlərinə yurd tapdığı kimi, Sibir tayqasında da həmçinin 2000 il ərzində 
intensiv inkişaf yolunda duran tayfaların qalıqları yaşamaqda davam edirdi. 
Qırğızların ərazisinin Sibir tayqasında yaşayan tayfalara bilavasitə yaxın olması 
təbii şərtlərlə bərabər Qırğız dövlətinin imkanlarını və inkişaf istiqamətlərini də 
müəyyən etdi. S. V. Kiselevin tədqiqatlarına əsasən Qırğız xanlığı bir neçə tayfanın 
birləşməsindən yaranmışdı, onun başında xaqan dururdu. 
Mənbələr Qırğız xanlığının şimal sərhədlərini aşağıdakı şəkildə müəyyən 
edir: «Cənub-qərbdən Qeloluya doğru», yəni karluklara qədər (bəlkə də qırğızlar 
Tomi və Bin çaylarının yuxarı qollarına, Salair sıra dağlarına qədər hökmranlıq 
edirdilər); şərqdən Güliganiəyə qədər (yəni Anqaranın yuxarı tərəflərində 
məskunlaşan kurikanlara qədər); şimalda çox vaxt qırğızların öz miqdarından cəmi 
üç dəfə çox olan çoxsaylı boma və yeloçji xalqı onlarla tez-tez savaşırdı». 
Bomalılar atçılıqla məşğul olur, torpaq şumlayır, taxta evlər tikirdilər, lakin 
dövlət yaratmırdılar. Hər bir tayfanı öz başçısı idarə edirdi. Bomalıların görkəmi 
qırğızlara oxşayırdı, lakin onlar başqa dildə danışırdılar. Görünür, bu müəmmalı 
xalqın ərazisi Anqaradan aşağıda yerləşən vadilər, Alakçin ölkəsinin yerləşdiyi 
torpaqlar imiş. Deməli, Qırğız xanlığının şimal sərhədləri Krasnoyarskdan bir 
qədər şimala tərəf keçirmiş. 
V. V. Bartold bomalıların Yenisey astyakları, yəni ketlər olduğunu güman 
edir, onlarda cənubdan, qüdrətli kilik xalqı tərəfindən hücum olunması rəvayəti 
qorunub saxlanmışdı. 
Qırğız xanlığının qeyd olunmuş hipotetik şimal sərhədləri «Tanşu»da da öz 
əksini tapmışdır: bütün çaylar (Yenisey hövzəsinin) şimali-şərqə axır. Xyaqası 
adlayaraq onlar birləşir və şimala axırlar». Söhbət Anqara çayının bir qədər aşağı 
hissədən daha çox Yenisey çayına tökülməsindən gedir. Bu halda sərhəd uqra-
samodiyalılar və svenklərdən ibarət olan türk xalqlarının indiki etnoqrafik 
sərhədləri ilə uyğun gəlir. 
220 
 
Şərq sərhədlərinə gəldikdə isə, iki sərhəd olmuşdur: əsas, birinci sərhəd 
Şərqi Sayanın ətəklərindən, ikinci sərhəd isə Oka (Anqaranın çölü) və Anqaranın 
suayırıcından keçmişdir. Bu iki sərhəddin arasında üç tayfa — dubo, yəni tuvinlər, 
miliqe, yəni merkitlər və eçjilər — kosoqol uryanxaylı açjenlər yaşayırdılar. 
Qırğızlar meşələrdə yaşayan bu tayfalar üzərinə yürüşlər edir, əsir götürdükləri 
adamlardan qul kimi istifadə edirdilər. Meşədəkilər qəsbkarların gecə basqınlarına 
hücumla cavab verirdilər, lakin muvəffəqiyyətli müqavimət göstərməyi təşkil edə 
bilmirdilər. Qırğızlar bunun əvəzində Anqarada yaşayan kurıkanlar tərəfindən 
möhkəm müqavimətə rast gəlirdilər. Məhz ikinci sərhəddə gərgin, fasiləsiz 
müharibə gedirdi, Sayan meşəsində yaşayanlar kurıkanlar «kurum dəmirçiləri» 
tayfası ilə birləşirdilər. 
Çin tarixinin ənənələri kurıkanları teles tayfa qrupuna aid edir və onların 
dilinin qırğız dilindən fərqli olduğunu göstərir. Bir halda ki, kurıkanların yakutların 
əcdadı, xakasların isə qırğızların varisi olduğu müəyyən edilmişdir, bu bizi 
təəccübləndirməməlidir: hər iki dil lüğət tərkibinə və fonetikaya görə son dərəcə 
fərqlənir, «başqa xalqa mənsub olan xalqlar» barədə məlumat toplayan təcrübəli 
Çin zabitlərinə belə qrammatik quruluşdakı oxşarlıq arasındakı fərqlər gözə 
görünməli idi. Buna görə də kurıkanları teles tayfası qrupundan ayırmağa əsasımız 
yoxdur. 
Bu, teleslərin yüksəliş dövrü idi. Bu dövrdə məişətin, ideologiyanın və 
sosial münasibətlərin mürəkkəbləşməsi prosesi gedirdi. Bu dövrdə qəhrəmanlar 
doğulurdu. Onların bir hissəsi tarixi yaddaşda məhv olmuşlar, lakin bəziləri 
haqqında məlumatlar Çin salnamələrinə düşmüş, gələcək nəsillər üçün qorunub 
saxlanmışdır. 
Sibirdə aparılan arxeoloji işlər belə bir mühüm məsələni 
müəyyənləşdirməyə imkan vermişdir ki, arxeoloji «kurum çin mədəniyyəti» 
kurıkanların areala yayılmasına müvafiq gəlir, Baykal sıx məskunlaşmış sahilləri 
ilə birgə onun coğrafi mərkəzi olmuşdur, onun əsas yayılma sahəsi isə Anqara və 
Lena çayının yuxarı tərəfləri, Olxon adası da daxil olmaqla Baykala qədər olan 
sahə olmuşdur. 
Kurıkanlar filiz əridir və yüksək keyfiyyətli dəmir əldə edirdilər, bu 
günədək qorunub qalan qalalar, şəhərlər tikir, gözəl atları olan ilxılar saxlayır və 
saxsı qablar hazırlayırdılar. Onların sənətləri qırğız sənətini, paltar və yazıları isə 
türkləri xatırladır. 
Teles tayfaları öz tarixləri ərzində dəfələrlə yaşadıqları yeri dəyişmişlər. VII 
əsrin ortalarında onların yaşayış sahələri aşağıdakı kimi olmuşdur.  
Qərbdə Tszabxan çayı və şərqdə Orxon mənbələri arasında yerləşən Xanqay 
dağlarında dolange-telengitlər yaşayırdılar, Selengi çayından yuxarılarda isə 
sıqeizgillər, Selengi və Orxon arasında tunlo-tonqralar, Selengi və Orxonun aşağı 
axarları ətrafında puqu-buqular, Toloy və Orxon arasındakı çöldə uyğurlar, 
Kerülendən şimala doğru, Xanteym və Xinqan arasında bayequ-bayırkular, Selengi 
221 
 
vadisində, qərbə doğru puqular — sıqelər, bayırkadan cənuba doğru baysilər. 
Zabaykalyedə — huligan — kurikanlar, Alaşan dağlarında ade-edizlər, Ordosdan 
qərbə doğru uzanan çöllərdə isə hun və kibilər yaşayırdılar. 
Teles tayfalarından şimala tərəf, yuxarı Yenisey hövzəsində qırğızlar, şərqi 
Zabaykalyedə isə bizə naməlum olan qyuylobo tayfası yaşayırdılar. 
Türkyutların basqınından sağ qalanlar zorla şərqi Xanqaya, Otuken 
rahibliyinə qovuldular, lakin görünür ki, onlar orada az olmuşlar. Türklərin böyük 
hissəsi Sirlərlə qarışaraq Ordosdan şimala və şərqə tərəf, İnşanyadan ayrılmış 
qollara qədər yerləşmişdi. Qobi səhrası şimalda yaşayan köçəriləri cənubdakılardan 
bir dəniz kimi ayırırdı, lakin istər burada, istərsə də orada köçəriləri çin canişinləri 
idarə edirdilər. 
Cunqariya və Yeddi suda aşağıdakı xalqlar yaşayırdılar. Qara İrtış və 
Urunqu hövzəsində — karluklar
*
, mərkəzi Tyanşanda İli çayı üzərində türkeşlər, 
onlardan qərbə tərəf isə şunişlər, cənub-qərb Cunqariyada neşetilər, Manas çayı 
üzərində və ondan şərqə tərəf xulişilər
*
, Cənubi Cunqariyanın şərq hissəsində 
basimilər (basmalılar)
*
 və elə oradaca şatolar — orta Asiya hunlarının
*
 qalıqları 
yaşayırdılar. 
Sadaladığımız məlumatlara əlavə olaraq, Orxon yazıları türkeşlərin 710—
711-ci illərdə vuruşduqları kenqeres xalqı haqqında məlumat verir. Onlar başqaları 
yox, peçeneqlər imiş, özlərinə uydurma kanqar adı qoymuşdular. Bu xalq Sır-
Dəryanın aşağı və orta axını ətrafında yaşayırdı. 
Qara İrtışda yaşayan karluklar və Sır-Dəryada məskunlaşan peçeneqlər — 
kanqarlar arasında geniş çöl var idi ki, orada bu vaxt artıq qıpçaqlar yaşayırdılar. 
Müasir Qazaxıstanın çöl sahəsinin adı da buradan götürülmüşdür: Dəştikıpçaq — 
Qıpçaq çölü deməkdir. Qıpçaqlar burada kanqarlarla qarışaraq şərqdə qıpçaqlar, 
Avropada komanlar, Rusiyada poloveslər adı ilə məşhur olan xalq kimi təşəkkül 
tapdılar. Cənuba doğru, Sır-Dərya və Amu-Dəryanın aşağı axını arasında 
türkləşmiş ariyalılar, parfiyalıların yaxın qohumları olan türkmənlər yaxud quzular 
yaşayırdılar. Orta Asiyada ən iri tayfa birlikləri bu siyahı ilə başa çatır. Biz onların 
bəzilərinin, məsələn, azların
*
 çikilərin
*
, abarların
*
 və başqalarının adlarını bilirik. 
                                                          
* Karluklar — orda dağılarkən ondan ayrılmış və 650-ci ildə Tan imperiyasına davam gətirə bilməyən 
türklərdir. Üç bölmədən ibarət idi və cabqu (çin şah), yəni tipik tayfa ittifaqı tərəfindən idarə olunurdu.  
* Şunişlər, neşetilər və xulişilər — tayfalardır, onlar haqqında bizə məlumat çatmamışdır. 
* Basmalılar 40 hissədən ibarət idilər, lakin nə tayfaları, nə də nəsli həmin ad altında başa düşmək olar, 
çünki belə olmasaydı basmalılar təhlükəli bir qüvvə kimi meydana çıxa bilərdilər. Tutduqları əraziyə 
görə əslində onların miqdarı çox az idi. Basmalılar Şərqi Tarbaqatayda təşəkkül tapmış və Şərqi 
Cunqariyaya keçmişlər, lakin onların keçmə ili məlum deyildir. 
* Yuxarıda göstərildiyi kimi Orta Asiya hunları Yeddi Suda Yueban malikanəsini yaratmışlar. A. N. 
Bernştam onu çuban tayfa adı ilə müqayisə etmişlər. Çuban çuyue, çumi, çumuqun adları ilə oxşarlıq 
təşkil edir, deməli, onların hamısı hunların varisləridir ki, türkyutlar ilə qarışaraq Cənubi Cunqariyada, 
Barkul gölündən qərbə tərəf məskunlaşan şito tayfasını yaratmışdılar. 
* Azlar Sayan dağları və Altay arasında yaşayırdılar. 
222 
 
Görünür bir çox kiçik tayfalar həm Çin, həm də Avropa paleoetnoqrafiyaçılarının 
görüşündən yayılmışdır. Buna təəssüflənməmək lazım deyildir, çünki tarixdə kim 
öz rolunu oynamışdırsa, onun salnaməsində də əks olub qalmışdır. 
Tayfaların tərkibinin miqdarı az idi. 688-ci ildə uyğurlar öz istiqlaliyyətləri 
uğrunda türklərin əleyhinə çıxış etdikləri vaxt onlar cəmi 6 min nəfər döyüşçü 
çıxartmışdılar. Güman etmək olar ki, belə məsul anda bütün döyüş qabiliyyəti olan 
kişilər, yəni əhalinin 20%-i müharibəyə getmək üçün ayağa qalxmışdı. Deməli, 
bütün əhalinin miqdarı 30 min nəfər imiş. Lakin bu ən iri tayfa idi, o biri tayfalar 
xeyli kiçik idi. Deməli, güman etmək olar ki, bir neçə min nəfərdən, hətta bir neçə 
yüz nəfərdən ibarət olan tayfalar da var imiş. 
Uyğurlara qayıdaq. Göstərilən 30 min nəfər 9 bölməyə bölündü. Beləliklə, 
hər bölməyə 3,5 min nəfər düşdü. Ekstensiv heyvandarlıq təsərrüfatı zamanı bu 
qədər miqdarda insan təsərrüfat — təşkilat vahidi olan oğuzu tamamilə təşkil edə 
bilər. Məsələnin belə qoyuluşuna uyğurların 50 min nəfər süvari çıxarması 
haqqında çin məlumatı zidd gəlir, lakin çinlilərin ənənəvi mübaliğə alüdəçiliyini 
yaddan çıxarmaq olmaz. Maraqlıdır ki, 628-ci ildə uyğurlar türklərə qarşı 5 min 
döyüşçü ilə çıxış etmişlər (görünür ki, mübaliğəsizdir), bu 688-ci ildə çıxartdıqları 
döyüşçülərin miqdarından 1000 nəfər az idi. Bu rəqəmlər Çin mənbəyinin 
tendensiyalı olmasını — şişirdildiyini ifşa edir. 
Xuanxe sahillərində. 630-cu ildə əsir alınmış və 631-ci ildə bir neçə «yüz 
nəfər yurdları dağıdıldığından» «Alaşan köçürülmüş türkyut qruplarına müraciət 
edək. Sonra Çin tarixçisinin fikrincə onlar o qədər «artdılar» ki, artıq 641-ci ildə 
Sımo xanın 100.000 əhalisi, 40.000 nəfər nizami döyüşçüsü və 90.000 baş atı var 
idi, 679-cu ildə isə türklər üsyan etdilər və İmperiya ilə mübarizə aparmaq 
qüvvəsinə malik oldular. 
Statistikadan məlumdur ki, insanlar belə tez arta bilməzlər, burada mənbədə 
nə isə unudulmuşdur, lakin xoşbəxtliyimizdən «Selengi daşında» həkk olunmuş bir 
fikir əhalinin belə artmasının sirrini özündə saxlayır. 80-ci illərdə orada xaqanlığı 
bərpa edən «türklər—qıpçaqlar» adlandırılmışdır. 
Qıpçaqlar qədimdə Altayda, çinlilərin Çjelyan adlandırdığı vadidə 
yaşayırdılar. Şübhəsiz ki, çjilan — ilan deməkdir (buradan da İlan dağının və 
Zmeinoqorsk şəhərinin adı götürülüb). Qrumm-Qrjimaylo onları boma dinlin 
tayfasının bir sahəsi hesab edir. Görünür, onlar türkyut xalqlarının hakimiyyəti 
altında olmuş, 630-cu ildə onlarla birlikdə məğlubiyyətin acısını dadmış və 
məğlubiyyətə uğrayan başqa tayfalarla bərabər əvvəlki ağaları ilə birgə Alaşana 
köçürülmüşlər. Şübhəsiz ki, bu bütün xalq deyildi, onların müəyyən hissəsi, yəni 
kanqlamlar ilə qaynayıb-qarışanlar koman, yaxud polovets adında məşhur olan 
                                                                                                                                      
* Çikilər Yenisey mənbələrini təşkil edən çay ətrafında yaşayırdılar. 
* Abarlar yaxud həqiqi avarlar İli çayı ətrafında yaşayırdılar və türkeşlərin tərkibində qarışmışdılar (L. 
N. Q u m i l e v. Три изчезнувших народа, стр. 107). 
 
223 
 
xalq kimi təşəkkül tapmışlar. Aşin xanlarının bərpa edilən ordasının ikinci 
komponenti seyantoluların gələcək nəsli sayılan sirlər oldular. Bunu Tonyukük 
yazılarından görmək olur. Həmin yazılarda «türksir budun», yəni türk-cir xalqı 
xatırlanır. 
646-cı ildə seyanto xanlığı imperiyalılar və onların müttəfiqləri olan 
uyğurlar tərəfindən məhv edildikdən, xalq amansız şəkildə qırıldıqdan sonra 
seyantoluların qalıqları Beyşan dağının qolları üzrə səpələnirlər, onların türkyutlara 
qarşı olan köhnə nifrəti çinlilərə qarşı daha böyük nifrətlə əvəz olundu. Buna görə 
də seyantoluların türklərə qoşulması heç də təəccüblü deyildir, onlar türklərin 
bayrağı altında əvvəlki ad-sanı qazanmağı və seyantolulara qarşı amansız hərəkət 
edən çinlilərdən intiqam almağı güman edirdilər. 
Bundan əlavə, Ordosda və Alaşanda cənub hunlarının və digər türkdilli 
tayfaların qalıqları yaşayırdılar. Onlar da həmçinin knyaz Aşinin dəstəsinə 
yazılmışdılar. Yürüşlər döyüşçüləri bir-birinə yaxınlaşdırır. Yaxınlıq hissi ölüm 
qarşısında həyatın rəhninə çevrilir. Təzəklərdən qalanmış kiçik tonqal ətrafına uzaq 
çöllərdə toplaşan sir qaxac ətin sonuncu tikəsini türkyutla bölür, uyğur 
tatabiyalının yarasını bağlayır, tanqut isə düşmən kəməndi ilə tutulmuş ediza 
təqdim edir. Vaxtilə bir-birini bəyənməyən tayfalar indi əl-ələ verərək şərqə və 
qərbə müharibəyə gedirdilər, tale ümumiliyi mənşəcə müxtəlif tayfaya 
mənsubolma sədlərini silib aparırdı. Əlbəttə, onlar başa düşürdülər ki, onların 
ataları bir-birilə mübarizə aparmışdır, lakin varlığın yaradıcı qüvvələri 
köhnəlməkdə olan şüuru aradan qaldırırdı. Artıq VII əsrin 50-ci illərində əvvəlki 
düşmənlər dostlaşmışdılar, iyirmi il sonra isə onların uşaqları qardaşlaşıb bir xalq 
— «koy türk», yəni göy türklər kimi qaynayıb qarışdılar. 
Artıq onları türkyutlar adlandırmaq olmaz, bu, bütün (bütöv) türk xalqıdır. 
Bu xalq öz əcdadlarından, lakin yadlardan da çox şey irs almışdır. Türk xalqı 
Asiyanın tarixində öz sözünü qəti demişdir, onun tarixini elə dəyişmişdir ki, 
köçərilər tərəfindən idarə olunmaq üçün iki canişinliyi — Qobidən şimala doğru 
«Baykalı» və cənuba doğru uzanan «Şanyuevo»nı yaradan Taytszun Li Şi-min özü 
belə bunu qabaqcadan görə bilməmişdir. 
 
XXI f ə s i l 
 
QUTLUĞUN ÜSYANI 
 
Nəyə görə? İlk baxışdan elə görünə bilər ki, böyük imperiyanın mərkəzində 
yaşayan və başqa xalqlarla müqayisədə zülmə o qədər də məruz qalmayan türklər 
talelərinə minnətdar olmalı idilər. Lakin belə deyildi. Əksinə, VII əsrin 70-ci 
illərinin sonunda türklərin narazılığı o qədər artdı ki, onlar nisbətən yüngül 
həyatlarını amansız Asiya müharibələrinin ağlagəlməz çətinliklərinə dəyişdilər. 
Belə müharibələrdən xilas yolu tapmaq bəzən döyüşdəki ölümdən də ağır olurdu. 
224 
 
Üsyan həmişə çətindir. Hökumətin imkanları hüdudsuz olanda, üsyan 
zonası mühasirəyə alınanda, kənardan isə heç bir kömək gəlməyəndə bu çətinlik 
daha da artır. Əgər belə bir namünasib şəraitdə üsyan nəinki başlayır, hətta 
müəyyən müvvəffəqiyyət də qazanırdısa, bu istisna sayılmalı idi. 
Lakin buna baxmayaraq tədqiqatçılardan heç biri 679—693-cü illər türk 
üsyanının səbəbləri ilə maraqlanmamışdır. N. N. Kozmin üsyanın səbəblərini 
yaşayan yerlərini Altay saydığı iri feodalın torpaqları öz əlində cəmləməsi ilə 
bağlıdır. Bu səhv ətrafında müzakirə açmağa belə dəyməz, odur ki, tədqiqatçının 
sonrakı mühakimələri gündəlikdən çıxır. 
A. N. Bernştam güman edir ki, tədricən feodallaşan türk aristokratları öz 
xalqlarını istismar etmək hüququ uğrunda Çinə qarşı mübarizəyə qalxmışdılar. 
İstər hadisələrin gedişi, istərsə də kitabələrin mətni bu ehtimalla ziddiyyət təşkil 
edir. Belə qeyri-bərabər mübarizədə türklərin müvəffəqiyyət qazanması məsələsinə 
o, heç bir diqqət yetirmir. Q. E. Qrumm-Qrjimaylonun təhlilləri daha dərindir, 
lakin o, yalnız bilavasitə türklərə dəxli olan məsələlərlə maraqlanmışdır, əslində isə 
hadisələrin kökü həmin dövrün beynəlxalq siyasətində idi; Çanyandakı saray 
çəkişmələri də bundan az əhəmiyyət kəsb etmirdi. Ona görə də biz şəraitin, 
hadisələrin gedişinin və müasirlərin verdiyi, lakin tarixi tənqidi son dərəcə zəruri 
olan izahların uyarlığını izləməliyik. Hadisələrin ən xırda təfərrüatlarına qədər 
əhatəli təhlili ehtimalların sürüşkən bataqlığından faktları nəzərə almaqla qurulmuş 
möhkəm elmi bünövrəyə qalxmağa imkan verə bilər. 
Xalq üsyanı. 679-cu ildə Şanyu canişinliyinin türkləri içərisində çinlilərin 
gözləmədikləri üsyan qalxdı. «Tanşu» hadisələrin səbəblərini, bəhanəsini və 
başlanmasını lakonik tərzdə bir sözlə ifadə edir: «üsyan etdilər». Əlavə heç bir 
izahat verilmir. 
Əvəzində isə türklər öz davranışlarını kifayət qədər geniş və inandırıcı 
şəkildə izah edirlər: «onların (türklərin) möhkəm kişi nəsilləri tabqaçların qulu, 
təmiz qadın nəsilləri isə kənizi oldular. Türk hakimləri öz türk adlarını üstlərindən 
götürdülər, tabqaç titulları qəbul edib tabqaç xaqanına tabe oldular. Onlar əlli il öz 
qüvvə və səylərini tabqaçlara verdilər. Günçıxan tərəfdə onlar vuruşa-vuruşa Bökli 
xaqana (Mukri, Çin mənbələrində Moxe, Mancuriya və Primuryedədir), arxada, 
yəni qərbdə döyüşə-döyüşə Demirqapıya (Orta Asiyadakı Buzqala keçidi) getdilər 
və öz dövlətlərini və qanunlarını (adətlərini) tabqaç xaqanına verdilər. Bütün türk 
xalqı belə dedi: «Mən dövləti olan xalq idim, hanı mənim dövlətim? Başqa 
dövlətləri mən kim üçün fəth edirəm?» Onlar deyirdilər: «Mən xaqanı olan xalq 
idim, indi mənim xaqanım hardadır? Mən öz zəhmətimi və qüvvəmi hansı xaqana 
verirəm?» «Onlar belə deyirdilər və belə deyə-deyə tabqaç xaqanının düşməni 
oldular». 
Ongin abidələri də hadisələrin gedişini analoji təfsirdə verir. «Özünün 
hakimiyyətdə olan xaqanını atdı (tərk etdi), sonra isə türk xalqı irəli — günçıxana, 
geri — qərbə, cənuba — tabqaçların yanına və şimala — qara camaata (dağlıq 
225 
 
tayqa) yayıldılar. Qəhrəmanlar balbal olmaq məcburiyyətində qaldılar (yəni 
düşmənlər tərəfindən öldürüldülər — L. Q.) Türk xalqının adı qürub etməyə 
başladı. Onda Tanrı dedi: «Qoy türk xalqı məhv olmasın, qoy türk xalqı qurban 
getməsin». 
Abidə tezliklə, 716-cı ildən sonra qoyulmuşdu və Gültəkin yazıları ilə 
uyarlığı təsadüfi deyildi. Güman etmək olar ki, bu üsyanın səbəblərinin rəsmi 
versiyasıdır. 
Türk mətni türk cəmiyyətinin hakim hissəsinin nöqteyi-nəzərini ifadə etsə 
də, ehtimal ki, o, həqiqətə daha yaxındır. «Tanşu»dakı xəbərlərə görə Aşidenin 
ağsaqqalı üsyan qaldırdıqdan sonra qalan 24 dairənin ağsaqqalları da dərhal ona 
qoşulmuşdular. Çinlilər üçün üsyan tamamilə gözlənilməz oldu, çünki «otuz il 
ərzində şimal ölkələrində hərb sədaları eşidilməmişdi.». Türklərin öz xanları və öz 
elinin tələbi ilə çıxış etmələri göstərdi ki, Tan imperiyasının əsas ideyası — çöllə 
Çinin birləşməsi məsələsi baş tutmamışdı. Köçərilərin psixologiyası 
çinlilərinkindən o dərəcə fərqlənirdi ki, bu ideya əslində baş tuta da bilməzdi. 
Türklər üsyan qaldırarkən ümidsiz avantüraya əl atmışdılar — onlar ölkənin 
mərkəzində idilər, hər tərəfdən düşmənlərlə əhatə olunmuşdular, onların nə arxası, 
nə müttəfiqləri, nə də sayca üstünlüyü vardı. Onlar özləri bunu başa düşməyə 
bilməzdilər, lakin buna baxmayaraq üsyan qaldırdılar. Onu da qeyd edək ki, nə 
Çin, nə də türk mənbələrində incikliklər və zülm haqqında heç nə deyilmir. Yazılar 
açıq-aşkar göstərir ki, türklər öz həyatlarını yaxşılaşdırmaq üçün deyil, qeyri adi 
iradələrinin təsdiqi və hakimiyyət xatirinə üsyana qalxmışdılar. Öz gücünü və 
zəhmətini Tabqaç dövlətinə vermək istəməyən türk xalqı deyirdi: «Yaxşısı budur, 
özümüzü məhv edək, kökümüzü kəsək» və onlar məhvə doğru getməyə başladılar. 
Yazıda aşkar bildirilir ki, türk xalqının heysiyyəti tabeçiliyi qətiyyətlə rədd edirdi. 
Bu tabeçilik o qədər təhqiramiz şəkildə hiss olunurdu ki, bütün türk xalqı ümumi 
coşqunluqla ümidsiz mübarizəyə atıldı. Bu coşqunluq o qədər güclü idi ki, 
başlanğıcda üsyançılar müvəffəqiyyət qazandılar. Aşin adlı xan nəslindən olan 
əsilzadə Nişubəyi xan qoydular, üsyanı yatırtmaq üçün gələn cəza dəstələrini 
darmadağın etdilər. On minə yaxın Çin əsgəri həlak oldu, yaxud əsir düşdü, 
qoşunun qalıqları ilə birləşərək mühasirədən çıxdı. 
Üsyançıların sayı 100 minə çatırdı. (Aydındır ki, söhbət şərti, yəni Çin 
hesablamasından gedir, deməli burada 12 min rəqəmi daha realdır). Növbəti 680-ci 
ildə üsyanı yatırtmağa göndərilən ordu say etibarı ilə üsyançılardan üç dəfə çox idi. 
Türklər həmin ordunun arxasına keçib içində ərzaq olan arabaları dağıtdılar. Bu 
səbəbdən də Çin əsgərləri aclıq keçirməyə başladılar. Lakin təcrübəli sərkərdə Pey 
Xink-yan tələ hazırladı: o, təchizat arabalarını zəif nəzarət altında düşmənin əlində 
olan əraziyə göndərdi. Türklər keşikçiləri qovub dağıtdılar və arabaları talan 
etməyə başladılar. Onda müəyyən məsafə ilə təchizat arabalarının arxasınca gələn 
seçmə qoşunlar hücuma keçdilər və üsyançıları axırıncı nəfərinə kimi məhv etdilər. 
226 
 
Bu hadisə tezliklə hər yerə yayıldı və bundan sonra çinlilərin təchizat arabaları 
maneəsiz döyüşən orduya ərzaq daşıya bilirdi. 
Təşəbbüsü ələ alan Pey-Xinkyan qoşunlarının sayca üstünlüyündən istifadə 
etdi və Xeyşan dağı yaxınlığında üsyançıları mühasirəyə aldı. Döyüş müxtəlif 
xırda toqquşmalara çevrildi, onların hamısında da çinlilər qalib gəldilər. Onda 
üsyançıların sırasındakı qorxaqlar dərhal özlərini büruzə verdilər və 680-ci ilin 
yazında xanın başını gətirərək itaət etdiklərini bildirdilər. Lakin inadkarlar 
mübarizəni davam etdirirdilər. Onlar Sarı çayın o biri tərəfinə keçdilər və 
hakimiyyətini bütün tayfaların tanıdığı əsilzadə Funyanı xan elan etdilər. 681-ci 
ildə türklər yeni yürüşlərə çıxdılar, Xin-kyan yenə də onların üstünə getməli oldu. 
Türklər «Qara qumlara» tərəf çəkildilər və Çin kəşfiyyatının məlumatına görə aclıq 
çəkirdilər. Bu az imiş kimi üsyançıların sırasında həm də münaqişələr başlanmışdı: 
xanla tayfa başçısı olan Vınbeq yola getmirdilər. Üsyançıların qüvvələri 
parçalandı. Lakin buna baxmayaraq yüngül Çin dəstələrindən biri elə müqavimətə 
rast gəlmişdi ki, sərkərdə qoşunu atıb qaçmalı olmuşdu. Sərkərdələrinin başsız 
qoyduğu döyüşçülər də qaçdılar, öldürülənlər isə «üzü günçıxana tərəf 
uzanmışdılar». 
Funyanın düzgün taktikası vardı—o, düşməndən uzaqlaşmağa çalışaraq 
şimala tərəf çəkilirdi. Lakin onun içərisində arvad-uşaqları olan arabaları Xin-
kyanın yüngül süvari dəstəsi tərəfindən ələ keçirilmişdi. Ac və üzgün üsyançı 
dəstələri şimala çəkiləndə nizami atlı dəstələri onları haqladılar. Uğursuzluqlar 
üsyançıları ruhdan salmışdı. Funyan isə başqa bir çıxış yolu görmürdü. Çünki 
uyğurlar da düzənliyin şimalında türkləri əldə silahla qarşılamağa hazırlaşırdılar. 
Özünün və silahdaşlarının əfv ediləcəkləri barəsində vəd alan Funyan təslim oldu. 
Lakin çinlilər vədlərini yerinə yetirmədilər. Çanyanın Şərq meydanında üsyan 
başçıları edam edildi. Xalq üsyanı süvari qoşun dəstələrinin təpiyi altında qanda 
qərq edildi. 
Böyük türk yazısı tarixin bu səhifəsi haqqında çox tutqun məlumat verir: 
«və onlar məhvə getməyə başladılar». Lakin Tonyukuk abidəsində bu barədə daha 
geniş məlumat verilir: «Öz xanı olmayan türk xalqı Tabqaç dövlətindən ayrıldı, öz 
xanı olan xalqa çevrildi, sonra yenidən öz xanını qoyub Tabqaç dövlətinə tabe 
oldu. Göy, yəqin ki, belə demişdi: «mən sənə xan verdim, sən isə öz xanını qoyub 
başqasına tabe oldun. Bu tabeçiliyə görə də, güman etmək olar ki, göy səni 
öldürdü, məhv etdi». Türk xalqı zəiflədi, gücsüzləşdi, yox oldu». Çin və türk 
versiyaları uyğun gəlir. 
İndi nə baş verdiyini aydınlaşdırmağa çalışaq. Üsyan kütləvi xarakter 
daşıyırdı, xalq üsyanı idi. Onun aqibəti də bütün analoji hərəkatıların aqibəti kimi 
oldu. Türklərin nə intizamı, nə də hazırlıqlı hərbi başçıları vardı. Onlar tam şəkildə 
özlərinin sürətli keçidlərə qabil olmayan arabalarından asılı idilər. Həmin arabalar 
isə öküz qoşulmuş arabalardan ibarət idi. Düşmənlər isə onları hər tərəfdən əhatə 
etmişdilər. Xalxedəki uyğurlar, yaxud doqquz oğuzlar imperatorun sədaqətli 
227 
 
xidmətçiləri idilər, çünki onların başına aramsız olaraq hədiyyələr və mükafatlar 
yağırdı. Türklərin varlığını didən itirilmiş əzəmət haqqındakı xatirə uyğurlarda yox 
idi. Azadlıqsevər uyğurlar hələ qüdrətli dövlət yaratmamışdılar və buna can 
atmırdılar. Tibetlilər isə uzaqda idilər. Üsyan əvvəlcədən məhkum edilmişdi, lakin 
o yeni formalarda davam edirdi. 
Üsyan genişlənir. Türklərin darmadağın edilməsindən bir il keçməmişdi ki, 
müharibə yeni rəhbərlərin başçılığı altında yeni şəkil aldı. Əgər əvvəllər üsyanın 
başçıları öz qohumlarını arxalarınca aparan ağsaqqallar idisə, bu dəfə həmin 
vəzifəni əsilzadələr və Çin təhsili görmüş ziyalı türklər öz üzərlərinə 
götürmüşdülər. İndi bunun necə baş verdiyinə baxaq. «Tanşu» aşağıdakıları xəbər 
verir: «...682-ci ildə Qudulu (Qutluğ) da üsyan etdi. Qudulu Xanlı Yuanın nəslinin 
başçısı olan Xyelievin (Qat İlxan) uzaq qohumu idi. O, irsən tutun (tutun - qədim 
türklərdə zabit rütbəsidir) rütbəsi almışdı. 
Funyanın süqutundan sonra hamı qaçıb dağılışdı. Onlar Tsuntsyanşan 
dağının yaxınlığında bir yerə toplaşdılar və burada Xeyşaçen şəhərciyini saldılar. 
Onların sayı 5000 nəfəri aşmışdı. Qudulu doqquz nəsli (yəni uyğurları, yaxud 
doqquz oğuzları) çapıb taladı, tezliklə onun ilxılarının sayı çoxaldı və bundan sonra 
Qudulu özünü xan elan elədi. Kiçik qardaşlarından Moçjoya (Moçur) şad, Dusifə 
(Tüzel bəy) isə yabqu rütbəsi verdi. Aşide Yuan-çjen (Çin təhsilli türk) Van ven-li 
tərəfindən həbsə alındı. İş elə gətirdi ki, Qudulu basqın etdi. Yuan çjen 
günahlardan təmizlənməyi təşviq etməyə icazə istədi. Ona icazə verildi. Bütün 
tayfalar itaətə gələn kimi Qudulu onlarla gizli ittifaqa girdi, bunun da nəticəsində 
bütün abqo və daqanlar (tarxanlar) sıravi əsgərlər kimi qulluğa cəlb olundular». 
Mətnin mənası aydındır. Qutluğ «qanlı keçmiş dostlarının» elə hissəsinə mənsub 
idi ki, onlar imperator ordusunda xidmət zamanı nələri isə öyrənmiş, nələri isə 
unutmuşdular. Üsyan zamanı o, hərbi işə öyrədilməmiş kütlələri dəmir geyimli 
döyüşçülərin nizələrinə hədəf etmək əvəzinə heç nədən şübhələnməyən uyğurlara 
hücum etdi və onların gələcək partizan müharibəsi üçün zəruri olan bir ilxı atlarını 
apardı. O, köhnə rütbələr sistemini bərpa etdi və aydın məsələdir ki, intizam 
yaratdı. Kütlələri mənasız surətdə səfərbərliyə almaq əvəzinə o, öz dəstələrini hələ 
hərbi vərdişlərini tərgitməmiş əyanlardan tərtib etdi. Bu da partizan müharibəsi 
aparmağa imkan yaratdı. Daha mühüm bir fakt: Qutluğ Çin təhsili almış 
adamları—Aşide Yuan-çjeni və Tonyukuku öz dəstəsinə qəbul etdi və onların 
xidmətlərindən istifadə elədi. Belə adamlar düşmənin zəif yerlərini və onu necə 
darmadağın etməyin yollarını bilirdilər. Doğrudan da tezliklə müharibənin gedişi 
dəyişdi. 
İndi baxaq görək türklər özləri İltəris—xaqan adlı dəbdəbəli titul qəbul 
edəndən sonrakı fəaliyyətini necə təsvir edirlər: «Xaqan on yeddi kişi ilə səfərə 
çıxdı. Onun xaricdə (yəni Çinin özünün sərhədlərindən kənarda) olduğunu eşidən 
şəhərlərin sakinləri dağlara qalxdılar, dağların sakinləri şəhərə düşdülər, birləşib 
yetmiş kişidən ibarət bir dəstə yaratdılar. Səma onlara qüvvə bəxş etdiyindən 
228 
 
mənim atamın-xaqanın qoşunları canavar, onun düşmənləri isə qoyun timsalında 
idilər. Qoşunları ilə birlikdə qabağa (yəni şərqə) və arxaya (yəni qərbə) hərəkət 
edərək o, xeyli adam ayağa qaldırdı və topladı. Tezliklə onun dəstəsində 700 kişi 
vardı. Döyüşçülərin sayı 700 nəfərə çatanda o, xalqın arasında qayda-qanun yaratdı 
və onlara hərbi təlim keçməyə başladı öz əlini (dövlətini) və xaqanını itirən, kölə 
və kənizə çevrilən, türk qayda-qanunlarını ləğv edən. O, hər şeyi sahmana saldı və 
əcdadlarının qanunları əsasında qurdu. Bundan sonra o, xalqa tolis-tarduş quruluşu 
verdi, bundan sonra yabqu və şadaları təyin elədi». 
Hadisələrin türk şərhi Çin məlumatları ilə üst-üstə düşür. Yalnız 
döyüşçülərin sayı düz gəlmir. Çinlilər onların miqdarını 5 min nəfər göstərirdilər. 
Güman etmək olar ki, çinlilərin gətirdiyi rəqəm daha dəqiqdir, çünki yeddi 
rəqəminin ardıcıl şəkildə təkrarlanması onun Qutluğun atlılarının həqiqi sayını 
bildirməyə imkan verməyən mistik xarakteri haqqında düşünməyə əsas verdi. 
Tonyukuk abidəsi də bundan az əhəmiyyət kəsb etməyən detalları və 
cizgiləri aşkara çıxarır: «Mən özüm, müdrik Tonyukuk Tabqaç dövləti üçün 
tərbiyə olunmuşam, çünki bütün türk xalqı Tabqaç dövlətinin tabeliyində idi». 
Aşide Yunan-çjen kimi Tonyukuk da ziyalı türk idi. Təbii ki, bu iki yüksək savadlı 
müşavirin məsləhətləri üsyanın müvəffəqiyyət qazanmasında az rol oynamamışdı. 
Xalq hərəkatının darmadağın edilməsini Tonyukuk belə təsvir edir: «daşların və 
ağacların arasında tənha qalanlar birləşdilər və onların sayı 700 nəfərə çatdı. 
Onların iki hissəsi atlı, bir hissəsi isə piyadalar idi (son dərəcə qiymətli 
məlumatdır. Bu məlumat ötən müharibədə türklərin zəif manevr etmələrinin 
səbəblərini və partizan müharibəsi üçün son dərəcə zəruri olan ilxı ələ keçirməkdən 
Qutluğun xidmətini müəyyənləşdirməyə əsas verir — L. Q.) 700 adamı öz 
arxasınca aparanların böyüyü rütbəcə şad (xan nəslindən olan) idi. O dedi: «Mənə 
qoşul!» Mən, müdrik Tonyukuk da ona qoşulanlardan idim. Mən ürəyimdə 
fikirləşirdim ki, ona xaqanlıq arzulamaya bilərəmmi? Mən fikirləşirdim: əgər 
gələcək xan ümumiyyətlə kök və arıq öküzlərin mövcudluğundan xəbərdardırsa, o, 
hansının kök, hansının isə arıq öküz olduğunu bilmir (Tonyukuk incə bir şəkildə 
Qutluğun adamları yaxşı tanımadığına və onları ləyaqətlərinə uyğun surətdə 
qiymətləndirmədiyinə işarə edir — L. Q.). Səma mənə bilik bəxş elədiyindən xanın 
qabiliyyətinin azlığına baxmayaraq mən özüm onun xan olmasını istəyirdim. Ey 
xan! Müdrik Tonyukukun boyla baqa tarxan (dövlət müşaviri) olduğu yerdə mən 
İltəris də xan olacağam». Tonyukukun özünü əyməsini bir tərəfə qoysaq, burada 
gətirdiyimiz mətn əvvəldə istinad etdiyimiz mətnlərlə uyğun gəlir və üsyanın bütün 
mənzərəsi bizim gözlərimiz qarşısında canlanır. 
Qeyd etmək lazımdır ki, çinlilər özləri də türk üsyançılarına əməlli başlı 
dəm tuturdular. Funyanın üsyanını yatıran bacarıqlı və təcrübəli sərkərdə, 
ədalətliliyinə, ehtiyatlılığına və qərəzsizliyinə görə döyüşçülərin məhəbbətini 
qazanan və həmişə sıravi əsgərlərin həyatını qoruyan Pey Xin-kyan imperatorun 
qəzəbinə gəldi və həyatını sürgündə tamamladı. Onu tezliklə bacarıqlı sərkərdə ilə 
229 
 
əvəz etmək mümkün olmadı, üsyançılar isə özlərinə gəlmək üçün vaxt qazandılar 
və həmin vaxtdan təzədən təşkil olunmaq üçün istifadə etdilər. 
Sərhəd müharibəsi. Bütün 682-ci il Qutluğun öz dəstələrini təşkil etməsinə 
həsr olundu. 683-cü ildə o, fəaliyyətə başladı. Türk süvariləri ildırım sürətli zərbə 
ilə Ordosdan başlayaraq Şərqə doğru Böyük sədd boyunca bütün 
möhkəmləndirilmiş Çin xəttini demək olar ki, darmadağın etdi və heç yerdə nizami 
orduların zərbəsi altında qoymadı. Türklər beş hərbi dairəni dağıtdılar və yalnız 
birində - altıncıda geriyə oturdular. Şanyu canişinliyi mühasirəyə alındı, sonrakı üç 
il ərzində məmurlar və əsgərlərin bu ərazidə hərəkəti qeyri-mümkün idi. 
Çində baş verən dövlət çevrilişi də türklərin müvəffəqiyyətinə kömək etdi. 
Dul imperatriçə U-xou oğlu Cuntsunu tutdurdu və ona knyaz titulu verərək 
Mərkəzi Çinə sürgün etdi. 
Həmişə belə hallarda olduğu kimi, vəliəhdin də tərəfdarları tapıldı. Onları 
cəzalandırmaq lazımdı. Ona görə də türkyutlarla məşğul olmağa vaxt yox idi. 
Yalnız 686-cı ildə sərkərdə Şun-yuy Kxyanpin üsyançıların üzərinə getdi. O, 
üsyançıların Tsuntsayşan dağları yaxınlığındakı möhkəmləndirilmiş düşərgədə 
yaşayan ailələrini ələ keçirmək istəyirdi. Qutluq düşmənin qarşısına çıxdı. 
Sinçjouda (Şan-si əyaləti) qanlı vuruşda çinlilər darmadağın edildilər. Onların itkisi 
beş min nəfərdən çox idi. 
Bu məğlubiyyətin cavabını vermək lazım idi. Voevoda Çan-çjinin başçılığı 
ilə türklərin üzərinə böyük hərbi qüvvə göndərildi. Çan-çji ən istedadlı Tan 
generallarından biri idi və Tibetə qarşı müharibədə öz igidliyi, fiziki qüvvəsi və 
hərbi fərasəti ilə əməlli-başlı ad çıxarmışdı. 
Çan-çji bütün ciddiyyəti ilə işə girişdi. 687-ci ildə Xuanxuadue döyüşündə 
türklər darmadağın edildilər. Çin süvariləri onları təxminən 20 kilometr qovdular. 
Lakin türklər düşmənlərinin təqibindən xilas oldular və Böyük çölə getdilər. Çan-
çjinin tabeçiliyindən olanlardan Tsuan Bao-bi adlı birisi yeni rütbə almaq ümidi ilə 
sərhəddi keçdi və casuslar vasitəsi ilə türklərin düşərgəsini tapdı. Bao-bi onlara 
qəfil zərbə endirmək istəyirdi, lakin türklər düşmənin yaxınlaşmasından xəbər 
tutdular və dərhal döyüş cərgələrinə düzüldülər. Çinlilər cəsarətlə döyüşürdülər, 
lakin buna baxmayaraq darmadağın edildilər. Qaçmağa imkan tapmış başçıdan 
başqa bütün Çin korpusu məhv edildi.  
Döyüş kampaniyası başa çatdı, həm də qeyd etmək lazımdır ki, çinlilərin 
məğlubiyyəti ilə başa çatdı. Üsyankar köçəriləri Sarı dağdan Altay dağlarına 
qovmaq əslində xərçəngi suya buraxmaq kimi bir şey idi. Türklər görünməmiş 
mətinlik və inadkarlıq nümayiş etdirdilər, məğlubiyyət onların sıralarını 
parçalamadı, əksinə, daha da möhkəm birləşdirdi. Mübarizə ehtirası sönmədi, bu 
isə türk xaqanlığının bərpasına gətirib çıxaran hadisələrin gedişini 
müəyyənləşdirdi. Çinlilərin özləri üçün türklər artıq əlçatmaz idilər. İndi çinlilər 
özlərinin Böyük Çin səddi arxasındakı müttəfiqlərinin, ilk növbədə isə uyğurların 
qüvvələri ilə fəaliyyət göstərməli olmuşdular. 
230 
 
Belə bir sual ortaya çıxır: nə üçün imperiya qoşunları üsyançıların 
qoşunlarının uzaq səfərlərə yaxşı uyğunlaşmış süvari dəstələrindən ibarət olmasına 
baxmayaraq, onları təqib etməkdən və axırıncı nəfərə qədər qırmaqdan əl çəkdilər? 
Bəli, bir vaxtlar çinlilərin belə bir süvari dəstələri vardı, lakin 689-cu ildə onların 
hamısı tibetlilərin zərbələri altında məhv olmuşdular. Yunnani cəngəlliklərindən 
Xuanxenin qayalıq sahillərinə, Turfanın qızmar qumlarına və Mərkəzi Tyan-şanın 
meşəli zirvələrinə qədər uzanan Tibet cəbhəsi çinlilərin bütün ehtiyat qüvvələrini 
udurdu. Sayca az və hələ vəhşi Tibet 693-cü ilə qədər hələ Qərb ölkəsinin 
vadilərini öz əlində saxlayırdı və 700-cü ilə qədər əsas Çin qüvvələri Qamsu və 
Sıçuanda tibetlilərlə vuruşurdular. Qutluğun dəliqanlı oyununun müvəffəqiyyətini 
təmin edən əsas amillərdən biri bu idi. 
Qərbdə. Qutluğun üsyanı ilə eyni vaxtda analoji üsyanın qərb türkyutları 
arasında başlamasını təsadüfi saymaq olmaz. 673-cü ildə Kaşqar şəhərinin və İssık-
Kul gölündən şərqdə yaşayan qun-yue adlı türk tayfasının könüllü tabeçiliyi 
sayəsində imperiyanın sayca o qədər də böyük olmayan qüvvələri Mərkəzi Tyan-
şanı əldə saxlayırdı. Tamamilə gözlənilməz halda Qərb türkyutları qun-yue 
tayfasına hücum etdilər və onların «paytaxtını» — yəni yerli knyazın 
möhkəmləndirilmiş qərargahını mühasirəyə aldılar. Üsyançıların başında Aşina 
Kibu-çur adlı birisi dayanırdı. Familiyasına görə o, xan nəslindən idi, lakin taxt-
taca birbaşa hüququ yox idi. Bu sonuncu amil mühüm əhəmiyyətə malikdir. Aydın 
olur ki, Kibu-çurun hərəkatı hakimiyyətdən uzaqlaşdırılmış xanzadələrin şəxsi-
qərəzliyi deyil, xalq hərəkatı idi. Şərq və qərbdəki üsyanların eyni vaxta 
düşməsinin təsadüfliyi çətin ki, şübhə doğursun. Böyük karvan yolu ilə daimi əlaqə 
saxlanırdı, 2 min kilometr isə süvari emissar üçün o qədər də böyük məsafə deyil. 
Üstəlik nəzərə alanda ki, yolda onun həmyerliləri yaşayırdılar və o, tez-tez atlarını 
dəyişmək imkanına malik idi, bu qənaət daha da möhkəmlənir. 
Kibu-çur qun-yue tayfasından şimalda və Balxaş gölündən şərqdə yaşayan 
yanmyan adlı Teles tayfasını da öz tərəfinə çəkə bilmişdi. 
Həm şərqdə, həm də qərbdə türklərin azad edilməsi işi özünün yeni 
mərhələsinə qədəm qoydu. Əvvəlcədən düşünülmüş sui-qəsdin mövcudluğu heç 
bir şübhə doğurmur. Lakin qərb türkləri sıxışdırılan müttəfiqlərinə köməyə gəlmiş 
nizami imperiya qoşunlarının müqaviməti ilə qarşılaşdılar. Cəsur və yorulmaz zabit 
Van Fan-i türkləri İli çayına tərəf sıxışdırdı və orada Kibu-çuru qəti məğlubiyyətə 
uğratdı. Türklər min nəfər itirdilər, lakin yanmyanların qəfil hücumu əldə olunmuş 
müvəffəqiyyəti təhlükə altında qoydu. 
İssık-Kul yaxınlığındakı döyüşdə teleslərin piyada atıcıları imperiya 
qoşunlarını elə sıxışdırdılar ki, Çinə xidmət edən köçərilər öz sərkərdələrinin başını 
gətirməklə özlərini xilas etmək qərarına gəldilər. Sui-qəsddən xəbər tutan Van Fan-
i onun başçılarını öz düşərgəsinə çağırdı. Burada onların əl-qollarını bağladılar. 
Kömək çağırışlarını batıran şeypur və baraban səsləri altında 70 nəfər üsyançının 
231 
 
boynu vuruldu. Bundan sonra imperiya süvarilərinin qəfil hücumu yanmyanları 
darmadağın etdi və onların yuvasını dağıtdı. Bununla da hər şey başa çatdı. 
Mahiyyətcə Kobu-çurun və Qutluğun üsyanı eyni tipli idi. Lakin onlardan 
birincisi dərhal yatırıldı, ikincisi isə həqiqətən də böyük müvəffəqiyyətlə 
nəticələndi. Buna səbəb nə idi? Əlbəttə, həmin səbəbi qətiyyən türklərin özlərində 
axtarmaq lazım deyil. Qərb ucqarlarında Tan imperiyasının ilk illərinin ənənələri 
hələ qüvvədə idi, Çinin özündə isə artıq yadelli sülaləyə qarşı güclü qüvvələr 
fəaliyyətə başlamışdılar. İmperatriça U-nun (U-Xou) devrilməsi bu tendensiyanın 
ifadəsi idi. 
İmperatriçə U. Tan sülaləsi iki simalı idi. Onun banisi Li Yuan çinliləşmiş 
türk idi və öz köçəri adətlərindən əl çəkməmişdi. Onun davamçıları da özünə 
bənzəyirdilər və hakimiyyətə öz adlarını gətirdilər. Taytsunu çinli alimlərlə 
birlikdə uyğur hakimi, təkqollu Kibi Xeli və türk şahzadəsi Aşina Şeni kimi türk 
bahadırları da əhatə edirdilər. Sonrakı hökmdar Qaotszun artıq sırf Çin təhsili 
almışdı. Məhz onun hakimiyyəti illərində sərhədyanı qoşun başçılarının hərbi 
məharəti ilə Çin zərifliyinə aludəçilik arasında konflikt meydana çıxdı. 
637-ci ildə imperatorun varisi atasının gözəl cariyəsinə vuruldu. İmperator 
ölən kimi onun arvadları buddist monastırına göndərildi. Burada onlar başları 
tərtəmiz qırxılmış halda öz ömürlərini başa vurmalı idilər. 650-ci ildə monastıra 
gələn yeni imperator Qaotszun öz gözəl cariyəsini gördü və onun məhəbbəti yeni 
qüvvə ilə üzə çıxdı. Öz rəqibələri ilə mübarizədə müttəfiq qazanmaq istəyən 
sonsuz imperatriçənin razılığı ilə həmin cariyəni imperatorun hərəmxanasına 
qatdılar. Bu, intriqalar aparmaq üçün imperatriçəyə geniş meydan açdı. Tezliklə o, 
həmin sahədə böyük məharət göstərdi. 
654-cü ildə Qaotszun tam şəkildə onun təsiri altına düşərək həmin cariyəni 
imperatriçə elan etdi. Yeni imperatriçə öz rəqiblərinə amansız divan tutdu — onları 
məhkəməsiz, hökmsüz dörd parça etdilər, şərab içində boğdular. Bunun ardınca 
imperator ailəsi üzvlərinin və Tan sülaləsinin yüksəlməsinə kömək edən yaxın 
adamların zəhərlənməsi, sürgünü, edamı, qovulması, gözdən salınması başlandı. 
Bu da təsadüfi deyildi — Çin əsilzadələrinin yadelli saydığı sülaləyə qarşı 
görünməz nifrəti aşkara çıxmış və özünə layiqli rəhbər tapmışdı. Ərinin iradəsini 
ələ alan imperatriçə hər cür müqaviməti yatırır, siyasət və mədəniyyətdə çinlilərin 
üstünlüyü ideyasının dirçəldilməsini hazırlayırdı. Qaotszunun ölümündən sonra 
imperatriçə müstəqilliyə meyl göstərən oğlunu taxtdan saldı və hakimiyyəti öz 
əlinə aldı. 684-cü ildə Tan sülaləsindən olan bir neçə şahzadə sui-qəsddə ittiham 
edildi və edam olundu. İmperatriçənin dövlət çevrilişinə kömək edən tərəfdarları 
da ölümdən xilas ola bilmədilər. Bu ona hakimiyyəti başqaları ilə bölüşmək 
zərurətindən xilas olmaq imkanı verdi. 
Lakin o, kimin üçün yol açırdı? Xoşbəxtlərdən birincisi buddist icmasının 
başçısı oldu. Bunun da nəticəsində Çində buddizmin təsiri əhəmiyyətli dərəcədə 
artdı. 
232 
 
Bunun ardınca hərbi aristokratiyaya mənsub olmayan, lakin vəzifələri 
yüksək qabiliyyət nümayiş etdikləri sınaqlar vasitəsi ilə əldə edən adamlar irəli 
çıxdılar. Təbii ki, bu qılıncdan daha çox fırça tutmağı bacaran çinlilər idilər. Onlar 
sərhədyanı qoşun başçılarını hakimiyyətdən sıxışdırdılar. Qılıncla necə rəftar 
etməyi çox yaxşı bilən bu sonuncular isə ölkə hüdudlarından kənarda aparılan 
müharibələrin taleyini həll edirdilər, imperatriçənin hakimiyyətindən inciklik təbii 
ki, onları daha yaxşı döyüşməyə ruhlandırmırdı. Doğrudur, imperiya qoşunları 
silahı yerə qoymadılar, lakin onlar həvəssiz və candərdi vuruşmağa başladılar. 
689-cu ildə Tan sülaləsi ləğv edildi, həmin il oktyabrın 16-da imperatriçə 
imperator titulu qəbul etdi. Buddistlər dərhal U-nun Buddanın qızı olması və Tan 
sülaləsinin hakimiyyətinin irsən ona çatması haqqında əsər yazdılar. İmperatriçə 
minnətdarlıq əlaməti olaraq ölkənin bütün şəhərlərində buddist məbədləri tikilməsi 
barəsində fərman imzaladı. 
Aydındır ki, çevriliş, edamlar, buddizm təbliği və Tibet müharibəsi Çin 
cəmiyyətinin diqqətini o qədər cəlb etmişdi ki, Xanqaya qaçan türklər onun yadına 
düşmürdü. 
Bütün bunlar məcmu şəkildə türk xaqanlığının yaranması imkanını 
müəyyənləşdirdi. 
Türklər və uyğurlar. Türk dəstələrinin Xalxda görünməsi bütün Xanxay 
canişinliyini bir-birinə qatdı. Xalxunun sakinləri - başıaşağı öz sürülərini otaran və 
çinlilərdən peşkəşlər alan doqquz-oğuzlar və digər Teles tayfaları başa düşdülər ki, 
artıq onların sərbəst həyatına son qoyulub. 
Ac-yalavac qaçqınlar öz qonşularını soyub-talamaya bilməzdilər. Üstəlik də 
bu qonşular düşmənlərinin sadiq təbəələri idilər. Təbiidir ki, bütün çöl tayfaları 
türklərə qarşı ən qəti mübarizəyə hazırlaşmalı idilər. Türklər özləri də bunu çox 
gözəl başa düşürdülər: «Həndəvərimizdəki qonşularımız yırtıcı quşlar idilər, biz isə 
onlar üçün leş idik» — deyə Tonyukuk yazır. «Onda Çindən şimal tərəfdə beqlərin, 
oğuzların içərisində yeddi qüdrətli kişi bizim düşmənimiz oldu» — deyə Alp 
Eletmiş öz cavanlığını və həmin müharibədə iştirakına görə şad rütbəsi almış 
atasının mənsəb yolundakı inkişafını xatırlayaraq xəbər verir. Yolluq təkin daha 
dəqiqdir: «Sağda (cənubda) Tabqaç xalqı düşməndir, solda (şimalda) doqquz-oğuz 
xalqı (Baz xaqanın rəhbərliyi ilə) düşmən idi, qırğızlar, kurıkınlar, otuz-tatarlar, 
kıtaylar (kidanlar), tatablar (xi) — hamısı düşmən idilər». Əlavə izahata ehtiyac 
yox idi — vəziyyət get-gedə daha dəhşətli xarakter alırdı. 
Təşəbbüsü doqquz oğuzların «Tanşuda» Bili adlandırılan Baz-kağanı öz 
əlinə aldı. O, Çinə və kidanların yanına Qutluğ üzərinə birgə hücuma keçmək 
təklifi ilə nümayəndələr göndərdi. Hərbi dispozisiyaya görə çinlilər cənubdan, 
kidanlar şərqdən, uyğurlar isə şimaldan hücuma keçməli idilər. Günbatarda qərb 
türklərinin on ox türkləri deyilən qalıqları yaşayırdılar. Onlar elə bir düşkünlük 
içərisində idilər ki, heç kəs on ox türklərini ciddi müharibəyə səfərbər etməyi 
mümkün saymırdı. Casuslar bütün bunlar barəsində Qutluğun qərargahına xəbər 
233 
 
gətirdilər. Qutluğ Tonyukukun planını qəbul etdi. Bu plana görə türklər özləri 
hücuma keçməli və ən zəif müqavimətin gözlənildiyi qərbdə zərbə endirməli idilər, 
qalan düşmənlərlə isə bundan sonra növbə ilə hesablaşmaq lazım gələcəkdi. 
Çətinlik yalnız bir məsələdə idi — iki cəbhədə vuruşmaq üçün türklərin vur-tut iki-
üç min döyüşçüsü var idi. 
Lakin Qutluğ riskə getdi. O, Aşide Yuan-çjenin komandanlığı ilə min nəfər 
döyüşçünü Aralyanı düzənliyi—Kurdanı ələ keçirməyə göndərdi (çox güman ki, 
türklər özlərini haqlamaqda olan düşməndən Qərbdə gizlənmək istəyirdilər), iki 
min atlı isə Tonyukukun başçılığı ilə şimala, artıq hücuma keçmiş doqquz-
oğuzların üstünə getdi. Həmişə birgə tədbirlərdə olduğu kimi çinlilər və kidanlar öz 
qoşunlarını vaxtında çıxarmadılar. 
Tonyukuk Baz—kağandan daha sürətli hərəkət edirdi və hər iki qoşun 
Toqla (Tola) çayı üzərində qarşılaşdılar. Uyğurların sayca 6 min nəfər olmasına 
baxmayaraq türklər onları çaya tökdülər və qaçanları təqib edərək doğramağa 
başladılar. Baz-kağan həlak oldu, doqquz-oğuz xalqı isə türk xanına tabe oldu. 
Lakin Qərbə yollanan dəstənin bəxti gətirmədi. Çünki elə bu ərəfədə türkeş 
tayfasının güclənməsi başlanmışdı. Türkeşlər Çu və İli çayları arasındakı ərazini 
tutur və qərbə türkyut xanlarına tabe olurdular. Türkeşlərin tayfa başçısı Uçjile 
baqa-tarxan (çin mətnində moxe-daqan) titulu daşıyırdı. Qərbi türkyut xanları 
həmin dövrdə artıq Tan hökumətinin məmurları olmağa başlamışdılar, bu isə 
təbiidir ki, təbəələr arasında onların nüfuzlarının artmasına imkan vermirdi. Diribaş 
Uçjile imperiyadan narazı olanların böyük qismini öz tərəfinə çəkə bildi. «Tanşu» 
onun qoşunlarının sayını çox böyük rəqəmlə ifadə edir: 140 min nəfər. Doğrudur, 
bu rəqəm 689-cu ilə aiddir. 688-ci ildə onlar yəqin ki, bundan qat-qat az idilər 
(çinlilərin «çoxalma əmsalı 9—10-na çatır). 
Özünün qərbə doğru hərəkətində Aşide Yuan-çjen türkeşlərlə üzləşdi və 
döyüşdə həlak oldu. 
Beləliklə, məlum oldu ki, qərb türklər üçün bağlıdır, şimaldan isə yalnız 
sığınacaq kimi istifadə edilə bilər. Ona görə də Qutluq ordusunu Ötukenə — 
Xanqayın yamaclarındakı dağ tayqasına apardı. Burada, dərələrdə və pöhrəliklərdə 
türklər imperiyanın zirehlilərindən qorunurdular, onlar burada öz dağıdıcı yürüşləri 
üçün baza yaratdılar. Bunun da nəticəsində ikinci xaqanlıq meydana çıxdı. 
Çöl uğrunda mübarizə Toladakı qələbə ilə başa çatmadı. Kitabəyə görə 
Qutluğ 47 dəfə yürüşə çıxmış, 20 dəfə döyüşə girmişdi, «o, düşmənlərini sülhə 
məcbur etmiş, dizi olanları diz çökməyə, başı olanları təzim etməyə məcbur 
etmişdi». Bu bəyanatın haradan meydana çıxması haqqında yalnız gümanlar irəli 
sürmək olar. Ehtimal ki, Qutluğ Xalxunu özünə tabe etmişdi, lakin nə qərbdə — 
Orta Asiyada, nə şərqdə — Mancuriyada o, heç nə əldə edə bilməmişdi. 693-cü 
ildə Qutluğ öldü və hakimiyyət onun qardaşı Moçura (Çin mənbələrində Moçjoya) 
keçdi. O, Qapağan xaqan titulunu qəbul etdi. 693-cü il eyni zamanda Çin silahı 
234 
 
üçün böyük müvəffəqiyyət ili oldu — nəhayət tibetlilər Qərb ölkəsindən 
sıxışdırılıb çıxarıldılar. 
İmperiyanın sərt nəfəsini hiss edən qərbi türklər 594-cü ildə şahzadə Aşina 
Suytszının başçılığı ilə üsyana qalxdılar, lakin Danlin-çu yaxınlığında darmadağın 
edildilər. 
Bunun ardınca üsyana qoşulmuş türkeşlər darmadağın edildilər, Nişumus 
şəhəri isə Tibet işğal ordusundan geri alındı. «Qərb ölkəsi» tamamilə itaətə 
gətirildi. Lakin burada da knyaz Çjangenin gətirdiyi türk qoşunlarının böyük rolu 
oldu. Çox güman ki, bu qoşunun tərkibindəkilər üsyana qoşulmayan Ordos türkləri 
idilər. 
Proqram. Beləliklə, yalnız türklər nizami imperiya ordusu ilə mübarizəyə 
davam gətirdilər. Belə bir sual meydana çıxır: onlar buna necə nail oldular, düşmən 
önündə silahı yerə qoymamaq üçün Qutluğla birlikdə bütün səhradan keçib geri 
çəkilən silahdaşlarının, həmfikirlərinin ideologiyası nə idi? Çinə bu mənfi 
münasibətin müəyyən izahını biz Yolluqtəkinin öz babası, Qutluğ İltəris xaqan 
adından tərtib etdiyi kitabədə tapırıq: «Bizə qeyri-məhdud miqdarda qızıl, gümüş, 
spirt (yaxud taxıl) və ipək verən tabqaç xalqının nitqi şirin, zinət şeyləri isə 
«yumşaq» idi; onlar öz şirin dillərini və cah-cəlallı zinət şeylərinin köməyi ilə 
uzaqda yaşayan xalqları da özlərinə cəlb edirdilər. Onlar isə yaxına keçən kimi 
səfeh əllaməçiliyi qəbul edirdilər». Yollıqtəkin burada Çin mədəniyyətinin köçəri 
məişətinə nüfuz etməsinə qarşı çıxır. Həm də o, maddi mədəniyyəti Çin 
ideologiyasının beyinlərə yeridilməsi kimi nəzərdən keçirir. Elə təəssürat yaranır 
ki, o, barbarları məhz bu yolla zərərsizləşdirməyi məsləhət görən Konfutsinin 
əsərlərini oxumuşdur. 
Daha sonra Yollıqtəkin nəticələri göstərir: «Onun şirin dili və cah-cəlallı 
zinət şeyləri ilə özünü şirnikləndirməklə, ey türk xalqı, böyük sayda itkilər verdin... 
pis adamlar, mənhus adamlar türk xalqının bir qismini belə öyrədirdilər. Ona 
deyirdilər: «kim uzaqda yaşayırsa, ona pis hədiyyələr verirlər, kim yaxında 
yaşayırsa, ona yaxşı hədiyyələr verirlər». Bu sözlərlə o, səni belə öyrədirdi. Siz isə, 
ey müdrikliyi çatışmayan adamlar, şirin dillərə aludə olub yaxına gedir və orada 
böyük sayda qırılırdınız». 
Lakin onlar necə qırılırdılar — axı onlar hamısı bollu qiymətli şeylər 
hədiyyə alırdılar. Müəllif cavab verir: hədiyyələrin müqabilində hərbi xidmətə 
yollanmaq lazım idi, yəni başqalarının mənafeyi üçün vətəndən uzaqlarda ölmək 
lazım idi. «Sən, ey türk xalqı bütün ölkələri gəzib-dolaşmağa başladın və orada 
əldən-dildən düşdün, üzüldün. Siz isə, ey sağ qalanlar, ölə-ölə, dirilə-dirilə bütün 
ölkələri gəzib dolaşırdınız». 
Yollıqtəkin düz qeyd edir ki, öz fərdi simasını qoruyub saxlamaq istəyən 
xalq xidməti müqabilində nə qədər verirlərsə versinlər, muzdlu əsgərə, yaxud cəza 
dəstəsinin döyüşçüsünə çevrilməməlidir. Bu cür «silahdaşları» sahiblər kandardan 
içəri buraxmırlar, onlar nə qızılla, nə də ipəklə öz mütiliklərini ört-basdır edə 
235 
 
bilərlər. Mərcimək şorbasına görə özlərini satanların ideologiyasına qarşı o, 
utopiya deyil, real proqram -xaqanlığın bərpa edilməsini qoyur: «Ey türk xalqı, sən 
bu tərəfə gedəndə uçurumun kənarında dayanmış olursan, sən Ötüken ölkəsində 
qala-qala karvanları xərac dalınca göndərəndə isə heç bir dərdi-sərin yoxdur. Sən 
Ötükendə qalanda yaşaya bilərsən, öz dövlətini yarada bilərsən, onda sən ey türk 
xalqı, tox olursan». 
Daha sonra Yollıqtəkin göstərir ki, bu proqram nəinki mümkündür, həm də 
onun babası tərəfindən qismən həyata keçirilmişdir. «Mən xaqan olanda məhvə 
gedən yoxsul xalqı qaldırdım — bir yerə topladım, yoxsul xalqı varlı elədim, 
azsaylı xalqı çoxsaylı elədim. Məgər mənim sözümdə yalan varmı?» Lakin 
bununla birlikdə o, təsdiq edir ki, xanın populyarlığı yoxdur, yəni bəylər «səhvə — 
xəyanət yoluna düşməyə meyllidirlər», xalq isə ağıllı deyil. «Türk xalqı, sən ac və 
üzülmüş olanda, toxluq vəziyyətinin səbəblərini başa düşmürsən, bir dəfə 
doyandan sonra isə aclıq vəziyyətini başa düşmürsən». Buradan belə nəticəyə 
gəlmək olar ki, Xaqanlığın dirçəldilməsi təşəbbüsü keçmişin tərəfdarları (revnitel) 
olan bir dəstə adama məxsus idi. Yollıqtəkinin kitabəsi göstərir ki, bəylərin bir 
hissəsi və onlarla əlaqədar olan təbəqələr Çinlə kompromisə tərəfdar idilər, lakin 
xanın ətrafında toplaşmış vətənpərvər qrup onları qovur, keçmiş, qədim şöhrətin 
bərpası məqsədi ilə yürüşlərə aparırdılar. Başa düşmək çətin deyil ki, bu qrup ilk 
xaqanlığın indi artıq sıravi adamlara çevrilmiş tarxanlarından ibarət idi. 
Veteranlar arasında, təbii ki, təbliğat aparmağa ehtiyac yox idi. Buna görə 
də Yollıqtəkinin üz tutduğu qeyri-sabit kütlənin kim olduğunu müəyyənləşdirmək 
çox maraqlıdır: «Mənim nitqimə sırayla axıra qədər qulaq asın: qardaşlar, kiçik 
qohumlar, mənim öz tayfam, mənim öz xalqım, sağımda dayananlar — şadlar və 
doğma bəylər, solumda dayananlar — tarxanlar və xidmətkar bəylər, otuz... bəylər 
və doqquz-oğuz xalqı». Burada çöl üçün səciyyəvi olan mərkəzə, sağ və sol 
cinahlara bölmənin klassik təsnifatı gətirilir, lakin həmin təsnifat ierarxik 
aspektdədir — mərkəzdə xanın şəxsi drujinası dayanıb, sağ cinah — xana 
qohumluğu çatan əsilzadələrdən ibarətdir, sol cinah — qohum olmayanlar və 
onlarla qeyri-bərabər olan doqquz-oğuzlar, yəni uyğurlar və digər Xalxu 
tayfalarıdır. 
Beləliklə, biz ierarxik quruluş prinsipinə malik hərbi demokratiya mənzərəsi 
ilə üzləşirik. Doqquz-oğuz bəylərinin və xalqın türklərlə bərabərləşdirildiyini 
xüsusilə qeyd etmək lazımdır. Kitabənin başqa yerində müraciət olunanların 
siyahısı daha da genişləndirilmişdir: «Mənim ürəkdən gələn nitqimi... bu abidəyə 
baxaraq on ox oğullarına və tatlara (azad olmayanlar, borclular) da daxil olmaqla 
bilin». 
Lakin burada da yalnız qərbi türklər və ilhaq edilmiş tatlar əlavə 
olunmuşdur, mətnin tərtib olunduğu vaxtda itaətə gətirilmiş digər xalqlar — 
kidanlar, qırğızlar, karluklar, tatablar, soqdiyalılar və başqaları qeyd olunmamışlar. 
236 
 
Onlar ordanın üzvləri deyildilər, onlar ordanın xərac verənləri, yaxud 
«müttəfiqləri» idilər. 
Beləliklə, göy türklərin ordasına hələlik yalnız doqquz-oğuzlar daxil 
edilmişdilər. Lakin hətta özünün bu formasında da o, başlıca olaraq öz banilərinin 
dəmir iradəsi və hərbi istedadı ilə idarə olunurdu. 
Başqa sözlə desək, türklər hərbi demokratiya mərhələsində idilər və 
öyrəndikləri bu quruluşu qoruyub-saxlamaq üçün əllərindən gələni edirdilər. 
 
XXII f ə s i l 
 
YENİDƏN YARADILMIŞ XAQANLIQ 
 
Vəzifələr. Tol üzərində qələbə demək olar, bütün Xəlxi türklərin əlinə 
verdi, lakin bununla belə onların dövlətləri ümidsiz vəziyyətində idi. Yeni təbəələr 
olan uyğurlar etibarsız idilər; imperiyanın malikanələri şərqdən, cənub və qərbdən 
yeni yaradılmış xaqanlığı əhatə edirdi; türklərə düşmən olan, geniş qırğız xanlığı 
şimal tərəfdə Sibirdə yerləşirdi. Ən başlıcası isə bu idi ki, türk xalqının böyük 
hissəsi Ordosda düşmənin pəncəsində qalmışdı. İlk növbədə onları xilas etmək 
lazım idi və Qapağan xan bu işdən yapışdı. 
694-cü ildə türklər ildırım sürətilə Çin sərhədinə hücum etdi, xeyli döyüşçü 
və əhali qırdı və əsir götürüb apardı. Eyni zamanda Qapağan xan imperatriçə U-yə 
onun təəbəəliyini qəbul etməyi təklif elədi. Bu, imperiya hökumətinin Xəlxdə türk 
dövlətinin yaradılmasına, onun birbaşa qəbul edilməsinə razılıq verməsi demək idi. 
Aydındır ki, Çin üsyançılarla belə asanlıqla barışa bilməzdi. 18 nəfər voevod çin və 
köçəri süvarilərlə ona qarşı yürüşə başladı, lakin düşməni tapmayıb geri çəkildilər. 
Ötüken qaragüruhçuları türkləri məhv olmaqdan xilas etdilər. Çinlilər müdafiəyə 
keçməli oldular. 
Ehtimal ki, basqın zamanı əsirlər deyil, Qütluğ ilə gedə bilməyən və indi öz 
həmtayfasına qaçıb gələn ordos türkləri götürülüb aparılmışdır. Yazılar da 
Qapağan xanın siyasətini bu cür şərh edir: «Mənim əmim xaqandır, o şahlıq taxtına 
oturaraq yenə də türk xalqını ayağa qaldırdı. Heç bir sərvəti olmayanları dövlətli 
etdi, az saylarını isə çoxaltdı». Əlbəttə, sonuncu təbii artım hesabına olmamışdır. 
Həm tayfalarının azad edilməsindən də daha ciddi ikinci vəzifə köçəri 
xalqlar və tayfalarla münasibətlərin yaradılması idi. İmperiyanın azacıq tabeçiliyi 
köçərilər üçün bir yük deyildi və hətta əlverişli idi, lakin çinlilər onların 
hakimiyyətinin tamamilə möhkəmlənməsini səhv güman etdiyindən sərhədlərindən 
kənardakı malikanələrinə öz məmurlarını təyin etməyə başladılar. Elə buradan da 
köçəri ağsaqqalların hüquqlarının tapdanması, sıravi köçərilərin ehtiyaclarının başa 
düşülməməsi, çin məmurlarının rüşvətxorluğu, zorakılığı və təhqiredici təsir 
bağışlayan təşəxxüslüyü ilə əlaqədar olan müxtəlif çətinliklər labüdən yaranırdı. 
Buna görə də VII əsrin axırlarında köçəri təbəələrin loyallığı Böyük səddən 
237 
 
başlanan məsafəyə uyğun idi. 696-cı ildə Mancuriyada kidanlar və tatablar (hi) baş 
qaldırdılar, türklər bundan da həmçinin istifadə etdilər. 
Nəhayət, xanın qarşısında üçüncü daxili siyasi vəzifə dururdu. Yuxarıda 
deyildiyi kimi, qədim türklərdə taxt-tac varisliyi haqqında qanun mövcud idi, bu 
qanuna əsasən qardaş-qardaşa, əmoğlu-əmiyə varis olurdu. Çinlilər bu qaydanı 
mənasız hesab etdilər, onlar türklərin işlərinə qarışaraq, bu qaydanı sadəcə olaraq 
təhrif etməyə başladılar. Türklər xaqanlığı yenidən qurmaqla köhnə qanunu da 
bərpa etdilər, Moçur bu qanuna görə Qapağan xan oldu. Lakin o çin 
mədəniyyətinin təsirini öz üzərində hiss edirdi, taxt-tacı qardaşı oğlu Mogilyana 
deyil, öz oğlu Fuqyuya verməyi düzgün hesab elədi. O, qanunu tədriclə pozmaq 
lazım olduğunu başa düşərək, «kiçik xan» (şaddan yüksək) rütbəsini yaratdı və onu 
öz oğluna verdi, qardaşı oğlunu isə tarduşların, yəni türklərin qərb qanadının şadı 
təyin elədi və ən təhlükəli hərbi vəzifələrin həll olunmasını ona tapşırdı. Güman 
etmək olar ki, o öz qardaşı oğlunun məhv olmasına qarşı da çıxmırdı. 
Şərqdə. Türklərin müvəffəqiyyət qazanması mərkəzi Mancuriyada olan 
kidan və tatablara — monqol tayfalarına ümid verdi. Hətta çin tarixinin özü belə 
üsyanın məsuliyyətini baş rəis Çjao Ven-hayın üzərinə qoyur. O həddən çox 
təşəxxüslü olduğuna görə öz tabeliyində olanlarla pis rəftar edirdi. 695-ci ildə 
kidan tayfalarının başçıları Tszinçjun və Vanyun üsyan edib Çjao Ven-hayı 
öldürdülər və onun köməkçisini əsir götürdülər. 24 gün ərzində üsyan bütün səkkiz 
kidan tayfasını bürüdü. Eyni zamanda tatablar da ayağa qalxdılar, lakin öz 
qüvvələrimə arxayın olmayaraq türklərlə müqavilə bağladılar. Üsyanın 
yatırılmasından ötrü göndərilmiş nizami qoşun hissəsi Xuan-çjanqu vadisində və 
Pinçjou yaxınlığında kidanlar tərəfindən darmadağın edildi. Pul ilə alınmış 
qullardan ibarət təşkil edilən üçüncü ordu yalnız 696-cı ildə kidanların hücumunu 
dəf etdi və onların irəliləməsinin qarşısını aldı. 
Qapağan xan bu şəraitdən istifadə elədi. O, üsyançıları yatırtmağı 
imperatriçaya təklif etdi, bu işə razılıq aldı. Köməyə görə mükafat olaraq onu xan 
bildilər, hərbi rütbə və knyazlıq mənsəbi verdilər. Qapağan xan ildırım sürətli 
hücumla kidanları darmadağın etdi və onları sıx meşəliklərə səpələnməyə məcbur 
elədi. 
Fərəhlənmiş imperator arvadı türklərin xanını böyük şanyu görmək 
istəyirdi, lakin o titul almağı gözləmədən çin sərhədinə hücum etdi və 697-ci ildə 
Linçjou və Şençjou adlı iki qəzanı, yəni şimali-şərqi Ordosu talan etdi. Sərhədyanı 
xalqlardan yaradılan imperiya ordusunun qoşunları onu qovub uzaqlaşdırdılar, 
lakin Tonyukuk komandanlığı qəbul edib müvəffəqiyyət qazandı, «iyirmi üç şəhəri 
dağıtdı». Salnamələrdə bu kampaniya Yaşıl uğuz,
*
 yaxud Taluy-uğuz — «Dəniz-
çay» tərəfindən becərilən Şantun vadisi üzərinə müharibə» kimi adlanır. 
                                                          
* Türklərin təsəvvüründə rəng spektrləri arasında sərhəd avropalılara nisbətən bir qədər başqa cür 
yerləşdirilmişdir. Məsələn - göy—göy-yaşıl rəngdir: yaşıl — yaşıl-sarı, tünddür: sarı - sarı-narıncı, 
238 
 
Beləliklə, xan çinliləri qorxudaraq sülhün şərtlərini diqtə etdi. O 
imperatriçanın onu oğulluğa götürməsini, öz qızlarının çin knyazlarına ərə 
verilməsini, Ordosda qalmış türklərin onun yanına buraxılmasını və səpin üçün 100 
min bu prosanın, 3 min əkinçilik alətinin və məhsul döymək üçün dəmir 
verilməsini istəyirdi. Aydındır ki, ona rədd cavabı verdilər. Belə olduqda xan 
danışıqları kəsdi, elçiləri saxladı və qoşunu kidan torpaqlarından çıxardı. Kidanlılar 
dərhal meşədən çıxıb knyaz Vanyunun ətrafında birləşdilər. Vanyun yenidən 
çinlilərin üzərinə hücum etdi və Tsziçjou qəzasını darmadağın elədi. Kidanlılara 
qarşı nəhəng bir ordu — 170 min nəfərdən ibarət qoşun atıldı (yəqin ki, bütün 
xidmət növləri də bura daxil idi), lakin bu ordu bütünlüklə məhv edildi. Vanyun 
hücuma keçdi, Yuçjou və İnçjou qəzalarını qırdı və azğıncasına hökmranlıq etdi. 
Kidanlara qarşı kömək almaq üçün imperator türklərin bütün tələblərini 
qəbul etmək məcburiyyətində qaldı. Xan ilə imperatorun ittifaqı kidanlılar üçün 
çox pis oldu. Türklər ilə müttəfiq olan tatablar yeni iki yüz minlik çin ordusunda 
birləşdilər və kidanlıları məngənəyə aldılar. Kidan qoşunları darmadağın edildi. 
Vanyun isə öz şəxsi qulu ilə birgə qaçdığı zaman öldürüldü. Çinlilərə təslim olmaq 
istəməyən kidanlıların qalıqları türklərə tabe oldular və 697-ci ildə Qapağan 
Mancuriyanı öz malikanələrinə birləşdirdi. Kidanlılar bundan sonra türk xanının 
vassalı kimi çinlilərlə müharibəni davam etdirdilər. İmperator U-nun çevrilişinin və 
Tan sülaləsi idarəsinin nəticələri burada özünü göstərdi. Yadellilərdən ibarət olan 
sərhəd qoşunları çinlilər üçün vuruşmaq istəmirdilər və buna görə də orduya 
qullardan ibarət muzdlu əsgər tutmağa başladılar.
*
 Səhra ordusunda müxalifətçilik 
əhval-ruhiyyəsi və başlarını yüksək tutan Çin məmurlarına qarşı nifrət artmaya 
bilməzdi. Tan ənənələrinin gözəlliyi və fəaliyyətsizliyi sərhəd qoşunlarını loyal 
çərçivədə saxladı, lakin təbiidir ki, hərbçilərin çox hissəsi qəzəbli varisə rəğbət 
bəsləyirdilər. Bu isə imperatorun xoşuna gəlmirdi. İmperator komandanlığı 
parçalamağa çalışırdı ki, bir generalın əlinə çoxlu qüvvə toplanmasın, bu isə 
ordunun döyüş qabiliyyətinə təsir edirdi. 
Qapağan xan siyasi vəziyyəti nəzərə aldı və özünü varisin tərəfdarı elan 
etdi. Onun taxt-tacını bərpa etmək üçün Qapağan xan 698-ci ildə 100 000 süvari ilə 
yürüşə başladı. Bu demaqoqluq ona az xeyir gətirmədi, belə ki, imperiya 
ordusunda xidmət edən köçərilər dərhal onun tərəfinə keçməyə başladılar. Ona 
                                                                                                                                      
parlaq rəngdir. Beləliklə, Yaşıl — uğuz Xuanxe, Sarı çay adının tamamilə qarşılıqlı tərcüməsidir. 
Salnamələrdə Sarı çayın aşağı axın hissəsinə bir yürüş xatırlanır, lakin əslində isə belə yürüş çox 
olmuşdur: 694-cü ildə Linçjouya (Xuanxenin sağ sahilində. Ninsyafu şəhərinin qarşısında yerləşən 
əyalət şəhəri); 697-ci ildə Linçjou və Şençjouya (Ordosun şimali-şərq hissəsi) və 698-ci ildə Xebey 
üzərinə yürüş olmuşdur. Görünür, salnamələrdə hər üç yürüş bir yerdə xatırlanır. Həm də «Şantun 
vadisi» hərbi hərəkət meydanı adlanmışdır (B a x S. E. Malov. Памятники..., 1951, стр. 38, paraqraf 
17. səh. 66, paraqraf 18—19: «Yaşıl—uğuz»un tərcüməsi üçün Malov «Dəniz çayı» variantını təklif 
etmişdir. 
* İmperator U muzdlu əsgər tutmağı elan etdikdə cəmi min nəfər toplaya bildi. Tan evindən şahzadə 
Xebeyin sərkərdəsi təyin olunduqda isə 50 min nəfər muzdlu əsgər ətrafına topladı. 
239 
 
qarşı iki ordu — 300 min və 150 min nəfərdən ibarət qoşun göndərildi, lakin onlar 
döyüşə girməyə cürət etmədilər. Türklər bir sıra sərhəd dairələrini dağıtdılar və 
çoxlu əsir aldılar. Çin qoşunları bütün açıq toqquşmalarda məğlubiyyətə uğradılar. 
Görünür, Tonyukuk «Şantun vadisində» qazanılmış müvəffəqiyyət barədə verilmiş 
yazıda bu əməliyyatları xatırlayırdı. O vaxt Çin hökuməti düşmənin əlindən başlıca 
silahı olan legitizmi almaq qərarına gəlir. Varis sürgündən geri qaytarılır və 
orduların başçısı təyin edilir. Qapağan xan geri çəkilmək məcburiyyətində qalır, 
lakin bu vaxt o Tan sülaləsi uğrunda deyil, özü və öz xalqı uğrunda döyüşdüyünü 
göstərir. 
O sülalənin müdafiəsi barədə çıxış etdiyi zaman 80 min əsir, yəni faktiki 
şəkildə onun tərəfinə keçmiş bütün adamlar öldürüldü. Türklər bundan sonra geri 
çəkilməyə başladılar. Geri qayıdan zaman bütün Çin şəhərləri və kəndləri 
bütünlüklə talan edildi və əhali qul edilib aparıldı. Bundan sonra müharibə 
dayanmadı, lakin sülalənin bərpa edilməsi imperiyanın qüvvələrini mütəşəkkil etdi. 
699-cu ildə kidanlar darmadağın edildilər, həm də qələbənin şöhrəti əvvəllər bir-
birinə düşmən olan «köçərilərdən» iki nəfərin adına yazıldı. Məsələ aydın idi: 
köçərilər Çinin uğrunda ölmək istəmirdilər, lakin Tan imperiyası uğrunda zərər 
çəkmək olardı. Hələ Moçuraya çıxıb getməyən köçəriləri özünə cəlb etmək 
məqsədilə ağıllı imperatriça onların vəziyyətini yaxşılaşdırmağa diqqət yetirdi. 
701-ci ildə türkləri qul etməyi qadağan edən fərman çıxdı. Bununla da əsrlər boyu 
çöllülərdən ziyan gördüklərinə görə haqq-hesab çəkməyə imkanları olmayan 
məmurların və latifundialların sui-istifadə etməsinə son qoyuldu, onlar sərhəddə 
yaşayan köçərilərə qarşı dişlərini qıcadılar, ona bir qədər də vulqar tamahkarcasına 
yanaşdılar. 
Fərman öz rolunu oynadı, sərhədə hücum edən türk dəstələrinin 
müvəffəqiyyəti bir qədər azaldı. 700 və 702-ci illərdə türklər şimali Çin üzərinə 
basqın etdilər, lakin iş mal-qaranın qovulub-aparılması və talançılıqla başa çatdı.
62
 
703-cü ildə Qapağan xan elçiyə onun qızı ilə taxt-tac varisi oğlunun nigahı 
haqqında danışıqlar aparmağı tapşırdı. Bu sülh demək idi. Həqiqətən, danışıqlar üç 
il davam etdi və hərbi əməliyyatlar olmadı. Bu müddətdə imperatriça öldü və türk 
xanının çox müvəffəqiyyətlə adını gizlətdiyi Çjuntszun taxt-taca sahib oldu. Artıq 
açıq oyun başladı. 
Qərbdə. 698-ci ildə başlanan dəhşətli müharibə həm türklərin, həm də 
çinlilərin qüvvələrini uddu. Müharibə çin ünsüründən olan rəhbəri, bacarıqsız Aşin 
Xuselo xanı sıxışdırdı. O, 699-cu ildə 60—70 min nəfərdən ibarət öz tərəfdarı ilə 
Çinin dərinliklərinə gedib köçəri həyat sürməyə başladı. İli çayının vadiləri və 
Tyan-Şanın şimal yamacları türkeş xanlığının ərazisinin özəyi hesab olunurdu. 
Xanın cənubdakı yay iqamətgahı müasir Tokmaka şəhərinin yaxınlığında, şimal 
                                                          
62 700-cü ildə türklər 600-cü ildən Çinin himayəsində olan tanqutlardan 10 minə qədər at alıb apardı. Bu 
əməliyyata xanın qardaşı oğlu Mogilyan rəhbərlik edirdi. 
240 
 
iqamətgahı isə hun-yus tayfasının torpaqlarında yerləşirdi. Zəbt edilmiş torpaqları 
qanuniləşdirmək məqsədilə Uçjila Çinə elçi göndərdi, onun ikinci oğlu Çjenu bu 
elçilərin başçısı idi. Elçilər yaxşı qarşılandılar, bununla da torpaqların zəbt edilməsi 
qanuniləşdirildi. 
Lakin türklər bütün bunlara sakit baxmırdılar. Onlar qərbi Cunqariyada çuy 
tayfalarının (Orta Asiya hunlarının varisləri) yaşamasından istifadə etdilər. 
Türkeşlər onları öz dövlətlərinin tərkibinə qatmağa hələ macal tapmamışdılar. 
«Dövlətin sərhədlərini və xaqanlığın hakimiyyət dairələrini genişləndirməyə, 
Yeddi su yaxınlığındakı torpaqları tutmağa çalışaraq xanın qardaşı oğlu Mogilyan 
tarduş şad və onun on altı yaşlı qardaşı Kül-tigin çuy tayfalarının üzərinə basqın 
etdilər və 701-ci ildə onları tabe elədilər. Lakin yürüşün planı daha geniş idi: 
türklər vahid xaqanlıq yaratmaq üçün bütün Soqdı özlərinə tabe etmək niyyətində 
idilər. Türkeşlər münasibətlərin kəskinləşməsinə getmədilər, görünür, türk 
knyazları da həmçinin onlara toxunmamaq qərarına gəlmişdilər. Lakin qərb 
malikanələrində yaşayan Çin hakimiyyət dairələri öz düşmənlərinin müvəffəqiyyət 
qazanmasına sakitcə baxa bilməzdilər. Türk yazılı abidələri Iduk — baş 
yaxınlığında 50 minlik imperiya ordusunun darmadağın edilməsi və onun başçısı 
Onqtutukun əsir alınması haqqında məlumat verir. Lakin çin mənbələri bu döyüş 
barədə heç nə demir, odur ki, güman etmək olar ki, hadisələrin miqyası döyüş 
olmasına baxmayaraq şişirdilmişdir. 
Aydınlaşdırma. Bu hadisə ilk dəfə şərh olunur. P. M. Melioranskinin 
tərcüməsindən fərqli olaraq S. E. Malovun tərcüməsi bu şərhin əsasını təşkil edir. 
P. M. Melioranski belə tərcümə etmişdi: «Altı çubun soqdaları» Markvart 
müəmmalı «çub» adını Çjao — Vu sülaləsi ilə izah edir. Altı soqda malikanəsi — 
Qan (Səmərqənd», Mi (Maymurq), Şı (Keş), Xe (Kuşaniya), Tsao (Uzruşana) və 
Na-se-bo (Nesef) Markvartın fikrincə 701-ci ildə şərq türkləri tərəfindən istila 
edilmiş malikanəsinin knyazlığı ona mənsub idi. Markvart öz fikrinin təsdiqini belə 
bir cəhətdə görür ki, 701-ci ildə soqdiyalılar Xorasan əmiri Mühəlləb ibn Əbu 
Süfrəya qarşı türklərdən kömək almışdır. Bu eyniləşdirmə geniş yayılmışdır, lakin 
Q. E. Qrumm — Qrjimaylo tərəfindən kəskin tənqid olunmuşdur. O, həmin vaxt 
Soqd üzərinə yürüşün mümkün olmadığını sübut etmişdir. Lakin o başqa bir səhv 
buraxmışdır — salnamədəki yazıların mətnini uydurma hesab edərək qərb 
yürüşünü tamamilə inkar etməyə başlamışdır. 
S. E. Malovun tərcüməsi hər iki son fikri rədd etməyə imkan verir. Malov 
«altı çub və soqdanı» tərcümə edir. Əgər «çublar» adı altında çuy, çumi, çumuqun, 
iki yerə ayrılmış quban və şato nəzərdə tutulursa, onda aydındır ki, qərbi 
Cunqariyanın, Tarbaqatayda və Qara İrtışda köçəri kimi yaşayanların istila 
edilməsi yerinə yetirilən vəzifə idi. Soqdlara gəldikdə isə, bu uzaq məqsəd güdən 
siyasət idi. Qrumm — Qrjimaylo haqlı olaraq göstərir ki, 700—701-ci illərdə 
Soqdı ərəblərdən müdafiə edən türklər xalqı tabelikdə saxlamağa çalışan, amma 
xalqı müdafiə etməyə heç nəyi olmayan şərq türkləri deyil, Tan imperiyasının itaəti 
241 
 
altında yaşayan qərb türkyutları olmuşdur. Lakin o səhv edərək Onq-tutuku Çin 
sərkərdəsi Syan Van ilə eyniləşdirir. Syan Van imperiyanın sərhəd qoşunlarına 
başçılıq edirdi, lakin nə məğlub olmuşdu, nə də əsir düşmüşdü. Qərb yürüşünün 
inkar edilməsi də məhz bu qeyri-əsaslı eyniləşdirmə üzərində qurulmuşdur, çünki 
Kül-tigin il ərzində Soqddan Orxon üzərinə qoşun yeridə bilməzdi. 
Lakin məsələ burasındadır ki, görünür, Onq-tutuku 692-ci ildə tibetliləri 
Tarim hövzəsindən qovmuş olan və orada səhra ordusunun komandanı kimi 
qalmaqda davam edən sərkərdə Van Syaoteze ilə eyniləşdirmək lazımdır. Əgər bu 
belədirsə, Suyedə (İssıq göldən şərqə tərəf ucaldılan qala belə adlanırdı) imperiya 
qarnizonunda o vaxta qədər uğursuz vuruşan türkeşlərin tezliklə güclənməsi 
aydınlaşır. Buradan belə nəticə çıxır ki, Qərb diyarında üçtərəfli müharibə 
yaranmışdır: imperiya qoşunları hətta Iduk-baş yaxınlığındakı döyüşü uduzaraq 
dörd əyaləti (Qaraşar, Kuça, Qaşqar və Xotan) və Beytini (müasir Quçenin 
yaxınlığında yerləşir) öz əllərində saxlayırdılar; Qərb türkeşlərin, şimal isə 
türklərin nəzarəti altında idi. Türklər Soqda qədər həqiqətən gedib çıxmamışdılar. 
İrtış çayının yamaclarında yaşayan karluklar, cənubi-qərbi Cunqariyada, Yulduz 
çayı vadilərində köçəri halında yaşayan xuvu və şunişlər (dulu ilə ittifaqda olan 
türk tayfalarıdır) onların qurbanına çevrildilər. Həmçinin cənubi Cunqariyada 
yaşayan basmaların (703-cü ildə) itaətini də elə həmin dövrə aid etmək olar. 
Görünür, Tszyu-Tanşunun verdiyi məlumat da bu hücuma aiddir: «Couğun 
dövründən başlayaraq (685— 688-ci illərdən; yəni Aşide Yuançjenyanın qərbə 
uğursuz yürüşündən) on nəsil türk Moçjonun amansız basqın və qarətinə məruz 
qalmışdır. Onların bir hissəsi öldürülmüş, bir hissəsi səpələnmiş və demək olar 
tamamilə məhv olmuşdur) adi çin mübaliğəsidir — L.Q.), sonra, 60—70 min 
nəfərə qədər yerdə qalan hissə Xuşelo ilə birlikdə Çinə mühacirət etmiş, orada 
məskunlaşmışdır». «Sin-Tanşu, əksinə, belə hesab edir ki, Xuselin başlıca düşməni 
türkeş Uçjile olmuşdur, lakin hər ikisinin haqlı olduğu barədə düşünmək lazımdır: 
həm türklər, həm də türkeşlər qərb türkyutlarının qalıqlarını bərabər təhdid 
edirdilər ki, onların bir hissəsi öz süzerenlərinin
*
 himayəsi altında yaşamaq üçün 
Çinə köçsünlər. 
700—704-cü illərdə Qərb diyarında İmperiyanın qüvvəsi çox kiçik idi. 
Görünür, Iduk — baş yaxınlığında səhra ordusunun məğlubiyyətindən sonra yalnız 
qalalarda qarnizonlar qalmış və heç bir ehtiyat qüvvə daxil olmamışdı. Həqiqətən, 
təzə qüvvələr Mancuriyada kidanlarla və Xuanxe çayının sahillərində isə özlərinin 
türk xanı ilə vuruşurdular. Buna görə də şahzadə qardaşlar Soqda çatmağa cəhd 
göstərə bilərdi, amma yazılı abidələrin susduğuna görə onlar bu istiqamətdə böyük 
müvəffəqiyyət qazana bilmədilər. Lakin türk təhlükəsi imperiya hökumətini 
türkeşlərin güclənməsinin belə bir cəhəti ilə barışmağa məcbur etdi ki, onların 
neytrallığı təmin edilsin. Bu cür şərhetmə xronoloji uyğunluğu müdafiə edir: 
                                                          
* Feodalizm dövründə öz vassallarının hökmdarı olan böyük feodal — tərcüməçi. 
242 
 
türklərin Cunqariyaya basqını, Xuselonun qaçması və Uçjileni tanıması — bütün 
bunlar 699-cu ildə baş vermişdir. Hadisələr arasında şübhəsiz ki, əlaqə mövcuddur. 
Türkeşlər. Abarlara və mukrilərə uyğun olaraq onların varisləri olan 
türkeşlər nə teles, nə çuyu, nə də türk qrupuna (türkyut) mənsub deyildilər. Onlar 
haqqında ilkin məlumat VII əsrin ikinci yarısına, beş dulu tayfasının tərkibinə daxil 
olduqları vaxta aiddir. 659-cu ildə Qərbi türkyut xaqanlığı çinlilər tərəfindən istila 
edildiyi vaxt türkeşlər iki dairədə — Soqe və moxe nəslinin yaşadığı İli çayı 
vadisinin yuxarı tərəflərində yerləşən Vulou və alişelərin yaşadığı İli çayından 
qərbə tərəf uzanan Qoşan hərbi dairələrində məskunlaşmışdılar. Türkeşlərin 
mənşəyi və etnik mənsubiyyəti haqqında «Tan sülaləsinin tarixi» bildirir ki, onlar 
«sarı» və «qara» nəslə bölünürdülər. Bizim təhlilə müvafiq olaraq «sarılar» 
qocaman mukriylər, qaralar isə gəlmə abarlardır, həm də onların hər ikisi bir 
xalqda qarışaraq öz mənşələrini hələ də yaddan çıxartmamışlar. 
Türkeşlər çoxsaylı xalqdır. Kulminasiya anında Soqe xanın 300 min 
döyüşçüsü var idi. Bu rəqəm türkeşlərdən əlavə qonşu tayfalardan təşkil edilmiş 
köməkçi qoşunu da özündə birləşdirmişdi, həmin tayfalar Qərbi türkyut xaqanlığı 
süquta uğradıqdan və Anqin dövləti bölündükdən sonra türkeşlərə tabe idi. Axı lap 
bu yaxınlara qədər sülalənin əsasını qoyan Uçjilenin 140 min döyüşçüsü var idi və 
bunun sayəsində «tabeliyində olanlar sakitləşdirməyi bacarırdı, onların hörmət və 
etimadını qazanmışdı, köçərilər ona tabe olmuşdular». 
«Qara nəsillər azlıq təşkil edirdi, onların miqdarı 300 min nəfər idi 
(döyüşçülərsiz), yəni onlar türkeş xalqının təxminən üçdə bir hissəsi qədər idilər. 
Barbar dövlətlərdə hər bir yaşlı kişi döyüşçü hesab olunurdu, qoşunun xalqa 
nisbətinin adi əmsallıq hesabını tətbiq etməklə türkeşlərin miqdarını 
dəqiqləşdirmək mümkündür. Onların miqdarı 500 mindən 700 min nəfər arasında 
enib-qalxırdı. Əgər Tan sülaləsinin tam çiçəklənməsi dövründə Çin əhalisinin hər 
iki cinsdən 58 milyon nəfər olduğunu nəzərə alsaq, bu, o dövr üçün çox demək idi. 
Lakin Qərbi türkyut xanlarının malikanələrini ələ keçirərək türkeşlər onların 
siyasətini, yəni İmperiyaya oriyentasiyanı da irs almışdılar. Bununla da türkeşlər 
türklərin düşməninə çevrilmişdilər və bunun nəticəsində də özlərini tezliklə büruzə 
verdilər. 
Əks hücum. Tan imperiyası Qərb diyarını itirməsi ilə barışa bilmirdi. 
İmperiya türklərin, türkeşlərin və ərəblərin istilasına müvəqqəti uğursuzluq kimi 
baxırdı. Yeni səhra süvari ordusu və istedadlı sərkərdə lazım idi. Qətlə yetirilmiş 
Yuankin xanının sürgündə olan oğlu türkyut şahzadə Xyan belələrindən oldu. O, 
lazım olan kimi onu bağışladılar. 
703-cü ildə şərqdə sülh bağlandı və dərhal 704-cü ildə qərbdə vəziyyət 
dəyişdi. İki Qərbi türk xanı Xuay-dao və Xyan qoşunla göndərildilər. Xyan Çu 
çayından qərbə doğru yerləşən 30 min kibiti ram etdi. 
243 
 
Əvvəlcə 704-cü ildə şatolar, sonra isə 705-ci ildə qərb türkyutları və 
karluklar İmperiyanın tərəfinə keçdilər. 706-cı il üçün əvvəlki vəziyyət bərpa 
olundu. 
Lakin türkeşlərin ətalətdə olmasını bəs necə izah edək? Çox sadəcə: 
cənubdan ərəblər təzyiq göstərirdilər. 705-ci ildə Qüteybə Bəlxi, 706-cı ildə 
Peykəndi tutdu, lakin soqdiyalılar və «türklər» onu geri çəkilməyə məcbur etdilər. 
«Təbərinin yazdığına görə bu «türlər» türkeşlər idilər. Ümumi yeni düşmənə qarşı 
müdafiə olunmaq zərurəti onları çinlilərlə barışdırdı, çin nazirlərini isə cənub-
qərbdə zəruri quz-oğuzlar arasında hərəkat çinlilərin təsvir etdiyi sədd olan yeni 
dövləti qəbul etməyə məcbur elədi. Buradan Xyanın Çu çayından qərbdə yerləşən 
torpaqları tabe etdiyi vaxt nə üçün türkeşlərə aman verməsi və 706-cı ildə Uçjilenin 
hansı xidmətlərinə görə knyaz tituluna layiq görülməsi aydın olur. 707-ci ildə 
türkeşlər yenidən Qüteybi Buxaradan qovub çıxarırlar. Yalnız türkeşlər və 
soqdiyalılar arasındakı ixtilaf ərəblərə Xorasana geri çəkilməyə imkan verdi. 
Tezliklə Uçjile vəfat etdi, 708-ci ildə öz oğlu Soqeyə 300 min nəfərlik qoşundan 
ibarət ordu, Çinlilərlə ittifaq və ərəblərlə müharibə qoyub getdi. Elə həmin il 
Qüteybə yenə də Buxaradan geri oturduldu, Soqa bütün Orta Asiyanın hegemonu 
oldu. Əgər 707-ci ildən 710-cu ilə qədər cənuba müraciət etməsi məlum olmasaydı 
tibet siyasətinin passivliyi bizi təəccübləndirə bilərdi. 
Cənubi Çin qoşunları Yunnani cəngəlliyində man tayfalarını istila elədi və 
onlara ikiqat vergi qoydu. 710-cu ildə manlar üsyan etdilər və tibetliləri köməyə 
çağırdılar. Tibetlilər bundan istifadə edərək vergidən qurtarmaq üçün çinliləri 
onlara şahzadəni və Xesidəki Tszyutsyuy qəzasını cehiz kimi verməyi məcbur 
elədilər. Çin üzərinə basqının hazırlanmasında atlar üçün yem bazası kimi bu 
torpaq sahəsinin böyük strateji əhəmiyyəti var idi. Sonralar bu fakt hadisələrin 
gedişinə az təsir göstərmədi. 
Koalisiya. 703—706-cı ildə üçillik fasilə Xaqanlığa nisbətən İmperiyaya 
daha çox xeyir gətirdi. Çinlilər müdafiə və hücum tədbirlərinin möhkəmliyinə 
əmin olaraq rüşvət vasitəsilə hərəkət etməyə başladılar. Doqquz-oğuz rüşvət 
obyektinə çevrildi, onlar xanın bütün yaltaqlığına baxmayaraq, sakitcə çöldə 
köçərilik edir, imperatordan qiymətli hədiyyələr alır, gözəl anları yaddan 
çıxarmırdılar. Fasilə zamanı Tolda öldürülmüş Boz xaqanın (çincə Bili) oğlu 
Duqyayçji uyğurlarla və kibi, sıqe və hun tayfaları ilə xandan qaçaraq Qobi 
səhrasını keçdi və İmperiyaya itaət etdi. Onu Lyançjou yaxınlığında, Alaşanda və 
Qansuda yerləşdirdilər və hərbi hissələrdə olan boş yerləri doldurmaq üçün «güclü 
süvariləri» götürdülər. 
Uyğurların ayrılması türklər üçün böyük zərbə idi, çünki onların daxili 
siyasəti möhkəm idi. Həm də doqyinə nisbətən daha geniş idi. Təqribən həmin 
vaxtda türk şahzadələri Mogilan və Kül-tigin Şərqi Zabaykalyedə məskunlaşmış 
bayırku tayfasının üsyanını yatırtdılar. Bayırku Qyurgiyargun gölünün yaxınlığında 
244 
 
(Qorey gölü Onon və Kerulen arasındadır) darmadağın edildi, lakin onun başçısı 
Uluq İrkin vuruşaraq, görünür ki, Çinə qaçdı, çünki qaçmağa başqa yeri yox idi. 
Əlamətlər çox böyük idi, lakin öz şəxsi təkəbbürlüyündən gözləri tutulmuş 
Qapağan xan məkrli imperatoru cəzalandırmaq qərarına gəlir. 706-cı ildə türklər 
Şimali Çinə daxil olub sərkərdə Şaqa Çjunun nizami qoşununu darmadağın elədi 
və otlaqlardan dövlət atlarını sürüb apardılar. Atlar sıradan çıxmış süvarilər üçün 
nəzərdə tutulurdu. 
Minşa
*
 yaxınlığındakı döyüş böyük Kül-tiginin abidələrində gözəl təsvir 
edilmişdir. Kül-tiginin altında üç at öldürülmüşdür, yaraq-əsləhəsinə və örtüyünə 
«yüzdən çox ox vurulmuşdur». Təlim görmüş, təkrar hücuma qadir olan ağır 
süvarilərin keyfiyyətləri yenidən üzə çıxdı, bu döyüşdə isə belə üç hücum olmuşdu. 
Çinlilər öz itkilərini 10 min nəfər müəyyən etdilər ki, bu da döyüşün gedişini bərpa 
etməyə imkan verir. Görünür, yüngül silahlanmış oxatanlar hücumu sıx ox atmaqla 
dəf etməyə cəhd edirdi və buna iki dəfə nail oldular, lakin üçüncü hücum çaxnaşma 
yaratdı və türklər qaçanları qırmağa başladılar. Bu böyük itki yalnız bu cür yarana 
bilərdi. Döyüş taktikasına görə Çin ordusunda qaçqın uyğurlar vuruşurmuşlar. 
Bundan sonra danışıqlar kəsildi və imperator xanın başı üçün mükafat təyin 
etdi. Lakin imperiya qoşunları Xalq üzərinə hücuma keçmədilər, onlar Ordosun 
girəcəyində üç qalanın tikilməsi ilə kifayətləndilər. Biz burada psixikanın bitib 
yenidən doğulmasını müşahidə edirik: o çöl psixikasından Çin psixikasına çevrildi, 
çin müdafiə sistemi paralel olaraq qayıtdı, sanki Xan dövründə hunlar üçün 
keçilməz hesab edilən qalalar, «gənc yaramazlar»dan təşkil edilən piyadalar və 
sərkərdənin əzizləri dirçəldilər». İndi isə, yəni 708-ci ildə səksən yaşlı qocanın 
ordu komandanı təyin olunduğu vaxt ordunun özündən nə gözləmək olardı. 
Təşəbbüs türklərin tərəfinə keçdi. Moçur imperiyanın elçisini qətlə yetirdi 
və 708-ci ildə Çin sərhəddinə basqını təkrar etdi. Bu basqın barədə o qədər az 
xatırlanır ki, görünür, türklərə real müqavimət göstərilməmişdir. İmperiyalılar 
xanın yanına yeni elçi göndərirlər, elçi öhdəsinə düşən tapşırığı yerinə yetirmədən 
yolda vəfat edir. 
Lakin diplomatiya və rüşvət öz işini gördü. 709-cu ildə vəziyyəti müdrik 
Tonyukuk gözəl təsvir edir: «Tabqaç xaqanı bizim düşmənimiz olmuşdur. On oxun 
xaqanı (qərb türklərinin, mövcud halda türkeşlərin xanı Soqa — L. Q.) düşmənimiz 
olmuşdur. Lakin hamıdan daha çox qırğızların güclü xaqanı bizim düşmənimizdir. 
Bu üç xaqan düşünərək dedilər «bəli, biz Altun qara camaat üzərinə gedəcəyik». 
Onlar belə düşündülər və dedilər: «bəli, biz türk xaqanlığına qarşı şərqə yürüş 
etmək üçün yola düşəcəyik (Buradan görünür ki, qərbdən, türklərə arxadan 
birləşdirilmiş zərbənin vurulması nəzərdə tutulurdu. — L. Q.) Əgər biz onun 
                                                          
* Minşa — Şərqi Qansuda, Xuanxe çayının sağ sahilində yerləşən şəhər (B a x: Q. E. Qrumm — 
Qrujimaylo, Западная Монголия, стр. 310) görünür, türklər onlara xəyanət etmiş uyğurları 
сəzalandırmaq üçün bu sahəni hücum obyekti etmək üçün seçmişdilər, çünki ora gedən yol uyğurları 
verilmiş Alaşan yamaclarından keçirmiş. (P. M. Melioranski. Памятник вə честь-тегина, стр. 139). 
245 
 
üzərinə getməsək, necə olur-olsun o bizə qalib gələcəkdir: xaqan — qəhrəmandır, 
müşavir isə müdrikdir. O bəlkə də, bizim qatilimiz olacaqdır. Biz üçümüz birləşib 
yürüşə yola düşərik və onu məhv edərik. Türkeş xaqanı belə dedi: «Mənim xalqım 
orada olacaqdır, — o dedi, — türk xalqı isə əzilmiş vəziyyətindədir, oğuzlar isə, — 
o dedi, — səpələnmişdir»
*
. Həqiqətən, türklər mühasirəyə düşür, onlar xilas 
olmaqdan ötrü düşmən üçün gözlənilməz hesab edilən çıxış yolu tapmalı idilər. 
Onlar bu yolu tapdılar. 
İlk zərbə. Müdrik Tonyukuk Qapağan xanın vaxtında da xanın müşaviri 
vəzifəsini saxladı, lakin etibardan düşmüş şahzadələr ilə də əlaqəsini kəsmədi, 
əksinə öz qızı Pofu taxt-tacın qanuni varisi — tarduşların şadı Mogilyana verməklə 
bu əlaqələri möhkəmləndirdi. Mogilyan Xaqanlığın qərb sərhədlərində qoşuna 
başçılıq edərək, 709-cu ildə çiklərin vilayətinə hücum çəkdi və Yenisey çayının 
yuxarı axarlarını keçərək, Orpen yaxınlığında onların qoşununu məğlub elədi, 
bunun ardınca az tayfasını da özünə tabe etdi. Eyni zamanda o, müasir Tuvanın 
bütün ərazisini də tabe elədi, lakin başlıca düşmən olan qırğızlar etibarlı təbii 
himayədə—Sayan dağlarının arxasında möhkəm şəkildə qalmışdılar. Çik və Az 
tayfalarının istila edilməsi qırğızların hücum təhlükəsini uzaqlaşdırmamışdı, lakin 
həm də aradan qaldırmamışdı. 
Belə olduqda yenidən Tonyukuk işə qarışdı. O, təşəbbüsü öz əlinə almağı 
və yayın gəlməsini gözləyərək qırğızların üzərinə hücum etməyi, qəfil basqından 
istifadə edib onları darmadağın eləmək təklifini irəli sürdü. Ən böyük çətinlik 
orasında idi ki, Sayan dağlarından qeyri-adi yerlərə keçilməli idi. Kökməndən 
keçən yol (qərbi Sayan dağları) mühafizə olunurdu. Həmin yola hücum eləməyin 
mənası yox idi, çünki qırğızlar 80 min döyüşçü çıxarıb, türkeşlər və tabqaçlar — 
imperiyalıların gəlişinə qədər Türk ordusunun qarşısını saxlaya bilərdilər. Qırğızlar 
səfərbərlik cəhətdən böyük üstünlüyə malik idilər: onlar əkinçiliklə məşğul idilər, 
deməli əhali sıx yaşayırdı. Samanın olması atları yemləməyə, onları evdən çox 
uzaqlara aparmamağa imkan verirdi. Türklər yalnız qəfil hücum şəraitində 
müvəffəqiyyət qazanmağa ümid bəsləyirdilər. Tonyukuk «çöldə yaşayan azlar 
arasında» başqa yol göstərməyi boynuna çəkən bələdçi tapdı. 
Düşünülmüş yürüş son dərəcə avantüraya oxşayırdı, lakin xan razılıq verdi, 
Tonyukuku rəis təyin etdi və özünün xoşladığı qohumlarını ona köməkçi verdi. 
Hadisələrin sonrakı inkişafı Tonyukuk tərəfindən yaxşı təsvir edilmişdir: «Mən 
qoşunun irəliləməsi barədə əmr vermişəm; mən dedim: Ata minin!—Ağ Termeli 
                                                          
* Burada yuxarıda verilmiş «oğuz—icma, nişan təsərrüfat vahidi termini təsdiq olunur. Türklər böyük 
əraziyə malik olaraq hər tərəfə səpələnmişdilər, təbiidir ki, köçəri heyvandarlıq həyat tərzi üçün zəruri 
olan bir-birindən ayrı yaşayırdılar. Türkeş xanı məhz bu şəraiti qeyd edirdi ki, belə səpələnmə zamanı 
sürətlə səfərbərlik keçirmək mümkün deyildir. Bununla belə, mal-qaranı və döyüş atlarını yemləmək 
üçün türklərə səpələnmək lazım idi. Tonyukukun lakonik iradı da bu mənadadır, o öz xalqını xilas 
etmək üsulunu fikirləşərək gecələr yatmırdı. 
 
246 
 
keçdikdən sonra mən düşərgə qurmaq haqda əmr verdim (görünür, burada artıq 
olan, lazım olmayan hər şey qoyulmuşdur L. Q.) Atlara minmək əmri verərək, mən 
qarın içindən yol açdırdım. Mən dağın hissəsinə başqaları ilə birgə, atı minmədən 
piyada, taxta payalardan tutaraq qalxdım. Qabaqda gedənlər qarı tapdayıb yol 
salırdı, biz meşəliyə olan dağları aşdıq. Biz böyük çətinliklə aşağı düşdük (düşməni 
duyuq salmamaq üçün biz gündüz yol getməkdən çəkinirdik), uçqunu keçərək on 
gecə dağ yamacına qədər yol getdik. Yolu azan bələdçi öldürüldü. Biz Ani çayının 
axarı boyunca aşağılara getdik. Qoşunu saymaqdan ötrü biz dayanmaq barədə əmr 
verdik, atları isə ağaclara bağladıq (görünür, xeyli at geriyə qalıb donmuşdu). Biz 
həm gecə, həm də gündüz at çapdıq. Qırğızlar yatdığı zaman onların üzərinə 
hücuma keçdik... nizələrlə özümüzə yol açdıq. Onların xanı və qoşunu bir yerə 
yığıldı». 
Döyüşü Yollıq-təkin yaxşı təsvir edir: «biz onların xaqanı, Sunqa qara 
camaatı ilə vuruşduq. Kül-tigin Bayırkdan olan ağ madyanın üstünə minib hücuma 
atıldı, bir kişini ox ilə vurdu, iki kişini nizə ilə vurdu, başqa birisini də bu cür 
vurdu. Bu hücum zamanı o Bayırkdan olan madyanı güdaza verdi, onun ombasını 
sındırdı. Biz qırğız xanını öldürdük. Qırğız xanı xaqanlığın tabeliyinə keçdi və ona 
tabe oldu». 
Beləliklə, Tonyukukun son dərəcə zirəkliyi Kül-tiginin mərdliyi və türk 
döyüşçülərinin dözümlülüyü sayəsində koalisiya üzvlərindən biri sıradan çıxarıldı. 
Güman etmək olar ki, qırğız torpağının tabe edilməsi minimum vəzifə idi, çünki 
Tonyukuk orada qarnizon qoymadı, lakin indi arxadan zərbə vurulmaqdan ehtiyat 
eləmək lazım deyildi və qərb problemi üzərinə diqqəti cəmləşdirmək olardı. 
İkinci zərbə. Türkeş xanı Soqe 708-ci ildə Çin ilə müttəfiqlik müqaviləsi 
bağladı. Görünür, Tonyukuk məhz bu müqaviləni nəzərdə tuturdu. Lakin geniş 
türkeş dövləti möhkəm deyildi, çünki bu dövlət Qərbi türkyut xaqanlığını məhv 
edən düşkünlüyü irs almışdı. Yəqin ki, dövlət siyasətindən çox uzaq olan səbəblərə 
görə «Soqe öz başçısı Kyue — çjo (Kuli-çur) ilə dalaşdı və hər ikisi öz aralarında 
ağır müharibəyə başladı». Soqe Çin hökmdarına öz təbəəsindən şikayət etdi, lakin 
o, rüşvət verib məmur göndərilməsinə nail oldu. Bu məmur işi onun xeyrinə həll 
etməli idi. Soqe təsadüfən məktubu ələ keçirdi və məmuru öldürdü. Sonra türklərlə 
mübarizə aparmaq əvəzinə, o Ansi qalasına (Kuça) hücum etdi, burada çin 
qoşunlarını darmadağın elədi. O bunu ona görə etmişdi ki, çin hökumətini özüylə 
hesablaşmağa məcbur etsin və öz məqsədinə nail oldu. İmperator Çjuntezun «onu 
bağışladı» və qərbdə sülh bərpa oldu. Lakin türklərlə müharibə etmək üçün vaxt 
əldən buraxıldı və müttəfiqlər arasındakı münasibət qeyri-səmimi şəkil aldı. 
Elə ki, bir bəla qurtardı, başqası başladı. Soqe öz kiçik qardaşı Çjenə də pay 
verdi, lakin o ona az pay verilməsi fikrinə gələrək qardaşından incidi və 710-cu 
ildə öz doğma qardaşı ilə haqq-hesab çəkmək məqsədilə türk xanının tərəfinə 
keçdi. 
247 
 
Görünür, müdrik Tonyukuk Çjeni nəzərdə tutaraq yazırdı: «Türkeş 
xaqanlığının yanından casus (bəlkə də burada daha doğrusu «müşahidəçi» 
işlənməlidir?— L. Q.) gəldi. Onun sözü belə idi. Şərqdən xaqanlığın üzərinə 
yürüşlə gedək, — dedi. Əgər biz yürüşlə getməsək, o bizə qalib gələcək. Türkeş 
xaqanı yürüşə başladı — o dedi — on ox» xalqı bir nəfər kimi yürüş etdi, onların 
arasında tabqaç qoşunu da vardır». Qapağan xan özü türkeşlərin üzərinə hücum 
etmək qərarına gəlmir, çünki onun başlıca qüvvələri şərqdə mərkəzləşmişdi və bu 
iş ona həddən çox təhlükəli görünürdü. O, arvadını dəfn etmək bəhanəsi adı altında 
iqamətgahında qalıb, Alşun 20 min süvari çıxardı. O öz kiçik oğlu İnel xaqanı və 
tarduş şad Mogilyanı bu qoşunun rəisi, Tonyukuku isə müşavir rəhbər (qərargah 
rəisi) təyin etdi. Tonyukuka ciddi təlimat verildi ki, mümkün qədər müdafiədə 
dursun, «özünü məhv etməyə imkan verməsin», fərariləri və məlumat toplasın. 
Lakin Tonyukukun əmri yerinə yetirməsinə inanmayaraq, xan apa-tarxana 
(səlahiyyətli komissar) bildirdi ki, Tonyukuka hücum etmək icazəsi verməsin. 
Görünür, əvvəlki yürüşün uğursuzluğu türk xanının yaddaşında möhkəm qalmışdı. 
Lakin Tonyukuk özü bildiyi kimi hərəkət elədi və kiçik bir qoşunu hücuma 
apardı. O, düşmən üçün gözlənilmədən zərbə endirmək adətinə sadiq qalaraq, sıx 
meşə ilə örtülmüş Altainnuru dağının yanından keçib Qara İrtışı adladı və sürətlə 
gecənin ərzində Bolçu çayına, yəni Urunquya çatdı. Türklər orada türkeşlərin 
qabaqcıl dəstəsi ilə toqquşdu. Türkeşlər bərk yatmışdılar, düşmənin qəflətən 
hücum edəcəyini gözləmirdilər, odur ki, qılıncdan keçirildilər.
*
 Əsir düşənlər 
türklərin başçılarına bildirdilər ki, yarış çölündə on tümən qoşun toplaşmışdır. Türk 
bəyləri geri çəkilmək fikrini irəli sürdülər, lakin Tonyukuk qəfil hücumu zəruri 
hesab eləməklə, hücumu təkid etdi. Türklər türkeş qoşununa hücum elədilər və onu 
kiçik məğlubiyyətə uğratdılar. 
Qeyd etmək lazımdır ki, say etibarilə türkeşlərin üstünlüyü bir o qədər də 
çox deyildi. Tonyukukun özü bunu belə müəyyən etmişdi: «onların iki cinahı 
yarıya qədər çox idi». Görünür, «on tümən» on tayfanın yığma qoşununa bərabər 
idi və bütünlüklə komplektləşdirilməmişdi. Bundan əlavə, türklər ilk iki qələbə 
zamanı türkeşlərə çoxlu tələfat vurdular. Bununla belə, türkeşlər özlərinə gəldilər 
və türklərin üzərinə hücum elədilər. Türk süvarilərinin döyüş keyfiyyəti burada da 
özünü göstərdi — türkeş qoşunları darmadağın edildi, xaqan Soqe isə əsir düşdü. 
Türkeş dövləti dağıldı. «Bəylər və on ox xalqı, hamı gəlib tabe oldular». Türk 
                                                          
* Görünür - Bolçu və Bolçu oğuz eyni çayın adıdır. Bu çayın adı dörd run yazısında: (Kül-tigin, 
Tonyukuk, Bilgə xanın və Moyançur) və uyğun Ulankov yazılarında xatırlanır (B a x: A. M. Ş e r b a k. 
Надпись на древнеуйгурском языке, стр. 23—25). Tonyukuka görə, türklər Qara İrtışdan keçərək bir 
gecədə Bolçuya çatdılar, yəni bu çaylar arasındakı məsafə 100 km-dən çox ola bilməzdi. Qara İrtışdan 
Urunquya qədər olan məsafənin maksimum uzunluğu 80 km, minimum məsafənin uzunluğu isə 50 km 
olar. Urunqu çayından cənuba doğru geniş vadi uzanır, onu Yarış çölü ilə asanlıqla müqayisə etmək 
olar, türkeşlərin əsas qüvvələri burada qruplaşırdı. 
 
248 
 
qoşunu qazanılmış qələbəni inkişaf etdirərək və türkeşlərin qalıqlarını təqib edərək 
cənuba doğru hərəkət etdilər və Buzqal keçidinə qədər gəlib çatdılar. Türklər onu 
«Qədim darvaza» adlandırırdılar. Onlar orada soqdiyalılardan külli miqdarda vergi 
yığdılar. Lakin türklərin sonrakı hərəkəti cənubdan Orta Asiyaya hərəkət edən 
ərəblər tərəfindən dayandırıldı. «Məhz döyüşçülər üzərimizə hücum etdilər». Geri 
çəkilmənin qarşısını alan Kül-tiginin yalnız qəhrəmancasına mübarizə aparması 
türklərin əsas qüvvəsinin düşməndən uzaqlaşmasına imkan verdi. Bu toqquşma 
barədə şayiə hətta Tibetə qədər yayıldı. 
Kül-tigin bu əməliyyat zamanı özünə şan-şöhrət qazandı, belə ki, o, cənuba 
doğru qaçan türkeşləri və Koşu-tutuku, yəni hələ də Orta Asiyada qalmaqda olan 
sonuncu nuşibi knyazlarından birini darmadağın edə bildi. İkinci vəzifə də birinci 
vəzifə kimi uğurla həll edildi: 710—711-ci illərdə qərbdən olan təhlükə aradan 
qaldırıldı. 
Qapağan xan tam qələbə, Soqenin əsir alınması və qənimətlərin ələ 
keçirilməsi haqqında məlumat aldıqda, o qərb dünyasının tam fəth edilməsini və 
türkeş xanlarının mövcudluğunun artıq olmasını hesab etdi. Buna görə də o, xain 
Çjenə dedi: «sizin doğma qardaşlar ola-ola öz aranızda razılıq şəraitində yaşaya 
bilmədiniz; siz mənə tam sədaqətlə qulluq edə bilərsinizmi». Və hər ikisini 711-ci 
ildə edam elətdirdi. 
Lakin o tələsmişdi; Qərb məğlub olmuş, amma fəth edilməmişdi. Qara İrtış 
sahillərində və Tarbaqatayda yaşayan karluqlar türklərə qarşı çıxış etdilər. Yeni 
düşmənlə mübarizə bir neçə il qərb ordusunun qüvvələrini buxovladı. Yalnız qərbi 
Cunqariya etibarlı oldu, burada mukrinlər (çin dilində moqe) türklərə tabe idilər. 
Türklər Soqdedə dayana bilmədilər, bu ona görə idi ki, 713-cü ildə Mohedo Tutun 
(Bahadur — tudun) adlı bir nəfər «müharibədə göstərdiyi xidmətə görə» 
imperiyalılar tərəfindən Daşkəndin vassal hakimi təyin olundu. 714-cü ildə qərb 
türklərinin imperiyanın hakimiyyətini atmaq cəhdi müvəffəqiyyət qazanmadı. 
İmperiyanın generalı Aşina Xayn-Suyşe yaxınlığında (Tokmak) üsyançıları 
darmadağın edib onların başçısını edam elədi. Bu qələbədən sonra karluklar, 
xuluvlar və sunişlər özlərini imperiyanın (əlbəttə, cüzi) təbəəsi hesab elədilər və 
türklərə və türkeşlərə qarşı ittifaqa girdilər. 
VIII əsrin ortalarında imperiyalılar Soqdedə bütün müvəffəqiyyətləri 
türklərin adı ilə bağladılar. Lakin karluklar Kül-tiginin ordusunun qarşısını aldığı 
kimi Tibetin fəaliyyəti də Qərb diyarında çin fəallığının qarşısını eləcə almışdı. 
Qərbi Soqda və Toharistanın fəth edilməsini müvəffəqiyyətlə başa çatdıran ərəblər 
bu işdə uddular. 
711-ci ilin axırında tibetlilər hərbi əməliyyatı Qərb diyarına keçirdilər. Şato 
tayfası onlardan xilas olmaq üçün Barkul gölündən Beytində yerləşən imperiya 
qarnizonunun müdafiəsi altına köçüb gəldi. 713-cü ildə tibet qoşunları Fərqanə 
vadisinə daxil oldu, ərəblərlə ittifaq bağladı və Aludə adlı öz canişinini Fərqanədə 
birgə oturtdu. Lakin 715-ci ildə canişin Kuçi yerli qüvvələrə və ətrafda yaşayan 
249 
 
tayfalardan yığılmış qoşuna arxalanaraq Fərqanəyə soxuldu, xilas olmaq üçün 
uzurpatoru qaçmağa məcbur elədi və qanuni knyazın hakimiyyətini bərpa etdi. 
Tibetlilər geri qayıtmaq məcburiyyətində qaldılar, ərəb imperiyasının sərhədləri isə 
müvəqqəti sabitləşdi. 
Üçüncü zərbə. Qərbdə koalisiyanın müvəffəqiyyətsizliyə uğraması şərqdə 
türklər üçün çin hücumunun təhlükəsini aradan qaldırmadı. İmperiyalılar Qobidən 
keçib Altay üzərinə hücum edə bilmədilər, çünki türklər ən yaxşı süvarilər verən 
rayonları onlardan almışdılar. İndi isə imperiya ordusunun böyük bir hissəsini 
çinlilər təşkil edirdi. Buna görə də Mancuriya, məhz onun qərb hissəsi, tatablar 
yaşayan ərazi hücum obyekti seçildi. 
712-ci ildə yüz iyirmi minlik Çin ordusu üç hissəyə ayrılaraq tatabların 
üzərinə hücuma keçdi və darmadağın edildi. Çaxnaşma ilə geri çəkilmə zamanı 
«bir neçə on min nəfər» döyüşçü və «iki general əsir düşdü». Tatablar əsirləri türk 
xanına verdi. Xan isə onların qətlə yetirilməsi barədə əmr verdi. Qətlin qisası 
alınmamış qaldı, çünki o vaxt saray bir çox işlərlə məşğul olduğundan onları 
sakitləşdirməyə imkan yox idi. 
Uğursuz imperator Çjuntszun öz sevimli arvadı tərəfindən zəhərləndi, taxt-
taca Syuantszun sahib oldu. Türk xanı nigah bağlamaq şərtilə nümayişkaranə 
şəkildə sülhün bağlanmasını tələb etdi və imperiya hökuməti bu tələblə razılaşmalı 
oldu: knyazın qızı knyaz qadını titulu ilə birlikdə xana ərə verildi və 714-cü ildə 
«lütfkarlıqla fərman göndərildi. Bu, türk hərbi qüdrətinin zirvəsi idi». 
Lakin İmperiyanın fəlakəti bununla qurtarmadı. Tatabların müvəffəqiyyəti 
şərqi Mancuriyada xırda vassal knyazlarından biri olan Tsikik Çjunsyana təsir etdi. 
O, 696-cı ildən başlayaraq cənubi Mancuriyada və Koreyada Çin malikanələrinə 
hücum elədi və özü üçün dövlət yaratdı. Mərkəzi və cənub-şərqi Mancuriya (Fuyuy 
və Çaosyan) və hətta Koreya (Byanxan) bu dövlətin tərkibinə daxil idi. İmperiya 
hökuməti baş vermiş hadisə ilə barışmaq məcburiyyətində qaldı. Yeni hökmdar 
Bahay adı aldı. 
Tan imperiyası siyasi böhran keçirirdi. O tədricən Çin hökmdarlığına 
çevrilirdi. 
Ərəblərin hücumu. VIII əsrin əvvəllərində Mavəreynnəhrin Soqdi 
knyazlığının — bu sıx və çox zəngin olan ölkənin tamamilə özünü müdafiə 
qabiliyyəti yox idi. Hamıya aydın idi ki, ərəblərin qələbəsi kişilərə ölüm, qadınlara 
və uşaqlara isə əsir alınıb qul bazarlarında satılmaq gətirir. Lakin hər bir qala 
təklikdə müdafiə olunub məğlubiyyətə uğrayırdı. Soqdiyalılar öz separatizmlərini 
qırıb mütəşəkkil ola bilmirdilər. Yalnız türkeşlər ərəb dəstələrini dəf edirdilər. 
Bu azmış kimi, soqdiyalılar öz müdafiəçiləri olan türkeşlər ilə belə ümumi 
dil tapa bilmirdilər. Yalnız xilas edilənlərlə xilas olunanlar arasındakı ixtilaf 
sıxışdırılmış ərəblərə Xorasana qaçmaq imkanı verdi. Bu cür nizamsızlıq 709-cu 
ildə də təkrar olundu və bu, Buxaranı almaqda Qüteybəyə imkan verdi. 710-cu ildə 
türklər tərəfindən türkeşlərin darmadağın edilməsi ərəblərin Şouman, Nesef, Keş 
250 
 
şəhərlərini tutmaq və Talekanı tabe etməklə bir vaxta düşdü. Gözəl şəhərlər 
yandırıldı, əhali qılıncdan keçirildi və ya əsir götürülüb aparıldı. Qarət edilmiş qızıl 
və ipəklə yüklənmiş karvanlar ara vermədən Dəməşqə gedirdi, lakin buna 
baxmayaraq Qeteyb çox şey istəyirdi. 
711-ci ildə o, xarəzmşah və Həmcürd şah arasındakı didişməyə müdaxilə 
etdi, xarəzmşahın taxt-tacda oturmasını bərpa etdi və onun köməyilə Həmcürdü 
darmadağın elədi. Sonra istila etdiyi buxaralıları, nesefləri və xarəzmliləri 
səfərbərliyə alıb Səmərqəndin üzərinə hücum etdi. Səmərqəndlilər cəsarətlə 
müqavimət göstərirdi, hər iki tərəfdən çox böyük tələfat oldu, lakin ərəblərə qarşı 
dayana bilməyəcəklərini hiss edərək, onlar Fərqanə işhidinin, Çaç knyazının, türk 
xaqanının (yəqin) ki, həmin türkeşlərin) və Çin imperatorunun yanına kömək üçün 
elçi göndərdilər. Türklər tərəfindən darmadağın edilmiş türkeşlər Səmərqəndə 
hansı kömək göstərə bilərdilər? Heç bir kömək. Elçi yalnız 713-cü ildə Çanqana 
gəlib çıxdı, lakin imperator kömək barədə dedi: ona türklərə qarşı qoşun lazım idi. 
Deməli, artıq kömək gec idi. «Çaç knyazı və işhid səmərqəndlilərin məktubu ilə 
razılaşdı. Məktubda yazılmışdı: «Əgər ərəblər Soqda qalib gəlsələr, sizin də 
növbəniz çatacaqdır» və onlar kömək etmək üçün hərəkətə gəldilər. Qüteybə bu 
haqda məlumat aldı və öz köməkçisi Saleh Müslimi ona qarşı göndərdi. Saleh 
Müslim Bəy — Obod kəndi yaxınlığında gecə döyüşündə çaçları və fərqanəliləri 
məhv etdi. Səmərqənd məğlub oldu. 
712-ci ilin payızında Qüteybə xeyli qənimətlə və saysız-hesabsız əsirlə 
Mərvə qayıtdı. 
713-cü ildə, soqdiyalılar arasında keçənilki qırğından salamat qalmışları 
səfərbər edərək və öz qoşununu onlarla dolduraraq Xocant, Fərqanə və Qaçın 
üzərinə basqın elədi. Xocant və Fərqanə məğlub oldu, lakin Çaç müqavimət 
göstərib durdu. İmperiyalılar tərəfindən ora hakim təyin edilmiş Bahadur—tudun 
adlı bir türk ərəblərin hücumunu dəf etdi. 
Ərəblər Fərqanə vadisində çinlilərlə toqquşa bilərdilər, çünki Qərb diyarı 
qubernatorunun iqamətgahı məhz orada idi. Lakin nə onların, nə də bunların bu 
barədə məlumatı yoxdur. Hər iki düşmən çalışıb bir-birinin yanından ötüb keçdi ki, 
toqquşma olmasın. 
715-ci ildə Qüteybə Şərqi Türküstana daxil olmağa çalışdı, amma Xəlifə 
Valideyn vəfat etməsi haqqında xəbər onu geri qayıtmaq məcburiyyətində qoydu. 
O, geri qayıdarkən öz hərbi rəislərinin biri tərəfindən üsyan qaldırmaq cəhdinə 
görə öldürüldü. İstilalar dövrü müvəqqəti başa çatdı. 
Lakin ərəb basqınlarının dayandırılmasını yalnız sərkərdənin məhv edilməsi 
ilə əlaqələndirmək olmaz. Türk xaqanlığında baş verən nəhəng çaxnaşmalar 
istedadlı Sulu xana türkeş dövlətini — ərəb təcavüzünə qarşı səddi bərpa etməyə 
imkan verdi. Türk təhlükəsindən xilas olan imperiya hökuməti Fərqanə vadisinin 
şərq hissəsində öz nüfuzunu bərabər səviyyədə saxlaya bildi. 715-ci ildə qərb, on 
ox türkləri tərəfindən komplektləşdirilmiş imperiya qoşunu ərəbləri və tibetliləri 
251 
 
Fərqanədən qovdu. Amma 716-cı ildə türkeşlər imperiya qoşunlarını məğlubiyyətə 
uğratdılar, 717-ci ildə isə ərəblər və tibetlilər Qaşqardakı imperiya istehkamlarına 
yenidən hücum etdilər. 
Bəs Çində... Türklər, ərəblər, tibetlilər İmperiyanın sərhədlərində necə 
azğınlıq etsələr də onun üçün ən dəhşətli təhlükə Çin qadınları idi. Zəif iradəli 
Çjuntszunun arvadı, imperatriça Vey Şe özünün qorxunc sələfi qadın U — hounun 
uğursuz avantürizmini həyata keçirməyə çalışırdı. O, ərinin nüfuzundan istifadə 
edərək, onun sadiq nökərlərinin qətlinə nail oldu, amma imperatorun gözləri açılıb 
hər şeyi başa düşəcəyindən, düşməninin kim olmasından qorxaraq, o öz rəqibi, 
şahzadə qız An-lo ilə birgə onu zəhərlədi. Monarxın ölümünü gizlədərək, sui-
qəsdçilər onun taxt-tacdan götürülməsi və taxtda onun oğlunun oturdulması 
haqqında fərmanın altından saxta imzasını qoydular. 
Əlbəttə, imperatriça özünü padşah naibi təyin edir. Lakin fırıldaq bu dəfə də 
baş tutmadı. Zəhərlənmiş Çjuntszunun qohumu olan Li Lun-ki alim, yaxşı hərbi 
rəis, zabitlər, əsgərlər və Tan sülaləsinə bağlı olan məmurlar tərəfindən hörmət 
edilən və sevilən adam idi, o seçmə qoşunların başında saraya daxil oldu və hər iki 
sui-qəsdçinin başını vurdu, öz atası Juytszunu taxtda (710-cu il) oturtdu. Juytszun 
hökmdarlıq etmək sənətini sevmirdi və 712-ci ildə öz oğlunun xeyrinə taxtdan 
uzaqlaşdı (ölməz titul — Syuntszun). 
Tan imperiyası daha bir sınağa dözdü, lakin hər bir qələbə ona asan başa 
gəlmədi. 
Yeni imperator öz ailəsinə sadə yanaşmağı və bağlılığı ilə sülalə 
tərəfdarlarının rəğbətini qazanmışdı. Bu, öz xalasının sui-qəsdini asanlıqla aradan 
qaldırmaqda ona kömək etdi. Xala onu zəhərləmək istəyirdi. Sui-qəsdçilər qətl 
olundular. 
Sonra 714-cü ildə U imperatriçasının dayağı kimi xidmət edən buddizmə 
qarşı qanun çıxdı. Qocalardan və xəstələrdən başqa Budda rahiblərinə öz evlərinə, 
yəni vergi silkinə qayıtmaq təklifi edildi, Buddanın təsvirinə sitayiş etmək isə 
qadağan edildi. Sarayda əbədi qəsdlər kəsildi, tədricən normal idarəetmə bərpa 
olundu, bir neçə ildən sonra Tan imperiyası birinci imperatorun vaxtında olduğu 
kimi qüvvətləndi.
*
 Tonyukuk onun vəziyyətini qısa da olsa ifadəli şəkildə 
səciyyələndirmişdir: «Göylər oğlu davakardır, xalq razıdır, illər məhsuldardır... 
onlara toxunmaq olmaz». 
Lakin qərbdə yeni təhlükə yaranırdı — tibetlilər ərəblərlə ittifaq bağladılar, 
qara türkeşlərin başçısı Sulu isə özünü xan elan etdi. 
                                                          
* Buddizm Çin cəmiyyətinin aşağı təbəqələri arasında geniş yayılmışdı, amma onu silk xidmətçilərinin 
görən gözləri yox idi, onlar konfutsiyaçılığın tərəfdarı olub, buddizmin və daosizmin tam qadağan 
edilməsi, budda kitablarının yandırılmasına aid öz proqramını irəli sürmüşdür. (B a x: N. İ. Konrad. 
Начало китайского гуманизма, стр. 78). 
 
252 
 
Buddizmə ibadət etməyin qadağan olunması Kuçk və Karaşar əhalisinə pis 
təsir elədi, çünki buddizm burada 500 il idi ki, hökmran və adi ideologiya idi. 
Təbiidir ki, o əmrlə kök salmış dünyagörüşünü dəyişdirə bilməzdi, lakin tabe 
olmamaq uğursuzluğa düçar olmuş üsyan demək idi. Lakin Muq (sənəd A — 9) 
dağından tapılmış Soqd sənədlərindən birində saxlanan məlumata görə kuçaslılar 
son dərəcə iti ağıla malik olmuşlar: «Belə şayiə mövcuddur: kuçinlilər və «im» 
(görünür, karaşarnın qədim adı Çin dilində Yan deməkdir), bütün xalq həm əyanlar 
və tacirlər, sadə xalq (işçilər), həm də 14000 nəfər mənəvi təlim keçənlər 
(müəllimlər) brahman dininə keçmişdir. 
714-cü ildə imzalanan bu mətni hərfən başa düşmək mümkün deyildir. Ən 
əvvəl ona görə ki, brahmanizm yeni qəbul edilmiş din deyildi, bu dini qəbul etmək 
üçün kastanın üzvü olmaq lazımdı, bu isə yalnız həmin kastada doğulanlar üçün 
mümkündür. Sonra, əgər dinin bu cür dəyişməsi həqiqətən mümkündürsə, onda bu 
Tyan-şanın tarixində iz qoymamalıdır; lakin sonradan bir Kuçi və Karaşar 
əhalisinin buddaçı olaraq qalmağı davam etdirdiyini görürük. Hətta bu ölkənin 
yazısında manixeyçilik və xristianlıq azacıq da olsa özünü göstərmişdir, lakin 
brahmanizmdən heç bir iz yoxdur. Görünür ki, «şayiələrin» yaxud «rəylərin» xəbər 
verdiyinə nisbətən iş başqa cürdür. İmperatorun verdiyi fərman Kuçaya sərhəd 
hərbi məmuru gətirib çıxardı, bu adamlar isə fəlsəfi incəliklərdən baş çıxarmırdılar. 
O yalnız əmrin yerinə yetirilməsini tələb edirdi ki, sonra hesabat verə bilsin. 
Buddizmdən savayı bütün ibadətlərə icazə verildi, brahmanizm və onun 
ehkamçılığı və mərasimlər haqqında bəziləri, buddizm ilə əlaqədar olan alimlərin 
bir qismi tamamilə uzaq təsəvvürlərə malik ola bilərdi. Deməli, kuçaslılar və 
karaşarlılar cəsarətlə bildirə bilərdilər ki, imperatorun əmrini onlar yerinə yetirə 
bilərlər və onlar qadağan olunmamış dinə etiqad edirdilər. Heç kim bunun belə 
olmadığını sübut edə bilmirdi. Heç kim bu yalanı ifşa etmək niyyətində deyildi, 
çünki buddizm Çində xoşagəlməz din idi, o burada digər ideoloji sistemlərlə 
rəqabət aparırdı. Kuçedə isə o yeganə və adi dünyabaxışı idi, heç kimə mane 
olmurdu. 
Fərmanın mahiyyət üzrə şərtsiz yerinə yetirilməsi yalnız arzuolunmaz 
hadisələr törədə bilərdi, Çin üçün adi hesab olunan formalizm isə konkret halda 
vəziyyətdən çıxış yolu yaradırdı. Əlbəttə, buddaçıların imperatoru aldatması barədə 
bazarda qışqırması hər halda təhlükəsiz deyildi, buna görə də Soqdda belə bir 
rəsmi şayiə gəzirdi ki, məktubun kontekstində prezumpsiya
*
 durur. Məktubun 
müəllifi «bunu eşidərək» Xuttala yola düşür və orada yaşayanlara məsləhət verir. 
Başqa sözlə desək, kuçaslıların xatırlanması İmperiyanın qərb rayonlarında 
vəziyyəti öyrənməyə kömək edir, bu dövrdə vəziyyət sabit idi. 
                                                          
* Doğruluğu rədd edilmədikcə həqiqi sayılan fərziyyə, — tərcüməçi.  
 
253 
 
Hərbi sistemin təkamülü. Syuantszunun vaxtında yaranmış vəziyyətin 
bütün kəskinliyini başa düşmək üçün 723-cü ildə ləğv edilən fubin hərbi sisteminin 
təkamülünü nəzərdən keçirmək lazımdır. Bu sistemin ləğv edilməsinin onun 
qurulmasına nisbətən daha çox nəticələr verməsini göstərmək heç mübaliğə 
olmazdı. Fubin sistemi VI əsrdə şimali Çini fəth edən toba tayfalarının hərbi 
təşkilindən yaranır. Bu sistem üzrə orduda xidmət etmək syanbiy nəslindən 
olanlara məcburi idi. Torpaq sahələri mükafat kimi onlara verilir və hərbi 
mükəlləfiyyatı daşıyan şəxslər yerdə qalan digər mükəlləfiyyatlardan azad 
olurdular. Xidmət etmək irsi mahiyyət daşıyırdı və döyüşçülər tədricən üstünlüyə 
malik kastaya çevrilirdilər. 
Əvvəlcə, bu ordu son dərəcə syanbiyalılardan komplektləşdirilirdi, lakin 
sonra Şansi və Şensidən olan varlı çinlilər orduya çağırıldılar. Çünki bu rayonlar 
çin mədəniyyətini və çin dilini rəsmi olaraq dövlət dili qəbul etdikdən sonra başqa 
millətlərin sülalələri ilə barışmışdılar. Bu qarşılıqlı güzəşt Çin ünsürünün qələbəsi 
zamanı, yəni Bey — Çjou və Bey Tsi sülaləsi dövründə fubin sisteminin qorunub 
saxlanmasını mümkün etmişdir. Lakin 564-cü ilin qanununa görə hərbi 
mükəlləfiyyat sadə xalq arasında da yayılmışdı. Belə ki, iki paralel sistem təşkil 
edilmişdi və əsilzadələrdən ibarət ordu-fubin — xalq arasından çıxmış adamlardan 
yaradılan ordu bərabər götürülürdü. Bunun ardınca əmlakı olmayanlar, həm 
yadellilər, həm də çinlilər yubinə daxil olmağa başladı, il ərzində altı ay icbari 
xidmət müəyyən edildi. Suy sülaləsi dövründə fubin vəziyyəti daha da pisləşdi, 
590-cı ilin fərmanı üzrə döyüşçüləri xüsusi «hərbi siyahılara» deyil, «mülki 
həyətbaşı reestrləri»nə daxil etməyə başladılar, yəni vergilərdən azadetmə daha 
onlara aid edilmədi. Bu tədbir Çində syanbiy hökmranlığı qalıqlarının məhv 
edilməsinə yönəldilən Suy siyasətini xarakterizə edir. 
Tan sülaləsinin qələbə qazanması müvəqqəti olaraq fubini canlandırdı. 650-
ci ilin fərmanına görə komandirlərə torpaq sahələrindən əlavə pul maaşı da kəsildi, 
doğrudur, «mülki həyətbaşı reesteri «sisteminə daxil edilməsi dəyişmişdi, fubin 
hərbçiliyi mülki inzibatçılığa deyil, dairə hərbi rəislərinə tabe idi. Lakin fubin 
xarici düşmənə qarşı deyil, çin əhalisi arasında geniş yayılmış sülalənin 
möhkəmləndirilməsi üçün istifadə edildi. Fubin qoşunlarının böyük bir hissəsi 
sərhədlərdə deyil, paytaxtın ətrafında toplaşmışdı. Sərhəd qoşunları, yaxud süvari 
mühafizə dəstəsi köçəriləri muzdla tutmaq yolu ilə təşkil edilirdi. 
Çin əhalisi ilə qarşılıqlı güzəşt siyasəti fubin qoşunlarının lazımsızlığını irəli 
sürdü. 723-cü ilin fərmanı əsasında bu sistem praktik cəhətdən ləğv edildi, hərbi 
xidməti davam etdirmək istəyən şəxslər isə sərhəd qoşunlarına daxil oldu, 735-ci 
ilin fərmanı ilə o hüquqi cəhətdən ləğv edilmişdi. İmperiyanın Çin və qeyri-çin 
hissəsinin təbəqələrə bölünməsi bu aktla bitdi, onların birləşməsi mümkün deyildi. 
Həmin vaxtdan etibarən Xedunda xüsusi etnik tərkib təşəkkül tapmağa başladı. 
Sərhəd nişançı qoşunu Çində məskunlaşmış bütün qeyri-çinlilər üçün yeganə 
sığınacaq idi. Çin əhalisinin milli yüksəlişi qeyri-çinlilərə heç bir xeyir vəd etmirdi. 
254 
 
Yalnız sülalənin sədaqəti, onların görmək istəmədiyi dirçəliş peşəkar ordunu və 
bir-birinə nifrət edən çoxmilyonlu xalqı hələ də özünə bağlayırdı. 
İmperiya və Çin əsaslarının mübarizəsi ədəbiyyatda da öz əksini tapmışdır. 
Tan dövrünün Çin poeziyası sadəlövh pasifizm ilə əhatə olunmuşdur. Pasifizmin 
arxasında müxalifətçi əhval-ruhiyyəni və hökumətin siyasi xəttinin maskalanmış 
şəkildə mühakimə olunmasını asanca görmək olar. Qəribə olsa da qeyd etməliyik 
ki, əks dünyagörüşü Koreya tərcüməçiləri, yaxud qədim şerlər vasitəsilə gəlib bizə 
çatmışdır. Bu şerləri öz ölkələrinin məğlubiyyətindən sonra qalibin, imperator 
Taytszunun yanına xidmətə getmiş döyüşçülər yazmışlar. 
Bəzi koreyalıların — Tan sərkərdələrinin adları tarix üçün saxlanılmışdır. 
Məsələn: Xeçi Çjan-çji və Qao Syan-çji. Lakin Tan dövründə koreya qoşunlarının 
qəhrəmanlığını tərənnüm edən şairlər XV əsrdə yaşayırdılar. 
İnamla çətin demək olar ki, onlar köhnə Koreya şerindən istifadə 
etmişlərmi, yaxud onlara yaxın olan Çin mənbələrindən tərcümə eləmişlərmi, 
yaxud onlara səkkiz əsr sonra gəlib çatmış hərbi şöhrətin canlı ənənələrini özləri 
vəsf etmişlərmi? Lakin onların təsvir elədiyi vəziyyət təkrarolunmazdır və bizi 
maraqlandıran dövrə tam uyğun gəlir. 
Güman etmək olar ki, bu xatirələr erkən şairlərin əhval-ruhiyyəsi ilə 
ahəngdarlıq təşkil edir və onlar şüurlu surətdə keçmiş günləri tərənnüm edirmişlər. 
Poeziyanın bu və ya digər inkişaf xəttinin müqayisə edilməsi Tan 
imperiyasını didib-dağıdan daxili mübarizəni və açıq-aşkar gözəl Çanon paytaxtını 
göstərir. 
Müqayisə öz-özünü biruzə verir, həm də Çində müharibə əleyhinə yazılmış 
şerlərinin siyahısını daha da artırmaq olar. Məsələn, Du Fu birbaşa bildirir: «Mən 
bir qoca kimi şübhələnə bilərəm ki, ölkələr sərhədləri genişləndirməlidir». Bu heç 
də sülhsevərlik demək deyildir, barbarlar üzərində qələbə onun çox xoşuna gəlir, 
nəhayət o başa düşməlidir ki, bacardıqca sərhəd qoşunlarını uzağa aparmaq — 
köçərilərin basqınından xilas olmağın yeganə üsuludur. Yox, Aloqo sarayından, 
yəni Suy sülaləsi sarayından aparılan qızıl boşqablarla ziyafətlər təşkil edən 
sülaləni və saray əhlini onun mühakimə etməsi vacibdir. Burada qeyd olunmalıdır 
ki, Tan rahiblərinin özləri Çin təbəələri ilə qarşılıqlı güzəştə getmək istəyirdilər, 
artıq bizim gördüyümüz kimi onlar öz inamlarının qurbanına çevrilmişdilər. Lakin 
türklərin ayrılması taxt-tacın çöldə olan dayaqlarını o qədər qeyri-sabit elədi ki, 
daxildə sülhün əldə edilməsi taxt-tacı qəbul etmiş imperator Syuantszunun ən cari 
vəzifələrindən biri idi. 
Çinlilər tədricən, amma durmadan saraydakı hakimiyyəti ələ aldılar. 739-cu 
ildə Konfutsiyə şahzadə titulu verildi və buna müvafiq olaraq onun xatirəsinə həsr 
olunmuş təntənələr dəyişdirildi. Sonra rütbə almaqdan ötrü humanitar təhsil lazım 
idi. Həm də çinlilər bu sahədə türkləri və monqolları asanlıqla ötüb keçdilər; 754-
cü ildə məmurları hazırlamaq üçün Xanlində akademiyanın əsası qoyuldu. 
«Zadəganlar» və «alimlər» arasında mübarizə başladı. «Alimlər» eyni şəkildə 
255 
 
xəbər aparıb gətirərək maneələri adladılar, hökumətin başçısı onların adamı olan Li 
Lun-Fu oldu. Bütün bunlar Çinə vətəndaşlıq sülhü gətirdi və Syuantszuna diqqəti 
çöl siyasətinə cəmləşdirmək imkanı verdi. 
 
XXIII f ə s i l 
 
FƏLAKƏT 
 
Dönüş. İmperiyanın rastlaşdığı bütün uğursuzluq yeni imperator 
Syuntszunu Asiyada hegemonluq uğrunda mübarizə aparmaqdan çəkindirmədi. 
Onun son dərəcə yaxşı bir köməkçisi — Qapağan xan meydana çıxdı. «Tanşu» 
özünəməxsus Çin praqmatizmi ilə xanın şəxsi xüsusiyyətləri sayəsində vəziyyətin 
dəyişməsini izah edir: «Öz təbəələri ilə insafsız hərəkət edirdi, o qocaldığı vaxt isə 
ağılsız və qəzəbli oldu. Aymaklar narazılıq etməyə və ayrılmağa başladılar». 
Həqiqətən, 714-cü ilin sonunda Kül-tiginə qarşı vuruşan karluklar, xuluvlar (çincə 
xuvu) və şunişlər İmperiyaya müraciət edib, onları öz ağuşuna alması təklifini irəli 
sürdü. Qərbi türklər Yeddi Sudan və Tyanşan ətrafında İmperiyanın xeyrinə olaraq 
xaqanlığa qarşı üsyana qalxdılar. Tatablar və onların ardınca da kidanlar 
İmperiyanın tərəfinə keçdilər. Xan üçün ən pis cəhət bundan ibarət idi ki, doqquz 
oğuzlar, istila edilməmiş, birləşdirilməmiş, «öz şəxsi xalqı» da həmçinin üsyan 
edib ayağa qalxmışdı, üç türk canişini — Qobidə, İnşanda və Altayda düşmən 
tərəfinə keçmişdi. 
Türklərin Cunqariyada — Bişbalıqda imperiyalıların dayaq nöqtəsini 
dağıtmaq cəhdi türklərin özlərinin darmadağın olması ilə başa çatdı.
*
 Bu zaman bir 
türk sərkərdəsi əsir düşdü və şəhər darvazaları qarşısında başı vuruldu, başqa birisi 
isə xanın yanına qayıtmağa cəsarət etməyib Çinə qaçdı. 715-ci ilin əvvəllərində 
türk xanına sadiq olan qoşunlar üsyan edənlərin dənizində bir adaya bənzəyirdi. 
Geriyə dönməyə bir addım belə yol verməyən yaranmış vəziyyətin bütün ciddiliyi 
Ongin yazılarında əks olunmuşdur. «Yenidən doqquz-oğuz bəyləri bizə düşmən 
kəsildi. Onlar qüdrətli idilər. Xan getdi... Biz tör-töküntüdən çox deyildik; biz 
özümüzün az, onların isə çox olduğunu görürdük. Hücum edək... Mən öz 
bəylərimə dedim: «Biz azıq» Fəlakətin sonunda xanın üçüncü oğlu vəfat etdi, o 
                                                          
* Bilgə xanın yazıları bu hadisələri tamamilə başqa cür işıqlandırır: «... mən Bişbalığa qarşı çıxdım və 
altı dəfə orada vuruşmuşam. Mən onların qoşununu tam darmadağın eləmişəm. Belə ki, mən şəhər 
sakinlərinin əmlakına toxunmadığıma görə mənə tabe olub itaət etmək üçün şəhərdən qarşıma çıxmağa 
başladı. Buna görə də Bişbalıq xilas oldu» (S. E. Malov. Памятники... 1959, стр. 21). Bu məlumat 
düzgün deyildir, çünki yürüşün məqsədi — düşmənin dayaq məntəqəsinin məhv edilməsi idi — bu isə 
olunmuşlarla davranmağı bacaran davakar Mogilyanın sentimental hisslərinə görə əldə etmək mümkün 
olmadı. Yalnız ona inanmaq olar ki, o düşmən ilə altı dəfə vuruşmuş və başqa başçılar öldürüldüyü 
halda, öz dəstəsini xilas etməyə çalışmışdır. 
 
256 
 
əvvəllər Çində səfir olmuşdu. Onu yaxşı dəfn etməyə baxmayaraq, bu zəif təsəlli 
idi. 
Ortaya sual çıxır: köçərilərin əhvalında belə kəskin dönüşü nə ilə izah 
etmək olar? Axı xalqı üsyan eləməyə qaldırmaq üçün yadelli emissarın olması 
kifayət deyildir. Görünür, xaqanlığın hakimiyyəti çöldə bir o qədər də geniş 
yayılmamışdı. Daxildə gedən ədavətin və qarşılıqlı gərginliyin səbəblərini 
aydınlaşdırmağa çalışaq. 
Çinlilər üsyanın başlanmasını xanın ağılsızlığı ilə izah edirlər, bu fikir açıq-
aşkar uyğun gəlmir. Biz Orxon yazılarında məsələnin daha dərindən dərk edilməsi 
ilə rastlaşırıq. Doğrudur, o yazılarda da həmçinin öz xeyrini və «alçaldığını» başa 
düşməməsi üsyanın səbəbi kimi göstərilir, lakin bununla bərabər dövlətin idealı da 
verilir ki, bu da tabelikdə olanların və qoşunların az xoşuna gələ bilərdi. 
Yollıqtəkin yazılarının müəllifinin fikrincə dünyanın dörd küncündə yaşayan bütün 
xalqları tabe etmək, onların başını aşağı əymək və diz çökməyə məcbur eləmək ən 
yaxşı cəhətdir. Əcdadlarımız belə etmişdir. Amma Qapağan xan da onlardan geri 
qalmamışdır. Onun hakimiyyətdə olduğu vaxt türk malikanələrinin hüdudları 
genişləndi, çünki türklər özgə otaqlarını ələ keçirdilər və sərvətlərini artırdılar: «O 
dövrdə bizim qullar qul sahiblərinə çevrildilər». 
İkinci xaqanlıq türkləri birinci dövrə nisbətən daha böyük həcmdə hərbi 
demokratiya vəziyyətində idilər. Drujinanın daxilində ierarxiya bərabərliyi istisna 
etmirdi, lakin ətrafdakılar üçün bu demokratiya deyil, dəri soyulan yer idi. Buna 
görə də belə bir cəmiyyətdə hökmran və tabe olan tayfalar arasındakı ziddiyyət 
əsas ziddiyyət olaraq qalırdı. 
Akademik V. V. Bartold ortaya belə bir məsələ qoymuşdur ki, türk 
cəmiyyəti aristokratiya və demokratiya cəmiyyəti olmuşdurmu? Bu məsələnin 
mənası yoxdur, çünki türk ordusunda «abo və tarxanlar» sıravi, bəylər isə yalnız 
rəhbər heyətdə idilər. Ümumiyyətlə, onlarsız heç bir qoşun mümkün deyildir. 
«Xalq» və «qoşun» anlayışı uyğun gəldikdə aristokratsizm və demokratizm 
anlayışı üçün yer qalmır. Qoşunun əlavə ehtiyat qüvvələrinə ehtiyacı olduğuna 
görə doqquz-oğuzların türklərə mənsub olması qərarına gəldilər, yerdə qalan bütün 
istila edilmiş xalqlar isə el olub dövləti təşkil edirdilər, onlar xanın «qulları» hesab 
olunurdular. Bu «qulların» şəxsi azadlığı əllərindən alınmasa da, onlar yaxşıca 
soyulub-çapılırdılar. Sanki doqquz-oğuzların vəziyyəti yaxşı idi, amma 
azadlıqsevər uyğurlar belə həyatı arzulamırdılar. Zəif xan hökmdarlığı dövründə 
tayfaların könüllü ittifaqına əsaslanan konfederasiyası onların siyasi idealı idi. 
Uyğurlar öz azadlıqlarını müdafiə eləməyi, «qənimət əldə etmək naminə» özgə 
bayraq altında qəhrəmancasına vuruşmağı bacarırdılar, lakin onların heç vaxt 
möhkəm dövləti olmamışdır və hətta buna can belə atmamışlar. Ələ keçirilmiş 
qənimətlərdən onlara türklərin pay verməsi ağır intizama riayət etmək və alçaldığı 
itaətdə saxlanmaq zərurətinə mükafat ola bilməzdi. 
257 
 
Dil, irq, məişət və məşğuliyyət növləri üzrə bir-birinə oxşar olan iki qonşu 
xalqın səyləri bax beləcə müxtəlif idi. Mərkəzi Asiyanın tarixi ya türk, ya da uyğur 
yolu ilə getməli idi. 
Kül-tigin Müdrik Tonyukuk türk drujinalarının başında dayanmaq üçün çox 
qoca idi. 716-cı ildə onun 70 yaşı vardı. Xaqanlığı xilas etmək Kül-tiginin öhdəsinə 
düşdü. O, dörd il (711—715) karluklarla vuruşdu, yalnız 716-cı ildə müqəddəs 
Tamaq dağı yaxınlığında onların qoşununu darmadağın edib Xaqanlığa tabe 
olmağa məcbur etdi. Lakin artıq bu vaxta qədər dövləti üsyanlar bürümüşdü, Kül-
tigin doğma köçəri yerlərə yaxınlaşdıqda azların müqavimətinə rast gəldi. Azlar 
Qara göl yaxınlığında (Qərbi Monqolustanda Totoxaranor gölü) məğlub oldular və 
qılıncdan keçirildilər. 
Kül-tigin evə qayıtdıqdan sonra qızğın tayfalararası müharibəyə rast gəldi. 
O öz veteranları ilə izgillərin üzərinə düşdü, orada elə qırğın yaratdı ki, hətta 
izgillərin adı belə unuduldu. Toqu şəhəri yaxınlığında türklərin doqquz-oğuzlarla 
ilk döyüşü oldu, lakin Kül-tiginin bütün şücaətinə baxmayaraq qələbə qazanılmadı. 
Quşqalaq yaxınlığında edizlər (çincə adya) bütünlüklə darmadağın edilib qılıncdan 
keçirildilər. Sonra Bol yaxınlığında doqquz-oğuzların xalq qoşunu darmadağın 
edildi, lakin yazılarda göstərildiyi kimi onların eli fəth edilməsinə baxmayaraq, 
Çuş dağı yaxınlığında onlar türk qoşunlarını az qala darmadağın edəcəkdilər. Kül-
tigin düşməni qovdu, təqib edərək ona ziyan vurdu. Görünür, bu tonqra tayfası idi. 
Bunun ardınca Kül-tigin Evqenti Kadaza yaxınlığında doqquz-oğuzlarla döyüşü 
uddu, «amma şəhərin üzərinə getmədi». Görünür, yaxın qohumunun 
müvəffəqiyyətləri xanı narahat edirdi və Kadazı almaq sərkərdə Ali Eletmişə 
tapşırıldı. O bu vəzifənin öhdəsindən gəldi. «O sadə xalqı topladı», bəylər isə 
qaçdılar. Bu kampaniya 715-ci ildə bununla başa çatdı, çünki qış düşmüşdü. 
716-cı ilin baharında Qapağan xan öz yaxın qohumunun şöhrəti ilə 
barışmayaraq qoşunu özü doqquz-oğuzların üzərinə apardı. Kül-tigin iqamətgahı, 
yəni qadınları və uşaqları qorumaq üçün saxlandı. 
Karluklar
*
 belə qərara gəldilər ki, qisas almaq vaxtı çatmışdır. Onlar güman 
edirdilər ki, iki cəbhədə müharibə aparmaq üçün türklərin döyüş atı çatmayacaqdır. 
Onlar türklərin əsas qüvvələrinin şərqə getməsindən istifadə edərək, Altaydan iki 
qoşun çağırdılar. Qoşunun biri türklərin qabağını kəsməli, ikincisi isə iqamətgahı 
talan etməli idi. Lakin iqamətgahı Kül-tigin müdafiə eləyirdi, o yenidən şan-şöhrət 
qazandı. O, məhv olmaq və qul kimi aparılmaq təhlükəsi qarşısında qalmış 
qadınları müdafiə edərək, qeyri-bərabər döyüşdə «doqquz pəhləvanı öldürdü və 
iqamətgahı düşmənə vermədi». Bu vaxt isə Qapağan xan qumlu səhranın şimal 
                                                          
* Üç oğuzlar (S. E. M a l o v. Памятники, 1959. стр. 21) burada karluklar «Üç tayfa» adlanırlar və 
göstərilir ki, onların yürüşü imperiyanın komandanlığı ilə razılaşdırılmışdı. 
 
258 
 
tərəfində üsyan edən qeyri-nizami qoşunu dağıtdı. Kampaniyanın digər təfərrüatı 
bizə aydın deyildir. 
Sonra bayırk tayfasının növbəsi çatdı. Bu tayfa 716-cı ildə Tole çayı 
üzərində darmadağın edildi. Lakin burada tarixə belə bir hadisə daxil oldu: 
qələbədən sonra evə qayıdan xan öz mühafizəçilərindən ayrılıb meşənin içi ilə tək-
tənha at sürürdü. Bayırk tayfasının qalıqları da məhz bu meşədə qaçıb 
gizlənmişdilər. Onlar tək süvarini görüb onun üstünə hücum elədilər, atdan 
düşürüb öldürdülər. Xanın başı Çin elçisinə göndərildi, o da öz növbəsində onu 
Çanana göndərdi. Xaqanlıqda baş qaldıran üsyan və Tan imperiyası arasında əlaqə 
belə üzə çıxır.
*
 
Lakin bu azmış kimi birbaşa göstəriş vardır ki, 702—703-cü illərdə 
İmperiyanın tərəfinə keçən uyğurların başçısı «Moçjoya qarşı çıxmış və onu 
öldürmüşdür». Lakin xanın öldürülməsinə baxmayaraq üsyan yatırılmadı. İmperiya 
yalnız Mancuriyanı geri qaytardı. Tarduşların başçısı Mogilyan orada döyüşmüş və 
Ağu yaxınlığında əldə edilmiş iki qələbəyə baxmayaraq, görünür, müvəffəqiyyət 
qazanmamışdır. 
Xanın ölümündən sonra onun varisləri haqqında məsələ meydana çıxdı. 
Qapağan xan Kiçik xan, yəni ən kiçik xan titulunu daşıyan öz böyük oğlunu varisi 
təyin etmişdi. Köhnə türk qanununa görə tarduşların başçısı Mogilyan varis olmalı 
idi. Qəhrəman Kül-tigin türklərin əbədi elinin əsl rəhbəri idi. 
Kül-tigin təşəbbüsü öz əlinə aldı və hərbi çevriliş etdi: O öz qoruduğu 
iqamətgaha hücum elədi. Sərkərdə vəzifəsini tutan onun varisi Alp Eletmiş 
üsyançıların tərəfinə keçdi və bu, müvəffəqiyyəti təmin etdi. Kiçik xan və Qapağan 
xanın müşavirləri öldüdürüldülər. Qapağan xanın oğullarından yalnız Çində olan 
oğlu Motəkin və Aşide Mimi adlı bir nəfərə ərə verilmiş on yeddi yaşlı qızı sağ 
qaldı. Şahzadə qız ərini itirərək, Çində xilas olundu, burada saray xidmətinə qəbul 
edildi, lakin tezliklə öz qardaşının çadırına düşdü və orada da vəfat etdi. Onun 
qardaşı əvvəlcə İmperiyanın qoşunlarında qulluq etmişdi, lakin sonralar onun 
haqqında mənbələrdə heç nə deyilmir. Qapağan xanın nəsli beləcə kəsildi. 
Kül-tigin köhnə qanunu pozmadı və xan titulunu qəbul eləmədi, öz böyük 
qardaşı Bilgə xanı taxt-taca oturtdu, Bilgə xan başa düşürdü ki, o xidmətlərinə görə 
vəzifə sahibi olmamışdır və o öz qardaşının əlində oyuncaqdır. Buna görə də o, 
qoşunun başçısı, yəni xaqanlığın əsl sahibidir. Bütün saray əyanları arasında yalnız 
tək müdrik Tonyukuk, yeni xanın qaynatası sağ qaldı. 
Divantutma Qapağan xanın yalnız yaxın müşavirlərinə aid oldu, amma 
bütün xalqı heyrətə gətirdi: «mən xan olduğum vaxt türk bəyləri və xalq qəmə 
batdılar ki, onlar ölməlidirlər (indi), onlar sakit baxışla yuxarıya (taxta tərəf) 
                                                          
* «Qonşu» birmənalı halda məlumat verir ki, Qapağan xanın ölümünə «ordu generalı Dau Xolin—
Tsyuan» günahkardır. Əsas qatili bayırklı döyüşçü Seçjilo olmuşdur, ancaq məhz çinli tələ qurmuşdu və 
salnamədə onun dilindən qeyd edilir. 
 
259 
 
baxırdılar. Görünür, qəzəblə şahzadənin qarşısında bir çoxları günahkar idilər, 
amma onlar mərhəmət gözləyirdilər. Tonyukuk bir müddət qəzəbli idi, amma «xalq 
ona hörmət edir və ondan qorxurdu», 718 yaxud 719-cu ildə xan ona tərxan 
rütbəsini və dövlət müşaviri vəzifəsini qaytardı. Beləliklə, hakimiyyət başında 
triumvirat dayandı, Çin mədəniyyətinə qarşı mübarizə və Tan imperiyasının siyasi 
cəhətdən üstünlük qazanması onun prinsipi idi. 
Odur ki, Bilgə xan hakimiyyətə gəldikdən sonra dərhal sülh bağlamağı 
təklif elədi, imperiya hökuməti nəinki razılaşmadı, həm də hərbi fəaliyyəti 
fəallaşdırdı. Lakin Çin mənbələri şimal ordusunun müvəffəqiyyətləri barədə 
utancaqlıqla susur. Əvəzində qərb türkləri vəhşi heyvanların ovlanmasında 
yaranmış məhdudiyyətə görə üsyan elədilər və Qərb canişini Çjan Çji-yunu əsir 
aldılar. Ona sədaqətli olan çinli köməkçilər onu çətinliklə geri aldılar. 
Xaqanlıqda yeni hökumətin ömrü çox oldu. Xanın ölümü Xaqanlığa 
tamamilə gözlənilməyən xilaskarlıq gətirdi. Sərt siyasət teles tayfaları üçün 
Qapağan xanın adını iyrəncliklə çəkirdilər. Türklərlə döyüşdə məğlubiyyətə 
uğrayaraq, onların bir çoxu cənuba qaçdılar və Çinə getdilər. Lakin səhranın «uzun 
qulaqları» ona çevriliş haqqında xəbəri çatdıran kimi onlar yeni ağalarını tərk 
edərək doğma yerlərinə qayıtmağa başladılar. İşin belə dönüşünü çinlilər 
Tonyukukun köçərilərə nüfuzu ilə izah edirdilər, lakin görünür, Bilgə xanın elan 
etdiyi yeni siyasi prinsiplərin də az əhəmiyyəti olmamışdır. 
Teleslərin qayıtması bu və ya digər dərəcədə Xaqanlığın qüdrətini bərpa 
elədi və imperiya diplomatiyasının müvəffəqiyyətini göstərdi. İmperiyalılara yalnız 
bir şey—dəhşətli müharibəni qızışdırmaq qalırdı. 
Lakin bunu etmək mümkün olmadı, çünki 714-cü ildə tibetlilər basqın edib 
Nanşan və Alaşan dağının ətəklərində dövlətin ilxılarını tutub apardılar. 
Tibetlilərin ikinci dəfə basqın etməsi imperiyalıları Kesidə bütün nizami 
qoşunlarını toplamağa və düşməni dəf üçün onlardan istifadə eləməyə məcbur 
etdilər. Tibetlilər darmadağın edilib dağa tərəf qovuldular, lakin imperiyalıların 
itkiləri az deyildi, dağlıların azğınlığı isə məlum idi. Buna görə də əvvəllər 
tibetlilərə cehiz kimi verilmiş torpaq sahəsini tutaraq imperiya ordusu Xuanxe 
çayının sahilində sərhədləri müəyyən etdi və 718-ci ildə tibet yürüşlərini dəf elədi. 
Türklər fasilə qazandılar və ondan istifadə edə bildilər. 
Bilgə xan vaxt itirməyərək, bir tərəfdən, «öz torpaqlarını — sularını atan və 
tabqaçlara sığınan» doqquz-oğuzlara çağırışı elan etdi. Bildirdi ki, tabqaç xanı 
«onları cinayətə sürükləmişdir və cənubda tabqaçların adı və şöhrəti məhv 
olmuşdur». O onların xalqını «qiymətləndirməyə və onun əmisinin — xanın 
əlindən qurtulanları cəzalandırmamağa çalışırdı. 
260 
 
Digər tərəfdən, o çöldə qalan və müqavimət göstərməklə davam edən 
uyğurların
*
 üzərinə bütün qüvvələri ilə atıldı. O, Selenka ilə aşağı düşərək və onları 
sıxışdıraraq köçərilərin yurdlarını dağıtdı və geriyə çəkilənləri Xamar-dabanın 
dağlıq meşəliklərinə qovdu. Uyğurların atları üsyan zamanı öz atlarını itirmiş olan 
türk döyüşçülərinə verildi. Uyğurların ailələri əsir düşdü və türk xanının 
«qullarının» sayını artırdılar. Uyğurların eltəbəri yüz süvari ilə şərqə qaçdı. 
Bilgə xan hücumun sürətini azaltmayaraq, Xinhana doğru can atdı və 
tatablara zərbə endirdi. Yürüşün nəticəsi yenə də ələ keçirilmiş at ilxıları oldu, bu 
isə türk ordusunu qüdrətli və sürətli etdi. Türk sərkərdəsi Yaştarın qərbdə 
karlukları darmadağın etməsi daha real uğurlar gətirdi. Şimali Cunqariya türklərin 
əlinə keçdi. 717-ci ilin sonuna yaxın çöl yenidən türk xanının ayaqları altında idi. 
Tərəddüd. Hakimiyyəti ələ keçirən və eli bərpa edən Bilgə xan nə özünün 
ciddi ağlı, nə də bir köynəkdən olan qardaşının ağlı tərəfindən həlli mümkün 
olmayan problem qarşısında qaldı. Uyğurların təbəəliyini qəbul edərək müharibə 
başlamaq olardı, lakin arxa cəbhədə türkeşlərin bərpa olunmuş qüdrəti 
olmadığından qoşunu praktik cəhətdən möhkəmlətmək və müdafiə mövqeyi 
tutmaq lazım idi. 714-cü il qanunundan sonra Tan hökumətinə qarşı çıxmağa 
hazırlaşan buddaçıların himayədarlığı türkeşlər ilə bağlı idi. Sürgündən çağırılmış 
Tonyukuk hər iki planı rədd etdi. O, hücumu perspektivsiz hesab elədi, çünki 
Çində «xalq razılıqla yaşayır, illər məhsuldar olur», iqamətgahın ətrafında tikilmiş 
divar və Budda məbədinin inşası məhvedicidir, ona görə ki, «bu təlim insanları 
davakar və güclü deyil, zəif və insansevər edir». Bundan əlavə, Çində təqib edilən 
buddizmin müdafiə olunması Tan imperiyasına çağırış demək idi ki, bu da 
Tonyukukun fikrincə, yersiz idi. 
Beləliklə, o hər iki hərəkət planını ləğv etdi və xana sülhü xahiş eləməyi 
təklif elədi. Lakin imperiya hökuməti belə hesab etdi ki, xan sadəcə olaraq vaxt 
qazanmaq istəyir. Etiraf etmək lazımdır ki, bu vəziyyəti düzgün başa düşmək idi. 
Həqiqətən, «qüdrətli üçlüyün» — Bilgə xanın, Kül-tiginin və Tonyukukun 
vəzifəsi xaqanlığı bərpa etmək idi. Bu, Tan imperiyasının çin hökmdarlığına çevirə 
və çin təbəələri ilə mübarizədə onun arxalandığı köçərilərin sülaləsindən ayıra 
bilərdi; bizim gördüyümüz kimi, sonuncular sülalənin qəddar və amansız 
düşmənləri idilər. Çöl Tan sülaləsi kimi, Çin üçün də həmçinin zəruri idi. Buna 
görə də sülh qəbul edilmədi, Tonyukuk çoxsaylı düşmənlə mübarizə aparmağın 
yeni üsulunu axtarıb tapmalı oldu və o bu üsulu tapdı: türklərin yaxın vaxt üçün 
strateji prinsipi fəal müdafiə, siyasət və ideologiyanın prinsipi isə özünü Çinə qarşı 
qoymaq idi. 
                                                          
* Maraqlıdır ki, tabe olan türklər «doqquz-oğuzlar», müqavimət göstərənlər isə uyğurlar adlanırlar. 
Görünür, bir xalqa verilmiş bu iki adın semantik kökləri vardır. 
 
261 
 
Bu proqram siyasi xətdə sərt dəyişiklik demək idi. Moçur özünü xalqın yox, 
Çin hökumətinin düşməni hesab edir, sülh bağlayaraq, mədəni yaxınlıq saxlamaq 
üçün şahzadələri Çinə göndərir. Doğrudur, o antibuddaçı qruplaşmaları ilə də əlaqə 
saxlayırdı, belə ki, imperatriça U buddizmi müdafiə edirdi. Güman etmək olardı ki, 
yeni xanın onun düşməninin düşməni olan qüdrətli budda icmasını müdafiə 
eləməyə daha çox əsası vardı. Lakin o bunu etmədi və Tonyukukun özü-özünün 
siyasi istiqamətini dəyişdi. Məsələ başlıca, həlledici döyüş qüvvəsi olan 
uyğurlardır. Onlar imperiyanın hüdudlarından qaçırdılar, çünki bütün «çinçilik» 
onlar üçün iyrənclik doğururdu. Buddizm isə bu dövrdə özünü məhz çin 
müxalifəti, Tan sülaləsinin barışdırıcı yeni siyasəti ilə bağlayırdı. Buna görə də 
türk xanı buddaçıları müdafiə edərək öz dayaqları olan çin əleyhinə sazlanmış 
əhval-ruhiyyəli köçərilər arasında nüfuzunu itirməli idi. Elə o vaxtdan başlayaraq 
Yollıqtəkin tərəfindən ustalıqla yaradılan Qutluğun antiçin proqramı meydana 
çıxdı və inkişaf elədi. Bu proqrama görə köləlik və qan ilə ödənilən Çin 
hədiyyələri, Tonyukukun sözü ilə desək, türk pəhləvanlarını «insansevər və zəif» 
etmişlər, çünki onlar Budda və Lao-tszının təlimləri ilə məşğul olmağa başlamışlar. 
Beləliklə, nəzərdə tutulan fəaliyyət proqramı ona yönəldilmişdir ki, 
düşməndən sülhü qələbələr çalmaq vasitəsilə almaq, onu axıra qədər mübarizə 
aparmağa imkan verməmək lazımdır. Türklərin məqsədi məqbul, ləyaqətlə 
qazanılmış sülh idi, amma belə sülhü ən qızğın müharibə aparmaq yolu ilə 
qazanmaq olar. 
Tonyukuk. İmperiya hökuməti üçün hələ 717-ci ildə ən ağıllı hərəkət daxili 
müharibələrdə gücdən düşmüş türklərin üzərinə hücum eləmək olardı. Lakin şərait 
buna mane oldu. 716-cı ildə Qərbdə türkeşlərin dövləti dirçəldi, onun başçısı olan 
Sulu İmperiyaya açıq-aşkar düşmən idi. Buna səbəb o idi ki, Qərb diyarında 
İmperiya tərəfindən səlahiyyətli şəxs şahzadə Aşina, yəni türkeşlərin hegemonluğu 
əllərindən almaq istədiyi qərb türklərinin qanuni xanları idi. Aşina Xan Çindən 
əlavə qüvvə verilməsini xahiş etdi, lakin heç nə almadı. Hökumət Sulu ilə 
danışmaq qərarına gəldi və onu baş komandan vəzifəsinə təyin eləmək fərmanını 
və ona knyaz titulunu göndərdi. Lakin səfirlik karvan yolu ilə yavaş-yavaş gedirdi. 
Sulu şəraitin onun üçün əlverişli olduğunu bilməyərək hərbi əməliyyata başladı. 
Kuçi canişinin köməkçisi türkeşlərə qarşı mübarizə üçün karlukları muzdla tutdu 
və Aşina Xan ilə birlikdə Sulunun üzərinə hücum elədi. Lakin onun heç bir köməyi 
olmadığına görə müvəffəqiyyət qazana bilmədi. Xan Çanana çıxıb getdi və orada 
da öldü. 717-ci ildə Sulu Çanana sülh təklifi ilə elçi göndərdi, 719-cu ildə isə 
Çjunşun xan titulunu, yəni sadiq və itaətkar xan titulunu aldı. Titul gerçəkliyə 
uyğun gəlmirdi, ərəblərin hücumu isə türkeşlərin əlini bağladı və İmperiya üçün 
onları təhlükəsiz etdi. 
Başqa bir narahatlıq şərqdə meydana çıxdı. Kidan rəhbərlərindən biri olan 
Ketuğan İmperiya tərəfindən təyin olunmuş knyazı öldürdü və 718-ci ildə onu 
ölümə görə cəzalandırmaq istədikdə o, çin-tatab dəstəsini darmadağın etdi. Bu 
262 
 
hadisə sakitləşənə kimi bir il vaxt keçdi, yalnız 720-ci ildə imperiya ordusu türk 
xanına qarşı çıxış edə bildi. 
Əvəzində imperiyanın diplomatiyası böyük müvəffəqiyyət qazandı, belə ki, 
o Cunqariyanın cənub-qərbində məskunlaşan basmal tayfalarını türklərə qarşı 
müttəfiq kimi cəlb eləməyə müvəffəq oldu. Basmallar böyük türk xaqanlığının 
qalıqları olub Aşina nəslində olan knyazlar tərəfindən idarə olunurdular. 
Çapanda işlənib hazırlanmış plana görə kidanlar, tatablar və basmalar Bilgə 
xanın iqamətgahına müxtəlif yollarla getməli, lakin eyni vaxtda ora çatmalı və onu 
tutmalıdırlar. Döyüşçülərin avanqard hissəsini müdafiə eləmək üçün 300 min 
nəfərdən ibarət İmperiya qoşunu səfərbər edildi. Açıq-aşkar hiss olunurdu ki, bu 
vəzifəni yerinə yetirmək mümkün deyildir, çünki Mancuriyada və Qazaxıstanda 
qoşunun hərəkətini razılaşdırmaq ağılsızlıq idi, həm də təkcə köçəri knyazlar 
arasında deyil, həm də İmperiyanın sərkərdələri arasında da razılıq yox idi. 
Tonyukuk bunu nəzərə aldı və xana məsləhət gördü ki, narahat olmasın, düşmənin 
gəlişinə üç gün qalmış şimala tərəf geri çəkilsin və çinlilərin yemək ehtiyatları 
qurtarana qədər gözləsin. Onların özləri geri çəkiləcəklər. Lakin başqa hadisə baş 
verdi: basmallar türk ordusuna birinci yanaşdılar, öz müttəfiqlərinin gecikdiyini 
bilərək geri qayıtdılar. Tonyukukun məsləhətinə görə türklər onları rahat 
buraxdılar, yəni fasiləsiz hərəkətdə olmaqdan atların və süvarilərin əldən düşüb 
üzülməsinə imkan yaratdılar, özləri isə sürətlə Beytin — Bişbalığın üzərinə 
yeridilər və onu qəfil hücumla aldılar. Əldən düşmüş basmallar Bişbalığa tərəf 
gəlirdilər, bura hücum bazası idi. Lakin onlar istirahət və azuqə əvəzinə orada 
düşməni tapdılar. Qalanın divarları ilə əhatə olunmuş basmalılar təslim oldular və 
kampaniyanın planı pozuldu. 
Lakin türklər bununla kifayətlənmədilər. Onlar Cunqariyadan öz qoşunlarını 
çin ordusunun arxasına — Qansuya yeritdilər və Qançjounun, Yunançjounun və 
başqa yerlərin ətrafını soyub taladılar. Lyan-çjounun komandanı Yan Kinju kibi 
tayfasından telesləri topladı və öz qoşununu da onlara qoşaraq döyüşə başlamaq 
üçün qaladan çıxdı. Türklər döyüşü qəbul etdilər. İmperiyalıların gücü piyada ox 
atanlarda, türklərin gücü isə nizəli süvarilərdə idi. Möhkəm şaxta idi, çin 
döyüşçüləri əlcəklə yayı çəkə bilmədiklərindən, əllərini dondurdular. Ox atmaq 
imkanlarını itirərək, onlar türk süvariləri tərəfindən nizələndilər. Qələbə şöhrəti 
bütün Böyük çölü bürüdü və bütün üsyan edən tayfalar türk xanının bayrağındakı 
qurd başı qarşısında baş əydilər. 
Sonra kidanların növbəsi çatdı. Türklər 721-ci ildə onlara baş çəkdilər. Bu 
yürüşə aid Bilgə xanın yazılarında ətraflı məlumat olmadığına görə, güman etmək 
olar ki, o türklərə az qənimət vermişdir, lakin onlar 722-ci ildə tatabların üstünə 
yeriyərək, onları ən amansız tərzdə darmadağın elədilər, hətta əsir alınmış qadınlar 
belə qılıncdan keçirildilər. Bundan sonra Tan imperiyasının çöldə müttəfiqi, 
deməli, müharibənin davam etdirilməsi imkanı da qalmadı. 
263 
 
Qələbənin sədaları. Bişbalıq altında qazanılan qələbə çox da böyük 
olmayan Xoyte Tamire yazılarında öz əksini tapmışdır. «Meymun ilində (720-ci il) 
yeddinci ayın iyirmi... tabqaçlara tərəf (imperiyaçılara) getdik. İlin doqquzuncu 
ayında kuşuy qara başlarını mən əzdim; payızda isə qoşunla... tabqaçların üzərinə 
getdim. Elə çox qənimət var ki... (türklər?) vuruşaraq, heç vaxt məğlub 
olmayacaqlar». Görünür, bu yazı vəzifəcə çox da böyük olmayan döyüşdə həlak 
olan türk hərbi rəisinin adından yazılmışdır. Vətənpərvərcəsinə sazlanmış 
qohumları mərhumun dilindən türk silahının müvəffəqiyyət qazanmasını tərənnüm 
etmişlər. 
Elə həmin abidədə Bişbalıq əməliyyatına həsr olunmuş başqa bir yazı da 
vardır, orada tamamilə ayrı sətirlər əks olunmuşdur. Həmin yazının məzmunu 
belədir: 
«Biz, meymun ilində, doqquzuncu ay gizlicə Bişbalığa getdik. Xoşbəxt 
qəhrəman ağır
*
 vəziyyətdə idi, onun qoşunu tələyə düşmüşdü. Qoy orada ərlər 
xoşbəxt olsun». 
Burada əvvəlki yazıdan fərqli olaraq əhval-ruhiyyə tamamilə başqa cür idi: 
Bişbalıq əməliyyatı fəlakətdir. Bu mətni şübhəsiz ki, divarın o biri tərəfində 
istirahət və yemək tapmaq barədə fikirləşən, amma tələyə düşən bir basmal 
yazmışdır. Yəqin ki, o yürüşün rəhbəri deyildir; axırıncı fikiri həm qoşun, həm də 
müəllifi mühasirədən çıxarmaq üçün başçılarına xoşbəxtliyin nəsib olmasını 
arzulayan fikir kimi başa düşmək olar. Lakin məlum olduğu kimi, səadət 
basmallardan üz döndərmişdi, görünür, mətnin müəllifi əsir düşmüş və orada daş 
üzərində həmin mətni həkk etmişdir. Bu yazı ikiqat maraq doğurur, o nəinki tarixi 
sənəddir, həm də mədəniyyət abidəsidir. 
Məlum olduğu kimi, ölçüsü və hətta qafiyəsi olan bu şer ilk türk şeridir. Şer 
sillabik ölçüdədir. 4 heca, 5 heca, 8 heca
*
, üç sətir qafiyə təşkil edir, lakin oxu 
                                                          
* Yok sözünü ağırlıq, çətinlik və dağ zirvəsi kimi (vyuk rus sözü də buradan yaranıb) başa düşmək olar. 
Mətndən belə fikir çıxır ki, basmalların başçısı qoşunu ataraq dağlara qaçmışdır. Mətnin hər iki şərhi 
mümkündür. 
* İkinci qafiyədəki ölçüdən. 4 və 5-ci sətirlərdən görünür ki, hallanma şəkilçisi rus dilindəki быть 
(olmaq) feli indiki zamanda düşdüyü kimi düşmüşdür. Bu şer Orxon yazılı abidələri dövrünə təsadüf 
edir. F. Korş burada yekun sətirdə «ritm yaxud növbə ilə gəlmiş olan iki ritm görür» (D. Korş. 
Древнейший народный стих турецких племен, стр. 1—2). Bu sonuncu qeyd tamamilə düzgündür, 
lakin o bizi Orxon yazılı abidələrinin sətirlərində şeri deyil, əla işlənmiş nəsri görməyə məcbur edir. Bu 
nəsrdə ritm də vardır. «İqor polku haqqında dastan»da belə nəsr var. N. V. Qoqolun nəsri isə daha 
ritmlidir. Lakin ritmli nəsrin olması göstərir ki, patetikalı ritmli nitq, yəni poeziya türklərə yad deyildi. 
Xoyto-Tomir abidəsi F. Korşun fərziyyəsini möhkəmlədir. 1965-ci ildə İ. V. Steblevanın «VI—VIII 
əsrlərdə türklərin poeziyası» monoqrafiyasının çapdan çıxması belə bir fikri sübut etməyə çalışır ki, 
Gültəkinin və Tonyukukun şərəfinə yazılan fikirlər şerlə yazılmışdır və qəhrəmanlıq poemalarıdır. 
Lakin müəllifi bütün səylərinə baxmayaraq biz şerdə olan ritmi bu sətirlərdə tapa bilmədik və A. M. 
Şerbakın «bu yazılı abidələr xarakterinə görə poeziya əsərləri deyildir» (A. M. Ş e r b a k. 
Соотношение аллитератсии… стр. 145) fikri ilə tam razı olduğumuzu bildiririk. 
 
264 
 
qiraətində ikinci sətirdə saitin dəyişməsi baş verir ki, onu səkkiz pilləli sətir kimi 
və daxili qafiyəsi olan iki dörd pilləli sətir kimi oxumaq düzgün olar. 
Bu ölçü tatar folklorunda bu günədək qorunub saxlanmışdır: 
 
Attim karqa  
Toşti karqa  
Karqa toşte ak karqa... 
 
Səslər tam uyğunlaşır. 
Hecaların sxemi belədir: a, a, a, b, b, s. Sonuncu sətir yazı abidəsində iki 
şerə ayrılır. Bu, şerin kompozisiyasından irəli gəlir. Birinci sətir — vəziyyəti təsvir 
edən tezisdir: ikinci sətir onun faciəsini göstərən antitezisdir: axırıncı sətir — 
mühakimədir, burada and ünsürü — «qoy olsun» fikri əks olunmalıdır. Bu şerə 
verilən cəzbediciliyin əhəmiyyətini göstərir; xilas olmağı ondan gözləyirdilər. 
And içmə qafiyələri ilə yazılmış qısa şer janrlarına orta əsrlərin erkən 
vaxtlarında yalnız ərəb poeziyasında məlumdur. Bizim materialımız belə bir 
məsələni həll etməyə imkan vermir ki, bu, türklərin Orta Asiyada ərəblərlə 
ünsiyyət saxlayıb onlardan götürməsi yaxud özlərinin müstəqil kəşfləri ilə bağlıdır. 
Lakin necə olsa da VIII əsrdə qədim türklərin keçədən qayrılmış çadırlarında şer 
olmuşdur. 
Bilgə xan. Həm xarici, həm də daxili düşmən üzərində qələbə qazanıldı: 
ölkə sakitləşdi. Lakin bu, təkcə qəza ekspedisiyaları hesabına yox, daxili siyasətin 
dəyişməsi sayəsində əldə edildi. 716-cı ildə qalib gəlmiş türklərin özlərinin 
vəziyyəti yaxşı deyildi. Bilgə xan yazır: «Mən artıq varlı xalq üzərində hökmdar 
olmadım. Mən öz daxilində ərzağı, zahirində isə paltarı olmayan yazıq bir xalqın 
üzərində hökmdarlıq taxtına oturdum». Görünür, Kenqu-Tarmandan Qadirqan 
düzünədək (Xinqan) səpələnmiş türk heyvandarları xeyli dərəcədə qaçqınların 
qurbanına çevrilmişdilər. Hətta onlar xilas ola bildikləri və ordaya gəlib çatdıqları 
hallarda belə onların iribuynuzlu əmlakları düşmənlərə qismət olurdu. 
Kül-tigin hakimiyyəti ələ aldığı zaman Qapağan xanın bütün silahdaşlarını 
və məsləhətçilərini, yəni doqquz-oğuzlar üçün daha pislik törədə bilən şəxsləri 
qılıncdan keçirtdi. Məhz bu adamlar Qapağan xanı üsyan doğuran siyasət 
yeritməyə ilhamlandırmışdılar. Bilgə xan qeyd edir ki, o xalqla müraciət metodunu 
dəyişmişdi: «Mən bizə birləşmiş xalqlar arasında od və su keçirtmədim, yəni 
onlarla davranmağa çalışdım; o yerdə ki, sadiq el və sadiq xaqan vardır, mən orada 
xeyirxahlıqla məşğul oldum. Mən dörd tərəfdə yaşayan xalqları sülhə məcbur 
etdim və onları bir-birinə düşmən etmədim, onların hamısı mənə tabe idilər». 
Nəticə dərhal özünü göstərdi. Bağışlanma üsyanı yatırtdı, bu da xarici 
müharibələr aparmaq üçün Bilgə xanın əl-qolunu bağladı. 
Bilgə xan daxili türk problemini müvəffəqiyyətlə həll etdi. Türklərin bir 
çoxu 716-cı ildə çevriliş zamanı dövlət müşavirlərinin qılıncdan keçirilməsindən 
265 
 
xeyli narazı qalmış və «tərəddüd etməyə başlamışdılar». Bilgə xan narazı şəxsləri 
başçılıqdan məhrum etdi. Lakin o bununla bərabər göstərir ki, «ölməkdə olan xalqı 
həyata qaytardı, çılpaq xalqı pal-paltarla təmin etdi, heç nəyi olmayan xalqı var-
dövlətə çatdırdı, azsaylı xalqın sayını artırdı». O, qənimətlərin bölgüsündə 
əliaçıqlıq göstərməsi və orduya könüllüləri qəbul etməsi, yəni at minənləri tovlayıb 
öz yanına çəkib xidmətə aparması sayəsində buna nail oldu. O, bununla da 
düşmənindən daha çox fəallıq göstərdi, özünü və ordusunu qüvvətləndirdi. 
Bilgə xan xarici siyasətini də qətiyyətlə dəyişdi, o İmperiya ilə sülh 
bağlanmasına nail oldu. O qazandığı əla qələbədən dərhal sonra imperatora 
müraciət elədi, «Göylər oğlunu ata oğlu kimi qəbul etməyi vəd verdi». Bu barışıq 
demək idi: bu cür ehtiram xanı heç nəyə təkid etmirdi və ona arzu edilən rahatlıq 
verirdi. İmperator məsələnin belə qoyulması zamanı çöl hegemonu kimi qalır və 
nüfuzunu saxlayırdı. Lakin o türklərdən girov almalı idi və o mühafizə dəstəsində 
xidmət eləmək üçün türk əyanlarından bir nəfəri tələb elədi. Bu, İmperiyanın 
tabeliyində olan bütün köçəri tayfaların hərbi mükəlləfiyyatı tanımasını göstərməli 
idi. 
Türklərlə haqq-hesabı çürütmək sahəsində axırıncı cəhd 722-ci ildə qəbul 
edildi. Bilgə xan, Kül-tigin və Tonyukuk Çinə gəlmək üçün dəvət edildilər, onlar 
İmperatorun özü tərəfindən Tayşan dağında həyata keçiriləcək təntənəli 
qurbankəsmə mərasimində iştirak etmək üçün çağırılmışdılar. Çinlilərin xanı və 
onun yol yoldaşlarını girov saxlayacaqları hamıya, o cümlədən, dəvət edilənlərə də 
məlum idi. Mərasimə çağırılanlar yüksək şərəfə görə minnətdarlıq etməklə 
kifayətləndilər. Bilgə xan buna cavab olaraq şahzadə qızı özünə arvad etməyi tələb 
elədi. İmperator razılaşmadı, çünki bu hüquqi cəhətdən Xaqanlığı qəbul eləmək, 
yəni öz şəxsi gücsüzlüyünü etiraf etmək demək idi. Xan güzəştə getdi və hər il 
Çanyana «xidmətə» bir nəfər əyanı göndərməyə başladı. Sülh bağlanmasa da, 
qabaqcadan razılaşdırılmış qaydada həyata keçirilirdi. 
Nəhayət, xan ərazi məsələsində də güzəştə getdi. «Tufan»ın (Tibet çarlığı) 
itlərdən yaranması, Kidan və Xi isə mənim qullarımdır və təbəələrimdir və «türkeş 
xanı xırda hökmdardır və həm də türk vassalıdır) amma Bilgə xan türkeş xana 
«böyük şan-şərafətlə» öz qızını ərə vermişdir, türkeş xanın qızını Bilgə xan 
həmçinin «böyük şan-şərafətlə» oğluna almışdır») fikrini təşəxxüslə bildirməsinə 
baxmayaraq, Bilgə xan Yeddi Sunu özünə qaytarmağa yaxud tibetlilərin azğınlıq 
elədikləri Tyan-şandan cənuba doğru olan torpaqları ələ keçirməyə tələsmədi. 
Hətta Orta Asiya hunlarının varisləri olan türkşatolarla məskunlaşmış Cənubi 
Cunqariya 714-cü ildə İmperiyanın hakimiyyəti altına keçdiyi kimi, elə onun da 
hakimiyyəti altında qalmışdır. Sayan qırğızları da xaqanlıqdan ayrıldılar. Bunu 
ondan görmək olur ki, onların elçiləri dörd dəfə Syuntszunun (713—715-ci illər) 
yanına gəldilər. Qırğızlar üzərində qələbəni göstərən yeganə iz Qapağan xanın 
məzarı üstünə qoyulmuş və 710-cu ildə qırğız xanının ölümünü təsvir edən balbal 
qalmışdır. 
266 
 
Bilgə xan belə bir güzəştlə öz xalqını və öz dövlətini -elini iyirmi illik 
sülhlə (722—741-ci illər) təmin etdi. 
Sülh. Bilgə xanın çevik siyasəti sayəsində bağlanmış sülhə demək olar 
riayət olundu. 727-ci ildə Tibet yenidən İmperiyaya qarşı müharibəyə başladı və 
türk xaqanlığına qarşı ümumi düşmənə qarşı vuruşmağı təklif etdi. Bilgə xan öz 
loyal münasibətinin sübutu və 724-cü ildə imperatorun Şofanda, yəni Ordosda 
mübadilə bazarını açmağa icazə verməsinə minnətdarlıq əlaməti kimi imperatora 
Tibet fərmanını göndərdi. Bu o demək idi ki, taxt-tacı öz hüququnun və gəlirin bir 
hissəsi hesabına ələ keçirdi, çünki Çində xarici ticarətin inhisarı kimi o, atları qızıl 
və ipək verməklə alan xəzinəyə mənsub idi. 
Lakin tezliklə imperiya hökuməti iqtisadi münasibətləri köhnə məcraya 
qaytardı. 725-ci ildə imperiya səfiri Yuan Çjen xanın iqamətgahına gəldi, onu 
təntənəli şəkildə qəbul etdilər. Burada üç böyük türk — Bilgə xan, Kül-tigin və 
Tonyukuk onunla danışıq apardılar. Danışıqların məzmunu 727-ci ildə bağlanmış 
müqavilədən aydınlaşır. Həmin müqaviləyə əsasən hər il türklərə 100 min ipək 
parça əvəzinə müəyyən olunmuş miqdarda at verilirdi. 
Yenidən Çində və xaqanlıqda xalq kütlələri ticarətdə iştirak etməkdən 
uzaqlaşdılar, hər iki hökumət arasında münasibət isə kəskinləşməyə bilməzdi. 
Çünki türklər atların, çinlilər isə ipəyin qiymətinin qalxmasını arzulayırdılar. 
731-ci ildə Kül-tigin vəfat elədi. İmperator başsağlığı vermək üçün xüsusi 
elçi göndərdi. Elçilərin arasında ustalar da var idi, onlar Orxon çayının sahilində 
böyük bir abidə ucaltdılar. Heykəl qoyuldu və məbədgah tikildi, onun divarlarına 
gözəl mənzərələr çəkildi. 
Çin və türk dillərində olan yazılar indiyədək qorunub saxlanmışdır və 1889-
cu ildə N. M. Yadrintsev tərəfindən kəşf edilmişdir. Kül-tigin dəfn mərasimi orada 
ətraflı təsvir olunmuşdur. Bu maraqlıdır. VIII əsrdə beynəlxalq münasibətlərin 
genişliyini göstərir. 
«Başda Udar Senqun olmaqla çin və tatablar ağlar və inləyən vəziyyətdə 
gəldilər: tabqaç xaqanlığından İsyi və Likenq (Çjan Kyuy və Lyu Syan) gəldi və 
külli miqdarda hədiyyələr və saysız-hesabsız qızıl və gümüş gətirdi: Tibet 
xaqanlığından belən gəldi: Günəşli ölkələrdə — Soqd, Berqeker və Buxarada 
yaşayan xalqlardan isə Nek Senqun və Oğul-Tərxan gəldi. On ox xalqlarından və 
mənim türkeş xaqanlığımın oğlundan isə möhürün mühafizəçisi Makraç və 
möhürün mühafizəçisi Oğuz — Bilgə gəldi: qırğız xanın yanından Çur Tarduş - - 
Inakçu gəldi. Üzərində oyma yazılar bəzədilmiş binanın və daşın inşaatçısı kimi 
Tabqaçların xaqanı məmurlar (P. M. Melioranskiyə görə kamenoteslər, bəlkə də 
sənətkarlar — L. Q.) və Çanq — Senqun gəldilər... Daşı... bu qədər nəqqaşları isə 
toyqunlar və elteberlər gətirdilər (?)». 
Burada xaqanlığın yaxın qonşuları sadalanır, 732-ci ildə bütün sərhədlərdə 
sülh qurulmuşdur. Amma 553-cü ildə eyni dəfn mərasimlərində xatırlanan uzaq 
267 
 
xalqların bokli yaxud mukri (moxe) və Purum — Rim, yəni Bizans xalqlarının 
elçiləri yox idi. 
Xanların bütün səylərinə və istedadlarına baxmayaraq, ikinci xaqanlıq 
yalnız birincinin kölgəsi idi, 734-cü ildə Bilgə xanın dəfn mərasimi zamanı, 
ümumiyyətlə əcnəbilər deyil, yalnız türk əyanları xatırlanır. Yuxarıda adları 
çəkilən bəzi tayfalar: abarlar, üç-kurıkanlar və otuz-tatarlar da həmçinin yox imiş. 
Lakin bu məlumdur: abarlar orta İşdə məskunlaşmışdılar və Qapağan tərəfindən 
istila edildiyinə görə daha müstəqil xalq deyildilər. Yakutların əcdadları olan Üç-
kurıkanlar türklərin əlindən Sibir cəngəlliklərinə çəkilmişdilər və öz düşmənləri ilə 
münasibətlərinin saxlanmasına ehtiyac bilmirdilər. Görünür, Amurətrafı 
cəngəlliklərində gizlənən otuz-tatarlar da belə hərəkət etmişdilər. Əvəzində yeni 
müəmmalı berçeker xalqı meydana çıxmışdır; maraqlıdır ki, türkeş xaqanı «oğul» 
adlanmışdır ki, bu da asılılığın müəyyən forması idi. 
Bütün bunlar onu göstərir ki, türklər çöldə dinc həyat qurmağı bacarır və 
istəyirdilər, çünki onlar VIII əsrdə barbar ordusundan dövlət yaratmağa başladılar. 
Uyğurlar cənubda. Cənuba köçmüş uyğurlar çinlilərlə yola getmirdilər. 
Onların idarə olunması əlverişli aparılsa da çinlilər tərəfindən özbaşınalıq və 
intriqa da olurdu. Əlbəttə, uyğurlar bunları dəf edirdilər və şəxsi haqq-hesab 
çəkmələr meydana gəlirdi. 
Van Qyun-qo adlı bir nəfər uyğurların başçısı Çen-tszun ilə dolaşdı. O, 
bunun ardınca Xesi şəhərinin hökmdarı vəzifəsini aldı və qanuna əsaslanaraq 
formal şəkildə uyğurları sıxışdırmağa başladı. Uyğurlar şikayət etdilər, hökmdar 
isə paytaxta məlumat verdi ki, Çen-tzun ayrılmaq istəyir. Süni bürokrat tərəfindən 
yaradılan yalan sadə qəlbli köçərilərin dodaqlarındakı həqiqətdən inandırıcı oldu. 
Çen-tszunu göndərdilər və uyğurlar qəzəbləndilər. 
Elə bu vaxt Tibetlə müharibə başladı və hökmdar Van Qyun-qo yürüşə 
çıxdı. Göndərilmiş başçının oğlu Xoşu qisas almaq üçün xalqı topladı və pusqudan 
hücum edib hökmdarı öldürdü. Üsyana qalxmış uyğurlar Çindən Kuçuya gedən 
karvan yolunu kəsdilər. 
Bu hadisələr ona görə burada belə ətraflı təsvir edilir ki, Tan imperiyasının 
yaranmış dövlət sisteminin möhkəmliyi haqqında təsəvvür yaratmaq mümkün 
olsun. Çinlilər və köçərilər heç cür ümumi dil tapa bilmirdilər: onlar hətta bir-
birilərinə ehtiyac duysalar belə sakitləşmirdilər, çünki onların psixologiyası bir-
birinə yad idi. Toqquşma kortəbii şəkildə baş verirdi və bu əvvəl-axır Tan 
imperiyasını süquta uğratdı. Xoşu öz xalqı ilə birlikdə Xesi şəhərindən geri çəkildi 
və yenə də türklərə tabe oldu, lakin tezliklə də vəfat etdi. Oğlu Quli Peylo onu əvəz 
elədi. 
Yuxarıda təsvir edilən hadisənin uyğurlar üçün böyük əhəmiyyəti vardır. O 
vaxta qədər onlar doqquz tayfa üçün sabit ittifaqa malik idilər. Dörd tayfa xoyku 
(yəni uyğurlar), kibilər, sıqye və hunlar cənuba getdilər. Sonra tunlo (tonqra) və 
bastsi tayfaları da onlara qoşuldular. Lakin əlli ildən sonra Alaşan və Nanşan dağı 
268 
 
ətrafından Xalxuya monolit xalq olan uyğurlar köçüb gəldilər. Ümumi tale, daimi 
müharibələr, özünü yadellilərə qarşı qoymaq və məişətin, dinin, mədəniyyətin 
müqəddəs ənənələrini kobud yad təsirlərdən qorumaq zərurəti tayfa müstəsnalığı 
hissini aradan qaldırdı və tayfaları xalq kimi birləşdirdi. 
Lakin çin və tibet mədəniyyətinə yad olan uyğurlar onların doğma türk 
dilindən fərqlənirdilər. Uyğurların mənşəyi haqqındakı əfsanələr bir-birinə 
oxşasalar da fərqlənirlər. Türklər öz mənşələrini şahzadə və dişi canavardan, 
uyğurlar isə qurddan və şahzadə qızdan hesab edirlər. Cizgi, an bir olsa da 
psixologiyadakı fərq gözə çarpacaq dərəcədədir. 
Biz sonra da görəcəyik ki, türklərin və uyğurların mədəniyyəti müxtəlif 
istiqamətli və müxtəlif rəngli olmuşdur. Məsələn, türklər «öz əmək və qüvvələrini 
yad xaqana verməməyi üsyan şüarı seçmişdilər. Uyğurlar öz başçılarının təhqir 
edildiyinə görə qisas almaq üçün üsyana qalxmışdılar. Yenə də incə fərqdir, amma 
səciyyəvidir. Axı bütün etnopsixologiya azacıq nəzərə çarpan incə fərqlərdən 
yaranır, biz onları atmasaq tarixi faktları prokrust yatağına
*
 yığmış olarıq. 
 
Xanın ölümü. Kidanlar da özlərini uyğurlara bənzər aparırdılar. Onların 
başçısı Ketuqen Çin canişini knyaz Şaoqu öldürüb, onun yerinə Kyuyla adlı bir 
nəfəri qoydu və 730-cu ildə tatablılarla birlikdə türklərə davam gətirə bilmədilər. 
Səkkiz korpusdan ibarət qoşun ona qarşı çıxarıldı. 10 min nəfərdən ibarət imperiya 
korpusu tatablardan təşkil edilən köməkçi qoşunla birlikdə düşmənə qarşı çıxdı, 
lakin döyüş zamanı Tunqker dağında tatablılar fərarilik etdilər və imperiyalılar 
qılıncdan keçirildilər. Yeni təyin edilmiş general Şeuquy Ketuqanın yəqin ki, 
adından göründüyü kimi çinli olan Li Qo-si adlı katibini ələ aldı. Li Qo-si gecə ilə 
Ketuqanyunun, Kyuynenin və onların bir neçə on nəfər tərəfdarlarının başını kəsdi 
və geri qayıtdı». Li Qo-si xidmətinə görə Sunma əyalətinin (Cunqariya) canişini 
təyin olundu, amma öldürülmüş Ketuqanın silahdaşları xaini tutdular və onu öz 
ailəsi ilə birlikdə xırda-xırda doğradılar. Üsyan davam edirdi, imperiyanın 
sərkərdəsi Şeuquy 734-cü ildə iki dəfə kidanların üzərinə yürüş etdi, onları 
darmadağın elədi və üsyanı yatıra bilmədi. Amma onun mübarizə üsulu Çananda 
bəyənildi, elə 734-cü ildə Çində əvvəllər elçi olmuş, şəxsi görüşü zamanı 727-ci 
ildə hələ Syuantszun tərəfindən zəngin hədiyyələr verilmiş türk əyanı Bilgə xanı 
zəhərlədi. Ölməkdə olan xan xaini və onun bütün nəslini qırmaq barədə əmr verdi. 
İmperator izi itirmək məqsədilə başsağlığı vermək üçün elçi göndərdi. 
Lakin müharibə baş vermədi. Bilgə xanın varisi olan oğlu Yollıqtəkin 
xaqanlığın bütün əyanlarının yekdil razılığı əsasında taxt-taca oturdu. O yazıçı və 
tarixçi idi, iki Orxon yazısı mətninin müəllifi idi, öz atasının siyasətini davam 
                                                          
* Düz gəlib-gəlməməsinə baxmayaraq hamını zorla bir əndazəyə salma — qədim yunan qulduru 
Prokrustun adından. 
 
269 
 
etdirərək, o kəskinləşən vəziyyətdən çıxış yolu tapmağa çalışdı və Çinə üç elçi 
göndərdi. Lakin bununla bərabər o, görünür, kidanları müdafiə edirdi, çünki 
Mancuriyada partizan müharibəsi davam edirdi. 
Qərbdə bütün 30-cu illərdə türkeşlərin Sulu xanı hökmdarlıq edirdi. O, 
bütün qüvvəsini basqın edən ərəblərlə mübarizəyə sərf etdi, buna görə də onlar onu 
müzəhhim, yəni «buynuz vuran» çağırırdılar. 
İmperiya tibet müharibəsi və ordunun yenidən qurulmasına hazırlıq işi ilə 
məşğul idi. Buna görə də o hadisələrsiz keçinmədi. Yollıq 739-cu ildə sakitcə öldü. 
Taxt-tac onun kiçik qardaşı Bilgə Qutluğ xana keçdi. İmperiya onu və onun yeni 
titulunu — Tenqrixan adını tanıdı. 740-cı ildə o Çinə cavab elçisi göndərdi. Kim 
düşünə bilərdi ki, sülh fəlakət ərəfəsindədir? 
 
XXIV fəsil 
 
GÖY TÜRKLƏR ÖZLƏRİ HAQQINDA 
 
Kül-tiginə qoyulmuş abidə. Kül-tiginin cəsədinin külü imperator 
Syuantszun tərəfindən göndərilmiş çin ustalarının ucaltdığı böyük abidədə 
saxlanmaq üçün gizlədildi. Deyildiyi kimi, bu abidənin qalıqları 1889-cu ildə N. 
M. Yadrintsev tərəfindən kəşf edilmiş, 1891-ci ildə V. V. Radlov tərəfindən isə 
öyrənilmişdir, ora dəfələrlə müxtəlif səyyahlar gəlmişdir, nəhayət, çex arxeoloqu 
Yisl onu xırdalığına qədər təsvir etmişdir. O, 1958-ci ildə Çexoslovakiya və 
Monqolustan Xalq Respublikasının birgə arxeoloji ekspedisiyasının işi zamanı 
abidəni tədqiq etmişdir. 
1958-ci ildə ekspedisiya abidənin planını tərtib etdi və onun təxminən 
yenidən qurulmasını həyata keçirmək üçün təsvirini verdi. 
80 X 40 metrliyində olan bütün qurğu şərqdən qərbə doğru uzanır. Abidənin 
bütün ətrafında qapıya və gildən tikilmiş divarlara qədər yarğan qazılmışdı, onların 
üstü kirəmitlə örtülmüş, suvaq çəkilmiş və ağardılmışdı. Qapının ağzında bir-birinə 
baxan, mərmərdən hazırlanmış iki qoyun heykəli qoyulmuşdu. Onun arxasında 
döşənmiş yol və yağış suyu üçün keramik borudan düzəldilmiş arx qoyulmuşdu, 
artıq sular buradan axıb gedirdi. Onun arxasındakı çanaqlı bağanın kürəyində 
(çində əbədilik simvolu) yazısı olan məşhur stela
*
 bərkidilmişdi. Arxeoloqun 
fikrincə stela üstü kirəmitlə örtülmüş pavilyonda yerləşirmiş. Pavilyonun 
divarlarına suvaq vurulmuş və ağardılmışdı. Pavilyondan məbədgaha yol gedir: 
onun yan tərəflərində əyanların və nökərlərin heykəlləri dururdu, onlar sanki fəxri 
mühafizədə durmuşdular. Məbədin planı kvadratşəkilli (10,25X10,25 m) idi. Onun 
ağ divarları qırmızı qarışıqlarla bəzədilmişdi, üstü kirəmitli olub sədəflə həkk 
                                                          
* Yazısı olan daş plitə və sütun — tərcüməçi. 
 
270 
 
olunmuşdu; divarlarda terrakotodan
*
 qayrılmış əjdaha maskaları vurulmuşdu. 
Məbədganın içində qurbangah, Kül-tiginin və onun arvadının mərmər heykəlləri 
yerləşirdi. 
Kül-tiginin heykəlinin başını tapmaq mümkün oldu. O, tamamilə 
realistcəsinə qayrılmışdı: monqoloid cizgiləri — enli sifəti, monqollara xas göz 
qapağı, xırda düz burun və qıyıq göz onun Aşin nəslindən olan irqə mənsub olması 
şübhəsi üçün yer qoymurdu. Başına beş dişi olan çələng qoyulmuşdu, onun 
üzərində qartala bənzər quş şəkli çəkilmişdi. Kül-tiginin sifətinə tam sakitlik 
çökmüşdü: görünür, rəssam ölümdən sonra onun sifətini görmüşdü. 
Kül-tiginin arvadının başından yalnız bir hissə qalmışdı, o da həmçinin 
monqoloid cizgilərinə bürünmüşdü. Xüsusilə möhkəm sıxılmış dodaqlar bu 
qadının iradəli və qətiyyətli olmasını göstərir. Çaydam şor gölündən başlayaraq 
abidəyə qədər tam 3 km uzunluğunda balballar silsiləsi uzanırdı. Dövrümüzə qədər 
169 balbal salamat qalmışdır, amma görünür ki, çox balbal olmuşdur. Bəzi 
balballara kobud insan sifəti verilmiş, əlləri göstərilmiş, qurşaq təsvir edilmişdir. 
Yarğan boyu şərqə doğru balbalların ikinci sırası uzanır ki, bu da belə güman 
etmək üçün belə bir imkan vermişdir ki, balballar divarı dairəvi şəkildə əhatə 
eləmişlər. Görünür, bu, bəlkə də daha əvvəllər dəfn olunmuş başqa bir ölüyə aid 
edilən başqa sıradır. 
Orxon mətnləri, onların tərtibi və nəşri dövrü. Bizim sərəncamımızda iki 
abidə vardır: iki — kiçik və böyük yazını öz üzərində əks etdirən Kül-tiginin qəbri 
və Selenk sahilində Tonyukukun yazıları. Orxon çayı sahilində Kül-tigin və Bilgə 
xanın xatirəsini əbədiləşdirən Çin epitafiyaları da paralel mətn olaraq qalır. İkinci 
abidənin bəzi hissələri saxlanılır, lakin birinci abidə bütövlüyünə görə xeyli maraq 
doğurur. 
Birinci məsələ yazılı abidənin tarixini müəyyənləşdirmək məsələsidir. Kül-
tigin böyük yazısında yazılı abidənin inşasının dəqiq tarixi qoyulub: «Meymun 
ilinin (732-ci il) yeddinci ayının, iyirmi yeddinci günüdür». Çin epitafiyası da elə 
bu tarixi gətirir. Məzmunundan məlum olduğu kimi, Çin mətni dəfn təşkil edilən 
və qəbrüstü abidə inşa edilən vaxt tərtib olunmuşdur. Lakinn bu türk mətninin 
tərtibi yaxud nəşri vaxtı deyildi, çünki yazılarda tarixi hekayət yalnız 716-cı ilə 
qədər əks olunmuş və ən maraqlı yerdə kəsilmişdir. Kül-tigin etdiyi çevriliş və 
onun qohumlarının öldürülməsi xatırlanmır. Görünür bu, təsadüfi deyildir. Bununla 
belə yazıların mətni 719-cu ildən gec olmayaraq tərtib edilmişdir, çünki orada 720-
ci ildə baş verən böyük qələbələr təsvir edilməmişdir və hətta basmalların adı belə 
mətndə yoxdur. Deməli, biz belə bir nəticəyə gələ bilərik ki, 732-ci ildə daş 
üzərində həkk olunmuş mətn 716 və 720-ci illərdə, daha doğrusu 717—718-ci 
illərdə tərtib edilmişdir. Bu dövrdə Bilgə xan silkələnmiş dövləti bərpa edərkən 
                                                          
* Bişirilmiş sarı, yaxud qırmızı gil — tərcüməçi.  
 
271 
 
geniş ictimaiyyətə müraciət etdi. Mətnin əvvəlində tarixə səyahət, bəylərə və 
xanlara nəsihətlərin verilməsi böyük və kiçikdən asılı olmayaraq yazıların bütün 
proqram xarakteri ilə izah olunur. Kül-tiginin ölümünə qədər, yəni hələ 14 il əvvəl 
mətnə Kül-tiginin yalnız epitafiyası əlavə olunmuşdur. Görünür, mətnin özü 
dəyişikliyə uğramayan ədəbi əsər kimi nəzərdən keçirilir. Biz buradan belə bir 
nəticəyə gələ bilərik ki, xalqa müraciət etməklə həqiqətən Bilgə xan yaxşı nəticələr 
əldə etmişdir, belə ki, o tanınmışdır. Əks halda daş üzərində mətn 
əbədiləşdirilərkən dəyişdirilər, yəni əlavələr edilərdi. 
Lakin heç bir tarixçi öz əsərini əlavə faktik materialla zənginləşdirməyi 
əldən verməzdi. Yollıq-təkin müstəsnalıq təşkil etmirdi. O, Bilgə xan epitafiyasına 
Kül-tigin yazılı abidəsində istifadə etdiyi döyüş və yürüşlər haqqındakı bütün 
məlumatları daxil etmişdi. O, burada 700-cü ildə Tanqut üzərinə yürüşü haqqında, 
709-cu ildə Çiklərin tabe edilməsi haqqında 714-cü ildə Bişbalıq divarları altında 
türklərin darmadağın olunmayan dəstəsinin geri çəkilməsi haqqında, 715-ci ildə 
Aqu yaxınlığında doqquz-tatarlarla vuruşması haqqında, 716-cı ilin axırlarında 
uyğurların fəth edilməsi haqqında, 717-ci ildə tatablar və karluklar üzərində qələbə 
haqqında, 720-ci ildə Lyançjou yaxınlığında imperiya qoşunlarının darmadağın 
edilməsi haqqında və 721 — 722 və 723-cü illərdə kidan və tatablar üzərində 
sonrakı yürüşlər haqqında danışır. Xüsusilə 716-cı ildə baş vermiş çevriliş və 
qırğının xatırlanması maraq doğurur. Bu yer daha əlamətdardır, çünki bütün 
epitafiya ondan başlanır. Əvəzində, Kül-tigin yazılarında əks olunmuş hadisələr 
canlı və əhatəlidir, burada mətn qısaldılır, belə ki, köhnə mətni təkrar eləmək 
maraqsızdır. Hekayət 734-cü ildə vəfat etmiş xanın həyatının sonuna qədər və hətta 
bir az da çox verilir. Belə ki, «donuz ilinin beşinci ayının iyirmi yeddinci günündə 
(755-ci ilin yayı, onun dəfn mərasimi təsvir edilmişdir. Yazıların mətni bu vaxt 
«bir ay və dörd gün» ərzində tərtib edilmişdir. Mövcud halda Yollıqtəkin təcrübəli 
idi, yazıçılarla çox vaxt bir yerdə olduğuna görə onları öz-özünə yamsılayırdı. 
Beləliklə, biz Bilgə xanın epitafiyasını Kül-tigin yazılarının davamı və əlavəsi kimi 
nəzərdən keçirə bilərik. 
Həm də o vaxta qədər Kül-tigin yazılı abidələrinə Tonyukuk yazıları da 
aiddir. Bu yazı 716-cı ildən sonra tərtib edilmişdir, çünki burada «Bilgə xaqanın 
xalqına» müraciət olunur və 720-ci ilə qədər müdrik Tonyukukun basmalara qarşı 
apardığı mübarizədə əldə etdiyi xidmətlər haqqında bir kəlmə söz belə yazılarda 
verilməmişdir. Bundan əlavə, yazı Tonyukuk qəzəbli olduğu və xalqa müraciət 
etməklə öz xidmətlərinin xan tərəfindən qiymətləndirilməsinə və onun saraya 
qaytarılmasına can atdığı vaxt tərtib edilib. Xan titulunu Sulu Çindən aldığı vaxt, 
719-cu ildə buna nail olmuşdur. Deməli, yazıların mətni 717—718-ci illərdə tərtib 
edilib və biz bir mövzuya yazılmış iki mübahisə yaradan yazının qorunub 
saxlanmasına aid nadir hadisə ilə qarşılaşırıq. 
Üçüncü sənəd — «Onqon daşı»dır — o əjdaha ilində, yəni 716-cı, yaxud 
728-ci ildə qoyulmuşdur. Birinci tarix düz deyildir, burada Bilgə xanın taxt-taca 
272 
 
oturmasına qədər, yəqin yalnız 716-cı ilə qədər olan hadisələr əks olunmuşdur. 
Amma 716-cı ildə tərtib edilmiş mətn 12 il sonra qaya üzərində həkk olunmuşdur. 
Bu abidə xeyli korlanmışdır ki, bu da mətnin oxunması və elmi dövriyyəyə 
buraxılması işini çətinləşdirir, lakin mətnin bərpa edilməsi onun həmin janrın 
üçüncü nümunəsi kimi Kül-tigin və Tonyukuk yazılarına aid hesab edilməsinə 
imkan verir. Mətn 719-cu ildə (qoyun ilində) vəfat etmiş Alp Eletmişin mədhini 
özündə əks etdirir. Yazılarda mərhumun oğullarına və kiçik qardaşlarına Bilgə 
xana sədaqətli olmaq vəsiyyət edilirdi, vaxtilə 716-cı ildə çevriliş zamanı o da belə 
olmuşdu. Bu sənəd istiqamətinə görə Kül-tigin yazılı abidəsinə yaxınlaşır. 
Janr. Hər üç yazı türk cəmiyyətinin geniş təbəqələrinə müraciəti təmsil 
edir. Həm də bu müraciətlərin məqsədi heç nə ilə maskalanmayıb; xalqı 
inandırmaq istəyirlər. Deməli, yazılar — təşviqatdır və tarixi material orada adda-
budda verilir. Buna görə də bizim üçün «Tanşu»da hadisələrin gedişinin paralel 
təsvirinin verilməsi xüsusilə qiymətlidir. Yoxlama zamanı məlum olmuşdur ki, 
hadisələr kifayət qədər düzgün, amma yarımçıq təsvir edilmişdir. Bu aydındır, belə 
ki, təşviq sənədində nəinki tərəfgirlik, həm də zidd fikirlər belə yersiz görünür. 
Belə janrın mövcudluğu inandırır ki, türklərdə sözün gücü real güc hesab olunurdu. 
Deməli, cəmiyyət inkişaf etmişdi və artıq ictimai rəy mövcud idi. 
Kompozisiya. Yazıların kompozisiyasının öyrənilməsi maraqlı nəticələr 
çıxarmaq imkanı verir. Yuxarıda göstərilmişdir ki, Yollıqtəkin və Tonyukuk 
yazıları mübahisə doğuran sənədlərdir. Onların kompozisiyalarının müqayisə 
olunması buna şübhə yeri qoymur.
*
 Tam qüvvəsilə «Rəisə yaltaqlanmağa çalışan 
Alp Eletmişin yazıları bu sahədə maraq doğurur. Tarixin rəsmi şərhindən başlanır; 
sonra o özünün məmur qohumlarını göstərir; sonra qeyd edir ki, o həm Qapağan 
xana və Elteriş xana sadiq olmuşdur, Bilgə xana isə tamamilə sadiq olacaqdır. 
Hətta uşaqları bu prinsipdə tərbiyə edir. Qısaca desək, o oxucunu özünün tam 
loyallığına inandırmağa çalışır ki, bu da görünür, Kadaz yaxınlığında baş verən 
vuruşmadan sonra o Kül-tigindən komandanlığı qəbul etməyi zəruri hesab edir. O, 
Moçuranın salamat qalmış tərəfdarlarından biridir. 
 
 
 
 
                                                          
* Orxon yazılarında mübahisəli məsələləri N. N. Kozmin qeyd etmişdir (классовые лицо атасы 
Jоллыг-тегина..., стр. 269-277). O, türk cəmiyyətini feodal cəmiyyət hesab edərək, belə hesab edir ki, 
«Yollıqtəkin o feodal zadəganların nümayəndəsidir ki, onlar öz mənafelərini knyaz evinin mənafeyi ilə 
birləşdirirdi (стр. 273). Tonyukuk isə yerli təsərrüfata və Uteken düzü ilə az bağlıdır (стр. 276). Bu 
müddəanın dəlilləri mətndən götürülmüş sitata, türk vəliəhdliyi qaydalarını bilməməyə, hadisələrin 
ümumi gedişinin və bir sıra faktik səhvlərin şəhrif olunmasına (məsələn, o şərq türklərini «doqquz 
tayfaları» adlandırır, стр. 268), həm təsərrüfat ukladında, həm də orxonlılar və franklar arasında sosial 
və siyasi strukturda eyni xüsusiyyətlərin miqdarı haqqında nəticəni mexaniki şəkildə azaldır (стр. 276). 
 
273 
 
Yollıqtəkin 
 
Bilgə Tonyukuk 
 
Alp Eletmiş 
1. Müəllif oxuculara xanı və 
onun tərəfdarlarını təqdim (§ 
1-2). 
1. Müəllif özü təqdim edir: 
«Mən, müdrik Tonyukukam...» 
və s (§ 1). 
1. Müəllif özünün bütün 
qensalogiyasını verir. 
2. İltəris və Qapağan xanların 
müharibələrinin qısaca 
sadalanması. 
2. Birinci Xaqanlığın tarixinə 
səyahət 
 
2.Tarixə səyahət (§ 1-3) 
3. Çin mədəniyətinin tənqidi 
(§ 5-6). 
 
3. Qütluğun istedadının tənqidi 
(§ 4-7). 
 
3. Sədaqət andı: «Mən 
Qapağan və İltəris əli üçün 
tərbiyə olunmuşam (§ 3-4). 
4. Xalqın davranışının 
tənqidi. (§ 6-9). 
4. Kiçik miqdarlı xalqlara isnad 
(§6) 
4. Xalqın davranışının kəskin 
tənqidi (§ 6-9) 
5. Xanın xalq qarşısında 
xidmətlərinin göstərilməsi, (§ 
10): «Mən xaqan 
olub, heç nəyi olmayan xalqı 
ayağa qaldırdım, onu 
varlandırdım, sayını artırdım. 
Məgər mənim nitqimdə yalan 
vardır?” 
 
Tonyukukun başçılığı altında 
yürüşlərin sadalanması: 
«Mən qoşuna başçılıq edirəm, 
mən gündüz rahatlıq bilmədən 
gecələr yatmayıb, və qırmızı 
qanımı, qara tərimi tökmüşəm, 
mən işimi və gücümü xalqa 
vermişəm və mən özüm uzun 
hərbi yürüşləri 
istiqamətləndirmişəm (§52). 
5. Öz atasının (§ 5-6) və 
özünün (§ 10) sədaqətinin 
göstərilməsi. 
 
6.Yazıların məqsədi: “Türk 
bəyləri və xalqları bilin!...” və 
müəllifin imzası: Bu yazını 
yazan onun nəvəsi 
Yollıqtəkindir. 
6. Müəlifin imzası və yazının 
məqsədi: “Mən müdrik 
Tonyukuk türk Bilgə xaqanın 
xalqı üçün yazmaq əmr etdim. 
İltəris xaqanın və müdrik 
Tonyukukun səyi sayəsində 
Qapağan xaqan və tüksir 
xalqları mövcuddur (§ 61). 
6. Yazının məqsədi: uşaqlara 
tövsiyə edilir ki, Bilgə xana 
sədaqətli olsunlar və oğulun 
dəfn olunmuş ataya müraciəti. 
 
Beləliklə, bir və eyni materialın bir-birinə əks olunması və şərhində 
kompozisiya paralelliyi görürük. Yollıqtəkin xanı tərifləyir: Tonyukuk birbaşa 
göstərir ki, xan ağıllı deyildir, «yağlı və kök öküzü müəyyən edə bilmir». 
Yollıqtəkin Çin mədəniyyətini söyüb biabır edir. Tonyukuk bildirir ki, o özü bu 
mədəniyyətlə tərbiyə olunmuşdur və bu mədəniyyət ona pis təsir göstərməmişdir. 
Yollıqtəkin xəyanətə meyl etdiklərinə görə bəyləri söyür, Tonyukuk etiraz edir: 
«mən türk xalqının üzərinə silahlı düşmənləri göndərməmişəm və yəhərlənmiş 
atları gətirməmişəm». 
Misalların sayını artırmaq olar, lakin elə bunlar da kifayətdir.
*
 Yollıqtəkin 
və Tonyukuk yazılarını yalnız qarşılıqlı əlaqəli şəkildə öyrənmək olar, çünki orda
*
 
                                                          
* Kül-tigin və Tonyukuk yazılarındakı hadisələrin paralel şəkildə təsvirə alınmasını müqayisə edərək, R. 
Jiro təsvir zamanı xırdalıqlarda bəzi mətn uyğunsuzluqlarının olmasını qeyd edir və buna əsasən belə 
güman edir ki, bir və eyni hadisə deyil, iki müxtəlif hadisə qələmə alınmışdır. Məsələn o təsdiq edir ki, 
Kökməkdən qırğızların üzərinə iki yürüş olmuşdur və Bolçu yaxınlığında türkeşlərlə də həmçinin iki 
274 
 
daxilində bu yazılar iki partiyanın: qəzəbli şahzadələrin və hər şeyi bacaran 
əyanların mübahisə doğuran fikirlərini özündə əks etdirir. 
Tonyukuk Bilgə xan ilə barışdığı vaxt o başqa cür danışdı: «Mogilyan 
ordunu divar boyu gəzdirmək və Budda və Lao-tszı məbədini tikdirmək istədi. 
Qunyuyqu dedi: «türk xalqı say etibarilə Çin əhalisinin yüzdə bir payı ilə belə 
müqayisə oluna bilməz və o, yeddi dövlətə qarşı dura bilər, türklər biçənək və su 
ardınca getdiklərinə görə daimi yaşayış yerləri yoxdur və onlar yalnız hərbi işlərlə 
məşğuldurlar. Güclü olduqda bir şey əldə etmək üçün irəli gedirlər, zəif olduqda 
yayınıb gizlənirlər. 
Tan evinin qoşunu çoxsaylıdır, lakin onları heç bir yerdə tətbiq etmək 
olmur... Bundan başqa, Budda və Lao-tszı təlimi insanları davakar və güclü deyil, 
insanpərvər və zəif edir. 
Məkrli saray onun hökmdarlarına xoş olan havanı çalır və mövcud siyasi 
dəbə uyğun gəlir. Bilgə xanın vaxtında olan dəb isə ağsaçlı qoca idi. Tonyukukun 
saraydakı diribaşlığı yazıların özündə görünür. O, həmin yazıda ölmüş xanların 
bütün çələnglərini utanmadan öz adına yazır, lakin yaşayanlar barədə qeyd edir: 
«Bilgə xaqan türksir və oğuz xalqlarını yüksək tutur». 
Kül-tigin yazılı abidələrinin böyük hissəsini iki mövzu hekayəti təşkil edir: 
550-ci ildən 718-ci ilə qədər türklərin tarixi və Kül-tiginin nekroloqu. Hekayət 
Bilgə xanın öz adından aparılır, amma yəqin ki, bu hekayəti Yollıqtəkin yazmışdır. 
Böyük və kiçik yazılar ideologiyasına görə eynidirlər. 
Birinci hekayə dünyanın yaradılmasından başlanır; sonra ilk xanların 
xidmətləri və İlk xaqanlığın dağılması haqqında danışılır. Türklərin Tan 
imperiyasına tabe olması tarixi çox qısa, həm də ifadəli şəkildə qələmə alınmışdır, 
                                                                                                                                      
vuruşma olmuşdur, çünki təsvirin birində deyilir ki, xaqan ölmüşdür, o birində isə göstərilir ki, xaqan 
əsir düşmüşdür. Əslində isə xaqan əvvəlcə əsir düşmüşdür, sonra isə qətlə yetirilmişdir. Beləliklə, o 
hadisələrin sayını ikiləşdirir və özünün dediyi kimi, bu hadisələrin başlanmasına aid münasib tarix 
axtarır, məsələn, o təsdiq edir ki, Uçjile 698-ci ildə Tonyukuk tərəfindən əsir alınmışdır, Tonyukuk 
bundan sonra 701-ci ildə Soqdia üzərinə hücum etmişdir. Bu vəziyyətin qeyri-mümkünlüyü barədə 
yuxarıdakı səhifələrə bax (səh. 291—294). Mətnin hərfi mənada qavranılmasına əsaslanan yanaşma 
üsulu prinsip etibarilə düzgün deyildir. Müxtəlif müəlliflərin, hətta şahidlərin məlumatları heç vaxt bir-
birinə uyğun gələ bilməz: biri bir şey görür, əvəzində başqa şey deyir, başqası da əksinə. Həm də 
təsvirlər bir çox illər keçdikdən sonra müxtəlif məqsədlər və müxtəlif əhval-ruhiyyələrlə yaddaşa görə 
tərtib edilmişdir. Onlar arasında fərqin olması labüddür. Həqiqət isə mənbə mətnindən ayrı-ayrı 
ifadələri və qramatik formaları ayırmaq yolu ilə deyil, tarixi tənqid və vəziyyəti bütövlükdə təhlil yolu 
ilə müəyyən oluna bilər. 
* A. N. Bernştam belə hesab edir ki, (Социально-экономический строй…, стр. 40—45) Tonyukukla 
aparılan mübahisə Moçjo-xaqana qarşı yönəldilmişdir. Lakin bu zaman unudulur ki, məhz Moçjo 
dövründə Tonyukuk güclü idi və 716-cı ildə baş verən qırğın zamanı öz qızı, Mogiyanın arvadı 
sayəsində sağ qalmışdır, lakin o yeni xan tərəfindən sürgün edilmişdir (N. L. B i ç u r i n. Собрание 
сведенений, т. I, стр. 237). Bununla belə, Bernştam Tonyukuku «mühafizəkar platformanın 
nümayəndəsi, «bəylərin mütərəqqi mövqelərinə» qarşı yönəldilmiş müxalifətçi hesab edir. Bu 
müddəanın arqumentlərinin olmaması onunla mübahisəyə girmək imkanından məhrum edir. 
 
275 
 
Funyanyanda üsyan isə bir sözlə xatırlanır. Sonra xilaskar İltəris xan çıxış edir; 
müəllif onu tərifləməkdən doymur. Müharibələr Qapağan xanı tamamilə 
yormuşdu, sonra xalqa nəsihətlərin verilməsi gəlir. Müharibə xaqana qarşı 
münasibətdə rəzillik etmişdir, yəni o «uçub» getmişdir, o ölmüşdür. Bilgə xanın 
özünün xidməti ilə mətn yazılmışdır (hərbi müəssisələrə nisbətən daxili islahatlar 
daha çox). 720-ci ildə baş vermiş müharibə və basmallar haqqında yenə də bir söz 
deyilmir, odur ki, belə hesab etmək lazımdır ki, mətn 720-ci ilə qədər tərtib 
edilmişdir, lakin bir halda ki, kidanlar və tatablar düşmən cərgəsində xatırlanır, elə 
güman etmək olar ki, böyük yazı 718—719-cu illərdə, yəni kiçik və Tonyukuk 
yazılarından bir il sonra yazılmışdır. 
Bu hissədə Kül-tiginin yazısı kompozisiya və ideoloji cəhətdən 
Yollıqtəkinin yazısını təkrar edir. Buna görə də belə fikir irəli sürülür ki, birinci 
kiçik yazı olmuşdur, Tonyukuk ona cavab vermişdir, həmin yazıya cavab olaraq 
böyük yazının mətni tərtib edilmişdir. Amma bu, yalnız güman olaraq qalır. 
İkinci hissə — Kül-tiginin nekroloqudur. Qeyd etmək lazımdır ki, atası 
Qutluğun ölümü zamanı Kül-tiginin yaşı tərcüməçi tərəfindən təxmini olaraq 7 yaş 
göstərilir, amma bu düz deyildir, çünki o vaxt, yəni 693-cü ildə onun 9 yaşı, bəlkə 
də artıq 10 yaşı tamam olmuşdur. Sonra 700-cü ildən 716-cı ilə qədər olan yürüşlər 
ətraflı təsvir olunur. Kül-tiginin öldürdüyü düşmənlərin sayı və onun atlarının adı 
göstərilir. Görünür, mətnin bu hissəsi Kül-tiginin 716-cı ildə törətdiyi qırğından 
sonra bəraət qazanma predmeti kimi 717-ci ildə tərtib edilib. Buna görə də xarici 
düşmənlərlə mübarizədə onun qəhrəmanlığı beləcə diqqətlə qeydə alınıb. Kül-
tiginə saxlanan matəm və onun dəfn mərasimi bu mətnin sonuna əlavə olunmuşdur. 
Kül-tiginin 716-cı ildə göstərdiyi sonuncu qəhrəmanlıq və onun 731-ci ildə vəfatı 
arasında heç bir məntiqi əlaqə yoxdur, əvəzində 15 illik əsassız xronoloji uçurum 
mövcuddur. Bunu yalnız onunla izah etmək olar ki, hazır ədəbi əsər — sağlığında 
yazılmış mədhnamə epitafiya təsiri bağışlayır. Əsərin sonu bu məqsədlə 
dəyişdirilib. Yazılı abidə Kül-tiginin vəfatı və dəfninin təsviri tarixi ilə başa çatıb. 
Təşviqati çağırış mətnləri gələcək nəsillərə çatdırılmaq məqsədilə 
əbədiləşdirilmişdir. Polemika didaktikaya çevrilmişdir. 
Yazılı abidələr mənbə kimi. İndi bizim üçün daha vacib olan məsələyə 
keçək: yazıların məzmununa inanmaq olarmı, əgər inanmaq olarsa, onda nə 
dərəcədə inanmaq mümkündür? Gördüyümüz kimi, yazılar tərəfgir adamlar və 
həqiqətin aydınlaşdırılmasını qarşılarına məqsəd qoymayan şəxslər tərəfindən 
tərtib edilib. Odur ki, Yollıqtəkinin və Tonyukukun qiymətləndirilməsi ədalətli ola 
bilməz. Hadisələrin gedişi də həmçinin tam verilməyib. «Tanşu»da öz əksini 
tapmış bir sıra bütöv faktlar yazılarda xatırlanmır. Lakin bununla belə, yazılarda 
VIII əsrdə türklərin mədəniyyətini bizim üçün təsvir edən çoxlu məlumat vardır. 
Onların dini, tarixi və coğrafi adlar, onların idealları, zövqləri və nəhayət, döyüş 
taktikası və təşkili sistemi yazılarda Çin mənbələrində də artıq verilib. Belə ki, 
yazıların tərtibi zamanı bu predmetlər hamıya məlum olsa da az tapındığından 
276 
 
onlar haqqında ötəri söhbət açılır. Buna görə də şüurlu şəkildə təhriflər istisna 
edilir. Buna inanmaq olar, habelə yazıların əsasında türklərin mədəniyyəti və 
ideologiyası barədə oçerk yazmaq olar. 
Xaqanlıq tarixinin siyasi və strateji problemləri yuxarıda nəzərdən 
keçirilmişdir, özü də tənzimləyici mənbə kimi «Tanşu» istifadə edilmişdir. Buna 
görə də biz artıq onlara toxunmayacağıq, diqqətimizi türklərin mənəvi həyatlarının 
elə tərəflərinə cəmləşdirəcəyik ki, indiyə qədər məhv olduğu ərəfədə qədim türk 
mədəniyyəti orijinallığına görə diqqətimizdən yayınmışdır. 
Müharibə. İkinci türk xaqanlığı hərbi dövlət idi, elə buna görə də Kül-tigin 
yazılarında müharibə xeyli yaxşı təsvir olunur. 
Türk bahadırının siması «Roland haqqında mahnılar»ındakı rıtsarı, həm də 
döyüş taktikasını xatırladır. Döyüş ağır silahlanmış süvarilərin hücumu axını ilə 
həll olunurdu. Bu vaxt süvarilər arasındakı məsafə elə olurdu ki, hər bir döyüşçü 
özü-özünə cavabdehlik daşıyırdı. Deməli, döyüşün müvəffəqiyyəti hər bir ayrıca 
döyüşçünün fərdi hazırlığından asılı olur. 
Yuxarıda göstərildiyi kimi, Kül-tigin burada xeyli fərqlənirdi. «Kül-tigin 
Bayırkdan olan ağ dayçanın üstünə minib hücuma atıldı, bir nəfər döyüşçünü ox ilə 
vurdu, iki döyüşçünü isə nizə ilə deşdi. O, bu hücum zamanı Bayırkdan olan 
dayçanı məhv etdi — onun qıçını sındırdı. Sonra o Boşqu adlı boz ata mindi və 
türkeşlərin sırasına soxuldu; o Şalçı adlı ağ ata minib iki nəfər karluku öldürdü. 
İzgillərlə döyüşdə isə o Şalçı adlı atını itirdi və Azman adlı ağ atında altı oğuzu 
öldürdü və yeddincisini qılıncla doğradı. Ordunu müdafiə edərək, 716-cı ildə o 
«Oğsiz adlı ağ atın belində doqquz döyüşçünü öldürdü və ordanı vermədi». 
Beləliklə, təkbətək döyüş vuruşmanın mühüm hissəsini təşkil edirdi. Əgər 
nəzərə alsaq ki, bahadırlar həmişə çox olmur, onda aydın olur ki, on nəfər sadə 
döyüşçünü qılıncdan keçirməkdənsə bir nəfər bahadırı sıradan çıxarmaq taktikası 
daha əhəmiyyətlidir. Pəhləvanlar qoşunun zərbəçi hissəsini təşkil edirdi və adətəb 
onların ölümü çaxnaşmaya və məğlubiyyətə səbəb olurdu. 
Lakin döyüşü aparmağın bu bəsit üsulu heç nə manevr etməyi — arxaya 
keçməyi (Nizəboyu dərinlikdə qardan keçilən başgicəlləndirici marşları və İrtış 
çayını üzüb keçməyi yada salaq) istisna etmirdi. Qəflətən hücum etmək amili türk 
hərbi rəisləri tərəfindən geniş istifadə edilirdi. 
Çox təəssüf ki, ayrı-ayrı orduların təxmini miqdarını müəyyən etməyə 
imkanımız yoxdur. Biz çinlilərin mübaliğəsinə inanmamalıyıq — çünki yüz 
minlərlə qoşunu çöldə yedirib-içirmək olmaz. Tonyukuk yazılarında Yarış 
çölündəki türkeşlərin sayı 100 min nəfər — bu, dənizə bənzəyir — çox deməkdir. 
Tonyukuk başqa bir yerdə isə rəqəmi azaldır, 697-ci ildə Ötüken düzənliyində 
türklərin qüvvəsini 2 min nəfər müəyyən edir. Deməli, o buradaca izah edir ki, iki 
qoşun dəstəsini nəzərdə tutur. 
Müharibə vaxtı amansızlıq çox güclü olurdu — nə qadınlara, nə də uşaqlara 
rəhm edilirdi. Onları rüsvaykarcasına qul edir, yaxud sadəcə öldürürdülər. Adətən 
277 
 
erkən inkişaf mərhələlərində dayanan xalqlarda tayfalararası müharibələr zamanı 
qadınlar toxunulmaz idi. 
İdeologiya. Xaqanlığın rəsmi ideologiyası iki prinsipə əsaslanırdı: çin 
mədəniyyətinin inkar olunması və qonşular üzərində şəxsi üstünlük şüuru. Hər iki 
prinsip tam ardıcıllıqla həyata keçirilir və həm göy türklərin dövlətinin dirçəlişi, 
həm də məhvini şərtləndirirdi. 
Yollıqtəkin və Tonyukuk birinci məsələyə görə yekdildir. Yollıqtəkin yazır: 
«Bizə məhdudiyyət qoyulmadan qızıl, gümüş, spirt (yaxud taxıl) və ipək verən 
tabqaç xalqının dili şirin, daş-qaşı isə yumşaq idi. Onlar gözəl dilə və parıltılı daş-
qaşları ilə hətta uzaqda yaşayan xalqları belə özünə güclü cəlb etmişdi. Onlar sıx 
məskən salaraq sonra da özlərinə iyrəng müdrikliyi mənimsədilər». 
Kül-tiginin yazılarında bu müdrikliyin nədən ibarət olması izah edilmişdir: 
«Təhrikçilər və tabqaç xalqı tərəfindən aldadılan yalan nəticəsində, onun başdan 
çıxarılması sayəsində, habelə kiçik qardaşların böyük qardaşlarla savaşdırdıqlarına, 
xalqı və hökmdarı bir-birinə qarşı silahlandırdıqlarına görə türk xalqı özünün 
mövcud olan elini dağılmağa gətirib çıxardı». Tonyukuk dedi: «Mən özüm, müdrik 
Tonyukuk tabqaç mədəniyyətinin təsiri altında tərbiyə almışam... Xan dedi: «Mənə 
yaxınlaşın». Mən — müdrik Tonyukuk ona yaxınlaşdım. Tonyukuk yol seçdi və 
şəhəri çölün sayəsində atdı». 
Çin yazıları türklərdə ideya istiqamətinin varlığını da həmçinin qeyd edir. 
Bu istiqaməti davakar passiezm də adlandırmaq olar. Öz ləyaqətini göstərmək 
məqsədilə o Çin mədəniyyətini qəbul etməməyin tam izahını verir: «Valideynlərə 
qarşı onun (Kül-tiginin) hörməti, uzaq ölkələrdə hamıya qarşı mehribanlığı, onun 
böyüklüyü və xeyirxahlığı onu öz əxlaqının dəyişməsi üçün qorxmağa məcbur 
elədi». Bu nəzakətli, bir qədər də acı şərhlər yalnız ona görə vacibdir ki, o öz 
mədəniyyətimizə qarşı qoyulan yad mədəniyyətin şüurlu şəkildə rədd edilməsi 
faktını təsdiq edir. 
Bu an son dərəcə vacibdir: burada nəinki dövlətlərin mübarizəsi, həm də 
mədəniyyətlərin mübarizəsi, iki baxışın və iki duyğunun mübarizəsi gedir. Böyük 
çöl Çin olmaması, yalnız özü olması haqda öz hüququnu bildirdi. Hələ hun Mode 
şanyuyanın vaxtından belə mübarizə gedirdi, lakin burada bu mübarizə sənəddə 
qeydə alınmışdır. Çinin təsiri altına düşməmək üçün həddən çox səy lazım idi, göy 
türklər: Qutluğ, Tonyukuk, Kül-tigin və Yollıqtəkin belə səy göstərdilər. 
Lakin əgər birinci prinsip göy türklərin elinə tabe olan köçərilər arasında 
geniş yayılmışdısa, bu prinsip çin sədəqəsindən məhrum edərək ciblərinə mənfi 
təsir göstərirdisə, ikinci prinsipi qətiyyən qəbul etmək olmazdı və hətta təhqir 
demək idi. Öz daxilində monolit olan türk eli onun əsasını qoyanların ideyasına 
görə başqa tayfalar üzərində hökmran olmalı idilər. Tonyukuk öz xidməti kimi 
qeyd edir ki, o bütün həyatı boyu «türk xalqının adını yüksəklərə qaldırmışdır». 
Türk xanının qoyduğu «Qaydalar» ondan ibarət idi ki, «bizim qullarımız quldar, 
qul qadınlar isə quldar qadın olmuşlar». 
278 
 
Bilgə xan bildirdi: «Tufan (Tibet hökmdarlığı) itdən yaranmışdır, Kidan və 
Xi isə mənim qullarımdır». Türklər Türkeş xanını vassal hesab edirdilər, Çananda 
verilən ziyafətdə türk elçisi türkeş elçisindən aşağıda oturmaqdan imtina elədi. 
Türklərin yüksək təşəxxüslülüyü öz vəzifələrinin şüurluluğundan — çöldə orijinal 
mədəniyyət quruculuğunun təşkil edilməsindən irəli gəlir, lakin o istismarla və 
hətta təbəələrin ekspropriasiya
*
 ilə sıx əlaqədar, bu isə sonuncuların İmperiya ilə 
ittifaqdan xilas yolunu axtarmağa məcbur edirdi ki, bu da Xaqanlığın məhv 
olmasını həll etdi. 
Amma gəlin baxaq görək ki, uzun nizələr və iti qılıncları olan göy türklərin 
mədəniyyəti necə olmuşdur. 
Tarix. Öz tarixini bilmədən və ona müəyyən münasibət göstərmədən 
mədəniyyətin heç bir inkişafı mümkün deyildir. Tarixi era etnogenez tarixi 
prosesinin başlanğıcını bildirir, yəni bu tarixlə bu xalqın mövcudluğu başlanır; 
həmin vaxta qədər baş verən bütün hadisələr həmin xalq üçün tarix olaraq qalır. 
Türklər öz mövcudluqlarını dünyanın başlanğıcından hesab edirlər, lakin 
onlar belə güman edirdilər ki, dünya heç də elə qədim deyildir. Kül-tigin abidəsi 
tarixi ekskursiyadan başlanır: «Yuxarıda mavi səma və aşağıda boz torpaq 
yaradılan vaxt onların hər ikisinin arasında bəşər övladı yarandı (yaxud meydana 
çıxdı). Mənim əcdadlarım Bumın xaqan və İstəmi xaqan bəşər övladlarını başda 
oturtdular». Beləliklə, dünyanın başlanğıcı dəqiq eramızdan əvvəl VI əsrlə 
götürülür. Deməli, dünya cəmi 200 ildir ki, mövcuddur. Burada ən əvvəl onu qeyd 
etmək lazımdır ki, Orta Asiyada hunların ənənələri kəsilmişdir. Hunların varisləri 
olan türklər öz əcdadları haqqında heç nə bilmədikləri kimi, Çingiz xanın 
monqolları da həmçinin türklər haqqında heç nə bilmirdilər. Əgər biz ənənələrdə 
iki uçurumu — hun və türk xaqanlığı arasında və xaqanlıq və Çingiz xanın 
imperiyası arasındakı fərqi nəzərə almasaq, Orta Asiyanın tarixi bizə aydın ola 
bilməz. Fasilələrdə dövr mərhələləri durur. 
Lakin çinlilər üçün tarix birbaşa xətt, hadisələrin fasiləsiz cərəyan edən 
zənciri kimi təsəvvür olunur. Odur ki, Çin epitafiyasının mətni tamamilə başqa 
tarixi konsepsiya, görünür, təbliğatı nəzərdə tutan konsepsiya haqqında məlumat 
verir. Ən əvvəl yalnız İn və Yan kortəbii qüvvələrinin oyunu ilə bəşəriyyətin ilkin 
birliyi elan olunur. Bu nöqteyi-nəzər Tan sülaləsindən olan imperatorları tamamilə 
təmin edirdi, çünki onların birləşdirisi səyləri yalnız ilkin idilliyanın bərpasına 
doğru meyl edirdi. Sonra türklər hunların varisləri adlandırılıblar və hunlar 
çinlilərin tabeliyində olduğu dövrə isnad edilib ki, bu da ümumiyyətlə desək, hər 
iki xalqın tarixi üçün epizod idi. Burada açıq-aşkar təhsilsiz oxucu nəzərdə tutulur. 
630-cu ildə ilk türk xaqanlığının işğal qaydaların aradan qaldırılması kimi nümayiş 
etdirilmişdir, həm də hərbi şücaət daha lazım olmur. Xaqanlığın bərpası və sonra 
                                                          
* Cəmiyyətdə bir sinif və ya ictimai qrup tərəfindən başqa sinif və ya ictimai qrupun mülkiyyətini zorla 
əlindən alınması — tərcüməçi. 
279 
 
baş vermiş müharibələrin tarixi nəzakətlə buraxılmışdır, lakin «müdaxilə və 
narahatlığa» son qoyulduğu vaxt, ox və yay ox qabına qoyulduğu vaxt dinc 
münasibətlərin qurulması müəyyən edilir, onların (türklərin) mənim üçün 
(imperator üçün) qayğıları yox idi, biz onlardan yalan görməmişdik». Sonra 
göstərilirdi ki, «xaqan sanki mənim oğlumdur», yəni həyata keçirilməsi mümkün 
olmayan asılılıq forması deyil, «bağlılıq və ehtiram» müəyyən olunur. 
Müasir siyasi xəttə aid prinsipləri əsaslandırmaq üçün tarixi perspektiv cəlb 
olunmuşdur, lakin aydındır ki, çinlilərin özləri Kül-tigin epitafiyasını tarixi əsərlərə 
aid etməmişlər. 
Bizim üçün başqa şey — VIII əsrdə elmi-tarixi polemikanın miqdarı və 
onun xarakteri əhəmiyyətlidir. Türklərin öz tarixlərinə münasibəti tamamilə 
çinlilərdən fərqlənir. 
İkinci maraqlı vəziyyət — yazılı mənbələrdə və çin salnamələrində türklərin 
yaranmasının qeyri-düzgün şərh edilməsidir. Çinlilər iki mifik versiya verirlər, bu 
versiyaya görə türklər azyaşlı şahzadədən və dişi qurddan törəmişlər. Yazılarda 
Mif və nağıl əvəzinə dulup xəbəri durur. 
Çin epitafiyası etnogenezin məhz bu cür şərh olunmasını təkrar edir, açıq-
aşkar əfsanələrdəki köhnə qeydlərə üstünlük verir. İndi türklərin mənşəyi Dinlin 
ölkəsi ilə əlaqələndirilir, bu ölkədə çoxlu «qəhrəman meydana gəlirdi», yəni 
hadisələrin dərk olunması yerli təbiətin primitiv — materialist, müəyyən 
xassələrinə çevrilir. Güman etmək olar ki, hər iki halda türk təsəvvürü qeyd 
olunmuşdur, bu da türklərdə elmi fikrin tərəqqi etməsinə əsas verir. Görünür, onlar 
200 illik tarixləri ərzində mifik, obrazlı təfəkkürdən tarixi və rasional təfəkkür 
arasındakı fasiləni adlayıb keçmişlər. 
Sonra son dərəcə səthi təsvir olunan İlk xaqanlığın tarixi gəlir. Lakin 
türklərin taxt-taca varisliyinə aid pillə qaydaları qeyd olunmuşdur: «Onlardan 
sonra onların kiçik qardaşları xaqan oldular, sonra onların oğlanları xaqan oldular». 
Sonra «hökmdarların və xalqın qeyri-səmimi» və tabqaçların valeh olması 
münasibətilə giley gəlir. Türk xalqı onda günahlandırılır ki, «öz elini yerindən 
oynatmış və xaqanı məhvə aparmışdır, bunun nəticəsində tabqaç xaqanına 50 il 
əmək və qüvvəsini sərf etməli olmuşdur. Yazılı abidə tabqaçları günahlandırmır, 
çünki onlar düşməndirlər, deməli, bir-birinə ziyan vurmalıdırlar, bir halda ki 
belədir, onda onlar heç nədə günahları olmayanlar kimi hərəkət etməlidirlər. İlk 
xaqanlığın tarixi də bununla başa çatır. 
Lakin yazılarda tarixi məlumatların kasadlığına ümumi nəzakətsizlik kimi 
baxmaq olmaz. Ehtimal ki, yazılarla bərabər bizim tapmadığımız yaxud itirdiyimiz 
başqa mövzulu mətnlər vardır. Axı runi mətnlərin böyük hissəsi ağac və parça 
üzərində yazılmışdır. 
Tarixi xronologiyasız təsəvvür etmək olmaz. Siklvari dövrdən uzunmüddətli 
dövrə keçid — bu primitivlikdən tarixə keçid deməkdir. VI əsrdə türklər hələ 
təqvimə malik deyildilər, «vaxtı yalnız otların yaşıllığı ilə müəyyən edirdilər. VIII 
280 
 
əsrdə türklərdə artıq «Heyvan Sikli» qəbul olundu, yəni hər il heyvan adını daşıyır 
və 12 ildən sonra təkrar olunurdu. Vaxtın belə hesablanması bütün Orta və Şərqi 
Asiya xalqlarında indi də mövcuddur. Heyvan dövrəsinin mənşəyi xüsusi və 
hələlik həll olunmayan məsələdir. Yalnız onu demək olar ki, o cənubda 
yaranmışdır, çünki heyvanlar arasında meymun vardır. Türklər tərəfindən heyvan 
dövrəsinin qəbul edilməsi beynəlxalq əlaqələrin və iqtibasların artmasını göstərir. 
Bu dövrə ilə bərabər «canlı xronologiya» da mövcud idi, məsələn: «Kül-
tiginin 26 yaşı olduqda, biz qırğızların üzərinə yürüş etdik; yaxud «Kül-tiginin bu 
vuruşmada 30 yaşı vardı»; yaxud «Taxt-tacda mənim əmim—xaqan oturduğu 
vaxt» və s. Güman etmək olar ki, «canlı xronologiya» mövsümi dövrədən 
(bahardan bahara qədər) heyvan dövrəsinə qədər keçid forması idi. Türklər eradan 
əvvəl bu haqda fikirləşmirdilər. 
Türklərdə tarixin fəlsəfəsi olmuşdur və hətta onun iki istiqaməti bir-birindən 
fərqlənir. Çinlilər tərəfindən tərbiyə olunmuş Tonyukuk praqmatikdir. O belə 
güman edir ki, hər işi özü etmişdir, belə ki, o, türk xalqının və xanın rifahı üçün 
çalışmışdır. Birinci yerdə Mən — Xalis volyuntarizm durur. Dini moment də 
istisna deyildir: «Tenqri
*
 (səma, ilahiyyat) mənə bilik vermişdir, lakin yer üzərində 
Tonyukuk özü ayırd edəcəkdir, bu demək olar deizmdir. Bax, elə buradaca 
Tonyukukun aldığı çin tərbiyəsi özünü göstərir. Tarixi proses mexanikasının, 
demək olar, bu cür başa düşülməsini biz Çin yazılarında İn və Yan qüvvələrinin 
ağılsız mübarizəsi fonunda görə bilərik. Taytszun qaydasızlığı oradan götürür və 
maarifçiliyi tətbiq edir; burada volyuntarizm prinsipi daha dəqiq ifadə olunmuşdur. 
Yollıqtəkinin münasibəti tamam başqadır. O, teistdir. Türklər məhv olmağa 
doğru getdikləri vaxt «Türklərin Tenqrisi və müqəddəs Torpaq — türklərin Suyu 
belə dedilər: hə, türk xalqı ölməyəcəkdir, qoy xalq yaşasın!». Sonra, Tenqri İltəris 
xana başçılıq edir və onu yüksəldir, onun qoşununa qüvvə verir və qoşunlar 
üzərində qələbəni təmin edir. Tenqri nəinki mərhəmət göstərə, həm də yuxarıdan 
təzyiq edə bilir, bu vaxt torpaq geniş aralanır, lakin Tenqrinin xeyirxahlığını 
yalvarıb-yaxarıb almaq olar, o kömək edəcəkdir, çünki zamanı (yəni taleni) Tenqri 
bölür. Qanuni xan Tenqri kimi düşünür. Tenqridə müdrik türk xaqanı meydana 
çıxır. Göründüyü kimi, Yollıqtəkin mömin adam idi. 
                                                          
* Tənçi sözünü intəhasız səma kimi yox, ilahi yaxud dahi — himayədar kimi tərcümə eləmək daha 
düzgündür, çünki türk xanları öz köklərini səmadan deyil, şahzadədən və dişi qurddan götürürlər. 
Tenqriyə ilahə mənasında müasir monqollarda da rast gəlmək olur. Məsələn, Dayçin-Tenqri — 
müharibə ilahəsi, Marsdır. Termini təxmini tərcümə eləməkdənsə, qeyri-düzgün şərh eləməkdənsə, onu 
tərcümə eləməmək daha düzgündür. Eyni ilə Tenqrinin bu cür qavranılmasına Alp—Eletmişdə də rast 
gəlmək mümkündür: «Tenqri yuxarıda demişdir: «türk xalqını məhv etmə»; burada yenə də tarixi 
inkişaf amili kimi fikir özünü biruzə verir. Bununla bərabər Tenqrinin dünyada öz yeri vardır. Bu yer 
yuxarıdadır. Yollıqtəkin və Alp — Eletmişin dünyagörüşünün bir-birinə uyğun gəlməsi Ongün 
abidələrinin mətnindən irəli gəlir: «Mən Qapağan və İltəris üçün tərbiyə olunmuşam. Bununla belə, biz 
təsdiq edə bilərik ki, təhlil etdiyimiz mətndə rəsmi İdeoloji konsepsiyanın ünsürlərini üzə çıxara 
bilmişik. 
281 
 
Coğrafiya. Göy türkləri coğrafi cəhətdən dərk etmək onların davakar 
yürüşlərindən qat-qat genişdir. Şərqdə Mancuriyanın qədim monqol tayfaları olan 
kidanlar, tatablar (ki) və otuz-tatarlar
*
 da var idi — türklər Amurətrafı mukri 
xalqını tanıyırdılar. 
Türklərdən şərqdə, dənizdən bir qədər aralı Tünd-sarı, yaxud Dəniz, çay 
suyu ilə suvarılan «Şantun düzənliyi» var idi. Bu, şimali-şərqi Çin idi. 
Türklər cənubda iki dövləti tanıyırdılar. Onlar Çini həm Tabqaç, həm də 
Tibet adlandırırdılar. 
Türklərin Sibir
*
 haqqında bilikləri çox deyildi. Görünür, tayqa onları cəlb 
etmirdi. Onlar çöl ilə sərhəddə yaşayan yalnız tayfa və xalqları — Şərqi 
Zabaykalyedə bayırkları, o vaxt Baykal yaxınlığında yaşayan kurıkanları, Qərbi 
Sayanda yaşayan qırğızları və Yuxarı İrtışdakı karlukları tanıyırdılar. İrtış adı 
(yazılarda «Artis) bu günlərə qədər qorunub saxlayıb. 
Qərbi ölkələr daha çox xatırlanır. Göy türklər Orta Asiyanı Soqdak 
adlandırırdılar; Sır-Dırya Yençu, Mirvari çay adlanır, Buzqala — Temir — Kapıq 
keçidi isə — Dəmir darvaza adlanırdı. Böyük şəhərlər öz adları ilə adlanırmış, 
məsələn, Buxara Türklər ilə həmsərhəd olmayan vilayətlərdən Kürdan, yəni şimali 
Türkmənistanın səhrası, toharlar, tazik — Ərəblər və Purum-Rim, yəni Bizans 
imperiyası xatırlanır. Göy türklər coğrafi biliklərin belə genişliyini Birinci 
xaqanlığın türkyutlarından götürmüşlər. Türklərin qərblə əlaqələri kəsilsə də, 
biliklər ənənələr üzrə yığılırdı, yəni türk mədəniyyətinin inkişafı davam edirdi. 
Sadaladıqlarımızdan əlavə, yazılarda elə adlara da rast gəlmək olur ki, 
onları açmaq mümkün olmur: müəmmalı Az xalqı şimali-qərbi Monqolustanda 
yaşayırdılar, onlar ilə yanaşı izgillər və şübhəli görünən berçekerlər məskun idilər. 
Kül-tigin abidələrində adları çəkilən abarlar izləri silinmiş mukrilər ilə qaynayıb-
qarışmışdılar. 
Feofilakt Simokatta öz «Tarix» əsərində mukrilər haqqında söhbət açır. O, 
mukriləri «tauqast»lara, yəni çox davakar olan tobaslara yaxın hesab edir. Biz bu 
tayfanı soqe və alişe nəsli ilə sıx yaxın yaşayan türkeşlərin tərkibində də görürük. 
Şavan güman edir ki, mukrilər çinlilərin moxe adlandırdıqları məhz tunqus 
qrupuna aiddirlər. 
Markvart mukriləri merkitlər ilə eyniləşdirir. Lakin bu tədqiqatçıların hər 
ikisi mekrin yaxud mukrin xalqını diqqətdən kənarda qoymuşlar. Mukri VII əsrdə 
Çin mənbələrində moxa adlanırdı və türkeşlərin hissələrindən biri hesab olunurdu, 
                                                          
* Çin mənbələrində oğuz—tatarlar şivə adlanırlar ki, bu da qədim «syanbi» sözünün təhrif olunmuş 
transkripsiya forması idi. (L. L. Viktorova. К вопросы о расселении монгольских племен, стр. 54-
62) 
* «Sibir» adı bizim eranın V əsrindən hallanır. Obi hövzəsinin və onun axdığı yerlərin ətrafında 
məskunlaşmış uqor tayfaları, o cümlədən mansilər (vaqullar) belə adlanırdı. «Sibir» adı iki türkyut 
xanının — Sıbi xan və Şibi xanın (Çin) adından yaranmışdır. Fonetik fərq təmiz dialektlidir: s və ş 
keçici samitlərdir. 
282 
 
onlar Soqe ilə İli çayının yuxarı tərəflərini və Xamiyə qədər uzanan şimali Tyan-
şanda yaşayırdılar. Əslində isə mukrilər ona görə merkitlər ola bilməzdilər ki, 
onların yerlərinin dəyişməsinə heç cürə haqq qazandırılmırdı, həm də ona görə ki, 
merkitləri heç cürə Çanani — Tauqastlara yaxın xalq hesab etmək olmaz. 
Mukrinlər isə Tyan-Şanın və Beyşanın şərq tərəflərindəki Vey imperiyasının qərb 
sərhədlərinə yaxın yaşayırdılar. Görünür, Quçen və Urumçi arasında yerləşən 
Moxa şəhəri orada məskunlaşmış tayfanın adını daşıyırmış. İli çayı vadisindən 
karluklar tərəfindən sıxışdırılıb qovulmuş mukri Tyan-Şanın şimal tərəfindəki öz 
vilayətinin cənub hissələrində dözüb qalıbmış. 
Rəşiddədin onlar haqqında aşağıdakı məlumatı verir: «Bakrin tayfası, onları 
həmçinin mukrinlər də adlandırırlar; onların yaşayış yeri Uyğuristan ölkəsində, uca 
dağlarda yerləşir. Rəşidəddinin dediyinə görə, danışıqlarının uyğun gəlməməsi 
dialektlərin fərqindən asılıdır; həmin xalqı həmçinin o səbəbdən kaprin 
adlandırırlar. Rəşidəddinin fikrincə, onlar mifik Uğuz xanın əmisinin tayfasından 
yaranan çöl tayfalarına aiddir və monqollara oxşayırlar. Karaitlər, naymanlar, 
onqutlar, tanqutlar, bakrinlər və qırğızlar, o cümlədən etnik mənsubiyyəti müxtəlif 
olan və tam aydın olmayan müxtəlif tayfalar bu bölməyə daxildir. Əbül Qazi də 
mukrinlər haqqında elə o cür məlumat verir, görünür, Rəşidəddini yüksəklərə 
qaldırır. Nəhayət, Plano Karpini və Min çin də mukrinləri xatırlayır. 
Monqolların dövründə mukrinlərin vilayətini Ugedeyin nəvəsi Xaydunun 
malikanəsi təşkil edir, sonra görünür ki, Cığatay ulusuna daxil olmuşdur. Cığatay 
xanlarının hakimiyyəti süqut etdikdə və çöldə özbək tayfa ittifaqı təşkil edildikdə, 
ora daxil olan tayfalar arasında mukrinlər də var idi. Hazırda mukrinlər yoxdur, 
doğrudur, 1896-cı ildə Qrumm-Qrjimaylo qarışıq, monqol, çin və türk dillərində 
danışan hər hansı tayfaların qalıqlarına Karlıktağda rast gəlsə də, onların sonuncu 
mukrinlər olub-olmamasını demək qeyri-mümkündür. 
Türkeşlərin vuruşduqları Sır-Dəryanın aşağı hissələrində məskunlaşmış 
peçeneqlər olmuşdur, onlar qərbə keçənə qədər «kanqar» adlanırmış ki, bu da 
alicənablıq və cəsurluq deməkdir. 
Nəhayət, Tonyukuk öz xalqını türk-sirk — türk-sir-budun adlandırır. Xirt 
«sir» adını çin dilində seyanto etnoniminin tərkib hissəsi kimi təsəvvür edir, bu 
cəhd Q. E. Qrumm-Qrjimaylo tərəfindən rədd edilir, lakin A. İ. Bernştamın qeyri-
tənqidi yazıları sayəsində elmdə özünə möhkəm yer tutmuşdur. 
Qərb türkləri daim on oxlu xalq adlanırlar. Bu etnonim deyil, qərbi türkyut 
xanı Işbara Tolis-şad-xanın 635-ci ildə inzibatçılıq fəaliyyətinin nəticəsidir. Altı 
çub, yaxud altı çublar Orta Asiya hunlarının varisləri olan çuy tayfaları kimi şərh 
edilir: çuyue, çumi, çumuqun, çuban; onlardan çuban VII əsrin ortalarında iki 
hissəyə bölünürdü, çuyuedən isə şato ayrılır. 
Çuyue (čub) çin yazılarında bilavasitə türklərin qərb qonşuları kimi 
xatırlanır, bu da təklif olunan şərh üçün əsas verir. 
283 
 
Beləliklə, əhatə etdiyi dairəyə göy türklərin coğrafi bilikləri yalnız çin və 
yunanlara nisbətən zəif idi, lakin şübhəsiz onların müasiri olan qərbi Avropadan 
üstün idilər. 
Şifahi ədəbiyyat. Biz etnoqrafiyaya aid məlumatların təhlilini davam 
etdirərək, öz diqqətimizi folklara yönəltməliyik, lakin hətta qədim dövrlərə aid olsa 
da rəvayətlərin böyük hissəsi oyrat dövründə o qədər işlənmişdir ki, tarixi tədqiqat 
üçün folklar materialının istifadə edilməsinə son dərəcə ehtiyatla yanaşılmalıdır. 
Lakin folklorun bəzi ünsürlərini, hər halda türkyut dövründən götürmək 
olar. N. Ulaqaşevin ağızlardan toplayıb yazdığı dastanlar arasında «Say Solonq» 
dastanı da vardır, bu dastanda lap qədimə aparan cizgilər vardır. Dastanın süjeti 
sadədir və orijinal deyildir: pəhləvan hünər göstərir, düşmənlərə qalib gəlir. Burada 
başqa şey mühümdür: Ulaqaşevin şərhində qiymətli kağızdan söhbət gedir, 
qəhrəmanın gözəl vasitədən — bacısının verdiyi erdenedən istifadə etməməsi və ya 
altay dilində rast gəlmədiyimiz «ermen» sözünün işlədilməsi buna misaldır. Lakin 
ən başlıcası budur ki, altaydan olan qəhrəman Say-Solontun köməyinə İrbis — 
burkan (bəlkə də, burxan) gəlir; bu şərhçinin fikrincə, dastanın əsasında qədim mif 
durur». 
Bu, İrbis-burkan özü haqqında aşağıdakı məlumatı verir: «Qalın qayanı 
çaparaq mən işıqlı dünyaya çıxmışam». Şərhçi bunu bir çox xalqlar, xüsusən 
qafqaz xalqları üçün ümumi motiv kimi izah etməyə cəhd göstərir, lakin onun 
Amiran və kiçik Mqer haqqında gətirdiyi əfsanələr İrbis barədə olan dastanın 
əksinədir: Qafqazda pəhləvanlar dağa girirlər, İrbis isə dağdan çıxır. Bundan əlavə, 
Qafqaz və Altayın əlaqəsi çox problematik bir mövzudur. 
Analogiya həddən çox yaxın, Altayın özündə görünür. Rəşidəddinin 
əsərində türklərin mənşəyi haqqında danışılaraq göstərilir ki, onlar dağa tərəf 
qovulmuşlar və oradan çıxa bilmirdilər. Belə olduqda onlar bir qalanın yanında 
tonqal qaladılar, dağ dəmir filizindən ibarət olduğuna görə o əridi və deşik əmələ 
gəldi, türklər həmin deşikdən çıxdılar. 
Burada variantlar bir-birinə uyğun gəlir. Türk İrbis-burkan altaylı Say-
Solonqu bəladan xilas edir, onun bacısı ilə evlənir, onlar qardaş kimi bir yerdə 
yaşayırlar. Məhz bu motiv dastan üçün ikinci dərəcəli olub tarixi əhəmiyyətə 
malikdir. Bu, təsdiq edir ki, vaxtilə Altayın yerli əhalisi türkyutların qalıqları ilə 
qaynayıb-qarışmışdır. İrbisin öz adına, yəni Bars adına Orxon yazılarında rast 
gəlinir, lakin burxan adının ikinci hissəsi şübhə doğurur. İrbis özündə heç bir 
ilahiliyi saxlamır, onun belə bir titul almaq hüququ da yoxdur. Nə üçün belədir? 
Burada qədim dövrün yenidən dərk olunmasından söhbət gedir: burxan Buri-xan 
sözündən yaranmışdır, yəni bu «qurd xan» deməkdir», türkyutlar isə qurd 
adlanırdılar. Şamanizmin meydana gəlməsi və monqollar və oyrotlar ilə ünsiyyətin 
başlanması nəticəsində söz yeni məna kəsb etmiş və İrbisə mistik bir rəng 
vurulmuşdur, bu da onun mahiyyətinə xas deyildir. 
284 
 
Eyni motiv — Ağ — Toyçini Erlikdən xilas edən və onu vəhşi maralların 
südü ilə əmizdirən ağ qurd motivi L. P. Potapov tərəfindən qeyd olunur, o bu 
motivi türkyutların mənşəyi haqqındakı əfsanə ilə müqayisə edir və müasir 
altaylıların əcdadlarının qədim totem təsəvvürlərinin cizgilərini bu mifdə görür. 
Türkyut xaqanlığı dövründə meydana çıxan ikinci süjet Alpamış barədə 
söylənən bahadır nağılıdır. Bu nağılın çox variantı məlumdur, lakin N. Ulaqaşev 
tərəfindən nağılçının dilindən qeydə alınmış «Alıp — Manaş» adlı altay versiyası 
daha qədimdir. Onun məzmunu türkyutların tarixi üçün mühüm əhəmiyyət kəsb 
edildiyinə görə qısa verilmişdir. Alıp — Manaş nəhəng pəhləvan imiş; valideynləri 
onu Qırğız xanın gözəl qızı ilə evləndirirlər. Lakin Alıp-Manaş öz arvadını sevmir 
və Ağ Xanın qızı gözəl Erkə Qarağçını axtarmağa başlayır. Müxtəlif macəralardan 
sonra bahadır Ağ Xana əsir düşür və vəhşi qazın qanadlarından ona kömək 
olunması haqqında evə xahiş məktubu göndərir. Bahadır xilas eləmək üçün 
göndərilən ögey qardaş onu xilas etməkdən imtina edir və əsir üçün verilən tilsimli 
yeməyi yeyir. Bundan sonra Alıp Manaşa oxşayan xəyanətkar qardaş dostunun 
arvadına yiyələnmək üçün geri qayıdır. Bahadırı onun atı tilsim gücünə xilas edir. 
Bahadır və at birlikdə Ağ Xana qalib gəlirlər və onu bir çox bahadırların məhvində 
günahkar hesab edilən qızı ilə birgə öldürürlər. Ağ Xanın xalqını və mal-qarasını 
bahadır «cibində» Vətəninə aparır — bu altay nağıllarında düşmənin xalqını və 
mal-qarasını götürüb aparmaq formasıdır. Lakin o evə keçəl və qoca obrazında 
qayıdır, bundan istifadə edərək öz xain dostunu cinayət başında tutur. Təhlükə hiss 
edən xain dost durnaya çevrilərək uçub gedir. Alıp-Manaş isə yürüşdə əldə etdiyi 
əsirləri və mal-qaranı öz torpağında yerləşdirərək xalqı üçün bayram şənliyi 
düzəldir. 
Burada maraqlı cəhət çoxdur: gözəl — «Ağ Xanın» qəddar qızının ardınca 
səyahətə getmək Orxon yazılarındakı öyüdləri xatırladır. Həmin öyüdlərdə isə 
göstərilir ki, öz evində, Ötükən torpaqlarında yaşamaq və bər-bəzək ardınca 
Tabqaç xanının yanına səy etmək lazımdır, doğrudur orada gözəllər də vardır, lakin 
yazılı mənbələrdə onlar haqqında söz deyilmir, onlar müəyyən rol oynamalıdırlar. 
Vəhşi qazın qanadında göndərilmiş məktub Xan dövründəki Su U elçisi haqqında 
Çinin didaktik hekayəsinə uyğun gəlir, o, hunların əsirliyindən bu üsulla xilas 
olmuşdur. Özünü qardaş adlandıranın xəyanətkar çıxması mövzusu daha kəskin 
təsir bağışlayır. Biz ilk xaqanlığın bütün tarixində türkyut şahzadələrini və 
bahadırlarını ələ almış Çin kəşfiyyatçılarının mübarizə apardığını görmüşük. 
Türkyutlar bir-biripə az etibar edirdilər, buna görə də sehrkar keyfiyyətlərə 
bürünmüş at müsbət qəhrəman rolunu oynayır. Nağılın sonunda qəhrəmanın nail 
olduğu məqsəd üstündə ümidi başa da çıxır. Gözəl qızla evlənməkdənsə, qisası o 
üstün tutur, Ağ Xanı qızı və ətrafındakı adamları ilə birlikdə öldürür. Lakin praktik 
maraq öz haqqını qoruyub saxlayır, çəkdiyi əzaba və təhlükəyə görə qəhrəmanı 
əldə etdiyi qənimətlərlə mükafatlandırır. Sonra gözəl sonluq başlanır, burada 
qüsurlar cəzalandırılır, xeyirxahlıq isə qələbə çalır. Bu didaktik element VIII əsrdə 
285 
 
günəş altında yer uğrunda aparılan gərgin mübarizədə son dərəcə vacibdir, o 
həmçinin Yollıqtəkinin və Tonyukunun proqram fikirləri ilə də səsləşir. Hər hansı 
nəzərdən keçirilməyən süjetlər bizə bildirir ki, bizim təhlil etdiyimiz variant, kim 
bilir, bəlkə də birinci xaqanlıqda yaranmış, ikinci xaqanlıqda da yayılmış və oradan 
isə Altaya gəlib düşmüşdür ki, burada da bizim dövrümüzə qədər yaşamaqda 
davam edir. Məhz qədim dövrün bu ağsaçlı nağılına əsasən biz nəinki türk 
hökmdarlarının dediklərini, həm də xalqın nə danışdığını və eşitdiyi barədə fikir 
yürüdə bilərik. 
 
XXV fəsil 
 
TİBETLİLƏR VƏ TÜRKEŞLƏR 
Tibetlilər qərbə tərəf gedirlər. 
 
Tan imperiyasının Tibetlə apardığı ağır, qantökücü və baha başa gələn 
müharibə 718-ci ildə imperiyanın qələbəsi ilə qurtardı. Tibetlilər öz ərazilərinə 
qovuldular və iti axan Xuanxe çayı iki xalqın arasında sərhəd oldu. Tibetlilər 
müharibəni davam etdirə bilmirdilər, lakin tibet hökuməti isə vuruşmaya bilməzdi. 
Taxt-tac uğrunda əyanların apardığı mübarizə Tibeti parçalayırdı. Çarlar yad bir 
təlim olan buddizmdə dayaq tapmağa çalışırdı: əyanlar isə öz talelərini yerli bon 
dini ilə bağlayırdılar. 
Bon dini Tibetə Orta Asiyadan gətirilmişdi. Bu din cadugərlik ritualları ilə 
kosmosa itaət eləmək və vəfat etmişlərin ruhlarını çağırmaq ilə əlamətdar idi. 
Tibetlilər göyün və yerin, günəşin, ulduzların və dünyanın dörd ölkəsinin allahına 
itaət edirdilər. Onların dini ilə böyük bir epopeya — Amdoya daxil olmuş qəddar 
düşmənlərlə mübarizə aparan yarımif olan qəhrəman Qesər haqqında silsilə 
əfsanələr bağlıdır. Qesər müharibəni uduzdu, lakin onun tərəfdarlarının qələbə 
qazanmaq üçün əsası var idi. 
Buddizm ekzotik bir hadisə idi. Onu başa düşüb qəbul etmək üçün bu din 
məlum intellektual inkişafı tələb edirdi və buna görə də az bir qisim, Hind və Çin 
mədəniyyətini bilən şəxslər ona yiyələnə bilirdi. 
Tibet ordusunun sıralarında buddaçıların deyil, bon dininin tərəfdarlarının 
vuruşmasını görmək heç də çətin deyildi: sülh və müqavilə bağlanan zaman atlar, 
öküzlər yaxud itlər, donuzlar və qoyunlar qurban verilirdilər. Aurel Steyn Miranda 
Xotan Dərya çayının sol sahilində Lobnordan bir qədər aralı VIII əsrə, yaxud IX 
əsrin əvvəllərinə aid tibet sənədlərinə rast gəlmişdir. Bu sənədlər Buddizmə aid 
deyildir, çünki orada xatırlanan tibet adlarının çox hissəsi buddaya aidiyyəti 
yoxdur və bu adlar bu gün də işlənmir: bəzi titullar buddadan əvvəlki saklar 
dövrünə aiddir: rəmz bon formasına malikdir: «xama» termininə və «om-mani-
padmaxum» duasına rast gəlinmir: bundan əlavə, sənədlərin dili və üslub 
xüsusiyyətləri dini ədəbiyyatın dilindən tamamilə fərqlənir. 
286 
 
VII əsrin əvvəllərindən başlayaraq saray əyanları və bon kahinləri yeddi 
yaşında taxt-taca çıxarılmış hökmdarın adından ölkəni idarə edirdilər. Əyanların 
dayağı qoşun idi, qoşunu buraxmaq isə təkcə xarici düşmən qarşısında deyil, həm 
də hökmdarın qarşısında müdafiəsiz qalmaq demək idi. Qoşunu isə boş saxlamaq 
olmaz, çünki o sürətlə pozulur. Buna görə də öz dayaq hesab elədiyi qoşunu 
qanunların hesabına yedirib-içirmək üçün vuruşmaq və qələbə qazanmaq lazımdır; 
o dövrdə başqa üsul bilmirdilər. 
Lakin inkişaf edən hadisələrin gedişini izləməzdən əvvəl, VIII əsrdə Tibet 
qoşununun özlüyündə nə olduğuna baxaq, çünki onun xüsusiyyətləri tibet 
ekspansiyasının taleyini aydınlaşdırmağın gələcək təhlilində bizə kömək edəcəkdir. 
Qədim tibet silahı haqqında çox az məlumat vardır; çin salnamələri xəbər 
verir ki, «onların dəbilqə və zireh geyimləri təmiz və parlaq olur, gözlərindən 
başqa bütün bədənlərini örtür». Hücum silahı haqqında heç bir söz deyilmir, 
mətndə istisna olaraq ox və sapand barədə adda-budda şəklində söz oxumaq olur. 
Qədim tibet döyüşçüsünün zahiri görkəmini təsəvvür etmək və tibet ordusunun 
qabiliyyətinin səbəblərini aydınlaşdırmaq üçün şübhəsiz ki, bu kifayət deyildir. 
Burada sapandı xatırlatmaq vacibdir, bu, piyadaların olmasını göstərir. Süvari 
dəstəsi sapanddan istifadə etmir, çünki atın üstündə oturmaqla torpaqdan daş 
götürüb onu hərləmək mümkün deyildir. Tibetlilərin əcdadı olan junlar da 
həmçinin çinlilərlə piyada kimi vuruşmuşlar və çox vaxt qələbə qazanmışlar. 
Lakin çin salnamələri arxa cəbhəyə dəf olunmaz yürüşlər və reydlər etmiş 
məhz tibet süvariləri haqqında danışırlar. Görünür, VIII əsrdə tibet süvariləri 
piyadaların cərgəsində vuruşmuşlar. Bu, oxucunu narahat etməməlidir, məlum 
olduğu kimi, teleslilər (seyanto və uyğurlar) yürüş zamanı dörd yerdə ata minir, 
döyüş vaxtı atdan düşür və atları möhtərin yanında qoyurdular. 
Atların düzülüşü və döyüşü taktikası ilk dəfə VI—VIII əsrlərdə türkyutlar 
tərəfindən mənimsənilmişdir və bu taktika dərə-təpəli yer şəraitində az tətbiq edilir. 
Tan və tibet ordusunun taktiki imkanlarından çıxış edərək, biz bu və ya 
digər ordunun müvəffəqiyyət qazanmasının səbəblərini asanca ayırd edə bilərik. 
Geniş düzəngahda imperiyanın ağır süvari dəstəsinin vurduğu zərbə tibetlilərin bir 
yerə yığılmış çoxlu adamını qırdı, lakin dağlarda dəmir geyimli döyüşçülər 
relyefdən istifadə etməyi bacaran ox atanlar və sapandçıların qarşısında aciz idilər. 
Odur ki, nizami qoşunlar başqa yerdə olduğu vaxt tibetlilərin Çinə daxil olması 
uğurlu olurdu: imperiya qoşununun hücumu isə dağın ətəklərinə qədər olurdu və 
orada dayanırdı. VIII əsrdə mövcud taktika ilə Tibetin istila edilməsi üçün Tan 
imperiyasının gücü çatmırdı və bu da onunla nəticələndi ki, imperiya tibetliləri Sarı 
çayın arxasına qovdu, gözlənilməz yürüşlər etməmək üçün onların yolunu kəsdi. 
Lakin tibet qoşunları xarici müharibələrsiz dərhal evlərə dağılar və ölkənin 
birliyi pozulmuş olardı. Hökmdarlar bunu başa düşürdülər, şərq yolu hələlik bağlı 
olduğuna görə onlar öz qoşunlarının gücünü qərbə doğru istiqamətləndirdilər. 
287 
 
Burada, sıldırımların və dərələrin arasında tibet qoşunları öz bacarıqlarını tətbiq 
edə bilərdilər. 
Tibet qoşunları eyni zamanda həm əhalidən, həm də nizami döyüşçülərdən 
ibarət idi. Buna ağıllı təşkilatçılıq sayəsində nail olunmuşdu, bütün Tibet dörd 
böyük hərbi dairəyə bölünmüşdü. Onların da hər biri yuxarı və aşağı bölmələrə 
ayrılmışdı ki, bu bölmələr də öz növbəsində dörd qoşun vahidinə (ton qde) 
bölünmüşdü. Bu qoşun vahidi bəzən həmin ərazidə məskunlaşan tayfaların üstünə 
düşürdülər. Tayfanın üzvləri çox olduqda, onları qoşun vahidləri arasında 
bölürdülər, beləliklə, mövcud bölgünü inzibati — hərbi məqsədlər üçün tayfa 
üzərində tətbiq edirdilər. Lxas ətrafına toplaşmış qoşun bölmələri ümumiyyətlə 
tayfanın tərkibi nəzərə alınmadan yaradılırdı, çünki onlar bilavasitə hökmdarın 
sərəncamında idilər; digər qoşun hissələri də özlərinin ağsaqqallarına tabe idilər, 
bəzi hallarda vəzifələr varislik ilə ötürülürdü. 
Özündə feodal və qəbilə tayfa münasibətlərini düşünülmüş şəkildə 
mərkəzləşdirici təşkilatçılıq bacarığı ilə birləşdirən tibet ordusunun gücü o dövr 
üçün çox böyük idi. Tibetlilər üçün qənimətə çevrilə bilən qərb qonşuları onların 
qarşısında necə dura bilərdi? 
Qərbi Tibet. İnda çayının yuxarı qolları və ona birləşən qollar tərəfindən 
torpaqları becərilən Qərbi Tibet VIII əsrin əvvəllərində Tibet hökmdarlığının 
tərkibinə daxil deyildi. Orada tibetlilərin və dard tayfasının qarışığından ibarət olan 
əhalinin yaşadığı kiçik malikanələr yerləşirdi. İnda çayının sahilində yerləşən Leh 
knyazlığında öz mənşəyini yarımifik Qeserdən götürmüş olan sülalə hökmdarlıq 
edirdi. Saspolda sahibkar Bandel titulu daşıyırdı, kalatsedə isə dard knyazlarının 
sülaləsi hakim idi. Bundan əlavə, ayrı-ayrı kəndlər heç kimə tabe olmayan tayfa 
başçıları tərəfindən idarə olunurdular. Bütün bu knyazlıqlar bir-birilə düşmənçilik 
edirdilər, buna görə də heç təəccüblü deyildir ki, tibetlilər 718-ci ildə Tan 
imperiyası ilə sülh müqaviləsi bağlayaraq, artıq 722-ci ildə kiçik Bolyuy, yəni 
Gilgit üzərinə hücum etdilər. Qərbi Tibetin və Baltistanın (Böyük Bolyuy) sahibi 
olduqdan sonra onlar buna da nail oldular. 
Baltistan və Gilgil dağ cığırları vasitəsilə Orta Asiyanı tibetlilərin üzünə 
bağlayırdı, odur ki, bu knyazlıqların orientasiyası uğrunda apardığı diplomatik 
mübarizə son dərəcə kəskin forma aldı. 717-ci ildə tibetlilər Kuçu üzərinə yürüş 
təşkil etmək üçün Amurətrafı dağlardan keçməyə müvəffəq olmuşdular. Bundan 
sonra Böyük Bolyuyun müstəqil yeritdiyi siyasət tarixdə əks olunmamışdır, 
«Tanşu» adlı coğrafi bölmədə isə qeyd olunmuşdur ki, bu ölkə tibetlilərə tabedir. 
Dağlıq ölkəsi. Amur ətrafında yerləşən dağlıq ölkədə çoxlu xırda və bir 
neçə iri knyazlıq, məsələn Kəşmir və Toharistan kimi knyazlıqlar var idi. VIII əsrin 
əvvəllərindən etibarən onlar ikiqat təzyiqə məruz qaldılar: şərqdən tibetlilər, 
qərbdən isə ərəblər təzyiq göstərdilər. Təbiidir ki, hakimiyyət başında duranlar öz 
istiqlaliyyətlərini saxlamaq istəyirdilər və buna görə də İmperiyaya ümid 
bəsləyirdilər. 710-cu ildə Qərbi Hindiquş knyazlığının Sie şəhərindən Çinə elçi 
288 
 
gəldi. Bunun ardınca isə 713-cü ildə Çinlə diplomatik münasibət yaratmaq və 
Tibetə qarşı ittifaq bağlamaq üçün Kəşmirdən də elçi göndərildi. Kəşmir hökmdarı 
köməkçi ordu göndərmək təklifi etdi, o ördunu ərzaqla təmin etməyə də vəd verdi. 
720-ci ildə elçilər Çanandan buraxıldılar, formal ittifaq bağlandı, lakin bu 
ittifaqdan nə Kəşmirə, nə də Çinə xeyir dəymədi. 
718-ci ildə Toharistan cabqusunun kiçik qardaşı Çanyana müraciət etdi. O, 
bildirdi ki, Zabulistan, Kapis, Xüttəl, Kuran Şuman, Şuqnak, eftalitlər, Vahak, 
Cuzdan, Bamian, Kabadian və Bədəxşan hökmdarlıqlarına başçılıq edir, onlarda ilk 
iki hökmdarlığın 200 min süvari və döyüşçüsü, yerdə qalanların isə hər birinin 50 
min döyüşçüsü vardı. Buna baxmayaraq, o tibetlilərə və ərəblərə qarşı vuruşmaq 
üçün təkidlə kömək göstərilməsini xahiş edirdi. Odur ki, həqiqətən döyüşçülərin 
900 mindən az olmasını güman etmək olar. İmperator dağlıların tibetlilər və 
ərəblərlə vuruşmaq qərarını bəyəndi və onların knyazlarına yaxşı titullar (720-ci il) 
verdi. Lakin artıq 727-ci ildə Zabulistandan Çanana məktub gəldi. Bu kömək 
göstərilməsi barədə məktub idi, çünki ərəblər başlarının üstünü alırdılar. Sonra hər 
şey sakitləşdi. 
Kiçik Bolyuydan gələn elçilər böyük müvəffəqiyyət qazandılar. İnda 
çayının sahillərində Qərbi Tibetdə yerləşən bu knyazlıq hindlilərə oxşar ari dağ 
tayfaları olan monlar və dardlar ilə məskunlaşmışdı. Tibetlilər Qaşqarda və Kuçedə 
yaşayan çinlilərin üzərinə qəfildən hücum etmək üçün Bolyuyun hakimindən onun 
malikanəsindən Qərb diyarına azad getməyə icazə verməsini tələb edirdilər. Lakin 
Bolyuy hakimi tibetlilərin səmimiyyətinə inanmırdı və buna haqlı idi, çünki, 
tibetlilər ondan doqquz şəhər almışdılar. Çin canişini Beytin narahat oldu və 
Qaşqardan 4 min nəfəri Bolyuya göndərdi. 
Bundan ruhlanan bolyuyçular tibetliləri darmadağın edərək öz şəhərlərini 
geri aldılar. Bolyuy müəyyən müddət İmperiya ilə ittifaq şəraitində oldu, lakin çin 
yardımı müvəqqəti idi, tibet ilə qonşuluqda yaşamaq isə acı fakt olaraq qalırdı. 
Bolyuy knyazlarından biri Sudja-radja (Suşiliçji) tibet şahzadəsi ilə evləndi və 20 
dağlıq knyazlığı şərqdən Pamirə qədər Tibetə tabe oldu. Qərb diyarı canişininin 
cəhd elədiyi üç yürüş uğursuz oldu, tibet genişlənməsi davam edirdi. İmperiya 
hökuməti qərbdə tibetlilərin təzyiqini zəiflətmək məqsədilə 724-cü ildə şərqdə 
apardığı müharibəni yenidən bərpa etdi. Müharibə 730-cu ilə qədər uğurla getdi, bu 
vaxt sülh bağlandı. Bu dəfə tibetlilər Bolyuyu var-yoxdan çıxardılar, imperator 
yalnız diplomatik etiraz etməklə kifayətləndi, bu da, əlbəttə, məğlub olanlara heç 
bir xeyir vermədi. 
Tibetlilər Bolyuyu məğlubiyyətə uğratdıqdan sonra Toharistanın üzərinə 
hücum etdilər, amma çin qoşunları tərəfindən geri oturduldular. 
Çanana Hindistandan da həmçinin elçilər gəlir, tibetlilərə və ərəblərə qarşı 
vuruşmaq üçün qoşun verilməsini xahiş edirdilər. 713 və 719-cu illərdə həmçinin 
Kibil də eyni xahişlə müraciət etmişdi. Əgər türk süvariləri tabqaç xanına öz 
qəlblərini və güclərini verməyi davam etdirirdilərsə, bəlkə də Tan sülaləsi 
289 
 
müsəlmanların qarşısını alar, Tibeti fəth edər, bir-birilə düşmənçilik edib 
dağılmaqda olan Hindistanı tabe edər və bütün Asiyanı birləşdirərdi. Lakin bu 
süvarilər sülaləyə qarşı vuruşurdular, sülalə isə ya onlara qalib gəlməli, ya da onları 
məhv etməli idi. 
İmperiya feodal sistemi. Orta Asiyaya çıxmaları tibetlilərin qarşısında 
böyük perspektivlər açdı. Onlar artıq 715-ci ildə ərəblərlə toqquşmağı bacarırdılar. 
Tibetlilər ərəblərə təklif etdilər ki, onların Sır-Dərya vadisinə bağlılıqlarını qəbul 
etsinlər, ərəblər isə tibetlilərə Tarimə vadisini ələ keçirmək ixtiyarı verdilər. Tyan-
Şandan şimala doğru uzanan çölü türkeşlər ələ keçirdilər, imperiya hökuməti üçün 
bir ovuc belə ərazi qalmadı. Lakin məhz elə bu dövrdə Orta Asiya Tan sülaləsi 
üçün xüsusi əhəmiyyətə malik idi. Yuxarıda göstərilirdi ki, bu sülalə çin və türk 
mədəniyyətinin ünsürlərini özündə əks etdirir, həm də hər iki ünsürü 
bərabərləşdirmək səyi göstərilirdi. Ənənə çinlilər tərəfindən edilən dövlət 
çevrilişləri və türklərin üsyanları ilə pozulurdu, lakin Syuntszun məhz qədim 
ənənənin daşıyıcısı kimi hakimiyyət başına gəldi. 
Lakin çöl İmperiyadan tam ayrıldı. 720-ci il türklərin qələbəsi və türkeşlərin 
qüdrətinin bərpa olunması ilə əlamətdar oldu. Deməli, çöl əhalisinə elə bir əvəz 
tapılmalı idi ki, o İmperiyanın çin təbəələrinin artmaqda olan nüfuzuna qarşı 
xidmət eləmiş olsun. Görünür, İmperiya hökumətinin diqqəti Soqdiya və 
Toharistan knyazlıqları üzərində dayanmışdı, məhz bu dövrdən başlayaraq onlara 
güclü maraq yaranmışdı. İmperiya hökumətinin davranışında elə sistem müşahidə 
olunur ki, o Syuantszunun geniş feodal imperiyası yaratmaq barədə fikrinin olması 
haqqında nəticə çıxarmağa əsas verir. «Ommaj, fua və investitura»
*
 prinsipləri ilə 
Len sistemi xüsusilə əlamətdardır. Çinin özündə o benefesiyaların
*
 verilməsi ilə 
məhdudlaşırdı. 
Çanan sarayının qarşılıqlı münasibətlər əsası kimi qəbul etdiyi sistem 
aşağıdakılara aid idi. İmperator qanuni hakimiyyətin yeganə mənbəyi elan 
olunmuşdu. Göstərilən konsepsiyaya uyğun olaraq yalnız o əcnəbi adamı knyaz 
təsdiq edə bilərdi. Həm də o əcnəbiyə titul verər və onun şəxsi torpaqlarını vərəsə, 
yaxud ömürlük malikanə kimi təsdiq edə bilərdi, lakin knyaz bununla belə 
imperiya sisteminə daxil idi və süzerenə
*
 loyal münasibət bəsləməli idi. Əcnəbi 
knyazından vergi vermək tələb olunmurdu, əksinə, ona bahalı hədiyyələr, başlıca 
olaraq ipək göndərirdilər. Çinlilər knyazlıqların daxili işlərinə qarışmağa səy 
göstərmirdilər, çünki elə bir titul və investitura almış knyazlıqlar udmuş hesab 
                                                          
* Ommaj (homad it - kiçiyin böyük və güclünün himayədarlığı altında olmaq arzusunun ifadə olunmaq 
təntənəsi; fua fides - kiçiyin böyüyə sədaqətli olması barədə and içməyi; investitura feodalın 
malikanəsinə vassalın daxil olması. Bütün hamısı — feodal kontraktı deməkdir. 
* Benenefisiya — feodalizmin ilk dövründə qulluq əvəzində kral tərəfindən bağışlanan torpaq — 
tərcüməçi. 
* Süzeren — Feodalizm dövründə öz vassallarının hökmdarı olan böyük feodal — tərcüməçi. 
 
290 
 
olunurdular. Halbuki bu işə görə imperatora — süzerenə (ommaj) haqq verilməli 
idi. Buna görə də 717-ci ildən 740-ci ilə qədər olan dövrdə türkeş xanı, demək olar 
bütün Soqdiya və toharistan knyazları və hətta bir neçə Hindistan racı ittifaq 
bağlamaq məqsədilə Çanana elçi göndərmişdilər. 
Lakin belə bir vəziyyətdən imperiya hökuməti necə fayda götürə bilərdi? O 
özünə yeni könüllü müttəfiqləri cəlb etmək, türklərin ona imtina etdikləri həmin 
«əmək və gücü» almaq istəyirdi. İmperiya hökuməti sədaqətlilik prinsipindən 
istifadə edərək nəhəng bir ordu yaratmağa və onun köməyilə Tibeti məhv etməyə, 
ərəbləri qovmağa və narazı və itaətsiz olanları diz çökdürməyə can atırdı. Lakin 
bütün bunları şərq sərhədindən bir alay belə çıxarmadan yerli vasitələrlə etmək 
lazım idi. İmperiyalılar belə güman edirdilər ki, ərəblərin və tibetlilərin 
soyğunçuluğu qarşısında yaranan qorxu Orta Asiyanın bütün əhalisini onların 
ağuşuna atacaq və onlar ora təşkiledici əsas
*
 yeritmək məcburiyyətində qalacaqdır. 
Lakin Orta Asiya knyazları İmperiyadan heç də bunu gözləmirdilər. Onlar 
düşmənlərdən qorunmaq üçün müdafiə olmaq istəyirdilər. Əgər davan canişini öz 
sərəncamında bir neçə on min nəfər nizədaşıyanı var idisə, onda onun müdafiəsi 
təmin edilmiş olardı. Lakin onun çox zəif təlim görmüş qoşunu, ərəblər və 
tibetlilərlə müharibədə müttəfiqlərin qüvvəsindən istifadə etmək əmri var idi. Bu 
müttəfiqlər isə məhz Çinə ona görə müraciət etmişdilər ki, onların bu mübarizədə 
qüvvələri tükənmişdir. Onlar qoşun göndərilməsini istəyirdilər, Çində isə onlardan 
yeni qüvvə alınmasını gözləyirdilər. Soqdianada bunu bilən kimi ərəblərə qarşı 
müqavimət göstərməyi mənasız olduğuna görə dayandırdılar. Məhz elə o vaxt Tan 
imperiyasının len sistemi ləğv olundu. Xaqan Sulu tərəfindən bərpa olunmuş türkeş 
xaqanlığı bu vaxt birinci yerə irəli çıxdı. 
Qara türkeşlər. Yuxarıda göstərildiyi kimi türkeş xalqı iki tayfadan — 
mukri və abarlardan yaranmışdır. Hələ VII əsrdə türkeş nəsli sarı (mukrinin nəsli) 
və qara (abarların nəsli) nəsillərə bölünürdülər. Burada nəzərə almaq lazımdır ki, 
Asiyada sarı rəng adlı-sanlı şəxsləri, qara isə xalqı təmsil edirdi. Bu bölgünün nə 
vaxtsa öz əsası vardı, lakin artıq VIII əsrdə əcdadlarından irsən keçmiş qarşılıqlı 
düşmənçilik istisna olunmaq şərtilə sarı və qara nəsillər arasında heç bir fərq hiss 
etmək mümkün deyildi. Uçjile və Soqe sarılara mənsub idilər; Türk basqınından 
sonra ordanı bərpa edən Sulu isə qaralardan idi. Sulu çox sadə üsulla özünə nüfuz 
qazanmışdı: «O hər döyüşdən sonra bütün qəniməti tabeliyində duranlara verirdi, 
                                                          
* Boşboğazlıq etməmək üçün Orta Asiya knyazlarının şəxsi malikanələrindən len sisteminə verdikləri 
verginin siyahısına baxaq; 705-ci ildə Çaç (Başkəndi) knyazı və Fərqanə hökmdarı Bahadur tudu; 
718—719-cu illərdə Buxara Tuqşadı və Səmərqənd Kürəki onların ommajını qəbul etmək və ərəblərdən 
xilas olmaq üçün qoşun göndərmək barədə xahiş etmişdir; 720-ci ildə Zabulistan və Gibin 
hökmdarlarına Len vergisi ayrılmışdır. 727-ci ildə ərəblər tərəfindən sıxışdırılan Toharistan Yabqusu da 
vassallar sırasına qəbul olunmağı xahiş etmişdir. Sonra təkrar xahişlər və vergilər gəlir. Mənzərə 
aydındır. 
 
291 
 
buna görə də nəsillər razı idilər və ona bütün qüvvələri ilə xidmət edirdilər». Sulu 
qərbdə hücuma keçən ərəblərə qarşı vuruşaraq türk xanı, tibet tsenposu və 722-ci 
ildə imperator ilə diplomatik müqavilə bağladı. İmperator Aşin nəslindən olan 
şahzadə qızı ona ərə verdi. O, imperiya ordusunda xidmət edən xanlardan (Xuay-
dao) birinin qızı idi. Bu onu və onun ərini nəinki köçərilərə, həm də imperiyanın 
bürokratik zadəganlarına aid etdi, 737-ci ilə qədər hər iş tam yaxşı gedirdi. 
Türkeş xaqanlığı və Tan İmperiyası arasındakı münasibətlərin salnaməsi 
yuxarıda təsvir edilmiş len sistemini gözəl təsvir edir. 717-ci ildə Sulu özünü xaqan 
elan edərək ərəblər və tibetlilər ilə birlikdə Bohuan (Yaka-arıq) və Daşidə (Ağsu) 
yerləşən imperiya qarnizonuna hücum etdi. Yalnız türk şahzadəsi Aşin Xyanyanın 
vaxtında işə qarışması nəticəsində vəziyyət dəyişdi, çünki o karlukları gətirmişdi. 
Lakin artıq 718-ci ildə Sulu knyaz vəzifəsi və titulunu aldı, o biri ildə isə o rəsmi 
olaraq «sədaqətli və sakit xan» adlanmışdır. Elə bu vaxtdan o ərəblərlə fəal 
mübarizəyə başlamışdır, həm də o ərəb sənədlərində «Çin imperatorunun qohumu» 
kimi adlanır ki, bunu da qohumluq münasibətlərinin qeyd edilməsi kimi başa 
düşmək olmaz. İmperiya ilə türkeşlərin ittifaqı onlara təmin edilmiş arxa cəbhəni 
verdi, çünki onların şimal qonşuları — karluklar imperiya siyasətinin məcrasında 
dururdu. 
Ərəblər öz tərəflərindən türkeşləri özlərinin müttəfiqləri etməyə səy 
göstərirdilər, lakin onların metodları islamı təbliğ etmək idi. Xalif Hişam (724—
743) təbliğatçını Sulunun yanına göndərdi, ona müsəlman etiqadını qəbul etmək 
təklifi verdi. Bütün müsəlmanların dini və ruhani başçısına xalifin siyasi cəhətdən 
tabe olunması da həmin təklifdə öz əksini tapmışdı. Xan elçinin iştirakı ilə qoşuna 
baxış təşkil etdi və sonra tərcüməçiyə dedi: «Bu elçiyə de, qoy o öz ağasına desin 
ki, bu döyüşçülər arasında nə dəmirçi, nə dərzi vardır; əgər onlar islamın 
dediklərinə əməl etsələr, bəs onda həyat vasitələrini necə əldə edəcəklər». 
Türkeş xanı bildirdi ki, o xəlifəyə eyni dinə xidmət edənlərin nə üçün lazım 
olduğunu bilir. Ərəblər o vaxtlar artıq yeni dini qəbul etmiş şəxslər üçün vergi 
güzəştlərini ləğv etmişdilər, onlardan müsəlmanların azad olduqları xərac 
alınmasını davam etdirirdilər, habelə onlardan öz qoşunlarının sıravilərinin sırasını 
artırmaq kimi istifadə edirdilər. Buna baxmayaraq imperiya ilə dostluq və Soqdiya 
kəndlilərinin xidmətləri türkeşlər tərəfindən ipək və qızıl ilə ödənirdi. Odur ki, 
Sulu özünə xas olan bir enerji ilə xəlifənin qoşununa qarşı mübarizə aparır və 
onların sonrakı hərəkətini dayandırır. 
Türkeşlərin qüdrətinin artması soqdiyalılara ərəb zülmünün qəddarlığından 
qurtarmaq ümidi verirdi. 720—721-ci illərdə Soqdiyada üsyan baş verdi. Ərəblər 
üsyanı son dərəcə tez yatırtdılar. Lakin üsyan yenidən 724-cü ildə baş qaldırdı, bu 
dəfə türkeşlər qaçqınlara köməyə gələ bildilər. Ərəblər son dərəcə qətiyyətli 
hərəkət etdilər. Üsyanın rəhbəri kəndli Divaştiç əsir alındı və çarmıxa çəkildi. 
Buna baxmayaraq, türkeşlər və sağ qalmış qaçqınlar Soqdiyada ərəb hakimiyyətini 
292 
 
məhv etdilər. Yalnız 728-ci ildə təkrar hücum sayəsində Soqdiyada şəhər yenidən 
ərəblərin əlinə keçdi. 
Soqdiyada türkeşlərin hərəkətini təhlil edərək, biz nə böyük döyüşlər, güclü 
zərbələr, nə də düşünülmüş əməliyyatlar görürük. Türkeşlər kiçik müharibə 
aparmışlar. Onların güclü süvari dəstələri hər yerdə ərəbləri narahat edir və daim 
onları tam əldən salırdı. Soqdiya əhalisinin köməyi ilə bu taktika daim ərəb 
qarnizonlarını son dərəcə gərginlikdə saxlayırdı. Döyüş vaxtı alınmış şəhərlər və 
asan yollu vadilərdə yerləşən kəndlər ərəblərə tabe idi. Dağlılar islam və onunla 
əlaqədar vergilər barədə heç eşitmək belə istəmirdilər. 737-ci ildə Əsəd ibn-
Abdullah Xuttal üzərinə hücum elədi və tamamilə darmadağın edildi. Belə olduqda 
soqdiyalılar qərara gəldilər ki, azad olunma vaxtı gəlib çatmışdır, Səmərqənd, Çaç 
və Fərab buna hazırlaşdı. Yəqin ki, onlar bu dəfə istismardan yaxalarını 
qurtaracaqdılar, lakin şərqdə baş verən hadisələr bu prosesə mane oldu. 
Türkeşlərin xanı Aşinin qızı bir dəfə bir qasidi nəyə görə isə Kuçuya 
göndərmişdi. Xahiş əmr formasında verilmişdi, çünki bu əmrdə onun xan ləyaqəti 
ifadə olunurdu. 
Qərb diyarının canişini milliyyətcə çinli olan Du Syan qasidin səsinin 
ahəngindən hiddətlənib dedi: «Aşinin qızı mənə nə cürətlə əmr edir» — və cavab 
vermədi. Partlayış üçün bu kifayət idi. Xanın ləyaqətinə ziyan vuruldu, xəbər bütün 
çöl boyu yayıldı, xanın nüfuzuna xələl gələ bilərdi. 
Çinli Du Syan çətin başa düşə bilərdi ki, təkəbbürlülüyü və qaynarlığı 
müharibə doğura bilər. Müharibənin başlamasına çin və türk psixologiyası 
arasındakı fərq daha çox səbəb oldu. Çində Du Syandan şikayət yazıla bilərdi, 
əlaqələrinin geniş olduğuna görə o bundan qorxmazdı; Orta Asiyada qiyam baş 
verdi, Sulu tibetlilərlə ittifaqa girərək Kuçu şəhərini mühasirəyə aldı. Du Syan 
qalada yox idi. O, artıq vəzifəcə yüksəlmiş və Çinə yola düşmüşdü. Onun müavini 
qalanın müdafiəsi qayğısına qalmalı idi, lakin o döyüş meydanına çıxan kimi labüd 
məğlubiyyətə uğradı. Sulu Qərb diyarındakı çin koloniyalarını qarət etdi, o Du 
Syanın artıq uzaqlarda olduğunu bildikdən sonra Kuçu şəhəri üzərindəki 
mühasirəni götürdü. Lakin iki cəbhədə müharibə aparmaq və ərəblərlə mübarizədə 
müvəffəqiyyət qazanmamaq türkeş dövləti üçün pis nəticələndi. Sulu qarət edilmiş 
qənimətləri bölmədən saxlamaqda zəifliyini hiss etdi. Bu vaxt təbəələri də ondan 
ayrılmağa başladı. Türkeş xanlığının bütün təbiəti güzgüdə olduğu kimi bu statda 
öz əksini tapmışdır. Vəhşilər öz arasında yalnız birgə qarətlə bağlı idilər, lakin 
hətta bu əlaqə əcdadlarından irsən keçmiş «alicənablar və qaralar» düşmənçiliyi ilə 
dağıdıldı. Türkeşlərin bütün qüdrəti xanın enerjisi hesabına qorunub saxlanırdı. 
738-ci ildə Sulu iflic oldu. Ordada yığılıb qalmış narazılıq dərhal üzə çıxdı. Bağa-
tərxan adlı bir əyan (kimliyi, naməlumdur, o həm Çində Gül-yuq-çur
*
 titulu da 
daşıyırmış, çumuqun tayfasından imiş) gecə vaxtı xanı öz çadırında öldürüb 
                                                          
* O Şavanda Gül-qur adlanır. 
293 
 
hakimiyyəti ələ keçirməyə çalışdı.
*
 Dərhal sarılar və qaralar arasında düşmənçilik 
alovu ərşə qalxdı. Sarıların başında Bağa — tərxan durdu, digər əyan olan Dumoçji 
isə Sulu xanın oğlu Tuxosyanya Quçjonu başçı seçdi. Çu çayı ətrafında yaşayan 
türkeşlər və Talas şəhərini qoruyan qaraların nəslindən olan Jivey Xan 
Tuxosyanyuya tabe idilər. Sarı türkeşlərdən başqa Qərb diyarı, Çaça, Fərqanə və 
Keşdən toplanmış silahlı dəstələr, habelə qərbdə olan Böyük qumlu səhra 
ölkəsindən imperiyanın baş idarə rəisi Baqa-tərxanın bayrağı altına toplaşdılar. Çu 
çayı ətrafındakı döyüşdə qara türkeşlər darmadağın edildi və Tuxosyan əsir alındı. 
Qaşqarlılar və fərqanəlilər Qalanı dağıtdılar və Jivey xanı öldürdülər. Sulunun dul 
arvadları və Jiveyin dul arvadı qaliblərin əlinə keçdi. Əsirləri Çinə göndərdilər, 
onları orada bağışladılar, Tuxosyana isə hətta rütbə də verdilər. 739-cu ildə 
imperiya yenidən Orta Asiyada öz hegemonluğunu bərpa etməyə çalışdı. Sarı 
nəsildən olan şəxslər soqdiyalılar arasında müttəfiq tapdılar, buradan belə fikir 
yürütmək olar ki, türkeş zadəganları Soqdiya mədəniyyətini mənimsəməyə başladı. 
Lakin imperiya hökuməti yenə də səhvə yol verdi. Status-guo-nu bərpa 
etməyə çalışaraq imperator şahzadə Aşin Xinyanı «on oxun» hökmdarı təyin etdi. 
Əsarətə alınmış türkeşlər ona tabe olmalı idi. Lakin burada sarı türkeşlərin rəhbəri 
olan Bağa-tərxan qəzəbləndi və onu həmin vəzifəyə təyin etməyi tələb elədi. Belə 
olduqda «On-ox»un tərkibindən Bağa-tərxan üçün türkeşləri ayırdılar, lakin güzəşt 
etmək siyasəti uğursuz oldu. Çindən göndərilmiş Aşina-Xin 740-cı ildə Tszyuylan 
şəhəri altında türkeşlərin hücumuna məruz qaldı və həlak oldu.
*
 İmperiyalılar bunu 
bağışlaya bilmədilər. Bizə məlum olmayan hansı üsullasa Bağa-Tərxan tutuldu və 
qətl edildi, qərb köçərilərini idarə etmək isə onun rəqibi Dumoçjiyə etibar olundu. 
Lakin artıq 742-ci ildə qara türkeşlər İl İdimiş Qütlüğ Bilgəni (çin dilində İlidi Mişi 
Qudulu Biqyə) özlərinə xan seçdilər və imperiya hökuməti onları rahat buraxdı. 
741-ci ildə Çaç hökmdarı imperatordan xahiş etdi ki, o ərəblərə qarşı qoşun 
göndərsin. İmperator xahişi rədd etdi: qoşun ona başqa yerdə lazım idi. Buna görə 
də türkeşlərə diqqət yetirmədilər, onları başqa məsələ maraqlandırırdı. 
Bu vaxt Xorasanın və Mavəraünnəhrin yeni canişini Nəsr ibn Səyyar yeni 
qoşunla Soqd şəhərinə daxil oldu və Xaristan yaxınlığında 737-ci ildə üsyanı 
darmadağın etdi. Bu dövrdə Kuçu şəhərini mühasirəyə almış türkeşlərin olmaması 
ərəblərin tez müvəffəqiyyət qazanmasını təmin elədi. Nəsr Səmərqənddə, Çaç və 
Fərab şəhərlərində qarşılaşdığı müqaviməti yatırtdı və 738-ci ildə aydın mövqe 
tutdu, onun arxasında çöl coşğun dəniz kimi ləpələnirdi. Sulunun ölümü və ədavət 
                                                          
* Tanşu bir qədər ayrı versiyanı irəli sürür. Burada çin mənbələri Təbərinin verdiyi məlumatlarla 
tutuşdurulur, Təbəri Sulu xanın qatilinin Kursul olmasını irəli sürür. Moxe (Şavan «baqa» oxuyur) heç 
bir halda şəxsi ad ola bilməzdi... 
* N. Y. B i ç u r i n, Собрание сведений…, т. I, стр. 296, 300. Xinin qatili «Mo-xe-du» hesab olunur, 
bu da Qrumm-Qrjimayloya əsas verir ki, onu Çaç knyazı ilə eyniləşdirsin. Западная Монголия... стр. 
329). Lakin Moxedu bahadır deməkdir, burada isə bu ad sifət mənasında işlədilir.  
 
294 
 
ərəbləri qovmaq imkanından türkeşləri məhrum etmişdi və soqdiyalıların azad 
olmaq ümidini öldürmüşdü. Orta Asiyanın ərəblər tərəfindən zəbt edilməsini bitmiş 
hesab etmək olar. Nəsr ibn Səyyar öz sələflərinə nisbətən daha həssas siyasətçi idi. 
O, terrorçuluqdan imtina etdi və 740-cı ildə sülh elan elədi. Nəsr sülhün 
şərtlərindən biri kimi nəinki din azadlığını, həm də islamı qəbul etməyənlərə tam 
amnistiya verilməsini irəli sürürdü, çünki sonuncu mübarizə vaxtı bir çox 
soqdiyalılar öz atalarının etiqadına qayıtmışdı. Onlar yeni etiqada xəyanət 
etdiklərinə görə cəzalanacaqlarından qorxaraq çöldə türkeşlərin yanında 
gizlənirdilər. Amnistiya onlara qayıtmaq və yeni hökumətlə barışmaq imkanı verdi. 
Soqd çöldən ayrıldı və Xorasanla birgə qaynayıb-qarışdı. 
Tibet — Çin müharibəsi. Şübhə etmədən təsdiq eləmək olar ki, Tibet VIII 
əsrdə daha davakar ölkə idi, lakin Tan sülaləsinin dayağı olan çin sərhədçiləri 
davakarlıqda öz qonşularından üstün idilər. Müharibə etmək onların peşəsi, irəli 
getmək sahəsində yeganə üsul, həyatın mənası və məqsədi idi. Bu vaxt evlərə 
buraxılan tibet çobanları özlərinin daimi məişətlərinə və yaşayışlarına qayıdırdı. 
Ötən müharibədə düçar olduqları məğlubiyyətdən sonra tibet hərbi rəisləri müdafiə 
tədbirləri, yəni torpaq istehkamları tikməklə məhdudlaşırdılar, çünki tibetlilər çin 
sərhədçilərindən nə qədər qorxurdularsa, çin kəndliləri də tibet köçərilərindən bir o 
qədər qorxurdular. Buna görə də tibetlilər 731-ci ildə sülh müqaviləsini bərpa 
etmək barədə imperiya sərkərdəsi Tsuy-Si-myanya tərəfindən verilmiş təklifi 
sevinclə qarşıladılar, ağ itin nəşi üzərində and içməklə sülhü möhkəmlətdilər. 
Onların fikrincə, bu itin ruhu verilmiş vədlərin sarsılmazlığını qoruyub 
saxlayacaqdır. Bundan sonra tibetlilər «sərhəddən arxayınlaşdılar və 
heyvandarlıqla məşğul oldular». 
Lakin yaranmış vəziyyət aşağı rütbəli sərhəd komandirlərini heç də təmin 
etmirdi və onlardan bir nəfəri müdafiəyə daha hazırlaşmayan tibetlilərin yüngülcə 
darmadağın edilməsi barədə saraya məlumat hazırladı. Görünür, qüvvələr nisbətini 
pis bilən imperator bu layihəni bəyəndi.
*
 Xesi şəhərində yerləşən qoşun başçısına 
heç bir şübhə hiss edilməyən tibetlilər üzərinə basqın etmək əmri göndərildi, o öz 
fikrinə və andına xilaf çıxaraq əmri yerinə yetirmək məcburiyyəti qarşısında qaldı. 
737-ci ildə edilmiş basqın uğurlu oldu, 738-ci ildə tibetlilərin Xesi üzərinə 
əks basqını dəf edildi, lakin istedadlı sərkərdə çox həssas vicdana malik idi, vədi 
pozması ilə əlaqədar olaraq vicdanı onu narahat edirdi. Yuxuda onun gözünə ağ 
itin kabusu görünməyə başladı və o bu təxəyyüldən, yaxud bizim dediyimiz kimi 
əsəb pozğunluğundan vəfat elədi. Onun varisləri şiddətli toqquşmalarla 
qarşılaşdılar, buna sadəlövh və aldanmış adamlar qadirdir. Artıq Tibetə daxil 
olmaq barədə söhbət belə olmazdı: əksinə, dəyişən müvəffəqiyyət bütün hərbi 
                                                          
* Syuantszun yaşa dolmağı ilə ona xas olan ehtiyatlılığı itirirdi: onu hərbi şöhrət haqqında xülyalar əvəz 
etmişdi. 
 
295 
 
fəaliyyəti Kükünor gölü ətrafında baş verən ağır döyüş üzərinə çevirdi. 
İmperiyalılar düzəngah yerdə açıq döyüş zamanı çox vaxt qələbə qazanırdılar, 
lakin onlar qalaları çətinliklə mühasirə edirdilər. Belə ki, 749-cu ildə bir neçə yüz 
nəfər tibetlinin qoruduğu dağ qalasına hücum etmək bir neçə on min nəfər 
döyüşçünün həyatı bahasına əldə edilmişdir. Buna cavab olaraq tibetlilər düzdə 
tikdirilmiş Çin qalasını asanlıqla aldılar və onun qarnizonunu qılıncdan keçirtdilər. 
Müharibəni başlamaq onu qurtarmaqdan çox asan imiş. Şimalda və qərbdə 
qazandığı müvəffəqiyyətlərə baxmayaraq, imperiya ordusu 751-ci ilə qədər, yəni 
oyuna yeni müttəfiq daxil olana qədər davam etdi və qüvvələr nisbəti kökündən 
dəyişdi. 
Şimal və qərbin siyasi problemlərinə dair qərarlar çıxarmağa başı qarışan 
imperiya hökuməti cənub tərəfi yaddan çıxarmışdı. 738-ci ildən başlayaraq 
cənubda yerləşən Yunanda Nançjao knyazlığı təşkil edilmişdi. Onun çalışqan 
hakimləri düşmən tayfaları birləşdirdilər və 738-ci ildə Çinə qarşı münasibətdə 
müstəqil mövqe tuta bildilər. 751-ci ilə qədər açıq-aşkar konflikt davam etdi. 
Altmış minlik Çin ordusu bütün əhali tərəfindən müqavimətlə qarşılandı və 751-ci 
ildə Sier gölü yaxınlığında, demək olar, hamısı qırıldı. Çar Nançjao, Qolofon 
müharibəni davam etdirməkdən qorxdular ki, o tam başqa şəkil ala bilər. Buna görə 
də kömək üçün Tibetə müraciət elədilər. İttifaq bağlandı, Tibetin müdafiə etməsi 
sayəsində yeni Çin ordusu 754-cü ildə bütünlüklə məhv edildi. Hadisələrin sonrakı 
gedişi Çini qələbə qazanmaq imkanından məhrum etdi və Nançjao öz 
müstəqilliyini saxladı. 
Bu qədər vurulmuş böyük zərəri İmperiya üçün Xesidə qazanılmış 
müvəffəqiyyətlər əvəz etdi. 753-cü ildə bu vilayət tibetlilərdən təmizləndi və orada 
dərhal Çin üsul-idarəsini tətbiq etdilər. 
Tibet və Hindistan. Nançjao çin dövlətinə mənsub olan cənub meşələrində 
yaşayan tayfaların bir-birinə qarşı əks hərəkət etməsi nəticəsində təşəkkül 
tapmışdır. O, müasir Sıçuaninin cənub hissəsini əhatə etmiş, Tonkin üzərinə 
çinlilərin yolunu kəsmiş, cənubda Benqal körfəzinə qədər yayılmış və Hind 
mədəniyyətinin və buddizmin təsiri altında olmuşdur. 
Təbiidir ki, Tibetə meyl də elə buradan yaranmışdır, belə ki, yalnız bu 
dövlət öz müstəqilliyini saxlamaqda Nançjaoya kömək etmişdir. Bununla belə 
Nançjao ilə ittifaq tibetlilər üçün Şərqi Hindistana yol açdı. 
Qələbənin möhkəmliyinə inamsızlıq Qolofonun bütün siyasəti üçün 
səciyyəvidir, o bildirir ki, onun səhvlərini mühakimə etmək üçün hüquq verən üstü 
yazılı daş abidə qaldırılmışdır, həmin yazıda onun əməlləri verilmişdir. 
Elə bu vaxt Hindistanın qərbində qüdrətli Kəşmir çarlığı yarandı. Kəşmir 
hökmdarı Lalitaditya Muktalida (700—736) Pəncab, Kanaudj, Bədəxşan 
vilayətlərini özünə tabe etdi və 703-cü ildə Tibetlə uğurla vuruşdu. Lakin 
Hindistanın daxilində baş verən hadisələrin sonrakı inkişafı Kəşmiri Tibetlə 
barışmağa məcbur elədi. Məhz bu vaxt Şimali Hindistanın racputlar tərəfindən zəbt 
296 
 
olunması başladı, onlar buddizmin düşməni idilər. Hindistan buddaçıları 
müqavimət təşkil etməyi bacarmırdılar və brahmən Kumaril Bhat tərəfindən 
dəyişdirilən qədim din inkişaf etməyə başladı. Nə Tibet, nə Kəşmir öz 
dindarlarının məhv olmasına laqeyd qala bilirdilər. VIII əsrin sonunda Kəşmir 
hökmdarı Cayapida Şimali Hindistana daxil oldu, Benqaliyanı və süquta uğramış 
Kanaudju tabe etdi. Bu çar budda təliminin himayədarı titulunu aldı. Tibet 
salnamələrində həmçinin xatırlanır ki, Benqaliya lap Qanq çayına qədər zəbt 
edilmişdir, lakin bu məlumat qeydə alınmamışdır və hadisələrin gedişini bərpa 
etmək üçün son dərəcə lakonikdir. Yalnız o aydındır ki, cənub sərhəddi şərq 
sərhəddinə nisbətən Tibet hökmdarının diqqətini az cəlb etməmişdi, Hindistanda 
buddizmi xilas etmək üçün racputların cəhdləri həm kəskin, həm də uğurlu 
olduğuna görə Tibet Asiya dövlətləri arasında birinci yerə çıxmağa çalışmışdı. 
 
XXVI fəsil 
 
XAQANLIQ VƏ İMPERİYA 
 
Həddən çox səy. İllər illərin ardınca keçdi, Çananda hər şeyi aydın başa 
düşürdülər ki, İmperiya Xaqanlıq ilə yanaşı yaşaya bilməz. Xaqanlığın mövcud 
olması Tan imperiyasının öz ideyasını məhv edirdi. Ümumasiya imperiyası əvəzinə 
yalnız divarları olan malikanəli Çin imperiyası mövcud idi. Şimal çölləri qüdrətli 
döyüş gücü ehtiyatlarından imperatorun bütün düşmənlərini cəlbetmə sahəsinə 
çevrilmişdi. Türkləri və uyğurları tibetlilərə və ərəblərə qarşı mübarizəyə 
göndərmək əvəzinə türklərin və uyğurların əleyhinə çinlilərdən ibarət qoşun təşkil 
edilməsinə başlanıldı. 
Diribaş Syuantszun qərara aldı. 742-ci ildə imperatorun fərmanı ilə 
İmperiyanın dolaşdığı toru qılıncla dağıtmaq üçün orduda islahat həyata keçirildi. 
Sərhəd qoşunları haqqında yeni sərəncama əsasən on teze — du — sərhəd hərbi 
dairələri təsis edildi. Əgər xəritəyə diqqət yetirsək onları yerləşdirilməsi o qədər 
yaxşıdır ki, mən siyahını bütünlüklə verirəm. 1. Ansitsze-du; Qərb diyarını 
müdafiə etmək üçün yaradılmışdır. 2. Beytin tsze-du; türkeşlərə və xakaslara qarşı 
yaradılmışdır; qərargah Bişbalıqda İli çayının orta axını üzərində yerləşir 
(Cunqariya). 3. Xesi tsze-du; Tibet və türklər arasında da sazişlərin dayandırılması 
üçün təsis edilmişdir; qərargah Lyunçjoufuda yerləşir (Ninsya əyaləti). 4. Şofan 
tsze-du; türklərə qarşı yaradılmışdır (Xansu əyaləti), qərargah Lincjouda, Xuanxe 
çayının sağ sahilində yerləşir. 5. Xedun tsze-du — tsze-dunun Şofanda 
möhkəmləndirilməsi üçün yaradılmışdır; qərargahı Tayuanfuda (Ordos) yerləşir. 6. 
Fanyan tszedu-xi və kidanları cilovlamaq üçün yaradılmışdır; qərargah Ordosun 
mərkəzində Yuçjouda yerləşir. 7. Pinlu tsze-du — şiveləri və moxeləri saxlamaq 
üçün yaradılmışdır; qərargah cənubi Mancuriyada İnçjouda yerləşir. 8. Lunyu tsze-
du; Tibetə qarşı yaradılmışdır; qərargah Şançjouda yerləşir. 9. Qinnan tsze-du; — 
297 
 
qərbdə Tibetə qarşı, cənubda maneləri və laoları sakitləşdirmək üçün yaradılmışdır; 
qərargah İnçjouda Yunnan əyalətində yerləşir. 10. Laosu dondurmaq üçün 
Linnanidə ayrıca beş fu korpusu yaradılmışdır. 
On tsze-dudan əlavə, üç müşahidəçi dəstəsi də təsis edilmişdir. Cəmi sərhəd 
mühafizə qoşununda (çjen-bin) 490 min nəfər adam və 80 min at var idi. 713-cü ilə 
qədər sərhəd qoşunlarının illik xərci nisbətən çox deyildi, 742-ci ildən isə o hər il 
10200 min kəsik ipək parça və 690 min çörək tələb edirdi. Bu qədər böyük xərclər 
xalqı taqətdən salmalı idi. Lakin imperiya hökuməti Asiyada hegemonluğu 
saxlamaq və Xaqanlıq ilə ilk növbədə qurtarmaq üçün hər işi etməyə hazır idi. 
İmperiya üçün əlverişli şərait yaranmışdı: Xaqanlığın daxilində vəziyyət yaxşı 
deyildi. 
Türklər. Hətta rifah halları müqayisə ilə yaxşı olduğu vaxtlarda belə narazı 
olanlar tapılır. Türk ordasında hakimiyyət uğrunda və rəqibdən qisas almaq 
imkanına görə bir-birilə mübarizə aparan saray əyanları var idi. Bilgə xan və onun 
oğlu Yollıq əyanların iradəsini qırmışdı, lakin Tenqri xanın vaxtında hakimiyyəti 
Tonyukukun qızı, xanın arvadı olan Po-bəy əlinə almışdı. Orda adi türk prinsipinə 
əsasən qurulmuşdu: xan mərkəzi rəhbərlik edir, şərq və qərb cinahlarına isə şadlar 
başçılıq edirlər. Şadlar qanları eyni olan şahzadələr olub seçmə qoşunlara başçılıq 
edirdilər. Xanın arvadı idarəetməni öz məşuqu olan sadə tərxana etibar etmişdi, bu 
da yuxarı qoşun başçıları arasında narazılığa səbəb olmuşdu. Narazılığı aradan 
qaldırmaq məqsədilə xanın arvadı qərb şadını qətlə yetirmək üçün oğlunu 
inandırmışdı. Şərq şadı Şangül öz qoşunu ilə qərargaha hücum eləyib xanı öldürdü 
və onun oğlunu taxt-taca oturtdu. Lakin Şangülün rəqibi yabqu Qüt (Çin dilində 
Qudu) yeni xanı öldürüb əvəzinə onun qardaşını taxta çıxartdı. Sülalə təhlükə 
altında idi. Qüt özünün taxta oturduğunu da öldürdü və taxt-tacı qəsb (741-ci il) 
elədi. Bu qəsbetmə indiyədək olan bütün incikliklərin əvəzini çıxmaq üçün bir 
partlayışa səbəb oldu, çöldə qan su yerinə axdı. 
Çin salnamələrində bu dövrün hadisələri son dərəcə lakonik və natamam 
verilmişdir, lakin bu boşluğu uyğur xanı Moyanqurun qəhrəmanlıqlarını 
əbədiləşdirən «Salengin daşı» yazıları doldurur. Pis saxlanmasına baxmayaraq bu 
mənbənin nəhəng əhəmiyyəti vardır, çünki o hadisələrə uyğur nöqteyi-nəzərini əks 
etdirir. Uyğur xanının sözlərinə görə, o türklərə qarşı azadlıq müharibəsinə 
başlamışdır; bu, həqiqətə uyğun gəlir. Türklərin uyğurlar üzərində hökmranlığı 50 
ildən çoxdur (688-ci ildən 741-ci ilə qədər). Uyğurların başçısı öz atasından şad 
titulunu alaraq, 742-ci ildə öz xalqını — doqquz-oğuzları topladı və birləşdirdi. 
742-ci ildə uyğurlar, basmallar və karluklar eyni zamanda üsyana qalxdılar. 
Çin mənbələrində verilmiş cüzi məlumatlara görə onlar qəsbkara hücum etdilər və 
onu döyüşdə öldürdülər. Bu belə də olmuşdu, lakin məgər bütöv xalqın məhvolma 
anında bütün faciəvi gərginliyi başa düşmək üçün bu kifayətdirmi? Xoşbəxtlikdən, 
türk yazılı abidələrindəki bir fraqment həmin fəlakəti, Çin salnaməçisinin 
həyəcansız söylədiyi fəlakəti başa düşməyə imkan verir. 
298 
 
Xaqanlığın qərb sərhədlərini tarduş bəylərinin başçısı döyüşçü Kuli-çur 
müdafiə edirdi. Artıq onun 80 yaşı tamam olmuşdu. O, Qutluğ İltəris xanın yaşıdı 
idi, bir qədər sonra isə yürüş zamanı onun oğlanlarını müşayiət edirdi. O, Bişbalıq 
altında tabqaçlarla, Mirvari çayı yaxınlığında (Sır-Dərya) ərəblərlə, Selengi 
sahillərində uyğurlarla və Xinqan dağının yamaclarında tatabilərlə vuruşmuşdur. 
O, öz qəhrəmanlığına görə qüdrətli — «Işbara» və müdrik—«Bilgə» adını 
almışdır. O, qəhrəman və bahadır idi. 
735-ci ildə Kuli-çur qərb sərhədlərinin sahibi kimi yüksək mənsəbə çatdı. 
O, yeddi il bu vəzifədə oldu, karluklar çıxış etdikdə isə «ata minib hücuma keçdi, 
qalib gəldi, atı vurulduqda başqasına minib... qoşunu ardınca apardı, o öz evinə 
qədər müharibə apardı. Karluklar atlara mindilər; belə qoşunla, kəhərlə, — 
karluklar... karluklar... Eltəbər özü gəldi, işgüzarlıq və mərdlik üzrə onun yoldaşı 
olan Erkinin oğlu Yityançur da gəldi... döyüşdə onun qoşunu vuruşurdu, o qalib 
gəldi, onun eli Xaqan Işbara Bilgə Kuli-çurun oğlunu və arvadlarını əsir aldı... 
Ölülər belə onu vururdular. O düşmənə qarşı hücuma tək atıldı, qoşunun içinə girdi 
və ölənə qədər tapdandı...» 
Zamanın gərdişindən sürtülüb yeyilmiş və düşmən tərəfindən eybəcər hala 
salınmış yazıların bu yerində göy türkləri öz vətənləri uğrunda qəddar düşmənə 
qarşı mübarizəyə aparan qəhrəmanlıqlar haqqında da məlumatlar qorunub 
saxlanmışdır. Nurani bir qoca vuruşmaya atılır, atını itirir, lakin qəhrəmanlıq 
göstərmir. Qoy yazı qüsurlu olsun, lakin onun ayrı-ayrı sözləri arasında çöl 
dumanında olduğu kimi qaraltılar görünür, üfüqdə hər tərəfdə süvarilər görünür. 
Bunların hamısı düşmənlər idi. Karluklar şimalda, cənubda və qərbdə var idilər: 
geri çəkilmək lazım idi, arxada isə ev, xan dururdu. Lakin budur xan öldürülüb, 
onun ailəsi əsir düşüb, bu vaxt qoca bahadır daha qorumağa heç nəyin olmadığını 
görərək özünü qoşunun içinə atır və düşmənə öz bədənini tapdalamağa, parça-
parça etməyə imkan verir. O, İkinci xaqanlığın yaradılmasının şahididir, onun 
sonunu görmək istəmir. Məhz Kuliçur kimi türklər qonşular üçün dəhşətli idilər, 
onlar elə buna görə də müharibəyə getdilər ki, bahadırlar daha heç vaxt onları 
narahat etməyələr. Amma heç də bütün türklər öz sərkərdələrindən nümunə 
götürüb onun kimi hərəkət etmədilər. Uyğurlar tərəfindən təqib olunan qoşunun 
sağ qalanları «qara qumun» arxasına qaçdılar.
63
 
Müttəfiqlər qələbədən istifadə etdilər və sürətlə özlərinin xüsusi dövlətlərini 
yaratdılar. Basmalların başçısı xan oldu, uyğurların başçısı şərq diyarına, 
karlukların eltəbəri isə qərb yabqusuna başçılıq etməyə başladı. Türk əyanları 
birdən ayıldılar və Pangülün oğlunu Ozmış
64
 titulu ilə xan seçdilər. 716-cı ilin 
                                                          
63 Q. İ. R a m s t e d t («Selengin daşı» yazılarının tərcüməsi, səh. 41) güman edir ki, burada söhbət 
Qobi haqqında gedir, lakin bu ola bilməz, çünki müharibə Xəlxdə davam edirdi. Daha doğrusu, bu 
Cunqariya səhrasıdır, uyğurlar karluklar və basmalarla birlikdə onun ətrafına toplaşmışdılar. 
64 Çin dilində — Usi-mişi xan deməkdir. Uyğurlar onu xan hesab etmirdilər və Ozmıştəkin 
adlandırırdılar. Ramstedt belə hesab edir ki, Ozmış uyğurlara əsir düşmüşdür, bu doğru deyildir. «Mən 
299 
 
qanlı dövrləri qayıtdı, lakin türklər artıq başqa cür idilər, Gültəkinin nəslinin edə 
bildiyini onun uşaqları artıq etməyə qadir deyildilər. Buna baxmayaraq onların 
hökmranlıq iddiası əvvəlki kimi qalmışdı. İmperiya hökuməti türklərin 
sıxışdırılmasını nəzərə alaraq Ozmış xana İmperiyaya müqavimət göstərməməyi 
təklif etmişdir. Ozmış xan imtina elədi, lakin basmalların, uyğurların və karlukların 
birgə qüvvələri onu ordanı atıb qaçmağa məcbur etdilər. Bəzi türklər (beş min 
kibit), xanın oğlu da başda olmaqla, İmperiyanın ümidsiz müharibə aparmasını 
üstün tutdular. 
Türklər keçmişdə qazandığı qanlı müvəffəqiyyətlərə və öz məğrurluqlarına 
görə cavab verməli idilər. 744-cü ildə basmallar öldürdülər və onun başını Çanana 
göndərdilər. Lakin türklərin barışmayan hissəsi silahı yerə qoymadılar və 
mərhumun qardaşı Baymey xan Qulun bəyi taxt-taca oturtdular. 
Lakin heç də bütün türklər itirilmiş işdən ötrü məhv olmağa hazır deyildilər. 
Onların arasına «böyük çaxnaşma düşmüşdü: əyanlar basmal başçısını xan 
seçdilər». Köhnə türk şöhrətinin daha çox qızğın tərəfdarları Baymey xan ilə qaldı. 
744-cü ildə mübarizə davam edirdi. Buna görə də müttəfiqlər dalaşırdılar: 
uyğurların başçısı Peylo basmalların üzərinə hücum edərək onları darmadağın 
etdilər. Basmalların başçısı Sede İşi xaqanın başını kəsib, onu Çanana belə bir 
təkliflə göndərdilər ki, Qütlüğ Bilgə və Gül xan titulunu Peyloya versin. Başçı 
darmadağın edilmiş basmalların qalıqlarını yığaraq Beytinə qaçdı, lakin orada 
qalmaq imkanını görməyərək öz xalqını atdı və Çinə çıxıb getdi. Karluklar 
tərəfindən sıxışdırılan basmalların qalıqları uyğurlara tabe oldular. 
Bu qarışıqlıq türklərə əl verirdi, lakin onlar bu qarışıqlıqdan istifadə edə 
bilmədilər. İmperiyada həyata keçirilən hərbi islahat öz bəhrələrini verirdi və 
Ordosdan olan imperiya qoşunları Saxekey dağının ətəklərində türklərin şərq 
qanadına zərbə endirdi və ana-tərxanın rəhbərliyi altında olan II nəsli darmadağın 
elədi. Baymey xan imperiya qoşununu təchiz edən çin bazalarından kənarda olan 
öz malikanələrinin qərbində möhkəmlənməyə çalışırdı. Lakin karluklar və uyğurlar 
onlara gəlib çatdılar. Türklər bütünlüklə darmadağın edildilər. Peylo Baymey xanın 
başını Çanana göndərdi və özünü imperatorun vassalı hesab etdi. 
Türkləri tuturdular və qurdlar kimi hər yerdə onları öldürürdülər. Daha heç 
vaxt çölün üzərində qızıl qurd başı olan bayraq yellənməyəcək. 
Sağ qalmış türklərə Tonyukukun qızı Bilgə xanın dul arvadı Po-bəy başçılıq 
etdi, onları Çinə gətirdi, təhvil verilmə şərtlərini danışdı. Türkləri sərhəd 
qoşunlarına qulluq etməyə göndərdilər, Po-bəy isə şahzadə titulu və knyaz varidatı 
aldı. O, adamları xilas etməklə xalqını xilas edə bilmədi. Digər köçərilər kimi 
türklər də tabqaçlarla qaynayıb-qarışdı və onların arasında assimilyasiyaya uğradı. 
                                                                                                                                      
əsir almışam, onun arvadını özümə götürmüşəm. Türk sülaləsi elə bu vaxtdan məhv edildi» sözləri 
Ozmış Baymey xanın varisinə aid olunmalıdır. 
300 
 
Qızışmış uyğurlar düşmənlərin onların əllərindən çıxmasından qəzəblənərək 
öz hiddətlərini abidələrin üzərinə tökməyə başladılar. Onlar türk bahadırlarının daş 
heykəllərinin başlarını qırdılar, Kül-tigin abidəsini xıncım-xıncım etdilər, onun 
heykəlini elə dağıtdılar ki, qalıqlarını yığmaq mümkün olmadı. Məqsəd təkcə 
dağıtmaq deyildi, həm də türk elinin qayıtmasına və onlarla bağlı olan hər şeyin 
bərpasına yol verməmək idi. Uyğurlar öz istədiklərinə nail oldular, qədim 
türklərdən yalnız onların adları qaldı. 
Kidanlar. Kidanlar göy türklərin sadiq müttəfiqi idilər, lakin xaqanlıq öz 
mövcudluğunu dayandırdıqda onların müqaviməti mənasız göründü. 745-ci ildə 
kidanların əsas başçısı mübarizəni dayandırdı. O, Sunqariy əyalətinin rəisi oldu. 
Lakin Mancuriyadakı sərhəd qoşunlarının korpus rəisi An Luşan kidanların 
üzərinə hücum etməyi və onları soymağı davam etdirirdi. Hiddətlənmiş kidanlar 
ayağa qalxdılar, lakin An Luşan onları dağıtdı. Lakin dəyişmiş başçı da müqavimət 
göstərməyə başladı. Çinlilər An Luşanı bu müharibənin təşəbbüsçüsü hesab 
edirdilər, guya o üsyançıları sakitləşdirmək və xidmət göstərmək üçün bu 
toqquşmanı salmışdı. Əgər bu həqiqətdə belə olmuşdusa, yaddan çıxarmaq lazım 
deyildir ki, sərhəd qoşunları müharibəni və köçərilərə nisbətən soyğunçuluğu sevən 
davakar tayfalardan ibarət idi. Buna görə də toqquşma kortəbii və labüdən baş 
verməli idi. 751-ci ildə An Luşan altmış minlik qoşunla tatablardan bələdçiləri də 
olmaq şərtilə kidanlara qarşı çıxış etdi. 
Artıq bir xeyli məsafə qət etdikdən sonra 1000 li — 400 km, yağış yağmağa 
başladı və tetivlər döngələrdə zəiflədilər. Tatablar kidanların tərəflərinə keçdilər, 
onlar Şara — Mureni sahillərində imperiya qoşunlarına hücum edib, onu 
darmadağın etdilər. 
754-cü ildə kidanlar uyğurlara itaət etdilər və Mancuriya İmperiya üçün 
həmişəlik olaraq itirildi. Bundan sonra müharibə sərhəddə dayandı, məlum oldu ki, 
toqquşmanı köçərilər deyil, sərhəddəki başkəsənlər salmışdılar. 
Qərb diyarı. Türklər üzərində qələbənin qazanılması və uyğurların süni 
asılılığı İmperiyaya baha başa gəldi, çünki şimal problemini o həll etdiyi bir vaxtda 
qərbdə ərəblər və tibetlilər möhkəmlənirdilər. Lakin öz qüvvəsinə arxayınlaşan Çin 
nizami qoşunu Orta Asiyanın şimalında göründü. 
747-ci ildə əslən koreyalı olan qərb canişininin köməkçisi Qao Syan-çji dağ 
cığırları ilə Kiçik Bolyuya gəldi və yerli sakinləri ələ aldı, onların köməyilə Son 
çayı üzərindəki körpünü mühafizə edən tibet qarnizonunu qılıncdan keçirtdi. Qao 
Syan-çji hamıya ipək parçalar verdi, təslim olmaq üçün Sudjunu dilə tutdu və raca 
köməyə gələn tibetliləri dəf etdi. Bolyuedə min nəfərdən ibarət qarnizon 
yerləşdirildi. Qərb diyarına keçmək yolu tibetlilərin üzünə bağlandı. 
Qao Syan-çjinin verdiyi məlumatda bu qələbənin əhəmiyyəti çox 
şişirdilmişdi: «Folin (Bizans), Daşi (Ərəb xilafəti), cəmi 72 malikanə lərzəyə gəldi 
və Çinin itaətinə keçdi». Qao Syan-çji təkcə öz hökumətini deyil, həm də öz-özünü 
aldadırdı. O, müvəffəqiyyətdən fərəhlənərək ərəblərlə mübarizəyə girişdi. 
301 
 
Bəzi Soqdiya knyazları hələ də İmperiyadan əl çəkməmişdilər, onlar basqın 
edən müsəlmanlara qarşı kömək almaq ümidində idilər. Lakin 748-ci ildə Beytin 
canişini Van Çjen-Syan buxaralılarla müharibəyə girişdi. İssıq — Gül gölündən bir 
qədər aralı Suyaba şəhərini alması onun yeganə müvəffəqiyyəti oldu. Şəhər 
bütünlüklə dağıldı. Ehtimal ki, bu müvəffəqiyyət da həmçinin şişirdilmişdir, çünki 
sonralar Qao Syan-çji Çaç və Fərqanə arasındakı silahlı toqquşmada iştirak etdi və 
Fərqanəyə kömok etməklə 749-cu ildə Çaç şəhərini zəbt elədi. 
Soqdiyalılar ərəb talançılarına qarşı kömək əvəzinə Çinin talançı 
sərkərdələrini aldılar, onlar isə ərəb qoşunlarına rast gəlməyi, yəni qaçmağı üstün 
tuturdular. Lakin hadisələrin məntiqi sərkərdələrin iradəsindən güclü çıxdı və 
toqquşma baş tutdu. 
Soqdiya knyazları çətin anlarda tək qaldılar, lakin əvvəlki kimi onlardan 
sədaqət tələb olunurdu. Qao Syan-çji Çaç hakimindən xəyanətkarlığa görə 
şübhələnib onu tutdurdu və Çinə göndərdi, orada isə qətlə yetirildi. Hamıya aydın 
idi ki, bu qəddarlığın səbəbi İmperiya sərkərdəsinin məkrliliyidir, qətl olunmuş 
knyazın var-dövləti onun əlinə keçmişdir. Bu, soqdiyalıları bütünlüklə ərəblərə 
doğru yönəltdi. Qətl edilmiş knyazın oğlu Ziyad ibn Salihin müsəlman dəstəsini 
gətirdi, özünün Soqdiyadakı dostlarını onlarla birləşdirdi və Talas şəhərini 
mühasirəyə aldı. Qao Syan-çji köməyə tələsdi, İmperiyanın vassalı olan karlukların 
yabqusu öz süvarilərini çəkib gətirməyə başladı. İmperiyalıların tərəfində 
fərqanəlilər, qaşqarlar, kuçaslılar — cəmi 30 min nəfər vuruşdu. Ərəblərin və 
soqdiyalıların sayı məlum deyildir, lakin yəqin ki, onlar da az olmamışlar. Hər iki 
ordu 751-ci ilin iyul ayında Talas çayı yaxınlığındakı Atlaxda qarşılaşdı. Ağır 
müharibə beş gün davam etdi, heç bir nəticə alınmadı. Lakin həlledici anda 
karluklar Qao Syan-çjinin qoşununa arxadan zərbə endirdilər və imperiyalılar 
tamamilə darmadağın edildilər. Qao Syan-çji Çinə qaçdı. 
Xilafət qələbədən istifadə edə bilmədi. 750-ci ildə Əbu-Müslümün və Əbül-
Abbasın əməvilərə qarşı üsyanı ölkənin bütün qüvvəsini özünə cəlb etdi. Talas 
yaxınlığındakı vuruşmanın qalibi Ziyad ibn-Salih çoxsaylı qəsdlərdən birində 
iştirak etdiyinə görə öz başını cəllad kötüyünün üstünə qoymalı oldu. Lakin 
məğlubiyyət çinliləri o qədər qorxutmuşdu ki, onlar Qərbi zəbt etmək fikrindən 
imtina elədilər. İmperiya iflasa uğramaq qarşısında durmuşdu. 
Belə bir fikir var idi ki, Talas vuruşması Orta Asiyada müsəlman 
mədəniyyətinin çin mədəniyyətindən üstün olması haqqında məsələni həll etmişdir. 
Lakin bir vuruşmanın taleyi bütöv bir ölkənin inkişaf yolunu həll edə bilməz. Tan 
İmperiyası Qərbə Çin mədəniyyətini deyil, özünün siyasi hökmranlığını gətirmişdi 
ki, onu da həyata keçirmək mümkün olmadı. Köçəri xanların — uyğurların və 
karlukların bir-birinə qarşı düşmənçiliyi aradan qaldırılmadı. 751-ci ildə İmperiya 
hər tərəfdən zərbələr almağa başladı: kidanlar imperiyalıları şərqdən, tibetlilər və 
yeni yaradılmış Nançjao dövləti cənubdan, daxili ziddiyyət isə tezliklə daxildən 
302 
 
Çini yalnız öz sərhədlərinə qapanıb qalmağa məcbur etdi. Talas vuruşması baş 
verən hadisələrin uzun zəncirində yalnız bir halqa idi. 
Karluklar. Karlukların etnik cəhətdən daha çox türkyutlara yaxın olmasına 
baxmayaraq, onlar daim türkyutlarla yola getmirdilər. 650-ci ildə türkyutların - 
qalosların altay qolunun məhv olunduğu vaxt, karluklar həmin əməliyyatı həyata 
keçirən imperiyanın qoşununa kömək etmişdi. Bu kömək Çində təbəəlik kimi 
qəbul edildi, lakin karluklar Tan imperiyasının tərkibinə praktik olaraq yalnız 657-
ci ildə, Qərbi türkyut xaqanlığının zəbt edildiyi vaxt daxil oldular. 
Karluklar üçün İmperiyadan asılı olmaq ağır deyildi. Onların başçıları çin 
rütbəsi alırdılar, yerdə qalan isə əvvəlki tək qalmışdı. Karluklar ikinci xaqanlıq 
dövründə öz azadlıqlarını mərdliklə müdafiə etdilər və nəhayət, tam qələbə 
qazandılar. Lakin məhz onların Talas döyüşündə Qao Syan-çjinin qoşununa 
xəyanətkarlıqla arxadan zərbə vurmasına baxmayaraq, onlar İmperiya ilə 
müttəfiqliyi saxlamaq istəyirdilər. Buna görə də, 744-cü ildə imperiyalılara təslim 
olmuş türk yabqusu Abusi 752-ci ildə üsyana qalxaraq Şofanı darmadağın etdiyi 
vaxt, karluklar 753-cü ildə ona qarşı çıxdılar, qərbdən ona zərbə endirərək türk 
üsyançıları üzərində tam qələbə qazandılar. Abusi karluklara əsir düşdü və çinlilərə 
verildi, o zindana atıldı. Karlukların yabqusu «Altayın hökmdarı» elan edildi. 
Həmin vaxtdan etibarən karluklar dağlara çəkildilər. Onların yeganə rəqibi 
olan türkeş xanlığı durmadan süquta uğrayırdı. 756-cı ildə sarı və qara nəsil 
arasında qanlı düşmənçilik yarandı. Bu düşmənçilik türkeşləri tamamilə qana 
boyadı, odur ki, 759-cu ildə karluklar hücum edərkən türkeşlər müqavimət göstərə 
bilmədilər. 766-cı ildə karluklar Yeddisuyu, Talası, Çu çayının vadilərini zəbt 
etməyi başa çatdırdılar və Qərbi Tyan-Şana qədər gəlib çıxdılar. Türkeşlərin bir 
hissəsi karluklara tabe oldular, bir hissəsi şərqə mühacir getdilər və uyğurların 
təbəəliyini qəbul etdilər. Artıq karluklar Orta Asiyada çöl mədəniyyətinin yeganə 
mühafizəçisi kimi qaldılar. Onlar 200 il islam dininin təzyiqinə davam gətirdilər, 
960-cı ildə isə onlar müsəlman etiqadını qəbul etdilər. Karluklar artıq Çin ilə 
münasibətlərini davam etdirmirdilər, görünür, bu münasibətləri saxlamağa 
ehtiyacları yox idi. 
Lakin Çinlilər Qərb diyarında «Dörd qala» — Kuçu, Qaraşar, Xotan və 
Qaşqar qalalarını, habelə Cunqariyada Beytini saxlayırdılar. Onlar imperatora 
sədaqətli idilər, amma uyğurlar tərəfindən Çindən ayrı düşmüşdülər və onların 
topladıqları vergidən əziyyət çəkirdilər. Bu karluklar qalib gəlmiş Tibetə tabe 
oldular. 
Tan imperiyasının qərb siyasəti süquta uğradı. VIII əsrin ikinci yarısından 
etibarən Çin və Böyük çöl bir-birinə qarşı düşmənçilik edən iki dünya kimi yenə də 
üzbəüz durdular. 
 
303 
 
XXVII fəsil 
 
UYĞUR XAQANLIĞININ YARADILMASI 
 
Uyğurlar. Uyğurlar türklərdən fərqlənərək öz dövlətlərini tamam başqa 
prinsiplər üzrə qurmuşdular. Doqquz nəsil xüsusən doqquz-oğuz tayfasını təşkil 
edirdilər, bu tayfa aparıcı olsa da hökmran tayfa deyildi. Basmaları və şərq 
karluklarını özünə tabe edərək, uyğurlar onları bərabər üzvlər kimi öz sıralarına 
qəbul etdilər. 
Digər altı teles tayfası — buqu, Hun, bayırk, tonqra, sıke və kibi tayfalarının 
hüquq və vəzifələri doqquz-oğuzlar ilə bərabər tutuldular. Xanın iqamətgahı 
Xanqay və Orxon çayı arasında idi. Şərqdə onların sərhədləri Qərbi Mancuriyanı 
əhatə edirdi. Karluklar və uyğurlar arasında sərhəd 745-ci ildə hərbi toqquşma 
nəticəsində müəyyən olundu. Karluklar türkləri darmadağın elədikdən sonra 
uyğurlara qarşı türkeşlərlə ittifaq bağladılar, lakin məğlub edildilər.
*
 Bunun 
nəticəsində karlukların şərq köçəriliyi Qara İrtışda Uyğur xaqanlığı tərkibinə gəlib 
çıxdı. 
Uyğurlar Qobidən cənuba doğru uzanan çölləri İmperiya üçün qoyub 
gəldilər. Onlar bir qədər sonra öz malikanələrini şimali-qərbə tərəf genişləndirdilər, 
lakin uyğurlar ərazi tutmağa can atmırdılar. Tayfaların birliyini təmsil edən Uyğur 
xaqanlığının bütün strukturu xana böyük qoşun toplamağa və onlara nəzarətsiz 
sərəncam verməyə imkan vermirdi. Tayfalar isə bir-birinə qarşı dinc münasibətdə 
yaşayırdılar. Onlar türklərin saldığı çaxnaşmalardan yorulmuşdular və qiyamsız 
rahat yaşamaq istəyirdilər. Peylo bu əhval-ruhiyyəyə müvafiq olaraq lazımsız 
mürəkkəb vəziyyət yaratmamaq üçün özünü imperiyanın vassalı elan etdi. Onun 
oğlu, 747-ci ildə taxt-taca varis olmuş Moyançur Gele xan hər il Çanyan səfirliyini 
təchiz edir, hədiyyə alır və İmperiyaya loyal münasibət göstərirdi.
*
 
Vətəndaş müharibəsi. Şad Moyançurun qanuni varisi, şahzadənin Uyğur 
taxtına oturmasını xalq nədənsə müqavimətlə qarşıladı. Qiyamçıların başında 
mərhum xanın öz əlindən yaxın vaxtlarda rütbə almış yabqu Tay Bilgə-tutuk 
dururdu. «Qara xalq təslim olmuşdu, lakin bəziləri Aay Bilgə-tutukun tərəfini 
saxlayırdı, onlar onu xaqan elan etdilər.
*
 Üsyançılara kidanlar
*
 və tatarlar da 
                                                          
* Q. İ. Ramstedt. Перевод надписи.. «Селенгинского камни», стр. 41; S. E. Malov, Памятники..., 
1959, стр. 39: Mətndə on tayfa, yəni qərb türkləri haqqında danışır. Lakin sonuncu qərbi türk xanı olan 
Aşina Xin 740-cı ildə öldürülmüşdür və qərb türklərinin qalıqları türkeşlərlə birləşdi. Mən 745-ci ildə 
«on tayfa» altında qara türkeşlərin xanlığını başa düşməyi düzgün hesab edirəm. 
* Tanşuda Peylonun ölümünün ildönümü və Moyançurun taxta oturması göstərilməmişdir (Bax: N. Y 
Biçurin. Собрание сведений..., т. I. стр. 309). E. Bretşneyder açıq-aşkar düzgün olmayan il göstərir. 
756-cı il, lakin düzgün tarix «Selengin daşın»da verilmişdir: donuz ili = 747-ci il (Q. İ. Ramstedt. 
Перевод надписи.. «Селенгинского камни», стр., 41. S. E. Malov. Памятники. 1959: стр. 39). 
* Bu Q. İ. Ramstedtin əsərində belədir. (Перевод «Селенгинского камни», стр. 41). Ramstedt belə 
hesab edir ki, qara xalq bəzi istisnalara görə Moyançura təslim olmuşdur. S. E. Malovun əsərində isə 
304 
 
qoşulmuşdur; xanın tərəfində, əgər belə demək olarsa, onun atasının uyğur 
drujinaları vuruşurdu, lakin bir çox əyanlar onun düşməni idilər. Türkləri yenicə 
məğlubiyyətə uğratmış veteranlar xalq kütlələrinə nisbətən daha dəhşətli qüvvə 
idilər, onlar şərq qonşuları tərəfindən müdafiə olunurdular. Böyükeqyuke 
yaxınlığında aparılan ikigünlük döyüşdə Moyançur kidan və tatarları qaçmağa 
məcbur elədi, bundan sonra həmtayfalarını bütünlüklə özünə tabe etdi. Əyanlar 
ağır cəzaya düçar oldular, daha doğrusu hamısı qətlə yetirildilər.
*
 Sadə xalq 
bağışlandı. Buna baxmayaraq, xan köçüb gedən kimi üsyan yenidən baş qaldırdı, 
həm də üsyançılar yenidən kidanları və tayfaları köməyə çağırdılar. Lakin köməyə 
dəvət olunanlar düz 1 ay gecikdilər. Xan özünə itaət etməyənlərə qalib gələ bildi və 
cəza əlaməti olaraq mal-qaralarını və qadınlarını onlardan aldı. 
Uyğur qoşunları ilə kidanlar və tatarlar Selengidən şimali-qərbdə 
toqquşdular. Uyğurlar düşmənlərini əzdilər və onları çayın sahilinə tərəf 
sıxışdırdılar. Kidanlar və tatarlar uyğurlar tərəfindən təqib edilə-edilə geri 
çəkildilər. Yolda onlar iki hissəyə ayrıldılar: kidanlar sağ-salamat geri çəkildilər, 
tatarlar isə Keyr çeşməsinin və Üç Birkyu çayının yaxınlığında mühasirəyə düşərək 
qoşunun yarısını itirdilər». 
Eyni zamanda xan bu yürüşlə birgə öz xalqının yeni üsyan dalğasını 
yatırtmalı oldu. Qeyd etmək lazımdır ki, xan hər vasitə ilə barışığa can atırdı. O, 
əsir aldığı üsyançıları buraxdı və onlara müraciət edib dedi: «Tay Bilgə-Tutukun 
alçaqlığına, bir-iki nəfər adlı-sanlı əyanın alçaq hərəkətinə görə mənim qara 
camaatım ölüm və fəlakətə düşdü, lakin sən ölməməlisən, sən əzab çəkməməlisən, 
— deyə mən dedim. — Yenə öz qüvvəni mənə sərf et, məni müdafiə elə». Lakin 
sonra o qəmgin halda deyir: «Onlar gəlmədilər». 
Üsyançılar yenə də Duzlu Artır gölü yaxınlığında məğlub edildi və sülh 
yaradıldı. 
Bu daxili müharibənin mahiyyəti və səbəbləri qətiyyən aydın deyildi, lakin 
vətəndaş müharibələrinin bilicisi olan Farinat delli Uberti təsdiq edir ki, belə 
hallarda «hər hansı bir döyüşçü səbəb olmadan döyüşə çətin gedərdi». Təkrar 
hiddətlərində ifadə olunan kəskin hərəkətlər göstərir ki, burada xalq kütlələrinin 
ciddi mənafelərinə toxunulmuşdur. 
Biz bu müharibəyə aşağı təbəqələrin əyanlara qarşı mübarizəsi kimi baxa 
bilmərik, çünki abidələrdə əyanların üsyana rəhbərlik etməsi iki dəfə qeyd olunur. 
                                                                                                                                      
deyilir ki, «sadə xalq mənim hakimiyyətimə sadiqdir. Yazılarda verilən hadisələrin bütün gedişi isə bu 
fikrə ziddir, çünki məhz qara camaat xana daha çox müqavimət göstərmiş və qəddarcasına 
sakitləşdirilmişdir. 
* Burada səkkiz oğuz haqqında, yəni səkkiz tayfalı xalq haqqında söhbət gedir. Bu dövrdə yalnız 
kidanlar belə idilər. 
* Fikri mən belə başa düşürəm: «cinayətkar əyanlar (yaxud adlı-sanlı əyanlar) səmanı mənim əllərimə 
verdi» (Bax: Q. İ. Ramstadtda. Перевод надписи.. «Селенгинского камни», стр. 41 — 42; S. E. M a l 
o v. Памятники..., 1959, стр. 40. 
 
305 
 
Bununla belə xan qoşunları yəqin ki, təkcə zadəganlardan ibarət deyildi. Buna görə 
də hadisələrin gedişinə aid digər səbəbləri axtarmaq lazımdır. 
VII və VIII əsrlərdə bütün Asiya yeni əqidələrin yayılması meydanına 
çevrildi. Qərbdə sürətlə islam, şərqdə buddizm inkişaf edirdi, şimalda isə İrandan 
sıxışdırılıb çıxarılan nestorian xristianlığı və manikeyçilik özünə yer tapırdı. 
Türk xaqanlığında xristianlığın təbliği cüzi nəticələr verirdi, çünki türklər öz 
xüsusi dünyagörüşlərini dövlət prinsipi səviyyəsinə qaldırmışdılar, lakin xaqanlığın 
süqutu və müharibə və qələbə ideologiyasında ümidsizliyə qapılan, qırğından xilas 
olan xalqlar arasında xristianlığın təbliğinin uğur qazanmasında stimul rolunu 
oynadı. Karluklar və basmalar türklərin çöldə varisləri idi, basmalar xaqanlığın 
daha çox qalıqlarını öz tərkibinə daxil etmişdilər. Məhz burada xristianlıq daha çox 
uğur qazanmışdı, o, basmaların, arqınların gələcək nəsilləri arasında XII əsrə qədər 
qorunub saxlanmışdı. Lakin şərqdə yaşayan uyğurlar arasında da xristianlıq 
meydana gəlmişdir, sonra biz bunu görəcəyik. 
Sərhədlər problemi və onun həlli. Moyançur xan vətəndaş müharibəsini 
qələbə ilə başa vuraraq ikinci bir siyasi vəzifə qarşısında durdu: hansı tayfaları öz 
dövlətinə daxil etməli və hansı tayfaları onun sərhədlərindən kənarda qoymalı? Çöl 
landşaftı və köçəri məişəti şəraitində bu vəzifə xüsusilə mürəkkəbləşdi, çünki təbii 
mövqelər əldə etmək lazım idi. Məsələn, dağ silsilələrini əldə etmək üçün 
Sayandan cənuba və Altaydan qərbə doğru uzanan çöllərdə məskunlaşmış tayfaları 
mütləq özünə tabe etməli idi. Əks halda, keçən müharibənin göstərdiyi kimi 
uyğurların köçəriliyi qonşuların yürüşlərinə imkan yaradırdı. 
Moyançur özünə xas olan bir çevikliklə işə başladı. 750-ci ilin yazında Kem 
çayı ətrafında, yəni Yeniseyin yuxarı qolları əhatəsində yaşayan çin tayfasına zərbə 
endirib, onları özünə tabe elətdirdi. Elə həmin ilin payızında o şimali-qərbi 
Mancuriyada tatarları məğlub etdi. Amma artıq o biri il hansı bir tayfa isə 
uyğurlara qarşı mübarizə aparmaq üçün qırğızlar və çik tayfaları ilə birləşdilər. 
Başlıca təhlükə onda idi ki, karluklar qırğızları və çikləri müdafiə etməyə 
hazırlaşırdılar, lakin uyğurların xoşbəxtliyindən onlar çıxış etməkdə gecikdilər. 
Moyançur çiklərin üzərinə min nəfərlik dəstə göndərdi. Həmin dəstə üsyanı tez 
yatırtdı. Uyğurlar az bir qüvvə ilə qırğızların «uçan» dəstələrini qovdular, xanın 
özü isə əsas qüvvələrlə Qara İrtış çayını sal ilə keçərək karluklara zərbə endirdi və 
onları Bolçu çayı yaxınlığında məğlub elədi. Vaxtilə Kül-tigin və Tonyukuk da 
burada türkeşlərə zərbə endirmişdilər. Lakin müharibə bununla qurtarmırdı, çünki 
bizə məlum olmayan qrup, yəni üsyanı başlamaq istəyən təşəbbüsçülər hələ məhv 
edilməmişdi. 
Abidələrdə qələbənin tarixi göstərilmişdir; on birinci ayın 18-ci günü. 
Uyğurlar ayı necə hesablayırdılar? Nə çinlilər, nə də avropalılar kimi, hər iki halda 
İrtış çayı on birinci ayda buz bağlayır. Bu mətn V. V. Bartoldun və P. M. 
Melioranskinin fərziyyəsini nəzərə almağa imkan verir. Onlar deyirdilər ki, «qədim 
uyğurlarda ayların hesablanması yəqin ki, çinlilərlə uyğun gəlir». Türklərin vaxt 
306 
 
hesablamasında yalnız rəqəmlərin adı ilə 10 ay məlum idi, həm də birinci türk ayı 
çinlilərin üçüncü ayına uyğun gəlirdi, birinci iki ayın isə xüsusi adları var idi: uluq 
ay və kiçik ay — böyük və kiçik deməkdir. Deməli, bu da yaramır. 
Yəzdəgird dövründəki fars təqvimi də uyğun gəlmir, çünki bu təqvimdə il 
martın 15-dən başlanır, on birinci ay — bəhmən ayıdır ki, bu da 9 yanvar tarixinə 
uyğun gəlir. 
Manixeylilər Qabil təqvimini tətbiq edirdilər, bu təqvimə görə ilin birinci 
ayı olan nisan aprelin 3-dən başlanır, on birinci ay olan şubat isə fevral ayına 
uyğun gəlir; deməli, bu təqvim də uyğun gəlmir. Şərq xristianları, yəni nestorianlar 
tərəfindən işlənən Suriya təqvimi ilin əvvəlini oktyabrın 1-dən hesab edirlər, on 
birinci ay olan — abisə avqust ayına uyğun gəlir. Yalnız bu təqvim bizim qeyd 
etdiyimiz fakta uyğun gəlir. Lakin əgər belədirsə, onda belə görünür ki, 
Moyançurun yazılı abidələrinin tərtibçisi xristian olmuşdur, şübhəsiz ki, o, uyğur 
olub. Buradan belə nəticə alınır ki, uyğur xalqı arasında da xristian icması varmış. 
Bu fikirdə düzgün olmayan heç nə yoxdur. Nestorian yepiskopları V əsrdən 
etibarən Mərvdə və Heratda məşhur idilər. 635-ci ildə xristian vaizi Alopyan Çinə 
gələrək orada icmanın əsasını qoydu. Xristian tacirləri müəyyən vaxt yəhudi 
tacirləri ilə rəqabət aparırdılar, onlar axırda Çin və Provans arasındakı ticarəti öz 
əllərinə aldılar. Ticarət o qədər qızğın gedirdi ki, çin dili Xəzər vilayətində də 
məşhurlaşmışdı. Türk xaqanlığında özünün bitkin ideoloji və siyasi təlimi 
olduğuna görə yad dillərə yer yox idi, amma karvan yolları və ticarət şəhərləri ilə 
sıx əlaqəsi olan Cunqariya türklərinin köçlərində bütün dünyanı mallar ilə gəzən 
ideyalar da var idi. 
Bu fikir hadisələrin gedişində özünü təsdiq elədi. 752-ci ildə müharibə 
yenidən başladığı vaxt uyğurların əleyhinə olan koalisiyada basmalar, türkeşlər və 
«üç müqəddəs»
*
 göründü. Bu qəribə, açıq-aşkar qeyri-etnik adı yalnız bir üsulla 
şərh etmək olar: bu xristian icmasıdır ki, Üç üqnumun
*
 sitayişçiləridir. Güman 
etmək olar ki, məhz onlar 751-ci ildə çik tayfasını və qırğızları üsyana qaldırmış və 
bütpərəst xana çox gərgin müqavimət göstərmişlər. Yalnız belə halda yazılı 
                                                          
* «Üç-ıduk» hərfi. Bütün mətn belədir: «Xarici (düşmənlərdən): üç karluk, üç ıduk, tat... (yeddi hərf 
düşmüşdür), türkeşlər...» Şübhəsiz ki, uyğur xanın düşmənləri sadəcə sadalanır, deməli, ıduk sözü 
sonrakı sözə, yəni tat. — hərfi ilə başlayan sözə epitet deyildir». Sonuncu, yarımçıq qalmış söz növbəti 
etnik adın fraqmenti kimi «üç-ıduk» sözündən vergül ilə ayrılmalıdır. «Tat» sözü «tatar sözünün ilk 
hecası ola bilməz (S. E. M a l o v. Памятники…, 1959, стр. 36, 41) çünki koalisiya uyğuriyanın qərb 
sərhədlərinə toplandığı halda, tatarlar şərqdə məskunlaşmışdılar. Çox təəssüf ki, «türkeş» sözünə yaxın 
olan bir tayfanın adı itib-batmışdır. Güman etmək olar ki, bu hansısa kiçik cunqariya tayfasından olub. 
Qədim türk mətnlərində «ıduk» sözu ilahiləşdirilmiş vətən sözünə: müqəddəs torpaq» (Gültəkin, 10; 
Tonyukuk, 38) uyğurlarda isə «göydən göndərilmişdir», «taleyin allahı tərəfindən göndərilmişdir», 
«xoşbəxt» kimi verilir (V. R a d l o v. Опыт словаря тюркских наречий. 1, 2, стр. 1382). Üç sayının 
əlaqələndirilməsi və xristian təbliğatının digər mənbələrinə əsasən, demək olar ki, türkdilli tayfalar 
arasında bu yeni əqidə—xristianların «müqəddəs» üçlüyü» çətin olmuşdur. 
* Xristian dinində: üç sifətdə birləşmiş allah —tərcüməçi. 
307 
 
abidədə bu sözləri başa düşmək: olar: «o öz adamlarını karlukların yanına 
göndərdi... o dedi: Mən gizlincə üsyanı hazırlaram, siz isə xaricdən başlarsınız... 
mən sizinlə birləşmək istəyirəm.
*
 
Vəziyyət çox ciddi idi, lakin Moyançurun ixtiyarında veteranlardan ibarət 
qoşun var idi. Ərəb tarixçisi Kudama məlumat verir ki, on nəfər doqquz-oğuz yüz 
nəfər karluk ilə bacara bilərdi. 
Döyüş Ötükən düzündə, yəni Uyğurstanın ürəyi hesab olunan Xanqayda baş 
verdi. Müttəfiqlər darmadağın edildilər. Uyğurlar karlukları və türkeşləri təqib edib 
çatdılar, bütün əmlaklarını onlardan aldılar. «Üç üqnum» haqqında mənbədə daha 
heç nə deyilmir, görünür bu dəfə ona son qoyulmuşdu. 
Sonra yazı çox pis korlanmışdır. Görünür ki, yalnız 753-cü ildə basmalar və 
karluklarla kəskin mübarizə davam etmişdir, üsyançılara bəzi türklər, bəlkə də 650-
ci ildən Altayda gizlənən türklər də kömək etmişdir. 755-ci ildə müharibə 
uyğurların tam qələbəsi ilə başa çatdı, onlar Saur və Tarbaqataya qədər karlukların 
şərqi köç yerlərini zəbt elədilər. Uyğurları qərbə tərəf irəliləməyə peçeneqlər 
qoymadılar, onların köçləri Volqa çayı ətrafına qədər yayılmışdı. Bu davakar xalq 
bütün qonşuları — xəzərlər və quzlar ilə savaşmışdı. Buna görə də ağır müharibə 
bir dəqiqə belə dayanmırdı, bu isə uyğurlara əl verirdi və qərb sərhədlərini 
müəyyənləşdirməyə imkan yaratdı. 
Kidanların könüllü olaraq tabe edilməsi Uyğur xaqanlığının şərq 
sərhədlərini möhkəmləndirdi, An Luşan üsyanı və Çinə sonrakı yürüşlərdə 
qazanılmış hərbi qənimətlər hesabına cənub əyalətləri zənginləşdi. 758-ci ilə qədər 
qırğızların müqavimət göstərdiyi şimal hələ də qalırdı. Qırğızlar məğlubiyyətə 
uğramaqla və itaət etməklə özlərini idarə etməyi də istəmədilər. Onların başçısı 
uyğur xanından «Kexan»lıq verilmədən «Bilgə-tonq-erkin» titulunu aldılar. 
Görünür, burada hansısa asılılıq forması olmuşdur, onu vassal forması kimi də 
adlandırmaq olmaz, çünki icmanın azad üzvlərindən (oğuzlardan) və hərbi əsir 
qullardan ibarət olan bir cəmiyyətdə feodal münasibətlərinin axtarışına imkan 
verilmir. 
Təbii sərhədlərə çataraq şimal və qərb ekspansiyası dayandırıldı. Uyğurların 
özləri birləşmiş tayfaları «qonaq adlandırırdılar; türklər üzərində qələbəyə öz 
dövlətlərinin ikinci dəfə ucaldılması kimi baxırdılar, belə hesab edirdilər ki, «xan 
taxt-tacda xalqı uşaqlar kimi idarə edir» və yaxud «kürt toyuq kimi öz yumurtaları 
üstündə oturur». 
                                                          
* Q. İ. Ramstedt (Перевод надписи. «Селенгинского камня, стр. 44) güman edir ki, bu basmaların 
başçılarının sözüdür, lakin orada deyilir ki, basmalar Uyğuriyaya birləşmədikləri vaxt, deməli onların 
xaricdə düşmənləri idi. Burada isə daxildə yaşayan düşmən, sui-qəsdçi, sərhədlərdən kənarda yaşayan 
tərəfdarlarına müraciət edir. 
 
308 
 
Şübhəsiz ki, onların çəkdikləri çiçəklənmə və xoşbəxtlik mənzərəsi 
şişirdilmişdir, lakin bu da vacibdir ki, partriarxal məişət burada ideal kimi hər yeri 
zəbt edən ordanın əvəzinə irəli sürülmüşdür. 
Uyğurlar və onların qonşuları. Yuxarıda göstərildi ki, uyğurlarda tayfa 
birləşməsi hakim, daha doğrusu, doqquz-oğuz rəhbər tayfalarından ibarət idi, 
burada basmalar və şərq karlukları, özlərini hüquqi cəhətdən bərabər hesab edən, 
habelə haqlarında sonra söhbət açacağımız bir neçə tabe edilmiş tayfadan ibarət altı 
teles tayfası (buqu, hun, bayırk, tonqre, sıqe və kibi) var idi. Tabe olmuş tayfalar 
doqquz-oğuz tayfasından olan Yaqlakar xan familiyasının xeyrinə xərac verirdilər. 
Bu tayfa nəinki müttəfiq tayfalar ilə müqayisədə, həm də «döyüşlərdə daim irəli 
gedən» basmalar və karluklara nisbətdə də imtiyazlı vəziyyətdə idi, çünki onlara, 
yəni basmalara və karluklara az yazıqları gəlirdi, onları az qoruyurdular. 
Federasiyaya daxil olmayan tayfalarla uyğurların qarşılıqlı münasibətləri ən 
mühüm məsələdir — bu, artıq dəfələrlə bizim tərəfdən göstərilən, yalnız VIII əsr 
tibet coğrafi sənədi sayəsində izah olunur. 
Bu abidəyə müvafiq olaraq qeyd etmək olar ki, nonni sahillərində yaşayan 
kidanlar məşhur müstəqilliklərini qoruyub saxlamışdılar. Onların başçılarına xaqan 
titulu verilirdi və onlar bəzən uyğurlarla savaşırdılar, lakin çinlilərə qarşı köhnə 
düşmənçilikdən çox vaxt onlarla ittifaq bağlayırdılar. Tatablar və qara-kiblər, yəni 
uyğur federasiyasına daxil olmayan kibi tayfasının bir hissəsi də özlərini bu cür 
aparırdılar. Bu tayfalardan şimalda, Amur çayı ətrafında o dövrdə balıq tutmağı 
üstün tutan tatarlar, Zabaykalyedə isə heyvandarlıqla məşğul olan doleman 
(interpretasiyaya düşməyən ad) tayfası yaşayırdı. Uyğurstanın şimal sərhədlərində 
Qırğız xaqanlığı yerləşmişdir, onlar uyğurlara samur xəzi ilə xərac verirdilər. 
Görünür, qırğızlar 711-ci ildə darmadağın edildikdən sonra bir neçə tayfaya
*
 
parçalanmışdılar, bu da uyğurlara onlar ilə münasibətlərin yaradılmasını 
asanlaşdırmışdır. Lakin Qərbi Sibirdə qırğızlardan başqa bir neçə iri tayfa və 
uyğurlarla daim müharibədə olan kuçuqur tayfası — (yeddi yedre tayfası (görünür, 
siyan altay tayfasıdır, şortsların əcdadıdır) və kuçuqur — ku kijilər — altayın qu 
quşlarıdır). 
Bu müharibə Uyğurstanı cana yığmışdı və sərhədin digər sahələrində 
diqqətlərini cəmləşdirmək üçün uyğur xanlarına imkan vermirdi, onların vəziyyəti 
çox gərgin idi. Şimalda yaşayan öküzayaqlı adamyeyənlər, ölməz nəhənglər və 
adamlara hücum edən dəhşətli heyvanlar haqqında fantastik hekayətlər Sibir 
tərəfindən edilən təhlükənin həcmi haqqında təsəvvür yaradır. Bu hekayətlərin 
                                                          
* C. Kloson göstərir ki, Khe-rged, Hir-kis, Cir-tis, Hir-tis müxtəlif transkripsiyada işlənən «qırğız» 
deməkdir. Lakin bir halda ki təkcə xalqın adının yazılması deyil, həm də coğrafi yeri müxtəlifləşir, mən 
belə hesab edirəm ki, VIII əsrin ortalarında vahid qırğız xanlığı mövcud olmamışdır və transkripsiyanın 
müxtəlifliyinə qırğız xalqının siyasi dağınıqlığının miqdarı ilə haqq qazandırılır. 
 
309 
 
ümumi mənası yalnız birdir: şimaldan yaxınlaşan fəlakəti göstərmək lazımdır, 
uyğurlar bu məsələdə həqiqətdən uzaq deyildilər. 
Tibet coğrafiyaçısı Altayda və ondan bir qədər cənubda iki xalqı yerləşdirir. 
Onlardan biri ölkədə o qədər qapalı yerləşdirilmişdir ki, karluklar bir o 
qədər də əla müdaxilə edə bilmirlər. O, iki il kur erkin
*
 titullu başçıya tabe 
edilmişdir. Şübhəsiz ki, onlar cənubi Altay dağlarında gizlənən və orada onlar üçün 
adi hesab olunan «tolistarduş» sistemini təsis edən türklərin qalıqlarıdır. Teles gölü 
yaxınlığında və Çui vadisində yaşayan tolis və todaş sümüyü onların əksi 
olmuşdur. 
İkinci xalq — türk Gülyük Gülçurdan yaranan ibil-kur xalqıdır, karluklar və 
türkeşlər arasında olmasına baxmayaraq, VIII əsrin ortalarına qədər 
müstəqilliklərini saxlayan, yalnız çuy tayfalarından ibarət olan bu xalq çumuqun 
xalqıdır. Bu tayfanın malikanələri Tarbaqatayın qərbində yerləşirdi.
*
 Cunqariyada 
bizə yaxşı məlum olan, basmalardan və karluklardan başqa, bayırklar, yəni 747-ci 
ildə basmalar tərəfində uyğurlara qarşı vuruşan və öz dostları ilə birlikdə keçən bu 
çoxsaylı tayfanın müəyyən hissəsi yaşayırdılar. İkinci tayfa türkeşlərdən şərqdə 
yaşayan oqrak tayfasıdır, o Cunqariyanın əsl tayfalarından biri olub, hələ 
eramızdan əvvəl uqe adı ilə I əsrdə məşhur idi. Türkeşlər, daha doğrusu, bu xalqın 
qalıqları Orta Asiya vadilərində hökmranlıq edən ərəblərə qarşı yaranmış 
düşmənçiliklərini saxlayaraq uyğurların sadiq müttəfiqləri idi. Qərbdə uyğurlara 
düşmən olan tayfalar: peçeneqlər və qara süvarilər
*
 yerləşmişdilər, burada qara 
türkeşlər, daha dəqiq desək, uyğurlara könüllü tabe olmaq istəməyən türkeşlər 
nəzərdə tutulur. 
Hər yerdə — şərqdə, şimalda və qərbdə — VIII əsrdə tayfalar parçalanır, 
ayrılır və yeni variantlarda birləşirdilər, çünki İrandan çölə daxil olan mədəniyyət 
adamların birləşməsi üçün qarşıya yeni vəzifələr qoyur və başqa prinsiplər irəli 
sürür. Dini etiqad belə bir prinsip oldu. 
Etiqadın dəyişilməsi. Güman etmək olar ki, Uyğur xaqanlığının meydana 
gəlməsi ilə müşahidə olunan hadisələr ideologiyanın dəyişməsi ilə əlaqədardır. 
Belə ki, bu dövrdə Uyğuriyada dövlət dili meydana çıxdı ki, bu da daxili Asiya 
                                                          
* Qum səhrası təpələrindən şimalda məskunlaşan it xalq haqqında hekayətdir, türkyutların onları istila 
etmək cəhdlərinə baxmayaraq, onlar müstəqilliklərini saxlayan quzlar idi. 
* Qardizi bu rayonda kimakları göstərir. «Kimaki» adı orta əsr Çin coğrafiyaçılarına məlum deyildi, 
həmçinin çumuqun adını da fars və ərəb coğrafiyaçıları bilmirdilər. Ona görə də güman etmək olar ki, 
onların hər ikisi eyni, həmin tayfanı nəzərdə tuturmuşlar. Qardizi göstərir ki, tatarlardan əmələ gələn 
kimakların hakim nəslinin mənşəyi X əsrin əvvəllərinə aiddir və bu mənşə tatarlarla deyil, tatablarla 
əlaqədardır. Bu dövrdə kidanlar tatabları istila etmişdilər. 
* Tibet mətnində: «Na-la-yun çoxsaylı və inkişaf edən türk tayfasıdır. Buradan da ən yaxşı türk atları 
götürülür». Kloson bu tayfanın Usruşanda və Fərqanədə, yəni bu vaxt türkeşlərə məxsus olan onun 
vilayətlərində olduğunu göstərir. Güman edirəm ki, mətn belə oxunmalıdır: «Qara yun (t)lıq», burada 
yunt at deməkdir. Deməli, qara atlı süvarilər, bu vaxt bu yerdə yalnız türkeşlər ola bilərdilər. 
 
310 
 
üçün yenilik idi. Hunlar, türklər və qədim monqollar «Əbədi səmanı» — həyatın 
qanuni mənbəyini, dünyəvi qayda-qanunu üstün tutur, onu maddi «Mavi səma»dan 
fərqləndirir və ona pərəstişi ilə eyniləşdirmirdilər. Öz təbiətinə görə hər iki pərəstiş 
obyekti yeni əqidə ola bilməzdi: Əbədi səma bəşəridir və ona bütün xalqın etiqadı 
vardır, əcdadlarımız özümüzküdür, yadlar onlara hörmət etməməlidir. Səma — 
Yerə aid oxşar sitayişlər uyğurlarda da var, lakin İdigan xanın vaxtında bu 
manixeyçiliklə əvəz olunmuşdu. 
Uyğur xristianları vətəndaş müharibəsi vaxtı xanın düşmənləri sırasında 
qalmaqla böyük bir səhvə yol verdilər. Onların nüfuzu azaldı, bu da manixeyçilərin 
yolunu təmizlədi. 
Moyançur xanının özü köhnə dinə sitayiş edirdi. Bu, onun yazdığı mətndən 
də görünür: «Mən yayı öz malikanəmdə keçirmişəm, mən orada yaka (yaka 
yakalaladım) qurdum. «Yaka» sözü Ramstedt tərəfindən tərcüməsiz verilmişdir, 
lakin onun mahiyyəti S. E. Malov tərəfindən açılmışdır — haqq vermək, bəzən isə 
«icarə» deməkdir. Mövcud mətndə bu, uğurlu yürüş üçün təşəkkürlə dua etmək 
deməkdir. 
Orxon çindilli yazılarda qəbul edilmiş manixeyçilik «Deni loqu (yuy) 
Momişisyedu den mişi xe Qyuylu» xanına aid edilir, 763-cü ildən sonra baş vermiş 
Şi Çao-i üsyanının yatırılmasından sonra gəlir. Bu, Xuay Enya üsyanı zamanı çin-
uyğur ittifaqının pozulmasına uyğundur. Belə ki, Çində manixeyçilik iyrənc təlim 
hesab olunurdu, xristianlığa isə yol verilirdi, bu da təsadüfi deyildir ki, dini və 
siyasi görüşlər bir-birinə uyğun gəlirdi. Beləliklə, biz uyğurların müraciətini 766—
767-ci ilə aid edə bilərik. Doğrudur, VII—VIII əsrlərdə manixeyçilik bütün 
Asiyada təbliğ olunurdu, lakin manixeyçilik yalnız uyğurlarda möhkəmlənirdi. Özü 
də uyğur xanları Çində və Orta Asiyada öz tərəfdarlarını əzmlə müdafiə edirdilər. 
Beləliklə, Uyğurlarda ideologiyanın radikal şəkildə dəyişilməsi faktı tam 
yəqinliklə müəyyən olunur. Təəssüf ki, bu dəyişikliklərin nə vaxt və hansı şəraitdə 
baş verməsini özümüz üçün aydınlaşdırmaq sahəsində çin və ərəb müəlliflərinin 
verdikləri məlumatlar çox natamamdır. Lakin Orxon çayı vadisində uyğurların 
Çindilli abidəsi yeni dinin tətbiq edilməsi haqqında daha çox və maraqlı məlumat 
verir. Abidənin pis saxlanmasına baxmayaraq, o bizi maraqlandıran qiymətli 
məlumatlar verir, bu sətirləri bərpa etmək mümkün idi. Görünür, İdikyan
*
 din 
təbliğatçılarını öz yanına çağırmış və məmurlar qarşısında təbliğat aparmaq üçün 
                                                          
* Pelyo və Vasilyev güman edirdilər ki, Moyançur deyil, məhz odur. Soqdiaların mətni bu haqda söhbət 
açır. «Parlaq dini» qəbul edən xan — Gül-Bilgəxanın oğlu, yəni Moyançurun oğlu «Tenqride bolmış il-
itmiş bilgə xaqan», yəni «Səmada yaranan dövlətquran müdrik xaqan» titulunu daşıyır. Soqdio mətni 
yarımçıqlığına baxmayaraq, çin mətnindən aydındır:» «...biz kafir qanununa malikdik. Səma 
hökmdarı... ilahi Mananın odlu-işıq təlimini qəbul etmişdir. Bundan sonra səma hökmdarı orda... 
Hamıya demişdir: «Qəbul edin!» Buna görə də.. biz itaət etməyi gətirdik». 
 
311 
 
onları ali qanun təlimçisinə vermişdir. O, gözəl natiq idi: «onun mühakimələri çay 
kimi axırdı, odur ki, o uyğurlarda əsl təlimi aşkara çıxara bilirdi». 
Uyğurların əyanları əvvəlki səhvlərini başa düşərək... bu təlimi yaymaq, yad 
əxlaqı ölkədə mənimsəmək, qətlin yerinə yetirildiyi malikanəni xeyirxahlığı yayan 
hökmdarlığa dəyişmək» barədə əmr aldılar. 
Dini islahat baş tutdu. «Yuxarı vəzifədə duranlar necə fəaliyyət 
göstərirlərsə, aşağıdakılar da eləcə (elə) hərəkət edirlər. Babilistanda manixey 
patriarxı kimi başa düşülən «Etiqad şahı» baş vermiş hadisəni bəyəndi və «bütün 
ruhanilərə və manixeylilərə təbliğat aparmaq üçün dövlətə daxil olmağa əmr 
verib». 
Abidənin mətninə müvafiq olaraq, Cüveyni uyğurların müraciətini təsvir 
edir. O, «onlarda» cadugərlik elminin olmasını qeyd edir, bu sahədə çalışan 
mütəxəssisləri isə «kama» adlandırır. O, uyğurların baxışlar sistemini din deyil, 
yalnız ruhlar — iblislər ilə ünsiyyətdə olan praktik fəaliyyət hesab edir. Biz də 
bunu həmçinin din deyil, cadugərlik adlandırarardıq. Kamların təsiri çox böyük idi, 
belə ki, onlar xəstələri müalicə edir, falçılıqla məşğul olurdular. Özü də sonuncu 
vəzifələri onları xanın məsləhətçiləri sırasına çıxarıb, knyaz edirdi. Bu, 
şamanizmin yaxşı öyrənilmiş və orijinal olmayan klassik forması idi. 
Cüveyni manixeyləri «tuinlər, «nome» — qanun kitabından xəbər verən 
adamlar adlandırır. «Nom» — fars sözüdür və bu günə qədər monqol dilində 
müqəddəs kitablar adı kimi qorunub saxlanmışdır. Görünür, manixeyçiliyin 
təbliğatçısı Xətaidən gəlib, Cüveyninin dövründə isə Yeddisunu Xətai 
adlandırırdılar. 
Kamlar və manixeyçilər arasındakı disput Cüveyninin mənbəyində ətraflı 
təsvir edilmişdir: «...Hər cür, qalib gələcək din təlimini öyrənmək üçün hər iki 
partiyanı bir-birinə qarşı qoyurdular. Nomçular özlərinin «Nom» kitablarını 
oxumağa başladılar. «Nom» onların bilik və ehkamı deməkdir, o, uydurma əfsanə 
və rəvayətləri özündə əks etdirir, bütün peyğəmbərlərin verdikləri göstəriş və 
təlimlərlə əlaqədar olaraq onun məzmununda yaxşı nəsihətlər də vardır, orada 
deyilir ki, inciklik və haqsızlıqdan və ona bənzər xüsusiyyətlərdən özünü 
saxlamaqla şər işlərə görə xeyirxahlığı heyvanlara və digər canlılara əzab 
verməkdən çəkinməyi üstün tutun. Onların dini təlimi və inamları çoxtərəflidir, 
lakin daha çox ruhun köçürülməsi təliminin tərəfdarları onlara bənzəyir. Onlar 
«Nom» kitabını bir qədər oxuduqda kamlar lap mat qaldılar. Bu səbəbə görə də 
(uyğurlar) bütpərəstliyi (manixeyçilik, yaxud şamanizmi Cüveyni hətta 
bütpərəstlərin dini hesab etmir) mənimsədilər və tayfanın böyük bir hissəsi onların 
ardınca getdi.
*
 
                                                          
* V. V. Radlovun «К вопросу об уйгурах, стр. 60—61» kitabından sitat gətirirəm. Cüveyni uyğur 
xanını Buku xan adlandırır, o, Soqdia yazılı mənbələrində Buqu xan adlanır. Bu onu göstərir ki, 
Cüveyni bizə qədər gəlib çatmayan Soqdiya mətnlərindən uyğurların fikrini gətirir. 
312 
 
Cüveyninin mətnləri və yazılı abidələr bir-birinə yaxındır və şübhəsiz bir 
hadisə barədə söz açır. Tamamilə aydındır ki, XIII əsrin tarixçisi artıq o dövrdə 
Orta Asiya sönməkdə olan manixeyçiliyi və yayılmaqda olan buddizmi bir yerdə 
qarışdırır. «Kamil» manixeyçiləri o türk sözü olan «tuinlər» adlandırır, bu söz çin 
dilindəki Sao — yen sözündən yaranmışdır.. yəni «insan yoldadır» (budda 
kamilliyi) deməkdir.. Sonra o öz müasirləri olan uyğurları — buddaçıları qədim 
dövrün manixeyçilərindən fərqləndirmir, təsdiq edir ki, təsvir edilmiş müraciətin 
səbəbinə görə onlar şərqdə islama qarşı daha düşməndirlər və ona nifrət edirlər. 
Lakin narrativ və epiqrafik mənbələrin verdiyi məlumatlar bu müraciətin buddizmə 
deyil, manixeyçiliyə aid edildiyini müəyyən etmək imkanı verir.
*
 
Dönmənin çox sürətlə baş verməsini belə bir faktdan görmək olar ki, artıq 
768-ci ildə uyğurlar dörd vilayətdə manixeyçiliyin yayılmasını çinlilərdən xahiş 
edirdilər. Çinlilər bu xahişi həvəssiz yerinə yetirirdilər. Manixeyçilik çinliləri daha 
çox ona görə pərt edirdi ki, onlar bu dini seçmiş ailələrə onu qadağan edirdi, çünki 
bu din kollektiv pozğunluğu yaymaq yolu ilə əldən düşməyə icazə verirdi. Lakin 
bundan başqa manixeylərin özləri özlərinə qarşı münasibətlərin kəskinləşməsinə 
imkan verdilər. Hətta ən çətin vaxtlarda belə onlar dini dözülməzlik nümunəsi 
göstərdilər. 
İlk növbədə yazılı abidə mətninin özü bu haqda söhbət açır: «Kafirlər 
bilmədən şeytanı budda hesab edirdilər. Bu, buddaçıları şeytanın pərəstişkarları 
yox, bütpərəst hesab edən xristian yaxud müsəlmanlara nisbətən son dərəcə başqa 
dünyagörüşü idi. Sonra belə bir məlumat verilir ki, guya manixeylərin 
bütxanalarında iblis təsvir edilir ki, Budda onun ayaqlarını yuyur. Görünür, 
buddaçılar bunu eşidilməmiş hörmətsizlik kimi qəbul edirdilər. 
Lakin bu azmış kimi manixeylər üstünlük qazanaraq onların özlərinə qarşı 
tətbiq edilmiş tədbirləri məğlub olmuş rəqiblərinə qarşı tətbiq etdilər. «İblislərin 
həkk olunmuş və çəkilmiş təsvirləri hər şeyi yandırmağı, ruhlara dua oxumağı, 
iblisə itaət etməyi əmr edir...».
*
 Güman etmək olar ki, buddaçıların Uyğuriyada 
yaşaması asan olmamışdır. 
Manixeyçiliyin təntənəsi uyğurları bütün qonşularla dalaşdırdı. Orta 
Asiyada müsəlmanlar, Tibetdə buddaçılar, Çində konfutsililər, Qırğız xaqanlığında 
şaman tərəfdarları — hamı yeni təlimi vəhşi pozğunluq kimi qəbul edirdilər. Uyğur 
xanlığının özündə aşağı təbəqələr öz bədənlərini taqətdən salmağı saxlamağa və 
                                                          
* Radlovun güman etdiyi kimi N. Rissh uyğurların müraciətinin 763-cü ilə aid edildiyini göstərir. Lakin 
öz tarixini əsaslandırmaq üçün heç bir əsas gətirmir. 
* O vaxt Uyğur xanlığı hüdudlarında bir çox türk qəbirüstü abidələri dağıdıldı. Bununla əlaqədar olaraq 
A. D. Qraqın konsepsiyasını yada salmaq lazımdır, onun fikrincə «balban» sözü türk qəbirlərində guya 
öldürülmüş düşmənləri təsvir edən daşa deyilirdi. (A. D. R a ç, Древне-тюрские изваяния, стр. 76—
77). Birincisi, uyğurlar öz əcdadlarının heykəllərini çətin məhv edərdilər. Sonuncu ad öldürülmüş 
düşmənləri təsvir edən yalnız saldaşlara aiddir. 
 
313 
 
üzücü əxlaqsızlığa qarşı mübarizə aparmaq üçün çətin ki, doktrina qəbul edərdilər. 
Lakin «tarix göstərir ki, Monidən olan kuyxus kexanı ümumi dövlətdir, yəni uyğur 
xanı manixeylərin iclası ilə özünü o qədər bağlayırdı ki, onun eli taxt-tac və 
səcdəgah arasında müqavilə bağlanmasına çevrildi. 
Uyğuriyada manixeyçiliyin tətbiq edilməsi yazının dəyişməsinə səbəb oldu, 
uyğur əlifbası adlanan yeni əlifba yarandı. Bu əlifba yeni Soqidian yazıları 
əsasında yaradılıb və öz sadəliyi, rahat olması ilə fərqlənir. Sətirlər yuxarıdan aşağı 
və soldan sağa yazılır. Manixey, xristian və müsəlman mətnləri, habelə Turfandakı 
hüquqi sənədlər bu əlifba ilə yazılmışdır. Onlardan ən qədimi manixey 
sənədləridir, belə ki, budda uyğur və uyğur-müsəlman abidələrinə nisbətən 
manixeylərin fonetika və qrammatikası orxon-yenisey daş abidələrindəki yazılara 
yaxındır. 795-ci ilin abidəsində orxon-çin dilində verilmiş dörd sətir tarixi məlum 
olan ən erkən mətndir. Yazı çox pis qorunub saxlanmışdır, lakin o şübhəsiz ki, 
yuxarıda göstərilmiş, yəni daş üzərində həkk olunmuş çin mətni ilə əlaqədardır. 
Bizim sərəncamımızda mətn — orta əsrlərdə iran adı — Xuastuanift ilə, 
daha doğrusu, onun manixey — Suriya dilindən uyğur dilinə tərcümə olunmuş 
peşmançılıq duası vardır. S. E. Malov belə hesab edir ki, tərcümə hələ V əsrdə 
edilmişdir, amma tarixin bütün gedişi bunu istisna edir. Uyğurlarda manixeyçilik 
yalnız VIII əsrdə qeydə alınmışdır və türklərdə manixeyçilik olmamışdır. Deməli, 
manixeyçilik Böyük çölə VIII əsrin ikinci yarısından etibarən daxil edilmişdir, bu 
vaxt ərəblər soqdiyalıların müqavimətini qırmışdı və manixeylər həyatı xilas etmək 
naminə çiçəklənən vadilərdən vəhşi çöllərə qaçmaq məcburiyyətində qalmışdılar. 
Duanın imzası vardır. «Betyurmiş — tarxan Xuastuanifti — dinləyicilərin günahı 
haqqında dua oxumağı qurtarmışdır». Görünür, Betyurmiş tarxan «kamil» şəxs 
imiş (manixey ierarxiyasının ən yüksək rütbəsi) və tamamilə əlamətdar haldır ki, 
manixeyçiliyin təbliği zadəganların nümayəndələri vasitəsi ilə aparılırdı. 
Lakin sadə uyğurlar da yeni dinin gücünü öz üzərlərində hiss edirdilər. 
Manixeylərin qanunu pəhriz saxlama günlərini nəzərdə tutur, bu qanuna görə hətta 
yağ və süd belə yemək qadağandır. Uyğur çobanları və ovçuları acından ölməmək 
üçün dirrik yaratdılar. Çöldə bu yol ilə əkinçilik yayılmağa başladı. 
Manixeyçiliyin öz təbliğatçıları əldə etdikləri müvəffəqiyyətlərdə öz 
məmnunluqlarını belə sözlərlə ifadə etmişdilər: «Buğlanan qan ilə dolu, vəhşi 
əxlaqlı bir ölkə tərəvəzli bir ölkəyə, ölüm hadisələri olan bir ölkə — xeyirxah işlərə 
can atan bir ölkəyə çevrildi». Bu geniş mənalı deklemasiyanın şeylərin həqiqi 
vəziyyətini əks etdirməsi şübhəlidir. Uyğurların təbii davakarlığı orucluq və 
ibadətdən silinib getməmişdir, Uyğuriyanın xarici siyasəti fəal olaraq qalmaqdadır. 
Başlanmış tərəqqi. Çöldə yeni qaydaların tətbiq edilməsi ticarətin 
inkişafına faydalı təsir göstərdi. Doğrudur, salnamələrdə bu haqda birbaşa göstəriş 
olması da, numizmatika bu barədə inandırıcı məlumat verir. Minusin hövzəsində 
Tan dövrünə aid çoxlu sikkələri tapılmışdır. 621-ci ildə zərb edilmiş 45 sikkə 
Sibirə gəlib çıxmışdır, görünür, türklər Tan imperiyasına tabe olduğu vaxt, yəni 
314 
 
630—680-ci illərdə ora düşmüşdür. Sonra İkinci xaqanlıq dövrünə aid fasilə olur, 
sonra isə 758—759-cu illərə aid 12 sikkə, daha sonra isə IX əsrə yaxın olan dövrə 
aid cəmi 6 sikkə tapılır. 
VIII əsrin sonunda ticarətin dayandırılması barədə fikirləşmək düzgün 
olmazdı. Əksinə, ticarət genişləndi, amma ərəb və turfan tacirləri çin 
rəqabətçilərini döydülər. Hər üç ildən bir Minusin hövzəsindən xilafətin 20—24 
dəvəyə naxışlı parçası yüklənmiş karvanı gəlib keçirmiş. Əgər uyğuriyanın 
vilayətlərinin yalnız birinə bu qədər dəvə gedirdisə, onda bəs mərkəzə nə qədər 
karvan yola düşürdü. 
Uyğurların paytaxtı türk xanlarının qərargahına bənzəyən gecə 
çadırlarından ibarət düşərgə deyildi. Türklərdən fərqli olaraq uyğurlar şəhərlərdə 
geniş quruculuq işi aparırdılar, həm də bu iş soqdiyalılara və çinlilərə tapşırılırdı. 
758-ci ilə qədər Selengi çayının sahillərində Baybalıq şəhəri tikildi. Bu dövrə yaxın 
vaxtda isə Uyğuriyanın paytaxtında — Qaraqurumda çin yazısı ilə sütun ucaldıldı. 
Uyğuriya son dərəcə sürətlə mədəni bir ölkəyə çevrildi. 
 
XXVIII fəsil 
 
AN LUŞAN ÜSYANI 
 
Böyük Çin. 751-ci ildəki uğursuzluq həm Şərqdə, həm də Qərbdə 
İmperiyaya çox güclü təsir göstərdi. 754-cü ildə yağan yağışların və daşqınların — 
təbii fəlakətlərin sayəsində yaranmış vergilərin və aclığın artmasından bütün 
ölkənin narazı olması ordunu bürüyən narazılıq kimi hökuməti heç də narahat 
etmirdi. İmperiya ordusu zərbəçi dəstələrdən — süvari ox atanlardan və dəmir 
geyimli döyüşçülərdən, habelə çoxsaylı köməkçi vasitələrdən: piyadalardan, araba 
nəqliyyatından, xidmət sahələrindən, intendant qoşunlarından və s.dən ibarət idi. 
Qoşunların nəhəng miqdarda olması onunla izah olunur ki, bütün bu döyüş 
qabiliyyəti olmayan dəstə onların sırasına daxil idi. Lakin köməkçi vasitələr 
olmadan süvari oxçular və dəmir geyimli döyüşçülər vuruşa bilməzdilər, çünki 
əgər döyüşçülər özləri öz atlarına qulluq etsələr, silahlarını təmizləsələr, odun 
daşısalar və yemək hazırlasalar onda onlar oxun yayını qulaqlarına qədər çəkmək 
və ağır qılıncla vuruşmaq üçün kifayət dərəcədə dincələ bilməzlər. 
VIII əsrdə yerinə yetirilən taktika şəraitində döyüş bir an içində həll olunur, 
ordunun zərbə hissəsinin bütün qüvvələri məhz bu an üçün toplanırdı. Məlumdur 
ki, zərbəçi dəstənin böyük bir hissəsi köçərilərdən ibarətdir, onlar uşaq yaşlarından 
başlayaraq at minməyi və ox atmağı öyrənirlər. Bu qoşunun bir hissəsi 682-ci ildə 
Ordosdan Qütlüğ ilə birgə getmişdilər, amma onları əvəz edənlər də köçərilər
*
 
                                                          
* 718—720-ci illərdə sərhəd qoşunları Xebydə Xedunun qoşunundan az idi, lakin An Luşan başçı 
olduqdan sonra ilk növbədə qoşununu köçərilərlə artırdı. 
315 
 
olmuşdu. 75 il bundan əvvəl türkləri hansı hisslər bürümüşdüsə onlara da həmin 
hisslər hakim kəsilmişdi. 
Qələbə, mükafat və qənimət əldə etmək ərəfəsində köçərilər vicdanla 
vuruşurdular, lakin qələbənin qazanılmadığı zaman onlar təqsirkarları axtarmağa 
başlayır, çox vaxt olduğu kimi, hökuməti günahlandırırdılar. 
Çanyandakı Çin məmurları və əyanları sərhəd qoşunlarına yad və 
xoşagəlməz adamlar idilər, sərkərdələr isə köçərilərdən, yəni onların özlərindən 
qoyulmuşdu. Onlar uzun müddət xidməti vəzifələrini yerinə yetirmək işi ilə 
məhdudlaşırdılar, əyalətlərdə qoşuna başçılıq etməyi də onlara etibar etmirdilər, bu 
da onların mənliyinə ciddi təsir göstərirdi. Odur ki, sərhəd qoşunları bütövlükdə 
saray müxalifətinin ixtiyarında idi. 
Sərhəd qoşunlarından başqa, paytaxtın ətrafında qvardiya saxlanırdı, burada 
vaxtilə Tan sülaləsinə yaxınlaşmış zadəgan ailələrindən olan çinlilər qulluq 
edirdilər. Qvardiyada döyüşçülərin miqdarı xeyli çox idi və onlar yaxşı 
silahlanmışdılar, amma hələ döyüş görməmişdilər. Üzdəniraq şimal qoşunları 
onlara qoşulmuşdular, bu qoşunlar əvvəlcə imperator Taytszunun tərəfdarlarından 
ibarət idi. Taytszun məhz onların köməyi ilə 619-cu ildə taxt-taca sahib olmuşdu. 
Sonralar isə qoşun veteran döyüşçülərin övladları hesabına komplektləşdirilir, ona 
görə də onları «atalar və oğullar ordusu» adlandırırdılar. Bu qoşun hər hansı saray 
sui-qəsdinin, yaxud çevriliş etmək cəhdinin müvəffəqiyyətini təmin edir, ya da 
üstün açıb iflasa uğradırdı. Şimal ordusundan əlavə isə Li familiyasına mənsub 
olan mühafizəçilərdən ibarət xüsusi süvari dəstəsi mövcud idi. Bu dəstə hərbi 
əsirlərdən və ev qullarından təşkil edilmişdir. 
Beləliklə, daxili qoşunlar çox idi, lakin onların siyasi mövqeyi daim şübhə 
doğururdu. Bu qoşunlar saraya və oradakı fitnə-fəsada çox yaxın idilər, bəzən 
imperatorun özü ilə belə razılaşmırdılar. Məsələn, hökumətin fikrincə, 731-ci ildə 
mükafatlandırılmaq üçün gələk yolunu tutmuş bir sıra zabitlər özünəqəsdə 
məhkum edilmişdilər. 
Tibet cəbhəsində yaranmış çətinliklər imperatoru xarici düşmənə qarşı 
Şimal ordusunu göndərmək məcburiyyətində qoyur, amma o az müvəffəqiyyət 
qazanır. Bununla əlaqədar olaraq VII əsrdə Çin poeziyasında hər iki qoşun barədə 
verilmiş fikri müqayisə etmək yerinə düşər. 
Sərkərdə An Luşanın rəhbərliyi altında olan nizami yabançı qoşuna Du Fu 
şer həsr etmişdir, o bu şerdə 751-ci ildə qoşunda mövcud olan intizamı və döyüş 
ruhunu təsvir edib. Şer bu qoşunların 755-ci ildə üsyanından bir neçə ay əvvəl 
yazılmışdır. Onların başçısı hunlara qalib gələn məşhur xan sərkərdəsi, başqa şerdə 
isə şahin ilə müqayisə olunur.  
749-cu ildə tibetlilərə qarşı çıxış edən Qe Şulinin ordusunda səfərbərliyə 
alınmış Çin döyüşçülərinin hissləri və əhval-ruhiyyəsi Du Funun təsvir etdiyinə 
bənzəmir. 
316 
 
Dəmir geyimli döyüşçülər «qüssə içində doğma yerlərlə vidalaşır», 
məmurlar isə fərariləri ölümcül döyürlər. Çox süvariçi təlim vaxtı fəxrlə bildirir ki, 
o «sürətlə at çaparkən» belə yaydan tutmur. Bu sadəcə olaraq köçərilər üçün deyil, 
elə bizim üçün də gülməlidir. Doğrudan da bu nailiyyətdir. Sonra sərkərdəyə əxlaq 
dərsi verilir: «O bilməlidir ki, biz insanıq, heyvan deyilik... bizə qarı şallaq 
işlədilməməlidir». Sonra dağ keçidlərinin çətinliyindən şikayət olunur, nəhayət, 
düşmən ilə toqquşma təsvir edilir ki, burada da əzab-əziyyət çəkmiş əsgərlər 
düşmən süvarilərinin təzyiqini dəf edirdilər. Lakin sonra acı ümidsizlik gəlir: 
 
On ildir mən döyüşlərdəyəm. 
On ildir mən axı əsgərəm, —  
Yəni bu müddətdə mənim  
Heç bir xidmətim olmayıb? 
 
Adi tarixdir. Əsgərlər rütbə və mükafat uğrunda apardıqları vuruşmada 
daim məğlub olurlar. Son dərəcə ziddiyyətlidir. Yox, VIII əsrdə çinlilərin qorxaq 
olduğunu fikirləşmək lazım deyildir, amma cənublular xeyli dərəcədə qeyri-adi 
təsir bağışlayırlar, onlarda türklərin, kidanların və dağlı-tibetlilərin malik olduğu 
dözüm çatmırdı. Çinlilər qalalarda müdafiə olunmaq bacarığını itirməmişdilər, 
lakin manevrlə müharibə aparmaq onların xarakterinə uyğun deyildi. Taxt-tac və 
saray öz qüdrətini çin qoşunlarına bağlaya bilməzdi. 
Sarayda isə uğursuzluq hökm sürürdü. Qoca Syuantszun gözəl çin qızı Yana 
aşiq olmuşdu. Məşuqə bundan istifadə edib öz qohumlarını - çinliləri dövlət 
vəzifələrinə yerləşdirirdi, onun ətrafında taxt-tacdan tamamilə döyüş sərkərdələrini 
uzaqlaşdıran əyanlar yaranmışdı. Hakimiyyət qərargahlardan dəftərxanaya, 
sərkərdələrdən xacələrə keçirdi. Vergilərdən və məğlubiyyətlərdən, rüşvətçilikdən 
və özbaşınalıqdan, öz xidmətlərinə qarşı diqqətsizlikdən və məşuqənin 
qohumlarının cah-cəlalından narazı qalanların hamısı yekdilliklə Yan quyfeyi 
lənətləyirdilər.
*
 Lakin bu fəlakətli vəziyyəti aradan qaldırmaq üçün bir nəfər 
tapıldı, bu An Luşin idi.
*
 
                                                          
* O, adlı-sanlı ailədən çıxmış Syuantezunun on səkkizinci oğluna nişanlanmış qız idi. İmperator öz 
sevimli xacəsi olan Qao Li-şiylə əmr etmişdi ki, gözəl bir qız axtarıb tapsın, o da şahzadənin nişanlısını 
imperatorun hərəmxanasına götürüb aparmışdı. 745-ci ildə Yan «Quy-fey» adını, yəni birinci dərəcəli 
kəniz adını aldı və hakimiyyəti yarımimperatriça hüququ əsasında bölməyə başladı (Ç e n X u n. 
Повесть о бесконечной тоске, стр. 125.). 
* Siyasi cəhətdən hazırlığı olmayan Yan Quy-fey zabit An Luşanın yuxarı vəzifələrə qalxmasına kömək 
edirdi, məşuqə onun kobud zarafatlarından və etiketləri bilməməsindən təskinlik alırdı. Məşuqənin 
qardaşı yan Qoçjun imperatorun baş müşaviri olduqdan sonra o An Luşanı xəyanətkarlıq fikirlərinə görə 
günahlandırdı. Yan Quy-fey An Luşanı oğulluğa götürdü. Belə deyirdilər ki, imperatriça sərkərdənin 
məşuqəsidir. 
317 
 
Sərhəd yaxınlığında. An Luşan Çinin təsir altına düşən köçərilərdən idi.
*
 
O, 736-cı ildə diviziyaya başçılıq edərək döyüşü kidanlılara uduzmuşdu. O buna 
görə ölümə məhkum olsa da imperatorun qarşısında özünə haqq qazandırmışdı. An 
Luşan türk cəldliyi ilə çin hiyləgərliyini özündə birləşdirmişdi, o eyni vaxtda hiylə 
işlətməyi və vuruşmağı, məkrlilik etməyi və əmr verməyi bacarırdı. Saray 
müftəxorlarının satqınlığını bildiyinə görə, An Luşan rüşvət vermək üçün pullarına 
heyfi gəlmirdi, elə buna görə də o sürətlə yuxarı vəzifələrə qalxırdı. 
Bu zaman sarayda zadəganlar, yəni yüksək mənsəbli ailələrin üzvləri, 
imtahan vermək yolu ilə rütbə almış «alimlər» arasında mübarizə gedirdi. 
Sonuncuların rəhbəri hesab olunan Li Lin — fu, hökumətin başçısı öz rəqiblərinə 
qalib gələrək tamamilə savadsız köçəriləri hərbi vəzifələrə irəli sürməyə başladı, 
onları təhlükəli hesab etmədi. Bu dalğa An Luşanı ayağa qaldırdı. O, 742-ci ildə 
hərbi islahat vaxtı Mancuriyada, Pinlunda korpus aldı; 744-cü ildə Ordosun 
mərkəzi hissəsində olan Fanyanda daha bir korpus, 752-ci ildə isə Ordosun 
şimalındakı Xedunda korpus almağa nail oldu. 754-cü ildə o süvari qoşunlarını 
ilxılarla təmin etmək məqsədilə özünə hüquq verilməsini xahiş elədi. An Luşan ona 
tabe olan vilayətlərdən böyük gəlir əldə edərək, kidanlardan, tatablardan və tonqra 
tayfasından ibarət səkkiz min seçmə döyüşçü topladı. Həmçinin başçı Abusun 
salamat qalmış türk silahdaşlarını öz ordusuna daxil elədi. Yuxarıda qeyd edildiyi 
kimi, Abus 753-cü ildə Çinlilərin zindanında ölmüşdü. 
An Luşana sadiq olan soqdiyalı tacirlər onun özü tərəfdən «hər yerə ticarət 
etməyə, həm də onun üçün pul qazanmağa və şəraiti öyrənməyə göndərildilər. 
Hətta Çin məmurları arasında belə An Luşan özünə dayaq və həmfikir tapdı. 
Həddən artıq qızğın fəaliyyət, qoşunun artması, sərhədyanı malikanələrin 
bir əldə birləşməsi, bəlkə də bizə gəlib çatmayan kəşfiyyat məlumatları nazir Yan 
Qo-çjunu An Luşana qarşı məhkəmə işi qaldırmağa məcbur etdi. An Luşan işin 
təhqiqatından yayınmadı, şəxsən paytaxta gəldi, özünə çox gözəl haqq qazandırdı 
və 2500 nəfər zabitə vermək üçün mükafat da əldə etdi ki, bu da üsyanqabağı ona 
lazım idi. O, 755-ci ildə 32 nəfər yüksək rütbəli çin zabitini özünün təqdim etdiyi 
köçəri namizədlərlə əvəz olunmasını xahiş elədi. Yan Qo-çjunun müqavimətinə 
baxmayaraq imperator bu xahişi yerinə yetirdi. Lakin An Luşan başa düşdü ki, 
daha məsələni uzatmaq olmaz, odur ki, 755-ci ilin noyabr ayında Xebey əyalətinin 
Yuyyun adlı kəndində təbillər çalındı və Yan nəslini devirmək üçün üsyana çağırış 
elan edildi. 150 minlik sərhəd qoşunu əsgər və zabitlərin tam yekdilliyilə üsyana 
                                                          
* Q. E. Qrumm-Qrjimaylo belə güman edir ki, o hundur. (Западная Монголия, стр. 336); Kordye onu 
kidan hesab edir; Pyulley-blank onu ata xətti ilə soqdiyalı hesab edir, o göstərir ki, onun anası tanınmış 
Aşin de adlı türk nəslindəndir. Başqa mənbəyə görə, An Luşanın atası şimalda yaşayan xu köçəri 
tayfasındandır, o, varlı soqdiyalı tərəfindən oğulluğa götürülübmüş. Guya o, cavanlığında qoyun 
sürüsünə görə ilişmiş, ölüm cəzasının ləğvinin əvəzinə qoşuna götürülmüşdür, elə buradan da onun 
yüksəlişi başlanmışdır. 
 
318 
 
qalxdı. An Luşanın müşavirləri arasında hətta türk şahzadəsi Aşina Çen-Tsin də 
var idi. Belə güman etmək olar ki, çox ciddi olan bir proqram—Yan Quy-feyin 
devrilməsi heç kimi aldatmırdı. Əsgərlər başa düşürdülər ki, onlar öz hüquqlarını 
müdafiə etmək üçun hakimiyyəti ələ keçirməyə gedirlər; çinlilər isə başa 
düşürdülər ki, onların üzərinə xu adlı barbarlar gəlirlər, onları qırmaq lazımdır. 
İmperiyanın birliyi hər tərəfdən dağılırdı. 
Hökumət üsyana An Luşanın Çanyanda yaşayan oğlunu qətlə yetirməklə, 
üsyanı yatırtmaq üçün iki ordu göndərməklə cavab verdi. Ordunun birində 60 min 
nəfər, digərində isə 110 min nəfər döyüşçü var idi. Hər iki ordu darmadağın edildi.
*
 
An Luşan dərhal paytaxtın üzərinə hücuma başladı. Şərqi paytaxt olan 
Loyan şəhəri dərhal onun əlinə keçdi. Şensiyə, Çanyana doğru gedən yolu dağlıq 
keçidi tunqundakı zastava tutmuşdu, şərqdə, Xebey və Xedunda isə kidan 
knyazının oğlu Li Quan-bi üsyançılara qarşı güclü müdafiə təşkil eləmişdi. O, 756-
cı il üsyançıların sərkərdəsi Şi Sımini məğlubiyyətə uğrada bildi, bununla da 
Xebeyin bir hissəsi An Luşana qarşı çıxdı. 
Lakin Lanbao yaxınlığındakı vuruşmada Çin hökumətinin qoşunları 
tamamilə darmadağın edildilər, bu Tunquan qarnizonu arasında çaxnaşmaya səbəb 
oldu. Keçidi müdafiə edən əsgərlər geri çəkildilər və üsyançılar 756-cı il iyulun 10-
da Şensi şəhərinə daxil oldular. 
Amma bu peşəkar əsgərlərin törətdikləri vəhşiliklər Çin əhalisini sülalənin 
möhkəm müdafiəsinə qaldırdı. Halbuki üsyana qədər münasibət skeptik və yaxşı 
deyildi. 
Şair yenicə vəsf elədiyi orduya qarşı münasibətini necə də kəskin dəyişdi. 
O, artıq onun əsgərlərini vəhşi adlandırır, onlar dərhal qatı düşmənə çevrilmişdilər. 
Saraya və hökumətə qarşı olan bütün inamsızlıq bir anlığa yox oldu. «Bu dönüş 
bütün Çin cəmiyyətində baş vermişdi, çünki onlar imperatorun və saray əyanlarının 
qabiliyyətsizliyini görərək üsyançılarla mübarizə aparmaq təşəbbüsünü öz əllərinə 
aldılar. Lakin Çin vətənpərvərlərinin An Luşanın döyüşlərdə bərkimiş və 
qələbədən ilhamlanmış veteran döyüşçülərinə qarşı çıxara biləcək heç bir real 
qüvvəsi yox idi. 
İmperator məşuqəsi ilə paytaxtı tərk elədi, lakin onun şəxsi qvardiyaçıları, 
xüsusi mühafizə dəstəsi tabeliyindən çıxdılar. Onlar hadisələrin gedişini nəzərə 
alaraq islahatların keçirilməsini yaxud sülalənin dəyişdirilməsini istəmirdilər, 
amma daha çox bütün fəlakətlərin səbəbkarı hesab elədikləri Yan quy — feya görə 
ölmək istəmirdilər. 
                                                          
* Vilayətlərdə elə bir vəziyyət yaranmışdı ki, hərbi işləri görmək üçün əsgər çatışmırdı... Əsgərlər və 
zabitlərin adı yalnız kağız üzərində idi. Silahlar, atlar, yeməklər bişirmək üçün iri qazanlar, çadırlar 
hazırlanmışdı. Əsləhələr saxlanan anbardan verilmiş zirehlər sıradan çıxmış, nizələr və qılınclar pas 
atmış, kütləşmişdi. Varlı ailələrdən olub imperatorun qvardiyasını təşkil edən cavanlar həm intizamsız 
idilər, həm də təlim keçməmişdilər (B a x: həmçinin Şan Que, Очерки., səh.. 236—237). 
 
319 
 
İmperatoru müşayiət edən əyanların dediyinə görə nazir Yan Qo çjun 
narazılıq alovunu sakitləşdirmək məqsədilə özünə qəsd etmək barədə göstəriş 
almışdı. O, borcuna sadiq qalaraq yolda özünü asdı. Əyanlar bundan məmnun 
oldular, lakin əsgərlər Yan quy-feyin həyatını tələb etdilər. Onu imperatorun 
karetasından çıxarıb nazik ipək qaytanla boğdular. Qocalıb əldən düşmüş 
imperatorun özünü isə oğlu Li Xenin (Əbədi titulu — Sutszun) xeyrinə taxt-tacdan 
əl çəkməyə məcbur etdilər. İmperator yalnız bununla öz həyatını xilas eləmiş oldu. 
Taxt-tacdan əl çəkmiş imperatoru Sıçuana apardılar və keçilməz dağ 
başındakı qəsrdə gizlətdilər. Çanyan isə An Luşana döyüşsüz verildi. Paytaxtın Çin 
əhalisi vahimə içində gözü baxdıqca hara gəldi qaçmağa başladı. 
Hətta Çanyanda yaşayan türklər belə üsyançılardan qaçırdı. Onlar başda 
knyaz Aşina Tszin-li olmaqla Ordosa gəldilər, orada yaşayan köçəriləri ayağa 
qaldırdılar və hücum edən üsyançılara Şensi üzərinə arxadan yürüş etmək üçün 
onları razılığa gətirdilər. Bu təxribatçılar hücumun qarşısını aldı, mahiyyət etibarilə 
yürüşün taleyini həll etdi, meydana yeni qüvvələrin daxil edilməsinə imkan verdi. 
Qərbdəki hərbi korpuslar taxt-taca sadiq qaldılar. Şofondakı ordu komandiri 
Qo-Tszı-i, Qərbi əyalətdəki qoşunun sərkərdəsi Li Sı-ye və taxt-tac varisi olan Li 
Xen müqavimət hərəkatına başçılıq etdilər. Lakin onların qüvvəsi az idi, buna görə 
də qonşu ölkələrdən kömək almaq məqsədilə dərhal səfirlər göndərildilər. 756-cı 
ilin sentyabrından etibarən uyğurlar və tibetlilər üsyanı yatırmaq üçün öz 
köməklərini təklif etdilər. Mövcud halda siyasi məsələ şəxsi məsələ ilə uyğun 
gəlirdi. Üsyançıların məhv edilməsi imperator ordusunun məhv edilməsi demək 
idi. Çinin daxilində müharibə etmək isə zəngin qənimət əldə etməyi vəd edirdi. Li 
Sı-ye özünün nizami qoşunundan başqa 5 min nəfər xotanlı şato türklərini və qara 
köynəkli daşiləri, yəni abbası ərəblərini gətirmişdi. Sutszun cənubda yarımvəhşi 
maniləri muzdla tutmuşdu. 756-cı ilin oktyabr ayında uyğurlar yürüşə çıxdılar. 
Moyançur xan əvvəlcə kömək göstərmək məqsədilə razılaşdığı şərtləri bildirdi: o 
sülh və qohumluq barədə müqavilə bağlamağı tələb etdi. Onun süni vassallığı bu 
müqaviləni ləğv elədi və onu bərabərhüquqlu müttəfiq mövqeyinə çıxardı. 
Yeni imperator olan Sutszun bütün şərtləri qəbul etdi, özü uyğurlardan qız 
aldı və onu «müdrik (bilgə) qadın» səviyyəsinə qaldırdı. Bundan sonra xan An 
Luşana birləşmiş olan tonqra tayfasını da darmadağın elədi və 756-cı ilin dekabr 
ayında Xuyanqu vadisində Qo-Tszı-i ilə birləşdi. 
Tonqra tayfası daxilindəki parçalanma onu göstərir ki, üsyanın çöldə də 
özünəməxsus əks-sədası olmuşdur. Üsyan etmiş tonqralıların başında imperatorun 
generalı Puqu Xuay-enyanın oğlu Puqu Bin dururdu. General öz oğlunu əsir alaraq 
xəyanət etdiyinə görə onu öldürdü: vətəndaş müharibəsinin şiddətlənməsi onun 
iştirakçılarının əsəblərini son dərəcə gərginləşdirdi. Lakin tonqralıların üsyanının 
uğursuzluğa düçar olması təsadüfi deyildir: imperiyanın səhra ordusunun məhv 
edilməsi Uyğur xanlığına tam müstəqillik verirdi, bu məqsədə çatmaq üçün isə Tan 
320 
 
sülaləsini xilas etmək və üsyanı yatırtmaq lazım idi. Uyğur xanları bunu başa 
düşdülər və məqsədlərini həyata keçirdilər. 
Xan Çin sərkərdəsini əvvəlcə «qurd bayrağına» təzim etməyi məcbur elədi 
və bu adətə riayət olunduqdan sonra onu öz yanına buraxdı. Mərasimkeçirmə vaxtı 
ona verilmiş yerdən narazı qalan uyğurların elçisini imperator taxtda oturtmağa 
əmr etdi və onun könlünü aldı. Bundan sonra Cəbqu (yabqu), uyğur taxt-tacının 
varisi 4 min seçmə süvari gətirdi. Çin taxt-tacının varisi onunla qardaşlaşdı. Sadə 
qəlbli uyğurlar riqqətə gəldilər və onlara göstərilmiş şərəfdən məmnun oldular, 
səxavətli sahiblərinə təşəkkür etmək arzusu ilə yaşadılar. Onların fəaliyyətinə 
rəhbərlik etmək üçün süvarilərin sərkərdəsi Puqu Xuay-en təyin olundu. Xuay-en 
buqu tayfasının ağsaqqalının oğlu idi, o, yəni ağsaqqal öz tayfası tərəfindən 
öldürülmüşdü. Qatil edam olundu. Öldürülən ağsaqqalın oğluna isə rütbə və çin 
tərbiyəsi verdilər; o, çox istedadlı və sadiq adam çıxdı. 
Lakin yadellilərin köməyi Çin əhalisinə baha başa gəldi. 
Muzdla tutulmuş müttəfiqlər nə düşmənə, nə də dostlara aman verirdilər. 
Onlar Çinə varlanmaq üçün gəlmişdilər, sonralar bu məqsədlərinə yeganə məlum 
olan talançılıqla məşğul oldular. 
Bununla belə üsyançıların düşərgəsində hər şey yaxşı getmirdi. An Luşan 
görmə qabiliyyətini itirdi və buna görə də əsəbi və qəddar oldu. O, öz tabeliyində 
olanları təhqir edir, vurur, bəzən isə hətta xırda müstəqillik göstərdiklərinə görə 
edam elətdirirdi. Lakin onlar cəsur adamlar idilər, 757-ci il yanvarın 30-da müşavir 
Yan Çjuan və xacə Li Çju-er sərkərdənin çadırına daxil olub onu öldürdülər. 
Qatillər bu ölümü qısa müddət ərzində gizlədə bildilər, xotanlar Şato türkləri və 
birmanlılar imperiyalı zəif olan oğlunu isə onun varisi elan etdilər, sonra 
imperatorun ölümünü bildirdilər və oğlunu taxt-taca oturtdular. Yan Çjuan hər 
şeyin sahibi oldu. 
Bu vaxt hökumət qoşun toplaya bildi: uyğurlar, ərəblər, xotanlar Şato 
türkləri və birmanlılar imperiyanın nizami qoşunlarına qarşı Çinin müdafiəsinə 
qalxdılar. 757-ci ilin sentyabr ayında Finşuy çayının sahilində düşmənlər 
qarşılaşdılar. Xuay-en uyğurlara başçılıq edərək üsyançıların ordusunun arxasına 
keçdi. O, bu zaman pusquda duranlarla qarşılaşdı, onları axırıncı süvariyə qədər 
qırdı və sonra isə arxadan zərbə endirdi. Eyni zamanda xotanlılara, ərəblərə və 
şatolara başçılıq edən Li Sıye üsyançılara üzbəüz hücum elədi. Üsyançılar 
darmadağın edildilər, onların itkisi 60 min nəfər oldu, lakin bu rəqəm adi şişirtmə 
idi. Çünki kampaniya başa çatmamışdı. Əgər üsyançıların ordusu həqiqətən şəxsi 
heyətin 40 faizini itirmişdilərsə onda kampaniya davam edə bilməzdi. Burada onu 
da nəzərə almaq lazımdır ki, onun arxa cəbhəsini uyğurlardan və kidanlardan 
mühafizə etmək lazım idi. 
Şi Sımin şərq ordusuna başçılıq edərək Xebey şəhərini tutdu və imperiya 
sərkərdəsi kidanların knyazı Li Quan-bini Tayyuan qalasında mühasirəyə aldı. 
Qalanı mühasirədə saxlamaq ona baha başa gəldi, çoxlu adamı qırıldı, lakin o, 
321 
 
qalanı ala bilmədi və üsyançılar paytaxtı və üsyanın mərkəzi olan Fayan şəhərinə 
geri çəkildi. Onun müstəqilliyi və müstəqil hərəkət etməsi Yan Çjuanda şübhə 
oyatdı. Yan Çjuan Şi Sımini müşahidə etmək məqsədilə bir neçə zabit göndərdi. 
Lakin Şi Sımin casusları görmək belə istəmirdi. O, göndərilmiş müşahidəçiləri 
həbs etdirdi və Sutszuna itaət eləməyi, Fanyan şəhərini və 80 min nəfər döyüşçünü 
təklif elədi. Sutszun təklifi məmnuniyyətlə qəbul etdi və Şi Sıminə təmtəraqlı titul 
verdi, onun sərkərdəliyini təsdiq etdi. 
Üsyançıları Xenyanda qırmaq qalırdı. Xuay-en Fınşue yaxınlığında qələbə 
qazanaraq uyğur, ərəb və birma qoşunları ilə birlikdə Çanyanı tutdu,
*
 sonra 
Şançjuya gedib Sin-dyan karvansarası ətrafında üsyançılarla vuruşdu. Mənbələr bu 
döyüşün nəticələri barədə susurlar. 
Bununla bərabər müstəqil uyğur dəstəsi Nanşanyanın cənub yamaclarında 
(görünür, Sinin yaxınlığındadır) üsyançıların qoşununu məhv etmək üçün tapşırıq 
aldı. O, bu tapşırığı yerinə yetirdi və yenidən şimala qayıtdı. Bu vaxt Qo Tszı-i-nin 
qoşunu hərəkətə gəldi. Üsyançılar bu qoşunu sıxışdırdılar. Uyğurlar bunu bilib 
onların arxasına keçdilər və zərbə endirdilər. Qəfil zərbə qoşun arasında 
çaxnaşmaya səbəb oldu və üsyançılar qaçmağa başladılar. Yan Çjuan Loyan 
şəhərini ataraq An Luşanın zəif ağıllı oğlu ilə birlikdə Sarı çayın arxa tərəfinə geri 
çəkildi. Burada uyğurlar nə üçün Çinə gəlmələrini göstərdilər: hər yerdə qarət və 
zorakılıq başlandı. Sakinlər budda monastırlarında öz «xilaskarlarından» qaçıb 
gizlənirdilər. Uyğurlar iki monastırı yandırdılar və 10 min nəfərə yaxın adamı 
qılıncdan keçirdilər. Çinlilər arasında onlara yol göstərənlər də tapıldı. Qocalar 
uyğurların başçılarına 10 min top ipək gətirib verdikdən sonra onlar qarəti 
saxladılar və çıxıb getdilər. 757-ci ildə olmuş kampaniya belə qurtardı. 
Sutszun qələbə qazanaraq öz atasını paytaxta göndərdi, hakimiyyət və taxt-
tacı ona verdi. Lakin taxt-tacın varislik üzrə verilməsinə görə dərhal didişmələr 
başlandı. Şi Sıminin hərəkətləri barədə xəbər vermək üçün onun yanına da 
çuğulçular göndərildi. Şi Sımin dözməyib onların hamısını qətlə yetirdi ki, bu da 
hökumətlə əlaqəni kəsmək və üsyanı yenidən başlamaq demək idi. 
Bu faktın özü göstərir ki, üsyanın kökləri sərkərdələrin şöhrətpərəstliyi ilə 
bağlı deyildir, çünki belə hallarda qoşunu uzun illər boyu ölüm-dirim mübarizəsinə 
cəlb etmək mümkün olmazdı. Görünür, təkcə Şi Sımin deyil, həm də onun bütün 
döyüşçüləri çuğulların və bürokratların pəncəsinə keçməkdənsə döyüş meydanında 
əldə silah olmağı daha üstün tuturdular. Güman etmək olar ki, onlar əfv olunma 
                                                          
* Uyğurların yabqusu Çanyanı qarət etmək istədi, lakin o, Çin şahzadəsinin şəhərə qoşun daxil 
olmaması barədə xahişi ilə razılaşdı. Yabqunun özü isə silahdaşlarını qarət və zorakılıqdan saxlamağı 
mümkün hesab eləmirdi. 
 
322 
 
vədlərinə inanmırdılar və dəyişən hərbi səadətlərini bir də sınaqdan keçirməyi 
üstün tuturdular.
*
 
Beləliklə, müharibə yeni qüvvə ilə başladı. 
758-ci ildə uyğurlar qırğızların üstünə yürüş etməklə məşğul oldular, onları 
bir kompaniya müddətində tabe elədilər. Bu zaman üsyançılar yenidən hücuma 
keçdilər və hərbi əməliyyatlar Xenyanda inkişaf etməyə başladı. İmperator 
uyğurlardan kömək almaq üçün yenidən müraciət elədi, o bunu da yaxşı bilirdi ki, 
müttəfiqlər əhali ilə üsyançılardan da qəddarcasına rəftar edirlər. 
Çinin alçaldılması. Hadisələr uyğurlar üçün nəzərdə tutulduğundan da 
yaxşı oldu. Çinlilərin qalib gəlməsi üçün uyğurlara hər il 20 min ton ipək 
verilməliydi. 758-ci ildə imperator özünün kiçik yaşlı qızını qoca uyğur xanına ərə 
verdi və onun xan titulunu, yeni Uyğuristan və Çinin bərabərliyini tanıdı. Belə 
qeyd edildi ki, imperator və xan doğma qardaşdırlar. 
Xan razı qaldı və imperatora 500 at, samur xəzi və ağ rəngli yun parça və 
bundan əlavə üsyançılarla mübarizə aparmaq üçün 3 min süvari göndərdi. 
759-cu ilin baharında Qo-Tszı-i və səkkiz sərkərdə An Luşanın oğlunu 
Xenandakı Yeçen şəhərində mühasirəyə aldılar. Üsyançılar möhkəm müdafiə 
olunur, kömək gözləyirdilər. Şi Sımin onlara köməyə gəldi. Onun süvari qoşunu 
düşməni arxadan narahat etdi, arabaları ələ keçirərək imperator ordusunu 
bütünlüklə taqətdən saldı. Nəhayət, döyüş baş tutdu. Döyüşün qızğın vaxtında 
ağacların kökünü yerindən çıxaran qasırğa - tufan oldu. Hər iki ordu idarə 
olunmağı itirdi. Əsgərlər qaçmağa başladılar: üsyançılar şimala, imperator ordusu 
isə cənuba qaçdılar. Təcrübəli sərkərdə olan Şi Sımin qoşunda birinci olaraq qayda 
yaratdı və düşməni təqib etdi. Qo Tszı-i qaçıb soyğunçuluqla məşğul olan 
əsgərlərini toplaya bilmədi. O, Loyan şəhərini tərk elədi və qərbə doğru getdi. Şi 
Sımin An Luşanın ağıldan zəif olan oğlunu öldürtdü və 759-cu ilin may ayında 
özünü imperator elan elədi. 
Şərqdə imperiya qüvvələrinin komandanı Li Quan-bi Xeyan ətrafında 
üsyançıları dağıtdı, lakin Şi Sımin onu məğlub edib Xeyan və Xuayçjou şəhərinə 
yiyələndi. Onsuz da üzülüb əldən getmiş ölkənin bütün qüvvələrinin yenidən 
gərginliyi tələb olundu. 
Çinlilərin vəziyyətinin çətinliyi bir də onunla izah olunur ki, taxtdan əl 
çəkmiş imperator Syuan-tszun Çanyana gəlib öz oğlunu şan-şöhrət qazanmış 
Sutszunu hakimiyyətdə sıxışdırmağa başlamışdı. Syuan-tzun hökmdar ata titulunu 
qəbul etdi və əvvəlcə Loyan şəhərinə getdi, sonra isə Çanyan yaxınlığında yerləşən 
qərb sarayında yerləşdi. O, idarəetmə işlərinə başlıcası ona görə fəal münasibət 
göstərməyə başladı ki, onun özünü və sülaləni xilas etmək naminə Yan-Quy-feyi 
                                                          
* Bunu belə bir faktla müqayisə etmək olar ki, An Luşan və Şi Sımin əbədi olaraq Xebeyin sərhədyanı 
sakinləri tərəfindən ilahiləşdirilmişdir, onları «iki müdrik» ruh — ölkənin himayədarı hesab edirdilər.  
 
323 
 
öldürən tərəfdarları ilə haqq-hesab çəkə bilsin. O qocalıqdan çox qəddarlaşmışdı. 
Bundan əlavə, müasirlərinin dediyinə görə o, ağlını itirmişdi: «Hamını öldürürdü, 
tək özü yaşamaq istəyirdi». Vətəndaş müharibəsinin sönməkdə olan alovunu 
üfürüb alışdırmaq işində çətin ki, kimsə daha Şi Sıminə kömək edə bilərdi. 
Lakin buna baxmayaraq üsyançıların hücumu dayandırıldı. Çinlilər 
Sıçuanda güclü səfərbərlik keçirdilər. Du Fu yeniyetmələrin, demək olar ki, 
uşaqların cəbhəyə yola salınmasını və xidmət etmək məqsədilə müharibəyə 
könüllü gedən qadınların vətənpərvərliyini göstərən qəlbağrıdıcı səhnələrini təsvir 
edir. Sərkərdə Qo-Tszı-i artıq yeni çağırışçılara qırmancsız olaraq tələsik təlim 
keçdi və əsgərlər arasında ata və oğul adı almağa layiq görüldü. Üsyançıların 
dəstəsi xalq qoşununa qarışdı və müharibə yalnız Xenanda başladı, amma Şensi 
şəhərinə keçmədi. 
759-cu ilin baharında uyğurların Moyançur xanı öldü. Taxt-tac varisi olan 
xanın böyük oğlu hansı bir əməlinə görə isə edam oldu və taxta ikinci oğlu — 
İdigan Meuyuy çıxdı
*
. O, Puqu Xuay-enyanın qızı ilə evlənmişdi, lakin Tan 
sülaləsi naminə mübarizəyə qalxmış qaynatasına düz iki il idi ki, kömək etməyə 
tələsmirdi. Bu vaxt isə Şi Sımin mürgüləmirdi. Yeçen üzərindəki qələbədən sonra 
o qərbə hücum elədi, bu zaman tibetlilər burada qalanı və Şançjou (yəni Qansuda) 
şəhərini aldılar. 761-ci ilin aprel ayında isə o sui-qəsdçilər tərəfindən öldürüldü, 
onun böyük oğlu Şi-Çao-i üsyançılara rəhbərlik etməyə başladı. Şi Çao-i uyğur 
xanına imperatorun ölümündən xilas etmək və xəzinədən dəfinəni və tacı 
götürmək, torpaq və xalqı onun üçün qoymaq təklifini verdi. Xan yoldan çıxdı və 
cənuba doğru hərəkət etməyə hazır oldu. Bu vaxt Çindən elçi gəldi, 757-ci ildə 
uyğurlarla birgə üsyançılara hücum edən Day tszunun yeni imperator taxtına 
oturmasını xana bildirdi.
65
 
762-ci ilin payızında uyğur qoşunları yürüşə çıxdılar, heç kim bilmirdi ki, 
onun qurbanı kim olacaqdır. Çində dəhşətli bir xəbər yayılmışdı ki, 100 min nəfər 
uyğur sərhədə doğru gəlir. Əslində isə uyğurların cəmi 4 min nəfərlik zərbəçi 
qoşunu və 10 min nəfər köməkçi süvarisi, dəyişmək üçün at tabunları var idi. Puqu 
Xuay-en danışıqlar aparmağa göndərildi, o öz qohumunu üsyançıların üzərinə 
yerimək üçün dilə tuta bildi. Taxt-tacın varisi çinlilərə başçılıq edirdi, 762-ci ilin 
yayında o Şançjoudan şimalda uyğur qoşunları ilə görüşdü. 
                                                          
* Görünür, bu çevrilişi Qardizi təsvir edir: onun verdiyi məlumata görə, manieylərin ölümündən xilas 
olunan kiçik oğul Kür-təkin üsyan qaldırmış və öz böyük qardaşını öldürtmüşdü. Lakin Qardizi çevrilişi 
elə təsvir edir ki, onun hekayəti inandırıcı təsir bağışlamır. 
65 Uyğur yazıları da Şi Çao-i-nin təklifi barədə məlumat verir. Lakin təəssüf ki, bu yazılarda uyğur 
xanının imtina etməsinin inandırıcı olmayan motivlərini gətirir. Guya ki, uyğur xanının imperator 
mərhəmətini yaddan çıxardıqlarına görə üsyançılara acığı tutmuşdur. Daha doğrusu burada düzgün 
siyasi haqq-hesab var idi. 
 
324 
 
Xan özünü diktator kimi aparırdı. Taxt-tacın varisi uyğur adət-ənənəsinə 
görə onun qarşısında təzim etməkdən imtina etdikdə, xan iki nəfər çin əyanını 
ölənə qədər çubuqla döymək barədə əmr verdi. Çinlilər təhqiri uddular. Uyğur — 
Çin qoşunları 762-ci ilin payızında üsyançılara zərbə endirdilər və onların 
qoşunlarını darmadağın etdilər. Qanmuya görə, üsyançılardan 60 min nəfər 
öldürüldü və 20 min nəfər isə əsir düşdü. Noyabrın 20-də uyğurlar Loyan şəhərinə 
basqın etdilər. Şi-Çao-i Moçjouya qaldı, lakin sonra orada komandantı qoyaraq 
kömək toplamağa getdi. Komendant qalanı Puqu Xuay-enyuya təslim verdi. 
Bundan sonra Fanyan komendantı da təslim oldu və üsyançıların başladığı iş 
uduzuldu. Vəhşi kimi qovulmuş Şi Çao-i meşədə özünü asdı və vətəndaş 
müharibəsi başa çatdı. 
Çin dağıntı içindəydi. Uyğurlar əhalini talan edir, kəndlərdə evləri 
dağıdırdılar, sağ qalmış sakinlər isə bütün pal-paltarlarını itirdiklərinə görə 
əyinlərini kağızla örtürdülər. Əhaliyə dəyən ziyan çox böyük idi. 754-cü ilin 
siyahıya alınmasına görə İmperiyada 52880488 nəfər insan olmuşdur. 764-cü ildə 
isə əhalinin sayı 16900000 nəfərə çatıb. Lakin nəzərə almaq lazımdır ki, 
sərhəddəki malikanələrin böyük əksəriyyəti Çindən uzaqlaşmışdı. Tan sülaləsinin 
fəxri olan ordu bütünlüklə məhv olmuşdu, qeyri-nizami qoşun və muzdla tutulmuş 
dəstələr qalmışdılar. İmperiya ideyası bütünlüklə yoxa çıxmışdı, çünki bu ideyanı 
həyata keçirmək üçün nə qüvvə, nə vəsait, nə də iradə qalmışdı. Vətəndaş 
müharibəsinin nəticələrini böyük Çin şairi Bo Tszyuy-i gözəl təsvir etmişdir
*
. 
Tibetlilər şərqə doğru gedirlər. An Luşanın üsyanı tibetlilərin xeyrinə 
oldu. Taxt-taca çıxmağını adamöldürmə ilə qeyd edən yeni manarx Tisrondetsan 
əvvəlcə bu canüzücü müharibəni gözəl sülhlə başa vurmaq istədi, 755-ci ildə sülh 
təklifini etdi və təklifi rədd olundu. 
Lakin bu imperatorun səhvi idi və bu səhv Çinə çox baha başa gəldi. Elə ki, 
üsyan qalxdı, vətəndaş müharibəsi aparmaq üçün ən yaxşı qoşunlar tibet 
sərhədlərindən götürüldü və tibetlilər xüsusi çətinlik çəkmədən yeddi il ərzində 
Xesi və Lunyu adlı qərb vilayətlərini Çindən ayırdılar. 
763-cü ildə onlar hücumu davam etdirdilər. Tibetlilərdən, toğonlardan 
(monqollardan) və dansyanlardan ibarət olan qoşun Şensiyə daxil oldu və paytaxtın 
özünə yaxınlaşdı, burada heç kim onu gözləmirdi. Tibetlilər iki günlük 
müharibədən sonra Çin qoşunlarını öz müttəfiqləri ilə birlikdə qaçmağa məruz 
qoydular və imperatorun tərk elədiyi şəhərə daxil oldular. Çanyan şəhəri talan və 
dağıntıya məruz qaldı, şəhərin kənarında isə Tibet qoşunlarından daha çox 
məğlubiyyətdən sonra qaçıb dağılmış Çin döyüşçüləri azğınlıq edirdilər. Lakin 
paytaxtı talan edərək tibetlilər geriyə çəkildilər və bu da şərqdən gələn Çin 
                                                          
* İmperiyanın səhra ordusunu darmadağın edən uyğurlar öz ölkələrinə daxil olmağa çəkinməməliydilər, 
çünki müharibə aparmaq üçün bundan daha əlverişli imkan ələ düşə bilməzdi. 
 
325 
 
qoşunlarına qayda-qanun yaratmağa imkan verdi. Tibetlilərin geri çəkilməsində 
çinlilərin davakar sərhəd qoşunları başlıca rol oynadılar, onlar Tibet ordusunun 
arxasında qalmış olan Fensyan şəhərini öz həqiqi düşmənlərindən qoruya bildilər. 
Yerli əhalinin müqavimətini tez qırmağa qadir olmayan tibetlilər əməliyyatı Sıçuan 
şəhəri üzərinə keçirdilər. Əvvəlcə onlar müvəffəqiyyət qazandılar, lakin 764-cü 
ildə cənubi Çin qoşunları onları məğlubiyyətə uğratdı və geri çəkilməyə məcbur 
elədi. 
Adama elə gəldi ki, cəbhələrdə vəziyyət yenə də sabitləşməyə hazırlaşır, 
lakin yeni üsyan Çini lərzəyə gətirdi və onu yenidən uçurum qarşısında qoydu. 
Qəhrəmanın taleyi. Çində hamıya aydın idi ki, Tan sülaləsini sərkərdə 
Puqu Xuay-en xilas etmişdir. Bu vəhşi knyaz sülaləyə sədaqətlə xidmət edirdi, 
gücünə, şücaətinə və istedadına görə onun tayı-bərabəri yox idi. O, özü daim ön 
cərgədə vuruşurdu. Onun qırx altı nəfər qohumu döyüş meydanında həlak 
olmuşdu. O, düşmənə satıldığına görə öz oğlunu qoşunun qabağında öldürtmüşdü, 
şahzadə qızların əvəzinə özünün iki qızının uzaq bir məmləkətə ərə vermiş və öz 
kürəkəni olan uyğur xanını paytaxtın qaytarılacağına iki qat inandırmışdı. Lakin 
hər bir kəsin düşməni vardır, Tayyuan qalasının komendantı bir dəfə Xuay-enin 
başçılığı altında olan uyğur qoşunlarını qəbul etməkdən və yedizdirməkdən imtina 
etmişdi. Bununla da o, çöldə yaşayan tayfaların adətini pozmaqla onu öldürücü 
şəkildə təhqir eləmişdi, müqəddəs qonaqpərvərlik adəti pozulmuşdu. Xuay-en 
uyğurları qonaq etmək iqtidarında deyildi. Xuay-en şikayət elədi, işi 
aydınlaşdırmaq məqsədilə paytaxtdan elçi göndərildi. Elçi rüşvət aldı və bildirdi ki, 
Xuay-enin xəyanətkarlıq niyyətləri aydındır. Xuay-en ona böhtan atıldığını bilərək 
elçinin və komendantın qətlə yetirilməsini tələb elədi, lakin müharibənin sonuna 
qədər bu məsələyə baxılmadı, sonra isə mühakimə etmək üçün sərkərdəni paytaxta 
çağırdılar. Lakin Xuay-en çinlilərin əxlaqını kifayət qədər bildiyindən üsyan 
qaldırmağı daha üstün tutdu (764-cü ilin may ayında). 
O, əvvəlcə müvəffəqiyyət qazana bilmədi. Tayyuan qalasını qəfildən 
hücumla almaq cəhdi dəf olundu, onun qoşunundakı Çin hissələri Qo Tszı-inin 
tərəfinə keçdi. Lakin elə ki, Puqu Xuay-en Xuanxe çayını keçdikdən sonra çöldə 
yaşayan köçəri tayfalarla görüşdü, könüllülərdən ibarət böyük bir qoşun onunla 
birləşdi. 765-ci ildə isə o tibetliləri və uyğurları köməyə çağırdı. Hər ikisi öz 
razılıqlarını bildirdi. Puqu Xuay-en öz müttəfiqlərini yaxşı tanıdığından onları 
birləşdirmədi, amma Çanyanın üzərinə üç dəstə də buraxdı, şimaldan dansyanlar, 
qərbdən tibetlilər, cənub-qərbdən isə toqonlılar hücum etdilər; uyğurlar isə ehtiyata 
saxlanmışdılar, onların arxasında isə Xuay-en ordu qoşunları ilə özü gəlirdi. 
Döyüşə birinci tibetlilər başladılar, lakin Çinin daşatan mancanaqları və 
oxları onların basqınının qarşısını aldı. Tibetlilər xeyli adam itirərək geri çəkildilər 
və uyğurlarla birləşdilər. Sonrakı təzyiq birdəfəlik olmalı idi. Paytaxtda hamıya 
səfərbərlik elan edildi, səfərbər olunanların onda səkkiz hissəsi qaçdı və 
vəhşilərdən müdafiə olunmağa adam qalmadı. Bu vaxt Puqu Xuay-en öldü. 
326 
 
Onun ölümü Çini xilas elədi, çünki yalnız onun adının nüfuzu bir-birinə 
bənzəməyən tayfaları bu qədər bir yerdə saxlaya bilmişdi. Tibetlilər və uyğurlar 
arasındakı düşmənçilik yeni qüvvə ilə baş qaldırdı. Köçərilərin hörmətini 
qazanmağa müvəffəq olan Qo Tszı-i də həmçinin bundan istifadə elədi. O qorxu 
bilmədən uyğurların məskəninə gəldi və Çin imperatoru ilə ittifaqı pozmamağı 
onlara inandırdı, bunun əvəzində isə uyğurlara hədiyyələr və güzəştlər verməyi vəd 
etdi. Tibetlilər danışıqlardan xəbər tutaraq onlardan şübhələndilər və uyğurlardan 
ayrılaraq qərbə doğru getdilər ki, bu da öz növbəsində uyğurların heç xoşuna 
gəlmədi. Onlar Çin sərkərdəsinin təklifini qəbul elədilər və tibetlilərin üzərinə gecə 
vaxtı hücum edib onları darmadağın elədilər. Xuay-enin qohumu olan Puqu Min 
çen tabe oldu və bağışlandı, rütbə aldı. Xuay-enin qızı saraya gətirildi, burada onu 
şahzadə kimi tərbiyə edib uyğur xanına ərə verdilər. Xuay-enin bioqrafiyası saray 
ziddiyyətlərini göstərən nümunə kimi Çin tarixinə daxil edildi. Lakin bizi başqa 
şey maraqlandırır: Xuay-enin işində iştirak edən çinlilərin və köçərilərin bir-birini 
qarşılıqlı başa düşməməsi və ikrah doğurması şüurlu deyil, kortəbii şəkildə baş 
verirdi. Bir tərəfdə müqayisəolunmaz xidmətlər, digər tərəfdə isə imperatorun azad 
iradəsi dururdu, lakin onlar arasında elə düşmənçilik var idi ki, onun üzərindən 
adlayıb keçmək mümkün olmadı. Məhz bunun sayəsində, Tan sülaləsini ucaldan 
köçərilər üsyançıların sırasında başlarından keçməli oldular, yaxud Çölə qaçaraq 
özlərinin təzə düşmənləri olan uyğurların və kidanların yanında sığınacaq tapdılar. 
Çalxalanmış su və yağ öz xüsusi çəkisinə görə yayılıb dağıldığı kimi Tan 
imperiyası da eləcə dağıldı və Çin bütün yadelli qatışıqları məhv elədi. 
Antik dövrdə böyük imperiya süquta uğradığı kimi «dünya imperiyası» da 
bir daha dağıldı, yüz il sonra da Böyük Karlın imperiyası da süquta uğradı. An 
Luşanın və Xuay-enin üsyanı Qütlüğün başladığı üsyan dövrünü başa çatdırır. Bu 
dövrü mərkəzə meylli və mərkəzdən qaçan qüvvələrin mübarizəsi dövrü 
adlandırmaq olar. Sonuncu qüvvələr qalib gəldilər, lakin qeyd etmək lazımdır ki, 
məhz bu orta Asiyanın mədəni inkişafına və çiçəklənməsinə geniş imkanlar 
vermişdi, bu vaxt Orta Asiya hələ Çingiz xanın silahdaşlarının nallanmamış yüngül 
atlarının ayağı altında əzilməmişdi. Lakin bu başqa xüsusiyyəti və başqa ahəngi 
olan yeni dövr idi, onu başa düşmək üçün yeni açar lazım idi. 
Tarixi panorama: Dövr başa çatdı. Tan imperiyasının dəmir intizamı 
dağıldı, yüz əlli il buxov altında saxlanan xalqlar dağıldılar, hər biri öz inkişaf 
yoluna qədəm qoydu. Çinin də özünün orijinal mədəniyyəti «dirçəlməyə» və 
təşəkkül tapmağa başladı. Tibet inkişafda olan buddizmi mənimsədi və ondan öz 
təsəvvürləri, tələbatları üçün istifadə etdi. Uyğurlar maniey kamillərinin, nestor 
rahiblərinin, budda monarxlarının və müsəlman mollalarının moizələrinə qulaq 
asaraq acgözlüklə yad mədəniyyəti mənimsədilər. Keçmiş müharibələrdə qan ilə 
yuyulmuş çöl sakitcə dincəlməyə və zəif xanların zəif hakimiyyəti altında nisbətən 
azad nəfəs almağa başladı. 
327 
 
Soqdiana can verirdi; qalib gəlmiş ərəblər onun təkrarolunmaz 
mədəniyyətindən daşı daş üzərində qoymadılar, lakin yanğın külünün üzərində 
böyük gələcəyi olan tacik xalqı təşəkkül tapmağa başladı. Qərbdəki çöllər 
qıpçaqların və karlukların qılınclarının parıltısı qarşısında tabe oldular, Volqada isə 
qərbi türk xanlarının varisləri qüdrətli Xəzər səltənətini yaratdılar. Xəzərlər və 
karluklar Çöl mədəniyyətinin köçəri ənənələrini saxlamaqla islamın təzyiqini də 
dayandırdılar. 
Mənsurun güclü əli ilə sıxılmış xilafət yeni qüvvəyə malik oldu; ərəb tayfa 
başçılarının oturaq həyat keçirməsi başa çatdı, hakimiyyətə yol tapan farslar 
Bağdad xilafətində mədəniyyətin inkişafı üçün yeni perspektivlər açıldı. 756-cı ildə 
qopub ayrılan İspaniya istisna olunmaq şərtilə mərkəzi sistem Hibraltardan Pamirə 
qədər olan torpaqları birləşdirdi və heç kim gələcəkdə olacaq süqutu qabaqcadan 
görə bilməzdi. 
Qalibiyyət qazanmış Bizans ərəblərin və bolqarların təzyiqini dayandıraraq 
ikonborçuluq xəstəliyinə tutulmuşdu. Konstantin Kopronim kiçik Asiya 
mədəniyyəti və hərb ənənələrinə arxalanaraq ellinizmin son izlərini belə məhv etdi, 
heç nə ona qarşı dura bilməzdi. 
Qərbi Avropa yüksəliş yoluna çıxmışdı: frank kralı roma papası ilə 
birləşərək orada hegemonluğa başladı. Böyük köçdə iştirak edən xalqların qalıqları 
— lanqobardlar, avarlar və sakslar nahaq müqavimət göstərirdilər, onların ömrünə 
az qalmışdı. Böyük Karl 768-ci ildə taxta çıxaraq 140 il ondan əvvəl Taytszun Li 
Şi-minin yaratdığı kimi, müxtəlif tayfalardan ibarət imperiyanın yaradılmasına 
çalışdı. Böyük Karlın bu cəhdi uğursuz olsa da, o, Avropanın vəhşilikdən ayrılaraq 
geniş orijinal mədəniyyət yoluna çıxmasına səbəb oldu. Labı çayından Dnepr və 
Oki çayına qədər mürgüləyən meşələrdə isə slavyan tayfalarının qüvvələri 
toplanırdı, onlar üçün hər şey hələ qabaqda dururdu. 
Çiçəklənməkdə olan Uyğuristanı əhatə edən dünyada vəziyyət belə idi. 
 
XXIX fəsil 
 
TİBET VIII ƏSRDƏ 
 
767—781-ci illərdə olan müharibə. Hər bir dövrü öyrənmək üçün xüsusi 
açar lazımdır. Əgər VIII əsrin I yarısında Tan imperiyasının hər şeyə üstün gələn 
tendensiyalarına türk xaqanlığının müqaviməti Asiyanın siyasi tarixinin 
müəyyənedici anı idisə, türklərin məhvindən və An Luşandan sonra Tibetin 
artmaqda olan fəallığı siyasi dominant rolunu oynadı. 
İmperiya ordusu Xebeyt və Xenan döyüş meydanında məhv olduqdan, türk 
ordusu isə dağıldıqdan sonra tibet qoşunları ən dəhşətli qüvvəyə çevrildilər. Nə 
səfərbərliyə alınmış çin kəndliləri, nə də uyğurların çoxsaylı dəstələri bu qüvvəyə 
328 
 
qarşı dura bildilər. Bu dövrdə Çin və Uyğuristan 765-ci ildə bağladıqları müvəqqəti 
sazişdən sonra heç də səmimi müttəfiq olmadılar. 
İstedadlı və çalışqan tsenpo Tisrondatsan bu vəziyyətdən istifadə etdi və 
Qərb diyarının zəbt olunmasını bərpa elədi. O, müvəffəqiyyət qazanacağı halda 
karvan yollarını öz əlinə keçirmək və Şərq və Qərbin bütün ticarətinin sahibi olmaq 
ümidində idi. Bu əlverişli vəziyyətdən irəli gələn maddi imkanlar əvvəllər türk 
xaqanı kimi Tibetə də Mərkəzi Asiyada hegemon olmağa imkan verərdi. 
Tibetlilər də çox fəallıqla cənuba can atırdılar, onlar burada qan qohumluğu 
çatan və Çindən öz istiqlaliyyətlərini qoruyub saxlamağa cəhd göstərən Nançjao 
çarlığı tərəfindən müdafiə olunurdular. Bu çox da böyük olmayan, lakin möhkəm 
dövlət idi, onun hökmdarlarının orientasiyası ya tibetlilərin müvəffəqiyyətlə irəli 
çəkilməsini, ya da cənubi çin əyalətlərinin tam sakitliyini təmin edirdi. 
767-ci ilin payızında iyirmi minlik Tibet ordusu Xuanxe çayı boyunca 
aşağılara - şimala tərəf hərəkət etdi və Linçjou qalasını mühasirəyə aldı. 30 minlik 
seçmə qoşunu olan Qo Tszı-i tibetliləri geri oturtdu. Lakin tibetlilər az itkilərlə geri 
çəkildilər və o biri il Linçjounun mühasirəsini bərpa etdilər. Tibet baş 
komandanının «qocalığa görə» vəzifədən götürülməsi çinliləri xilas elədi. Mənə elə 
gəlir ki, qocalıq yalnız bir vasitə idi, Tisrondetsan sarayında partiyalar arasındakı 
mübarizə bu işdə həlledici rol oynadı. Lakin necə olursa-olsun, yeni baş komandan 
hücumun istiqamətini dəyişdi. O, çöldə arxaya keçmək üçün hərəkət etmək əvəzinə 
cəbhənin mərkəzi hissəsinə, yəni Şensi əyalətinə (Xaçjou Lunsi, Binçjou və 
Ninçjou) zərbə endirdi. Lakin Şensi əyalətinin sakinləri sərhədçi çinlilərdən, 
tibetlilərin qatı düşmənləri olan Çin hökmdarlığı başkəsənlərinin varislərindən 
ibarət idi. Nizami çin qoşunları onların köməyilə əhali arasında dayaqları olmayan 
tibetliləri iki dəfə darmadağın etdilər. Tibetlilərin on minlik ordusunun Cənub Çinə 
soxulması da uğursuz oldu. Birbaşa zərbə vurmaq strategiyası özünü doğrultmadı. 
773-cü ildə 60 mindən ibarət Tibet süvariləri şimali Qansuya soxuldular və 
tarlada taxılı ayaqladılar. Sonra onlar yenə də mərkəzi cəbhəyə atıldılar. İki Çin 
ordusu möhkəm silkələndi, lakin özlərinə gələrək əks hücuma keçdilər və tibetliləri 
sıxışdırdılar. Tibetlilər geri çəkilərkən əsirlər də daxil olmaqla bütün əldə etdikləri 
qənimətləri itirdilər. Vətəndaş müharibəsi sayəsində taqətdən düşmüş Çin sülh 
istəyirdi. 774-cü ildə vuruşan tərəflər arasında elçilərin dəyişdirilməsi baş verdi ki, 
bu da hərbi hərəkətləri dayandırdı. Lakin danışıqların nəticəsi olmadı və 775-ci ildə 
müharibə bərpa oldu. 
Beş il çinlilər və tibetlilər bir-birinin üzərinə ağır zərbələr endirdilər, lakin 
qələbələrin və məğlubiyyətlərin balansı saxlanırdı. Əvvəlcə Nançjao knyazlığı Çini 
müdafiə edirdi, lakin 778-ci ildə Tibet tərəfinə keçdi. 779-cu ildə çinlilər tibetliləri 
cənubda darmadağın etdilər və onların hücumunun qarşısını aldılar. Lakin Çin və 
Uyğuriya arasındakı konflikt tibetlilərə şimalda hücumu genişləndirməyə imkan 
verdi. Uyğurlar Şimali Çinə daxil olub, çin ordusunun əl-qolunu bağladıqları vaxt 
329 
 
tibetlilər qərbə tərəf Nanşan dağının şimal yamacları boyu keçib Dunxuanı 
mühasirə etdilər. 
Uyğurlar çıxıb getdilər, lakin tibetlilər qaldılar və 780-ci ildə Dunxuan 
süqut etdi. 
Çin işin mahiyyətinə görə müharibəni uduzdu, yeni imperator Detszun bunu 
başa düşdü. O, tibet əsirlərini yığdı, bu əsirlər hərbi əsirlər deyildi, elçiliyin 
tutulmuş üzvləri idi, onlara pal-paltar verib evlərinə buraxdı. Onları müşayiət 
etmək üçün göndərilmiş məmur Tisrondetsana sülh bağlamaq təklifini verdi. 
Tibet hökuməti əvvəlcə öz xoşbəxtliyinə inanmadı, lakin sonra sülhün 
şərtlərini saydı. Tibetlilərin tələbləri ərazi güzəştliyinə və Tibet və Çinin 
bərabərliyinin qəbul edilməsinə əsaslanırdı. 
Çin üçün sülhün şərtləri rüsvayçı idi, lakin Detszun bu şərtləri qəbul etdi. 
Bəli, o başqa cür hərəkət edə bilməzdi: çünki 780-ci ildə sərhəddə yaşayan 
məmurlar tərəfindən uyğur tacirlərinin döyülməsi nəticəsində bütün Uyğuriyanı at 
belinə qaldırdı. Xan müharibəyə başlayacağı ilə qorxudurdu, şimal sərhədlərdə isə 
qoşun çatmırdı, çünki qərb sərhədlərinə çoxlu qoşun toplanmışdı. Bu azmış kimi, 
781-ci ilin fevralında Xebeydə üsyan baş qaldırdı. Üsyanı məmurlar qaldırdılar, 
onlar öz varisləri üçün vəzifələrin təsbit olunmasını tələb edirdilər. Taxt-tac 
yenidən laxladı, buna görə də sülhün hər hansı şərtləri məğlubedilməz kimi ad 
çıxarmış tibetlilər üçün son nəticədə məqbul hesab olundu. 
Çin çayı sahilində sülh müqaviləsi bağlandı. Müqavilə qurban verilən 
heyvanların - itin, donuzun və qoyunun qanı ilə, sonra isə qurbangah ilə yanaşı 
tikilmiş budda bütxanasında aid içməklə möhürləndi. Müqavilə Çayanda imperator 
tərəfindən «Qərbi Predqradiyanın Böyük Məbədində» təsdiq edildi. Bu təkcə sülh 
deyil, həm də müttəfiq qazanmaq demək idi. 
Tibetin qələbəsi həqiqətən böyük idi: karvan yolunun mühüm bir parçası və 
Xotan və Kuçu tərəfə tam yayılmaq imkanı tibetlilərin əlinə keçdi. Çin və 
Uyğuriya arasındakı düşmənçilik hər iki tərəfi zəiflətmişdi, xebey üsyanı və 
Nançjaonun sədaqətliliyi Tisrondetsanın qarşısında sərhədlərin daha da 
genişləndirilməsi perspektivlərini açmışdı. Tibetin qüdrəti öz yüksək zirvəsinə 
çatmışdı.  
Uyğuriya. Moyançurun yürüşləri sayəsində Uyğuriya son dərəcə əlverişli 
şəraitə malik oldu. Onun ətrafında güclü düşmənlər yox idi. Şərqdə kidanlar, 
şimalda qırğızlar uyğur xanına tabe idilər. 766-ci ildən etibarən qərbdə karluklar 
güclənmişdilər, amma onlar özlərinin bütün diqqətlərini cənub-qərbə doğru 
cəmləmişdilər və təbii sərhədləri olan Tarbaqatayı keçmirdilər. Cənubda Çin 
xarabalıqlar içində idi, lakin buna baxmayaraq Çin qarnizonları Kuçe, Qaraşar, 
Xotan, Qaşqar və Beytində durmuşdular. Bu qalalar uyğurlar və tibetlilər arasında 
bufer
*
 idi. Bu qalaları tibetlilər 755—760-cı illərdə Çinin (Qansu və Şensi 
                                                          
* Bufer – iki vuruşan tərəf arasında qalan dövlət – tərcüməçi.  
330 
 
əyalətləri) şimali-qərb bucağında ələ keçirmişdilər və indi isə Qərb diyarının zəbt 
edilməsinə başlamışdılar. 
Çinlilər və tibetlilər bir-birinin qatı düşmənləri idilər, uyğurlar onlardan 
birini seçməliydilər. Uyğurlar Çinə sağmal inək kimi baxırdılar və ondan bacardığı 
qədər çox şey almağa can atırdı, lakin Tibetlə İttifaqa onlar heç vaxt girmədilər. 
Manixeyçilik və buddizm arasında ideoloji ziddiyyət son dərəcə böyük idi. 
Manixey müəllimlərin sözünə görə, təsadüfi deyildir ki, tibetlilər «şeytanı budda» 
adlandırırdılar. 
Sonrakı müharibələrdə hər iki tərəfin ağlasığmaz qəddarlıqlar törətməsinin 
dərin kökləri vardır. Orta Asiyada dini müharibələrin islahatlarla deyil, kilsələrdə 
parçalanmanın yaranması və səlib yürüşlərinin sonrakı dövrü ilə əlaqəsi 
mövcuddur. Bu vaxt latınlar, yunanlar, qarmatlar və müsəlmanlar, hətta bəzən 
siyasi ittifaq bağlayaraq psixoloji cəhətdən bir-birinə o qədər yad və qarşılıqlı 
düşmən idilər ki, tək-tək xainlik halları istisna olunmaqla onlar arasında heç bir 
barışıq etmək mümkün deyildi. Həm də xainlik heç cürə dövrün xarakterini 
müəyyən etmirdi. Bəzi məsələlərdə Asiya Avropanı 300 il qabaqlamışdı: Tibet 
artıq VIII əsrdə teokrat dövlət olmuşdu. Uyğuriya isə VIII əsrin ikinci yarısında 
belə bir dövlətə çevrilmişdi. 
Manixey təbliğatçılarının fəallığına baxmayaraq Uyğuriya dərhal yeni siyasi 
xətt götürmədi. Uyğur dövlətinin yaradıcıları olan ilk xanlar Peylo (744—745), 
Moyançur (745—759) və İdiqan (759—780) öz tayfalarına arxalanaraq 
göytürklərin xanlarından nümunə götürməyə çalışırdılar. Onlar vətəndaş 
müharibəsi dövründə Çini talan edərək özlərini oranın sahibi bildilər. Çanyan 
şəhərinə gələrək, onlar bazarda qızları tutur, dövlət atlarını alır, hər cür biabırçılıq 
edirdilər. 762-ci ilin müqaviləsinə əsasən uyğurlar gizli haqq alırdılar, hər 
gətirilmiş ata görə onlara 40 kəsik ipək parça verirdilər. Bir dəfə uyğurlar 6 min 
yaxşı at əvəzinə 10 min yabı qovub gətirmişdilər, amma onların haqqının 
ödənilməsindən imtina edildi. 775-ci ildə uyğur tacirləri çinlilərin hövsələsinin 
həddini aşdılar. Uyğurlar bazarda məmuru öldürdülər, onları tutdular və ömürlük 
həbslə cəzalandırdılar, belə olduqda uyğurların başçısı qoşunla gələrək həbsxanaya 
soxuldu və öz həmyerlilərini xilas etdi, uyğurlar həbsxananın gözətçilərini 
döydülər və yaraladılar. Nəinki paytaxtın əhalisinə, həm də Çin hökmdarının özünə 
də aydın oldu ki, vəziyyət bu cür davam edə bilməz. 
778-ci ildə Çin taxt-tacında Detszun oturdu, o öz müşavirlərinin taxtalarla 
döyüldüyünə görə uyğur xanına itaət etməkdən boyun qaçıran həmin Detszun idi. 
Aydındır ki, o uyğurlara meyl etmirdi. İdiqan xan bunu bilərək yeni imperatoru 
itaətə məcbur etməyi qərara alır və 778-ci ildə Şimali Çinə hücum edir. Yankyuy 
altındakı döyüşdə uyğurlar qələbə qazanırlar. Çinlilər 10 min nəfər döyüşçü 
itirirlər. Lakin Dançjou şəhərinin canişini çinliləri darmadağın elədi və onları geri 
çəkilməyə məcbur etdi. Uyğurlar cəmi «bir neçə on min qoyun apara bildilər ki, 
onlar da yolda öldülər». Xan başa düşdü ki, Çin möhkəmlənmişdir, öz statusunu 
331 
 
saxlamaq üçün böyük müharibəyə hazırlaşmaq lazımdır. Həqiqətən, 764-cü ildən 
780-ci ilə qədər Çinin əhalisi yarım milyon nəfər artmışdır (dəqiq desək, 85 min 
ailəyə — 485 min insan) ki, bu da 768 min nəfərdən ibarət yeni ordunun 
yaradılmasına imkan vermişdir. 
Detszun özünün artmaqda olan qüvvəsini nəzərə alaraq daha ağır bir vəzifə 
ilə qurtardı. Doqquz-oğuzlar bir qonaq kimi dövlət hesabına paytaxtda yaşamaq 
üstünlüyünə malik idilər. 780-ci ildə Detszun onları Çindən qovdu. Sərhəddə aşkar 
oldu ki, onlar yol kilsələrində çin qızlarını aparırlar. Axtarış aparmaq hüququ 
olmayan sərhəddəki hərbi rəis öz məmurunu çaxnaşma salmağa göndərdi. Onu 
şallaqla döydülər. Hərbi rəisə də elə bu lazım idi. Qoşun doqquz-oğuzların 
çadırlarını dövrəyə aldı, axtarış aparıldı, qızları tapdılar və bütün «qonaqları» 
danışıqsız qətlə yetirdilər. 
İmperator bunu bilərək, sərhəd rəisini başqa vəzifəyə keçirməklə 
kifayətləndi və hadisəni izah etmək üçün uyğur xanının yanına elçi göndərdi. O, 
çox gözəl başa düşürdü ki, uyğurlar öz qohumlarının qanına görə çin qanı tələb 
edəcəklər: onlar Çinin alçaldıcı ticarət müqaviləsinin verdiyi faydadan imtina 
etməyəcəklər, buna baxmayaraq, Detszun müqavimət göstərmək üçün özündə 
qüvvə hiss edərək həmin addımı atdı. 
Bu müddətdə Uyğuriyada son dərəcə mühüm dəyişikliklər olmuşdu. 779-cu 
ildə Çin ilə münasibət kəskinləşdikdə qarşıdakı müharibə münasibətilə fikirlər 
haçalanmışdı. Doqquz-oğuzlar müharibənin başlanmasını istəyirdilər, yəqin ona 
görə ki, onlara az qənimət çatmışdı. Müttəfiq tayfalar isə müharibədə özləri üçün 
heç bir fayda görmürdülər, onlar yalnız təhlükəni hiss edirdilər. Xan əksəriyyətin 
fikri ilə razı olmadığına görə, Dunma qatarxan adlı əyan qiyam qaldırdı. Xan, onun 
müşavirləri və 2 min nəfər doqquz-oğuz əyanı öldürüldü, qəsbkar Qat Qütlüğ Bilgə 
xan titulu ilə taxtda oturdu, tərcümədə onun adının mənası «çox xoşbəxt müdrik 
xan» deməkdir. 
Əlbəttə, bu, Çin diplomatiyasının köməyi olmadan baş verə bilməzdi. 
Qəsbkar çin elçisindən qiyam qaldırmaq üçün pul almışdı. Lakin bununla 
uyğurların geniş kütlələri arasında xan sarayının cah-cəlalına adi alaçıqlar əvəzinə 
xanın hərəmləri üçün tikilmiş bər-bəzəkli alaçığına və bu təmtəraqlı sıxmaq üçün 
ağır vergini ödəmək zəruriliyinə görə narazılıq mövcud idi. Doqquz-oğuzların 
narazılıqları əsl qırğınla nəticələndi; buna görə də çinlilərin «qonaqlarla» 
törətdikləri özbaşınalıq nəticəsiz qaldı. 
Yeni xan həqiqətən sülh istəyirdi. O, 781-ci ildə «qonaqların» ölümünə görə 
vergi aldı. 783-cü ildə aşağıdakı şərtlərlə sülh müqaviləsi bağlandı: 1. Xan Çinin 
vassalı hesab edildi; 2. Uyğurların səfarətxanası 200 adamdan artıq olmamalıdır; 3. 
Məcburi satış üçün 1000-dən artıq at götürməməli. 4. Çinliləri sərhəddən kənara 
aparmaq qadağandır. Müqavilə 788-ci ildə nigah bağlamaq və Tibetə qarşı ittifaqa 
girmək yolu ilə imzalandı. Vəziyyət sabitləşdi. 
332 
 
Dunmaqa ölkənin daxilində möhkəm və qəddarcasına hökmdarlıq edirdi. 
Onun əmrinə əsasən əvvəlki sülalədən olan şahzadənin iki oğlu öldürüldü. Yazılı 
abidələr Dunmaqanı mərd bir insan kimi səciyyələndirir. Görünür, o kifayət qədər 
məşhur idi, çünki onun ölümündən sonra 789-cu ildə taxt-taca oğlu Dolos oturdu. 
Amma o taxt-tac varisliyi qaydası ilə ona sahib olmadı. Yeni xan əyanlar 
tərəfindən taxt-taca oturduldu və «Aydınlıq uluq Kuç-munmış Kuçluk Bilgə xan», 
yəni «əla, hündürboy, qüvvəsi artan, qüdrətli müdrik xan» titulunu da onlardan 
aldı. 
Uyğuriya seçkili mütləqiyyət üsul-idarəsinə çevrildi. 
Müharibənin bərpası. Tez yatırılmasına baxmayaraq Çin feodallarının 
üsyanı xarici müharibələrə nisbətən Çini daha çox laxlatdı. Heç kim hakimiyyətə 
tabe olmaq istəmirdi. Detszun 783-cü ildə Çayan şəhərinə qaçmaq 
məcburiyyətində qaldı. Tisrondetsan işə qarışmaqdan müdaxilə üçün istifadə etdi 
və Çin imperatoruna kömək məqsədilə qoşun göndərdi. 784-cü ildə Utinçuan 
yaxınlığında hökumətin və tibet qoşunlarının birgə qüvvəsi üsyançıları darmadağın 
edib paytaxta qayıtmağa hazırlaşırdılar, lakin bədbəxt Çində baş qaldırmış qırğın 
epidemiyası tibetlilərə müvəffəqiyyəti genişləndirmədən geri qayıtmaq imkanı 
verdi. Çində belə hesab etdilər ki, tibetlilər üsyançılarla danışığa girmişlər. 
İmperatorun xoşbəxtliyindən, üsyana qalxmış feodalların başçısı 786-cı ildə 
öz həkimi tərəfindən zəhərləndi və bununla da üsyan yatdı. 
Paytaxta qayıdacaqları ilə əlaqədar olaraq tibetlilərə ilkin müqaviləyə 
əsasən kömək məqsədilə yeni ərazi güzəştləri vəd edilmişdi. Çin hökuməti onların 
vaxtından əvvəl çıxıb getməsinə vədi yerinə yetirməkdən imtina etmək üçün əsas 
kimi baxırdılar, lakin tibetlilər belə hesab edirdilər ki, onlar Utinçuani yaxınlığında 
üsyançılara zərbə endirməklə xeyli əziyyətə qatlaşmışlar. İmtina etməni onlar yalan 
kimi qəbul etdilər və bundan qəzəblənərək sərhəddəki vilayətlərə basqın edib 
adamları, heyvanları götürüb apardılar və əkini tapdalayıb yararsız hala saldılar. Bu 
dəfə onlar qəflətən hücum etdiklərinə görə öz qatı düşmənləri olan sərhəddə 
yaşayan çinlilərin böyük bir hissəsini məhv edə, habelə o vaxta qədər şimalda və 
qərbdə tibet ekspansiyası üçün sədd olan Yançjou və Syaçjou qalalarını ələ keçirə 
bildilər.
*
 
Tibetlilər onlara lazım olduqları şeyi əldə etdikdən sonra yenidən sülh təklif 
etdilər. Tibet sərkərdəsi tərəfindən ələ alınan çin generalı Ma Suy sülh bağlamağa 
razılaşdı və məlumat vermək üçün paytaxta getdi. Tibetin baş komandanı Şan 
Qetszan yenidən təşkil etmək və əldən düşmüş qoşun hissələrini arxaya çəkmək 
üçün bundan istifadə etdi. 
Çanyanda danışıqlara razılaşdılar və məqbul sülh şərtlərini yerinə yetirmək 
və ələ keçirilmiş əraziləri tibetlilərdən geri almağa nail olmaq üçün ən adlı-sanlı 
əyanlardan və sərkərdələrdən ibarət xüsusi komissiya göndərdilər. Üsyanı yatıran 
                                                          
* Bu qalalar Xuanxe çayının sola burulduğu yerdə, müasir Qansu əyalətində yerləşirdi. 
333 
 
qoşun başçısı Xuan Syan da komissiyanın üzvləri arasında idi: tibetlilər 
müqavilənin pozulmasında məhz onu günahlandırdılar. Barbarlarla danışıqlara 
onların şəxsi düşmənlərini göndərmək imperator tərəfindən buraxılmış 
bağışlanmaz bir səhv idi, hadisələrin gedişinə elə bu güclü təsir göstərdi. 
Şan Qetszan qisas almağa səy göstərərək xəyanətə keçdi: pusquda 
saxlanmış süvarilər çin nümayəndələrinə hücum etdilər və onları əsir aldılar. Lakin 
Xuan Syan təsadüfi bir at tutaraq ona mindi və hərbi düşərgəyə çapıb gələ bildi: 
onu təqib etdilər, amma atılan oxların heç biri ona dəymədi. Daha bundan sonra 
sülh haqqında söhbət belə ola bilməzdi. 
Şan Qetszan istedadlı sərkərdə idi. O, bütün cəbhə boyu Çinin üzərinə geniş 
hücumun inkişaf etdirilməsində qazanılmış müvəffəqiyyətlərdən istifadə etdi. Çin 
qoşunları geri çəkildikcə və təslim olduqca tibet süvariləri hər yerdə talançılıqla 
məşğul olurdular. Şensi şəhərinin qərb əyalətlərində yaşayan əhalinin demək olar 
hamısı məhv edildi, yaxud Tibetə aparıldı. İndiyədək məhz onlar tibet yürüşlərinin 
qarşısını alırdılar. 
Aydın oldu ki, Çin yenə də müharibəni uduzdu. Lakin burada Çin 
diplomatiyası işə başladı. 788-ci ildə Çin Uyğuriya ilə müdafiə ittifaqı bağladı, 
çünki Uyğuriya da həmçinin Tibetin güclənməsindən, onun şimal-qərb 
genişlənməsindən ehtiyat edirdi. Cənubda yerləşən Sıçuan əyalətində iki cəbhədə 
mübarizə gedirdi: qərbdən tibetlilər basqın edirdi, Tibetlə ittifaq bağlamış Nançjao 
cənubdan qoşun çıxardı. Müttəfiqlər tərəfindən sıxışdırılan Çin sərkərdəsi Vey Qao 
düşmənin aldadılması metodundan istifadə etdi. O, Nançjao çarına onun 
səmimiyyətinə minnətdarlıq əlaməti olaraq məktub yazdı və onu göndərdi ki, 
tibetlilərin əlinə düşsün. Onlar məktubu aldıqdan sonra öz müttəfiqlərindən 
xəyanətkarlıqda şübhələndilər və Sıçuana gedən yolu kəsmək üçün bir qoşun 
bölməsi göndərdilər. Bu, müttəfiqlər arasında düşmənçiliyi artırdı. Nançjao 
qoşunları çıxıb getdi, tibetlilər isə tək qalaraq 789-cu ildə məğlub oldular. Sıçuan 
xilas edildi. 
Vey Qao bununla kifayətlənmədi: kiçik qalaları mühasirə etməklə kiçik 
müharibələri davam etdirirdi, o, Nançjao çarı İmosunun yanına elçi göndərdi. Elçi 
İmosunu inandıra bildi ki, Çinin tərəfinə keçib cənubda fəaliyyət göstərən tibet 
ordusuna arxadan zərbə endirsin. Arxadan zərbə gözləməyən tibetlilər 793-cü ildə 
darmadağın edildilər və yeni uğursuzluqlar qazandıqdan sonra ertəsi il öz 
ərazilərinə tərəf geri çəkilməyə başladılar. 
Uyğuriyanın müharibəyə qoşulması şimalda da hadisələrə yeni şəkil verdi. 
Müharibənin qızğın çağı. Uyğuriya özünün tabe vəziyyətində olduğunu 
qəbul etməklə uduzmaqdan daha çox udmuşdu. Faktiki olaraq uyğurlar çinlilərdən 
deyil, çinlilər onlardan asılı idi. Qərb diyarının Çinin paytaxtı ilə yazışması tibet 
qoşunlarının xəbəri olmadan uyğur torpaqları vasitəsilə aparılırdı. Müharibə 
aparmaq üçün Çinin qərbdə kifayət qədər süvarisi yox idi. Vəziyyəti yalnız 
uyğurlar xilas edə bilərdi, onlar kömək etməyə hazır idilər, lakin hər şeyə görə 
334 
 
haqq tələb edirdilər. «Köçərilərin tələblərinin hüdudu yox idi». Çin qoşuna haqq 
verir, uyğurlar isə tibetlilərlə müharibə aparırdılar. Lakin tibet diplomatiyası da tam 
fəal idi: tibetlilər müttəfiqlərini tapdılar. Uyğurların köhnə rəqibləri olan qərbi 
karluk, həmçinin Cənubi Cunqariyada köçəri vəziyyətdə yaşayan və ağır 
vergilərdən əzab çəkən şato tayfası da onların tərəfində çıxış edirdilər. 
Türklər tərəfindən istila olunan şərq karlukları
*
 və bayan tayfası daha çox 
əziyyət çəkirdilər: Bir xilasedici kimi tibetlilər bunu gözləyirdilər. Nəhayət, istila 
edilmiş, lakin Moyançur xan tərəfindən sındırılmamış qırğızlar arasında tibetofil 
meylləri artmışdı. Uyğur zülmünü atmağa çalışaraq, onlar karluklar və ərəblərlə 
həmçinin dostluq etmək istəyirdilər, lakin ərəblər uzaqda, karluklar isə zəif idilər, 
yalnız tibetlə əlaqə uyğur zülmünün devrilməsi ümidini verirdi. 
Bundan əlavə, tibetlilər Pamirin qərb yamaclarında öz hegemonluqlarını 
yaratdılar, Qibin və eftalitləri özlərinə tabe etdilər. Onların tibetlilərə verdikləri 
vergilər dərmanlardan və ərzaq ehtiyatlarından ibarət idi, görünür, bunlar tibet 
ordusunun təchizinə gedirdi. 
Cənubi-qərbdə tibetlilər Kəşmir hökmdarı ilə dostluq əlaqəsi yaratmışdılar, 
o onların dininə etiqad göstərirdi. Bu dövrdə Kəşmir Şimali İrlandiyada fəal 
qəsbkarlıq siyasəti aparırdı, o, Tibetə sakit arxa cəbhəni təmin edirdi. 
789-cu ilin axırlarında tibet qoşunları Bişbalığa (Beytin) tərəf getdi. 
«Qyeqyanqyas» titulunu daşıyan uyğur qoşun başçısı şəhərin köməyinə gəldi və 
tam məğlubiyyətə uğradı, bu vuruşmada şatosluların xəyanətlarlığı həlledici rol 
oynadı. 790-cı ildə Beytin məğlub oldu. Bu, Kuçi, Qaraşar, Xotan və Qaşqar 
şəhərlərinin taleyini həll etdi. Burada çinlilər şəhər əhalisi ilə qaynayıb 
qarışmışdılar. Çində bu ayrı düşmüş malikanələr barədə heç bir məlumat yox idi, 
lakin görünür ki, onlar özləri öz müdafiələrini təşkil etmişdilər və tibetlilər cənubi 
Tyanşan ətrafı regionlarının sahibi ola bilmədilər. Əvəzində Turfan vadisi də daxil 
olan Siçjou vilayəti metropoliyaya sədaqətini qoruyub saxlayırdı. Bu onunla 
asanlıqla izah olunur ki, çinlilər V əsrdən başlayaraq Turfanda məskunlaşaraq yerli 
əhalini də məskunlaşdırmışdılar. Lakin Siçjou köçərilərin ləngər vuran dənizində 
bir ada idi, çin qarnizonu həlledici əhəmiyyətə malik deyildi. 
Sonrakı ildə tibetlilər öz əlaqələrini təmin etməyə çalışaraq Xuanxe çayı 
boyunca şimali-şərqi aşağı istiqamətdə hücumlarını davam etdirdilər, lakin uyğur 
qoşunları Linçjou yaxınlığında onları darmadağın etdi. Uyğurlar getdikdən sonra 
                                                          
* Bu qelu tayfası idi, onlar haqqında heç bir məlumat yoxdur. Bu tayfanın təkcə Cunqariyada yaşaması 
barədə məlumatımız vardır. Qelu tayfasının karluklarla eyniləşdirilməsi fikri deyilmişdir: V. P. Vasilev. 
(Китайские надписи…, стр. 25-26): Qrumm-Qrjimaylo (Западная Монголия…, стр. 341—342) belə 
hesab edir ki, Qelu müstəqil türk tayfasıdır, o digər tayfalara nisbətən Altaydan daha gec düşmüşdür. 
Yəqin digər razılaşdırıcı qərarlar qəbul etmək olar: qelu-karluklardır, amma onların şərqi qolu, yəni 
uyğurlara tabe olan hissəsi qelulardır. Qardizi belə variant haqqında danışır, o, bir karlukun uyğurların 
vilayətinə qaçması və Uyğur xanlığında yaşayan karluklar üzərində onun rəis (yabqu) təyin edilməsi 
haqqında danışır. (B. Bartold. Отчет…, стр. 104:). 
 
335 
 
tibetlilər hücumu davam etdirdilər, Şuykeuçjay qalasını aldılar və ətrafı elə qarət 
etdilər ki, oralar Çinin əks-hücumu üçün daha heç vaxt plasdarm rolunu oynaya 
bilmədi. Sərhəd müharibələri yürüşlərin dəf edilməsinə və dağıdılmış qalaların 
bərpasına gətirib çıxardı. 
Qeser
*
 varislərinin çarlığı da qurbanlar arasında idi, tibet mənbələri onları 
nədənsə türk
*
 adlandırır. «Qırmızıəbalı tibetin iblis qoşunları bu türk 
hökmdarlığına soxuldular və öz qara çadırlarını onların torpağında qurdular. Talan 
olmuş əhalini monların ölkəsinə apardılar, onlara orada yaşayış yeri verdilər. 
Bundan sonra Qərbi Tibetdə knyazlar sülaləsi meydana çıxdı ki, o da öz mənşəyini 
Qeserdən götürürdü. 
Elə 791-ci ildə digər tibet ordusu Xotanı
*
 tabe etdi, bununla da Cunqariyada 
fəaliyyət göstərən qoşunların arxasını təmin elədi. Çinlilər öz qüvvələrinə inamı 
itirdikləri vaxt ərəblərə yardım haqqında müraciət etdi. Harun-ər-Rəşid son dərəcə 
güclənmiş tibetlilərə qarşı hərbi əməliyyata başlamaq qərarına gəldi, onun qoşunu 
tibet qüvvələrinin yarıdan çox hissəsini buxovladı ki, bu da hadisələrin sonrakı 
inkişafına mühüm təsir göstərdi. 
Şimalda müharibə. Cunqariya — Beytin qalası uğrunda aparılan müharibə 
yenidən bərpa oldu. 790-cı ildə darmadağın edilmiş Çin generalı və Beytin canişini 
Yan Si-qu öz qoşunu ilə Çiçjouya qaçdı (Bəlkə də, bu çiqu İssıq-göl dağındakı 
«Qırmızı vadi»dir. Qyeqyanqyas tibetliləri birgə səylərlə qovmaq barədə Yan Si-
çuya təklif etdi, lakin tibetlilər bu döyüşdə tam qələbə qazandılar. Uyğur — çin 
qoşunun üçdə iki hissəsi döyüş meydanında qaldı. Qyeqyanqyas yerdə qalan 
qoşunu toplayaraq Siçjou adlı çin qalasını talan etmək istədi, Çin canişininə isə 
Çinə getmək təklifini verdi. Vicdanlı məmur olan Yan Si-çu vəziyyəti düzəltməyin 
mümkün olmadığını görərək özünə qəsd etdi, tibetlilərin müttəfiqi olan şərqi 
karluklar isə Cunqariyanı zəbt etdilər. Uyğurlar cənuba qovuldular, burada çinin 
«dörd qalası» möhkəm durmuşdu. Onlara güvənərək, uyğurların güclü dəstəsi tibet 
ordusunun arxasına zərbə endirdi və üç il onların şimala hücum etmələrinə mane 
oldular. Onlar Buğur yaxınlığında tibet ordusunu at ilə təchiz edən ilxını ələ 
keçirdilər, bunun ardınca da Tsiktam və Çonqi yaxınlığında tibet dəstələrini 
darmadağın etdilər. Xotan tərəfə edilən əlverişli təxribat cənubdan ehtiyat 
qüvvələrini gətirməkdə tibetlilərə mane oldu. Nəhayət, 795-ci ildə uyğur qoşunları 
                                                          
* Bahadır Qeser Amdodakı köçəri kyan tayfalarından birinci bir dəstə igidinin başçısıdır, IV—V 
əsrlərdə yaşayıb. Onun adı ilə çox əfsanə və «Qeseriada» epik romanı yaradılmışdır. 
* Bəlkə də tibet müəllifi bu tayfanın uyğurları müdafiə etdiyindən çıxış edir. 
* Xotanın tabe edilməsi tarixi mənbədə göstərilməyib, belə qeyd edilib: Xotana yürüş barədə məlumat 
Samye monastırının əsasının qoyulması haqqında məlumatdan sonra, yəni 787-ci ildə olmalıdır. 792—
793-cü illərdə isə uyğurlar Xotana hücum etmişlər, görünür, Xotan onların düşmənlərinin, tibetlilərin 
malikanəsində imiş.  
 
336 
 
tam güclənərək Beytin yaxınlığında tibetliləri məğlub etdi və bununla da tibet 
hücumunun qarşısı alındı. 
Uyğurlar doğma düzləri əldə edərək, Uyğur xaqanlığının
*
 tərkibinə daxil 
olan karluklar və türkeşlər arasında tibet əhval-ruhiyyəsini aradan qaldırmaq 
zəruriyyəti ilə qarşılaşdılar. Tibet müdaxiləsi bu tayfalara azadlıq gətirdi və uyğur 
qoşunlarının qayıtmasını onlar sevinclə qarşıya bilməzdilər. Görünür, onlar 
tibetliləri müdafiə etməyə çalışırdılar, lakin onlar kimi Bolçu
*
 çayı yaxınlığında 
darmadağın edildilər. Uyğurlar üçillik kampaniyanı uddular.
*
 
Vuruşan hər iki dövlət arasında yaranan fasilələr belə müharibəni dayandıra 
bilmədi. 796-cı ildə Tibetdə böyük sərkərdə Şan Qetszan və 797-ci ildə 
Tisrondetsan vəfat etdi; Uyğuriyada Yoloce sülaləsinin kökü kəsildi. 795-ci ildə 
əyanlar istedadlı sərkərdə Qutluğu xan seçərək hakimiyyəti məhdudlaşdıracağı 
barədə onun razılığını aldılar.
*
 O taxta çıxaraq nəzərdə tutulmayan çətinliklərlə 
qarşılaşdı. 
_ Tibet diplomatiyası öz işini gördü. 758-ci ildə tabe olduğu zaman öz 
muxtariyyətini qoruyub saxlayan qırğızlar uyğurların arxasında üsyan qaldırdılar. 
«Qütlüq qırğızların üsyanını yatıra bildi, onların ölkəsini dağıtdı və onların dövlət 
işləri dayandı, onların torpaqlarında canlı insan qalmadı». Əlbəttə, sonuncu fikir 
xeyli şişirdilmişdir, lakin bununla bərabər darmadağın edildikdən 20 il sonra 
hələlik yeni nəsil yaranmamışdır, qırğızlar haqqında heç nə eşidilməmişdir. 
Hazırda Minusin muzeyində 22-ci nömrə altında Tuvada qorunub saxlanan 
sütunun müəyyən olunması üçun bu hadisə əsas rol oynamamışdırmı? Bu, 
özlüyündə hündürlüyü 3,4 metr olan dörd tərəfli sütundur. Sütunun geniş 
tərəflərinin birində üç şaquli sətirdə run yazısı verilmişdi. Sətirlərin altında ucları 
aşağı düşən dirsəkvari xətt yazılmışdır, yuxarıdan xəttin ortasına xaç nişanı 
birləşmişdir. Yazının məzmunu belədir: 
«Sizdən, mənim yüz yoldaşımdan, xalqımın altı nəslindən, sizdən mən 
ayrıldım (yəni öldüm). Mənim qəhrəmanlıq adım Akbaşatıxdır. Mən Inal oqya 
yetmiş yaşındaydım. 
Mənim qəhrəmanlıq şücaətim! Mənim qayışım 42 qaşdaşla bəzənib. 
Düşmənlər arasında mən 30 qəhrəman öldürmüşəm!». 
                                                          
* Xaqanlıq süquta uğradıqdan sonra türkeşlərin bir hissəsi uyğurlara tabe olmuşdu. 
* Qırğıznor gölünə axan Urunqu çayı. 
* Ulankom yazıları canlı xronologiyaya malikdir. Boğaztəkinin 17 yaşı olduqda Bur-Uluc üzərinə yürüş 
oldu. Bolçu çayı yaxınlığında isə türkeşlərin istilasından sonra Omoz üzərinə yürüş zamanı onun 21 yaşı 
var idi. 
* Q. E. Qrumm-Qrjimaylo. Западная Монголия, стр. 345. Mən bu xanı Açjo deyil, Qutluğ hesab edən 
«Изунлиямын» fikrini düzgün hesab edirəm. Yazılı abidədə xanın sadalanan keyfiyyətləri Açjoya aid 
edilə bilməz. Sonra, o uyğur xanının titulunu almamış, yalnız çin dilində Fın-çen əlavə sini daşımışdır, 
Qutluğun bu vaxt təmtəraqlı adı olmuşdur: «Aydınlıq ulukmış, ket Xuçluq Bilgə xaqan», yəni əla, 
yüksəkdə oturan, çox güclü müdrik xan» (V. V. Radlov. Титулы и имена...).  
 
337 
 
Sütunun yan tərəfində yazıya belə bir əlavə vardır: «O, xalqımın altı 
nəslinin gücü ilə burada daş qoymuşdur...». 
Əgər aşağıda verilən fərziyyəni qəbul etsək, onda abidənin məzmunu aydın 
olar. Altı-bağ-budun, yəni altı bəylik xalqı — bu 780-ci ildən sonra uyğurlardır. 
Görünür, Ak-baş-at-ıx yüz nəfərə başçılıq edib və döyüşdə həlak olub, qalib gəlmiş 
altı bəylik xalqının, yəni uyğurların xanı isə onun xatirəsini əbədiləşdirmişdir. 
Bunu yalnız qələbə qazanıldığı hallarda etmək olardı, IX əsrdə isə qırğızlar 
uyğurlara qalib gəlmişdi. Sütunda həkk olunmuş xaç nişanı bizim fərziyyəmizə heç 
də zidd gəlmir, çünki manixeylər İsa peyğəmbərin xatirəsini əziz tuturdular, elə 
Maninin özü də çarmıxa çəkilmişdi. Sütundakı şaquli vəziyyətdə yazılmış sətirlər 
də səciyyəvi mahiyyət daşıyır, belə ki, erkən dövrdə (X—XI əsrlər) uyğurların 
manixey yazıları məhz bu cürdür. «Abidənin hərfləri orxon əlifbası deyildir». Əgər 
yuxarıda verilən nöqteyi-nəzəri qəbul etmiş olsaq, onda sütun döyüş yerini bizə 
göstərə bilərdi, lakin döyüş yeri sütundan çıxarılmış və Minusin muzeyinə 
aparılmışdır. 
Sonra qoşun yenə də Beytin əyalətinə keçdi, burada tibetlilər və karluklar 
hərəkət edirdilər.
*
 Uzun və çətin döyüşlərdən sonra, yazılarda bu hadisələr dumanlı 
şəkildə verilir, uyğurlar qalib gəldilər və Beytin qalasının qalıqları onların əlinə 
keçdi, o yenə də Bişbalıq şəhəri adlandırıldı. Uyğur xanı hücum üçün ehtiyat 
bazası alaraq tibetlilər
*
 tərəfindən mühasirədə olan Kuziyə kömək etməyə tələsdi. 
Uyğurlar pusquda gizlənərək düşmənlərin bütün korpusunu qırdılar. Lakin xilas 
olmuş Kuçi çinliləri nankor çıxdılar və verginin həcmi haqqında danışığa 
başladılar. Bunu şanlı xilaskarın özü onlardan tələb edirdi. Xan şəxsən özü xəsis 
müttəfiqlərinə qarşı təşkil edilmiş hərbi ekspedisiyaya başçılıq etdi. Çinlilər 
müqavimət göstərməyə çalışdılar, lakin darmadağın edildilər və qərbə tərəf 
Fərqanəyə qədər qaçdılar. Uyğurlar orada, Narın
*
 çayının sahillərində qaçqınlara 
çatdılar və onları tam taladılar. Bundan sonra, sağ qalanlar «göz yaşı tökərək və 
yalvararaq» onlardan vergi qəbul etməyi xahiş etdilər, uyğur xanı mərhəmətlik 
göstərib razılaşdı. Beləliklə, qərbdə Çin malikanələrinin qalıqları Uyğur xanlığının 
tərkibinə daxil oldu. 
Tezliklə o qərb karlukları
*
 ilə toqquşmalı oldu, lakin bu toqquşma 
uyğurların xeyrinə qurtardı. Qutluğ xanın sonuncu qəhrəmanlığı şərq karluklarını 
sakitləşdirmək və onları müdafiə edən tibet ordusunu darmadağın etmək olmuşdur. 
                                                          
* Güclü tibet qoşunu və dörd tohar və bir çox başqaları... Hakimiyyət... Həmçinin karluklar... Tibet. 
Aşağıda hələ türkeşlərin ağalığı xatırlanır. Ulankomsk yazılarında deyilir: Mən, Tibeti, Tyunlyuqu, 
sonra Bolçu çayı yanında türkeşləri ələ keçirdim. Burada dəqiq tarix göstərmək qeyri-mümkündür. 
* Görünür, elə o vaxt onun varisi Boğaz-təkin öz dəstəsini Omaz şəhərinə tərəf aparmışdır. 
* Yazılarda çayın adı Çjen-çju adlanır. 
* «Ta-şi-li qanadı» — üç qərbi karluk tayfasından biridir. B a x: N. Y. B i ç u r i n. Собрание сведений, 
т. I, стр. 347). 
 
338 
 
Şərqi karlukların Cabqusu hakimiyyətdən məhrum olundu və qovuldu. Bu döyüşlər 
Tyan-Şandan cənubda baş verirdi, çünki göstərilirdi ki, xan qaçanları təqib edərək 
Fərqanəyə çatmışdı. 
Bütün bu hadisələr bir onillikdə — 795—805-ci illərdə baş vermişdi. 
Yazılar mütləq xronologiyanı dəqiqləşdirmək üçün əsas vermir, çin salnamələrində 
isə bu faktdan danışılmır. Yazılar tarixdəki boşluqları doldurur, artıq aydındır ki, 
uyğurlar tibetlilərin qərbi hücumlarını nəinki dayandıra bilmişdilər, həm də 
tibetliləri Cunqariyadan sıxışdırıb çıxarmışdılar. Tibetlilər gedən vaxtı öz 
müttəfiqləri olan şatoları özləri ilə apardılar və onları Tançjou vilayətindəki 
Nanşan dağının ətəklərində yerləşdirdilər. Bu, şatoluları qırılmaqdan xilas elədi, 
çünki uyğurlar Beytin şəhərinin süquta uğramasını ədalətli olaraq onların 
xəyanətkarlığının bəhrəsi hesab edirdilər. 
Beləliklə, qanlı döyüşlərin və insanın qəlbini və bədənini didib parçalayan 
yürüşlərdən sonra aydın edir. Kabul hökmdarı yürüşə hazırlıq görür: Otrar 
hökmdarı vergi verməkdən imtina edir. Karlukların cabqusu uyğur xanı, tibet 
hökmdarı və Çin imperatoru dedikdə, bu cür adamlara münasibətdə «itaətlilik» 
termini altında diplomatik münasibətlərin sadəcə olaraq qurulması, «itaətsizlik» 
sözü altında müharibəyə hazırlıq başa düşülür. Verilmiş mətn tibet xarici 
siyasətinin genişliyi haqqında təsəvvür yaradır, çünki burada ərəblərin əleyhinə 
olan koalisiyanın üzvləri sadalanır. Lakin şərqdə baş verən hadisələr tibet 
ekspansiyasının bərpasını qeyri-mümkün etdi. 
806-cı
*
 ilə yaxın uyğurlar hücumu davam etdirərək Lyançjou qalasını ələ 
keçirdilər və bununla tibetlilərin əl-qolunu bağladılar. Tibetlilər dayaq hesab 
etdikləri şatolulardan şübhələndilər ki, bu tayfa onlara sadiq deyildir, odur ki, 
həmin tayfanı Tsaydım adlı dağlıq yerə köçürmək istədilər. Şatolular özlərinin 
Çindəki xidmətlərini xatırladılar, onlar burada şərafətlə əhatə olunmuşdular və 
qəsbkarlara qarşı ayağa qalxmışdılar. 808-ci ildə bütün xalq — 30 min nəfər kibit 
Nanşan dağının şimal yamacları boyu və sonra isə Taoşuy çayı ilə Çinə getmək 
üçün səpələndilər. Tibetlilər onların üzərinə hücum etdilər və Çin sərhəddinə qədər 
izlədilər. Hər gün amansız vuruşma olurdu. Çinə qədər cəmi 2 min nəfər süvari və 
azacıq mal-qara gətirildi. Çinlilər sağ qalmış qəhrəmanları qəbul edib onları azuqə 
və mal-qara ilə təchiz etdilər və onlardan xüsusi sərhədyanı korpus yaratdılar. 
Şatoluların müdafiəsindən məhrum olan tibetlilər öz təcavüzkarlıqlarını 
dayandırdılar. Uyğurlar bu müddətdə Çin ilə mübahisə etdi. Müharibə ruhu öz-
özünə söndü. 
Uyğurlar və çinlilər arasına ixtilafı tatablar saldılar. 788-ci ildə onlar tatarlar 
(şiveysamlar) ilə birlikdə Çinin üzərinə yürüş etdilər. 795-ci ildə çinlilər onların 
                                                          
* Tarix belə hesablanmışdır: «Qutluğa həsr olunmuş yazıda bu yürüş xatırlanmır, deməli, bu tarix 805-ci 
ildə onun ölümündən sonradır. 806-cı ildə uyğurlar Çinin üzərinə yürüş edirlər, deməli, Lyançjou 806-cı 
ilin başlanğıcında, iyun çin konflikti başlanana qədər alınıb. 
 
339 
 
dərsini verərək «60.000 nəfərə» qədər öldürdülər. Bu, tatabların uyğurların 
himayəsinə oldu ki, rəqiblərin qüvvəsi bərabərdir: uyğurlar Kuçu və Qaraşarı, 
tibetlilər isə Xotan və Qaşqarı əllərində saxladılar. 
Şərqdə və Qərbdə müharibə. Tibetlilərin qüvvəsinin çox hissəsinin qərbdə 
olmasından istifadə edərək, çinlilər sülh bağlamaq haqqında yeni hökmdar Muni 
Dzenbonun təklifini rədd etdilər və bütün cəbhə boyu əks hücuma keçdilər. 
798-ci ildə tibetlilər şimalda Xuamaçi yaxınlığındakı Yançjouda, 800-cü 
ildə isə, Linçjouda məğlubiyyətə uğradılar. Vey Qao cənubda Sıçuanda iki tibet 
qalasını ələ keçirdi. Tibetlilər 801-ci ildə buna qəti hücumla cavab verdilər, bunun 
nəticəsində Linçjou qalası silahı yerə qoydu və çinlilər hücum eləmək üçün ehtiyat 
bazasından məhrum oldular. 
Ölkənin daxilinə soxulmaqdan qorxaraq çin hökuməti Cənubi Tibetə 
soxulmaq barədə Vey Qaoya əmr verdi: bu əməliyyatın yalnız bir məqsədi — 
düşmənin qüvvələrini həlledici istiqamətdən yayındırmaq məqsədi var idi. Vey 
Qao iyirmi minlik ordu ilə Tibetin Sıçuan malikanəsinə soxuldu, müdafiəni yardı 
və yeddi şəhər və beş qala aldı, lakin Veyçjou və Kunmində qurulmuş 
istehkamlarda dayandırıldı. Tibet sərkərdəsi Madinde aldığı məğlubiyyətə görə 
qəzəbə düçar olmaqdan qorxaraq çinlilər tərəfə keçdi, şərq qoşunları komandlığı 
vəzifəsini tutmuş onun varisi Lunmanjo Mulun-tsi-sima çinlilərin qurduğu pusquya 
düşdü, tam məğlubiyyətə uğradı və əsir alındı. Lakin qalalar mühasirədə möhkəm 
dururdu, cənubda isə çin hücumu müvəffəqiyyət qazanmadı. 
Bununla belə 802-ci ildən başlayaraq tibetlilər Çin ilə sülhə can atırdılar. 
806-cı ildə hətta əsirlərin mübadiləsi həyata keçirildi. Məsələ bundadır ki, 
tibetlilərin ərəblərlə münasibəti pisləşmişdi. Əgər 777-ci ildə tibet hökmdarı 
xəlifəni tanıyırdısa, 806-cı ildə isə tibetlilər və karluklar Rəfi ibn Lyaysın 
Səmərqəndə qaldırdığı üsyanı hərbi qüvvə ilə müdafiə etdilər. 
Sonra nə hadisə olmuşdur — məlum deyildir, lakin 811-ci ildə Məmun öz 
qardaşı Əmin ilə vətəndaş müharibəsinə başlanmazdan əvvəl acı-acı şikayət 
etmişdir: Karlukların cabqusu itaətdən çıxmışdır, Tibetin hökmdarı, xaqan da belə 
itaətsizlik hiss keçirməyə imkan yaratdı. 806-cı ildə onlar növbəti yürüşü 
uyğurlarla birgə etdilər. Tatabların uyğurlara itaət etməsi 830-cu ilə qədər davam 
elədi. Elə həmin il növbəti yürüş zamanı Çin qoşunu tərəfindən tatablar 
darmadağın edildi və başçıları əsir düşdü. İmperator əsirin şlyapasını, kəmərini və 
hərbi rütbəsini özünə qaytardı. Bununla da əsirlikdən azad edilən başçı Çinin 
vassalı oldu. Uyğurlar bu xəbəri çox laqeydcəsinə qarşıladılar, çünki, onların 
diqqəti bütünlüklə öz daxili işlərinə qarışmışdı. 
809-cu ildə tibet-çin sülh danışıqları bərpa oldu, lakin tibetlilər Uyğuriya ilə 
özlərinə sülhü təmin etməyi arzulayaraq yürüşə çıxdılar, Çində tutulub-saxlanmış 
uyğurları axtarıb taparaq onları öz vətənlərinə azad olmuş kimi gətirib gəldilər. 
Uyğurlar tibetlilərə minnətdarlıqlarını bildirərək, 813-cü ildə Qərb divarları 
yaxınlığında yerləşən «İvov vadisinə» təxribat etdilər. Bu da uzanmaqda olan 
340 
 
danışıqlar zamanı Çinin xeyli dərəcədə güzəştə getməsinə təsir göstərdi. Çin 
Tibetin sərhəddə mübadilə yolu ilə ticarət etmək barədə təklifini qəbul etdi. 
Mübadilə ticarəti tibetlilər üçün faydalı idi, çünki onlar Çin məmurları vasitəsilə 
yox, lazım olan malları birbaşa əhalidən ucuz qiymətə almaq imkanı əldə edirdilər. 
Lakin çinlilər üçün ən xoşagəlməz xüsusiyyətlərdən biri bu idi ki, tibetlilər Şofan 
yaxınlığında Xuanxe çayı üzərindən körpü salmışdılar, onu bəndlərlə 
möhkəmləndirmişdilər və bununla da istədikləri vaxt Ordosa gəlmək, oradan isə 
Çinin müdafiə olunmayan vilayətlərinə hücum etmək imkanı əldə etmişdilər. Lakin 
çinlilər bununla barışmalı oldu, çünki ildən-ilə əyalətlərdə qubernatorların iştirak 
elədiyi üsyanlar nə səfərbərlik aparmağı, nə də müharibəni davam etdirməyi qeyri-
mümkün etmişdi. 
Müharibənin sonu. Tibet ordusu uyğur-Çin ittifaqını dağıda bilmədi, lakin 
bu işə tibet diplomatiyası kömək etdi: o bir-birinə düşmən olan iki dövləti parçaladı 
və Tibetə onları bir-bir vurmaq imkanı verdi. Tibetlilər özlərini şərqdən təmin 
edərək və uyğurların köməyi ilə Çini sülh danışıqları bağlamağa məcbur edərək, 
816-cı ildə şimala, birbaşa uyğurların paytaxtı Qarakorum üzərinə basqın etdi. Bu 
vaxt uyğurların arxasında qırğızların yeni üsyanı baş verdi, bu dəfə üsyan uğurlu 
oldu. Müttəfiqlərin fəaliyyətinin əlaqələndirilməsini qeyd edə bilmərik. 
Yürüş yalnız nəzərdə tutulmayan vəziyyətin yarandığına görə tam 
müvəffəqiyyət qazana bilmədi: 816-cı ildə tibetlərin «adsız qambosu» öldü və 
sərkərdə Şan Şatszan özünün istədiyi şahzadəni taxt-taca oturmaqda iştirak etmək 
məqsədilə Tibetə qayıtmağa məcbur oldu. Lakin uyğurlar 20 il ərzində qırğızlarla 
müharibə apardıqlarına görə bundan istifadə edə bilmədilər. 
Çində Uyğuriyanın müttəfiqlərini əziyyətə düşmək nəticələrindən xilas 
etmək üçün onu alçaltmaqdan istifadə edirdilər. 806-cı ildə dünyəvi ruhanilərindən 
deyil, manixey ruhanilərindən
*
 ibarət uyğur elçiləri ilk dəfə olaraq Çayana gəldi. 
«Kamil adamların» bu tövbəsinə nə təbliğatçılıq fəaliyyətinə mənfi münasibət 
göstərilməsinə baxmayaraq, çinlilər Uyğurlarla münasibətlərini korlamamaq 
məqsədilə paytaxtda onların iştirakına dözməyə məcbur idilər. Elə ki, uyğurların 
qüdrətinin zəifləməsi aydın oldu ki, Tibetlə sülh bağlandı, Çin hökuməti 
manixeyləri uyğur tacirlərinə kömək göstərməkdə və ticarət qayda-qanunun 
pozulmasında təqsirləndirdi və onları 817-ci ildə sərhəddən kənara çıxardı. İttiham 
hətta uydurulmamış olsa da işin mahiyyətini əks etdirmirdi. Konfutsiyaçılar 
mistika və köçəri mədəniyyətlə fəal mübarizə aparırdılar, bu mübarizədə hər ikisi 
bir-birilə əlaqələndirilirdi. Elçilərin sürgün olunması çin-uyğur ittifaqı arasında 
uçurum yaratdı. 
                                                          
* N. Y. B i ç u r i n. Собрание сведений…, 1, стр. 331. Bu ifadəni mən belə başa düşürəm. «O zaman 
Moniyə öz qanunlarını gətirdilər». Manixeylər əvvəllər də Çində olmuşlar, lakin məhz indi onlara açıq 
təbliğat aparmağa icazə verilmiş və dövlət diplomatik tapşırıqları etibar edilmişdi. 
 
341 
 
Tibetlilər də elə bunu gözləyirdilər. Elə həmin il onlar Çayandan öz 
səfirliklərinin hətta qayıtmalarını belə gözləməyərək Çinin üzərinə basqın etdilər. 
Yenidən bütün sərhəd boyu döyüşlər başladı, lakin Çin qoşunları tibetlilərin 
hücumlarını dayandırdılar. Çin və uyğur hökmdarları belə bir nəticəyə gəldilər ki, 
təhlükəli düşmən qarşısında birləşmək lazımdır. 821-ci ildə hər iki dövlətin ittifaqı 
nigah bağlamaqla bərpa olundu. Tibet sərkərdəsi Şan Tsisir Orxon vadisinə hücum 
etmək qərarına gəldi, lakin hücum uğursuz oldu. Çünki Tibetin müttəfiqləri olan 
karluklar bu vaxt Fərqanədə ərəblərlə müharibə etməklə məşğul idilər, ona görə də 
uyğurlar tibet hücumunu dəf etdilər. 
Daha bundan sonra vuruşmağın mənası yox idi, tibetlilər əldə etdikləri 
bütün əraziləri özləri üçün saxlamaq şərtilə Çinə sülh bağlamağı təklif etdi. Bir 
halda ki, Çinin süvariləri olmadığına görə onun əks-hücuma keçməsi üçün heç bir 
imkanı yox idi, həmin şərtlər qəbul edildi və 821-ci ilin axırlarına yaxın müharibə 
qurtardı. 
821-ci ildə Tibet-Çin arasında bağlanmış sülh müqaviləsi. Bu müqavilə 
Lxasedə olan sütunda qorunub saxlanmışdır. Onun məzmununu veririk. «Maarifçi, 
davakar və ata hörmətini qazanmış Böyük-Txan imperatoru, müdrik və ilahi şəxs 
olan Böyük — Tibet kyabusu, iki hökmdar, əmi və qardaşoğlu iki dövlətin 
birləşməsi haqqında düşünərək böyük və əbədi dünya barədə aid içməklə müqavilə 
bağlamağı qərara aldılar. 
Ruhlar və insanlar bu hərəkətin şahidi oldular; gələcək nəsillər bu haqda 
biləcəklər. Buna görə də bu hərəkəti gələcək nəsillərə çatdırmaq üçün yazılı daşı 
ucaltdılar. Maarifçi, davakar və ata hörmətini qazanmış imperator, müdrik və ilahi 
şəxs olan kyabu, dərin ağıla və idraka malik olan bu iki hökmdar xalqların əlbir 
yaşamasını istəyirlər, onlar təəssüf hissini yayır, bütün ölkələrə mərhəmətlə 
yanaşır, xalqlara əmin-amanlıq və xoşbəxtlik vermək və uzun müddət firavan 
yaşamaları üçün birgə məsləhətləşmələr keçirirlər. Onların qonşuluqda dostluğu 
təsdiq etməyə yekdil səy göstərməsi hər ikisinə həqiqi şan-şöhrət gətirir. Gələcəkdə 
iki dövlətin — Çin və Tibetin mövcud sahələrindən, yəni Txaoçju və Minçjeu 
şəhərlərindən şərqə doğru olan ərazi Böyük—Txan səltənətinə, sərhəddən qərbə 
tərəf olan ərazi isə Böyük Tibet dövlətinə məxsus olmalıdır. 
Bu iki dövlət düşmənçiliklə qan tökməyi dayandırmağı, silah qaldırmamağı, 
qarşılıqlı hücumlar etməməyi üzərlərinə götürür. Əgər tərəflərdən hər hansı biri 
yad sahədə olarsa, onu diri tutmaq, sorğu-sual etdikdən sonra onu yedirdib-içirmək 
və öz vətəninə buraxmaq, öz vətəninin sakitliyini pozmamaq, ruhlara ehtiram 
göstərmək və insanları sevmək lazımdır. Əmi və qardaşoğlu arasındakı bu 
qarşılıqlı dostluq nəticəsində onlar rast gəldikləri çətinliklərdə bir-birinə müraciət 
etməli və kömək əli uzatmalıdırlar. Hər iki dövlət arasında daim əlaqə saxlanılmalı, 
hər iki tərəfdən göndərilən elçilərin atları Tsz-yantszyunçu vadisində 
dəyişdirilməlidir. Txaoçjsu və Minçjeudan şərqə doğru Böyük-Txan sarayı, qərbə 
doğru isə Böyük-Tibet sarayı poçt saxlamalıdır, Əmi və qardaşoğlu arasında 
342 
 
yaxınlıq tam mənada görünməlidir, od və kül mövcud torpaqlarda ucalmamalıdır,
*
 
hər ikisi xeyirxahlıqda ad çıxarmalı və ölkədə daim əmin-amanlığın hökm 
sürməsinə çalışmalıdır: səyyahlar qorxmamalı, əhali sakitlikdən həzz almalı və 
qarşılıqlı hücumlar olmamalıdır. Bu cür yaxşılıqları yerinə yetirməklə şöhrət 
sədaları günəşin və ayın çıxdığı hər yerə yayılacaqdır. Tibetli Tibetdə, çinli isə 
Çində sakit və şən yaşamalıdır, hər biri bu and müqaviləsinə riayət etməli, onu heç 
vaxt pozmamalıdır. Tanrıların və müdriklərin surətləri, günəşin, ayın və ulduzların 
şahidliyi ilə qurbanlıq göndərilmiş heyvanlar üzərində andı təsdiq edirik. 
Bu müqaviləni kim pozarsa, o öz andına cinayətkarcasına yanaşır, qoy o 
fəlakətlərlə qarşılaşsın. Tibet hökmdarı və Çin elçiləri yerə qədər təzim etdilər ki, 
burada təsvir olunan kimi müqaviləni təsdiq edirlər. İki hökmdarın səxavəti əbədi 
olaraq nəsillərdə yaşayacaq və təbəələr onların yaratdıqları rifahı tərifləyəcəklər. 
Müqavilənin məzmununa əlavə edilmiş kiçik göstəriş çox mühüm 
əhəmiyyət kəsb edir, bunun əsasında 821-ci ildə Qaşqarda Çinin hakimiyyəti bərpa 
oldu və ora general-qubernator təyin edildi. Bu, Tibetin qərb sərhədlərində baş 
verən hadisələrin üzərinə işıq salır. Tamamilə aydındır ki, çinlilər bu vaxt nə özləri, 
nə də şimalda qırğızların üsyanı ilə başları qarışmış olan uyğurlar vasitəsilə 
Qaşqara yiyələnə bilməzdilər. Bununla belə, arxadan Tibetlilərə elə bir zərbə 
vuruldu ki, onlar Qaşqarda öz hakimiyyətlərini bərpa edə bilmədilər. Yeganə 
mümkün olan izah budur ki, qaşqarlar özləri tibetliləri qovdular və uyğur torpaqları 
vasitəsilə Çin ilə əlaqə yaratdılar. Güman etmək olar ki, əvvəllər uyğur xanından 
qaçan, Qərb diyarlarında yaşayan Çin müstəmləkəçiləri burada az rol 
oynamamışdır. 821-ci ildə Xotanın da vəziyyəti tamamilə aydın deyildi, amma 
tibetlilər də orada öz yerlərini möhkəmlətməmişdilər. Görünür, Xotan vuruşan 
tərəflər arasında manevr etməyi bacarırdı və bununla da öz istiqlaliyyətini xilas 
etdi. 
Lakin verdiyi az itkilər bağlanmış sülhün əhəmiyyətini Tibet üçün heç də 
azaltmadı. 
Budda istiqamətli Tibet tarixçisi bu sülhə lakonik, həm də tam qiymət verir: 
«Lap uzaqlarda bir-birinin yanına düzülmüş, ağ pərdəyə bənzər dağ silsilələrin 
boyunca, yerin orta nöqtəsində əldən düşmüş çinlilər diz çökərək sülh xahiş edir və 
daş ucaltmağa tələsirdilər. Daşın üzərində yazı həkk olunmuşdu. Cənubda Tibetin 
qüdrətinə Hindistan (Bahar və Benqaliya) tabe edilmiş, qərbdə Bruşal (İran ilə 
sərhəd olan vilayət) zəbt olunmuş, şimalda bütün monqol dövlətləri (cənubda 
yaşayan monqollar xorlar - nəzərdə tutulur — L. Q.) istila edilmişdi. 
Həqiqətən, bu dəhşətli müharibədə Tibet qələbə qazandı. Karvan yolu 
möhkəm zəbt edildi. Keçmiş Çin knyazlığında sərhəddəki döyüşkən çinlilər 
                                                          
* Od və kül — hündür yerlərdə gözətçi tonqalları və yürüşə çıxan süvarilərin atlarının ayaqları altından 
göyə qalxan kül. 
 
343 
 
qırıldılar, Çinin içərilərinə doğru hücum etməyin isə heç bir mənası yox idi, çünki 
Çinlə mübarizə aparan bir ölkəyə Çin ünsürünün tətbiq edilməsi onun daxili 
qüdrətini yalnız azalda bilərdi. Uyğuriyanın qırğızlarla müharibədə həm əlləri, həm 
də ayaqları bağlanmışdı. Qırğızların başçısı Ako özünü xan elan etmişdi, o, 
qazandığı qələbələrdən qürrələnərək uyğur xanına bildirmişdi: «Sənin həyatın sona 
yetmişdir. Mən tezliklə sənin qızıl ordanı ələ keçirəcəyəm, öz atımla onun 
qarşısına çıxacaq, öz bayrağımı sancacağam. Əgər mənimlə vuruşmağı 
bacararsansa, onda dərhal gəl, əgər bacarmırsansa, onda çıx get». Tibet 
hökmdarının ikinci müttəfiqi olan karlukların cabqusu ərəbləri sıxışdırırdı, o 
islamın çöldə yayılmasının qarşısını aldı. 
Tibet özlüyündə Şərq və Qərbi iki yerə böldü və onlara bərabər olan üçüncü 
bir ölkə kimi aralarında durdu. Onun ətrafında daha təhlükəli düşmən yox idi, lakin 
əsil təhlükə ölkənin öz daxilində gizlənirdi. 
Bon və Buddizm. Tibetdə Tisrandetsanın və onun varislərinin 
hakimiyyətində nələr baş verdiyinə nəzər salaq. Zəif hökmdarların (tsenpo) öz 
təbəələrinə qarşı budda icmalarında kömək axtarmalarını xatırlayaq, amma əslində 
isə həmin icmaları özlərindən başqa heç kim nə sevir, nə də hörmət edirdi. 
Müharibə vaxtı qüvvə daim zəfər çalan sərkərdənin əlində olur, orduda isə 
ruhanilər deyil, bon etiqadının tərəfdarları olan silahlı xalq döyüşür. Nə qədər ki, 
tsenpo Meaqtsom sağ idi, o budda ruhanilərinin təhlükəsizliyini təmin və onları 
müdafiə edə bilirdi, lakin 755-ci ildə onun ölümündən sonra kiçik yaşlı 
Tisrandetsan taxta çıxdığı vaxt hakimiyyəti faktiki olaraq buddizmin qatı düşməni 
olan əyan Majan öz əlinə almışdı. Majan budda ədəbiyyatının yayılmasına ardıcıl 
olaraq mane olurdu, o hökmdar tərəfindən əsası qoyulmuş iki monastırı qovdu. 
Böyük Lavran sitayişgahı qırğın yerinə çevrildi. Bunu görən budda əyanları sui-
qəsd hazırladılar, hökmdarın özü də bu sui-qəsddə iştirak edirdi: Majan tutuldu və 
sərdabəyə salındı, çünki dindar buddaçılar heç kimi öldürməməli idilər. Majan 
orada özü öldü. Hökmdar yenidən hakimiyyəti öz əlinə aldı və Tibetdə buddizmin 
çiçəklənməsi yenidən başladı. Yenidən Lxas meydanında sitayişgah açıldı, qara 
etiqad (bon) və buddizm tərəfdarları arasında söhbətlər təşkil edildi. Əlbəttə, 
axırıncılar qalib gəldilər, lakin məğlub olmuşlarla çox mərhəmətlə davrandılar: bon 
kitablarının yalnız bir hissəsi yandırıldı, qalan hissəsini isə buddaçılar qəbul etdilər. 
Əldə edilmiş saziş Tisrandetsana bir tərəfdən şərqə, şimala və qərbə doğru 
əlaqələri genişləndirməyə, digər tərəfdən isə artıq təhlükəsizliklərini təmin etmək 
şərti ilə yeni budda təbliğatçılarını çağırmağa imkan verdi. Tezliklə, müxtəlif 
təriqətlərə mənsub olan budda ruhaniləri üstünlük qazanmaq uğrunda mübarizəyə 
başladılar, nəticədə çinli hindliyə məğlub oldu və Tibeti atmaq məcburiyyəti 
qarşısında qaldı. Lakin bir neçə il keçdikdən sonra qalib məğlub olanların 
şagirdləri tərəfindən öldürüldü. 
Tsenpo Ralpaçanın (816—839) dövründə uzunmüddətli mübarizə 
nəticəsində sarvastivadilərin xinayani təriqəti qalib gəldi. Bu qələbə o qədər böyük 
344 
 
idi ki, hökmdar başqa təriqətə aid əsərlərin tərcümə olunmasını və maxayani və 
tantri buddizminin təbliğ olunmasını qadağan etdi. Bu siyasətin nəticəsi 
əhəmiyyətli oldu. 
Tibetdə üstünlük qazanmaq uğrunda mübarizə aparan üç təriqətdən biri olan 
sarvastivadi təriqəti daha az yayılmışdı. Tibetlilər belə bir fikirlə razılaşırdılar ki, 
qəzəbli ruhları qovan tantri ovsunçuları faydalı ola bilərlər, çünki qəzəbli ruhların 
və caduların gücünə inam olmalıdır. Maxayançıların təlimi daha çox xilas olma 
adlanır, bu təlim mütləq mənada avaralıqdan, iş görməməkdən ibarətdir. Belə 
ruhanilər tibetli üçün təhlükəli deyildi, çünki onun keçirdiyi asket həyat tərzi heç 
nəyə dəymir. Sarvastivadilər «yavaş-yavaş xilasolmanı» təbliğ edirdilər, onlar 
«xeyirxah işlər» görməyə çağırırdılar. «Xeyirxah işlər» dedikdə məbədgahların, 
monastırların, sitayişgahların, sütunların tikintisini və qanunun təbliğini nəzərdə 
tutulurdu. Təbiidir ki, bu tikintilərin xərcləri xalq kütlələrinin üzərinə düşürdü. 
Onlar isə yeni etiqadın çiçəklənməsindən yoxsul və dilənçi vəziyyətinə düşürdülər. 
Tibetlilər deyinməyə başladılar. «Bizim yoxsullaşmağımızdan və istismar 
olunmağımızdan kim faydalanacaqdır?» — deyə onlar sual verir, ruhaniləri 
göstərərək deyirdilər: «Baxın, onlar». Hökmdar ruhanilərə nifrətlə baxmağı və 
onları barmaqla göstərməyi qadağan etdi; buna görə gözü çıxarmaq, şəhadət 
barmağını kəsmək cəzası verilirdi, lakin bu cəza tədbiri kömək etmədi. Hökmdar 
öz arvadı tərəfindən təqsirləndirilən birinci nazirini öldürmək əmri verdikdə, 
saraydakı əyanlar buna dözməyib, onun yataq otağına soxuldular və hökmdarın 
boynunu qırdılar. 
Öldürülmüş qardaşının yerinə taxta çıxan Lanqdarm buddizmin düşməni 
idi. O, ölkədəki aclıqdan, heyvanların tələf olmasından və digər fəlakətlərdən 
istifadə edərək, bu bədbəxtliklərə görə günahı Budda dininin üzərinə yıxdı və 
hamını onun təqibinə qaldırdı. Sitayişgahlar dağıdıldı, kitablar və ikonalar ya 
yandırıldı, ya da suya atıldı, ruhanilər ovçulara və qəssablara çevrildilər. Bu 
peşələrdən imtina edənlər qətl olundular. Qısa müddət ərzində Tibetdə buddizm 
məhv edildi. 
842-ci ildə Lanqdarma budda tərəfdarları tərəfindən öldürüldü. Ədalət və 
üsyan başladı, daxili müharibə 20 il davam etdi və ölkənin elə bir tam əldən 
düşməsi ilə başa çatdı ki, çinlilər Tibet işlərinə daha diqqət yetirmirdilər. Bunun da 
nəticəsində Tibetin X—XI əsrlərdə tarixinə aid məlumat çox azdır. Lakin ümumi 
mənzərə hər halda aydındır: hökumət məhv edilmiş, tayfa başçıları isə daim bir-
birilə müharibə edən xırda knyazlıqlar yaratmışdı. 
 
  
345 
 
XXX fəsil 
 
VIII—IX ƏSRLƏRDƏ UYĞURİSTAN 
 
Yeni qayda. 780-ci ildə baş verən çevriliş doqquz-oğuz tayfasının üstün 
vəziyyətini aradan qaldırdı. Qalib gəlmiş altı tayfa əldən getmiş vəziyyətin yenidən 
qayıtmasını daha heç arzulamırdılar. Mahiyyətə görə uyğur xanlığı monarxiya 
olmaqdan qalmışdı, ömürlük hökmdarı olan bir respublikaya çevrilmişdi. 
Hakimiyyət xanları seçən tayfa başçılarının əlində cəmləşmişdi. Bu xanlar o qədər 
çox olmuşdur ki, tarixdə heç bir izləri qalmamışdır. 789-cu ildən 794-cü ilə qədər 
uzurpatorun oğlu Panquan hökmdarlıq etmişdir. Lakin o taxtı varisliyə görə 
almamışdır, «əyanlar tərəfindən taxtda oturdulmuşdur». 794-cü ildə arvadı onu 
zəhərləmiş və taxta özü çıxmışdır, zəhərlənən hökmdarın kiçik qardaşının buna 
hüququ yox idi. Bu, siyasi dramadan daha çox ailə dramasıdır, lakin əyanlar işə 
qarışdılar, taxtı ələ keçirəni öldürdülər və onun kiçik yaşlı oğlunu taxtın varisi elan 
etdilər. 
Hakimiyyət güc ilə bölündü: qüvvə isə bu vaxt tibetlilərlə vuruşan, adı 
«Qyeqyanqyas» mənbəyində çəkilən, bizə naməlum olan bir sərkərdə də var idi. O, 
qoşun ilə qayıtdığı vaxt xan və əyanlar onu qarşılamağa çıxdılar, üzü üstə yerə 
yatıb onları öldürməyi yalvardılar. Qyeqyanqyasın rəğbətini qazanmaq məqsədilə 
xan Tibetlə müharibədə iştirak etdiyinə görə Uyğuriyanın aldığı bütün Çin 
şeylərini ona verdi. Məmnun olmuş və vəcdə gəlmiş Qyeqyanqyas cavan xanı 
bağrına basdı və onu müdafiə edəcəyini bildirdi, şeyləri isə qoşuna payladı, hamı 
razı qaldı. Lakin bir il keçdikdən sonra xan öldü (əlbəttə, qocalığına görə yox), 
Qyaqyanqyas tarix səhnəsində yoxa çıxdı, əyanlardan birinin götürüb saxladığı 
oğul Qutluğ xan oldu. O əvvəlki xanın vaxtında özünə hərbi ad-san qazanmışdı. 
Bu, varislik üzərində seçki əsaslarının nəinki təntənəsi demək idi, həm də 
elə o vaxt konstitusiya yaradılmışdı: «Sən göylər hökmdarı deyilsən, ləl-cəvahiratla 
bəzədilmiş taxtda əlini aşağı salmış vəziyyətdə otur, dənizdən hətta dağı belə 
tədbirlə idarə etmək qabiliyyətinə malik olan köməkçi olmalısan; dövlət işlərinə 
müdaxilə etməlisən; qanun və sərəncamlar verməlisən; göyün mərhəmətinə və 
iltifatına inanmalısan. Biz çinovniklər, bax, bunu xahiş edirik». 
Bu mətn çox vacibdir. Burada xanın hakimiyyətinin məhdudlaşmasından 
söhbət aparılır, çünki xana hökumətin başçılığı verilir, bu, ərəblərdə vəzir, 
çinlilərdə isə qensyan adlanır. İkinci tələb məhkəmə hakimiyyətinə aiddir: 
qanunların möhkəm yerinə yetirilməsi özbaşınalığa son qoymalıdır. Nəhayət, 
dövlət işlərinin kilsə işləri ilə əlaqələndirilməsinə, yəni manixey icmasının başçıları 
ilə hesablaşmasına aid qəti tələb irəli sürülür. Xan yalnız müharibə apara bilərdi, 
həqiqəton, biz daim Qutluğ xanı qoşunun başında görürük. 
Lakin elə burada da onu rahat buraxmadılar. Yazılı abidələr ondan nə 
istənildiyini izah edir: «Bütün yer üzərində sadə insanlar və canlı varlıqlar, təmiz 
346 
 
və xeyirxah adamlara himayədarlıq etməli, pis adamlar isə məhv olunmalıdır». Bu 
terminologiya bütövlükdə manixey leksikonundan götürülmüşdür. «Xuastanıft»in 
müəllifi Betyurmiş tərxan da həmçinin belə dəqiq ifadə olunmuşdur. Biz həmçinin 
onu da bilirik ki, manixeylər xeyir və şər adı altında nəyi nəzərdə tuturlar, bu mətn 
bizə əsas verir təsdiq edək ki, Qutluğ zəbt etdiyi vilayətlərdə dini təqiblər həyata 
keçirirdilər, sanki məhz bu istər Kuçedə, istərsə də Çanyanda çinlilərdə uyğurlara 
qarşı mənfi münasibət yaradırdı. 
Bununla belə, ərəblər çinlilərdən geri qalmırdılar. Xorasan əmiri bildi ki, 
onun torpağında bir neçə yüz nəfər zindiklər, yəni manixeylər yaşayır, o onları 
öldürtmək istədi. O, bunu etməyə hazırlaşana qədər doqquz-oğuzların xaqanının 
yanından elçi gəldi və aşağıdakı fikri bildirdi: Sənin malikanəndə yaşayan 
zindiklərə nisbətən mənim malikanəmdə üç dəfə çox müsəlman yaşayır. Əgər sən 
bircə nəfər zindikə əl vursan, mən bütün müsəlmanları qıracağam. Həm onlar, həm 
də o birilər sağ qaldılar. 
Beləliklə, biz bir-birindən asılı olmayan iki mənbəyi izləyib görə bilərik ki, 
uyğur xanı xristianlığın müsəlmançılığın nə zərdüştlüyün yayıldığı ölkələrdə təqib 
edilən və öldürülən manixeylərin himayəndarı kimi çıxış edir: əvəzində 
Uyğuriyada manixeylər kafirlərə qarşı təqibi təşkil etmək üçün öz nüfuzundan 
istifadə edirdilər. 
Təkcə Tibetdə və Ərəb xilafətində deyil, həm də Hindistanda, Çində və 
Uyğuristanda dözülməzlik dövrün bayrağına çevrilmişdi. Görünür, uyğurlar buna 
görə də türklərə nisbətən qonşu tayfaların son dərəcə güclü müqavimətinə rast 
gəlirdilər. Türklər itaət etməyi və vergi verməyi tələb edirdilər, uyğurlar isə 
məğlub olmuşları bütün psixika quruluşunu və bütün həyat tərzlərini qırmağa və 
dəyişdirməyə məcbur edirdilər: onlar köçərilərdə elə təsəvvür yaratmağa 
çalışırdılar ki, köçərilər nə bir şey başa düşsünlər, nə də onu qəbul edə bilsinlər. 
Buna görə də Uyğuriya düşmənlərlə əhatə olunmuşdular, onlarla barışmaq isə 
qeyri-mümkün idi. 
Manixeyçilik və uyğurlar. Uyğuristanda manixey kilsəsinin məhv 
edilməsini heç cürə tarixi təsadüf hesab etmək olmaz. Manixeyçilik dini şəhvətə, 
maddi əsaslara qarşı ardıcıl mübarizə aparırdı, işin mahiyyətinə görə onun qələbə 
çalması onun tərəfdarlarının fiziki cəhətdən mövcudluqlarını dayandırmaq demək 
olardı. Doğrudur, özünü öldürmə prosesi süni olaraq yubadılırdı, lakin bütün 
bunlar hər halda zahirən özünə qəsdetmə idi. 
Manixeylərin ən ali məziyyəti həyatı tanımamalarıdır, labüdən ümidsizlik 
doğuran yarıtmazlığıdır. 
İkinci məziyyət — bütün şəhvəti hisslərə qarşı barışmazlığıdır — bu 
məziyyətə görə əzab çəkmə və mərhəmət olmamalıdır, deməli, qəddarlığı prinsip 
səviyyəsinə qaldıraraq ona meydan verməyi üstün tutur. 
347 
 
Üçüncü məziyyət — asketçiliyin və pozğunluğun şəhvət vasitəsilə 
əlaqələndirilməsi ailənin mövcudluğunu qeyri-mümkün etmişdir, ailənin 
mövcudluğu dözümlü idi, amma o uğurlu deyildi. 
Bu üç prinsip xristianlığa tam ziddir, burada ümidsizliyə qapılmaq ölüm 
günahı deməkdir, mərhəmətli olmaq xeyirxahlıqdır, monoqam ailənin yaradılması 
etiqadlılıq və müəmmalıq aktıdır. Manixeyçilik kilsəsinə tabe olan bir cəmiyyətdə 
manixeyçilik doktrinasının ardıcıl tətbiq olunması nəticələrini təsəvvür etmək çətin 
deyildir. 
Ən əvvəl onu qeyd etmək lazımdır ki, əsl manixeyçilər az qisim adam, 
başlıca olaraq zadəganlar içərisindən çıxmış şəxslər ola bilərdi. Məgər uyğur 
çobanına, savadsız olan cəsur döyüşçüyə onun doğma rayihəli çölünün, sevimli 
arvadının və şən qırmızıyanaq uşaqlarının qorxunc bəla olduqlarını, onlardan əl 
çəkmələrini demək olarmı? O, oxu atarkən qulaqlarına qədər yayı çəkən öz 
möhkəm əllərinə, şən və özü seçdiyi həyatını dəfələrlə xilas edən ağ atına nifrət 
edə bilərmi? O, İşığın və Zülmətin mücərrəd mübarizəsini özü üçün təsəvvür edə 
bilərmi? Tamamilə aydındır ki, uyğur köçərilərinin böyük bir hissəsi yalnız 
adlarına görə manixey hesab olunurdular, onlar əvvəlki adi məişətlə yaşayır və adi 
təsəvvürləri rəhbər tuturdular. Manixeyçiliyin pozğunluq stixiyası onlara az təsir 
etmişdi. 
Lakin bu şərait nəticəsində adlı-sanlı şəxslər və xalq arasında uçurum 
yaranmalı idi: xalq öz başçılarına daha inanmadı, xan və bəylər isə savadsız kütlə 
ilə heç cür danışığa girmədi. Bu, ölkənin möhkəmlənməsinə təsir göstərməyə 
bilməzdi. Uyğur cəmiyyətinin aparıcı hissəsi qızğıncasına neofitlərin yeni etiqadını 
qəbul etdi, onları uyğurların təbii davakarlıqdan çıxmasından ötrü dözümsüzlüyün 
təbliğ edilməsi daha çox qane edirdi. 
Tibetlilər, karluklar və qırğızlar ilə müharibə indi uyğurlar üçün yüksək 
məna daşıyırdı: bu müharibə din uğrunda mübarizə məqsədilə aparılırdı. Bu 
müharibə nəticəsində xarici siyasətin bütün problemləri son dərəcə kəskinləşdi. 
Müharibə xalq qüvvəsi ilə aparılmalı idi, o, vuruşduğu tərəfin dininə qarşı yad 
münasibət bəsləməli idi. Daxili və xarici siyasətdə baş verən fəlakət xeyli dərəcədə 
bu istiqamətlə şərtlənirdi. 
Lakin manixeyçiliyin ən pis nəticələrindən biri ailənin pozulması idi. Bu, 
əsasən uyğur cəmiyyətinin yuxarı təbəqələrinə — sosial səbəblər ucbatından İran 
və Aralıq dənizi ölkələrinin yüksək mədəniyyətini qəbul edən və artıran şəxslərə 
aiddir. Nigahlıq müddətini pozan qeydkeşlik və eyş-işrət sağlam nəslin alınmasına 
gətirib çıxara bilməzdi. Uyğurların mədəniyyətə daha çox yiyələnmiş hissəsi qeyri-
sağlam nəsil verə bilərdi. Qısaca desək, belə nəsil yaranırdı. 
Yaranma prosesi sürətlə getmir, onun nəticələrini hiss etmək üçün aşağısı 
üç nəsil, yəni 80 il keçməlidir. Manixeyçilik Uyğuriyası məhz bu qədər davam 
gətirmişdi. 
348 
 
Lakin manixeyçiliyi qəbul etməyin bu mənfi xüsusiyyətləri özünü büruzə 
verməzdən əvvəl onun müsbət tərəfləri - qərb mədəniyyətinə yiyələnmə özünü 
göstərdi. 
Çin mənəvi mədəniyyəti o qədər spesifikdir ki, köçərilər bu mədəniyyəti 
istəmirdilər və onu qəbul edə bilməzdilər. Biz Tonyukukun nümunəsində gördük 
ki, hətta çin təhsili almış türklər öz dünyagörüşlərini çin dünyagörüşünə qarşı 
qoymağa səy göstərirdilər. Tibetlilər də özlərini bu cür aparırdılar, uyğurlar da 
istisna deyildilər. Lakin bu, onlarda mədəni mübadilənin olmasına gətirib 
çıxarmışdı, yalnız Soqda və İrandan çıxanların dalğası Çin mədəniyyətinə nisbətən 
heç də az kamil olmayan mədəniyyətə yiyələnmək üçün imkanlar açmışdır. 
İbn Xordadbeq türk ölkələri arasında Uyğuriyanı ən böyük bir ölkə kimi 
təsvir edir. «Doqquz oğuzların xaqanı 12 dəmir darvazalı böyük şəhərə daxil olur, 
şəhərin sakinləri manixeyçiliyə etiqad edirlər. Hündür, uca bir yerdə xaqanın qızılı 
rəngli çadırı salınmışdır, bu çadıra 900 nəfər adam sığışır; o beş fərsəng məsafədən 
görünür». Bu təmtəraqlı sarayda zəif, bacarıqsız xanlar otururdular, onlardan yalnız 
dəbdəbəli titulları qalmışdır. Ölkəni tayfa ağsaqqalları yaxud manixey «kamilləri» 
idarə edirdilər, onların adı tarixdə qalmamışdır. 
839-cu ilə qədər Uyğuristanda qırğızların üsyanından və tatar tayfalarının 
Amurdan İnşara (820-ci ilə qədər) keçməsindən başqa heç bir böyük hadisə 
olmamışdır. Bu dolayısı yol ilə dövlətin qüdrətinin zəifləməsini göstərir, güman 
etmək olar ki, zəif hökmdarın vaxtında daim olduğu kimi ölkənin daxilində 
müəyyən qruplaşmalar mübarizə aparırdı, lakin onların hansı qruplaşmalardan 
ibarət olduğunu biz hətta tapa da bilmirik. 832-ci ildə Qesa adlı xan «öz tabeliyində 
duran şəxslər» tərəfindən öldürüldü» və Xu adlı əmisi oğlu onu taxtda əvəz etdi. 
Elə fəlakət də onun vaxtında başladı. 
Uyğur xanlığının məhvi. IX əsrin ortalarına yaxın Uyğuristanın qüvvəsi 
artıq tükənmişdi. Zadəganlar arasında pozğunluğun olması öz bəhrəsini verdi. 
Əyanlar bir-birilə rəqabət aparırdılar, tabe edilmiş tayfalar isə sıradan çıxırdı. 
Yuxarıda 794-cü ildə Şatonun ayrılması qeyd olunmuşdu. 835-ci ildə tatablar 
çəkilib getdilər. Lakin qırğızların üsyana başlaması Uyğuristan üçün daha dəhşətli 
oldu. Qırğız knyazı istiqlaliyyət qazanmaq arzusu ilə ərəblər, tibetlilər və karluklar 
ilə dostluq əlaqəsi saxlayırdı. 818-ci ilə yaxın qırğız knyazı Ajo özünü xan elan 
etdi. Onun anası türkeş knyazının qadını, arvadı isə tibet sərkərdəsinin qızı idi, 
deməli, onun həm onlar ilə, həm o birilər ilə qohumluq əlaqəsi var idi. Uyğurların 
Baoxanının üsyanı yatırmaq cəhdi müvəffəqiyyət qazanmadı. Ajo yadellilərin 
əsarətindən xilas olmaqla kifayətlənməyərək düşmənin danışıqsız olaraq tam təslim 
olmasını tələb edirdi. «Sənin həyatın başa çatmışdır, — deyə o, Uyğur xanına 
müraciət edirdi. — Mən tezliklə sənin Qızıl ordanı ələ keçirəcəyəm, atımı onun 
qarşısında qoyub bayrağımı sancacağam. Əgər mənimlə yarışa girməyi 
bacararsansa, onda gəl; əgər bacarmazsansa, onda tez çıx get». Eyni zamanda 
349 
 
cənubda davakar şatolular öz qüvvələrini bərpa etdilər və həmçinin uyğurları 
hədələdilər. 
Uyğurların belə çətin bir vəziyyətə düşməsinə səbəb elə onların özləri idi. 
Onlar öz azadlıqları uğrunda göy türklərə qarşı böyük canfəşanlıqla mübarizə 
aparırdılar, amma bu azadlığı qazandıqdan sonra onu tətbiq edə bilmədilər. Onların 
azadlıqsevərliyi dialektcəsinə inkişaf edərək hər cür təşkilediciliyin əsaslarını inkar 
edirdi. Uyğurlar xan hakimiyyətini elə məhdudlaşdırmaq istəyirdilər ki, 
istədiklərinə nail olduqda bu hakimiyyət özünün bütün mənasını itirmiş olsun. 
Buradan da uyğurların hətta bilavasitə təhlükə qarşısında belə qüvvələri 
birləşdirmək sahəsində tam qabiliyyətsizliyi özünü biruzə verir. Şimalda və 
cənubda düşməni dəf etmək əvəzinə uyğur əyanları arasında qırğızlara və şatolara 
qarşı rəğbət hissi yaranmışdı. 
832-ci ildə Aydınlıq uluq Munmiş Gülyuq Bilgə Çjan-sin xan titulunu 
daşıyan Küttəkin (çin dilində Xu-dele; farsca Xütuqlan xaqan deməkdir)
*
 
Qaraqorumda qızıl taxtda oturdu. O, özündən əvvəlki sələflərindən fərqli olaraq 
Çin şahzadəsini və həll olunmamış ziddiyyətlər topasını aldı.
*
 Sonrakı hadisələr 
«Tanşu»da o qədər xəsiscəsinə təsvir olunmuşdur ki, bu hadisələrin səbəbini deyil, 
yalnız gedişini bərpa etmək mümkündür. 
839-cu ildə Gülyuqun əyanları (çin dilində Qyuylofu deməkdir) onun 
köməyinə gəlmiş şatolulara arxayın olaraq Qaraqoruma basqın etdi. Xan özünə 
qəsd etdi, üsyanın başlanacağını hiss edən əyanlar xanın kiçik yaşlı oğlu Kesitəkini 
taxta çıxardılar.
*
 
Qış çox sərt keçdi, çoxlu qoyun və at qırıldı, aclığa öldürücü xəstəlik də 
əlavə olundu. 840-cı ilin baharında uyğurlar aclıqdan, epidemiya və çevriliş 
nəticəsində yaranmış çaxnaşmadan zəiflədilər. Gülyuqbəyin düşməni olan ağsaqqal 
Gülyuq bağa qırğızları köməyə çağırdı və Qaraqorumu geri aldı. Xan və Gülyuq 
bəy öldürüldü, onların tərəfdarlarının alaçıqları yandırıldı. Uyğurlar çaxnaşmaya 
düşərək dağıldılar. Onların bir hissəsi cənuba qaçaraq tibetlilərə tabe oldular. Pan 
Tore adlı əyan 15 aymakı Cunqariyaya apardı və karluklara tabe oldu, xan 
aymakından olan 13 nəsil isə (görünür, doqquz-oğuzların varisləri imiş) 841-ci ilin 
mart ayında Ugetəkini xan elan edib qırğızlara qarşı mübarizəni davam etdirməyi 
qərara aldılar. Lakin bütün Xəlx, Qaraqorum, habelə uyğurların bütün xəzinəsi 
düşmənin əlində idi, yalnız təbiətən davakar olmaqları və müharibənin ətaləti 
uyğurları müqavimət göstərməyə sürükləyirdi. 
                                                          
* Görünür Kütoğlan deməkdir. 
* Uyğurlar qədim adət olan arvadalma adətini saxlamışlar. 
* Qardizi məlumat verir ki, Uyğuriyada yaşayan karluklar üsyanda iştirak etdilər. Onlar Xutuqlan xaqan 
adlı uyğur xanının 12 nəfər rəisini və onun bütün tərəfdarlarını qırdılar, bundan sonra çöldə karluk 
İlmalmasın cabqu hakimiyyəti öz əlinə addı (В.Бартолд. Отчет…стр. 105). 
 
350 
 
Qırğızların Qaraqorumda əldə etdiyi qənimətlər arasında çin şahzadəsi, üç 
uyğur xanının arvadı da var idi. Qırğızlar Çin ilə münasibətlərini pozmaq 
istəməyərək şahzadəni lazımi təmtəraqla və məiyyətləri ilə birgə evlərinə yola 
saldı. Ugetəkin karvana basqın edib bütün qırğızları öldürdü və şahzadəni xilas 
etdi, onu özünə arvad elədi. Lakin Uge Xəlxdə davam gətirə bilməyəcəyini nəzərə 
alaraq Qobi səhrasını keçib, nəhəng və dağınıq bir ordanın başında Xuanxe çayının 
sahillərinə gəlib çıxdı. Çin hökuməti uyğurların başçıları ilə danışığa girmək istədi, 
o uyğurların müharibə etməyəcəyini bilirdi. Lakin aclıq çəkən köçərilər 
danışıqların qurtarmasını gözləməyərək basqınçılıq yolu ilə özlərinə azuqə əldə 
etməyə başladılar. Əyanlar vəziyyətin faciə ilə qurtaracağını gördülər, odur ki, 
Ugetəkinin qardaşı Umus bütün günahları onun üstünə yıxmaq üçün müttəfiqləri 
olan alatonun başçısı İnsinyanı edam etdi.
*
 Belə olduqda Naseçur adlı başqa bir 
başçı Çinsinyanın qoşununa başçılığı üzərinə götürüb 7 min nəfər kibitlini — öz 
tərəfdarlarını Mancuriyaya apardı. O, çinlilər tərəfindən darmadağın edildi və 
geriyə, Ugenin yanına qaçdı. O isə Naseçuru öldürdü. Digər uyğur əyanları Çin 
imperatoruna tabe olmağı təklif etdilər. 
Uge öz təbəələrini yedirmək üçün azuqəsinin olmamasına görə onlara Şansi 
(841-ci il) üzərinə hücum etməyə icazə verdi. Çin qoşunları darmadağın edildi, 
Şimali Şansi və Ordos talan olundu. Bu uyğurların taleyini müəyyən etdi — Çin 
hökuməti onları müdafiə eləməkdən imtina etdi və onlara qarşı qoşun səfərbər 
eləməyə başladı. 842-ci ildə uyğurlar darmadağın edildilər və Ordosun şimali-şərq 
tərəfindən Mancuriyaya qovuldular. Uyğur xanına qarşı öz sədaqətlərini qoruyub 
saxlamış olan kidanlar hamını soyub-talan edən ağ qaçqınlar kütləsini görüb ayağa 
qalxdılar və Çinə tabe olduqlarını bildirdilər. 843-cü ilin əvvəllərində uyğurlar 
yenidən darmadağın edildilər və yaralanmış Uge öz tərəfdarları ilə birlikdə «qara 
araba» tayfasına qaçdı, lakin bu tayfa uyğurları ələ verdi. Uge öldürüldü, onun 
tabeliyində olanların çox hissəsi dağılıb səpələndilər. 
Ugenin qardaşı Enyantəkin uyğurların qalıqlarına başçılıq etdi. O, tatabların 
ağsaqqallarının könüllü yardımı əsasında yaşayırdı, lakin 847-ci ildə Çin qoşunları 
tatabları darmadağın etdi və Enyan tatarların (şivələrin) yanına qaçdı. Çinlilər onun 
verilməsini tələb etdilər və uyğurların sonuncu başçısı arvadı, oğlu və doqquz nəfər 
atlı ilə birlikdə hara isə getdi və xəbər-ətərsiz itkin düşdü. 
Qırğız xanı sonuncu uyğurların tatarların yanında gizlənməsindən xəbər 
tutaraq on min nəfərlik qoşunla Mancuriyaya gəldi və qaçqınları tutdu. Xilas 
olanların bir hissəsi «meşələrdə və dağlarda gizlənərək» qərbə Pan Torenin yanına 
gedib çıxdılar. 
                                                          
* Uyğurların naziri Çisinyanın şatoluların başçısı Çisin ilə eyniləşdirilməsi müəllifin fikridir. Bəlkə də 
onlar müxtəlif adamlardır, amma çətin. 
 
351 
 
Nəticə. Uyğur dövlətinin məhv edilməsi təkcə hərbi siyasi aksiya deyildi. 
Təsadüfi deyildir ki, uyğurların qoşunları darmadağın edildikdən dərhal sonra çin 
hökuməti manixeyçilərin və bütpərəstlərin kitablarını bir yerə yığdı və yandırdı, 
əmlakı isə xəzinəyə verildi. Dinə dözən çinlilər tərəfindən belə qətiyyətliliyin 
olması göstərir ki, məsələ çox ciddi dururdu, çox təəssüf ki, çinlilərin 
manixeyçiliyə bu münasibət göstərməsi səbəbləri haqqında bizim az məlumatımız 
vardır. Hər halda aydındır ki, manixeyçilik icması dağıdıldı, bu da budda 
təbliğatına yol açmış olur. 
X əsrdə «Qızıl parıltı» adlı sutra uyğur dilinə tərcümə olunur ki, bu 
cür ədəbiyyata xeyli oxucunun üzə çıxmasını göstərir. Sonralar buddizm 
manixeyçiliyi bütünlüklə sıxışdırır. 
Uyğurlar darmadağın edildikdən sonra Çin və qırğızlar arasında münasibət 
pisləşdi, çünki çinlilər qırğız xanlığının qüvvətlənməsinə kömək etməkdən imtina 
etmişdilər. Lakin müharibə olmadı. 
Qırğızlar uyğurlar üzərindəki qələbəni məşhur «Yenisey abidəsi»ndə 
qəbirüstündəki iki misra ilə qeyd etdilər. «Sizdən, mənim elim, xanımım, 
oğlanlarım, xalqım, 60 yaşında sizin hamınızdan (mən ayrılıb — öldüm). Mənim 
adım El-Tuğan-tutukdur. Mən ilahi elin elçisiyəm. Mən altı bəy xalqının bəyi 
olmuşam».  
«Altı bəy xalqı» yaxud, «altı tərkibli xalq» — bu, 780-ci ildən sonrakı 
uyğurlardır. El-Tuğan-tutuk onların üzərində bəy və «älci» olmuşdur; «älci» sözü, 
ümumiyyətlə «elçi» deməkdir, lakin, görünür ki, burada «səlahiyyətli» mənasında 
işlənmişdir, belə olduqda onun eyni zamanda elə həmin xalqın həm rəisi, həm də 
elçisi olduğuna heç bir ziddiyyət yaranmır. O, xana deyil, ripsi — xanıma müraciət 
edir (çin dilində olan bu termin göy türklər tərəfindən işlənirdi). Bu, tarixin 
müəyyənləşdirilməsi üçün vacibdir. Ajo 847-ci ildə ölüb, deməli El-Tuğan-tutuk 
ondan çox yaşamış və onun varisinə müraciət etmişdir. Beləliklə, biz Xəlxdə 
qalmış uyğurların hansı vəziyyətə düşməsini öyrənirik, onlar tabe edilmiş xalq 
kimi qırğız elinin tərkibinə daxil olurlar. Yalnız tutuk titullu məmurlardan onları 
idarə etmək üçün təyin edilirdilər. 
Uyğur dövlətinin «ilahi el» kimi adlandırılması çox mühüm haldır, yuxarıda 
göstərildiyi kimi, qırğız yazıları Uyğur xanlığının teokratik xarakterdə olmasını 
göstərir. 
Pan Torenin qərb əyalətlərinə apardığı digər uyğur qrupunun vəziyyəti 
müqayisə olunmaz dərəcədə daha uğurlu olmuşdur. Karlukların yanında sığınacaq 
tapan uyğurlar tezliklə iki qrupa bölündülər: böyük qrup Kuçedə qalmalı oldu, 
onlar vaxtilə özlərini tibetlilərdən müdafiə edə bilmişdilər, digər qrup isə Tibet 
sərhədində Bişbalığın yanında özünə yer etdi. 
Tibeti didib-parçalayan daxili müharibə onların qüdrətli olduğu vaxtlarda 
istila etdikləri vilayətlərə öz təsirini göstərməyə bilməzdi. 848-ci ildə Dunxuanda 
yerli əhalinin (yəni çinlilərin) üsyanı baş qaldırdı. Bacarıqlı zabit Çjan İ-çao 
352 
 
üsyançıların başında durdu. O, «borcuna sadiq qalan qoşunu» öz tərəfdarları 
adlandırdı və uyğurların köməyi ilə 850-ci ildə Xami və Turfanı tutdu. Lakin o, 
Qanvjounu tutmuş tibetliləri tam qova bilmədi, təqribən 10 il qırğın davam etdi. 
Uyğurlar bu dövrdə qüvvə toplayırdılar. Çinə daxil olan məlumatlar ara 
verməsinə baxmayaraq yeni Uyğur xanlığının yaşamağa qadir bir xanlıq olması 
haqqında fikir yürütmək imkanı verir. 856-cı ildə artıq Çin ilə müttəfiqliyi bərpa 
etmək istəyən Manli adlı yeni xan Kuçedə oturmuşdu. Lakin artıq bir ildən sonra 
Uyğuriyaya gedən yol kəsilmiş oldu, görünür, tibetlilər əks hücuma keçmişdilər. 
Belə olduqda cunqar uyğurları da işə qarışdılar. Bişbalıqda özünə yer etmiş knyaz 
Buğu Tszun Tibet hökumətinin düşməni olan çinlilərə kömək etdi. Tibet 
hökumətinə tibet budaçılarının başçısı Şan-Bibinin tərəfdarı olan toton sərkərdəsi 
Toba Xuay Qaun başçılıq edirdi, o, bon dinini müdafiə edirdi. Davakar bon 
qarşısında manixeylər, buddaçılar və konfutsiyalılar aralarındakı ixtilafları 
unudaraq birləşdilər və yalnız cəsurluq göstərməkdə rəqabətə girdilər. Tibet 
diktatoru olan sərkərdə Şan Kunjo düşmənin müqavimətini qüvvə ilə qırmağa 
çalışdı, lakin «tayfalar onun ardınca getmədi», tibet hücumu bununla da dayandı. 
Buqu Tszun Siçjouda (Turvan vadisində), Beytində (görünür, Bişbalıqdakı sərhəd 
istehkamları), Luantayda (Urumçi yaxınlığında), Tszinçendə (Urumçidən qərbə 
doğru 250 il Tibet çalalarını aldı və bununla da Tyan-şan ətrafında tibetlilərin 
üstünlük qazanmasına son qoydu. 
Çin sərkərdəsi Çjan Ki-yun Qansuda Şan Kunjonun özünü məğlub etdi, 
çoxlu əsir aldı və o vaxt tapılmayan bir çox ləvazimatları ələ keçirdi. Şan Kunje 
Xuanxe çayının yuxarı qolları tərəfdən cənuba doğru geri çəkildi, lakin görünür 
onun düşmənləri yerli əhalidən olduğuna görə Toba Xuay Quana qəsbkarın pis 
vəziyyətdə olması barədə xəbər gətirdilər və toqanların sərkərdəsi ona Tibetin 
içərilərinə çəkilməyə imkan vermədi. Uyğurlar və çinlilər tələsik olaraq cənuba, 
Kukunora doğru çəkildilər və Quo şəhərində (Sinindən cənuba doğru) qəti döyüş 
oldu. Şan Kunjo tam darmadağın edildi və əsir düşdü. Əvvəlcə onun ayaqlarını 
kəsdilər, sonra onun bütün günahlarını sadaladılar, bundan sonra isə başını 
bədənindən ayırdılar. 866-cı ilin dekabr ayında Tibetin tam darmadağın olması 
haqqında xəbər ilə birlikdə Çayana Şan Kunjonun başını da gətirdilər. 
Beləliklə Tibet və Çin arasında mövcud olan iki əsrlik mübarizə qurtardı, 
lakin artıq Çin qələbənin bəhrələrini dada bilmirdi. Tan monarxiyasının daxilən 
pozulması elə dərinləşmişdi ki, bu, qarşısıalınmaz bir prosesə çevrilmişdi. Bunun 
da nəticəsində sonuncu Tan imperatorlarının yeritdiyi xarici siyasət ona gətirib 
çıxarmışdı ki, yadellilərin Çinin daxili işlərinə qarışmasına yol verilmirdi. 
Uyğurlar bu məsələdə uddular. Buqu Tszun çox da böyük olmayan, lakin 
Bişbalıqdan və Turfan vadisindəki Kuçudan başqa həm də Lobnor gölünün şimal 
sahilinin və Manas çayına qədər Cunqariyanın da daxil olduğu möhkəm knyazlıq 
yaratdı. Bu kiçik malikanəyə xanlıq adının verilməsi düzgün olmazdı, onun sahibi 
«idıkut» titulunu daşıyırdı. Lakin bu toxumdan orta əsr Uyğuriyası cücərdi. 
353 
 
ƏLAVƏLƏR 
 
Sinxron cədvəli 
 
İl Uzaq Şərq Orta Asiya Yaxın Şərq 
1 2 3 4 
545 Vey imperiyasında Şərqi 
və Qərbi  imperiya  
arasında  müharibə 
Türkyutlar jujanlara tabe 
oldular. Qərbi Vey elçisi 
Bumına gəlmişdir. 
İranın Bizansla müharibəsi. 
 
546 Qərbi Vey əyalətinə 
eftalitlərin elçisi gəlir. 
Qərbi Vey əyalətinə cavab 
olaraq elçi göndərilir. 
 
547  Teleutların   tabe   edilməsi. Bizans tərəfindən Şimali 
Afrikanın zəbt edilməsi. 
550 Bey Tsi imperiyasının 
əsasının qoyulması. 
 Lazların İrana qarşı Bizans 
tərəfindən çıxış etməsi. 
551  Bumın Qərbi Vey şahzadəsi 
ilə evlənir. 
 
Quturqurların Bizans 
üzərinə və uturqurların 
kuturqurlar üzərinə yürüşü. 
552  Bumın Jujanlara qarşı üsyan 
edir. Məğlub olmuş    
Anakuan    qəsd edib özünü 
öldürür. Bumının ölümü. 
Taxta Qara İssıq xan çıxır. 
İrandan Bizansa verilmiş 
sabirlər tərəfindən 
Ağvaniyanın zəbt edilməsi. 
İtaliyanın Bizanslar 
tərəfindən zəbt edilməsi. 
553 Tsistslər tərəfindən 
kidanların darmadağın 
edilməsi. Qərbi Veyə 
eftalitlərin səfirlərinin 
getməsi. 
Qara İssıq xan jujanları 
məğlub etdikdən sonra vəfat 
edir. Onun qardaşı Muğan xan 
jujanları Tsiyə qovur. 
Bizansda ipək 
toxunulmasına başlanılması. 
 
554 Jujanlar Tsidə talançılığa 
başlayırlar, lakin çinlilər 
tərəfindən darmadağın 
edilirlər. 
İsteminin Qərbə yürüşü. 
 
Ağvaniyada farslar sabirləri 
məğlub etdilər. İspaniyanı 
Bizansların zəbt etməsi 
(cənubi-şərqi). 
555 Jujanlar Bey-Tsidən 
qovulmuşlar, Qərbi Vey 
əyalətinə qaçırlar, orada 
türkyutlara verilir və 
qırılırlar. Lyanın Vey-Tsi 
üzərinə hücumu. 
Bey-Tsiyə qarşı xaqanlıq və 
Qərbi Vey arasında ittifaqın 
bağlanması. Eftalitlər ilə ilk 
toqquşma. 
 
İrandan Qərbi Veyə elçilərin 
göndərilməsi. 
 
556 Toğan üzərinə yürüş. 
 
Toğan üzərinə yürüş. Şadun 
şəhəri alınmışdır. 
 
557 Qərbi Vey əyalətinin 
yerində Bey-Çjou 
imperiyasının əsası 
qoyulmuşdur. 
Türkyutlar tərəfindən var, hun 
və oqorların darmadağın 
edilməsi. 
 
558  Oqorların zəbt   edilməsi:   var 
və hunipsevdoavaların Qərbə 
qaçması. 
Avarların Bizansa elçi 
göndərməsi. Avarlar 
tərəfindən sabirlər və 
antların darmadağın 
354 
 
edilməsi. 
559 Bey-çjouslular toqonları 
darmadağın etmişlər. Bey-
Çjouya Qaoçandan elçi 
göndərilmişdir. 
 Quturqurların Bizans 
üzərinə yürüşü. 
 
560 Türkyut elçiləri İrana 
gedərkən eftalitlər 
tərəfindən yolda 
öldürülmüşlər. 
  
561 Kuçidən Bey-Çjoya elçi 
getmişdir. 
Bey-Tsiyə qarşı türkyutların 
Bey Çjou ilə ittifaq bağlaması. 
Xosrov Ənuşirvanın 
sabirləri darmadağın etməsi. 
562  Türkyutlar tərəfindən 
eftalitlərin ilk dəfə 
məğlubiyyətə uğraması. 
Eftalitlərə qarşı İranla ittifaqın 
bağlanması. 
İranın Bizansla sülh 
bağlaması. 
Avarların Bizansa ikinci 
dəfə elçilərini göndərməsi. 
563 Bey-Çjou və Bey-Tsinin 
müharibəsi. 
 
Bizansda türkyutların elçiləri. 
Türkyutların Bey-Tsi üzərinə 
yürüşü. 
Farslar eftalitləri 
darmadağın etmişlər. 
564 Qaraşardan Bey-Çjouya 
elçi getmişdir. Tsislər 
tərəfindən Bey-çjous 
qoşunları darmadağın 
edilir. 
Türkyutlar Çaçı almışlar. 
 
 
565  Nesefin vaxtında türkyutlar 
tərəfindən eftalitlərin 
darmadağın edilməsi. 
Avar elçiləri hədiyyələri 
artırmaq tələbi ilə Bizansa 
gəlirlər. 
566  İran və xaqanlıq arasında 
eftalitlər dövlətinin 
bölünməsi. 
 
567  Türkyut elçiləri İrana 
gəlmişdir və elçilərin ölümü. 
Avarların lanqobardamlarla 
ittifaq bağlaması. 
568  Maniax elçilərinin Bizansa 
gəlməsi. 
Avarlar Pannoniyunu 
tutmuşlar. 
569  Türkyutların İrana yürüşü. 
 
Zemarx elçilərinin 
türkyutların yanına gəlməsi. 
570   Farslar Yəməni ələ 
keçirmişlər. 
571  İranın Xaqanlıq ilə sülh 
bağlaması. 
Ermənilər İrana qarşı ayağa 
qalxmışlar. 
572 Bey-Tsi türkyutlarla sülh 
bağlamışdır. 
Muğan xan vəfat etmişdir. 
Tobo xan taxta çıxmışdır. 
Ermənilərə görə Bizansın 
İranla müharibə etməsi. 
573  Bizansdan elçilər gəlib: 
Yevtixiya-İrodiona və Pavel 
Kilikiyski. 
 
574 Xotondan Bey-Çjouya 
elçinin gəlməsi. 
  
575  Uturqurlar türkyutlarla ittifaq 
bağlamışlar. 
Bizans və İran arasında 
danışıqlar aparılmışdır. 
576 Çjouslular tərəfindən Bey- Türkyutlar tərəfindən Farsların Ermənistana 
355 
 
Tsinin darmadağın 
edilməsi. 
Bosforun mühasirəyə alınması 
və ələ keçirilməsi. Valentinin 
elçisi türkyutların yanına 
getmişdir. 
hücumu. 
577 Bey-Tsinin süqutu. Türkyutların Krıma hücumu.  
578 Çaxara Qao Baonin 
gəlmişdir. 
Xaqanlığın Bey-Çjou ilə 
müharibə etməsi. 
 
579  Türkyutların Çinə hücumu. Xosrov Ənuşirvanın vəfatı. 
580 Bey-Çjo ilə Xaqanlıq 
arasında sülh bağlamışdır. 
Türkyutların Lazikə hücum 
etməsi. 
 
581 Yan Tszyanyanın çevriliş 
etməsi. Suy sülaləsinin 
əsasının qoyulması. 
Toğanların yürüşü dəf 
edilmişdir. 
Tobo xan vəfat edir. 
Toremenin kənar edilməsi, 
Əmrakın əl çəkməsi. 
Şabolionun taxta çıxması. 
Avarlar tərəfindən 
Sirmiyanın ələ keçirilməsi. 
582 Suya qarşı Baoninin üsyan 
etməsi. 
Çinə basqın dəf edilmişdir.  
583 Lintao yaxınlığında 
toanların darmadağın 
edilməsi. 
Toremen məğlubiyyətə 
uğramış, Şabolio qələbə 
qazanmışdır. Çuloxou Çinə 
verilmişdir. 
Avarların Bizans üzərinə 
hücum etməsi. 
584  Xaqanlıqda ədavət 
başlanmışdır. Şabolio və 
Qara-Çurin Çin ilə sülh 
bağlamışdır. 
 
585 Kidanlar Çinə verilmişdir. 
 
Abarların üsyanı. Şabolio 
abarları və Toremeni 
parçalayır. 
 
586  Toremenin Buxaraya geri 
çəkilməsi. 
 
587 Suy Xou-Lyan 
imperiyasını zəbt edir. 
 
Şabolio vəfat edir. Çuloxou 
taxta sahib olur. Toremen 
darmadağın edilir, əsir alınır 
və öldürülür. Çuloxou «qərb 
yürüşündə» öldürülür. 
Bizansın avarlarla sülh 
bağlaması. 
 
588 Türkyutlarla ticarət etmək 
üçün bazarların açılması. 
Yun uluğun taxta çıxması. 
 
Bosfor Bizansa 
qaytarılmışdır. 
589 Suy imperiyası tərəfindən 
Çen imperiyasının zəbt 
edilməsi. 
İrana yürüş və Herat döyüşü 
olmuşdur. Paykənd farslar 
tərəfindən alınmışdır. İranla 
sülh bağlanmışdır. 
Xəzərlərin, yunanların və 
gürcülərin Ağvaniyaya 
basqını farslar tərəfindən 
dəf edilmişdir. 
590  Türkyutlar tərəfindən 
Qaoçanın tabe edilməsi. 
Bəhram Çubinin üsyanı. 
 
591 Toğon xanı Kualyuy vəfat 
etmişdir. 
 Bəhram Çubinin 
mərlubiyyətə uğraması. 
Xosrov Pərvizin təntənəsi. 
593  Qərbi və Şərqi türkyutlar 
arasında sülh bağlanmışdır və 
Xaqanlıq yenidən 
birləşmişdir. 
Bistamın üsyanı 
356 
 
594 Çində aclıq başlamışdır. Türkyutların yanına Çjansun 
Şenin elçiləri gəlmişdir. 
 
596   Bistamın ölməsi. 
597 Çinin cənubunda kəndli 
üsyanı olmuşdur. 
Toğen Çinə neytrallığı 
təminat verir. 
Janqarın xəyanət etməsi və 
Çjou evindən şahzadənin 
öldürülməsi. Çin ilə 
müharibənin başlanması. 
Üsyana qalxmış ubravların 
türkyutlar tərəfindən 
sakitləşdirilməsi. 
 
598 Koqureslilər (koreyalılar) 
Lyaosini zəbt etmişlər. 
Çinlilər darmadağın 
edilmişlər. 
Çin qoşunlarının türkyutlara 
qarşı çıxışı. 
Qara-Çurin Türkün 
Konstantinopola elçilərinin 
getməsi. 
599 Ordosda uğurlu döyüş 
olmuşdur. 
Janqarın darmadağın edilməsi. 
Yun Uluğun öldürülməsi. 
Qara — Çurin Türkün «Boke 
xan» titulu ilə taxta oturması. 
 
600 Anxoyda kəndli üsyanı 
yatırılmışdır. 
Türkyutların Çin üzərinə 
yürüşü. 
 
601  Çinlilərin Çanyan 
yaxınlığında darmadağın 
edilməsi. 
Bizansların avarlar üzərində 
qələbəsi. 
602  Çin üzərinə uğursuz yürüş 
olmuşdur. 
Foki üsyanı. Mərakeşin 
məhvi. Bizansın İranla 
müharibəsinin başlanması. 
603  Qara-Çurinə qarşı on teles 
tayfasının üsyanı. Nili xanın 
məhv olması. 
Türkyutların köməyi ilə 
kuşanların İrana qarşı 
üsyanı olmuşdur. 
Toharistanın İrandan 
uzaqlaşması. 
604 Yan Tszyamanın qəflətən 
vəfat etməsi. Yan Di taxta 
oturmuşdur. 
 
Qara Çurin Toğona qaçmışdır. 
Xaqanlığın bölünməsi: şərq 
xanı — Janqar: Qərb xanı — 
Taman. Basıl Təkin Çində 
tutulmuşdur. 
Farsların Bizans üzərinə 
hücumu. Dara tutulmuşdur. 
605 Kidanların üsyanının 
yatırılması. 
Cunqariyada teles xanlığının 
yaradılması. 
 
606  Qərb türkləri — dulular 
teleslilər — kibi və 
seyantolular tərəfindən 
darmadağın edilmişlər. 
 
607 Türkyutlarla azad ticarətin 
qadağan olunması 
haqqında Fərman 
verilmişdir. 
Loyanda Janqarın qəbulu. Farslar Mərd və Amid 
qalalarını tutmuşlar. 
608 Qaoçan hakimi Boya Çinlə 
danışıqlara girir. 
Janqar xan vəfat edir. Taxta 
Şibirxan çıxır. Cunqar 
telesliləri qərbi türkyutlarla 
ittifaq bağlamış və Toğon 
Farslar Suriyanı tutmuşlar 
və Xalkedona qədər gedib 
çıxmışlar. 
 
357 
 
üzərinə birgə basqın etmişlər. 
609 Yandi Toğonu, Qaoçanı və 
27 kiçik əyaləti özünə tabe 
etmişdir. 
  
610 Loyanda baş qaldırmış 
xalq üsyanı yatırılmışdır. 
Qibindən elçi gəlmişdir. 
Loyanda türkyutlar üçün 
dəbdəbəli bayram 
keçirilmişdir. 
İraklinin üsyanı və Fokinin 
məhvi. 
611 Yandinin Koğureyə 
yürüşü. 
Şequyun üsyanı və Tamanın 
Qaoçana qaçması. 
 
612 Koğuredə çin qoşunlarının 
məğlubiyyəti. 
 
Tamanın tərəfdarları Çinə tabe 
olmuş və üç ordaya 
parçalanmışlar. 
Farslar Kesara 
Kappadokiyanı tutmuşlar. 
613 Koğureyə ikinci yürüş. 
Yan Syuan-qanın əsgər 
qiyamı. Hər 
yerdə kəndli üsyanı 
başlanmışdır. 
 
Şibir xan sərhəd voevodalar 
Boyuy-so, Van Syu-ba və Vey 
Daoeranın qaldırdığı qiyamı 
yatırmışdır. Türkyut knyazları 
arasında çin kəşfiyyatının 
ədavəti aşkar edilmişdir. 
 
614 Koquredə sülh 
bağlanmışdır. 
  
615 Çində xalq üsyanı 
genişlənmişdir. Toqon 
azad edilmişdir. 
Şibir xanın Yaymın üzərinə 
yürüşü. Müharibə. 
Farslar tərəfindən 
Yerusəlmin tutulması. 
 
616 Yandi cənuba qaçmışdır və 
Tsz-yandu qalasında 
gizlənmişdir. 
 Misirin farslar tərəfindən 
tutulması. 
 
617 Lyan Şi-dunun, Lyu U-
çjonun, Li Yuanyanın və 
başqalarının hərbi üsyanı. 
Kidan, Şivey, Toğon və 
Qaoçan Şibir xana tabe olub. 
 
618 Tan sülaləsinin əsasını 
qoyulması. 
Şequyxan vəfat etmişdir. Tun 
cabqu-xan taxta çıxmışdır. 
 
619 Türkyutlarla Tanın 
ittifaqının pozulması. Xesi 
tabe edilmişdir. Şansidə 
Van Şi-qunun və Xebeydə 
Dou Qyan-denin Tana 
qarşı üsyanı. 
Lyan Şidunun basqını və 
Lyu Uçjonun Şimali Çinə 
türkyutların köməyi ilə 
basqını. 
Şibir xanın Ordasa basqını və 
onun ölümü. Çulo xan taxta 
oturmuşdur. Cunqariya 
telesliləri — seyanto və kibilər 
Tun cabqu xanına tabe 
edilmişdir. Şərq telesliləri olan 
uyğurlar Çulo — xana qarşı 
üsyana qalxmışdır. 
 
Konstatinopolda «Hun 
knyazının» xaç suyuna 
çəkilməsi. 
Avarlar Konstantinola qədər 
gəlib çıxmışlar. 
620 Lyu-Uçjounun Li Şi-min 
tərəfindən darmadağın 
edilməsi və onun məhvi. 
 
Çulo xanın Suy sülaləsinin 
tərəfdarları ilə ittifaq 
bağlanması. Çulo xan vəfat 
etmişdir. Qat-İl xan taxta 
çıxmışdır. Lyançjou üzərinə 
yürüş. 
Avarların geri çəkilməsi. 
 
621 Van-Şi-çunun və Dou 
Qyan denin Loyan 
yaxınlığında Li Şi-min 
Dayçjou və Yuançjou üzərinə 
türkyutların yürüşü. 
 
 
358 
 
tərəfindən darmadağın 
edilməsi. 
622 Türkyutlarla Lyu Xey-
danın ittifaqı 
Türkyutların şimali-şərqi Çinə 
basqını. 
İraklinin farslar üzərinə əks-
hücumu. 
623 Lyu-Xey-da darmadağın 
edilmişdir. Toğonluların 
çinlilər tərəfindən məğlub 
edilməsi. 
Şansiyə basqın. 
 
İraklinin Atrpatakana 
basqını. 
624 Tan sülaləsi altında Çinin 
birləşməsi başa çatmışdır. 
 
Şərqi türkyutların Çin üzərinə 
hücumu və geri çəkilməsi. 
Qərbi türkyut xaqanlığının 
Çin ilə ittifaqı. 
İraklinin Kilikiyaya geri 
çəkilməsi. 
 
625  Şansiyə basqın. 
 
Bizans və Qərbi türkyut 
xaqanlığı arasında elçilərin 
dəyişdirilməsi. 
626 Li-Şi-Minin çevrilişi 
olmuşdur. Vey çayı 
üzərində türkyutlarla sülh 
bağlanmışdır. 
Qərbi türkyutların 
Dərbənddən keçib 
Zaqafqaziyaya daxil olması. 
Yunanlar və türkyutlar 
Tiflisi mühasirəyə almışlar. 
 
627 Qat-İl-xan tərəfindən Tun-
Caquxanın yanına elçilərin 
getməsi dayandırılmışdır. 
 
Qərbi türkyutlarda olan 
Syanto şərqi türkyutlara 
verilmişdir. Qar uçqunlarına 
görə aclıq olmuşdur. 
 
Avarlar və farslar 
Konstantinopolu 
mühasirəyə almışlar. 
Nineviya yaxınlığında 
farslar üzərində yunanların 
qələbə qazanması. 
628 Lyana Şidu məhv 
edilmişdir. 
 
Qərbi türkyutlar və xəzərlər 
tərəfindən Tiflisin alınması. 
Ağvaniyanın zəbt edilməsi. 
Qat İl-xana qarşı 
seyantoluların, uyğurların, 
bayırkların, kidanların üsyanı. 
Uyğurlar tərəfindən 
Yükükşadın və Tolis xanın 
məğlub olması. Qat İl-xana 
qarşı Tolis xanın üsyanı. 
Xosrov Pərvizin 
öldürülməsi. Bizans 
qoşunlarının Ktezifondan, 
fars qoşunlarının isə 
Konstantinopoldan geri 
çəkilməsi. İranda şəhr-vəraz 
diktaturası vaxtında Kavad 
Şiro taxta çıxmışdır və saray 
çevrilişləri başlanmışdır. 
 
629 Ordosda Man qalasının 
alınması. Bütün cəbhə 
boyu türkyutların üzərinə 
əks-hücum başlamışdır. 
Tibet taxt-tacına 
Srontsanqambonun 
yiyələnməsi. 
 
Aşina Şeni Bişbalığı almışdır 
və Tun-cabqu xana qarşı 
karlukları qaldırmışdır. 
Seyantolu İnan «xan» titulunu 
qəbul etmişdir. Bayırki buğu 
və tunqra tayfaları Çinə 
verilmişdir. Linçjou 
yaxınlığında Qat İl-xan 
darmadağın edilmişdir. 
Şahzadələrin xəyanət etməsi 
Oyanlin dağı yaxınlığında 
məğlubiyyət. 
Bizansın İranla sülh 
bağlaması. 
 
630 Hamilər Tan imperiyasına 
tabe edilmişlər. 
 
Qat İl-xan darmadağın edilmiş 
və əsir alınmışdır. Şərqi 
türkyut xaqanlığının sonu. 
Gülyuq—Sibir xan tərəfindən 
Qərbi türkyutların 
Ermənistana basqını və 
farsların məğlub olması. 
Qərbi türkyutlar 
359 
 
Tun-cabqu xanın öldürülməsi. 
Nuşibilərin ona qarşı üsyanı. 
Zaqafqaziyanı 
təmizləmişlər. 
631 Türkyutların yanında 
yaşayan 80 min nəfər çinli 
aşkara çıxarılıb 
tutulmuşdur. 
 
Sibir xan öldürülmüşdür. Sı 
cabqu-xan taxta 
oturdulmuşdur. Hamilərin 
darmadağın edilməsi. Çibi xan 
Altaya yol açmışdır. 
Avarlara qarşı kuturqurların 
üsyan etməsi və avarlar 
tərəfindən kuturqurların 
üsyanı. 
 
632 Qaraşar və Xotandan elçi 
gəlmişdir. 
Kibilər Tyan-Şandan Çinə 
köçmüşlər. 
 
633 Tibetdən Çinə elçi 
gəlmişdir və ziddiyyət 
yaranmışdır. 
Çuyua və çumilər İlidən Çinə 
köçmüşlər. Sı-cabqu 
devrilmişdir. Nişu Dulu-xan 
taxta oturmuşdur. 
Bolqarların türkyutların 
hakimiyyətindən azad 
olması və onların Qüdrət 
tayfası ilə birləşməsi. 
634 Tibet və Tan imperiyası 
arasında müharibə 
olmuşdur. 
Nişu Dulu xan vəfat edir, 
Işbara Tolisşad — xan taxta 
oturmuşdur. Aşina Şeni 
uyğurlar tərəfindən 
darmadağın edilmişdir. 
Ərəblərin Suriya və 
Mesopotamiyaya basqını. 
635 Toqonun və tibetlilərin 
imperiya süvariləri 
tərəfindən darmadağın 
edilməsi. 
Qərbi türkyut xaqanlığında 
islahat: dulu və nuşibi 
tayfaları arasında bağlanmış 
ittifaqın hüququnun tanınması. 
Dəməşq ərəblər tərəfindən 
tutulmuşdur. 
 
636  Aşina Şeni Tan imperiyasına 
tabe edilmişdir. 
Yarmuk yaxınlığında döyüş 
olmuşdur. 
637   Kadesi yaxınlığında döyüş 
olmuşdur. Yerusəlimin tam 
təslim olması. 
638 İrandan elçi gəlmişdir. 
 
Yükük — şadın türkyutları və 
qaoçanlılar Qaraşarı 
darmadağın etmişlər. Qərbi 
türk — dulular Yükük İrbis — 
Dulunu xan elan etmişlər. 
Qərbi türk xaqanlığında 
vətəndaş müharibəsi 
olmuşdur. 
Ərəblər Suriyadakı bizans 
qalalarını tutmuşlar və 
Mesopotamiyanı və 
Xuzistanı tabe etmişlər. 
 
 
639 Srontsanqambo Nepal 
knyazının qızı ilə 
evlənmnşdir. 
 
Əsir düşmüş türkyutlar 
arasında sui-qəsdin 
hazırlanması. Aşina Sı-monun 
əsir alınmış türkyutlara xan 
təyin edilməsi. Qovulmuş 
Işbara—Tolis xan vəfat 
etmişdir. Nuşibilər İl-
Gülyuqşad İrbis xanı taxta 
oturtmuşlar. 
 
640 Qaoçan alınmışdır. İl-Gülyüq-şad İrbis xan 
ölmüşdür. İrbis Işbara cabqu 
xan taxta çıxmışdır. 
Ərəblər Misirə basqın 
etmişlər. 
 
641 Tan imperiyasının Tibetlə 
müqavilə bağlaması və 
Srontsanqambonun çin 
şahzadəsi ilə evlənməsi. 
İrbis Işbara Cabqu-xan 
tərəfindən öldürülmüşdür. 
Şərqi türkyutlar çölə 
qayıtmışlar. Onların üstünə 
 
360 
 
 hücum edən seyantolular 
darmadağın edilmişlər. 
642 Hamidə olan imperiya 
qarnizonu İrbis—Dulu xan 
başda olmaqla qərbi 
türkləri darmadağın etdi. 
İrbis Şequy-xanın başçılığı 
altında İrbis Dulu xana qarşı 
üsyan başlamışdır. 
 
Neqavənd yaxınlığında 
döyüş olmuşdur. 
İsgəndəriyyənin süqutu. 
 
643 Koqure və Pekçe Sillaya 
qarşı müharibəyə 
başlamışlar. 
İrbis Dulu xan Toharistana 
geri çəkilmişdir. 
 
 
644 Srontsanqambo Qədim 
Tibetdə şan-şunq 
tayfalarını tabe etdirmişdir. 
 Ərəblər İsfahanı tutmuşlar. 
 
645 Koqure üzərinə yürüş. 
 
Seyantoluların Çin üzərinə 
yürüşü. 
Ağvanlı Cavanşirin farslara 
qarşı üsyanı. 
646 Qərbi türkyut xaqanlığı ilə 
əlaqələrin kəsilməsi. 
 
İmperiyalılar və uyğurlar 
tərəfindən seyant ordasının 
darmadağın edilməsi. 
 
647 Koqureyə qarşı müharibə 
bərpa olmuşdur. 
 
Uyğurlar, bayırklar və 
kurıkanlar Tan imperiyasına 
tabe edilmişdir. İbn xan elçi 
göndərmişdir. 
Ərəblər Şimali Afrikaya 
basqın etmişlər. 
 
648 Tibetlilərin Hindistan 
üzərinə yürüşü. Aşina 
Şeninin Qərbi diyarlara 
yürüşü. Kuça zəbt 
edilmişdir. 
Aşina Xallıq Tan imperiyasına 
tabe olmuşdur. 
 
 
649 Xotan zəbt edilmişdir. 
Taytszun Li Şimin vəfat 
etmişdir. 
Qaotszun taxta çıxmışdır. 
Çebi xana qarşı qoşun 
göndərilmişdir. 
 
Ərəblər Kipri ələ 
keçirmişlər 
650  Çebi-xan əsir alınmışdır. 
 
Ərəblər İstəhri (Persepol) 
tutmuşlar. 
651 Qərbi türklər Tinçjounu 
(Bişbalıq) tutmuşlar. 
İrbis Şequy xanı öldürən 
Xallıq Işbara xan titulunu 
qəbul etmişdir. 
 
Qoşunları Bijan və Mahuey 
tərəfindən məğlubiyyətə 
uğramış III Yəzdəgird həlak 
olmuşdur. Ərəblər Xorasanı 
tutmuşlar. 
652 İmperiyalılar çuyue və 
çumiləri darmadağın 
etmişlər. 
Işbara xan tərəfindən Mahuya 
Surinin darmadağın edilməsi 
və qətlə yetirilməsi. 
Ərəblər Cüzdan və 
Toharistana basqın etmişlər. 
653 İmperiyalılar Bişbalığı geri 
qaytarmışlar. 
Yükük İrbis Dulu-xan vəfat 
etmişdir. 
 
654 Karluklar və çumuğunlar 
üzərinə imperiyalıların 
yürüşü. 
Çjençunun uğursuz üsyanı 
olmuşdur. 
 
Ərəblərin Maymurq, Bəlx 
və Xarəzm üzərinə yürüşü 
olmuşdur. 
655  Işbara-xan imperiyalı 
qoşunlarının qarşısını 
almışdır. 
Piruz ərəbləri Senstandan 
qovmuşdur. 
656 İmperiyalıların Qərbi 
Türkyut xaqanlığı üzərinə 
İli çayı üzərində Işbara xanın 
məğlub olması. Nuşibi və 
Osmanın öldürülməsi. 
Xilafətdə vətəndaş 
361 
 
hücumu. Tan imperiyasına 
qarşı bayırki, siqə, buğu və 
tonqra tayfalarının qiyam 
qaldırması. 
duluların təslim olması. Qərbi 
türkyutların darmadağın 
edilməsi. 
 
müharibəsi. Xəzər 
xaqanlığının yaradılması. 
 
657  Işbara xanın qaçması və əsir 
düşməsi. 
 
658  Ebinor və Kuçi yaxınlığında 
sonuncu müqavimət 
ocaqlarının darmadağın 
edilməsi. 
 
659  Çjençu darmadağın edilmiş və 
qətlə yetirilmişdir. 
 
660 Koqure və Pekçi Silla 
üzərinə basqın etmişlər. 
Mərkəzi Tyan-Şan nuşibiləri 
imperiyaya tabe edilmişdir. 
Ağvanlı Cavanşir Xəzərləri 
darmadağın etmişdir. 
661 İmperiya ordusu Koqureyə 
basqın etmişdir. Pxenyanın 
uğursuz şəkildə 
mühasirəsi. 
 Ağvanın ərəblər tərəfindən 
tutulması. Əməvilər 
hakimiyyətinin qurulması. 
662 Qiyam qaldırmış türkləri 
müdafiə etmək üçün 
tibetlilərin Qərb diyarlarına 
daxil olması. 
Teles tayfalarının üsyanı 
yatırılmışdır. Mişe qətl 
edilmişdir. Qunyue və 
yaqmanın üsyanı. 
Dərbənd uğrunda ərəblərin 
xəzərlərlə müharibəsi. 
Ərəblər Kabulu ələ 
keçirmişlər. 
663 Tibetlilər tərəfindən 
Toqonun zəbt edilməsi. 
Turfan və Xaqan üzərinə qərbi 
türk üsyançılarının hücumu. 
 
664  Qərbi türklərin üsyanı 
yatırılmışdır. 
Ərəblər Pəncaba basqın 
etmişlər. 
665 Tibet-Çin müharibəsi.   
666 Koquredə tayfalararası 
müharibə. 
Buçjen vəfat etmişdir.  
667 Tibetlilər köçəri kyanları 
tabe etmişlər. 
  
668 İmperiyalılar tərəfindən 
Koqurenin özünə tabe 
etdirilməsi. 
 Ərəblər Xalkedonu 
tutmuşlar. 
 
669 Koquredə üsyan 
yatırılmışdır. 
  
670 Tibetlilər Buhayn-qolda 
imperiya qoşunlarını 
darmadağın etmişlər. 
Tibetlilər və xotanlılar 
Kuçunu dağıtmışlar. 
Bolqarların xəzərlər 
tərəfindən darmadağın 
edilməsi. 
671  Duçji qərbi türkyutların 
başçısı qoyulmuşdur. 
Ərəblər Mərv, Bəlx və 
Herat şəhərlərin də 
«sakitləşdirilmişlər». 
672 Tibet Tan imperiyasına 
sülh təklif etmişdir. Təklif 
rədd edilmişdir. 
  
673   Ərəblər Konstantinopolu 
mühasirəyə almışlar. 
674 Koquredə xalq üsyanı.  Ərəblərin Paykəndə yürüş 
etməsi. 
675 Tibet imperiyaya sülh  Bolqar Asparunun Dunay 
362 
 
təklif etmişdir. Təklif rədd 
edilmişdir. 
üzərində görünməsi. 
 
676 Çin üzərinə Tibet yürüşü. Duçji Tibetlə ittifaq bağlamış 
və özünü xan elan etmişdir. 
Ərəblərin Səmərqənd və 
Xarəzm üzərinə yürüşü. 
678 Tibetlilər Kuçunu 
imperiyanın əlindən 
almışlar. 
 Bizans və xilafət arasında 
sülh bağlanmışdır. 
 
679 Manromantsan ölmüşdür. 
Dudsron taxta çıxmışdır. 
Kukunor yaxınlığında 
imperiya qoşunları 
dağıdılmışdır. 
İmperiyalılar tərəfindən Duçji 
həbs olunmuşdur. Aşin — 
Nişu bəyin üsyanı. 
 
 
680 Tibetlilər tərəfindən 
Yunnaninin zəbt edilməsi. 
Nişu bəyin üsyanı 
yatırılmışdır. 
Funyanya üsyanı. 
 
681 Tibetdə Vençen vəfat 
etmişdir. 
Funyanya üsyanı yatırılmışdır. 
Qutluğun uyğurlar üzərinə 
yürüşü. 
Səlim ibn Ziyadın 
Mavəreünnhərə yürüşü. 
682  Kibuçur üsyanı yatırılmışdır. 
Qutluğun üsyanı uğurlu 
olmuşdur. 
 
683 İmperator Qaotszun vəfat 
etmişdir. 
Qutluğun üsyanı inkişaf edir 
 
Xəzərlərin Ermənistana 
yürüşü. 
684 Dövlət çevrilişi olmuşdur. 
Çjuntszunun devrilməsi və 
sürgün olunması. 
İmperatriça U-nun 
xəyanətkarlığı. 
 Xəzərlərin Zaqafqaziya 
üzərinə basqını. 
 
685   Bizans və Xilafət arasında 
sülh müqaviləsi 
bağlanmışdır. 
686  Sinçjou çin qoşunu 
darmadağın edilmişdir. 
 
687  Qutluğ darmadağın edilmiş və 
Qabiyə geri çəkilmişdir, orada 
da təqib edən dəstə onları 
qırmışdır. 
 
688 Qanları bir olan 
şahzadələrin sui-qəsdinin 
üstü açılmışdır. 
Türklər türkeşlər tərəfindən 
dağıdılmışdır. Türklər 
uyğurları zəbt etmişlər. 
Zaqafqaziyanın yunanlar 
tərəfindən zəbt edilməsi 
 
689 Çinlilərin Tibetə basqın 
etməsi və onların 
darmadağın olunması. 
 Xəlifə Abdu əl-Məlikə qarşı 
Abdullah ibn-Xazimin 
üsyan qaldırması. 
690 İmperatriça U Tan 
sülaləsini ləğv edərək 
imperator titulunu 
qəbul etmişdir. 
 Abdullah ibn-Xazim 
Xorasanda türklərin 
yığılmasını dağıtmışdır. 
 
691 Dansyanlar və Manilər 
Çinə verilmişlər. 
 
 Abdullah ibn-Xazimin 
Mavəreynnəhrə keçməsi. 
Xorasanda Xəlifə 
363 
 
hökumətinin bərpa edilməsi. 
692 Qərb diyarında tibetlilər 
imperiyalılar tərəfindən 
darmadağın edilmişlər. 
 Ərəblərin Dərbəndə basqını. 
 
693 Tibetlilərin Qərb 
diyarından imperiyalılar 
tərəfindən qovulması. 
Qutluğ vəfat edir, Moçur daxil 
olmuşdur. Uyğurlar, sıqye ilə 
Hun Xesiyə köçmüşlər. 
 
694 Kurıkanların Çinə elçi 
göndərməsi. Aşina 
Suytszının üsyanı və onun 
tibetlilərlə ittifaqı. 
İmperiya qoşunları 
tibetliləri, türkeşləri və 
qərbi türkyutları 
darmadağın etmişlər. 
Moçuranın Linçjouya yürüşü. 
 
 
695 Tibetlilərin Qansuya 
basqını. 
 
Moçur İmperiyanın 
təbəəliyinə daxil olmaq 
təklifini vermişdir. 
II Yustinianın taxtdan 
devrilməsi. 
696 Tibetlilər Lyançjunu 
tutmuşlar. İmperiya və 
Tibet arasında 
danışıqlar olmuşdur. 
Kidanların və Xilərin Çinə 
qarşı üsyanı. 
 
 
697 Bahay dövlətinin əsası 
qoyulmuşdur. 
Moçurun Çin üzərinə hücumu. 
Kidanlar türklərə tabe 
olmuşlar və Lyu-çeni 
tutmuşlar. 
 
698 Çjuntszunun sürgündən 
qayıtması. 
Moçurun Çinə basqını və 
İmperiya qoşunlarının 
darmadağın edilməsi. 
Türklərin qənimətlərlə birgə 
geri çəkilməsi. 
 
699 Tibetdə çevriliş. Kidanlar 
imperiyalılar tərəfindən 
darmadağın edilmişlər. 
 
Fuqyuyun kiçik xan təyin 
edilməsi. 70 min nəfər qərbi 
türk Çinə köçmüşlər. Türkeş 
xanlığının əsası qoyulmuşdur. 
Ərəblər Kəş üzərinə basqın 
etmişlər. 
 
700 İmperiyalılar tibetliləri 
darmadağın etmişlər. 
  
701  Moçurun Çin üzərinə yürüşü. 
Gültə-kinin Cunqariyaya 
yürüşü. Iduk-baş yaxınlığında 
döyüş olmuşdur. 
 
702 Beytində hərbi vilayətin 
(Cunqariya) təsis edilməsi. 
Moçurun Çin üzərinə yürüşü. 
 
 
703 Tibet hökmdarı Dusron 
Nepal üzərinə yürüşdə 
ölmüşdür. Taxta onun oğlu 
Meaqteom yeddi yaşında 
çıxmışdır. Çjuntszun taxta 
çıxmışdır. 
Moçur öz qızı ilə Çjuntszunun 
nigah bağlanmasını təklif edir. 
Danışıqlar başlanmışdır. 
Türklər basmalları tabe 
etmişdir (Cunqariyanı). 
 
 
704 Aşina Xyan imperiya üçün  Termezin xəlifənin qoşunu 
364 
 
Yeddisuyu tabe etmişdir. 
Şatolar döyüşsüz təslim 
olmuşlar. Qərbi türklər 
tabe olmuşlar və karluklar, 
xuvu və şunişlər təslim 
edilmişlər. 
tərəfindən tutulması və 
Abdullah ibn Xazimin 
məhvi. Qüteyb ibn — 
Müslimin Xorasanın 
canişini təyin edilməsi. 
 
705 Çində çevriliş: imperatriça 
U-nun ölümü. Tan 
imperiyasının bərpası. 
  
706 Türklərlə danışıqlar 
kəsilmişdir. 
Çanyanda çevriliş uğursuz 
olmuşdur. 
İmperiya ilə müharibə bərpa 
edilmişdir. Minşa yaxınlığında 
Şaça çjunu (Qaçasenqun) 
Gültəkin darmadağın etmişdir. 
Qüteybə Paykəndi 
tutmuşdur. 
 
707 Tibetdən Çinə elçi 
gəlmişdir. İmperiyalılar 
manları sakitləşdirdilər. 
Türklər bayırkiləri tabe 
etmişlər. 
 
Qüteybə Ramitanı 
tutmuşdur, lakin 
soqdiyalılar fərqanəlilər və 
türkeşlər tərəfindən 
sıxışdırılmışdır. 
708 Xuanxedən şimala doğru 
türklərə qarşı qala 
tikilmişdir. 
Türkeşlərin xanı Uçjile 
ölmüşdür. Taxta onun oğlu 
Soqe oturmuşdur. 
 
Məhəmməd ibn-Mərvan 
Dərbəndi almışdır. Qüteybə 
Buxaradan geri 
oturdulmuşdur. 
709   Qütbeybə Buxaranı 
almışdır. İşhid Tarkun 
ərəbçilik üstündə 
devrilmişdir, taxta Qurək 
çıxarılmışdır. 
710 İmperatriçanın sui-qəsdi. 
Çjuntszunun zəhərlənməsi. 
Tan tərəfdarlarının qətli və 
sui-qəsdçilərin döyüşçülər 
tərəfindən döyülməsi. 
Manilərin üsyanı 
yatırılmışdır. 
Türklər qırğızları və azları 
darmadağın etmişlər. Yeddi 
Suda türkeşləri və 
soqdiyalıları darmadağın 
etmiş və moqeləri, tatabları və 
kidanları özlərinə tabe 
etmişlər. 
Qüteybə Şoumanı, Nesef və 
Kəşi tutmuşlar. Kenqereslər 
türkeşlərin üzərinə hücum 
etmişlər. 
 
711 İmperiyanın Tibetlə sülh 
və nigah müqaviləsi. 
 
Karlukların, azların və 
izgillərin türklərə qarşı üsyanı. 
 
Üsyan etmiş türkeşlərin 
türklər tərəfindən 
sakitləşdirilməsi. Xarəzmdə 
çəkişmə. 
712 Juytszunun üz döndərməsi. 
Syuantqzunun taxta 
çıxması. 
 
Tatablar imperiya ordusunu 
dağıtmışlar. 
 
Qüteybə Xarəzmi özünə 
tabe etmişdir və Səmərqəndi 
almışdır. İmperator Mohedə 
tutuku Səmərqəndin hakimi 
təyin etmişdir. 
713 Bolyuya və Kəşmirdən elçi 
gəlmişdir. 
 Qüteybə Xocənti və 
Fərqanəni tutmuşdur. 
714 Buddizmə qarşı qanun. 
Türklər Bişbalıq 
yaxınlığında darmadağın 
edilmişlər. Şato Tan 
imperiyasına tabe 
edilmişdir. Tibetlilərin 
Kidanlar və tatablar Tan 
imperiyasına verilmişdir. 
Moçur oğlunu Çinə xidmət 
etmək üçün göndərmişdir. 
Xaqanlığın bütün tayfaları 
üsyan etmişlər. 
Qüteybə Çaç üzərinə hücum 
etmişdir. 
 
365 
 
basqını dəf edilmişdir.  
715 Türklərin Beytin üzərinə, 
ərəblərin və tibetlilərin isə 
Fərqanə üzərinə yürüşləri 
dəf edilmişdir. 
Uyğurların və karlukların 
üsyanı yatırılmışdır. 
 
Qüteybə qarşı üsyan və 
onun öldürülməsi. 
716 Kidanlardan Lyuçen 
alınmışdır. Türkeşlər 
İmperiyaya qarşı çıxış 
edərək çinliləri və 
karlukları darmadağın 
etmişlər. 
Bayırkılar yatırılmışdır, lakin 
Moçur pusquda 
öldürülmüşdür. Bilgə xan 
təntənə etmişdir. Gültəkin 
Moçurun ailəsini qırmışdır. 
 
 
717 Sulu İmperiyaya sülh təklif 
etmişdir. Ərəblər və 
tibetlilər Qaşqara hücum 
etmişlər. 
 Ərəblər tərəfindən 
Konstantinopolun 
mühasirəyə alınması. 
 
718 Tibet və Tanın sülh 
bağlaması. 
 
Kidanlar üsyana qalxmış, 
çinliləri və Xiləri darmadağın 
etmişlər. Barışıq olmuşdur. 
Xəzərlərin Azərbaycana 
basqını 
719 Qaraşar birləşdirilmişdir. Sulu, xan kimi tanınmışdır. 
 
Ərəblərin Akvitaniyaya 
basqını. 
720 Türklərin üzərində 
imperiyalıların qələbəsi. 
Kəşmirin Racına van titulu 
verilmişdir. 
Basmalların, imperiyalıların, 
kidakların və xilərin 
birləşməsi. Basmalların 
darmadağın edilməsi. 
 
721  Çin ilə sülh bağlanmışdır.  
722 Tibetlilərin Bolyuy üzərinə 
basqını. Tan imperiyası ilə 
müharibənin bərpası. 
 Ərəblərə qarşı Soqdda baş 
qaldırmış üsyan darmadağın 
edildi. Divaştiç məhv oldu. 
724 İmperiyalılar Tibetə basqın 
etmişlər. 
  
725   Əsəd ibn-Abdullah dağlılar 
tərəfindən Xuttalyanda 
məğlub edilmişdir. 
Türkeşlərin ərəb dəstələrinə 
hücumu. Bəlxin bərpası. 
726 Tibetlilərin Qançjouya 
basqını. 
Tibetlilər türklərdən Çinə 
qarşı ittifaq bağlamağı xahiş 
etmişlər. 
 
727 Tibetlilərin geri çəkilməsi. Qansuya köçmüş uyğurlar 
üsyan etmiş və Qərb diyarına 
gedən yolu kəsmişlər. Sonra 
türklərin yanına getmişlər. 
Xəzərlərin Azərbaycana 
basqını. Maslam xəzərlərə 
qarşı yürüş etmişdir. 
728 Tibetlilərin Lunyuda 
məğlub olması. 
 Ərəblərə qarşı Soqdda baş 
qaldırmış üsyanı türkeşlər 
müdafiə etmişlər. 
729 Xuanxey yanında olan 
Tibet qalası imperiyalılar 
tərəfindən 
alınmışdır. 
 Ərəblər Buxaranı tutmuşlar. 
 
730 Çin və Tibet arasında sülh Kidanlar və xilər türklərə Azərbaycan üzərinə 
366 
 
bağlanmışdır. verilmişlər. 
 
xəzərlərin basqını ərəblər 
tərəfindən dəf edilmişdir. 
731 Tibetlilər Bolyuyu tabe 
etmişlər. 
Gültəkin vəfat etmişdir. 
 
 
732  Kidanlar məğlub edilmişlər, 
tatablar isə imperiyalılara tabe 
olmuşlar. 
İmperator Konstantinin 
xəzərlərin şahzadə qızı ilə 
nigahı. 
733 Çin və Kəşmirin Tibetə 
qarşı ittifaqı. 
 
Kidanlar və Türklər 
imperiyalıları və tatabları 
məğlub etmişlər. Kidanlar 
çinlilər tərəfindən darmadağın 
edilmişlər. 
Mərvanın Biləncər üzərinə 
yürüşü. 
 
734  Bilgə xan zəhərlənmişdir. 
Taxta İjan xan çıxmışdır. 
Xorasanda Xarisin üsyanı. 
 
735   Soqdiyalıların və türkeşlərin 
ərəblərə qarşı cəsarətlə 
mübarizə aparması. 
736  Kidanlar çinliləri darmadağın 
etmişlər. 
 
Mərvanın Alaniyaya yürüşü. 
Mərvanın lakları özünə tabe 
etdirməsi. 
737 İmperiyalıların Tibet 
üzərinə, türkeşlərin isə 
Kuçu üzərinə hücumu. 
Kidanlar iki dəfə çinliləri 
darmadağın etdilər. 
Volqa üzərində xəzərləri 
Mərvan darmadağın 
etmişdir. Mərvanın Sərir 
üzərinə yürüşü. 
738 Tibetlilərin Xesi üzərinə 
basqını dəf edilmişdir. 
İmperiyalıların Tibetə 
basqını dəf edilib. 
 
Sulu öldürülmüşdür. Sarı və 
qara türkeşlər öz aralarında 
düşmənçilik edirlər. 
İmperiyalılar sarıları müdafiə 
edirlər. 
Nəsr ibn-Səyyar 
Səmərqənddə, Çaçda və 
Fərabda üsyanı yatırtmışdır. 
 
739 Tibetlilərin Çinə basqını 
dəf edilmişdir. 
İjan-xan ölmüşdür. Taxta 
Bilgə Qutluğ xan çıxmışdır. 
 
740 Aşina Sin on oxların 
hökmdarı təyin 
olunmuşdur, qərbə 
göndərilmiş və orada 
öldürülmüşdür. 
«Sarı» — mukrilərin tarxanı 
türkeşlərin xanı olmuşdur. 
Tezliklə o imperiyalılar 
tərəfindən qətlə yetirilmişdir. 
 
 
741 Onun ölümü ilə dumançji 
üç nəslin cabqusu təyin 
olunmuşdur. 
 
Türk xaqanlığında nifaq 
salmışdır. Vətəndaş 
müharibəsi başlamışdır. 
Bilgə—Qutluğ və Syuan xan 
öldürülmüşdür. 
 
742 Sərhəd qoşunlarının 
yenidən təşkil olunması. 
Uyğurlar Tan imperiyasına 
tabe olmuşlar. 
 
«Qara» türkeşlərin üsyanı. İl-
İtmiş Bilgə xan. Uyğurlar. 
karluklar və basmallar üsyan 
etmişlər. Qaçmış olan Ozmış, 
xan seçilmişdir. 
 
743 İmperiyalılar Tibetə basqın 
etmişlər. Fasilə ilə 
müvəffəqiyyət 
qazanılmışdır. 
Basmallar Ozmış xanı 
öldürmüşlər. Taxta 
Baymeyxan çıxmışdır. 
 
Mərvan Zaqafqaziyanı tərk 
edir. 
 
367 
 
744 Tibetlilər məğlub 
edilmişdir. 
Çin korpusu türkləri 
darmadağın etmişdir. 
Uyğurlar və karluklar 
basmalları darmadağın 
etmişlər. 
 
745 Kidanlar İmperiyaya tabe 
edilmişlər, üsyana qalxmış 
və yatırdılmışlar. 
 
Baymey uyğurlar tərəfindən 
öldürülmüşdür. Türk 
xaqanlığının məhvi. Uyğur 
xaqanlığının məhvi. Uyğur 
xaqanlığının əsası 
qoyulmuşdur. 
 
746  Karluklar və türkeşlər 
uyğurlar tərəfindən 
darmadağın edilmişlər. 
 
747 İmperiyalılar Bolyuyu tabe 
etmişlər. 
Peylo vəfat etmişdir. 
Moyançur taxta çıxmışdır. 
Karlukların bir hissəsi 
uyğurlara tabe olmuşlar. 
Əbu Müslimin üsyanı. 
748 İmperiyalılar Kukunor, 
Suyabom və Çiça 
yiyələnmişlər. 
  
749 İmperiyalılar Tibet qalasını 
almışlar. 
  
750 Tibetlilər imperiyalıları 
Kukunordan dəf etmişlər. 
  
751 Yuknani də mənilərin 
üsyanını müdafiə etmişlər. 
Kidanlar imperiyalıları 
məğlub etmişlər. 
Doqquz — tatarlar tabe 
edilmişlər. 
Karlukların müdafiəsi ilə 
Talas yaxınlığında Ziyad 
ibn-Salah Qao Syançjini 
məğlub etmişdir. 
752  Çiklər, qırğızlar, karluklar, 
basmallarla mübarizə. 
Buhar-kudat və Usruşan şah 
ərəblərə qarşı yardım almağı 
xahiş etmişlər. İmperator 
imtina edir. 
753 Manların üsyanı 
yatırılmışdır. 
 Türkeşlərdə İlmış Qutluq 
«qara» xan olmuşdur. 
754 Meaqtsom vəfat etmişdir. 
Tisrondetson taxta 
çıxmışdır. 
Kidanlar könüllü olaraq 
uyğurlara tabe olmuşlar. 
 
755 An-Luşanın üsyanı. 
Syuantszunun əl çəkməsi. 
Tibetlilər şərqi Qansunu, 
Sıçuan və Sinin bir 
hissəsini tutmuşlar. 
Karluklar və basmallar zəbt 
edilmişlər. 
Əbu-Müslimin qanı uğrunda 
Sumbatın üsyanı. 
 
756 Sutszun taxta çıxmışdır 
Uyğurlardan, tibetlilərdən 
və ərəblərdən kömək 
alınmışdır. 
 
Uyğurlar An-Luşana qarşı 
ittifaq bağlamağı Tan 
imperiyasına təklif etmişlər. 
Türkeş xanlığının «sarı» və 
«qara»ları parçalaması. Onlar 
arasında mübarizə. 
 
757 Qiyamçılar Fın çayı   
368 
 
üzərində darmadağın 
edilmişlər. An Luşan 
öldürülmüşdür, onun 
kəmağıl oğlu taxta 
oturdulmuşdur. 
758 Tibetlilər cənubi Şensini 
ələ keçirmişlər. Ərəb dəniz 
quldurları Kantonu 
yandırmışlar. 
Uyğurlar qırğızları tabe 
etmişlər. «Qara» türkeşlərin 
qələbəsi. 
 
 
759 Üsyançıların Yeçen altında 
qələbə qazanması. Onların 
başçısı Şi-Sımin 
hakimiyyəti ələ almışdır. 
Moyançur ölmüşdür, İdikyan 
onu əvəz etmişdir. Karlukların 
güclənməsi, onların cənuba 
hücumu. 
 
760 Tibetlilər Qansuda Şan-
çjounu tutmuşlar. 
  
761 Şi Sımın öldürülmüşdür, 
onun oğlu Şi Çao-i 
hakimiyyəti qəbul etmişdir. 
  
762 Üsyançılar məğlub 
edildilər və Loyanı 
itirdilər. Dayatszun 
taxta çıxmışdır. 
Şi-Çao-inin qaldırdığı qiyamın 
yatırılmasında uyğurların 
iştirakı. 
 
Xəzərlərin Zaqafqaziyaya 
basqını. 
 
763 Tibetlilər Lunyunu və Xesi 
tutmuşlar və Çanyanı 
almışlar. 
Üsyan yatırılmışdır. 
 Xəzərlər Tiflisi ələ 
keçirmişlər. 
 
764 Çinlilər tibetliləri 
Tszyannanidən çıxarmışlar. 
Xua-enya üsyan etmişdir. 
  
765 Xua-enyanın qaldırdığı 
üsyan yatmışdır. Lyançjou 
Tibetə güzəşt edilmişdir. 
Tibetlə ziddiyyət və 
tibetlilərin məğlubiyyəti. 
 
766  Karluklar Yeddi sunu ələ 
keçirmişlər. 
 
767 Tibetlilərin Linçjouya 
basqını dəf edilmişdir. 
  
768 Tibetlilərin Qansuya 
basqını. Tibetlilər Sıçuanda 
dağıdılmışdır. 
  
772  Karluklar Fərqanədə ərəblər 
tərəfindən məğlub olmuşdur. 
Yunanların bolqarlarla 
müharibə aparması. 
773 Tibetlilərin Qansuya 
basqını dəf edilmişdir. 
 Xəzərlərin Alanlarla 
birləşməsi. 
774 Çin və Tibet arasında 
danışıqlar. 
  
775 Tibetlilərin Sıçuana 
basqını. 
 Soqdianda Mukannanın 
üsyanı. 
776 Tibetlilər Tszinyanı ələ 
keçirmişlər. Çinlilər 
manları məğlub etmiş və 
  
369 
 
Nançjao ilə ittifaqa 
girmişlər. 
777 Tibetlilər bütün cəbhə 
boyu dəf edilmişdir. 
 
Karluklar, Uyğuriya, Tibet, 
Çin, Soqd, Fərqanə, Usruşan 
və Çaç xilafəti tanımışlar. 
 
778 Detszun taxta çıxmışdır. 
Tibetlilərin Qansuya 
basqını. Nançjao yenidən 
tibetlilərin əlinə keçmişdir. 
Uyğurların Çinlilərlə 
ziddiyyəti: qənimətlə birgə 
yürüş və geri çəkilmə. 
 
779 Nançjao və Tibetin 
cənubda qoşunlarının 
məğlub olması. 
  
780 Əmlakda birgə vahid vergi 
tətbiq edilmişdir. Tibetlilər 
Dunxuanı almışlar. Çində 
yaşayan uyğur tacirləri qətl 
edilmişlər. 
Dunmağa xanı və 2 min nəfər 
ağsaqqalı öldürmüşdür və 
özünü xan elan etmişdir. 
 
 
781 Çin və Tibetlə ittifaq 
bağlanmışdır. 
  
782 Xebeydə üsyan olmuşdur.   
783  Uyğurların Çinlə sülh 
müqaviləsi bağlaması. 
 
784 Tibetlilər Çində üsyanı 
yatırmağa çalışırlar. 
 Kukanna üsyanı 
yatırılmışdır. 
786 Çinin Tibetlə müharibəsi. 
Tibetlilərin Qansuya 
basqını. 
  
787 Tibetlilərin Şensiyə 
basqını. 
  
788 Tibetlilərin Sıçuana 
basqını. Nançjao 
siyasətinin enib-qalxması. 
Tatablar və tatarlar Çinə 
basqın etmişlər. 
 
789 Tibetlilər Sıçuanda dəf 
edilmişdir, lakin Beytin 
altında uyğurları məğlub 
etmişlər. 
Dunmağa ölmüşdür: onun 
oğlu Tanquan xan seçilmişdir. 
 
 
790 Şato Tibetə tabe edilmişdir. 
Tibetliləri Beytin və 
Kuçunu (Ansi) almışlar. 
  
791 Tibetlilər Xotanı tutmuşlar. Uyğurlar Qansuda tibetliləri 
məğlub etmişlər. 
 
792 Tibetlilər Qansunu bir daha 
darmadağın etmişlər. 
Karluklar Fərqanədə ərəbləri 
məğlub etmişlər. 
 
793 Nançjaonun Çin tərəfinə 
keçməsi və tibetlilərin 
cənubda məğlubiyyətə 
uğraması. 
  
794 Tibetlilər uyğurları məğlub 
etmişlər. 
 
Xan zəhərlənmişdir, onun 
qardaşı öldürülmüşdür, onun 
azyaşlı oğlu — Açjo taxta 
 
370 
 
çıxmışdır. 
795 Tatablar və tatarlar çinliləri 
məğlub etmişlər. 
 
Uyğurlar tibetliləri məğlub 
etmişlər. Açjo xan ölmüşdür, 
taxta əyan Qütlüğ hakimiyyəti 
məhdudlaşdırılmaq şərtilə 
çıxarılmışdır. O, qırğızların 
üsyanını yatırmışdır, 
tibetlilərin və karlukların 
əlində olan Bişbalığı ələ 
keçirmişdir, tibetliləri kuçidən 
çıxarmışdır, çinlilərin Kuçedə 
müqavimətini qırmışdır. 
 
796 Tibetlilərin Çinə basqını.   
797 Tisrondetsan ölmüşdür, 
onun oğlu Muki Dzenbo 
taxta çıxmışdır. 
  
798 Tibetlilərin Yançjouya 
yürüşü dəf edilmişdir. 
Qərbi karluklara taşililər qalib 
gəlmişlər. 
 
799  Si—yuy Fərqanəyə daxil 
olmuş və tibetliləri şimal 
hissəsindən qovmuşdur. 
 
800 Tibetlilər Linçjouda 
məğlub olmuşlar. 
 Böyük Karlın tacqoyma 
mərasimi. 
801 Tibetlilərin Yan və 
Linçjouya, çinlilərin 
Sıçuana basqın etməsi. 
  
802 Çin və Tibet arasında 
danışıqlar. 
  
804 Mutuq Dzenbo ölmüşdür, 
onun qardaşı Tidesrontsan 
taxta çıxmışdır. 
 Avar xaqanlığının frank və 
bolqarların birgə səyləri ilə 
məğlub və məhv edilməsi. 
805 Şuntszun ölmüşdür, yerinə 
Syan-tszun çıxmışdır. Çin 
və Tibet arasında 
danışıqlar olmuşdur. 
Qutluq xan ölmüşdür; 
Gülyuk—Bilgə xaqan 
seçilmişdir. Uyğurlar 
Lyançjounu almışlar. 
 
806 Uyğurlar tərəfindən 
göndərilən manixeylər 
Çanyana gəlmişlər. 
Tatablar tatarlar və uyğurlarla 
ittifaqa girərək Çinin üzərinə 
hücum etmişlər. 
 
Səmərqənddə xəlifəyə qarşı 
Rəfi ibn-Lyaysın üsyanı, 
tibetlilər tərəfindən müdafiə 
olunmuşdur. 
807   Bolqarların Bizansla 
müharibəsi. 
808 Şatolar tibetlilərə qarşı 
üsyan etmiş və Çinə gedib 
çıxmışlar. 
Kyulyuk Bilgə xan olmuşdur. 
Bao-i-xan. 
 
 
809 Çin və Tibetin sülh 
haqqında danışıqları. 
  
810 Van Çen-tszunun üsyanı 
yatırılmışdır. Tibetlilərlə 
ticarət mübadiləsi yolu 
açılmışdır. 
 Rəfi ibn-Lyaysın üsyanı 
yatırılmışdır. 
 
371 
 
812 Tibetin xilafətlə 
münasibətlərinin 
kəskinləşdirilməsi. 
Karluklar ərəblərə qarşı çıxış 
etmişdir. 
 
 
813 Tibetlilər tərəfindən 
Xuanxe çayı üzərində 
körpü tikilmişdir. 
Qansuda İvov vadisinə 
uyğurların yürüşü. 
 
Bolqarlar Adrianopolu 
tutmuşlar. 
 
814 Şato qoşunları tərəfindən 
Yunantszi üsyanının 
yatırılması. 
  
815   Bolqar-bizans sülh 
müqaviləsi. 
816 «Adsız» 
Tidesrontsamqambo 
ölmüşdür, Ralpaçan taxta 
çıxmışdır. 
  
817 Manixey təbliğatçıları 
Uyğuriyaya köçürülmüşlər. 
Tibetlilərin Linçjouya 
basqını dəf edilmişdir. 
  
818 Tibetlilərin Syaçjouya 
basqını. 
Qırğızlar Uyğuriyaya qarşı 
çıxış etmişlər, məğlub 
olmuşlar. 
 
819 Tibetlilər Yançjounu 
mühasirə etmişlər, lakin 
qovulmuşlar. 
  
820 Tibetlilərin Çinə basqını. Çin ilə sülh və nigah 
qohumluğunun yaradılması. 
 
821 Mutsun taxta çıxmışdır. 
Xebeydə üsyan. 
Tibetlilərin basqını dəf 
edilmişdir. 
Baoxan ölmüşdür, Çinde xan 
olmuşdur. Tibetlilərin 
Uyğuriyaya basqını. 
 
Tahir Xorasan əmiri təyin 
olunmuşdur. 
 
822 Çin Tibetlə ittifaq 
bağlamışdır. 
 Tahirilər Xorasanı və 
Mavəreynnəhri xilafətdən 
ayırmışlar. 
824 Qaotszun taxta çıxmışdır. Çin-de ölmüşdür, onun 
qardaşı Çjaoli xan taxta 
çıxmışdır. 
 
827   Bolqarların franklara qarşı 
müharibəsi. 
830 Çinlilər tatabları məğlub 
etmişlər. 
  
832  Çjaoli xan sui-qəsdçilər 
tərəfindən öldürülmüşdür. 
Onun qohumu taxta 
çıxarılmışdır. 
Bolqarlar franklarla sülh 
bağlamışdır. 
835 Tatablar Çinə tabe olublar.   
839 Ralpaçan boğulmuşdur, 
Lantdarma taxta çıxmışdır. 
Üsyan: Külük-bəy şatolulara 
arxalanaraq xanı öldürmüşdür. 
Ağsaqqal Qyuylu Moxe 
qırğızların köməyilə Qara — 
Afşin Heydərin prosesi; orta 
Asiya zərdüştliyinin sonu. 
İsfica bın Nuh Samanid 
tərəfindən zəbt edilməsi. 
372 
 
qorumu almış və Külyük bəyi 
öldürmüşdür. Pan dele 15 
aymakla Qərbə çıxıb getdi, 
bəziləri Tibetə qaçdı, yerdə 
qalanları Uke xanın yanına 
gəldilər ki, öz qaçqınlarını 
yedizdirmək üçün Çin 
sərhədlərini talasın. 
841 Utsun taxta çıxmışdır. 
Qırğız səfiri Çinə 
gəlmişdir. 
  
842 Lanqdarm öldürülmüşdür. Uke xan çinlilər tərəfindən 
məğlub olmuşdur. 
Kidanlar uyğurlara qarşı 
üsyan etmişlər. 
 
843 Tibetdə tayfalararası 
müharibə başlamışdır. Bibi 
və Kunjo. 
 Verden andı. 
 
845 Budda monastırlarının 
dünyəviləşdirilməsi. 
  
846 Utsyun ölmüşdür. 
Syuantszun taxta 
çıxmışdır. Manixey 
kitabları və təsvirləri 
yandırılmışdır. 
Uke xan öldürülmüşdür. 
Enyan dele xan olmuşdur. 
 
 
847 Tatabların üsyanı çinlilər 
tərəfindən yatırılmışdır. 
Enyen dele itkin düşmüşdür, 
onun uyğurları hər tərəfə 
səpələnmişdir. Pan dele 
Dunxuanda yeni xanlığın 
əsasını qoymuşdur. Qırğız Ajo 
öldürüldü. 
 
851 Tszinyan tibetlilərdən 
alınmışdır. Tibet canişini 
Xesi Çinə verilmişdir. 
  
861 Çinlilər Lyançjounu 
tibetlilərdən aldılar. 
Uyğur Buğu Tszun tibet 
uzurpatoru Kunjonu 
darmadağın etdi. Ağsaqqal 
Buqu Tezun tibetlilərdən 
Turfan, Beytin, Qaraşar, 
Buğur şəhərlərini almış və 
Uyğur xanlığının əsasını 
qoymuşdur. Karluklar Qaşqarı 
ələ keçirmişlər. 
 
 
 
  
373 
 
KİTABIN İÇİNDƏKİLƏR 
 
G İ R İ Ş .................................................................................................................. 10 
 
Birinci hissə 
Böyük türk xaqanlığı 
Tərcüməçi Vilayət Quliyev 
I f ə s i l. ƏRƏFƏ ................................................................................................... 13 
II f ə s i l. ƏCDADLAR ......................................................................................... 18 
III f ə s i l. AŞİNA NƏSLİNİN BÖYÜK DÖVLƏTİNİN YARANMASI (545-
581-ci illər) ............................................................................................................. 26 
IV f ə s i l. İPƏK VƏ KARVAN YOLU ............................................................... 39 
V f ə s i l. XAQANLIĞIN DAXİLİNDƏ ............................................................... 48 
VI f ə s i l. TÜRKYUTLAR ÖZ EVLƏRİNDƏ .................................................... 58 
VII f ə s i l. TÜRKYUTLARIN DİNİ ................................................................... 65 
VIII f ə s i l. FİKİRLƏR VƏ ŞÜBHƏLƏR ........................................................... 74 
IX f ə s i l. BÖYÜK HƏRC-MƏRCLİK (581—593-cü illər) ................................ 88 
X f ə s i l. İRANA YÜRÜŞ .................................................................................. 102 
XI f ə s i l. AŞİNA VƏ SUY ................................................................................ 113 
XII f ə s i l. QƏRB XANLIĞI ............................................................................. 124 
XIII f ə s i l. TAN İMPERİYASININ YARANMASI ........................................ 138 
XIV f ə s i l. ŞƏRQ XAQANLIĞI ....................................................................... 149 
XV f ə s i l. VII ƏSRİN DÜNYA MÜHARİBƏSİ .............................................. 162 
XVI f ə s i l. ON OX ............................................................................................ 176 
XVII f ə s i l. TABQAÇ XANI ............................................................................ 185 
XVIII f ə s i l. TÜRKYUTLARIN SONU ........................................................... 199 
 
 
 
 
374 
 
İkinci hissə 
Göy türklər və uyğurlar yaxud ikinci xaqanlıq dövrü 
Tərcüməçi Vəli Həbiboğlu 
XIX f ə s i l. QƏRB XAQANLIĞINDA ÇƏKİŞMƏLƏR VƏ TİBET 
EKSPANSİYASI ................................................................................................. 208 
XX f ə s i l. XALQIN DƏYİŞMƏSİ .................................................................... 215 
XXI f ə s i l. QUTLUĞUN ÜSYANI................................................................... 223 
XXII f ə s i l. YENİDƏN YARADILMIŞ XAQANLIQ ..................................... 236 
XXIII f ə s i l. FƏLAKƏT ................................................................................... 255 
XXIV f ə s i l. GÖY TÜRKLƏR ÖZLƏRİ HAQQINDA ................................... 269 
XXV f ə s i l. TİBETLİLƏR VƏ TÜRKEŞLƏR ................................................. 285 
XXVI f ə s i l. XAQANLIQ VƏ İMPERİYA ...................................................... 296 
XXVII f ə s i l. UYĞUR XAQANLIĞININ YARADILMASI ........................... 303 
XXVIII f ə s i l. AN LUŞAN ÜSYANI ............................................................... 314 
XXIX f ə s i l. TİBET VIII ƏSRDƏ .................................................................... 327 
XXX f ə s i l. VIII—IX ƏSRLƏRDƏ UYĞURİSTAN ....................................... 345 
SİNXRON CƏDVƏLİ ......................................................................................... 353 
 
  
375 
 
YENİYETMƏLƏR ÜÇÜN 
 
LEV NİKOLAYEVİÇ QUMİLYOV 
(azərbaycan dilində) 
 
Bakı – Gənclik – 1993. 
 
 
 
Nəşriyyatın direktoru: Ə.T.Əliyev. 
Mətbəənin direktoru: M.N.Nəbiyev 
Rəssamı: F.Əfəndi 
 
Bədii redaktoru: T.Qasımov 
Texniki redaktoru: N.Şərifova 
Korrektorları: S.Musayeva, A.Quliyeva. 
 
ИБ № 6023 
Yığılmağa verilmiş 26.06.92. Çapa imzalanmış 3.02.93. 
Kağız formatı 84X108
1
/32. Mətbəə kağızı № 2. Ədəbi qarnitur. Yüksək çap  üsulu. 
Şərti ç/v. 28,14. Uçot nəşr v. 29,0. Tirajı 11 000. Sifariş № 144. 
 
Azərbaycan Respublikası Dövlət Mətbuat və İnformasiya Nazirliyi. 
«Gənclik» nəşriyyatı, Bakı, Hüsü Hacıyev küçəsi, 4. 
1 №-li kitab mətbəəsi, Bakı, Ə.Bayramov küç., 3. 
 
