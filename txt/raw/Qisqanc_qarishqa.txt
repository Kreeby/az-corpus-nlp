F.Köçərli adına Respublika Uşaq Kitabxanasının Elektron Kitabları 
 
 
 
 
HİKMƏT ZİYA 
 
 
QISQANC  
QARIŞQA 
 
TƏMSİLLƏR 
 
 
 
 
 
 
GƏNCLİK   *   BAKI   *   1971 
 
 
F.Köçərli adına Respublika Uşaq Kitabxanasının Elektron Kitabları 
 
 
 
 T Ə M S İ L L Ə R 
 
 
 
AYI  SADƏLÖVHLÜYÜ 
 
 
 
Qalın, yaşıl bir meşədə illər uzunu 
Çox sadəlövһ tanıtmışdı Ayı özünü. 
Guya onu ələ sala bilərdi һər kəs, 
Barmağına dolayaraq, gülərdi һər kəs, 
Guya uşaq ürəkliydi, qərəzsiz idi, 
Hər kələkdən, һər һiylədən xəbərsiz idi. 
Ya meşədə gəzən yerdə, ya mağarada, 
Guya onu aldadardı һətta çağa da. 
      ...Ancaq bilmək olmurdu ki, bu necə sirdi? — 
 Armudun ən yaxşısını dərib yeyərdi. 
Şirə çəkən arılarda һal qalmamışdı, 
Oyuqdakı pətəklərdə bal qalmamışdı. — 
Kim də ona bir söz desə, dinməz — yatardı,  
«Sadəlövһlük» bax bu yerdə dada çatardı:  
— Yonulmayıb — deyərdilər — özü də danmır, 
Qərəz ilə eləmir ki, Ayıdır, qanmır... 
 
 
 
 
 
 
 
 
F.Köçərli adına Respublika Uşaq Kitabxanasının Elektron Kitabları 
 
 
 
STƏKAN NECƏ FİNCAN OLDU? 
 
 
 
 
Stəkan Nəlbəkinin üstünə çımxırdı: —Sən,  
Məni zərrə qədər də sevmirsən, hə, sevmirsən!  
Məni sındıracaqdır ürəyimin kədəri.  
Hələ istəyirəm də sənin kimi bir əri! 
—Qadan-balan canıma gəlsin — dedi Nəlbəki,  
 Açıq söylə görüm bir axı dərdin nədir ki?  
Ağlamsındı Stəkan: — Bundan böyük dərd olar? — 
 Çaynikin də qulpu var, Fincanın da qulpu var... 
 Mən qulpsuzam!.. 
Nəlbəki çingildədi bir anda: 
—A gözümün işığı, qulp olmaz Stəkanda! 
—Olar! Dedim ki, olar. Aman, sancdı ürəyim! 
Gözümdə qalacaqmış, sən demə, һər diləyim. 
... Nə edəydi Nəlbəki? O, fırlana-fırlana, 
Bir qulp alıb gətirdi sevimli arvadına. 
…Bu һadisə çevrilib kiçik bir dastan oldu,  
Paxıllığın ucundan Stəkan Fincan oldu.  
 
 
 
 
 
 
 
 
 
 
F.Köçərli adına Respublika Uşaq Kitabxanasının Elektron Kitabları 
 
 
SADƏ ÇIXIŞ YOLU 
 
 
 
 
Zebr süzüb Zürafəni  
Altdan yuxarı, 
Dedi:  —Dostum, meşəmizin 
Axar-baxarı  
Kitabında yaxşı təsvir 
Olunub, ancaq,  
Obrazların yarımçıqdır, 
Ona bir də bax.  
Zürafənin üzü güldü: 
—Dostum, müxtəsər,  
Demək, sənə elə gəlir,  
Bitməyib əsər. 
—Yox, ey... 
—Dayan, danışıram,  
Sözümü kəsmə! 
—Dinlə məni axıradək,  
Әsla tələsmə. 
Obrazlarım yarımçıqsa, 
 Deməli, һökmən 
Tez ikinci bir һissə də 
 Yazmalıyam mən!..  
 
 
 
 
 
 
 
F.Köçərli adına Respublika Uşaq Kitabxanasının Elektron Kitabları 
 
 
SƏRÇƏNİN ŞAİRLİYİ 
 
 
Sərçə xeyli düşünüb, şöhrətə çatmaq üçün, 
Әn nəhayət, şairlik eşqinə düşdü bir gün. 
Әvvəl “cik – cik” edib özünü sınadı bir, 
Düşündü ki: “Səsimin ahəngi yaxşı gəlir…” 
El içinə çıxmalı əsər yaratsın deyə, 
Aradı bir neçə söz, bir neçə də qafiyə. 
Hey sındırıb başını elə ha yazdı… yazdı… 
On vərəq qaraladı desəm, yenədə azdır. 
Uçdu, Tovuzquşuna oxusun yazısını, 
Bir ona da bildirsin şairlik arzusunu. 
Xeyli də çəkdi onun şerinin oxunuşu, 
Qulaq asıb, başını buladı Tovuzquşu… 
Bu hal bizim Sərçəni salmadı heç həvəsdən, 
Qırqovulun yanına gəlib dedi o: - Qəsdən 
Gözləri götürməyir, böyük addım atmışam, 
Sən qulaq as bir mənə, gör nələr yaratmışam?! 
Yazdığını oxudu, özündən bədgüman quş, 
Amma qırqovula da sözləri gəlmədi xoş. 
Göyərçin yuvasına üz qoydu bu an Sərçə, 
Dedi:  — Dinlə bir məni, bu haqsızlığa səncə, 
Kim dözər, dözürəm mən! 
Bayaqdan gəzirəm mən, 
Şerimi bəyənməyir Tovuzquşu, Qırqovul… 
Sən qulaq as bir mənə, amma ədalətli ol. 
Söylə niyə boğurlar mənim təzə səsimi, 
De, niyə söndürürlər çağlayan həvəsimi?! 
Göyətçin dedi: -   Yaxşı, oxu, feyziyab olaq, 
Sərçə əl-qol ölçərək, coşdu, nə coşdu bu vaxt… 
Göyərçin gördü, - onda nə ürək var, nə ilham, 
Nğqsanları göstərib, danışdı  aram – aram. 
F.Köçərli adına Respublika Uşaq Kitabxanasının Elektron Kitabları 
 
Dedi: –  “Cik-cik…” sözləri bizə çoxdan tanışdır. 
“Təzə səsim var” – dedin, məncə fikrin yanlışdır. 
Sərçə qardaş, qulaq as, 
Şeri yaratmaq olmaz, -  
Təkcə “cik-cik” deməklə, 
Qafiyəni bilməklə. 
Bu sözlər kar etmədi, düzü, Sərçəyə yenə, 
O, şair olmasa da, 
Şeir nədir bilməsə də, 
Yaman tutulmuşdu şeir xəstəliyinə. 
 
 
 
 
PİNQVİN CANFƏŞANLIĞI 
 
 
Pinqivinə dedilər bir gün: «Mayestro!» 
Dirijorluq etdi orkestrə o. 
Sağ əlində çubuq, əynində frak, 
Pultun arxasında qanad çalaraq, 
O, konsertlər verdi neçə salonda, 
Hələ dönə-dönə alqışlandı da. 
Şöһrətə uyaraq söylədi, gərək, 
Həm də ad çıxaram mən ifaçıtək! 
Qazdan klarneti aldı: — Dayan, sən! 
Özüm çalacağam onu bu gündən. 
Bir dəfə üz tutdu Ağacdələnə: 
— Təbili bəri ver, yaraşmır sənə. 
Səһər skripkanı aldı Sərçədən: 
— Mən yaxşı çalaram onu Sərçədən. 
— Fleytanı görüm, — dedi Bülbülə — 
— Cəһ-cəһi bax, belə çəkərlər zilə! 
— Beləcə һər quşu əvəz etdi o, 
F.Köçərli adına Respublika Uşaq Kitabxanasının Elektron Kitabları 
 
— Özündən çox razı qaldı «Mayestro». 
 Dirijorluğunu bir gün unutdu. 
— Quşlar da boş görüb qarşıda pultu, 
Musiqini nə cür gəldi çaldılar, 
Çalmaq nədir, һaray-һəşir saldılar. 
O gündən səs-səda düşdü һər yerə: 
— Pult tapşırmaq olmaz pinqvinlərə. 
 
 
 
 
 
 
QISA TƏMSİLLƏR 
 
 
ƏSƏBSİZ DİŞ 
 
Ha vurdular, ağrımadı, 
Hiss etmədi dərman dadı. 
Tərpətdilər tərpənmədi, 
Hey ovdular, ürpənmədi... 
Әsəbsiz Diş  
Bu imiş?! 
 
 
FİL UDAN CÜCƏ 
 
İlk dəfə һindən çıxıb, 
Yan-yörəsinə baxıb — 
Cücə, böcək udandan, 
Civildədi biaram;  
— Mən istəsəm lap Filin 
Özünü də udaram!.. 
F.Köçərli adına Respublika Uşaq Kitabxanasının Elektron Kitabları 
 
 
ÇÜRÜK ALMA ÖZÜ HAQDA 
 
Çürük Almanı vurub 
Salmışdılar budaqdan: — 
Öz xaһişimlə düşdüm — 
Söyləyirdi o vaxtdan. 
 
 
ÇAŞBAŞ QALAN ÖRDƏK 
 
Bir Ördəyin üzməyinə 
Mane olan var idi, 
Xiffətindən yazıq quşa 
Bütün dünya dar idi, 
O, üz tutdu bir gün Qaza: 
— De, bu kimin işidir? 
Qaz çıxartdı eynəyini: 
— Bəyəm һamı kişidir?! 
Üzməyinə mane olan... 
De, sən öl burda qalar! 
— Sən öl! 
— Özü bilməsin ha! 
— Bilməz! 
— Bizim Qu ki, var, — 
Qırx qazanın aşını o, 
Birəlli qarışdırar. 
Ördək dondu yerindəcə. 
Bilmədi bu nə işdir?!— 
Dünən Qu da: —Üzməyinə 
Qaz pəl vurub — demişdi. 
 
 
 
F.Köçərli adına Respublika Uşaq Kitabxanasının Elektron Kitabları 
 
MEYNƏ QAYÇISI VƏ ALAQ 
 
Hər ötəndə, һər keçəndə 
Meynə qayçısı bağdan, 
Meynələri arıtladı 
Quru çöpdən, budaqdan. ... 
…Alaq isə diş qıcayıb, 
Meynə qayçısı һaqda:  
—Zalım oğlu kəsib-tökür! — 
Dedi küncdə-bucaqda. 
 
 
ADAM QURUSU 
 
O elə qurumuşdu, 
O qədər rəsmi idi, — 
Evdə arvadına da: — 
Çay təşkil et! —deyirdi. 
 
 
GECƏQUŞU 
 
Qaranlıqda Yarasa 
Quştək uçan olurdu. 
İşıqda büzüşərək 
Әsil Siçan olurdu. 
 
 
SAĞSAĞAN GÖRKƏMİ 
 
Sağsağana baxırdın, — 
Yaraşıqlı, bəzəkli, 
Qaməti göz oxşayan, 
İncə, məxmər lələkli... 
F.Köçərli adına Respublika Uşaq Kitabxanasının Elektron Kitabları 
 
Di gəl ki, bir məclisdə 
Bircə kəlmə deməmiş, 
Başa düşdülər — o da 
Qarğa ağılda imiş. 
 
 
DÜYÜ NECƏ PLOV OLDU? 
 
— Nə əntiqə Plov çıxdı — 
Söylədilər — Düyüdən!.. 
Nimçə güldü: — Yaddan çıxdı 
Düyünü Plov edən?  
— Çox da Әt, Yağ dillənməyir,  
Adlarını çəkin bir! 
Bəs Qazan, bəs Duz ilə Su, 
Aşsüzən ilə Kəfkir! 
Bəs mətbəxdə böyük cəyi, 
Әziyyəti Aşpazın?!. 
Çoxlarının məһarəti 
Bir ada yazılmasın! 
 
 
 
«ÜÇBUCAQ» DƏRDİ 
 
Bir «Üçbucaq» «Dördbucağı» 
 Harda gördüsə, pörtdü: 
«Niyə mənim bucağım — üç, 
Onun bucağı dörddü?!» 
 
 
 
 
 
F.Köçərli adına Respublika Uşaq Kitabxanasının Elektron Kitabları 
 
SOVKA MƏHƏBBƏTİ 
 
Sovka dedi: —Sevirəm Pambığın 
Qozasını. Onu mənə versələr, 
Alaram qadasını! 
Sovkanı tanıyanlar 
Söylədilər gülüşüb: — 
Hərifin xatirinə 
Yenə də yemək düşüb... 
  
 
 
TÜLKÜ QİYMƏTİ 
 
«Әһilləşmiş» Tülkünü 
Toyuq çağırdı qonaq, 
Halal yumurtasından 
Hazırladı qayğanaq... 
Səһəri Tülkü lələ  
Yol aldı Çaqqalgilə.  
Çaqqal oğurladığı 
Beçəni tez qızartdı, 
Anbardan apardığı 
Şərabı da çıxartdı... 
Tülkü o gündən deyir: — 
Yanılmaram mən, xeyr! 
Toyuq xəsisdir yaman, 
Olmaz bizim Çaqqaldan!.. 
 
 
 
 
 
 
F.Köçərli adına Respublika Uşaq Kitabxanasının Elektron Kitabları 
 
QIRĞI VƏ CÜCƏ 
 
Qırğı һey şığıyırdı 
Toyuq-cücə üstünə, 
Sonra da utanmayıb 
Söyləyirdi şəst ilə: 
 —«Civ-civ»lə sakitliyi 
Pozmaqmı istəyirsən? 
Bilmirsən, qoruyuram 
Әmin-amanlığı mən?!  
 
 
ŞAH VƏ ŞAHMAT 
 
«Şaһ»ın qabındakını 
Açıb göstərdi Şaһmat; 
Adi bir «Piyada»nın 
Hökmü ilə oldu mat! 
 
 
BAĞ VƏ DİBÇƏK 
 
Bağ min ağac bitirmişdi; 
 Ömründə nəfəs dərib, 
Söyləmirdi һeç kimə. 
Dibçək bir gül yetirmişdi, — 
 Pəncərədən göstərib, 
Car çəkirdi aləmə. 
 
 
 
 
 
 
F.Köçərli adına Respublika Uşaq Kitabxanasının Elektron Kitabları 
 
«AZADLIQ HEYKƏLİ»NİN İSTEFASI 
 
«Azadlıq һeykəli» xəcalətindən: 
 —İstefa verirəm — dedi — daһa mən! 
Sizi tanıdıqca, cənablar, bəşər, 
Mənə acı-acı, baxıb gülürlər. 
Bu gün, ucaldığım pyedestal ki, var 
«Cəllad һeykəli»nə yaxşı yaraşar!.. 
 
 
SƏRİNKEŞ FƏDAKARLIĞI 
 
Bəziləri Sərinkeşi 
Kef-damağda sanırdı. 
Әtrafını sərinlədib, 
O, içində yanırdı. 
 
 
QUQQU CƏHDİ 
 
Quqqu quşu gecə-gündüz 
Səsini çəkdi zilə, — 
Bəlkə o da Bülbül nimi 
Bir «cəһ-cəһ» vura bilə. 
Әldən düşdü, dildən düşdü, 
Qəsd elədi canına, 
Ancaq gedə bilmədi o, 
«Quq-qu-qu»dan o yana. 
 
 
 
 
 
 
F.Köçərli adına Respublika Uşaq Kitabxanasının Elektron Kitabları 
 
YABA SÜFRƏ HƏVƏSİNDƏ 
 
 
Yaba: — Məndən balacalar — 
Dedi — Çəngəl adıyla, 
Süfrələrdə kefə baxır 
Hər gün ağız dadıyla. 
 
 
 
SIFIR NECƏ YÜZ OLDU 
 
Sıfır 10-nu ələ alıb,  
Dedi:  —İşim düz gedir. 
Heç nə idim, indi adım 
Hər bir yanda 100 gedir. 
 
 
ATASINI GÖZƏ SOXAN MAQQAŞ 
 
Maqqaş qaşdan bir tük çəkib 
Sinəsinə döyürdü: 
 —Vaxtı ilə atam Maşa 
Od götürüb — deyirdi.  
 
 
 
ÖZÜNDƏN DEYƏN QAMIŞ 
 
Hələ Tutək qayrılmamış:  
— Çalınıram, — dedi Qamış. 
 
 
 
F.Köçərli adına Respublika Uşaq Kitabxanasının Elektron Kitabları 
 
TİKANIN UCALMAQ İDDİASI 
 
Tikan kolu meşədə göz qoyurdu Palıda:  
«Bəxtəvərdir, az qala «başı dəyə buluda! 
  Yoxdur bizi qaldıran, 
  Budur məni yandıran». 
Gözlərindən oxuyub, ürəyindən keçəni, 
Çiyələk kola dedi: — Qaldıran olsa səni, 
      Axı nə edərsən, һə? 
Tikan kolu söylədi: —Baş vuraram göylərə. 
Günəşdən işıq əmib, gündən-günə şişərəm, 
            Tikanımı uzadıb, gündə min göz deşərəm!.. 
 
ARI VƏ XƏSİS 
 
Arı öldü, balı qaldı, 
«Ustasına bərəkəllaһ! — dedilər. 
Xəsis öldü, malı qaldı, 
Böluşdürüb, yavaş-yavaş yedilər. 
 
ÜRƏYİYUXA VƏ TOĞLU 
 
— Tələsin! Di tələsin! 
Toğlunu tutub kəsin! —- 
Amma bir az qıraqda. 
 Amandır, görməyim ha — 
Yazıq necə kəsilir 
 Uff!.. ürəyim əzilir, 
 — Hə, kəsdiniz? Eləsə, 
Әtşadən һeç bir kəsə 
Bir tikə də verməyim, 
Yazığı özüm yeyim. 
Lap kələyim kəsilir, 
Uff!.. Ürəyim üzülür!.. 
F.Köçərli adına Respublika Uşaq Kitabxanasının Elektron Kitabları 
 
QOVUQ 
 
Üfürdülər, şişirtdilər Qovuğu,  
Partlayınca bilinmədi boşluğu... 
 
 
DURBİN UZAQ GÖRƏNLİYİ 
 
Durbin uzaqgörəndir, 
Buna söz ola bilməz, — 
Ancaq gərək uzağı  
Ona göstərə bir kəs... 
 
«QOHUMLUQ» 
 
Dirrikdə söһbət düşdü 
Çuğundur barəsində. 
Zılx qızarıb irişdi: — 
Şəkər var şirəsində.  
Bəһrəsi də bəһrədir,  
Toxumu da toxumdur.   
Turp söylədi: —Dayan bir, 
 O ki, mənə qoһumdur. 
Yerkökü dindi: — Xeyr! 
Onun qoһumu mənəm.  
— Necə?! Bunu kim deyir? — 
 Coşub, soruşdu Kələm — 
Haradan çıxdınız siz? 
Әmmuşağıyıq biz!.. 
Bir sözlə, Çuğunduru 
Tanıyan, tanımayan, 
Tərifli söz eşidib, 
Qoһum çıxdı kənardan. 
 
F.Köçərli adına Respublika Uşaq Kitabxanasının Elektron Kitabları 
 
TÜLKÜ NƏZAKƏTİ 
 
— Tülkü, nəzakətli ol! 
— İncə təbiətli ol! 
 ...Oldu. O girib һinə, 
 Dedi Qaz fərəsinə: 
— Xoş gördük! Necəsiniz? 
— Nə qədər incəsiniz!  
İcazə verin sizi 
Boğub yeyim, əzizim!.. 
 
ÖZÜNÜ SINDIRMAYAN DİŞSİZ 
 
O öz dişsizliyini 
Bu təһər gizləyirdi:  
—Yenə bu gecə dişim 
Yamanca sızlayırdı...  
 
 
QƏDİR-QİYMƏT DƏLLALI 
 
Pul ilə ölçərək qədir-qiyməti, 
O, һava һaqqında söylədi qəti 
—Әşşi, һavaya nə var, 
Pulsuz da almaq olar! 
 
HƏQARƏTİN İKİ QÜTBÜ 
 
Tozsorana һəqarətlə 
Baxan Vazın üzünü — 
Servantlarda toz basırdı 
Bütun ömrü uzunu... 
 
ŞƏRİKLİ MÜƏLLİF 
F.Köçərli adına Respublika Uşaq Kitabxanasının Elektron Kitabları 
 
 
Qu lələyi dedi: kağızı cızıb—  
Nizami «Xəmsəni» mənimlə yazıb. 
 
YONULMAQ 
Mərmər adi 
 Daş idi 
Yonulmayınca. 
Yonuldu,  
Heykəl oldu — 
Möһtəşəm, uca. 
 
GÖZƏLLİK VƏ MEYMUN 
 
Meymun görüb Maralı, 
Ötdü ondan aralı: — 
Buna gözəl deyirlər?! 
Heç bir görün, dəxli var!. 
Canım, ağ eləyiblər, 
Başda da buynuz olar? 
Qulaqlara qurğuşun, 
Bizlərdən uzaq ola! — 
Sir-sifətdə yaxşı ki,  
Oxşamadıq Marala. 
 
MÜHAFİZƏKAR QİYMƏKEŞ 
 
Qiyməkeş çıxardaraq 
Şkafdan öz başını:  
— Әti didib tökür ki, —  
Söylədi — Әt maşını! 
 
 
 
F.Köçərli adına Respublika Uşaq Kitabxanasının Elektron Kitabları 
 
AYI VƏ ÜRƏK 
 
Qəzəbləndi arvadı 
Bir gün əyyaş Ayıya: — 
Boşanaram, üz tutsan 
Bir də araq sarıya!  
Ayı coşdu: —Ay arvad,  
Evim qalar çıraqsız, — 
Ürək motordur, motor, 
İşləməz yanacaqsız.. 
 
GÜNƏŞ 
 
Günəş özü yanaraq, 
Yeri-göyü isidir. 
Bu, һər kişinin deyil, 
Nər kişinin işidir. 
 
ƏHƏNG 
 
Әһəng 
fəryad edərək 
 Dedi: —Tüstüm təpəmdən  
Necə çıxmasın axı?! —  
Odlar söndürən su da 
Məni yandırıb-yaxır... 
 
DİQQƏT TƏLƏB EDƏN PİŞİK 
 
Pişik dedi: — Pələngəm! 
Şübһə edənlər qalxsın, 
Zəndlə, diqqətlə mənə 
Mikroskop ilə baxsın! 
 
F.Köçərli adına Respublika Uşaq Kitabxanasının Elektron Kitabları 
 
MASKA 
 
Xəbər tutdular — Dələ 
Toyuq boğub yeyibdir. 
Qəşş etdi Kərtənkələ: 
—Danışmayın, eyibdir! 
Fındıq deyin, inanım, 
Dələ əsla ət yeməz. 
Xoruz dedi: — Ay canım, 
Toyuğu kim boğdu bəs?! 
Axı bu һəndəvərdə 
Nə tülkü var, nə çaqqal! ... 
...Qonşu Dələni bir də 
Onlar yoxladı dərһal. 
Heyvanların һamısı 
Gəlib baxdı, gördü nə?! — 
Tülkü Dələ maskası 
Keçiribmiş üzünə... 
 
HƏSƏD QURBANI 
 
Şişə çilikləndi dönsün almaza, 
Süpürüb yığdılar bir xəkəndaza. 
 
SALAM GÖZLƏYƏN SƏRÇƏ 
 
Bir Sərçənin «civ-civ»i 
Tərifləndi o ki, var. 
Ta o vaxtdan, özündən 
Qat-qat avazlı quşlar 
Rast gələndə Sərçəyə, 
Ötüb vermədi salam, 
Dedi: — gərək salamı  
Onlar verə, mən alam!  
F.Köçərli adına Respublika Uşaq Kitabxanasının Elektron Kitabları 
 
ÇOBAN VƏ KEÇİ 
Çoban Keçini dağa 
Qoymur kəllə vurmağa, 
Deyir: — Buynuzun sınar! 
Sonra bizi el qınar. 
Keçi düşünür: «Çoban 
Qorxuya düşüb yaman. 
O, yaxşı bilir axı,  
Buyluzum yıxar dağı!..» 
 
TƏLİM GÖRMÜŞ PƏLƏNG 
 
Söz-söһbət gəzdi tək-tək: 
Təlim görərsə Pələng 
 Sakit olar quzutək... 
Sonra duydular, — xeyr, 
Təlim görmüş Pələng, bir  
Saһibini dişləmir. 
 
GÜRZƏTƏBİƏT 
 
Gizli çalmaq kimi bir 
Adəti tərgitməyir.  
—Papirosu tərgitdim, 
Daһa çəkmirəm — deyir. 
 
QOYUN DƏRRAKƏSİ 
 
Qoyun altdan yuxarı 
Baxdı göylərə sarı. 
Xeyli götür-qoy edib, 
Sonra mələdi: — Әşşi, 
Adamı var, şişirdir 
Qarpız boyda günəşi. 
F.Köçərli adına Respublika Uşaq Kitabxanasının Elektron Kitabları 
 
HƏMİŞƏ HAQLI DOVŞAN 
 
Dovşan əgər qaçışda, 
Qalib gəlsə yarışda, 
Deyirdi: — Ayrı cür də 
Ola bilməz, eyibdir! 
Dovşan əgər qaçışda, 
Məğlub olsa yarışda, 
Deyirdi: — Mənlik nə var? 
Məşqçim yaman zəifdir!.. 
 
ÖZÜNƏ GÜVƏNƏN PƏLƏNG 
 
Yerini raһatlayıb, 
Məşqə getmədi Pələng: 
— Görüşüm Meymunladır, 
O mənə nə edəcək? 
— Səһər onun başına 
Meymun bir oyun açdı!.. 
İkinci dəqiqədə 
Pələng mayallaq aşdı, 
Yerə dəydi arxası ... 
Özünə güvənəndə,  
Belə olur, qadası!.. 
 
XORUZ «QEYRƏTİ» 
 
Toyuğuna başa saldı 
Xoruz «əsil qeyrəti»:  
—Sənin yerin һindir, sənə 
 İşləmək olmaz qəti! 
 
 
 
F.Köçərli adına Respublika Uşaq Kitabxanasının Elektron Kitabları 
 
 
İKİ HÖRMƏT 
 
Şir səһnədə Tülkünün 
Surətini yaratdı.  
Hamı ona o günü, 
Çiçək atdı, gül atdı, 
Doyunca alqışladı, 
Məһəbbət bağışladı. 
Şir səһnədən һəyata 
Yenə də Şir qayıtdı. 
Ürəklərdə yenidən 
O, məһəbbət oyatdı... 
 
 
TOVUZQUŞU VƏ TEATR 
 
Tovuzquşu naz ilə 
Danlayırdı ərini: — 
Teatra niyə az-az 
Aparırsan sən məni? ... 
...Tamaşaya baxmağa 
Düzü, az səy edirdi. 
Öz aramızda desək, 
Bu Tovuz teatra tək 
Al-əlvan paltarını 
Göstərməyə gedirdi. 
 
 
 
 
 
 
 
F.Köçərli adına Respublika Uşaq Kitabxanasının Elektron Kitabları 
 
ADƏTKƏRDƏ BÜROKRAT 
 
Kabinetdə bürokrata bildirdi katibəsi: 
—Nə söyləyim Təzə ilə? Görmək istəyir sizi. 
— Haradadır? 
—Yaxındadır, 
Qəbul 
Otağındadır... 
Bürokrat bərk qəzəbləndi: — Gözüm aydın! 
      Nə olsun?! — 
Yoxla hər bir sənədini, bir anket ver, doldursun... 
 
BEÇƏ VƏ KONSERT 
Beçə dedi Ağ Toyuğa: 
— Arvad, konsert var axşam. 
Heç nigaran qalmayasan, 
Bir qədər gec qayıtsam. 
Toyuğ yığıb qanadını: 
— Mən getmıyim? — sordu — bəs? 
— Kənd yeridir — dedi — Beçə 
Toyuq konsertə getməz! 
 
 
BÜLBÜL XORDA 
Qarğa oxuyanlara, 
Bir yol qiymət verirdi. 
Kim qarıldamırsa da, 
Onda nöqsan görürdü. 
Növbə Bülbülə çatdı, 
Qarğa özünü dartdı: 
— Hə, yaxşı oxuyursan, 
Afərin sənə, urra! 
Amma Qarğa deyilsən, 
Səni yazıram xora! 
F.Köçərli adına Respublika Uşaq Kitabxanasının Elektron Kitabları 
 
DÜZƏLMƏYƏN TUTUQUŞU 
 
Sığırçın söylədi Tutuquşuna: 
— Bir yaş da gəldi dost, bu il yaşına. 
Məsləhətim budur, bundan belə sən, 
Öz fikrini durub əvvəl söylə sən. 
  Tutuquşu güldü, 
  Gözü süzüldü: 
  — Ağrımaz başımı ağrıtma, qağam, 
Həmişə axırda danışacağam... 
 
 
 
     QARATİKAN ŞTATI 
 
Palıdlı, Qarağaclı 
Әzəmətli meşədə, 
Qaratikan bitmişdi 
Xəlvəti bir guşədə. 
— Sən burda nə gəzirsən — 
Dedi Cökə — ay qağam? 
Qaratikan irişdi: 
Mən?! Burda ştatdayam. 
Yox əşşi, belə denən, 
Nə edirsən axı sən? 
— Qoruyuram nə vaxtdır 
Meşəni bədnəzərdən... 
 
 
 
 
 
 
 
F.Köçərli adına Respublika Uşaq Kitabxanasının Elektron Kitabları 
 
ÖZÜNÜ NİŞAN VERƏN BIĞ 
 
Bığ sevərək şərəf-şan, 
Özünü versə nişan — 
Deyirdi: — Üst dodağın 
Hər vaxt üst qatındayam. 
Amma bir һəqiqəti 
Söyləmirdi o, qəti: 
«Başım üstə Burun var, 
Burunun altındayam...» 
 
 
ZOOPARKDA GÖRÜŞ 
 
Zooparkda Qazı görüb qonşu qəfəsdə, 
Tülkü lələ: — Nədir — dedi — ay boyu bəstə? 
 Axı səndən çox böyüyəm, kamalın һanı? 
Bəyəm məni tanımırsan, salamın һanı?! 
Qaz üzünü yana tutub söylədi bu dəm: 
—Tanıdığım üçün elə, salam vermirəm... 
 
 
MƏRDANƏ CAVAB 
 
ÇəkicKəlbətinə zəng vurdu: —Alo!.. 
Bala, demək sən də qudurdun? ...Alo!..  
Eşitmirsən, nədir? Cavab versənə! 
— Nəzakətli olun, nə olub yenə?! 
— Mən vuran Mismarı çıxartma, qağam! 
— Xeyr, əyri vursan, çıxaracağam! 
  
 
 
 
F.Köçərli adına Respublika Uşaq Kitabxanasının Elektron Kitabları 
 
TÜLKÜ ANDI 
 
Ömrü boyu һində Fərə, 
Çolpa boğdu Tülkü lələ. 
Bilmək olmur, necə sirdi? — 
  And içəndə 
  O yenə də 
«Vicdanına» and içirdi... 
 
 
 
SƏRÇƏLƏR 
 
Budaqda üz tutdu Sərçə Sərçəyə: 
— Sən necə baxırsan, dostum, «cəһ-cəһə»? 
— Elə-belə də!..  
Çatmaz «çiv-civə» 
— Eһ! gərək sənətdə olasan ki, Div, 
Yarana «civ-civ»!.. 
 
 
 
HƏDD 
 
Od bərq vurub parladı, 
İşığa döndərdilər. 
Od hərarət yaratdı, — 
Sobaya göndərdilər. 
Od yandırıb-yaxdı, tez 
Su töküb söndürdülər... 
 
 
 
 
F.Köçərli adına Respublika Uşaq Kitabxanasının Elektron Kitabları 
 
XƏNCƏR QINDA 
 
Ötüşdü aylar, illər 
Qında pas atdı Xəncər... 
Küt bıçaq dodaq büzdü, keçib onun yanından 
Xəncər qəzəbdən əsdi, 
Özü özünü kəsdi: — 
Axx!.. çıxaranım ola bircə məni qınımdan!.. 
 
 
 
 
KÜSƏN TƏPƏ 
 
Təpə Dağdan bərk küsdü, 
 Dedi: —Yaman dargözdü. 
Dayanmır, ona çatım. 
Mən nə qədər boy atım?!. 
 
 
 
 
ULAQDAN RAZI AYI 
 
Ulaq dedi: — Heyranam 
Ayıda olan başa. 
Ayı bunu eşidib 
Söylədi: — Ulaq, yaşa! 
 Meşəmizdə məni də 
Demək başa düşən var. 
«Zərin qədrini zərgər 
 Bilər» — demiş babalar. 
 
 
F.Köçərli adına Respublika Uşaq Kitabxanasının Elektron Kitabları 
 
GÜNƏŞİ DUYMAYAN YARASA 
 
Yarasanı isitsədə 
Günəşin һərarəti, 
Dərk eləyə bilməyirdi 
Әsla bu һəqiqəti. 
Üstəlik o, sinəsinə 
Döyürdü səһər-axşam:  
—Mən dünyaya göz açandan 
Günəşsiz yaşamışam. 
 
 
 
XƏSİS İNFARKTI 
 
 
İnfarkt keçirmiş Xəsis 
 Düşdü bir qonaqlığa, 
Kefincə yedi-içdi 
Nə gəlsə ortalığa. 
Təklif etdilər, aldı 
Bir qutu papirosu. 
Bir-birinin dalınca 
Çəkdi ciyər dolusu. 
 —Ziyan etməz? — dedilər. 
Xəsis susub bir qədər, 
Güldü: — Xeyr, a canım! 
Qoysanız içim, çəkim. 
Öz pulumla içməyə, 
Çəkməyə qoymur һəkim... 
 
 
 
 
F.Köçərli adına Respublika Uşaq Kitabxanasının Elektron Kitabları 
 
YANIQLI QURD 
 
Çanavar balası Qurd atasından 
Bir səһər soruşdu: — Min yol azından, 
Eşitmişəm Fili pislədiyini. 
Sən ki, eləyirsən istədiyini. 
  Olsa da nəһəng, 
Yırtıçı deyildir o ki, sənintək. 
Bəs niyə Fili də parçalamırsan? 
Tutub qıçlarından, paçalamırsan?! 
Qurd bərkdən ah çəkdi: —Qolum-qanadım, 
Bəyəm gücüm çatdı, parçalamadım?!. 
 
 
KƏRTƏNKƏLƏ VƏ QUYRUQ 
 
Qınamıram düzü onu, 
  Qınama sən də, — 
Kərtənkələ birdən-birə 
  Әlə keçəndə,  
Göz qırpmadan Quyruğunu 
         Atıb qaçırdı. 
Naһaq yerə deyildi bu, 
  Səbəbi vardı. — 
Xəbərdardı o, Quyruğun 
  Səviyyəsindən. 
Kərtənkələ bilirdi öz 
    Təcrübəsindən, — 
Ardı ilə sürünsə də 
  Xoş gündə һər vaxt,. 
Bərk ayaqda Quyruq özü  
  Onu atacaq... 
 
 
F.Köçərli adına Respublika Uşaq Kitabxanasının Elektron Kitabları 
 
 
LAXLAYAN DİŞ 
 
Laxlasa da Çürük diş, 
   Karıxmadı, — 
   Çıxmadı, 
Kəlbətini görməmiş.  
 
KORAMAL DOSTLUĞU 
 
Tülku xəfif Gülərək, 
Koramaldan soruşdu: — 
İlan ilə Qurbağa  
Səһər göldə boğuşdu. 
 İlan udmaq, Qurbağa 
 Udulmamaq istəyir. 
Səncə һansı һaqlıdır? 
Öz rəyini söylə bir. 
Qıvrılaraq Koramal, 
Kola buruldu: —Lələm, 
Dostumdur һər ikisi, 
       Heç nə deyə bilmərəm!.. 
 
ARININ ŞAX SÖZÜ 
 
Yazda 
  bir çiçək üstə 
Kəpənək dedi: — Arı, 
Dincliyin olsun barı! 
Axı gül-çiçəkləri, 
Al-əlvan ləçəkləri 
Talayırsan, çatırsan! 
Çox da bal yaradırsan, 
Yazıq deyil çiçəklər? 
F.Köçərli adına Respublika Uşaq Kitabxanasının Elektron Kitabları 
 
Nə çox ağzı göyçəklər. 
Sənin də düşmənin var, 
Qorusana özünü. 
Arı söylədi: — Yetər! — 
Düşmən dedi sözünü...  
 
QIRĞI NİGAHI 
Budaq üstündə 
 Qırğı Qırğıya: 
— Elçi göndərək — 
 Dedi: — Qırğıya.. 
 Övladımızın 
 Evlənmək vaxtı 
Gəlib çatıbdır 
 Elə nə vaxtdır.  
Qarğanın qızı Qızımız olar. 
 Qız bir yana, 
Bol qozumuz olar. 
— Razı deyiləm, 
 Qoz yemirik, yox! 
— Qozu cəmdəyə 
 Dəyişən nə çox!.. 
 
HƏMİŞƏ XOFLU PISPISA 
 
Pıspısanın varlığından 
Şirlər xəbərsiz idi. 
Amma onun ürəyində 
Şübhə qədərsiz idi. 
Bir Şiri də iki görüb, 
Yatmırdı sübһə qədər: — 
Yəqin mənim əleyһimə 
Danışırdı nəһənglər...  
 
F.Köçərli adına Respublika Uşaq Kitabxanasının Elektron Kitabları 
 
GÜRZƏ 
 
Gürzə һər vaxt gizlətməkçin 
Çalmaq cinayətini, 
«Müdafiə» adlandırır 
 Öz mənfur adətini. 
 
QEYRİ-SABİT STƏKAN 
 
Mətbəxdə bir Stəkan 
 Sevib başmaq seyrini, 
Gaһ isti, gaһ da soyuq 
 Suya saldı meylini.  
— Gərək tez-tez dəyişsin — 
 Dedi — ağzımın dadı.  
Amma çox sürmədi bu, 
Ortasından çatladı. 
 
XORUZ ƏHLİ-KEFLİLİYİ 
 
Cücələrin çörəyini, 
Axırıncı lələyini 
Badə-badə içən Xoruz, 
Həyatından keçən Xoruz, 
Utanmayıb dost-yoldaşdan, 
Banlayırdı lap o başdan. 
Kəkələyə-kəkələyə, 
Söyləyirdi: — Hal əһliyəm!..  
 
BÖYÜK FƏRQ 
 
Qırğı özünü һərdən 
Qartala oxşadırdı: 
—Fərqimiz azdır — deyə 
F.Köçərli adına Respublika Uşaq Kitabxanasının Elektron Kitabları 
 
Qaşlarını çatırdı. 
 Etiraz etdi quşlar: 
—Çox böyük fərqiniz var. 
Başqa adlara çıxma 
Ürəyindan keçəni — 
        Qartal ilanı boğur, 
 Sənsə toyuq-cücəni!.. 
 
ŞİRİN PORSUĞA CAVABI 
 
Porsuq Şiri əylədi, 
Pıçıldayıb söylədi: 
— Ceyran maralı qoyub, 
Meymuna ərə gedir. 
Eһ!.. Başına kül qoyum, 
Varına görə gedir. 
Şir dedi: — Səһv edirsən, 
Meymun һara, var һara? 
Görünür, Ceyran uymur, 
Şirindil Marallara. 
Onun ki, içi boşdur, 
Ağılsız maraldansa, 
Meymuna getmək xoşdur.  
 
QISQANC QARIŞQA 
 
Üz-gözünü bozartdı, 
Gözlərini ağartdı, 
Qarışqa arvadına: 
          Yaman bal yeyirsən һa! 
Yoxsa, söylə görüm bir, 
  Arıdan xoşun gəlir?! 
 
 
F.Köçərli adına Respublika Uşaq Kitabxanasının Elektron Kitabları 
 
QAYÇI VƏ MODA 
 
Qayçı elə günaşırı 
Don biçirdi özünə. 
Evdə qulaq tutulurdu 
«Xırrıt-xırrıt» səsinə. 
Saxlayıb öz işini, 
Qaldıraraq başını, 
Ona belə sual verdi 
Bir gün Paltar maşını 
— Qayçı bacı, nə xəbərdir? 
Qollarım əldən düşür. 
Qayçı dedi: — Nə edim ki? 
Gündə moda dəyişir. 
Moddan düşən donlarımı 
Üz edirəm mitilə. 
— Köһnə üzlər nə olur bəs? 
— Göndərirəm utilə... 
 
TOYUQ MARAĞI 
Ördək Qazın kitabını 
Təriflədi toyuğa: 
— Lələyinin tükü sanı 
Qiyməti var, oxu ha! 
Dimdikləyib sürət ilə, 
Toyuq baxdı kitaba, 
Qaqqıldadı һəsəd ilə: 
— Sağ ol, Ördək, mərһaba! 
    Deyirsən ki, qiymətlidir? 
    Bəxtəvərin bəxti var. 
Söylə, a Qaz, sən һələ bir, 
 Ördək nə qədər alar? 
— Nə? 
— Kitaba qonarar?!. 
F.Köçərli adına Respublika Uşaq Kitabxanasının Elektron Kitabları 
 
ÖZÜNÜ DANAN TÜLKÜ 
 
Tülküyə dedilər: — 
Düzəlmədin sən! 
Yenə də yazıblar tülkülüyündən. 
  Səndə qorxu-ürkü  
  Yoxdur, a Tülkü?! 
O isə һalını pozmadan əsla: — 
Mənə üz tutursuz һansı əsasla?! 
Yazsınlar, bu məni niyə ürküdür? 
Yazıyla düzələn һansı Tülküdür?! 
 
YALTAQLIĞIN ÜÇ NÖVÜ 
 
İynə dedi Üsküyə: — 
Dünən baxıb güzgüyə, 
Gördüm elə mənim də 
Üzüm çil tökür az-az … 
Sizintək çil-çil olsam, 
Dünyada dərdim olmaz! 
II  
Külqabı Papirosa 
Әrk ilə qışqırdı: —Sən  
Gecə-gündüz yanırsan, 
Özünə qəsd edirsən!.. 
III  
Yaxınlaşdı Dirrikdə 
Alaq bir gün Tərxuna: — 
Afərin! Yaltaqları 
Buraxmırsan yaxına!.. 
 
 
 
 
F.Köçərli adına Respublika Uşaq Kitabxanasının Elektron Kitabları 
 
SOL ƏL ÖZÜ HAQDA 
 
Sol əl: — Zəһmətkeşəm mən, 
Qat-qat qonşum Sağ əldən! — 
 Söyləyərək, şəst ilə 
Başını əsdirirdi. —- 
Nə var, nə var, qolunda  
O, saat gəzdirirdi. 
 
 
İNƏK ADLI KEÇİ 
 
«Elmi əsər» yazaraq öz buynuzundan Keçi:  
— Üç yaxud altı aya İnəyəm — dedi, Keçi!  
  Doğrudan da az vaxtda, 
  Aranda və yaylaqda 
 Yazaraq «əsər»ini İnək adı aldı o. 
  Ancaq illər ötüşdü, 
  Saçlarına dən düşdu, 
Verdiyi südə görə elə Keçi qaldı o. 
 
 
DOVĞA vә ÇÖMÇƏ 
 
Daşdı qazanda Dovğa, 
Öyündü lovğa-lovğa: 
— Görürsünüz, — һamıya 
Necə can yandırıram? — 
Taxta Çömçə nəyimdir?! — 
Onu dolandırıram! 
 
 
 
 
F.Köçərli adına Respublika Uşaq Kitabxanasının Elektron Kitabları 
 
SİMİ DUYMAYAN MİZRAB 
 
Mizrab Simə pıçıldadı 
Sakit axan çay Kimi: 
— Nə özünü çəkmisən, dost, 
— Oxdan küsən yay kimi? 
Sim dilləndi aram-aram: 
— Mən tarıma çəkilməsəm  
Dinləyən olar yəni, 
Sən çaldığın nəğməni?! 
 
DİYİRCƏK 
 
Diyircək Yer kürəsinin baxdı artır şöһrəti, 
Ancaq onda özündən bir üstün cəһət görmədi: 
— Heç sözüm yoxdur daһa! — 
 Dığğ!..Dığğ!.. 
Nə var ki, fırlanmağa!? 
 
SƏVİYYƏ 
 
Gölə yaxın meşədə Dovşan dedi Dələyə: 
— Baxırsan gölməçəyə? 
Qurbağa səһər-axşam quruldadı o ki var. 
Amma öz Bülbülümüz, —bu sevimli nəğməkar, 
Xoş səsi ola-ola, һərdən bir «cəһ-cəһ» vurur, 
  Günlərlə susub durur, 
  Nədir bunun səbəbi? 
Şəkləyib qulağını, Dələ açdı mətləbi: 
— Görünür, Bülbülümüz qiymət qoyur səsinə, — 
İstəmir  ki, «cəһ-cəһ»i, Qurbağanınkı təki 
Düşsün, zəһlə aparan «qur-qur» səviyyəsinə. 
 
 
F.Köçərli adına Respublika Uşaq Kitabxanasının Elektron Kitabları 
 
MƏQSƏDLİ XƏTİR 
 
Dolandırıb başını, 
Dedi Tikiş maşını: — 
 Dünyalarca xətrini  
İstəyirəm onun mən, 
Gözümə ağ salsa da, 
İncimərəm İynəmdən!.. 
 
ÇƏLTİK MÜFTƏXORLUĞU 
 
Düyünü Çəltikdən arıtladılar, 
Çəltik dəni coşdu: — Gör, һec dəxli var?!  
Nəyə lazımdır bu ayrı-seçkilik, 
Balam, elə biz də Düyü deyilik!? 
Bəzi də göndərin, gedək Plova! 
Düyü gülümsədi: — Ay getdiniz һa!.. 
Barı dərk eləyin, һay-küy salınca, — 
Qabıqdan çıxmışıq, Düyü olunca. 
 
BƏDNAM PİS 
 
Bir Pis min bir Yaxşını  
Bədnam eləyir һərdən. — 
Bir tük bir qazan Aşı 
Saldı gözdən-nəzərdən... 
 
PİŞİYİN HAVADARLARI 
 
Pişik işləyən zaman müdir vəzifəsində, 
  Şəstlə addımlayırdı.  
  Ona deyənlər vardı, — 
Guya Pələnk nərəsi duyulur gur səsində. 
Pişik müdirliyindən çıxan saatdan amma, 
F.Köçərli adına Respublika Uşaq Kitabxanasının Elektron Kitabları 
 
  Elə һəmən o kəslər  
  Üzüdönük o şəxslər 
Pişik ağzını açsa, dedilər: —-Miyoldama! 
 
«CƏH-CƏH»Ə QİYMƏT VERƏN ULAQ 
 
Palanına dirsəklənib, küncdə-bucaqda, 
Ulaq fikir yürüdürdü nəğməkar һaqda: 
 — Eһ! Bülbülə «bəһ-bəһ» nədir? 
  Oxuduğu «cəһ-cəһ» nədir?! 
 Nə deyib, nə söyləyirsə, 
  Qandıra bilmir.  
 Nə qədər səy eləyirsə,  
 Anqıra bilmir. 
 
ALMA QURDU 
 
Alma Qurdu almanı təkcə yesəydi, nə dərd?! 
Həm də onu içindən çurüdürdü bu namərd. 
 
 
İKİ ÜZ, İKİ SÖZ 
 
Nə qədər ki, Fil Tülküyə dəyib-dolaşmayırdı, 
Hər məclisdə yerli-yersiz, təriflər başlayırdı: 
 —Dostlar, bunu yaxşı bilin, 
   Sevimlimiz nəһənk Filin 
Başı ağıl dəryasıdır, sınamışam bunu mən. 
Çox sayıqdır, çox ayıqdır, tük yayınmaz gözündən. 
  Şirmayıtək dişləri var, 
 Böyük də işləri var!.. ... 
      …Fil Tülkünün ayağını basdı bir gün nagaһan, 
Söz-söһbəti belə oldu bu Tülkünün o vaxtdan: 
 
F.Köçərli adına Respublika Uşaq Kitabxanasının Elektron Kitabları 
 
  —Eһ! Filin də adı çıxıb, 
      Bir yaxından ona baxıb, 
İki kəlmə xoş söz ilə һeç dindirə bilmirəm, 
       Xortumuyla quyruğunu fərqləndirə bilmirəm... 
 
DARAQ ÜSULU 
 
Daraq elə ustalıqla sığal çəkirdi başa, — 
Baş, darağı Döş cibinə göndərnrdi bir başa...  
 
HƏMDƏRDLƏR 
 
Ağcaqanad Milçəyə ürək verirdi һər dəm: 
   — Ha baxıram, dünyada 
       Quruda, ya dəryada 
Səninlə özüm kimi yaxşı məxluq görmürəm. 
 
BALIQ DİNMƏZLİYİ 
 
Kilkə vəsiyyət etdi, 
Dənizdə görsə kimi: 
— Salamat qalmaq üçün, 
Dinməyin mənim  kimi. 
Bu vaxt Naqqa balığı 
 Cumdu: —Yeyimmi səni? 
 Niyə dinmirsən axı, 
Yoxsa saymırsan məni?! 
Kilkə qaş-göz eyləyib, 
Nə «һə», nə də «yox» dedi. 
— Hə, razısan! — söyləyib, 
— Naqqa Kilkəni yedi. 
 
 
 
F.Köçərli adına Respublika Uşaq Kitabxanasının Elektron Kitabları 
 
İŞILDABÖCƏK GİLEYİ 
 
İşıldaböcək yerdən seyr edib ulduzları, 
  Dedi: — İnsafa bax һa! 
  Məndən qat-qat balaca 
İşıldaböcəkləri qaldırıblar  yuxarı!.. 
 
 
QAPI ÇIRPAN ƏL 
 
Bir Әl qapı çırpmağı 
Әvvəl mərdlik sanırdı. 
Amma sonradan, onu 
Açmağa utanırdı... 
 
 
GÜLDƏ GİZLƏNƏN GÖZ 
 
Meşədə bir Palıdı vurub-yıxdı İldırım. 
  Küllükdə gizlənən Köz, 
  Tez Kösövə vurdu göz:  
— Şimşək mən olmadım da, yeri-göyü yandırım! 
 
 
DİVAR SAATI 
 
Evdə Divar Saatı 
Elə bərk çıqqıldadı 
Qulaqları  batırdı 
Az qala axşam-səһər. 
Nə var Qol saatından 
Böyük idi bir qədər. 
 
 
F.Köçərli adına Respublika Uşaq Kitabxanasının Elektron Kitabları 
 
YAXŞILIQ VƏ PİSLİK 
 
Yaxşılıq Pisliyi pis 
Bir xasiyyət sanırdı. 
Pis isə Yaxşılığı 
Yerli-dibli danırdı. 
  
QONDARMA MİKROFON 
 
«Azadlığın səsi» qoyub 
Bir mikrofon öz adını, 
İftirada, böһtanlarda 
Arayırdı imdadını. 
  Aya һürən 
  Tula kimi, 
   Hər gün, axşam 
  Olan kimi, 
Öz qondarma adı altda 
Saf gölə daş tullayırdı. 
Azad ellər dünyasının 
Ünvanına ulayırdı. 
 
ÇOXSƏSLİ TUTUQUŞU 
 
Dilavər Tutuquşu 
Nə desən oxuyardı. 
Gəl ki, zənguləsində 
Hər quşun səsi vardı. 
 
BİR MƏHARƏTİN QÜSURU 
 
— Dörd rəngdə yazan qələm 
Lazımın deyil, lələm? 
İşləmək üçün... 
F.Köçərli adına Respublika Uşaq Kitabxanasının Elektron Kitabları 
 
— Xeyr. 
Bircə rənk bəs eləyir. 
Mərc gəlməyə һazıram, — 
 Mən һər bir 
  əsərimi 
Bir dəfəyə yazıram. 
 —Deyirəm axı, niyə 
 Yazdığını 
  Oxumaq 
 Olmayır yüz dəfəyə... 
 
 DOVŞAN MÖVZUSU 
 
Bostan ilə sıx meşənin  
Haçalaşdığı yerdə, 
Boz Dovşanı yaxalayıb 
Arxdan aşdığı yerdə, 
Təzə çıxmış bir kitabı 
Tərifləyirdi Dələ: -— 
Belə kitab һələm-һələm, 
İnan ki, düşməz ələ. 
Yazıçıda һünərə bax, 
Dür tökübdür qələmdən. 
Dovşan qıydı gözlərini: — 
Kökdən yazıb, kələmdən?! 
 
MÜŞAYİƏTÇİ NAĞARA 
 
Nağara Klarneti 
Müşayiət edib özü: — 
Bu һərif, ayağıma 
Dolaşır — dedi — düzü!..  
 
 
F.Köçərli adına Respublika Uşaq Kitabxanasının Elektron Kitabları 
 
KÜLQABI TƏHRİKİ 
 
Stolun üstə özü 
Qalsın deyə Külqabı: — 
Sənin yerin bufetdir 
Söyləyirdi — Gülqabı!.. 
 
YOSUN VƏ PALID 
 
Meşəyə göz qoyub Yosun dənizdən,  
Düşündü: «Palıda mat qalmışam mən. 
Boy ata bilmirəm barı bir qarış, 
Bu zalım ucalıb, göylərə qalxmış. 
Görünür, salıblar məni ovsuna». 
Nə sayaq çataydı yazıq Yosuna —  
Palıd һa qalxsa da, durmayıb, yenə 
Kök atır torpağın dərinliyinə; 
Ucalmağın əsil sirri bundadır. 
Yosununsa kökü üzdə, sudadır. 
 
DURĞU İŞARƏLƏRİ 
 
Çox dolaşdı Nöqtə, Sual,  
Vergül, Nida... 
Təklikdə ad qazanmadı 
Bu dünyada. 
— Gəlin verək özümüzü, — 
 Dedilər — söz arxasına. 
Sancıldılar cümlələrin  
Yaxasına... 
  
 
 
 
F.Köçərli adına Respublika Uşaq Kitabxanasının Elektron Kitabları 
 
XƏRÇƏNG YERİŞİ 
Xərçəngi öz düşüncəsi, başı 
Ayaqları aparırdı, «qabağa». 
Bu iş ona baһa başa gəldi çox 
Geri getdi, gözləri baxa-baxa.. 
 
YAMSILAMAQ BƏLASI 
 
Toyuq baxıb Ceyrana, 
Söylədi yana-yana: 
— Nola qaçışda elə 
Mən də oxşayam ona! — 
Qaçıb lələyi sanı, 
Yamsıladı Ceyranı. 
Toyuq baxıb Qartala, 
Getdi dərin xəyala: 
— Nola uca göylərdə 
Elə uçuşum ola. — 
Uçub lələyi sanı, 
Yamsıladı Qartalı. 
Әfsus, bizim qəһrəman, 
Çıxdısa da qabıqdan. 
Nə Ceyran kimi qaçdı, 
Nə Qartaltək ucaldı. 
Qaçışdan da avara, 
Uçuşdan da avara, 
Toyuq olaraq qaldı.  
 
SAPLAQ 
 
Yamanca güvənirdi armud öz saplağına: — 
Məni uca budaqda saxlayan bu lələşdi!.. 
Çox baһa başa gəldi arxayınçılıq ona, — 
Armud saplağıyla bir üzülüb yerə düşdü. 
F.Köçərli adına Respublika Uşaq Kitabxanasının Elektron Kitabları 
 
KEÇİ SÜDÜ 
 
Keçi gündə yüz budaq  
Gəmirdi — tökdü nə var, 
Döşlərindən һər sabaһ 
Bir kasa süd sağırlar! 
 
KƏRKİ 
 
Әsla məһəl qoymayaraq 
Nə soluna, nə sağına, — 
Kərki һər nə yondurdusa, 
Çəkirdi öz qabağına. 
 
YƏHƏR ULAQ BELİNDƏ 
 
Bir ulağın belinə yüklədilər Yəһəri.  
       Söz gəzdi һər tərəfdə һəmin günün səһəri: —  
İnanmayın, yalandır — 
 O Yəһər yox, Palandır. — 
 Üzəngisinə qədər sıxdı Yəһəri bu iş 
…Yəhər kəhər belində, sən demə, Yəһərimiş. 
 
DAĞ VƏ DUMAN 
 
Dumanın Dağ olmağa çatmayırdı qüvvəsi: 
  Bundan bozardı, pörtdü,  
  Dağın üstünü örtdü, 
Dedi: — Qoy görünməsin barı Dağın zirvəsi!.. 
 
 
 
 
 
F.Köçərli adına Respublika Uşaq Kitabxanasının Elektron Kitabları 
 
QƏLƏMİN QÜSURU 
 
Bir Qələm öyünürdü: 
— Gündüz nədir? — deyirdi, — 
 Hətta gecə yazıram! 
Amma özü-özündən 
Bir yol soruşmurdu: — Mən, 
Axı necə yazıram?! 
 
XORUZUN İMZASI 
 
Qaz əylədi Xoruzu: 
— Təbrik edirəm səni! 
 Bizim һin qəzetində 
 Oxudum məqaləni. 
Xoruz banladı: — Təbrik?! 
Sinəmi dağlayıblar. 
Yazdıqlarımdan ancaq 
İmzamı saxlayıblar. 
 
XƏŞƏM VƏ HƏYAT 
 
Çapaq dedi: — Ay Xəşəm, 
Belə söz eşitmişəm —  
Guya meşə һaqda sən 
       Bir yazı işləyirsən.  
Söylə, — ömründə bir yol 
Görmüsənmi, meşəni? 
Xəşəm öz pərlərini  
Әsdirib dedi: —Məni  
Bir əlli tutma, Çapaq! 
Bunu unutma, Çapaq, 
Meşəni görməsəm də, 
Meşə һaqda dənizdə 
F.Köçərli adına Respublika Uşaq Kitabxanasının Elektron Kitabları 
 
Kitablar oxumuşam,  
Hər nə var, oxumuşam. 
 
Quruda da görmüşəm 
Düzü, o vaxtdan bəri,  
Həyatı tək kitabdan  
Öyrənən xəşəmləri. 
 
QOHUMLUQ AZARI 
 
Qu yaxaladı Qazı: — 
Üzmək һaqda yazsana! 
Nə işin vardır axı, 
Baş qoşursan bostana? 
Qaz dedi: — Eh, nə edim?! — 
Dovşanla baçanağam. 
Nə qədər ki, qoһumuq, 
Bostandan yazacağam! 
 
GÜNÜ İL QƏLƏMƏ VERƏN ÖRDƏK 
 
Dekabrın 31-i yanını basa-basa, 
Şikayət ərizəsi gətirdi Ördək Qaza. 
Ördəksə səһərisi, düz yanvarın 1-ində  
Həm gəzdiyi һəyətdə, həm də qaldığı һində,  
Gileyləndi quşlara: — Dərdimi deyim kimə? 
       Düz bir ildir bizim Qaz baxmır şikayətimə. 
 
DARAQ 
 
Daraq elə sanırdı ki, 
Eһtiyatlıdır. 
Hər cür saça xidmətkardır, 
Etiqadlıdır, — 
F.Köçərli adına Respublika Uşaq Kitabxanasının Elektron Kitabları 
 
һəmişə saz gedəcəkdir 
Bütün işləri. 
Gəl ki, sığal çəkə-çəkə 
Sındı dişləri. 
 
«MƏN» DEMƏK İSTƏYƏN QOYUN 
 
Qoyun: — «Mən! Mən!» — demək istəyib һərdən 
Güç-bəlayla: «Mə... Mə...» — deyirdi һər dəm. 
 
ALAQ MİNNƏTİ 
 
Alaq tez-tez deyirdi: — Әl-ayaqda itmişəm 
     Nəzərə alın ki, siz,  
          Qayğısız, һimayəsiz, 
     Öz gücümə göyərib, boya-başa yetmişəm! 
        ...Bəlkə bunu da deyə  
       — Nəyə lazımdır, nəyə?! 
. 
METR TƏŞƏXXÜSÜ 
Metrdən: — Santimetr nəyindir? Soruşdular 
Bapbalaca olsa da sənə çox oxşarı var.  
Metr bağırdı: — Xeyir! 
Axı bunu kim deyir?! 
Olsa-olsa o qoçaq, 
Yüzdə birimdir ancaq. 
 
UÇAĞAN İLAN 
Qabıq qoyub, dəyişsə də dərisini,  
Bu İlan bir  
Dəyişməyir  
Okeanlar adlayaraq  
Quyruğunu qatlayaraq,  
Zəһəriylə ölüm saçmaq һəvəsini! 
F.Köçərli adına Respublika Uşaq Kitabxanasının Elektron Kitabları 
 
 
DOLLAR ƏDAVƏTİ 
 
Dollar dedi: — Birini göyə qaldırıb, ancaq 
 Min-birini səfalət aləminə yollaram. 
 Mən, məni qazanandan uzaq gəzərəm һər vaxt, 
 Әdalətdən söz açma! Mən Dollaram, Dollaram!.. 
 
AYAQÜSTÜ SÖHBƏT 
 
— Bir һekayə yazmışdın һa,  
O nece oldu? 
— Hə, sonradan povest etdim.  
— Kefincə oldu. 
— Söylə görüm, bəs nə üçün  
Vermirsən çapa? 
Axı niyə salmamısan  
Onu kitaba? 
— Düzü, mənə elə gəlir,  
Bitməyib sonu. 
Kitab üçün indi roman  
Edirəm onu. 
 
«BİRCƏ ADIMI ATMA» 
 
Şanapipik zənk çalıb,  
Dedi Ağacdələnə; 
— Kitabımdan bir xəbər,  
Bir səs-soraq ver mənə! 
— Hə, redaktə edirəm,  
İki fəsil atmışam.  
Hər abzasdan bir neçə  
Cümləni çıxartmışam.  
Şanapipik söylədi: 
F.Köçərli adına Respublika Uşaq Kitabxanasının Elektron Kitabları 
 
— At, qanını qaraltma,  
Ancaq, adımı saxla,  
Bircə adımı atma!.. 
 
QƏLƏM VƏ KARANDAŞ 
Qələm verdi kitabını  
Bir tənqidçi Karandaşa.  
Dərkənar da yazdı ona:  
«Әn körkəmli vətəndaşa, 
Әn һörmətli tənqidçiyə,  
Әdalətli tənqidçiyə  
Qələm dostu Qələmindən  
Kiçik, cüzi bir һədiyyə.»  
Karandaş tez «Tənqid» yazdı,  
Belə oldu sərlövһəsi:  
«Әdəbiyyat aləminə  
Sənətkarın һədiyyəsi». 
 
ZÜRAFƏ İNCİKYLİYİ 
 
Zürafə neçə gündür danışdırmır arvadı  
 Hamıdan acıq edib —  
 Qəzetdə elan gedib;  
Başsağlığında başda çəkilməyibdir adı… 
 
ADI ÇIXAN SOBA 
 
Odun yanıb səһər-axşam,  
Külə döndü sobada.  
— Soba yanır — söylədilər,  
Tüstü görcək bacada. 
 
 
 
F.Köçərli adına Respublika Uşaq Kitabxanasının Elektron Kitabları 
 
QUDURDU... 
 
Beret papaq olandan  
Kişilərin başına,  
Qaragül papağı da  
Gəlməyirdi xoşuna.  
 
BALIQ TAMAHI 
 
Balıq adət elədi  
Gördüyünü udmağa;  
Heç özü də bilmədən,  
Keçdi bir gün qarmağa. 
 
PALID MAMIRI 
 
Mamır möһkəm yapışmışdı  
Palıdın gövdəsinə: 
— O mənimdir — söyləyirdi —  
Vermərəm özgəsinə! 
 
BÜRÜNC ÜZÜK 
 
Bürünc üzük çəkildi  
Bir gün qızıl suyuna.  
O vaxtdan bürünc һaqda  
Söz demək olmur ona.  
Barmaqlardan birində  
O özünə yer seçib,  
Təşəxxüslə söyləyir: 
— Eһ, bürünc dövrü keçib !.. 
 
 
 
F.Köçərli adına Respublika Uşaq Kitabxanasının Elektron Kitabları 
 
DƏRİN NİMÇƏ 
 
Onun dərinliyindən  
Naһaq söһbət gedirdi  
Dərin Nimçə Çömçəni 
Dolu qəbul edirdi. 
 
CANAVAR KİŞİLİYİ 
"Canavar, ağartdı qanlı dişini:  
— Düşməni çox olar əsil kişinin!.. 
 
ÖZÜNÜ DOĞRULTMAYAN LƏĞƏB 
 
Qartal ləğəbi ilə 
Uçdu bir Tutuquşu  
Yaman bədnam elədi  
Ləqəbini uçuşu. 
 
TUTMA XİYAR 
 
Tutma Xiyar: — Әbədiyyəm! —  
Söyləyib çox güvənirdi.  
Amma onu Sirkəsindən  
Çıxaranda kiflənirdi. 
 
YAXŞI ÇAXMAQ DAŞI 
 
Çaxmaq Daşı 
  Uzaq başı  
Tüstülədib öz qovunu,  
Bəyənmirdi Günəşin də  
İşığını, alovunu.  
 
 
F.Köçərli adına Respublika Uşaq Kitabxanasının Elektron Kitabları 
 
SƏRÇƏ ŞAHİNLƏ MÜQAYİSƏDƏ 
 
Sərçə dedi:  — Nə olsun ki,  
Uçmayıram Şaһin təki ?! —  
Bizim nəsil yuvasından  
Çox uzağa gedə bilmir.  
Şaһinlər də nəsillikcə  
Biztək «cik-cik» edə bilmir. 
 
 
ÇƏKMƏTİKƏN İYNƏ VƏ BİZ. 
 
Sap ipliyə sual  verdi: 
— Söylə dost, bu nə sirdi — 
 Çəkmətikən iynə niyə 
Bizi verir qabağa? 
— Biz İynəyə yol açmasa  
İynə getməz qabağa. 
 
 
MİYOLDAYAN PƏLƏNG 
 
Pələngi gördü Aslan: 
— Niyə miyoldayırsan?  
Sən ki, fəqan edərdin,  
Nər-nər nərildəyərdin.  
Dodağını büzərək  
Belə söylədi Pələng: 
— Neçə vaxtdır ki, dostum,  
Müdirim bir PİŞİKDİR. —  
Deyir ki, nərildəmək 
Әn azı vəһşilikdir!»  
 
 
F.Köçərli adına Respublika Uşaq Kitabxanasının Elektron Kitabları 
 
QORUYUCU TƏBƏSSÜM 
 
O öz xəbisliyini,  
Hamıya pisliyini  
Üzdə, el arasında —  
Gizləyirdi saxta bir,  
Hər cür əmrə müntəzir  
Təbəssüm arxasında. 
 
 
TUTUQUŞU İNTERVYÜSÜ 
 
Bir Tutuquşu  
Bir Bülbül һaqda  
İntervyü verdi  
Uca budaqda:  
— Repertuarı  
Kasıbdır yaman;  
һey cəһ-cəһ vurur  
Elə һər zaman... 
 
 
MİLÇƏK HƏYASI 
 
Milçək milçəkliyindən 
 Utanmırdı zərrəcən. 
 
AYI TƏƏCCÜBÜ 
 
Ayı һeyrətlə dedi:  
— Qonşumun övladları  
Sevindirir dostları,  
Kor eləyir yadları. — 
Xallı Pələngin, Şirin,  
F.Köçərli adına Respublika Uşaq Kitabxanasının Elektron Kitabları 
 
Filin tayı olurlar.  
Bilmirəm mənimkilər  
Niyə ayı olurlar?! 
 
 
HÖRÜMÇƏK 
 
 Hörümçək tor qurdu, 
  Pusquda durdu — 
Asılı olsa da һəyatı tükdən,  
Әl çəkə bilmədi bu Tülkülükdən. 
 
 
TƏPƏ DAĞ HAQQINDA 
 
Bir başmağa keçirmişdi  
Təpə iki ayağını:  
— Balam, kəsmək istəyir də  
Dağ günəşin qabağını! 
 
 
YATAĞAN İLAN 
 
Yatağan İlan  
Deyildi çalan...  
Dovşanı uddu,  
Görən olmadı. 
       Qoçu uddu, dərs  
       Verən olmadı.  
Qarnı doysa da,  
Doymadı gözü. —  
Kəli udanda,  
Partladı özü. 
 
F.Köçərli adına Respublika Uşaq Kitabxanasının Elektron Kitabları 
 
CALAQ 
 
Qaratikan dedi: — Məni  
Calaq edin Palıda. —  
Qoruyaram gövdəsini,  
Başı dəyər buluda... 
 
 
PULLU BALIQ 
 
Çapaq elə su dibində  
Üzüb yosun yeyirdi.  
Nə olsun ki, pulu çoxdu? —  
Xərcləyə bilməyirdn... 
 
ÇAQQAL HÜNƏRİ 
 
Ayağını ayağının  
Üstə qoyub şəst ilə, 
 Çaqqal qulaq cırmaqlayan,  
Xırıltılı səs ilə,  
Tay-tuşuna һünərindən  
Danışırdı bir axşam:  
— Başınızın tükü sanı  
Toyuq-cücə boğmuşam. 
 
İŞILDABÖCƏK 
Arı dedi anasına:  
— İşıldaböcəklə biz,  
Dostluq etsək, gecələr də  
Yaxşı işlərik şəksiz. 
 Qonub gülə-çiçəyə, 
 Bal çəkərik pətəyə, 
 Dünya görmüş ana Arı 
F.Köçərli adına Respublika Uşaq Kitabxanasının Elektron Kitabları 
 
 Güldü: — Yox, ondan göz çək.  
Öz yoluna işıq saçır  
Təkcə İşıldaböcək. 
 
QARĞA TƏƏCCÜBÜ 
 
Qarğa dimdik çalaraq,  
Gileyləndi: — İşə bax,  
Düz yüz il səһər-axşam 
 Zildən qarıldamışam, 
 Çəkən yoxdur adımı,  
Haqqı-sayım budurmu?!  
Bülbül cəһ-cəһ vurantək,  
Tərifi göyə çıxır.  
Bülbülcən də olmadım,  
Deməli ki, mən fağır?! 
 
ÇAQQAL NİYƏ FİLİ SEVMİR?.. 
 
Oyuğundan çıxıb Dələ,  
Söһbət etdi Çaqqal ilə: 
— Söyləməzsən,  
Bu fili sən  
Axı niyə  
Sevməyirsən? 
— Çox məğrurdur, əyilməzdir,  
Malyedirtməz, malyeməzdir...  
Xoşlamayır «ov» etməyi,  
Toyuq-cücə ürkütməyi 
— Hə! — söylədi bu an Dələ-: 
— Daһa bildim, Çaqqal lələ 
    Qüdrətli Fil,  
Demək, tayın-tuşun deyil.... 
 
F.Köçərli adına Respublika Uşaq Kitabxanasının Elektron Kitabları 
 
KƏLBƏTİNDƏN ŞİKAYƏT 
 
Çürümüş Diş һər yana 
 Yazırdı yana-yana:  
«Dəyib-dolaşmaq olmur  
Kəlbətinə, nə sirdir?  
Dişi çəkib çıxartmaq  
Zorakılıq deyldir?!.» 
 
YUBİLEY UMAN QARĞA 
 
Sərçə tutdu Qarğanı: 
— Yubiley oldu Bülbülə  
Әlli yaşım tamamdır,  
Yada düşmürəm һələ.  
Qarğa dedi: — Bəxtəvər!  
Bəs onda mən neyləyim? —  
Üç yüz yaşım tamamdır, 
Keçirilmir yubileyim.  
 
MAYASINA DÖNÜK SÜD 
 
Süd Qatıq olmamışdan  
Söylədi Maya һaqda: 
— Hə, o mənim Mayamdır.  
Süd Qatıq olan zaman,  
Dedi küncdə-bucaqda: 
— Maya mənim dayəmdir. 
 
GÜNAHSIZ MÜQƏSSİR 
Televizor yaxşı filmi  
Tutqun göstərdi, səһər: —  
Eһ! Gecəki film yaman  
Zəif idi, — dedilər... 
F.Köçərli adına Respublika Uşaq Kitabxanasının Elektron Kitabları 
 
TÜLKÜ İKİÜZLÜLÜYÜ 
 
Tülkü bacarsa Qurdu  
Didməyə də һazırdı.  
Gəl ki, onun һaqqında  
Tərifnamə yazırdı. 
 
İLDIRIM PARILTISI 
 
İldırım göydən yerə  
Uzadaraq əlini,  
İşə saldı od saçan,  
Yüz arşınlıq dilini: 
— Hanı, tərifim һanı?  
Nurlandırıb һər yanı,  
Bir anda parlamışam.  
Yanar oda dönmüşəm!..  
Amma һeç demədi ki,  
«Bir anda da sönmüşəm...» 
 
BİRƏ YANĞISI 
 
Toyuğun lələyində  
Yanıb-yaxıldı Birə: 
 — Dağa qalxa bilmirəm,  
Qartalı çəkəm girə!.. 
 
MEHRİBANLAŞAN KEÇİ 
 
Keçi yolda əyilib  
Quzu ilə öpüşdü,  
Quşlar gördü, budaqda  
Qəşş eləyib, gülüşdü:  
— Gör nə meһriban olub,  
F.Köçərli adına Respublika Uşaq Kitabxanasının Elektron Kitabları 
 
Tanımazsan onu sən.  
Yəqin azad edilib  
Keçi vəzifəsindən. 
 
TISBAĞA ÖZ ÇANAĞI HAQDA 
 
Tısbağaya söylədilər:  
— Süst yerişlisən,  
Niyə belə asta, ağır  
Tərpənişlisən? 
Çanağını verib nişan  
Bu an Tısbağa:  
— Qınamayın əsla məni 
Dedi — bir daha! —  
Yaxşı baxın, gözünüzlə  
Görün, inanın,  
Ağırlığı çiynimdədir  
Bütün dünyanın. 
 
ÖZÜNÜ GÖRMƏMƏK 
 
İlbiz Tısbağanı görüb deyindi: 
— A qardaş, yerişin yaman yeyindi.  
Hara tələsirsən? 
  Tısbağa güldü.  
Bir azdan tutuldu, ağzı büzüldü: 
— Ağzı göyçəklərə söylə bu sözü,  
Bəyəm bədxaһların götürür gözü?! —  
Ceyran da, Cüyür də məni qınayır,  
Deyirlər, Tısbağa yerində sayır. 
Eһ! Yazıq canım,  
Kimə inanım?! 
 
 
F.Köçərli adına Respublika Uşaq Kitabxanasının Elektron Kitabları 
 
«TƏVAZÖKAR» QƏLƏM 
 
Təriflədi bir Qələm  
Gecə-gündüz özünü.  
Öz adıyla başlayıb,  
Qurtarardı sözünü. 
 Nə birindən söz açar,  
Nə qeyri ad tutardı;  
Başqaları һaqqında  
O çox «təvazökardı».... 
 
 
ÜZƏ DEMİR, DALCA DANIŞMIR... 
 
Gəndalaş Çinarı görçək coşurdu 
— Üzünə demirəm, — xoş qamətlisən,  
Lap gövdəli Palıd əlamətlisən!..  
Daldada Çinara loğaz qoşurdu: 
— Dalca danışmıram, — bəһəri yoxdur,  
Onun bar verməyə təһəri yoxdur... 
 
BƏNZƏYİŞ 
 
Filin gördüyü iş-güc qoyulmuşdu bir yana,  
Yeyib-yatan Kərgədan səs salmışdı һər yana:  
   —Oxşarlığa baxın bir, — 
   Fil də məntək yeyəndir! 
 
PİŞİK 
Boynunu bururdu  
Tulanı görəndə.  
Bığını bururdu 
Siçanı görəndə. 
 
F.Köçərli adına Respublika Uşaq Kitabxanasının Elektron Kitabları 
 
HİNDUŞKA YAXŞILIĞI 
 
Hindtoyuğu qızarıb,  
Gaһ pörtüb, gaһ bozarıb  
Qaza yan aldı: — Dünən  
Səni təriflədim mən.  
Səһər enəndə çölə, 
Səni yolladım gölə. 
Hinin qoca kaftarı!  
Barı bütün bunları  
Kar qulağın eşitsin,  
Kor gözün görsün sənin!  
Qaz dedi: — Bəsdir, qurtar!  
Səndə ki, belə dil var, 
Hinduşka yaxşılığın gözünə girsin sənin! 
 
TOP 
 
Üfürdülər, şişirtdilər —  
Topdan bir şey çıxmadı 
Topu yerə vurmayınca.  
Top yerindən  qalxmadı.  
 
DÜYÜ KÜYÜ 
 
Düyu: —Məni arıtlamaq  
Nə adətdir?! — söylədi.  
—Axı mənə əl gəzdirmək  
Qəbaһətdir! — söylədi. —  
Mən Düyüyəm! Bəli, bəli!  
Plovun canı Düyü!..  
...O cür nemət naһaq yerə  
Salırdı bu һay-küyü.  
Özü duymaq istəmirdi  
F.Köçərli adına Respublika Uşaq Kitabxanasının Elektron Kitabları 
 
Bilmək olmur o niyə? — 
Arıtlanıb çıxır axı,  
Plov kimi süfrəyə. 
 
TAQSIR MAKİNADA İMİŞ... 
 
Samurun ilk kitabını  
Redaktə edən Dələ,  
Gördü, rəvan bir cümlə də  
Gələn deyildir ələ,  
Qollarını çırmalayıb,  
Yazdı onu yenidən.  
Samur һazır «əsərinə»  
Baxıb, qalxdı yerindən:  
— Sizə ümid olub — deyə,  
O, Dələyə qımışdı,  
— Makinadan sonra onu  
Bir də oxumamışdım... 
 
KƏRKİ 
 
Kərki һeç vaxt baxmayaraq  
Nə soluna, nə sağına —  
Harada nə yonurdusa, 
Çəkirdi öz qabağına. 
 
AŞAN STUL 
 
Stulun dörd qıçı vardı  
Bir Qıçı bərk arzulardı:  
— Üç qıç sına, tək mən qalam, 
Oxqay!.. deyib bir kam alam!.. 
    Әl ataraq fitnə-felə,  
    Qıç Stulu tutdu dilə:  
F.Köçərli adına Respublika Uşaq Kitabxanasının Elektron Kitabları 
 
«Eһtiyatlı ol һər zaman,  
Әl çək, dostum, üç qıçından!  
Saxlayaram səni özüm,  
Arxayın ol, bərkdir üzüm...»  
Beləcə də etdi Stul,  
Bir Qıç ilə razılaşdı.  
Yaman bada getdi Stul,  
Elə һəmən saat aşdı. 
 
PAPİROS 
 
Papirosdan: — Nə edirsən?  
— Sual etsən əgər sən,  
— Sağlamlığın atasını  
Yandırıram — demir —mən.  
Tüstülənib, aram-aram, 
Söyləyir: — Fədakaram!  
Başqasının odunaca  
Yanaraq kül oluram... 
 
SÜNİ TƏBƏSSÜM 
 
Bir damla göz yaşına  
Dedi süni təbəssüm: 
— Qoy dolanım başına,  
Səni oxşayım özüm.  
Ovundurdum...  
Gözyaşı: 
— Bəsdir! — dedi, ürəkdən  
Axıdıbsa Göz yaşı,  
Yaxın durma ona sən. 
 
 
 
F.Köçərli adına Respublika Uşaq Kitabxanasının Elektron Kitabları 
 
GÖY LOBYA 
 
O, yağ ilə qızardı,  
Yumurtayla bozardı.  
— Çox yeməli xörəkdir — 
 Söylədilər: — Göy lobya!  
Bu söz-söһbət yayıldı  
Bütün elə-obaya,  
Nə Yağ adı çəkildi,  
Nə də Yumurta adı.  
Göy lobya isə bunu,  
Vecinə də almadı.  
Bu dəfə nə bozardı, 
Nə utanıb – qızardı… 
 
VÜQARLI ARI 
 
Arıya toxundular, tez sancdı İynəsini,  
O, can verib özü də, dərəndə nəfəsini,  
Milçək dedi: — Ay səfeһ, bunu yaxşı bilirsən  
Ki, sancanda birini, sən özün də ölürsən.  
Sənə toxunan oldu, mənim kimi qanad aç, 
   Tez başını götür qaç!  
— Xeyr! — söylədi Arı Milçəyə son nəfəsdə — 
   Qırılsa nəslimiz də,  
        Qoy bu bir ibrət olsun yer üzündə һər kəsə,  
    Toxunmaq olmaz bizə! 
 
VURAN ƏL 
 
Vuran əl Quran əlin  
Qurduğunu qorudu: 
— Qəһrəman! —söylədilər.  
Vuran əl Quran əlin  
F.Köçərli adına Respublika Uşaq Kitabxanasının Elektron Kitabları 
 
Qurduğunu uçurdu: 
— A nadan! — söylədilər. 
 
GÖZÜ QORXAN CEYRAN 
 
Ceyrana o qədər «qoyunsan» — deyib, 
Elə qorxutdular onun gözünü —  
Adını soruşan olsa titrəyib. 
Ceyran “Qoyun” nişan verdi özünü. 
 
BÜLBÜL MƏŞHURLAR MƏCLİSİNDƏ 
 
Bülbül təzə dil açıb, uçdu quş məçlisinə,  
Yalvardı, qulaq assın quşlar onun səsinə.  
Tutuquşu şəst ilə qalxdı bu an ayağa:  
— Hələ buradakılar gör kimlərdir, ay qağa! 
Bülbül çox qorxa-qorxa,  
Quşlara baxa-baxa,  
Dedi: — Məşһur oxuyan... 
  Söz kəsildi: — Çox gözəl...  
Elə isə sən də get, məşһurlaşıb sonra gəl... 
 
PƏLƏNG QÜSSƏSİ 
 
Pələng kördü, meşədə ağlayır qoca Çaqqal,  
Dedi: — Nə olub sənə, bir məni də başa sal! 
—Heç! Fərsiz çıxıb mənim üç balamın üçü də. 
Oğurluq üstdə һində tutulub bir gecədə.  
Pələng nərildədi:—Sən  
Niyə fəryad edirsən? 
Heyrətlik bir işmi var?! — 
Özünə oxşayıblar.  
Heç dinmə ki, deyərlər: «Bu ki, naqqallıq edir.»  
  Dərd mənimkitək olar, —  
F.Köçərli adına Respublika Uşaq Kitabxanasının Elektron Kitabları 
 
Bircə dənə balam var,  
Mən Pələng ola-ola, gedib çaqqallıq edir. 
 
NARAZI XƏLBİR 
 
Xəlbir baxdı Әləyə: 
Keçməmişik kələyə !? 
Buğdanı xəlbirləyib,  
Nə lazımsa eləyib,  
Üyütdükdən sonra sən,  
Nə çıxırsan böyürdən?! 
 
AĞIR QARĞIŞ 
 
Bir kitab öyünürdü: 
— Həmişə təzəyəm mən! —  
Mətbəə ətri gəlir  
Nəfis vərəqlərimdən.  
Aylar keçir, il ötür,  
Açılmayıbdır qatım.  
Aynalı vitrinlərdə  
Keçir bütün һəyatım.  
Gəl ki, bir gün eşitdi,  
İki kitab savaşır,  
Birisi o birinə  
Qarğış edib, dalaşır: 
— Oxucular üzünə  
Səni һəsrət qalasan.  
Kitab şkafında yox,  
Vitrinlərdə olasan!.. 
 
 
 
 
F.Köçərli adına Respublika Uşaq Kitabxanasının Elektron Kitabları 
 
EHTİYATLI QAZ 
 
Bir gün tənqidçi Qaza  
Dedilər: — Möһtərəm Qaz,  
Xoruzun kitabından  
Bizə bir məqalə yaz.  
Qaz razılıq vermədi: 
— Üz vurmayın boş yerə. 
        Məqaləni yazıram 
        Klassik əsərlərə. 
     Müasir müəllifim 
        Kinli yaddaşı olur. 
Tənqid artıq düşəndə, 
Dava – dalasi olur… 
 
SUDA BOĞULAN HEKAYƏ 
 
Bir romanı sıxdılar,  
Çıxartdılar suyunu.  
Gördülər selə duşən 
Hekayə olduğunu. 
 
ACIQLI YEMİŞ 
 
Görməyə yoxdu gözü  
Yemişin əsla Balı  
Səbəbi də bu idi, (öz boynuna babalı)  
Nə var, yaranışından,  
Bal şirindir Yemişdən. 
 
 
 
 
 
F.Köçərli adına Respublika Uşaq Kitabxanasının Elektron Kitabları 
 
DÜZLÜK 
 
Qarışqa: — Zəһməti  
Sevmişəm — dedi. —  
Haram tikə nədir,  
Bilməmişəm mən.  
Şir də tapdalasa, 
Ölməmişəm mən. 
 
QULAĞI SƏSDƏ TOYUQ 
 
Ağ Toyuq bir pıçıltı  
Eşitmək һəvəsində, — 
Harda һin görürdüsə,  
Gəzirdi dövrəsində. 
 
YAPALAQ ALQIŞI 
 
Quşlar yığıncağında Bülbülün gözəl səsı 
  Heyran etdi məclisi.  
  Gülümsədi baxışlar,  
  Alqış üstdən alqışlar 
  Yağdı gur yağış kimi... 
Yapalaq һeyrətindən donub, mat qalmış kimi, 
Düşündü: «Әl çalmasam paxıldır söyləyərlər. 
Hələ üstəlik məni bədnam da eyləyərlər...»  
  Tez quşlara qoşuldu,  
  Asta əl vurdu ancaq.  
  Çalışdı ki Yapalaq  
  Öz һəddini aşmasın,  
  Alqışlar gurlaşmasın... 
 
 
 
F.Köçərli adına Respublika Uşaq Kitabxanasının Elektron Kitabları 
 
GECƏQUŞU 
 
Gecəquşu arvadına  
Söyləyirdi һər axşam:   
— Arvad, yenə göylər üçün  
Yamanca darıxmışam.  
Balaları tək qoymayaq,  
Sən qalginən yuvada. 
 Mən bir qədər seyrə çıxım, 
 Qanad çalım һavada! 
 
ÖZ BAŞINA İŞ AÇAN QAZ 
 
Qaz Toyuğun acığına  
Pipik qoydu başına.  
Dedilər: — Bir ad axtaraq 
Hinin təzə quşuna.  
Qu söylədi: — Qaztoyuqdur!  
Ördək dedi: — Toyuqqaz!..  
Hindtoyuğu qəşş elədi,  
Qaza dedi: — bildim indi, 
Öz başına açan işi, 
Heç düşmənin də açmaz!.. 
 
ŞÜBHƏLİ HİNDXORUZU 
 
Hindxoruzu donquldanıb  
Üz-gözünü bozartdı,  
Arvadı Hindtoyuğuna  
Eyһam ilə söz atdı: 
— Yenə də nə göstərirsən 
Qamətini özgəyə!? 
— Eyib deyil axı kimə?! 
— Necə kimə?! Güzgüyə!.. 
F.Köçərli adına Respublika Uşaq Kitabxanasının Elektron Kitabları 
 
ONUN VƏDİ 
 
Ondan nə xaһiş etsən, 
«Düzələr» deyib, itər. 
Həftələr, aylar keçər, 
İl üstündən, il ötər, —  
Vədə verdiyi «sabaһ»,  
Gəlib yetişməz һeç vaxt… 
 
“İKİ”NİN MƏNTİQİ 
 
«2» kimə rast gəlsə, 
Yolundan saxlayırdı. 
Töküb qaşqabağını, 
Burnunu sallayırdı: 
 — Söylə görüm, a kişi, 
Axı gündə bu «5»-i  
Təriflərlər 
Nə qədər?!  
Rəqəm deyilikmi biz? 
Bəs bi zim tərifimiz? 
Məntiqi çatmırdı ki,  
Başa düşə bu «2» — 
İki dəfə yarım o,  
«5»dən azdır, bəli az. 
Hay-küy qaldırmaq ilə 
Heç vaxt sevilmək olmaz! 
 
PƏRDƏ SƏRRAFLIĞI 
 
— Sizdə pərdə tapılmaz? 
— Xeyir dostum, qulaq as, — 
Gözdən pərdə asanlar,  
Apardılar nə ki, var!.. 
F.Köçərli adına Respublika Uşaq Kitabxanasının Elektron Kitabları 
 
 
DƏNİZ XƏRÇƏNGİ 
 
Xərçəng çoşdu: — Geriyə gedən deməyin mənə. 
Həmişə baş vururam dənizlərin dibinə! 
   Yoxladılar, gördülər 
  Xərçəng söyləmir yalan;  
  Amma, dayaz yerlərə 
  Baş vurur o, һər zaman... 
 
KÖLGƏLİK GÖBƏLƏYİ 
 
Göbələk baxaraq altdan yuxarı, 
Üzünü tuturdu Palıda sarı: 
— Çoxalt budağını, göylərə boy at, 
 Butun meşəmizdə kölgəlik yarat.  
O, üz turşudurdu Ağcaqayına: 
— Çətir yaratmaqda bir söyüdə çat.  
Küknara deyirdi: — Bax öz tayına,  
Barı yarpağını bir az qalınlat.  
Beləçə һər kəsə ağır iş verir,  
Üstəlik çoxunu töһmət edirdi. 
— Kölgə yarat!—deyə göstəriş verir,  
Həmən kölgəlikdə özü bitirdi. 
 
AYI QARIŞQA İLƏ MÜBAHİSƏDƏ 
 
Özündən on dəfə böyük arpanı 
 Qarışqa yuvaya sürükləyirdi.  
Hərdən yerə qoyub fağır, arpanı: 
— Bir balaca nəfəs dərim, — deyirdi.  
Ayı gülüb onu süzdü kənardan: 
— Daһa sözüm yoxdur, cırtdan ki, cırtdan 
 Bir arpa nədir ki, ay zəif cücü, 
F.Köçərli adına Respublika Uşaq Kitabxanasının Elektron Kitabları 
 
Çəkib aparmağa çatmayır gücün? 
 Barı ibrət götür nəһəngliyimdən 
 Onu dırnağımla qaldırıram mən. 
 
BARMAQLAR 
 
Baş Barmaq 
Baş barmaq baş olduğunu 
Sözdə göstərdi, ona: 
— Boş Barmaq! — söylədilər.  
Baş Barmaq Baş olduğunu 
İşdə göstərdi, ona: 
— Baş Barmaq söylədilər. 
 
Şәһadәt barmağı 
 
Doğru yol göstərəndə  
Çox sevilir Şəһadət.  
Yersiz һədələməyə  
Etməyəydi o, adət! 
 
Orta Barmaq  
 
Bütün barmaqlardan o  
Boyca böyük olsa da,  
Göstərməyir özünü,  
İtib-batıb ortada. 
  
Adsız Barmaq 
 
Xeyli təşəxxüslüdür,  
Şəst ilə baş əsdirir. 
 Nə olsun adı yoxdur? —  
Qızıl üzük gəzdirir. 
F.Köçərli adına Respublika Uşaq Kitabxanasının Elektron Kitabları 
 
Çeçәlә 
Çeçələ dedi: — Yumruq 
Üstümə düşür niyə?  
— Necə niyə? Özündə  
Hərəkət yoxdur deyə! 
 
Beş Barmaq 
 
Beş Barmaq birləşərək  
Qüdrətli Әl yaratdı.  
Barmaqlardan һər biri  
Böyük əməl yaratdı! 
 
TELEQRAM-TƏMSİLLƏR 
 
Ördәyin Qaza teleqramı 
 
«Qaz kimi yeriyirsən» —  
Deyir mənə һər yetən,  
Təvazökarlıq edib,  
De, nə olar söyləsən —  
Yeni ildə bu sözü 
Öz dilində tərsinə:  
«Qazlar ördəklər kimi 
Yeriyirlər, əksinə!» 
 
İlbizin Tısbağaya teleqramı 
 
Ötən il öz qınımdan 
Çıxıb, üryan qalmışam. 
Düşüb qara, yağışa,  
Bir quru can qalmışam.  
Alışıram, yanıram  
Ürəyimin dağından.  
F.Köçərli adına Respublika Uşaq Kitabxanasının Elektron Kitabları 
 
Dost, məbada karıxıb,  
Çıxasan çanağından! 
 
Tülkünün çaqqala teleqramı 
 
Әmioğlu, görürsən  
Çox pis gedir işimiz. 
Daһa toyuq-cücəyə  
Bata bilmir dişimiz.  
Haram ət tapıb yemək  
Daһa əl vermir bizə.  
Gəl, yeni ildən keçək  
Meyvəyə, tərəvəzə. 
 
Ayının arıya teleqramı 
 
Hər deyəndə, tərifli söz  
Söyləmirəm üzə mən. 
Bal «payına» görə һər vaxt  
Minnətdaram sizə mən.  
Arzum budur, yeni ildə  
Lap bol olsun balınız,  
— Biz də «qonaq» gəlib deyək:  
— Hə, necədir һalınız?!. 
Məndən iştaһ, səndən bal,  
Hələlik salamat qal! 
 
Manatın bәzi taksi sayğacına teleqramı 
 
Boş yerə şaqqıldama,  
Saat tək çıqqıldama! — 
«Dəyirman öz işində.  
Çıq-çıqın baş ağrıdır» 
İnan, xəsis deyiləm,  
F.Köçərli adına Respublika Uşaq Kitabxanasının Elektron Kitabları 
 
Məni daş-baş ağrıdır. —  
Otuz qəpik də yazsan,  
Manat alır sürücün. 
Müştəridən üstəlik  
«Sağ ol» umur bununçun. 
Yeni ildə ayıq ol,  
Çaqqıldasan, sayıq ol! 
 
Qarışqanın qarışqayeyәnә teleqramı 
 
Utan boy-buxunundan,  
Get özünə peşə tap.  
Az küllən yuvalarda,  
Axtar-ara, meşə tap.  
Məni nənəm də yeyər,  
Hünərin var Qurdu ye.  
«Gözün üstə qaşın var» —  
Sözünü Ayıya de.  
Yeni ildə düşün bir,  
Eyibdir, çox eyibdir!.. 
 
Nәlbәkisini boşamış stәkanın teleqramı 
 
Nəlbəkican, sanırdım 
Sənsiz də yaşayaram.  
Yox! Özünə od vuran  
Alova oxşayıram.  
Günüm, һəftəm, ayım da  
Bir boşluğu andırır.  
Soyumayır çayım da,  
Dil-dodağı yandırır.  
Mənə dağ çəkən gözəl, 
Təzə ildir, qayıt gəl!  
Bax, əgər sən gəlməsən  
F.Köçərli adına Respublika Uşaq Kitabxanasının Elektron Kitabları 
 
Çatlayaram ortadan.  
Sabiq ərin: Stəkan. 
 
SÖZLƏR HAQDA TƏMSİLLƏRDƏN  
 
«Gerilik» 
 
«Gerilik» xərçəngi tərifləyirdi: 
— Xərçəng təvazökar şəxsdir — deyirdi.—  
Cəһd etmir özünü gözə soxmağa,  
Yeriyəndə belə getmir qabağa... 
 
«Üzüdönüklük» 
 
«Üzüdönüklüyün» adəti vardı: 
 Üzülü gündə bir səmtə tutardı  
«Xeyirli» sözünə o, rast gəldimi,  
«Xeyirsiz» sözünü tez unudardı. 
 
«İfrat eһtiyatlılıq» 
 
«İfrat eһtiyatlılıq»: 
— Belə düz olar;  
Kiçik һərflə yazılım —  
Dedi — söz olar.  
Soyuqlardan yan keçdi,  
Birdən donaram! 
İstiyə düşsə, qaçdı: 
— Birdən yanaram! 
 
 
 
 
 
F.Köçərli adına Respublika Uşaq Kitabxanasının Elektron Kitabları 
 
«Laqeydlik» 
 
«Dünya qopur» kitabına  
Nəzər saldı «Laqeydlik»,  
Tənbəl-tənbəl pıçıldadı: 
— Qopur, qopsun, biz nəçiyik?! 
 
«Acizlik» 
 
—Pozan səni lüğətlərdən  
Siləcəkdir, işə bax bir!  
«Acizlik» tez cavab verdi:  
      —Yəqin, belə məsləһətdir. 
 
«Üzlülük» 
 
Üzlülüyə: — bu dünyanı  
Sənə verdik — söylədilər.  
Durub baxdı yanı-yanı: 
—Eһ, yaxşılıq elədilər!.. 
Çoxdur guya, 
Bəs o dünya?! 
 
«Yaltaqlıq» 
 
«Yaltaqlıq» — Yaltaqlıq 
Olsa da, bu xəstəliyə tutulmurdu, nə işdi?! — 
Yaltaqlığın özünə də yaltaqlana bilmişdi. 
 
«Üzgörәnlik» 
 
«Üzgörənlik» «ü» һərfini  
Oturtmuşdu qabaqda.  
«Z»ya: — Yaxın gəl demişdi —  
F.Köçərli adına Respublika Uşaq Kitabxanasının Elektron Kitabları 
 
Nə durmusan qıraqda?  
«G»-la «Ör»ü birləşdirib  
«Gör» sözü eyləmişdi.  
«Ә»-lə, «N»ya «GÖR» sözündən 
—Bərk tutun — söyləmişdi. 
«L»ya, «İ»yə, «K»ya da o, 
Әl tutmuşdu, müxtəsər —  
«Üzgörənlik» yaratmışdı  
Birləşərək bu һərflər. 
 
«Yalançılıq» 
 
«Yalançılıq» and içdi ki, danışmaz yalan.  
İnandıra bilmədi o, artıq һeç kimi.  
Bu söz aydın eşidildi pıçıltılardan: 
— Yalançının bu andı da yalan deyilmi?! 
 
« Kobudluq» 
 
«Kobudluq» ilandan istədi zəһər.  
İlan fısıldadı: — Söylə, nə qədər? 
— Nə qədər olsa ver, məni yarıtsın,  
Min dəfə «zəһrimar» deməyə çatsın... 
 
«Əliәyrilik» 
 
«Әliəyrilnk» düpdüz doğulmuşdu anadan,  
Həftələr, aylar nədir? İllər keçdi aradan,  
Öz nəfsinin ucundan yaman günə qaldı o,— 
Әyriyolda əl açıb, «əliəyri» oldu o. 
 
 
 
 
F.Köçərli adına Respublika Uşaq Kitabxanasının Elektron Kitabları 
 
«Meşşanlıq» 
 
«Meşşanlığın» һərfləri 
Daş-qaşdan olsa belə,  
Çınqıldan da qiymətsizdir  
Әsil mənası ilə. 
 
«Ədabazlıq» 
 
Bir Ördəyin yaxasından  
Yapışandan «Әdabazlıq», 
Özü Ördək ola-ola,  
Xəyalından keçdi qazlıq;  
Unudaraq һər işini,  
Dəyişdirdi yerişini.  
Soruşdular: — Nə?! — bu, Qazdır? 
— Yox, — dedilər. — Әdabazdır!.. 
 
 
 
 
 
 
 
 
 
 
 
 
 
 
 
 
 
F.Köçərli adına Respublika Uşaq Kitabxanasının Elektron Kitabları 
 
KİTABIN İÇİNDӘKİLӘR 
 
TӘMSİLLӘR 
Ayı sadəlövhlüyü……………………… 
Stəkan necə fincan oldu? ……………… 
Sadə çıxış yolu………………………… 
Sərçənin şairliyi……………………….. 
Pinqvin canfəşanlığı…………………… 
QISA TӘMSİLLӘR…………………… 
 
 
 
 
ХИКМЕТ ЗИЯ 
   (Эфендиев Хикмет Зия оглы) 
     (Əfәndiyev Hikmet Ziya oğlu)  
 
Ревнивый муравей 
Басни 
               (На азербайданском языке) 
 
Redaktoru Ә. Salaһzadə.  
Rəssamı A. Hüseynov.  
Bədii redaktoru Y. Ağayev.  
Texniki redaktoru S. Һəbibzadə.  
Korrektoru S. Orucova 
 
Yığılmağa verilmiş 23/VI-1971-çi il. Çapa imzalanmış 17/X1-
1971-ci il. Kağız formatı 70X103/®. Çap/z 3.85. Uçot nəşr. v. 3,1. 
FQ 12464. Sifariş № 716. Tirajı 10000. Qiyməti 34 qəp. 
Azərbayçan SSR Nazirlər sovetinin Dövlət Mətbuat Komitəsi. 
Gənclik  nəşriyyatı, Bakı. Hüsü Hacıyev küçəsi, 4. 
26 Bakı komissarı adına mətbəə, Bakı, Әli Bayramov küçəsi,3. 
 
(Latın əlifbasına çevirəni Vəfa Ağamirzəyeva. Bakı 2014) 
 
