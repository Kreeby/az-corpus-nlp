 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
BİR UŞAQ ŞƏHƏRİ NECƏ XİLAS ELƏDİ 
(Qırğız xalq nağılı) 
 
 
       Günlərin bir günü zalım Ələkə xan dinç qonşularına basqın etdi, onların 
şəhərini mühasirəyə aldı, bildirdi ki, üç günə kimi təslım olmasalar şəhəri 
dağıdacağ. 
       Şəhər çox da böyük deyildi. Ələkə xanın hücumuna tab gətirə bilməzdi. 
Qocalar yığışdılar, məsləhətləşdilər ki, xanın hüzuruna kimi göndərsinlər. Xanın 
zalım olduğunu hamı bilirdi. Qorxurdular ki, xan elçiləri cəzalandırsın. Möhlətin 
son günü çatmışdı, amma göndəriləcək adam seçilməmişdi. 
       Bu vaxt ağsaqqallar məclisinə bir oğlan gəlib dedi: 
       - Ələkənin yanına mən gedərəm. 
 Qocalar uşağa acıqlanıb qovdular. Lakin oğlan əl çəkmədi. Ağsaqqallardan biri 
dedi: 
       - Doğrudan bəlkə elə bu uşağı göndərək? Kim bilir, bəlkə Ələkənin uşağa 
yazığı gəldi, ona toxunmadı!  
Oğlan böyük bir dəvə, bir də lap qoca bir keçi istədi. Hamı güldü. Oğlan dedi: 
       - İndi gülmək vaxtı deyil, tez olun istədiklərimi verin. 
Oğlanı ən böyük dəvəyə mindirdilər ən qoca, ən uzunsaqqalı keçini ona verdilər, 
şəhərin darvazasından bayıra ötürdülər.  
Ələkə elçini görüb təəccübləndi: 
        -Yəni bu şəhərdə bir ağsaqqal tapılmadı? Mənim yanıma niyə uşaq 
göndəriblər? 
Uşaq arxayın-arxayın dedi: 
        - Əgər sən ağsaqqal ilə danışmaq istəyirsənsə, buyur, keçi ilə danış. 
Uşağın cavabı Ələkənin xoşuna gəldi, dedi: 
        - Ay oğlan, sən nə hazırcavabsan. Nə istəyirsən de, yerinə yetirim. 
        - Dəvəmin dərisindən əl boyda gön soyacağam, mənə bu gönün dola biləcəyi 
qədər topraq ver.  
Ələkə pazılaşdı. Oğlan dəvənin dərisindən əl boyda soydu, sonra həmin göndən 
nazik qayışlar kəsdi, onları bir-birinə bağladı. Qayışı mühasirəyə alınmış şəhərə 
doladı və o, doğma şəhəri xilas etdi.  
 
 
 
 
 
 
 
 
 
 
 
 
 
 
 
 
 
 
 
