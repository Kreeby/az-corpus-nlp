 1 
 
www.kitabxana.net  
 
Milli Virtual Kitabxananın təqdimatında 
 
 
NƏSİRƏDDİN TUSİ 
 
 
ÖVSAFÜL-ƏŞRAF 
 
(ŞƏRAFƏTLİ İNSANLARIN 
XÜSUSİYYƏTLƏRİ) 
 
 
 
Tərcümə edən: Füzuli Şəfiyev 
 
 
 
 
 
 
 
 2
E-kitab N 38 
 
Şəbəkə üçün hazırlayanı: yazar-
kulturoloq Aydın Xan (Əbilov) 
 
YYSQ – Milli Virtual Kitabxananın 
rəqəmsal e-nəşri N 38 
 
 
Bakı - 2010 
 
 
 
 
Tərcümə, çıxarışlar, qeyd və şərhlər 
Füzuli Şəfiyevindir 
 
 
 
 
 
 
 
 
 3 
Giriş 
Uzun illər boyu “Övsafül-Əşraf” kitabı görkəmli alimlər 
tərəfindən tədqiq edilmiş və yeri gəldikcə bir çox dünya 
dillərinə tərcümə olunmuşdur. Günümüzə qədər gəlib 
çatmış əlyazma nümunələri, həmin nüsxələrdə olan fərqlər 
qeyd olunan işləri dərinləşdirmiş və bu tədqiqatların 
nəticəsi olaraq, kitabın əsas hissələri demək olar ki, 
dəqiqləşmişdir. Üzərində tədqiqat işləri aparılan və əksər 
alimlərin diqqətini cəlb edən nümunələrdən biri də 
görkəmli alim Seyyid Mehdi Şəmsəddinin 1990-cı ildə nəşr 
etdiyi nüsxədir. Bu tərcümə də məhz həmin nüsxə əsasında 
hazırlanmışdır. 
Tərcümədə XІІІ əsr nəsr nümunəsi olan “Övsafül-Əşraf” 
əsərinin özünəməxsus “ruhu və koloriti” mümkün qədər 
qorunub saxlanılmış, bu məqsədlə müəllifin öz orjinal 
üslubuna xələl gəlməsin deyə, bə`zi ifadə və terminlər 
olduğu kimi verilmiş, mətndə fikri tamamlamağa ehtiyac 
duyulan yerlərdə isə böyük mö`tərizələr daxilində 
tamamlayıcı tərkiblərdən istifadə edilmişdir. Əlavə olaraq 
bə`zi söz və ifadələrin kənarına açıqlama və tərcümə 
xarakteri daşıyan, kiçik mö`tərizələr daxilində isə qeydlər 
artırılmışdır. Məsləhət görülən bə`zi ifadə və terminlərin 
izahı, həmçinin çıxarışlar mətnin altında verilmişdir. 
Qeyd etmək lazımdır ki, bu kitab ümumi oxucu kütləsi 
üçün deyil, klassik ədəbiyyat və dini maariflə yaxından 
tanış olanlar üçün nəzərdə tutulub. 
Kitabın əsas hissəsini təşkil edən elmi, əxlaqi, irfani və 
fəlsəfi məfhumların izah və açıqlamaya ehtiyacı var. 
Bu kitabdan tam yararlanmaq üçün onun mə`na və 
məzmununa əhatəli şəkildə varid olan müəllimə (əxlaq 
ustadı) ehtiyac var. 
Kitabın klassik Azərbaycan nəsrinə məxsus bir üslubda 
 4
tərcümə olunması mütərcimin zəifliyini yox, onun bu 
sahədə xüsusi iste`dad və bacarığa malik olduğunu göstərir. 
Müasir dilçilik sahəsində kifayət qədər mə`lumat və 
təcrübəsi olan qələm sahibi üçün klassik üslubda tərcümə 
və digər yaradıcılıq işinin nə qədər çətin olmasını 
ədəbiyyatşünaslar çox gözəl başa düşürlər. 
Klassik üslubun dirçəldilməsi, müasir oxucuların izafi 
tərkibli yazı formaları ilə tanışlığı müxtəlif sahələrdə 
yazılmış, arxivlərdə və kitabxanalarda saxlanılan zəngin 
ədəbi irsimizin orjinal nüsxələrdən oxunmasına da şərait 
yaradır. 
Belə bir əsərin dilimizə çevrilərək, həqiqət axtarışında olan 
müdrik oxuculara təqdim edilməsi bir neçə cəhətdən 
təqdirəlayiqdir: 
Birincisi, sələflərimizin gənc nəslə tanıtdırılması, dahi 
şəxsiyyətlərimizin müasir cəmiyyətimizə yeni təqdimatı 
günümüzün ən zəruri məsələlərindəndir. 
İkincisi, özünəməxsus ideoloji donuqluğa məxsus olan 
sovetlər rejimini yaşamış ölkəmizdə korifeylərin qiymətli 
əsərlərinin yenidən işlənib hazırlanması da öz zəngin elmi-
mə`nəvi irsimizə qovuşmaq hesab olunur. 
Üçüncüsü, müxtəlif əqidə və fikirlərin xalqımızın üzərinə 
hücuma keçdiyi bir dövrdə öz əsilliyimizi qorumamızda, 
mürtəce məzhəblərin bütün inanclarımızı sual altına aldığı 
bir şəraitdə öz ayinlərimizi yaşatmamızda bu kimi əsərlərin 
faydası danılmazdır. 
Dördüncüsü, öz kökündən ayrı salınmış bir xalqın 
məqsədyönlü şəkildə cılızlaşdırıldığı bir dönəmdə, özü 
üçün əcnəbi örnək axtaran böhranlı bir cəmiyyətə onun 
bəşəriyyət üçün nümunə ola biləcək xacələrini həyata 
qaytarmaq ən böyük xidmətlərdəndir. 
 
 5 
Naşirdən 
 6
Ön söz 
Dahi Azərbaycan alimi və mütəfəkkiri Xacə Nəsirəddin 
Tusi haqqında çox yazılmış, çox fikirlər söylənilmişdir. Belə 
yazılar arasında bə`zən həqiqətdən bir az uzaq, bə`zən də 
müxtəlif səbəblərdən irəli gələn ixtilaflı nəzərlərə də rast 
gəlinir. Tusi şəxsiyyəti bə`zən ifrat dərəcədə şişirdilir, 
bə`zən də qərəzli yanaşma nəticəsində mənfi obraza 
çevrilir. 
Haqqında əfsanələr gəzən Tusinin şəxsiyyətinə bu 
münasibətin özü də keşməkeşli həyat yolu keçmiş, zəngin 
mədəni-elmi irs qoyub getmiş Tusi şəxsiyyətinin 
böyüklüyündən xəbər verir. 
Azərbaycan oxucularının və eləcə də əksər dünya 
xalqlarının daha çox «Əxlaqi Nasiri» əsərindən tanıdıqları 
Tusi haqqında doğma vətənimiz Azərbaycanda da − 
yetərincə olmasa belə kitablar yazılmış, dövri mətbuatda 
ara-sıra məqalələr dərc edilmişdir. Amma çoxsahəli 
yaradıcılığa və böyük şəxsiyyətə malik Tusinin ən incə 
ştrixlərinə qədər «portretini» cızmaq hələ ki, kimsəyə nəsib 
olmamışdır. 
Həqiqətən də bə`zi tədqiqatçıların dediyi kimi «Bu 
heyrətləndirici və bənzərsiz şəxsiyyət (Tusi) zaman və 
məkana sığacaq həddə deyil... O, bir şəxsdir ki, islamın 
bütün firqə və tayfaları onun əzəmət və böyüklüyünü 
təsdiq etmişlər.» 
Bu baxımdan Tusi haqqında deyilənləri təkrar etməyi 
lüzumsuz sayıb, ən`ənəni pozmamaq xatirinə qısa bioqrafik 
mə`lumat verməklə kifayətlənir, bir-iki maraqlı görünə 
biləcək məsələyə toxunmaqla daha çox Tusinin «Övsafül-
Əşraf» əsəri haqqında danışacağıq. 
Nəsirəddin Tusi 1202-ci il fevral ayının 17 də (h.q. 597-ci il, 
cəmadiül-əvvəl) Xorasan vilayətinin Tus şəhərində anadan 
 7 
olmuşdur. Adı və soyadı Məhəmməd bin Məhəmməd bin 
əl-Həsən ət-Tusi, kunyəsi «Əbu Cə`fər», ləqəbi isə 
«Nəsirəddin»dir. 
Fəqihlər onu «Mühəqqiq Tusi» və ya «Xacə Tusi», hükəma 
«Bəşərin ustadı» və «On birinci əql», filosoflar «Üçüncü 
müəllim» adlandırmışlar. Daha çox «Xacə Tusi» ləqəbi ilə 
məşhurlaşmışdır. 
Bir müddət (təqribən 22 il) Qohestan hakimi, İsmaililərin 
əmiri Nasirəddin Əbdürrəhim bin Əbu-Mənsurun qəzəbinə 
düçar olduğu üçün Ələmut qalasında ev dustağı şəraitində 
həbsdə olmuşdur. 
Təqribən 654 (h.q.) ildə Monqol hökmdarı Hülakunun 
İsmaililər üzərində qələbəsindən sonra Tusi azad olmuş, 
amma qəzəbli monqol hökmdarlarının dövlət sistemində 
mühüm mənsəblərə yiyələnməsi ilə həyatın daha ağır və 
qorxulu imtahanlarına tuş gəlmişdir. Bütün bunlara 
baxmayaraq Tusi, həyatın ağır sınaqlarından həmişə üzüağ 
çıxmışdır. Nəhayət 672-ci (h.q.) ildə yaxın şagirdləri ilə 
Bağdada səfər edən Tusi xəstələnib orada da vəfat edir və 
öz vəsiyyətinə görə Kazimeyndə1 iki imamın qəbirlərinin 
ayaq tərəfində torpağa tapşırılır. 
Xacənin əksər elmi əsərləri fəlsəfə, kəlam, nücum və 
riyaziyyat sahələrini əhatə edir. Əsərlərinin dəqiq sayı 
indiyə qədər müəyyənləşdirilməmişdir. Müxtəlif 
tədqiqatçıların əsərində Tusinin əsərlərinin sayı fərqli 
rəqəmlərlə göstərilir. Bə`ziləri bu rəqəmləri hətta 220 qədər 
yüksəldirlər. Bunlarla yanaşı Nəsirəddin Tusinin ən böyük 
elmi abidəsi sözsüz ki, banisi olduğu Marağa rəsədxanası 
olmuşdur. 
Bir filosof, fəqih, mütəkəllim, vəzir, siyasətçi, əxlaq ustadı, 
                                                 
1 İraqın “Kazimeyn” şəhəri; imam Kazim (ə) ilə imam Cavadın (ə) adını 
daşıyır. 
 8
ədib, münəccim, riyaziyyatçı, şair və yazıçı kimi bənzərsiz 
şəxsiyyətə malik olan Xacə şəxsiyyətinin bə`zi cəhətləri 
təzadlı görünsə də, bu cəhətlərin hər birində kamillik həddi 
kəsb edilmişdir. 
Nəsirəddin Tusinin həyat və yaradıcılığında ilk baxışda 
ziddiyyətli görünən bir neçə yönlü baxışları tusişünaslar 
müxtəlif cür izah etməyə çalışmışlar. Bə`zi tədqiqatçıların 
e`tiqadına görə Xacənin şəxsiyyət və əqidəsi ətrafında 
müxtəlif rə`ylərin toqquşmasının əsas səbəbləri Tusinin 
ziddiyyətli ictimai-siyasi mühitdə yaşayıb-yaratması 
olmuşdur. Bu səbəblərin bir neçəsini aşağıdakı şəkildə 
göstərmək olar: 
1. Tusinin, o dövrün hakim ictimai-dini baxışları ilə 
fərqlənən şiə məzhəbində olması;  
Təbiidir ki, böyük şiə alimlərindən sayılan Tusinin o 
zaman onu əzmək istəyən çoxlu müxalifləri olmuşdur. 
2. Tusinin bir filosof olması;  
Fəlsəfənin əsas mehvər və açarı olan ağıl və məntiqi 
«korun əlində gəzdirdiyi əsa»-ya bənzədən bə`zi 
«müqəddəs» ünsürlər aydındır ki, İslam fəlsəfəsində «on 
birinci əql» ləqəbini qazanmış Tusiyə xoş üz göstərə 
bilməzdilər. 
3. Zahirdə və zərurətdən irəli gələn səbəblər üzündən 
monqol hökmdarları ilə həmrə`y olması; 
Bə`zi tarixçilər Tusini, monqol hökmdarı Hülakunun 
Abbasi xəlifəsini qətlə yetirməsinə təhrik etməsilə 
günahlandırırlar.1 
4. İctimai şəraitin amansız tələbləri nəticəsində 
İsmaililərin yanında  sığınacaq tapması və İsmaili 
                                                 
1 Seyyid Məhəmmədrza Qiyasi Kermani, “Seyrü-süluk”, səh. 10, 
“Hüzur” mətbəəsi 1379. 
 9 
hökmdarlarının adına kitab yazması.1 
Böyük zəkaya və gələcəyi qabaqcadan görə bilmək 
qabiliyyətinə malik olan Tusi heç vaxt şəxsiyyətinin və 
elminin hansısa firqəyə və ya məktəbə mənsub dar 
çərçivədə məhdudlaşmasına imkan verməmişdir. 
Bildiyimiz kimi «Hikməti mütəaliyyə» fəlsəfi məktəbinin 
banisi olan Molla Sədraya qədər ilahi mə`rifətin dərkində 
müxtəlif üsullara söykənən üç böyük fikri cərəyan − 
kəlamçılar, filosoflar və irfan əhli arasında həmişə ixtilaf 
olmuşdur və indinin özündə də bə`zi hallarda özünü biruzə 
verir. Molla Sədra qismən də olsa bu ixtilafları həll etməyə 
çalışmışdır. Görünür Molla Sədradan çox-çox qabaq Tusi bu 
mübahisəli məsələləri özü üçün həll etmiş, həmişə bu 
ixtilafların fövqündə durmuşdur. Elə buna görədir ki, hər 
üç məktəbin nümayəndələri Tusini özlərinə mənsub etməyə 
çalışmışlar. 
Kəlam məktəbinin nümayəndələri Tusini böyük şiə 
mütəkəllimi hesab edib özlərinə mənsub bilmiş, fəlsəfi 
məktəbin nümayəndələri onu İbn Sinadan sonra «üçüncü 
müəllim» kimi özlərinə aid etmiş, irfan əhli isə Tusinin tam 
bir övliya olduğunu iddia etmişlər. 
Həqiqətən də Tusinin «Təcridül-e`tiqad» əsərinə nəzər 
salanda, onu şiə kəlamının ən mükəmməl kitablarından 
biri, bəlkə də birincisi olduğuna şübhə yeri qalmır. 
Təsadüfü deyil ki, indinin özündə də ilahiyyat bölmələrinin 
kəlam dərslərində, elmi-dini hövzələrdə şiə kəlamı olaraq 
əsas dərslik kimi Tusinin qabaqcıl şagirdlərindən olan 
Əllamə Hillinin «Təcridül-e`tiqad»a yazdığı «Kəşfül-
murad» adlı şərhi tədris edilir. 
Bir filosof kimi Tusi islam aləmində yunan fəlsəfi 
                                                 
1 Məhəmmədtəqi Daneşpəjuh, “Əxlaqi Möhtəşəmi”, səh. 5, Tehran 
Universiteti mətbəəsi 1361. 
 10
məktəbinin iftixarı olan «birinci müəllim» ləqəbini 
qazanmış Aristotelin davamçısı, «ikinci müəllim» adına 
layiq görülmüş «Məşşa» fəlsəfi məktəbinin nümayəndəsi 
İbn Sinanın tələbəsi (silsilə şagird vasitəsilə) və «üçüncü 
müəllim» kimi yad edilir. 
Tusinin fəlsəfi əsərlərinin hətta adına diqqət yetirmək 
dediklərimizə kifayət edir. 
Amma qəribə burasıdır ki, hətta Tusinin fəlsəfi 
baxışlarında fərqli mövqelərdən çıxış etdiyi iddia edilir. 
Tusi elmi irsinin varislərindən sayılan Əllamə Həsənzadə 
Amuli özünün «Min bir nöqtə» adlı əsərində belə yazır: 
«Ustad Əllamə Təbatəbai söyləyirdi: «Ustadım rəhmətlik 
Seyyid Hüseyn Badkubi deyirdi ki, Qütbiddin Şirazinin 
«İşraq fəlsəfəsi»nə yazdığı şərhi, Xacənin dərslərində qeydə 
aldığı yaddaşları əsasındadır. Qütbiddin Şirazi Xacənin 
dərsləri əsnasında, Xacənin Şeyx İşraqın bəyanları ətrafında 
ifadələrini və fikirlərini qeydə almışdır. 
Başqa bir vaxt deyirdi ki, Xacənin özü (əqidəsində, fəlsəfi 
baxışlarında) işraqyönlü idi.»1 
İrfani baxımdan  Tusi həyatına və yaradıcılığına diqqət 
yetirəndə onun da öz sələfləri kimi ömrünün sonlarında 
irfana üz tutduğu zənn edilir. Orta əsrlərin əksər ədib və 
alimlərinə xass xüsusiyyətlərdən biri də ömürlərinin son 
illərini təsəvvüf və irfana bağlamalarıdır. Əlbəttə bu, sufilik 
və dərvişlik həyat tərzi olmayıb, sadəcə şəriət çərçivəsində 
yer verilən irfani süluka meyl göstərmək olmuşdur. 
Ümumiyyətlə orta əsrlər islam dünyasının əksər alim və 
mütəfəkkirləri bə`zən, məsləklərinin xilafına olsa belə, bu 
mövzuda qələmlərini sınamağa çalışmışlar. Görünür, 
Nəsirəddin Tusinin də həyat və yaradıcılığında irfani 
meyllərin gözə çarpması bu səbəbdən olmuşdur. 
                                                 
1 Həsənzadə Amuli, “Hezaro yek nokte”, səh. 128, 195-ci nöqtə. 
 11 
Nəsirəddin Tusinin irfani baxışlarına aydınlıq gətirmək, 
həmçinin seyri-süluk əhlinin istilahlarını tanımaq 
baxımından «Övsafül-Əşraf» əsəri olduqca böyük 
əhəmiyyət kəsb edir. 
Mə`lum olduğu kimi Nəsirəddin Tusi bir sıra əsərlərini 
Ələmut qalasında İsmaililərin yanında olarkən yazmış və o 
əsərlərin bə`zilərini İsmaili əmirlərindən birinin adına ithaf 
etmişdir. Tusinin bu qəbildən olan əsərləri üslub və ruhuna 
görə İsmaili məzhəbi və fikri baxışlarına yaxınlıq təşkil edir. 
O cümlədən: 
1. Əlaəddin Xurşah Məhəmməd bin Həsən (628-653 h.q.) 
və Qohestan əmiri Xacə Nasirəddin Əbul-Fəth Əbdürrəhim 
Əbu-Mənsurun adına yazdığı «Əxlaqi Nasiri» kitabı.1 
2. Batinilərin üslubunda yazdığı «Ağazü əncam» əsəri.2 
3. 644-654-cü illər arasında Tə`limilərin üslubunda yazdığı 
«Seyri-süluk» əsəri. Xacə bu əsərini ismaili əmirlərindən 
Qütbiddin Müzəffər bin Müəyyədə (Məhəmməd) verir ki, 
Ali Dərgaha çatdırsın.3 
4. Nasirəddin Möhtəşəmin göstərişi ilə tərcümə etdiyi 
«Zübdətül-Həqayeqi  Eynül-Qüzat». Amma bu əsərin 
nüsxəsi indiyə qədər əldə edilməmişdir.4 
İlk baxışdan Tusinin «Övsafül-Əşraf» əsərini də məhz 
İsmaililərin qalasında olduğu zaman yazdığı güman edilir. 
Əsərin dəqiq yazılma tarixi olmasa da Tusinin bu risaləni 
«Əxlaqi Nasiri» kitabından sonra qələmə aldığı göstərilir. 
Bu barədə «Övsafül-Əşraf»-a yazdığı müqəddiməsində Tusi 
belə deyir: «...Amma sonra [deyim ki] bu risalənin yazarı 
Muhəmməd Tusi, gözəl əxlaqın və filosofların qaydasına 
uyğun bəyənilmiş siyasətin bəyanına şamil olan və “Əxlaqi 
                                                 
1 “Yadnameyi Tusi”, səh. 92. 
2 Nəcib Mail Hərəvi, “Se risale dər təsəvvüf”, səh. 30, Məşhəd 1361. 
3 “Məcmueyi Rəsaili Xacə Nəsirəddin”, universitet çapı, səh. 36. 
4 Məhəmmədtəqi Daneşpəjuh, “Fehresti Daneşqah”, səh. 2115, 2653. 
 12
Nasiri” adlandırılan kitabı yazdıqdan sonra fikirləşirdi ki,1 
təriqət yolçularının və əqli, nəqli qanunlara söykənən, və 
nəzəri və əməli yöndən həqiqət aşiqlərinin qaydasına 
müvafiq övliya və bəsirət əhlinin yolu haqqında müxtəsər − 
həmin fənnin xülasəsi və məğzi həddində ola biləcək − bir 
risalə hazırlasın.» 
Ustad Müctəba Minəvinin sözlərinə görə «Əxlaqi Nasiri»-
nin nüsxələrinin birində Tusinin bu kitabı (Əxlaqi Nasiri) 
633 ildə başa çatdırdığı qeyd edilir. Bu sözlərə istinadən 
Tusinin «Əxlaqi-Nasiri» kitabını 36 yaşlarında yazması 
gərəkdir.2 
Əlbəttə unutmaq olmaz ki, Tusi «Əxlaqi Nasiri» kitabını 
müxtəlif tarixlərdə − 1232-33, 1254-55, 1272-73-cü illərdə 
nəzərdən keçirməklə yenidən işləmişdir. Əgər ustad 
Minəvinin sözlərinə əsaslansaq, Tusinin «Övsafül-Əşraf»ı 
37-40 yaşlarında yazmasını fərz etmək olar. Çünki Tusinin 
özü də bu risaləsini «Əxlaqi Nasiri»dən sonra yazdığını 
göstərmişdir. Onda belə çıxır ki, bu əsər də Tusinin 
İsmaililərin əsarətində olduğu zaman yazılmış olmalıdır. 
Çünki Tusinin  619-632-ci (h.q.) illər arasında İsmaililərin 
əlində giriftar olması göstərilir və bu əsarət 654-cü il (h.q.) 
Hülakunun İsmaililəri darmadağın etməsinə qədər davam 
edir. 
Başqa bir tərəfdən, «Övsafül-Əşraf»ın müqəddiməsindən 
göründüyü kimi Tusi bu risaləsini Hülakunun oğlu 
Abaqaxan tərəfindən vəzirliyə mənsub edilmiş Şəmsəddin 
Məhəmməd əl-Cüveyninin adına yazmışdır. Şəmsəddin 
Məhəmmədin 22 il vəzirlik məqamında olmasını nəzərə 
                                                 
1 13-cü əsr ədəbi nəsr qaydalarına uyğun olaraq adətən müəlliflər özləri 
haqqında danışarkən birinci şəxs əvəzliyinin yerinə üçüncü şəxsin dilindən 
çıxış edirmişlər. Bu qayda daha çox təvazökarlıq və ədəb normalarına riayət 
etmə kimi qiymətləndirilirdi. 
2 Müctəba Minəvi, “Əxlaqi Nasiri” (müqəddimə), səh. 15. 
 13 
alsaq, böyük ehtimalla Tusi «Övsafül-Əşraf» əsərini onun 
vəzirliyinin ilk illərində yazmış olmalıdır. 
Bununla belə, «Övsafül-Əşraf» əsərinin birbaşa «Əxlaqi-
Nasiri» kitabından sonra yazılması inandırıcı görünmür. 
Çünki «Əxlaqi-Nasiri»dən Məhəmməd Şəmsəddinin 
vəzirlik mənsəbinə yiyələnməsinə qədər uzun bir zaman 
fasiləsi durur. 
Böyük ehtimalla Tusi «Övsafül-Əşraf əsərini Əxlaqi-Nasiri 
kitabından sonra yazdım» dedikdə, «Əxlaqi-Nasiri»nin 
1272-73-cü illərdə monqol hakimiyyəti dövründə üçüncü 
redaktəsini nəzərdə tutmuşdur. 
Üslub baxımından da «Övsafül-Əşraf» əsəri Tusinin 
İsmaililərin yanında eyni məzmunda yazdığı «Seyri-süluk» 
əsərindən gözə çarpacaq dərəcədə fərqlənir. 
Tusi «Övsafül-Əşraf» əsərində seyri-süluk mərhələlərini 
olduqca yığcam və aydın şəkildə verməklə ilahi dərgahın 
şərafətli yolçularının xüsusiyyətlərini açıqlamağa 
çalışmışdır. 
Bu əsərində Tusi Allaha doğru hərəkətin başlanğıcını, 
hərəkəti əngəlləyən maneələrin aradan qaldırılmasını, 
salikin seyri-sülukunu, süluk əsnasında baş verən halları, 
sülukdan sonrakı halları və vüsal əhlinin hərəkətinin 
sonunu altı babda vermiş, altıncı babdan başqa yerdə qalan 
bütün babları beş fəsilə bölmüşdür. Altıncı babı isə bir 
fəsildə göstərmişdir. Çünki fəna bəhsinə aid olan sonuncu 
bab Xacənin dili ilə desək − «çoxalmır.» 
Tusi hər fəslin əvvəlində mövzuya münasib Qur`an 
ayələrindən misallar vermiş, əlavə olaraq, əksər yerlərdə 
yeri gəldikcə, hədis və rəvayətlərə istinad etmişdir. 
Hədislərə istinad edərkən Tusi bə`zi sufi məsləklərinə 
uyğun və zövqlərindən dolayı bəyəndikləri hədisləri deyil, 
daha çox sənəd baxımından mö`təbər hesab etdiyi hədisləri 
 14
nəql etməyə sə`y göstərmişdir. Həmçinin sufilərin dilindən 
nəql olunan rəvayətlər sırasında da onların ən mö`tədil 
olanını seçməyə çalışmışdır. 
Əksər alimlərin islam dini çərçivəsində şəriətdən başlayan 
təriqəti qəbul etdikləri kimi, Tusi də «Övsafül-Əşraf» 
əsərində bu xətti tutduğunu açıq göstərir və təriqətin 
şəriətdən ayrılmaz olduğunu bildirir. Bu bağlılığı biz 
Tusinin risalənin bölmələrini nizamlamasından da görürük. 
Belə ki, Tusi seyri-sülukun başlanğıcı üçün salikə ilkin 
növbədə imanın, səbatın, niyyətin, sidqin, inabətin və 
ixlasın əldə edilməsini əsas şərt kimi göstərir, sonra bu 
yoldakı maneələrdən və seyri-sülukdan bəhs edir. 
Hərtərəfli bilik sahibi olan Tusi başqa əsərlərində olduğu 
kimi bu əsərində də hər məsələyə münasibət bildirərkən 
digər firqə və məktəblərin də nəzərini qarşıya qoyur, 
məsələyə dar çərçivədən yanaşmadığını nümayiş etdirir. 
Məzmununa görə irfani bir risalə olan «Övsafül-Əşraf» 
əsərinin bə`zi fəsillərində «Əxlaqi-Nasiri»də olduğu kimi 
hərdən Tusinin fəlsəfi fikirləri özünü biruzə verir. Buna 
görə də seyri-süluk babında Tusinin ifadələri bə`zən 
sufiyanə, bə`zən də fəlsəfi rəng alır. 12-13-cü əsrlər nəsr 
ədəbiyyatına görə sadə və rəvan dili olduğu hesab edilən 
«Övsafül-Əşraf» əsəri məfhum baxımından Tusinin digər 
əsərləri kimi olduqca ağır nəzərə çarpır. Bunun ümdə 
səbəblərindən biri də əsərdə müxtəlif elmi istilahların 
çoxluq təşkil etməsi və bə`zən də fikrin incə rəmzlərlə ifadə 
edilməsidir. Bununla yanaşı, qarşınızda olan bu əsər 
olduqca qiymətli, hər bir şəxsin öz elmi səviyyəsində 
faydalana biləcəyi, hər bir kəsin öz zərurəti qədər payını 
alacağı “açıq süfrədir”. Bu kitabın tədqiqatçı alimlər üçün 
mö`təbər mənbə, mə`nəviyyat yolunda addımlayanlar üçün 
gözəl dərslik, və proqram olacağına şübhə etmirik. 
 15 
Sonda dahi müəllifə Ulu Tanrıdan rəhmət diləyir, onun 
yüksək ruhunun xalqımıza duaçı olmasını arzulayır və 
kitabın mütərcimi gənc rəssam, ədəbiyyatçı və teoloq Füzuli 
müəllimə yaradıcılıq işlərində daha böyük uğurlar 
arzulayıram. 
AMEA Ziya Bünyadov 
adına Şərqşünaslıq 
İnstitutunun «İran tarixi və 
iqtisadiyyatı» şö`bəsinin 
əməkdaşı Şəfiyeva Əfşan. 
 16
Xacə Nəsirəddin Tusinin “Şərafətli  
insanların xüsusiyyətləri” əsərinə  
yazdığı müqəddİmə 
Nəhayətsiz şükür və həmd olsun o Allaha [ondan ötəri] 
ki, Onun həqiqətindən xəbərdar olmağa heç bir əqlin 
gücü yetməz, heç bir fikir və bilik Onun mə`rifətinin 
dərinliklərinə vara bilməz. Onun haqqında deyilən hər 
bir söz, Onun vəsfində dildə cari olan hər bir bəyan əgər 
sübuti1 olsa təsəvvürə gələn bənzətmə nöqsanı olmadan 
mümkün olmayacaqdır, əgər qeyri-sübuti olsa vəhmi 
idrakda (təvəhhöm) canlanması tə`til fitnəsindən amanda 
qalmayacaqdır. Buna görə də peyğəmbərlərin ağası, 
övliyaların müqtədası Xatəmül-Ənbiya Muhəmməd 
Mustafa dedi: “Sənə sitayiş etməyə qadir deyiləm. Sən 
həmin o Zatsan ki, Özün Özünü vəsf etdin. Sən, Sənin 
haqqında söz söyləyənlərin dediklərindən daha 
üstünsən.” 
Minlərcə salam və salavat, afərin və əhsən onun 
müqəddəs ruhuna, pak ruhlara, onun sülaləsinə, xüsusilə 
də mə`sum imamlara və seçilmiş silahdaşlarına olsun, 
                                                 
1 Sübuti − Sübuti sifətlər. Yə`ni bu sifətlərin bir mövcudda olması 
həmin mövcudun kamal nişanəsinə, olmaması isə həmin mövcudun 
naqisliyinə işarədir. Sübuti sifətin müqabili səlbi sifətlərdir. Yə`ni bu 
sifətlərin bir mövcudda olması həmin mövcudun acizliyinə və naqisliyinə, 
olmaması isə kamalına dəlalət edir. 
Sübuti sifətə cəmaliyyə, kamaliyyə sifətlər də deyilir. Səlbi sifətə 
cəlaliyyə, tənzihiyyə sifətlər də demişlər. 
Sübuti sifətlərin “vacibəl-vücud” üçün sübutu zəruri, səlbi (yə`ni 
həmin sifətlərin alınması, soyundurulması) isə imkansızdır. Həmçinin səlbi 
sifətlərin vacibəl-vücuddan səlbi (götürülməsi) zəruri, sübutu isə 
imkansızdır. 
 17 
Allah həqqinə! 
Amma sonra [deyim ki] bu risalənin yazarı 
Muhəmməd Tusi, gözəl əxlaqın və filosofların qaydasına 
uyğun bəyənilmiş siyasətin bəyanına şamil olan və 
“Əxlaqi Nasiri” adlandırılan kitabı yazdıqdan sonra 
fikirləşirdi ki,1 təriqət yolçularının və əqli, nəqli 
qanunlara söykənən, və nəzəri və əməli yöndən həqiqət 
aşiqlərinin qaydasına müvafiq övliya və bəsirət əhlinin 
yolu haqqında müxtəsər − həmin fənnin xülasəsi və 
məğzi həddində ola biləcək − bir risalə hazırlasın. 
[Amma] işlərin çoxluğundan, bə`zi maniələr üzündən 
həmin mühüm işlə məşğul olmaq heç cür müyəssər 
olmurdu, fikirdə olanları həyata keçirməyə imkan 
tapılmırdı. 
Nəhayət Yer üzünün padşahı, aləmin buyruqçusu, 
qılıncın və qələmin valisi, ərəbin və əcəmin böyüklərinin 
müqtədası, haqqın və dinin günəşi, islamın və 
müsəlmanların şökəti, aləmlərin məliki, məmləkətlərin 
divanının sahibi, əşraf və ə`yanın iftixarı, ədl və ehsanın 
məzhəri, cahanın əfzəl və əkməli, İranın pənah və ümid 
qapısı, övliyaların sevimlisi, xoşbəxtlik sahibi 
Muhəmməd bin Əl-Cuveyninin2 kəsərli işarəsi həmin 
                                                 
1 13-cü əsr ədəbi nəsr qaydalarına uyğun olaraq adətən müəlliflər 
özləri haqqında danışarkən birinci şəxs əvəzliyinin yerinə üçüncü şəxsin 
dilindən çıxış edirmişlər. Bu qayda daha çox təvazökarlıq və ədəb 
normalarına riayət etmə kimi qiymətləndirilirdi. 
2 Şəmsəddin Məhəmməd Cüveyni: Tarixdə “Cüveyni-Vəzir” adı ilə 
şöhrət tapmışdır. Cüveyninin əsil-nəsəbinin on beşinci silsilə halqası Abbasi 
xəlifəsi Mə`munun vəziri və hacibi olmuş “Fəzl bin Rəbi`”ə çatır. Babası 
Şəmsəddin Məhəmməd, Sultan Məhəmməd Xarəzmşahın və oğlu Sultan 
Cəlaləddinin hökuməti illərində, hökumət divanında maliyyə işlərinə 
rəhbərlik etmişdir. Şəmsəddin Məhəmmədin oğlu Bəhaiddin Məhəmməd 
monqol hökmdarı Hülaku İrana gələnə qədər monqol hökmdarlarının 
xidmətində yüksək vəzifələrdə çalışmışdır. Cüveyni-Vəzir dövlət xadimi 
 18
fikrin həyata keçməsinə səbəb oldu. Belə ki, fürsət əl 
verdi, vaxt və hal da yerinə düşmüş oldu; maneələrin 
olmasına və işlərin çoxluğuna baxmayaraq, o şey ki, 
könül onun bəyan edilməsində köməkçi olmuşdu, həmin 
maneələrin qələmə alınmasında güzəştə getdi. O böyük 
zatın əmrinə baş əyərək və fərmanına itaət edərək həmin 
həqiqətlərin şərhindən və fikirlərin zikrindən ibarət neçə 
bab bu müxtəsər risalədə qələmə aldı. Hər babda Qur`ani 
Məciddən − [necə ki, bu ayədə buyurmuşdur:] “Heç bir 
batil nə qabaqdan, nə də arxadan onun sorağına gəlməz” 
− dediklərimizə şəhadət verəcək misallar çəkildi. Əgər 
məqsədə uyğun açıq-aşkar misallar tapılmadısa, ona 
yaxın olanlarla kifayətləndi və onu “Övsaful-Əşraf” 
adlandırdı. Əgər [bu risalə onun] şərəfli nəzərində 
bəyənilərsə, [deməli] məqsəd yerinə yetirilmişdir, əks 
                                                                                                       
olmaqla yanaşı həm də zəmanəsinin elmlərinə yiyələnmiş böyük alim və 
şair idi. İbnil Futi özünün “Məcməül-Adab” əsərində bu barədə yazır: 
“Şəmsəddin Məhəmməd vəzir ömrünün ilk çağlarında ədəbiyyat elmlərini 
mənimsəyir. “Məqamate Həriri” adlı bölümü İmadəddin Əbu Məhəmməd 
Naxçıvaninin yanında oxuyub öyrənir. Elmi fənləri kamil öyrənib başa 
çıxdıqdan sonra ata və babası kimi o da dövlət işlərinə daxil olur.” 
Hülaku hökumətinin son illərində və Hülakunun iki oğlu Abaqaxan 
və Tekudarın padşahlıq illərində, yəni 22 il müddətində (661-683) baş vəzir 
məqamında çalışmışdır. Xacə Nəsirəddin Tusinin Şəmsəddin Cüveyni vəzir 
ilə səmimi dostluqları olmuşdur. Xacə özünün məşhur “Övsaful-Əşraf” 
əsərini onun adına ithaf etmişdir. 
 19 
təqdirdə qabaqcadan üzürxahlıq edir, [və ümid edirik ki] 
Onun şərif zatının bəyənilmiş əxlaq və gözəl 
xüsusiyyətləri yol verilmiş nöqsanları öz məğfirət 
pərdəsi ilə örtsün. Allah-taala onu məcazi aləmdə 
məxsus padşahlıq dərəcəsinə çatdırdığı kimi, həqiqi 
aləmdə də ilahi rəf`ətə və əbədi dövlətə çatdırsın. 
Allah lətif və duaları qəbul edəndir. 
 20
MÖVZUYA GİRİŞ 
Bu risalənin şamil olacağı bəhslərin zikri 
Şəksiz hər kəs özünə və əməllərinə nəzər salsa özünü 
başqasına möhtac görəcəkdir və hər kəs başqasına 
möhtac olsa zatən naqisdir. Elə ki, insan öz naqisliyindən 
agah oldu, daxilində kamala varmağa doğru bir şövq 
oyanacaqdır və beləliklə kamala doğru hərəkətə ehtiyac 
hiss edəcəkdir. Təriqət əhli1 bu hərəkəti süluk2 
                                                 
1 Təriqət əhli − Sufilər, ariflər, süluk əhli də deyirlər. Məqsəd seyrü-
süluk yoluna qədəm qoyanlardır. Süluk əhli iki dəstədir: 
1.  Ali məqsəd tələbində olanlar və “vəchullah” müridləri. 
2. Axirət tələbində olanlar və axirət müridləri.  
Tanınmış arif və şair Baba Tahirə görə camaat üç tayfaya bölünür; 
alim, mürid, arif. 
Arif o kəsdir ki, bu yolda alacağı həzzləri nəzərdə tutmadan öz 
Allahının istəyində olar. Alim elmin və öz həzzlərinin istəyində olar. Mürid, 
öz həzzlərini görməklə öz muradının istəyində olar. Həmçinin deyir: 
“Seyrü-süluk yolunda camaat üç təbəqəyə bölünür: 
1. Cəhd və riyazət əhli.  
2. Hifz və siyasət əhli.  
3. Haqq və inayət əhli.  
Birinci dəstə öz ibadətlərində ciddi və çalışqan olub riyazət çəkərlər. 
İkinci dəstə öz hallarını və məqamlarını qoruyub saxlayarlar və öz nəfslərini 
ilahi ədəblə tərbiyə etməkdə siyasət əhli olarlar. Üçüncü dəstə haqqa 
qovuşanlardır ki, ilahi inayət məqamında yer tutarlar. 
2 Seyrü-süluk − Müəyyən bir hədəfə doğru müəyyən bir yolun xüsusi 
tə`limatlar əsasında qət edilməsi. Seyr bu yoldakı hərəkət, süluk qət edilən 
yol, üsul, gediş, salik isə bu yolun yolçusudur. Ariflərin nəzərində seyrü-
süluk haqq yolun yolçusu (salik) tərəfindən vüsal və fəna məqamına çatana 
qədər xüsusi mərhələləri başa vurmağa deyilir və o cümlədən bu 
mərhələləri aşmaq nəzərdə tutulur: tövbə, zöhd, fəqr, riyazət, sükun, xof və 
rəca, hüzn və s. 
Nəfisi deyir: “Bil ki, süluk ərəb dilində mütləq gedişdən ibarətdir, 
yə`ni yolçu ola bilsin zahiri aləmdə seyr etsin, ola da bilsin batini aləmdə 
seyr etsin. Sufilər yanında süluk xüsusi hərəkətdən, gedişdən ibarət olub 
müəyyən dərəcələrə bölünür, bu həmin “seyr iləllah” (Allaha doğru seyr), 
“seyr fillah”dır (Allahda seyr). Allaha doğru seyrin nəhayəti var, Allahda 
 21 
adlandırır. Bu hərəkətə rəğbət göstərən kəsin altı 
məsələyə diqqət yetirməsi lazımdır: 
1. Hərəkətin hidayəti (başlanğıcı) və bu səfər üçün 
lazım olan azuqə, yol tədarükü. (Yə`ni bu hərəkətə, yola 
qədəm qoyan ilk qədəmi haradan götürəcəyini, ilkin 
hazırlığı bilməlidir.) 
2. Onu hərəkətdən və sülukdan saxlayacaq, [seyri-
süluk yolunda] maneələrin aradan qaldırılması. 
3. İnsanı ilk qədəmdən son məqsədə aparan hərəkət ki, 
[bu hərəkət] seyri-süluk olar və bu hərəkət zamanı 
salikin qarşılaşacağı hallar. 
4. Seyri-süluk əsnasında, yolun əvvəlindən son 
məqsədə doğru olan hərəkət zamanı salikin qarşılaşacağı 
hallar. 
5. Sülukdan sonra vüsal əhlinə, (məqsədə çatanlara) baş 
verəcək hallar. 
6. Hərəkətin sonu ki, bu yerdə ona “tövhiddə fəna” 
deyərlər. 
Altıncı bəndi çıxmaqla yerdə qalan bəndlərin hər biri 
başqa neçə məsələyə şamil olar ki, onları altı babda və 
hər babı altı fəsildə verəcəyik. Və amma axırıncı (6-cı) 
bab bölünmədiyi üçün bu bölgüdən istisnadır, [çünki] 
hərəkətdə olduğu kimi bilməliyik ki, keçmiş hərəkətin 
hər bölməsinin hasil olması, ondan öncə mövcud olmuş 
başqa bölümə dayanır və [həmçinin] özündən sonra 
                                                                                                       
seyrin nəhayəti olmaz. Əgər bu deyilənlər çətin anlaşılırsa başqa bir şəkildə 
söyləyim. 
Bil ki, sufilər yanında süluk, pis danışıqdan yaxşı danışığa, pis 
əməldən yaxşı əmələ, pis əxlaqdan yaxşı əxlaqa, öz varlığından Allahın 
varlığına doğru getməkdən ibarətdir.” 
Seyrin ilk dərəcəsi bu dünyanın məhdud dairəsindən çıxmaqdır. 
Salikin seyrdə keçəcəyi ilk məqam tövbə məqamıdır ki, ona “babul-əbvab” 
(qapılar qapısı) deyirlər. 
 22
gələcək başqa bir bölümdən öndə dayanır və amma 
axırıncı bölüm yolun sonu olduğu üçün və ondan sonra 
heç bir bölüm olmadığı üçün heç bir məsələyə şamil 
olmayacaqdır. 
Və amma səfər əsnasında salikin düşdüyü hər bir hal 
öncəki və sonrakı halət arasında bir vasitə olub, əgər 
öncəki hala nisbətdə müqayisə olunsa kamal və 
bəyənilmiş, əgər sonrakı halət ilə müqayisə olunsa 
nöqsan və bəyənilməz olacaqdır. 
Ona görə də Peyğəmbəri-əkrəm (s) buyurub: “İki günü 
bərabər (oxşar) olan adam zərər etmişdir.”1 
Və buna görə də atalar demişlər: “Yaxşıların bəyənilən 
işləri müqərrəblərin2 pis işləri yerində hesab olunar.”3 
İnşəallah bütün bu mətləblər bu risalənin fəsillərində 
aydınlaşacaqdır. İndi ki, bu müqəddimə aydın oldu, 
Allahın köməkliyi ilə bu risalənin bablarının və 
fəsillərinin bəyanına keçirik. 
 
                                                 
1 “Əvalil-ləyali”, c. 1, səh. 284. 
2 Müqərrəblər − Allaha və ya bir şəxsə (məsələn şaha) ən yaxın 
həmdəm. Bir şəxs yanında ən möhtərəm, əziz adam. Burada Allah 
dərgahına yaxınlaşmaq istəyən kəslər nəzərdə tutulur. Təriqət yolçularının 
ən ali məqamlarından sayılır. 
3 “Məhəccətul-bəyza”, c. 7, səh. 89. 
 23 
BİRİNCİ BAB 
 
 
 
 
 
 
Hərəkətin başlanğıcı və bu səfər (hərəkətin müyəssər 
olması) üçün lazım olan azuqə, yol tədarükü. Bu altı şeyə 
şamil olur və biz onun hər birini ayrıca fəsillərdə 
aşağıdakı şəkildə göstəririk: 
 – Birinci fəsil: İman 
 – İkinci fəsil: Səbat 
 – Üçüncü fəsil: Niyyət 
 – Dördüncü fəsil: Sidq 
 – Beşinci fəsil: İnabət 
 – Altıncı fəsil: İxlas 
 24
Birinci fəsil 
İman 
Allah-taala buyurur: “İman gətirib imanlarını zülmlə 
qatışdırmayanlar əmin-amanlıqdadırlar. Haqq yola 
yönəlmişlər də onlardır!”1 
İman [kəlməsi] lüğətdə təsdiq mə`nasındadır, yə`ni 
inanmaq. Və təhqiq əhli arasında xas təsdiq 
mənasındadır və bu həmin təsdiqdir ki, qəti elm və 
Peyğəmbərin (s) buyurduqlarına qəlbi inam onunla hasil 
olur. Peyğəmbərin (s) mə`rifəti Qadir, Alim, Səmi`, Bəsir 
[olan] Allahın mə`rifətindən  ayrı olmaz. O Allahın ki, 
peyğəmbərləri göndərmiş, Qur`anı Məhəmməd 
Mustafaya (s) nazil etmiş və İslam ümmətinin yekdil 
nəzərlə qəbul etdiyi halalı, haramı, vacibi, müstəhəbbi 
bəyan etmişdir. 
Deməli iman bu məsələlərə şamil olur, nə az, nə də çox, 
çünki ondan azı iman sayılmaz və ondan çoxu imanın 
özü yox, kamalı olar. 
İmanın nişanələri: İmanın nişanəsi odur ki, insan 
bilməli olacağı şeyi bilməli, deməli olacağı şeyi deməli, 
etməli olacağı şeyi etməli və çəkinməli olacağı şeydən 
çəkinməlidir. Bütün bu dediklərimiz “saleh əməl” 
adlanır və bəhs etdiyimiz təsdiq (iman) üçün lazımlı və 
artıb-azaltmaq qabiliyyətinə malikdir. 
Və buna görə də saleh əməl hər yerdə imanla yanaşı 
zikr olunur. Necə ki, Allah buyurur: “Yalnız iman gətirib 
yaxşı əməllər edən...(ziyanda olmayacaq)”2 
                                                 
1 “Ən`am”, 82. 
2 “Əsr”, 3. 
 25 
İmanın mərtəbələri: Bilməliyik ki, imanın bir neçə 
mərtəbəsi var. Onun ən aşağı mərtəbəsi dildə olan 
imandır ki, Allah-taala bu barədə buyurur: “Ey 
mö`minlər! Allaha və Peyğəmbərinə, Onun öz 
Peyğəmbərinə nazil etdiyi kitaba (Qur`ana) və ondan 
əvvəl nazil etdiyi kitablara iman gətirin!”1  Və həmçinin 
buyurulan bu ayə: “Qənimət əldə etmək iştahası ilə 
islama daxil olan bədəvi ərəblər “biz iman gətirdik!” 
dedilər. (Ya Peyğəmbər! Onlara) de ki: “Siz (qəlbən) 
iman gətirmədiniz! Ancaq: “Biz islamı (müəyyən şəxsi 
məqsəd, mənfəət naminə) qəbul etdik!”  – deyin. Hələ 
iman sizin qəlblərinizə daxil olmamışdır...”2  – həmin 
mətləbə işarədir. Bundan yuxarı mərtəbə təqlidi imandır. 
Yə`ni mö`min iman etməli olacağı şeyə qəti iman edir, 
amma onun imanının zavala uğramaq imkanı var. 
Əlbəttə, əgər qəti iman hasil olarsa, onun ardınca saleh 
əməl də gələcəkdir ki, Allah-taala buyurur: “Mö`minlər 
yalnız Allaha və Peyğəmbərinə iman gətirən, (iman 
gətirdikdən) sonra heç bir şəkk-şübhəyə düşməyən, 
Allah yolunda malları və canları ilə vuruşanlardır!...”3 
Bundan daha yaxşısı qeybə olan imandır ki, Allah-taala 
onun barəsində buyurur: “O kəslər ki, qeybə (Allaha, 
mələklərə, qiyamətə, qəza və qədərə) inanır...”4 
Bu cür iman bir növ batini bəsirətlə yanaşı olur və 
imanda möhkəm olmağı tələb edir. Sanki mö`min qeyb 
pərdəsi arxasından aləmi müşahidə edir. Bu mərtəbədən 
də yuxarı o kəslərin imanıdır ki, Allah-taala onlar 
haqqında buyurmuşdur: “Möminlər yalnız o kəslərdir ki, 
                                                 
1 “Nisa”, 136. 
2 “Hucurat”, 14. 
3 “Hucurat”, 15. 
4 “Bəqərə”, 3. 
 26
Allah adı çəkiləndə (Onun heybət və əzəmətindən) 
ürəkləri qorxudan titrəyər. Allahın ayələri oxunduğu 
zaman həmin ayələr onların imanlarını daha da 
artırar...”1  – O yerə qədər ki, buyurur: “Onlar həqiqətən 
də iman əhlidirlər.”2 
Bu, kamalla olan imanın mərtəbəsidir. Bu iman yəqinlə 
yanaşı olur və imanın ən ali mərtəbəsi hesab olunur. 
Bunun şərhini sonra verəcəyik. 
Seyri-süluk yolunda qeybə olan imandan aşağı 
mərtəbənin, ən azı təqlidlə olan imandan aşağısının 
faydası yoxdur. Çünki, həqiqətən də dildə olan iman bir 
iman deyil. Allahın buyurduğu bu ayə də ona işarədir: 
“Onların əksəriyyəti ancaq şərik qoşaraq Allaha 
inanarlar.”3 
İnsanın seyri-süluku başa vurması üçün hökmən ali 
iman mərtəbəsinə yiyələnməsi lazımdır. Əgər mütləq 
kamil vücuda, yə`ni Yaradana qəti imanı olsa, bu 
e`tiqadın nəticəsində ruhu bir yerdə qərar tutacaq və 
seyri-süluk onun üçün mümkün olacaqdır və asanlıqla 
hədəfinə çatacaqdır.  
 
İkinci fəsil 
Səbat 
Allah-taala səbat barəsində buyurur: “Allah iman 
gətirənləri dünyada da, axirətdə də möhkəm bir sözlə 
                                                 
1 “Ənfal”, 2. 
2 Həmin. Ayə əslində belədir: “Onlar ancaq öz Rəbbinə təvəkkül 
edər.” 
3 “Yusuf”, 106. 
 27 
(kəlimeyi-şəhadətlə) sabitqədəm edər..”1 
Səbat bir halətdir ki, imanla yanaşı olmayınca insanda 
ruhi rahatlıq, arxayınlıq yaranmaz və nəticədə, kamalın 
tələbi də ondan asılı olduğu üçün müyəssər olmaz. 
Çünki e`tiqadında süst olan hər kəs kamal tələb edə 
bilməz. İmanın səbatı kamil və kamalın var olduğuna 
qət`i imanın əldə edilməsindən ibarətdir. Nə qədər ki, bu 
qət`iyyət əldə edilməyib kamalın tələbi də olmayacaqdır 
və nə qədər ki, kamalın tələbi və bu yolda səbatın əldə 
edilməsi qərarına gəlinməyib, seyri-süluk mümkün 
olmayacaqdır və bir kəs əzm göstərib qərara gəlsə amma 
səbatı olmasa “Yer üzündə şeytanların azdırıb atdığı və 
çaşqın dolaşan adam kimi”2 olar. Bəlkə, belə də deyə 
bilərik ki, çaşqın və sərgərdan qalmış adamın qərarı da 
olmaz və necə ki, müəyyən bir səmtə yönəlməyibdir, 
onun hərəkəti və seyri-süluku da baş tutmayacaqdır və 
əgər hərəkəti də olsa faydasız və səmərəsiz olacaqdır. 
Və amma, bir adamın səbatının səbəbi öz əqidəsinin 
haqq olduğuna olan batini bəsirəti, kamala 
qovuşmasından aldığı ləzzət və həmin batini halətin 
zavala uğramayacaq şəkildə mələkəyə çevrilməsi olar. 
Bu səbəblə də sabitqədəm insanlar həmişə saleh əməllər 
görərlər. 
 
Üçüncü fəsil 
Niyyət 
Allah-taala niyyət barəsində buyurur: “De ki, Mənim 
namazım da, ibadətim də, həyatım və ölümüm də 
                                                 
1 “İbrahim”, 27. 
2 “Ən`am”, 71. 
 28
aləmlərin Rəbbi Allah üçündür!”1 
Niyyət qəsd mənasındadır və qəsd elm və əməl 
arasında vasitədir, çünki bir kəs nə etməli olduğunu 
bilməsə, həmin işi görməyə qəsd etmir və nə qədər ki, 
qəsd etməyib həmin işi görməyəcəkdir. Seyri-sülukun 
başlanğıcı qəsddir. Bunun üçün də salik müəyyən 
məqsədi nəzərdə tutmalıdır və məqsəd mütləq kamildən 
kamalın əldə edilməsi olduğu üçün, niyyət Haqq Taalaya 
yaxınlaşmaq olmalıdır, çünki mütləq kamil yalnız Odur. 
Əgər belə olsa əməlsiz niyyət, niyyətsiz əməldən daha 
yaxşı olacaqdır, necə ki, Peyğəmbər (s) buyurur: 
“Mö`min insanın niyyəti əməlindən daha yaxşıdır.”2 
Çünki niyyət ruhun yerindədir, əməl isə bədənin; yenə 
də Həzrət buyurur: “Əməllər niyyətdən asılıdır3”,  yə`ni 
bədənin həyatı ruhdan asılıdır. 
Və yenə də buyurubdur: “Hər kim, hər işdə hansı 
niyyəti etmiş olsa, ona da çatacaqdır. Hər kəs Allaha və 
Peyğəmbərinə doğru hicrət etsə, hicrəti Allaha və 
Peyğəmbərinə doğru olacaqdır. Hər kəs dünya malına 
sahib çıxmaq və ya bir qadınla evlənmək üçün dünyaya 
tərəf hicrət etsə, onun hicrəti həmin səmtə də olacaqdır.” 
Və amma, qürbət qəsdi isə görülən xeyir bir iş hər 
zaman kamalın əldə edilməsini tələb edər. Necə ki, 
Allah-taala buyurur: “Onların gizli söhbətlərinin 
çoxunda xeyir yoxdur. Xeyir ancaq sədəqə verməyə, 
yaxud yaxşılıq etməyə və ya insanlar arasında sülh 
yaratmağa əmr edən şəxsin söhbətindədir. Allahın 
                                                 
1 “Ən`am”, 162. 
2 “Üsuli-kafi”,  c. 2, səh. 84 (Beyrut çapı) və həmçinin “Bihar”, c. 
70, səh. 201, bab 53, rəvayət 32. 
3 “Sünən”, İnb-Macə, c. 2, səh. 1413, bab 26, hədis 4227 və 
həmçinin “Bihar”, c. 67, səh. 111, bab 30, rəvayət 21. 
 29 
razılığını qazanmaq üçün belə işlər görən şəxsə (axirətdə) 
böyük mükafat verəcəyik!”1 
 
Dördüncü fəsil 
Sidq 
Allah-taala sidq barədə buyurur: “Ey iman gətirənlər! 
Allahdan qorxun və (imanında, sözündə, işində) sadiq 
olanlardan olun” (Peyğəmbər və onun səhabələri ilə 
birlikdə olun!)2 
Sidqin lüğətdəki mə`nası doğru danışmaq və əhdə vəfa 
anlamındadır. Amma burada murad həm danışıqda, 
həm niyyətdə, həm qərara gəlməkdə, həm verdiyi əhd-
peymana vəfa etməkdə – ümumiyyətlə həyatda 
qarşılaşdığı bütün hallarda doğru-düzgün olmaq 
mə`nasındadır. Siddiq o kəsdir ki, sadaladığmız bütün 
hallarda sidq onun məsləkinə, adətinə çevrilmiş olsun; 
belə ki, heç bir yerdə xilaf işin eyni və əsəri onda 
müşahidə edilməsin. Aqillər və alimlər demişlər: “Əgər 
bir kəs belə olsa, onun yuxusu da doğru olacaqdır” və 
göstərilən bu ayə də onların şə`nində nazil olmuşdur: 
“Mö`minlər içərisində elələri də vardır ki, Allahla 
etdikləri əhdə sadiq olarlar...”3 
Siddiqləri peyğəmbərlər və şəhidlərlə bir sırada 
tutmuşlar. Allah-taala buyurur: “Allaha və Peyğəmbərə 
itaət edənlər (axirətdə) Allahın ne`mətlər verdiyi nəbilər 
(peyğəmbərlər), siddiqlər (tamamilə doğru danışanlar), 
e`tiqadı dürüst, peyğəmbərləri hamıdan əvvəl təsdiq 
                                                 
1 “Nisa”, 114. 
2 “Tövbə”, 119. 
3 “Əhzab”, 23. 
 30
edən şəxslər), şəhidlər və salehlərlə (yaxşı əməl 
sahibləriylə) bir yerdə olacaqlar.”1  
İbrahim və İdris kimi böyük peyğəmbərləri siddiq sifəti 
ilə vəsf etmişlər: “Həqiqətən, o, (İbrahim) büsbütün 
doğru danışan bir zat-bir peyğəmbər idi.”2 
Həmçinin bə`zi peyğəmbərlər haqqında da 
buyurmuşdur: “Biz onlara doğru danışan və yüksək 
dərəcəli dil qərar verdik.” 
Düzgünlük və sədaqət məqsədə çatmaq üçün ən yaxşı 
yol olduğu üçün, məqsədə çatmaq yolunda müstəqim 
yolla seyri-süluk edən şəxs ən ümidverici kəs olacaqdır, 
inşaallah. 
 
Beşinci fəsil 
İnabət (tövbə) 
Allah-taala inabət haqqında buyurur: “Tövbə edib 
Rəbbinizə dönün. Əzab sizə gəlməmişdən əvvəl Ona 
təslim olun.”3 
“Tövbə” Allaha üz tutmaq, Ona doğru qayıdış 
mə`nasındadır. Tövbə üç cür olur: 
1. Qəlblə olan tövbə; Bu tövbədə insanın qəlbi həmişə 
Allahla olmalıdır və insan düşüncəsində, çıxarmaq 
istədiyi qərarda Allaha yaxınlaşmağı tələb etməlidir. 
Necə ki, Allah buyurur: “Rəbbinin hüzuruna haqqa 
dönən qəlblə qayıtdı.”4 
2. Dillə olan (sözlə) tövbə; Bu tövbədə insan daimən 
                                                 
1 “Nisa”, 69.  
2 “Məryəm”, 41. 
3 “Zumər”, 54. 
4 “Qaf”, 33. 
 31 
Allahı zikr etməklə, Onun ne`mətlərini, Ona yaxın 
bəndələri yad etməklə məşğul olur. Allahın buyurduğu 
kimi: “(Bu ne`mətləri) ancaq tövbə edib Rəbbinə dönən 
kimsə yad edər.”1 
3. Əməli tövbə. Tövbənin bu bəndində insanın etdiyi 
işlər və ibadətlər Allaha qürbət qəsdi ilə olur, məsələn, 
vacib və müstəhəbbi namazlar, müqəddəs ziyarətgahlara 
getmək, Allah bəndələrinə ehsan, sədəqə vermək, 
insanlara mənfəət verib, zərəri onlardan dəf etmək, 
müamilədə düzgün olmaq, özü və ailəsi ilə insaflı 
davranmaq və xülasə şəriətin bütün hökmləri Allaha 
yaxınlaşmaq, Onun razılığını cəlb etmək qəsdi ilə 
olmalıdır. Allah da bu barədə buyurur: “Cənnət də 
müttəqilər üçün yaxın bir yerə gətiriləcəkdir. (Onlara 
deyiləcəkdir): “Bu, və`d olunduğunuz cənnətdir. O, hər 
bir (tövbə edib Allaha tərəf) qayıdan, (nəfsini haramdan, 
özünü günahdan) qoruyan, Rəbbindən Onu görmədən 
qorxan və (Rəbbinin hüzuruna) haqqa dönən qəlblə 
gələn bəndə üçündür! Ora sağlıqla, əmin-amanlıqla daxil 
olun. Bu əbədiyyət günüdür!” Orada onlar üçün 
istədikləri hər şey vardır. Dərgahımızda isə ondan artığı 
(mö`minlərin təsəvvür edə bilmədikləri ne`mətlər, o 
cümlədən Allahın camalına tamaşa etmək və s.) 
mövcuddur!”2 
 
Altıncı fəsil 
İxlas 
                                                 
1 “Mu`min”, 13. 
2 “Qaf”, 31-35. 
 32
Allah-taala ixlas barəsində buyurur: ”Halbuki onlara 
əmr edilmişdi Allaha – dinlərini xalis edərək, (yalnız 
Allaha məxsus edərək) digər bütün batil dinlərdən 
islama dönərək – ibadət etsinlər...!1  
Fars dilində “ixlas” məxsus qılmaq mənasındadır, yə`ni 
bir şeyi yanaşı olduğu və ya qarışdığı başqa bir şeydən 
paklamaq, ayırmaq. Amma burada ixlas o deməkdir ki, 
insanın dediyi, gördüyü hər bir iş Allah dərgahına 
qürbət qəsdilə, xas və xalis [şəkildə] Allah üçün olsun, 
belə ki, hər cür dünya və axirət qərəzindən pak olsun. 
Bil ki, xalis din (sırf ibadət, təmiz itaət) ancaq Allaha 
məxsusdur...”2 
İxlasın ziddi odur ki, ona başqa bir qərəz qarışsın, 
məsələn vəzifə, mal-dövlət istəyi, şöhrət arzusu və ya 
axirət savabı tamahı, və ya cəhənnəm əzabından 
qurtulmaq istəyi. Bunlar hamısı şirkdir. Şirkin özü iki 
növdür: aşkar və gizli. Aşkar şirk bütpərəstlikdir, yerdə 
qalan hamısı gizli şirkdir. Peyğəmbəri-əkrəm (s) 
buyurur: “Mənim ümmətim arasında şirkin niyyəti, 
zülmət gecədə qara daşın üstündə gəzən qara qarışqanın 
hərəkətindən gizlidir.”3  
Seyri-süluk yolunda kamal sorağında olan üçün şirk ən 
pis maneədir. “Kim Rəbbi ilə qarşılaşacağına (qiyamət 
günü dirilib haqq-hesab üçün Allahın hüzurunda 
duracağına) ümid bəsləyirsə (yaxud qiyamətdən 
qorxursa), yaxşı iş görsün və Rəbbinə etdiyi ibadətə heç 
kəsi şərik qoşmasın!”4  
Elə ki, gizli şirk aradan qalxdı, süluk və ona nail olmaq 
                                                 
1 “Bəyyinə”, 5. 
2 “Zumər”, 3. 
3 “Bihar”, c. 72, səh. 96, bab 98, rəvayət 8. 
4 “Kəhf”, 110. 
 33 
asan olacaqdır. Hədislərin birində deyilir ki, “Kim qırx 
gün işlərini və ibadətini Allah üçün ixlasla yerinə yetirsə, 
hikmət bulağı qəlbindən qaynayıb dilinə cari olar.”1  
                                                 
1 “Bihar”, c. 70, səh. 249, bab 54, rəvayət 25. 
 34
İKİNCİ BAB 
 
 
 
 
 
 
Seyri-süluk yolunda maneələrin aradan qaldırılması. 
Bu bab altı fəsildən ibarətdir: 
 – Birinci fəsil  – Tövbə. 
 – İkinci fəsil – Zöhd. 
 – Üçüncü fəsil – Fəqr. 
 – Dördüncü fəsil – Riyazət. 
 – Beşinci fəsil – Mühasibə və müraqibə. 
 – Altıncı fəsil – Təqva. 
 
 35 
Birinci fəsil 
Tövbə 
Allah-taala tövbə barəsində buyurur: “Ey mö`minlər! 
Hamınız Allaha tövbə edin ki, bəlkə nicat tapasınız.”1  
Tövbənin mə`nası günahdan dönməkdir. Hər şeydən öncə 
bilməliyik ki, günah nədir, sonra ondan dönməliyik. 
Bilməlisiniz ki, insanın işləri beş növdür: 
1. Hökmən görüləcək və tərki cayiz olmayan iş (vacib) 
2. Hökmən görülməyəcək və görülməsi cayiz olmayan iş 
(haram) 
3. Görülməsi görülməməsindən daha üstün olan iş 
(müstəhəb) 
4. Görülməməsi görülməsindən daha üstün olan iş 
(məkruh) 
5. Görülməsi və görülməməsi bərabər olan iş (mubah) 
Beləliklə günah birinci bəndə görə görüləcək işin 
görülməməsi, ikinci bəndə görə isə görülməyəcək işin 
görülməsidir. Bu işlərdən tövbə etmək bütün aqillərə 
vacibdir. Burada günah dedikdə, yalnız dillə və əməllə olan 
günahlar deyil, hər bir aqil insanın ixtiyarı və iradəsilə baş 
tutan bütün fikri və əməli günahlar nəzərdə tutulur. Və 
amma üçüncü növ əməlin – yə`ni müstəhəb əməlin – tərki 
və dördüncü növ əməlin – yə`ni məkruhun – görülməsi 
«tərki-övla» adlanır. Mə`sumlar üçün övlanın tərki 
bəyənilməzdir. Onlar bu işlərdən tövbə etməlidirlər. Seyri-
süluk əhlinin məqsədi Haqq-Taala olduğu üçün, onların 
Allahdan qeyrisinə diqqət yetirmələri günah sayılır və bu 
işdən tövbə etməlidirlər. 
                                                 
1 “Nur”, 31. 
 36
Deməli tövbə üç növdür: 
1. Bütün bəndələrə şamil olan ümumi tövbə. 
2. Mə`sumlara aid olan xas tövbə. 
3. Seyri-süluk əhlinə şamil olan əxəsss tövbə. 
Ümmətin günahkarlarının tövbəsi birinci növdən, Həzrət 
Adəm və digər peyğəmbərlərin tövbəsi ikinci növdən və 
bizim peyğəmbərimizin (s) tövbəsi ki, buyurur: “Həqiqətən 
də mənim qəlbimə qubar oturur və mən (buna görə) hər 
gün yetmiş dəfə istiğfar edirəm.”1 –  üçüncü növdəndir. 
Ümumi tövbə 
Ümumi tövbə iki şərtə əsaslanır: 
1. Bütün işlərdən agah olub, hansı işin kamala çatmağa, 
hansı işin nöqsana səbəb olduğunu bilmək. Əlbəttə, kamal 
şəxslərə nisbətdə cürbəcür olur; bə`ziləri üçün kamal 
əzabdan qurtulmaqdır, bir başqası üçün savaba çatmaqdır, 
digəri üçün Allah-taalanın razılığını əldə etmək, Ona yaxın 
olmaqdır. 
Nöqsan da eynilə kamalın müqabilində duraraq neçə 
qismə bölünür; bə`ziləri cəzaya səbəb olur, bə`ziləri insanı 
savabdan məhrum edir və bə`ziləri də Allahın qəzəbinə 
səbəb olur ki, həmin Allahın lə`nətindən ibarətdir. 
2. Kamalın faydalı olduğuna, yə`ni Allah rizasının bu işdə 
olduğuna və nöqsanın zərərli olduğuna, yə`ni Allahın 
qəzəbinə səbəb olduğuna vaqif olmaq. 
Bu iki şərtə yiyələnmiş hər aqil şəxs günah etməz və əgər 
birdən günah etmiş olsa da, tez tövbə edər. 
Tövbənin əldə edilməsinin keyfiyyəti 
Tövbə üç şəkildə həyata keçir: 
                                                 
1 “Bihar”, c. 63. səh. 183. 
 37 
1. Keçmiş zamanla müqayisədə tövbə; 
2. İndiki zamanla müqayisədə tövbə; 
3. Gələcək zamanla müqayisədə tövbə; 
Keçmiş zamanla müqayisədə tövbə 
Keçmiş zamana nisbətdə tövbə iki qisimdir: 
 1. Keçmişdə gördüyü günaha görə insanın həddən artıq 
peşmançılıq və təəssüf hissi keçirməsi. [Tövbənin] bu şəkli 
digərini icab edər. Bu səbəbdən Peyğəmbər (s) buyurur: 
“Peşmançılıq özü tövbədir.”1 
2. Keçmişdə gördüyü günahların əvəzini çıxmaq ki, bu da 
üç növə ayrılır: 
1) Allahın əmrindən boyun qaçırmaqla nəticələnən günah 
iş (Allaha nisbətdə edilən günah); 
2) İnsanın özünü Allahın qəzəbinə düçar etməklə, 
nöqsana sürükləməklə nəticələnən günah (Özünə nisbətdə 
etdiyi günah); 
3) İnsanın dili və ya əməli üzündən başqasının zərəri ilə 
nəticələnən günah. (Başqasına nisbətdə edilən günah); 
Və amma, insan başqaları haqqında etdiyi günahın 
əvəzini ödəməlidir. Nə qədər ki, başqasının haqqını özünə 
qaytarmayıb süluk yoluna qədəm qoya bilməz. Əgər 
başqasının haqqını dili ilə tapdalamışsa, gedib ondan üzr 
istəməlidir və ya əvəzini ödəməlidir və ya bir yolla onu 
özündən razı salmalıdır. Əgər başqasının haqqını əməli 
olaraq tapdamışsa, onda haqqında günah etdiyi şəxsin 
haqqını – əgər sağdırsa – özünə, yox əgər dünyadan 
köçmüşsə onun varislərinə qaytarmalıdır və ya mümkün 
yolla onların razılığını əldə etməlidir və nəzərdə tutulan 
cəzanı çəkməlidir. 
Əgər bir kəsi öldürmüş olsa, ölü yiyəsinin razılığını əldə 
                                                 
1 “Bihar”, c. 8, səh. 34, bab 21, rəvayət 5. 
 38
etməlidir, çünki ölmüş şəxsdən razılıq almaq qeyri-
mümkündür. Əgər bu şərtləri və tövbənin digər şərtlərini 
əldə etsə, Allah-taalanın axirətdə onu öz hüdudsuz 
rəhmətinə şamil edəcəyinə ümidvar olsun. 
Və amma özü haqqında etdiyi günahın əvəzini ödəmək 
üçün tə`yin edilmiş dini və dünyəvi cəzaları ödəməlidir. 
Və amma Allahın haqqında etdiyi günahların əvəzini 
ödəmək üçün ağlayıb-sızlamaqla Allah dərgahına üz 
tutmalı, ibadətə və riyazətə məşğul olmalıdır. Əlbəttə, bu 
şərtlə ki, özü və başqaları haqqında etdiyi günahların 
əvəzini ödəmiş olsun. 
İndiki zamanla müqayisədə edilən tövbə 
İndiki zamanla nisbətdə tövbə iki cürdür: 
1. Hal-hazırda mürtəkib olduğu günahı Allaha qürbət 
qəsdi ilə tərk etsin. 
2. Başqası haqqında etdiyi sitəm və haqsızlıqdan əl çəkib 
həmin kəslər haqqında etdiyi zülmün, haqsızlığın əvəzini 
ödəsin. 
Gələcək zamanla müqayisədə edilən tövbə 
Gələcək zamanla da nisbətdə tövbə iki cürdür: 
1. Etdiyi günahı gələcəkdə bir daha təkrarlamayacağına 
qəti qərar verməsi; hətta onu öldürsələr, yandırsalar belə 
[bir daha həmin günaha bulaşmamalıdır.] İstər öz ixtiyarı 
ilə olsun, istər zorla olsun, bir daha həmin günahı etməyə 
razı olmamalıdır. 
2. Özünə söz verməlidir ki, gələcəkdə etdiyi tövbəsini 
sındırmayacaq, verdiyi sözünün üstündə duracaqdır. Hətta 
sözünün üstündə dura bilməsi və bir daha həmin günaha 
düşməməsi üçün, həmin günaha qayıtdığı təqdirdə nəzir 
verəcəyini və ya kəffarə ödəyəcəyini və ya həmin günahdan 
saxlayacaq digər maneə növünü özü ilə şərt kəsə bilər. 
 39 
Nə qədər ki, öz sözündə qəti olmayıb və ya fikrində 
həmin günaha qayıtmaq ehtimalı olsa, sabitqədəmlik əldə 
edilməyəcəkdir. Bu şərtləri Allaha qürbət qəsdi ilə etməlidir 
ki, Peyğəmbəri-əkrəmin (ə) buyurduğu: “Günahdan tövbə 
edən kəs, heç bir günahı olmayan kəs kimidir”1 – 
zümrəsinə daxil olsun. 
Bütün bu dediklərimiz ümumi tövbə ilə əlaqədar idi. 
Allah-taala bu camaat haqqında buyurub: “Ey iman 
gətirənlər! Allaha səmimi-qəlbdən (bir daha günaha 
qayıtmamaq şərtilə) tövbə edin. Ola bilsin ki, Rəbbiniz 
günahlarınızın üstünü örtsün.”2  
Və həmçinin buyurmuşdur: “Allah yanında yalnız o 
kəslərin tövbəsi qəbul olunar ki, onlar nadanlıq ucundan 
pis bir iş gördükdən sonra dərhal tövbə edərlər. Allah 
belələrinin tövbəsini qəbul edər.”3 
Xas və əxəss  tövbə 
Xas tövbə övla işin tərk edilməsini bildirən tövbədir. Bu 
tövbənin şəraiti də ümumi tövbədə yad edilən kimidir. 
Allah-taala bu barədə buyurmuşdur: “Allah çətin saatda bir 
qismin ürəyi (şəkk-şübhəyə düşüb peyğəmbərdən və 
cihaddan) dönmək üzrə ikən Peyğəmbərə (s), onun ardınca 
gedən mühacirlərə və ənsara tövbə nəsib etdi.”4 
Və amma əxəss tövbə iki şeyə nisbətdə hasil olur: 
1. Salikin tutduğu yoldan qeyrisinə iltifatından və 
diqqətindən tövbə etməsi. Bu barədə demişlər: “Sağ və sol – 
hər iki tərəf azdırıcıdır.”5 
                                                 
1 “Üsuli-Kafi”, c. 2, səh. 435, həm. “Bihar”, c. 6, səh. 21, rəvayət 16. 
2 “Təhrim”, 8. 
3 “Nisa”, 17. 
4 “Tövbə”, 117. 
5 “Nəhcül-bəlağə” (Əbduh), xütbə 16, səh. 50. 
 40
2. Seyri-süluk əhlinin keçməsi vacib olan mərhələdən 
enməsi və o mərhələdə dayanmasından edilən tövbə. 
Onların orada dayanması günah sayılır. Yə`ni kamalın bir 
mərhələsini başa vurmaqla kifayətlənməməli, həmin 
mərtəbədə qalmaqla razılaşmamalıdır ki, bu iş onlar üçün 
günah hesab olunur. Buna görə də demişlər: “Yaxşıların 
bəyənilən işləri müqərrəblər üçün günah hesab olunur”1 
Bunun üçün də seyri-süluk əhli kamalın hər mərhələsinə 
yetişdikdə daha yüksək mərhələyə diqqət yetirməli, həmin 
mərhələdə dayanmağı özlərinə günah bilməlidirlər. [Əgər 
belə bir günahla qarşılaşmalı olsalar] tövbə, istiğfar, israrın 
tərki, keçmişdə buraxdıqları səhvlərdən peşmançılıq və 
Allah dərgahında ağlayıb-sızlamaqla özlərini 
paklamalıdırlar. 
“Kim Allaha tövbə etsə və xalis bəndə olsa, Allah da onun 
üçün olar. Allah (günahından) tövbə edənləri, təmiz və pak 
olanları sevər!”2 
 
İkinci fəsil 
Zöhd 
Allah-taala zöhd barəsində buyurur: (Kafirlərin) bə`zi 
zümrələrini sınamaq üçün onlara dünya həyatının zinəti 
olaraq verdiyimiz mal-dövlətə rəğbət gözü ilə baxma! 
(Gözünü dikmə) Rəbbinin ruzisi (bərəkəti) həm daha 
xeyirli, həm də daha baqidir. (Sürəklidir, əbədidir.) “Zöhd” 
rəğbətsizlik mə`nasındadır. Zahid o kəsdir ki, dünyaya aid 
olan işlərə – yeməli, içməli, geyməli, mülk, şəhvət, ləzzət, 
                                                 
1 “Bihar”, c. 11, səh. 206, bab 6, rəvayət 4. 
2 Birinci cümlə rəvayətdən, ikinci cümlə isə Bəqərə surəsinin 222-ci 
ayəsindən götürülmüşdür. 
 41 
mal-dövlət, vəzifə, dövlət başçılarına yaxınlaşmaq və bir 
sözlə ölüm vasitəsilə insanın əlindən çıxacaq heç bir şeyə – 
rəğbəti olmasın. Əlbəttə bu rəğbətsizlik imkansızlıq və 
yoxsulluq, və ya cahillik və nadanlıq, ya qərəz və ya bu işin 
müqabilində hansısa əvəz qəsdi ilə olmamalıdır. Hər kəs bu 
deyilənlərə dünyəvi olduqları üçün e`tinasız olsa zahid 
adlanır. Amma “Həqiqi zahid” o kəsdir ki, yuxarıda 
deyilənlərdən əlavə, hətta onun cəhənnəm əzabından nicat 
tapmaq və cənnət savabına çatmağa da tamahı olmasın. 
Onun zahidliyi ancaq vücudunda həmişəlik yer alacaq 
fayda və bərəkət xatirinə olmalı, dünyəvi və axirəvi 
tamahlara, ümidlərə və ya qərəzlərə aludə olmamalıdır. 
Mələkənin, yə`ni hansısa sifətin insanın vücudunda adətə 
çevrilməsi və yer tutmasının əldə edilməsi belədir ki, insan 
özünü nəfsani istəklərdən saxlamalıdır və nəfsini çətin 
işlərlə məşəqqətə salmalıdır ki, qərəzi tərk etmək iradəsi 
onda möhkəmlənsin. 
Zahidlərdən biri haqqında hekayət 
Deyirlər ki, bir nəfər zahid otuz il imiş ki, kəllə-paça və 
faludə satırmış, amma heç vaxt özü ondan bir tikə də olsun 
belə yemirmiş. Bunun səbəbini soruşduqda deyir: “Bir gün 
ürəyimdən kəllə-paça yemək həvəsi keçdi. Nəfsimə 
qulaqburması olsun deyə kəllə-paça satmağı özümə peşə 
seçdim ki, hər zaman ixtiyarımda olmasına baxmayaraq 
ondan dilimə vurmayım və beləliklə də heç bir ləzzətə meyl 
göstərməyim.” 
Dünyada cəhənnəm atəşindən nicat tapmaq və ya behişt 
savabına çatmaq xatirinə zahidlik edən kəs, o kəsə oxşayır 
ki, alçaqlığın həddindən, həddən artıq ac olmasına 
baxmayaraq qonaq gedəcək deyə heç bir şey yemir ki, 
qonaqlığa gedəndə daha çox yeyə bilsin! Və ya o kəsə 
 42
oxşayır ki, daha artıq fayda götürmək üçün alış-verişə 
məşğul olub ticarət edir. Halbuki həqiqət yolunda (seyri-
sülukda) insan [onu məqsəddən yayındıracaq] məşğələləri 
kənara qoymaqla zahidlik etməlidir ki, başı başqa şeyə 
qarışmasın və hədəfdən yayınmasın. 
Üçüncü fəsil  
Fəqr 
Allah-taala fəqr barədə buyurur: “Acizlərə, xəstələrə və 
sərf etməyə bir şey tapa bilməyənlərə heç bir günah 
yoxdur”1 
“Fəqir” o kəsə deyirlər ki, ya heç malı, pulu yoxdur ya da 
olsa da, onun xərclərini ödəyəcək həddə deyil. Amma 
burada fəqir dedikdə biz o kəsi nəzərdə tuturuq ki, mal-
dövlətə, dünyəvi işlərə rəğbəti olmasın və əgər əlinə mal-
dövlət də keçmiş olsa, onu toplamağa səy etməsin. [Əlbəttə 
dediyimiz bu fəqirlik] nə nadanlıq üzündən, nə maneə və 
qəflət üzündən və ya nə şəhvətə, şöhrətə, məşhurlaşmağa 
görə, özünə yaxşı ad qazanmaq tamahı ilə və ya cəhənnəm 
əzabının qorxusu, ya axirət savabının şövqü ilə 
olmamalıdır. [Bu yerdə] fəqirlik dünyaya e`tinasızlıq 
deməkdir; belə ki, fəqirlik həqiqət yolunun yolçuları üçün 
lazımlı şərtlərdən olub Allahın haqqına riayət etməyə və 
gözləməyə məşğul olmaqdır ki, Allahdan qeyri heç bir şey 
onlar üçün hicaba çevrilməsin. Bu “fəqr”, həqiqətdə 
“zöhd”ün bir şö`bəsidir. 
Peyğəmbəri-əkrəm (s) buyurur: “Sizə cənnət əhlinin 
hökmdarlarından xəbər verimmi? Dedilər: “Bəli.” 
Buyurdu:”Saçları qarışmış, üzlərinə qubar oturmuş, 
                                                 
1 “Tövbə”, 91. 
 43 
camaatın e`tina etmədiyi bütün zəiflərdir (onlar!) əgər 
Allaha and versələr, Allah dualarını qəbul edər.”1 
O Həzrətə (s) deyəndə ki: “Bətha və Məkkə torpaqları 
qızıl ilə doludur, əgər istəyirsənsə sənə verək.” Cavabında 
buyurdu: “Xeyr! [Bəlkə belə yaxşıdır ki,] bir gün ac oluram, 
ehtiyac əlimi Sənə uzadıram və bir gün tox oluram Sənə 
şükür edirəm.”2 
 
Dördüncü fəsil 
Riyazət 
Allah-taala riyazət barəsində buyurur: “Amma kim 
(qiyamət günü) Rəbbinin hüzurunda durmaqdan qorxmuş 
və nəfsinin istəyini (şəhvət) boğmuşsa, həqiqətən, onun 
yurdu cənnətdir!”3 
“Riyazət”in lüğəvi mə`nası heyvanı ram etmək, onu 
xoşagəlməz hərəkətlərdən çəkindirmək və sahibinin verdiyi 
bütün buyruqlara onu adət etdirməkdir. Bizim də burda 
məqsədimiz riyazət dedikdə, heyvani nəfsin4 şəhvət və 
                                                 
1 “Bihar”, c. 77, səh. 93, rəvayət 2. 
2 “Bihar”, c. 72, səh. 64, rəvayət 13. 
3 “Naziat”, 40-41. 
4 Nəfs − Məfhumundan asılı olaraq müxtəlif mə`nalarda işlənir: 
1. Hər kəsin və ya hər bir şeyin zatı. 
2. Ruh, zehin. 
3. Öz. 
Hər bir şəxsin özü.  
4. Qədim fəlsəfədə təbii cisimdə (maddə) həyatı və hərəkəti yaradan 
müstəqil cövhər. Nəfsin tərifində demişlər: 
“Mücərrəd bir cövhər olub zatında maddəyə ehtiyacı yoxdur, amma 
fe`ldə maddəyə ehtiyacı olar. Cənabəzi nəfsin irfani məfhumu haqqında deyir: 
“Nəfsin həqiqəti elmin vasitəsilə idrak olunmaz, vicdanla tanınmaz. Nəfs 
mütləq vücuddan ibarət olub nəfsin nöqsanları vasitəsilə pərdələnmişdir. 
Əbulqasim Qüşeyri deyir: “Bir şeyin nəfsi, yə`ni o şeyin vücudu 
deməkdir. Amma mə`rifət əhli yanında nəfs deyildikdə vücud nəzərdə 
 44
qəzəb qüvvəsində və bu iki qüvvəyə aid olan şeylərdən 
itaətinə mane olmaq və [həmçinin] natiqə nəfsin1 heyvani 
qüvvəyə, mal toplamaq, vəzifəyə olan hərislik və bu 
hərislikdən törənə biləcək hiylə, məkr, qeybət, təəssüb, 
qəzəb, kin, həsəd, fisq, şər işlərdə batıb qalmaq və 
xoşagəlməz adətlər kimi əxlaqi rəzilətlərə və əməllərə tabe 
olmağının qarşısını almaqdır. 
Və həmçinin, riyazət dedikdə məqsədimiz, mümkün 
kamala çatmaq yolunda nəfsin, əql və əməldən itaətini 
adətə çevirməkdir. Və amma şəhvət qüvvəsinə tabe olan 
nəfsə “bəhimi” deyərlər, qəzəb qüvvəsinə tabe olan nəfs 
“səbu`i” deyərlər və əxlaqi rəzilətləri özündə adətə 
çevirmiş nəfsi “şeytani” adlandırarlar. 
Allah Qur`anda bu üç nəfsi “əmmarə nəfs”2 
adlandırmışdır. [Əlbəttə] əgər bu rəzilətlər nəfsdə sabit 
olmuş olsa,  amma əgər sabit olmasa və ya hərdən insanda 
gah xeyirə, gah da şərə təmayül etsə və ya xeyirə meyilli 
olub, şərə meyillilikdən peşman olsa və özünü danlasa, o 
nəfsə “ləvvamə nəfs”3 demişdir. 
Və amma əqlə tabe olub xeyir tələbini özündə adətə 
                                                                                                           
tutulmur. Məqsəd bir kəsin pislənilən sifətləri, məzəmmətedici əxlaqı və 
əməlləridir.” Ariflərə görə nəfs ruhun zindanı, dünya isə nəfsin zindanıdır. 
Burada Nəsirəddin Tusi mə`rifət əhlinin, ariflərin nəzərindən çıxış edir, 
nəfsi salikin ali məqsədə çatması yolunda əngəl olan əsas maneələrdən biri 
sayır. 
1 Natiqə nəfs − Qədim fəlsəfədə buna insani nəfs, aqilə nəfs, mələki nəfs 
də demişlər. Nitq (şüur) insanı heyvandan ayıran başlıca xüsusiyyət kimi 
götürülür. Nitq qüvvəsi insan əqlinin və danışmasının əsas mənşəyi hesab 
edilir. 
Burada əqlin hakim kəsildiyi, digər heyvani qüvvələri özünə tabe 
etdirən nəfs nəzərdə tutulur. 
2 Əmmarə nəfs − Qur`ani-kərimin 12-ci surəsinin 53-cü ayəsindən 
götürülmüşdür. 
3 Ləvvamə nəfs − Qur`ani-kərimin 75-ci surəsinin 2-ci ayəsindən 
götülürmüşdür. 
 45 
çevirmiş nəfsi “mütməinnə nəfs”1 adlandırmışdır. 
Riyazətdə insanın hədəfi 
Riyazətdə insanın qərəzi üç şeydir: 
1. Haqqa qovuşmaq yolunda zahiri və batini maneələrin 
aradan qaldırılması; 
2. Kamalın tələbi məqsədilə heyvani nəfsin əməli əql 
qarşısında müti edilməsi; 
3. Mümkün kamala çatmaq məqsədilə ilahi feyzin qəbulu 
yolunda insani nəfsin sabitliyə adət etdirilməsi; 
 
Beşinci fəsil 
Mühasibə və müraqibə 
Allah-taala mühasibə və müraqibə haqqında 
buyurur:”Göylərdə və yerdə nə varsa, (hamısı) Allaha 
məxsusdur. Siz ürəyinizdə olanı zahirə çıxarsanız da 
çıxarmasanız da Allah ona müvafiq sizinlə haqq-hesab 
çəkər.”2 
“Mühasibə” lüğətdə kiminləsə hesablaşmaq və 
“müraqibə” (bir şeyi qoruyaraq, əmanət olaraq) saxlamaq 
mə`nasındadır. Mühasibə dedikdə bizim məqsədimiz 
budur ki, insan itaətini və günahını hesab etsin, görsün 
hansı daha çoxdur. Əgər itaəti çox olsa, baxıb görsün 
itaətinin günahdan çox olması Allahın onun haqqında lütf 
etdiyi ne`mətlərə nisbətdə nə qədərdir. İnsanın vücudunun 
özü elə bir ne`mətdir ki, onun əzalarının yaradılışında 
saysız hikmətlər gizlənmişdir; belə ki, təşrih elminin 
                                                 
1 Mütməinnə nəfs − Qur`ani-kərimin 89-cu surəsinin 27-ci ayəsindən 
götürülmüşdür. 
2 “Bəqərə”, 284. 
 46
alimləri öz fəhmləri və elmləri tutumunda neçə-neçə 
kitablarda onu şərh etmişlər. [Amma buna baxmayaraq] 
dəryadan bir qətrəni belə başa düşə bilməmişlər. [İnsanın 
vücuduna diqqətlə nəzər salsaq] nəbati və heyvani nəfs 
qüvvələrində çoxlu faydaların mövcud olduğunu 
görəcəyik, [insanın ruhuna nəzər salsaq] Allahın onu, 
mə`qulatı1 və elmləri öz zatı ilə necə də dərk edən, 
məhsusatı2 necə fəhm edən olaraq yaratdığını müşahidə 
edəcəyik, ə`za və qüvvələrini idarə edə bilməsi üçün 
ixtiyarında alətlər qoyduğuna şahid olacağıq. Həmçinin 
[Allah] ilk yaradılışdan insanın ruzisini müəyyən, onun 
inkişaf və bəslənməsi vasitələrini həm yuxarı aləmdən, həm 
də bu dünyadan hazır etmişdir. 
Belə olan surətdə əgər [günahına nisbətdə ağır gələn] 
itaətini Allahın bütün bu ne`mətləri və digər sayagəlməz 
ne`mətlərilə müqayisə etsə, bütün hallarda özünün təqsirli 
olduğunu görəcəkdir. Necə ki, Allah buyurmuşdur: 
“Əgər Allahın ne`mətlərini sayacaq olsanız, sayıb qurtara 
bilməzsiniz.”3 
Və amma, əgər onun itaəti və günahı bir həddə, bərabər 
olsa, bilməlidir ki, bu ne`mətlərin müqabilində heç bir 
bəndəlik etməmişdir və [belə olan halda] öz təqsirini aşkar 
görəcəkdir. 
Və amma, əgər günahı itaətindən çox olmuş olsa.., vay 
halına! 
Yenə vay halına! Buna görə də kamalın tələbində olan 
əgər özü ilə bu cür mühasibəni aparsa, onda itaətdən başqa 
bir şey olmayacaqdır. Və baxmayaraq ki, ancaq itaət edir 
                                                 
1 Əql vasitəsilə dərk olunanlar. 
2 Hiss üzvləri vasitəsilə dərk olunanlar. 
3 “İbrahim”, 34. 
 47 
yenə də özünü müqəssir görəcəkdir. Buna görə də 
Peyğəmbəri-əkrəm (s) buyurmuşdur: “Sizi mühasibəyə 
çəkməmişdən öncə özünüzü mühasibə edin.”1 
Əgər bir kəs özünü mühasibə etməsə günah bataqlığına 
düçar olar, bu ayənin əsasında ki, buyurur: “Heç kəsə əsla 
haqsızlıq edilməz. Bir xaldal dənəsi ağırlığında olsa belə, 
onu (hər hansı bir əməli tərəziyə) gətirərik. Haqq-hesab 
çəkməyə Biz kifayətik!” 70F2  –  [onu haqq-hesaba çəksələr] 
mühasibə vaxtı şiddətli əzaba və böyük ziyana düşər. [Belə 
bir andadır ki]: “Heç kəs heç kəsin karına gələ bilməsin (heç 
kəs heç kəsə öz əməlindən bir şey verə bilməsin), heç 
kəsdən şəfaət (bu və ya digər şəxsin günahlarının 
bağışlanması barəsində xahiş, iltimas) qəbul olunmasın...”71F3 
Belə bir gündən Allaha pənah aparırıq! 
 
Və amma “müraqibə”, insanın yaxşı əməllərini batil 
edəcək hərəkətlərin baş verməməsi üçün batinini və 
zahirini həmişə qoruyub saxlamasıdır, yə`ni həmişə öz 
əhvalına diqqət yetirməlidir ki, məbada gizlində və aşkarda 
günah iş görər, ya istər kiçik, istər böyük bir şey onu haqq 
yolun yolçuluğundan saxlayar. Bu ayəni həmişə xatirində 
saxlamalıdır ki, buyurur: “Bilin ki, Allah sizin qəlbinizdə 
olanı bilir. Ondan qorxun.” 72F4  
Beləliklə də [seyri-süluk yolunda insan] vüsal 
mərhələsinə, məqsədinə nail olar. 
 وهللا يوفق من يشاء من عباده انه ھو اللطيف الخبير
 
                                                 
1 “Bihar”, c. 70, səh. 73, rəvayət 26. 
2 “Ənbiya”, 47. 
3 “Bəqərə”, 48. 
4 “Bəqərə”, 235. 
 48
Altıncı fəsil 
Təqva 
Allah-taala təqva barəsində buyurur: “...Allah yanında ən 
hörmətli olanınınz Allahdan ən çox qorxanınızdır.”73F1 
“Təqva” [insanın] Allahın qəzəbindən və dərgahından 
uzaq düşmək qorxusu vasitəsilə günahlardan çəkinməsi 
mənasındadır. Necə ki, sağalmaq istəyən xəstə onun 
səhhətinə zərərli və xəstəliyini artıracaq şeylərdən 
çəkinməlidir ki, müalicəsi baş tutsun və [müsbət] nəticə 
versin. Kamal tələbində olan insanlar da kamalla tərs gələn 
və ya kamalın əldə edilməsinə əngəl törədən və ya saliki 
kamal yolundan saxlayan şeylərdən çəkinməlidirlər ki, bu 
yolda müsbət nəticə əldə edə bilsinlər.” Kim Allahdan 
qorxsa, Allah ona (hər çətinlikdən) bir çıxış yolu əta edər və 
ona gözləmədiyi yerdən ruzi verər.” 74F2 
 
 
Təqvanı təşkil edən ünsürlər 
 
Həqiqətdə təqva üç şeydən təşkil olunmuşdur: 
1. Xof; 
2. Günahdan çəkinmək; 
3. Allaha yaxınlaşmaq tələbi; 
Bunların hər birinin şərhi bu risalədə yeri gəldikcə dolğun 
şərh ediləcəkdir. Qur`an və hədislərdə təqvaya geniş yer 
verilmişdir və müttəqilər haqqında çoxlu söz 
söylənilmişdir. Biz bu yığcam risalədə onların hamısını yad 
                                                 
1 “Hucurat”, 13. 
2 “Talaq”, 2, 3. 
 49 
etmək iqtidarında deyilik. Təqvanın son hədəfi Allah-
Taalaya məhəbbətdir. 
“Xeyr (elə deyildir.) hər kəs öz əhdinə vəfa etsə və pis 
əməllərdən çəkinsə, şübhəsiz ki, Allah (belə) müttəqiləri 
sevər.”1 
                                                 
1 “Ali-İmran”, 76. 
 50
ÜÇÜNCÜ BAB 
 
 
 
 
 
 
Seyri-süluk, kamalın tələbi və salikin əhvalını bəyan edər 
və altı fəsildən ibarətdir: 
Birinci fəsil – Xəlvət. 
İkinci fəsil – Təfəkkür. 
Üçüncü fəsil – Xof. 
Dördüncü fəsil – Rəca. 
Beşinci fəsil – Səbir. 
Altıncı fəsil  – Şükür. 
 51 
Birinci fəsil 
Xəlvət 
Allah-taala xəlvət barəsində buyurur: “Dinlərini oyun və 
əyləncə sayanları, dünya həyatının məğrur etdiyi (və ya 
aldatdığı) kəsləri boşla getsinlər.”1 
Həqiqi elmlərdə sübuta yetmişdir ki, ilahi feyzi qəbul 
etməyə iste`dadı olan hər bir zat, nə qədər ki, bu iste`dad 
var və maneə yoxdur, həmin feyzdən məhrum 
olmayacaqdır. İlahi feyzi o kəs tələb edə bilər ki, iki işdən 
agah olmuş olsun və bu agahlığı bütün hallarda həmin 
feyzin qəbulu iste`dadı ilə yanaşı saxlamış olsun. 
1. Bilməlidir ki, qəti və şəksiz ilahi feyz var. 
2. Bilməlidir ki, hər kəsdə o feyz olsa, [həmin feyz] o 
şəxsin kamalının zəminəsi olacaqdır. 
Seyri-sülukün mühüm maneələri 
Bu müqəddimə aydın olandan sonra xatırlatmalıyıq ki, 
kamal tələbində olan şəxs ilahi feyz iste`dadına 
yiyələndikdən sonra [seyri-süluk] yolunda maneələrin 
aradan qaldırılmasına başlamalıdır. Bu maneələrin ən 
başlıcası məcazi məşğələlərdir ki, insanı Allahdan qeyri 
şeylərlə məşğul etməklə onu həqiqi məqsədə tam diqqət 
yetirməkdən saxlayır. İnsanı məşğul edən böyük maneələr 
ibarətdir: 
1. Zahiri hisslər; 
2. Batini hisslər; 
3. Heyvani qüvvələr; 
4. Məcazi fikirlər. 
                                                 
1 “Ən`am”, 70. 
 52
“Zahiri hisslər” [məsələn,] gözün görməsiylə insanı özünə 
çəkən mənzərələr, qulağın eşitməsiylə insanı yerindən 
oynadan səslər və həmçinin [burunla duyulan] xoş qoxular, 
[dadbilmə hissi ilə duyulan ləziz] yeməklər və 
[toxunmaqla] ləms edilənlər – insanı [əsas hədəfdən 
yayındırıb] özünə məşğul edən məşğuliyyətlərdir. 
“Batini hisslər” [məsələn,] məhəbbətə, nifrətə, [müxtəlif] 
surət və hallara və bu kimi şeylərə nisbətdə yaranan xəyal 
və vahimələr və ya keçmiş xatirələrin xəyalda canlanması 
və ya mal-dövlət, vəzifə kimi cazibəli görünəcək işlərdə 
fikrə dalmaq insanı özünə məşğul edən məşğuliyyətlərdir. 
“Heyvani qüvvələr” [məsələn,] qorxu, qəm, qəzəb, şəhvət, 
xəyanət, xəcalət, [yersiz] qeyrət, [düzgün olmayan] 
rəqabətlər, acı hadisələrdən pəhriz etmək insanın 
məşğuliyyətinə səbəb olur. 
“Məcazi fikirlər” [məsələn,] mühüm olmayan işlərdə və 
faydasız elmlərdə təfəkkür insanın məşğələsinə çevrilir. 
Xülasə, insanın yersiz [məşğuliyyətinə,] kamalı yolunda 
hicaba səbəb olacaq bu kimi işlər maneə sayılır. “Xəlvət” bu 
cür maneələrin aradan qaldırılmasından ibarətdir. Beləliklə, 
xəlvət sahibi elə bir yer seçməlidir ki, zahiri və batini hisslər 
onu özünə məşğul edə bilməsin və heyvani qüvvələri də 
tərbiyə etməlidir ki, onu həmin qüvvələrə xoş gələn şeylərin 
cəzbinə və xoş gəlməyən şeylərin dəfinə təhrik etməsin. 
Məcazi fikirlərdən də külli olaraq üz döndərməlidir, çünki 
bu cür fikirlərin hamısı sonra fani dünyanın məsləhətinə 
görə olur, amma axirət məsləhəti bilinən işlərin sonu, insan 
ruhunda əbədi qalacaq ləzzətlərin əldə edilməsidir. [Salik] 
zahiri və batini maneələri, insanı Allahdan qeyri işlərə 
məşğul edən amilləri aradan qaldırdıqdan sonra bütün 
bacarığını, iradəsini işə salıb qeybi töfhələri və həqiqi 
 53 
zehniyyəti, yə`ni təfəkkürü – ki, ayrıca fəsildə zikr olunacaq 
– ələ gətirməyə çalışmalıdır. 
 
İkinci fəsil 
Təfəkkür 
Allah-taala təfəkkür barəsində buyurur: “Məgər onlar öz-
özlərində Allahın göyləri, yeri və onların arasındakıları 
ancaq haqq-ədalətlə və müəyyən bir müddət üçün 
yaratdığını düşünmürlərmi?”1 Hərçənd “təfəkkür” üçün 
çoxlu mə`nalar söyləmişlər, amma onların hamısının 
xülasəsi bir cümlədə öz əksini tapır və o da budur ki: 
Təfəkkür, yə`ni insaniyyət batininin məbdədən məqsədə 
doğru seyri və alimlərin istilahında “nəzər” də bu 
mə`nadadır. Heç kəs seyr etmədən nöqsan mərtəbəsindən 
kamal mərtəbəsinə yetişə bilməz. Buna görə də demişlər: 
“İlkin vacib, təfəkkür və nəzərdir”. Qur`ani-məciddə də 
təfəkkürə təşviq edən ayələr çoxdur, onların hamısını 
[burada] saymaq mümkün deyil. Misal olaraq: “Həqiqətən, 
bunda (bu yaradılışda) təfəkkür edən bir qövm üçün 
ibrətlər vardır!”2 
Hədisdə deyilir: “Bir saatlıq düşüncə və təfəkkür yetmiş 
illik ibadətdən üstündür.”3 
Onu da deyək ki, seyrin məbdəsi, yə`ni haqqa doğru 
hərəkətin başlanğıc yeri varlıq aləmi və insanın vücududur. 
Və seyr bu mə`nadadır ki, afaqi və ənfusi ayələr,4 yə`ni 
                                                 
1 “Rum”, 8. 
2 “Rum”, 21. 
3 “Bihar”, c. 69, səh. 293, bab 37, rəvayət 23. 
4 Afaqi və ənfusi ayələr. Afaq, üfüq kəlməsinin cəm halı olub üfüqlər 
deməkdir. Ənfus, nəfs kəlməsinin cəm forması olub nəfslər deməkdir. Seyrü-
süluk yolunun müqəddimələrindən biri də afaqi və ənfusi seyrdir. Qur`ani-
 54
varlıq aləminin hər zərrəsinin zərrəsində və insanın 
vücudunda tapılan hikmətlər onları Yaradanın əzəmət və 
kamalına bir nişanə olsun ki, bununla da ilahinin başlanğıc 
nuru hər bir zərrədə müşahidə edilsin: “Onun (Qur`anın) 
haqq olduğu onlara (müşriklərə) bəlli olsun deyə, Biz öz 
qüdrət nişanələrimizi onlara həm xarici aləmdə, (varlıq 
aləmində) həm də onların öz vücudunda mütləq 
göstərəcəyik...”1 
Ondan sonra aydın olur ki, Allahın müqəddəs vücudu 
Ondan qeyri hər bir şeyə və bu minvalla varlıq aləminin hər 
bir zərrəsində Onun zühurunun təcəllisinə şəhadət və 
nəzarət edir: (Ya Peyğəmbər!) Məgər Rəbbinin hər şeyə 
şahid olması kifayət deyilmi?!”2 
“Afaq ayələri” –mövcudatın (Allahdan qeyri hər bir şey) 
həqiqi dərkindən və bəşərin gücü həddində onların hər 
birinin vücudunun fəlsəfi anlamından ibarətdir. Bu dərk, 
asimanlar, ulduzlar, səma cisimlərinin hərəkəti, vəziyyəti 
və miqdarı, onların ölçüsü və təsirləri haqqında bəhs edən 
astronomiya elmi yolu ilə, həmçinin ünsürlərin tərkibi, 
malik olduqları keyfiyyət və surətləri əsasında təsir və əks 
təsirlərindən, ünsürlərin hasil olmasının keyfiyyətindən, 
bərk cisimlərin (mə`dən filizləri), bitkilərin, heyvanların 
tərkibindən bəhs edən təbiətşünaslıq elmi yolu ilə və eləcə 
də göy və yer mövcudatını, başlanğıc hərəkətini, tə`sir və 
əks tə`sirlərini, onların xüsusiyyət və müştərək yönləri və 
ədəd, riyaziyyat elmi və onlara aid bölmələr kimi elmləri 
öyrənmək yolu ilə ələ gəlir. Bunların hamısının dərki “afaq 
                                                                                                            
kərimin Fussilət surəsinin 53-cü ayəsindən əxz edilmiş ürfani bir göstərişdir. 
Afaq dedikdə bütün xarici aləm (varlıq aləmi), ənfus dedikdə isə insanın 
vücudu nəzərdə tutulur. 
1 “Fussilət”, 53. 
2 “Fussilət”, 53. 
 55 
ayələri” adlandırılır. 
Və amma “ənfus ayələri” təşrih elmi (fiziologiya və 
psixologiya) vasitəsilə cismin və ruhun (fiziki və psixoloji) 
dərkindən ibarətdir. İnsan cismi sümüklər, əzələlər, sinir 
sistemi və damarlar kimi tək (sadə) üzvlərə, əmr verib, əmr 
alan üzvlər kimi mürəkkəb üzvlərə malikdir ki, onların hər 
biri [müxtəlif]alət və vasitələrə, qüvvələrə, xüsusi 
vəzifələrə, sağlamlıq və xəstəlik kimi halətlərə yiyəlik 
edirlər. Həmçinin insan ruhu cismlə əlaqədə təsir və əks 
təsirlərə, nöqsan və kamala, dünya və axirətə nisbətdə 
xoşbəxtliyə və bədbəxtliyə malikdir. Bunların hamısının 
dərki “ənfus ayələri” adlandırılır. Bura qədər dediklərimiz 
seyrin başlanğıcıdır və öndə gələn “təfəkkür” afaq və ənfus 
ayələrinin dərkindən ibarətdir. Amma kamalın ən ali 
mərtəbəsinə yetişməkdən ibarət olan seyrin sonu və 
məqsədi haqqında axırıncı fəsil və bablarda söhbət 
açacağıq. 
Üçüncü fəsil 
Xof və hüzn 
Allah-taala xof və hüzn haqqında buyurur: “Əgər 
mö`minsinizsə, Məndən qorxun!”1 
Üləma [xov və hüznün fərqi barədə] demişdir: “Hüzn 
əldən çıxmış bir şeyə nisbətdə olan qəm-qüssədir. Xof 
gözlənilən bir şeyə nisbətdə olan qorxudur.” 
Deməli “hüzn”, baş vermiş və qayıtması qeyri-mümkün 
olan acı bir hadisəyə nisbətdə və ya bir fürsətin, ya da 
düzəlməsi mümkün olmayan yaxşı bir işin əldən çıxmasına 
nisbətdə [yaranan] qəlbi narahatçılıqdan ibarətdir. Və 
                                                 
1 “Ali-İmran”, 175. 
 56
amma “xof”, baş verməsi gözlənilən və onu yaradacaq 
amillərin ortaya çıxması mümkün olan acı bir hadisəyə 
nisbətdə və ya yaxşı bir işin əldən çıxmasına görə ki, 
sonradan düzəlməsi mümkün deyil – olan nigarançılığa 
nisbətdə keçirilən qəlbi narahatçılıqdan ibarətdir. Beləliklə, 
əgər belə bir işin yaranmasına səbəb olacaq amillərin üzə 
çıxması qəti olsa  və ya yaranmasına böyük bir ehtimal 
verilirsə bunu “məkruh intizar” adlandırırlar. Bu intizar 
ağır narahatçılıqlara səbəb olacaqdır. Amma belə bir işin 
baş vermə amilləri qəti olması və ancaq onun yarana bilmə 
fikri narahatçılığa səbəb olsa onun səbəbi “malixuliya”dır.1 
Və amma saliklərin “xof” və “hüznü” faydasız olmaz, 
çünki hüzn əgər günaha batmaq, ya itaətdən və ibadətdən 
uzaq düşmüş ömürün hədərə getməsi və ya seyri-süluku və 
kamalı tərk etmək üzündən olsa, belə hüzn insanın tövbə 
etməyə qərar çıxarmasına səbəb olacaqdır. 
Xof əgər günaha batmaq, nöqsana düçar olmaq və 
yaxşıların dərəcəsinə çata bilməmək üzündən olsa, yaxşı 
işlər görməkdə sə`y etməyə, kamal yolunda irəliyə can 
atmağa səbəb olacaqdır. 
“Allah öz bəndələrini bununla qorxudur.”2  
Seyri-süluk məqamında xofu və hüznü olmayan kəs, ürəyi 
daşlaşmış, qəsavət basmış adamdır. 
                                                 
1 Malixuliya − Malixulaya − Melanxoliya. Yunan mənşəli söz kimi ərəb 
dilinə daxil olmuşdur. Orta əsrlər təbabətində (psixologiyada) bir növ psixoloji 
xəstəlik kimi göstərilir. Qara ödün çoxluğundan əmələ gələn qəm-qüssəyə 
deyirdilər. Qüssəyə dalmaq, iştəhasızlıq, sayıqlama, könül naxoşluğu, 
qarabasma malixuliyanın əsas əlamətlərindən sayılır. Məhəmməd Yusif 
Şirvaninin “Tibbnamə” əsərində deyilir: “Maxulaya dediyimiz bir buxardır ki, 
buluda bənzər və bulud dəxi günəşi necə qablar isə, bu dəxi insanın qəlbini 
qablayıb və əqlini zayil edib, hər nə gərəksə yabanə söylədər.” 
Nəsirəddin Tusi də burada yersiz fikri narahatçılığı malixuliyanın 
əlaməti kimi göstərmişdir. 
2 “Zümər”, 16. 
 57 
“Elə isə vay qəlbləri Allahın zikrinə (Qur`ana) qarşı sərt 
olanların halına! Onlar (haqq yoldan) açıq-aydın azmışlar.”1 
Xofun aradan getməsilə seyri-süluk əsnasında hiss edilən 
hər cür əmin-amanlıq həlak olmağa səbəb olacaqdır. 
“Allahın məkrindən, (onları dolaşdırıb bəla toruna 
salmayacağına) əmin idilərmi? Allahın məkrindən özlərinə 
zərər eləyənlərdən başqa heç kəs arxayın ola bilməz!”2 
Amma kamal əhli artıq belə bir xof və hüznə möhtac 
olmazlar.  
“Bilin ki, Allah dostlarının heç bir qorxusu yoxdur və 
onlar qəm-qüssə görməzlər.”3 
Xof, xəşiyyət və rəhbətin4 fərqi. Baxmayaraq ki, lüğət 
baxımından xof və xəşiyyət bir mənadadır, amma seyri-
süluk əhlinin istilahında onlar arasında fərq vardır. Çünki 
xəşiyyət alimlərə nisbət verilir, necə ki, Allah bu ayədə 
buyurur: “Allahdan Öz bəndələri içərisində ancaq alimlər 
qorxar...”5 
Cənnət də xəşiyyət əhlinə məxsusdur: “Bu (cənnət) 
Rəbbindən qorxanlar üçündür”6  
Amma onların xofu olmaz: “Onlar qəm-qüssə görməzlər”7 
Deməli xəşiyyət o qorxudur ki, Haqq-taalanın əzəmət və 
heybətini dərk etmək, öz nöqsanından xəbərdar olmaq, 
Haqqa bəndəlikdə qusurlu olmaq və ya übudiyyətdə ədəb-
                                                 
1 “Zümər”, 22. 
2 “Ə`raf”, 99. 
3 “Yunus”, 62. 
4 Xof, xəşiyyət, rəhbət − Hər üç kəlmə lüğət baxımından eyni mə`nada 
olub qorxu məfhumunu verir, amma seyri-süluk əhli bu üç qorxunu bir-
birindən fərqləndirib, ortaya çıxma amillərinə görə müxtəlif dərəcələrə 
ayırmışlar. 
5 “Fatir”, 28 
6 “Bəyyinə”, 8 
7 “Yunus”, 62. 
 58
ərkanın tərk edilməsi ehtimalı, ya ibadətdə boşluğa yer 
vermək səbəbilə yaranır. Buna görə də xəşiyyət xofun 
xüsusi bir növüdür. Bu ayənin buyurduğu: “Rəbbindən və 
(qiyamət günü çəkiləcək) pis haqq-hesabdan qorxarlar.”1  – 
[məsəli də] dediklərimizə bir dəlildir. Və amma rəhbət 
məna baxımından xəşiyyətə yaxındır: Rəbbindən qorxanlar 
doğru yola və mərhəmətə nail olacaqlar.”2 Salik riza 
dərəcəsinə çatdığında onun xofu əmin-amanlığa çevrilər. 
“İman gətirib imanlarını zülmə qarışdırmayanlar əmin-
amanlıqdadırlar. Haqq yola yönəlmişlər də onlardır!”3 
Nə acı bir işdən nigaran olarlar, nə də xoş bir işə rəğbət 
göstərərlər. Bu əmin-amanlıq kamalın səbəbinə olur, [çünki] 
öncə söylədiyimiz əmin-amanlıq nöqsana görə idi. Bu əmin-
amanlığa sahib olanın xəşiyyəti də olur, o vaxta qədər ki, 
vəhdət nəzəri təcəlla tapır və belə olan halda xəşiyyətdən 
də bir əsər-əlamət qalmır, çünki xəşiyyət kəsrətin4 
tələblərindəndir. 
Dörcüncü fəsil 
Rəca` 
Allah-taala rəca` barəsində buyurur: “Həqiqətən, Allaha 
iman gətirənlər, (Məkkədən Mədinəyə)  köçüb gələn və 
Allah yolunda cihad edən kimsələr Allahın mərhəmətinə 
ümidvardırlar.”5 
Əgər bir şəxs gələcək zamanda baş verəcək yaxşı bir işin 
intizarında olub bu ümidlə həmin yaxşı işin müqəddiməsi 
                                                 
1 “Rə`d”, 21. 
2 “Ə`raf”, 154. 
3 “Ən`am”, 82. 
4 Kəsrət − çoxluq mə`nasında olub “vəhdətin” (yeganəlik, birlik, vahid) 
qarşısında dayanır. 
5 “Bəqərə”, 218.  
 59 
üçün çalışsa, nəticədə əldə edəcəyi şeyin təsəvvüründən və 
intizarından qəlbində bir növ fərəh, sevinc hissi baş 
qaldıracaqdır ki, [bu batini fərəhə] rəca` deyirlər. Əgər qəti 
olaraq müqəddiməni əldə etmiş olsa və bilsə ki, onun istəyi 
gələcəkdə hasil olacaqdır, onu “mətlub intizar” 
adlandırırlar. Belə olan halda [bu halın] fərəhi və sevinci də 
çox olacaqdır. Əgər müqəddimənin əldə edilməsinə yəqini 
və zənni olmasa, [amma istəyini əldə edəcəyinə ümidi olsa] 
bu intizarı “təmənna” adlandırırlar. Əgər qəti olaraq bilsə 
ki, müqəddimənin əldə edilməsi qeyri mümkündür və 
[bununla belə] istəyinin intizarında olsa, bu cür ümid qurur 
və axmaqlıq babından sayılar. 
Xof və rəca` 
Xof və rəca` bir-birinin qarşılığıdır. (mütəqabil) Seyri-
süluk məqamında, xofda olduğu kimi rəcanın da çoxlu 
faydaları vardır. Çünki rəca kamal dərəcəsində tərəqqiyə, 
mətləbə çatmaq yolunda sür`ətə bais olur. Necə ki, Allah-
taala buyurur: “ Kasad olmayacaq bir ticarət umarlar ki, 
(Allah) onlara (əməllərinin) mükafatını versin və Öz 
lütfündən onlara artırsın!”1  
Həmçinin rəca` [salikin] Allah-taalanın əfv və məğfirətinə 
xoşgüman olmasına və Onun rəhmətinə e`timad 
göstərməsinə zəmin yaradır: “Onlar Allahın rəhmətinə 
ümidvardırlar.”2 
Və amma həmin ümidin əsasında mətləbə çatmaq barədə 
[Allah-taala Həzrət Musaya (ə) xitabən] buyurmuşdur:    انا
  عند ظن عبدی بی
“Mən bəndəmin (Mənə etdiyi) gümanına uyğun hərəkət 
                                                 
1 “Fatir”, 29-30.  
2 “Bəqərə”, 218. 
 60
edirəm.”1  
Bu məqamda rəca`nın olmaması bədbinliyə və 
ümidsizliyə səbəb olur, belə ki, Allah-taala buyurur: 
“Allahın mərhəmətindən yalnız kafirlər ümidini üzər!”2 
İblis də həmin ümidsizliyə görə əbədi lə`nətə gəlmişdir. 
[Ona görə də]: 
“Allahın rəhmətindən ümidsiz olmayın.”3 
Amma elə ki, salik mə`rifət dərəcəsinə çatdı onun rəc`sı 
sona yetər,çünki artıq bilir ki, görməli olacaq işi görmüşdür, 
görməli olmayacaq işi görməmişdir. Bu təsəvvürlə, əgər 
onda rəca` yeri qalmış olsa, bu ya olmalılara və ya 
olmamalılara olan cəhalət üzündəndir, ya da bütün 
səbəblərin Səbəbkarına olan şikayətə görədir ki, niyə 
mətləbinə çatmayıbdır.  
Əvvəlki fəsildən və bu fəsildən məlum oldu ki, salik nə 
qədər ki, [məqsədə yetməyib,] yoldadır, xof və rəca` halı 
ondan əskik olmaz: “(Onlar...) qorxu və ümid içində 
Rəbbinə dua edərlər...”4 
Çünki rəhmət və qəzəb ayələrini eşitmək, nöqsan və 
kamalın dəlillərindən agahlıq və hər birinin digərinin 
yerinə zühur etməsi ehtimalı və yolun sonunda məqsədə 
çatmaqdan məhrum olma və məqsədə yetmə ehtimalı – 
bütün bunlar rəca` və xofa səbəb olurlar və bir tərəfin digər 
tərəfdən əskik və ya üstün olması imkansızdır. Elə buna 
görə də demişlər: “Əgər mö`minin xof və ümidini tərəziyə 
vursanız, bərabər gələcəkdir.” Çünki rəca` xofdan artıq 
gəlsə yersiz əmin-amanlığa səbəb olacaqdır: “Məgər Allahın 
                                                 
1 “Bihar”, c. 70, səh. 389, bab 59, rəvayət 56. 
2 “Yusif”, 87. 
3 “Zümər”, 53. 
4 “Səcdə”, 16. 
 61 
məkrindən əmin idilərmi?”1 
Əgər xof rəca`dan üstün olsa məhvedici  bədbinliyə və 
ümidsizliyə səbəb olacaqdır: “Allahın mərhəmətindən 
yalnız kafirlər ümidini üzər!”2 
Beşinci fəsil 
Səbir 
Allah-taala səbir barəsində buyurur: “Səbir edin, çünki 
Allah səbir edənlərlədir!” 
Səbir lüğətdə, xoşagəlməz bir hadisə baş verdiyində 
insanların qərarsızlıqdan, səbirsizlikdən özünü saxlaya 
bilməsidir. Səbir edəndə insan qəlbini iztirabdan, dilini 
şikayətdən, bədən üzvlərini (artıq) hərəkətdən qorumuş 
olur. 
Səbirin növləri 
Səbir üç növdür: 
1. “Avam səbiri”. Bu, insanların özünü sün`i olaraq, 
yalandan səbirli göstərməsidir ki, zahirdə camaat, aqillər 
onu görüb bəyənsin: “Onlar dünya həyatının zahirini 
bilirlər, axirətdən isə xəbərsizdirlər.”3 
2 – “Zahidlərin, abidlərin, təqvalıların, helm sahiblərinin 
səbiri” ki, axirət savabına çatmaq xatirinə olar: “Yalnız 
(dünyada Allah yolunda çətinliklərə) səbir edənlərə 
(axirətdə) saysız-hesabsız mükafat veriləcəkdir!”4 
3 – “Ariflərin səbiri.” Ariflərdən bə`ziləri [onlara üz 
vermiş] acı müsibətlərdən ləzzət alarlar, çünki fikirləşərlər 
                                                 
1 “Ə`raf”, 99. 
2 “Yusif”, 87. 
3 “Rum”, 8. 
4 “Zumər”, 10. 
 62
ki, Allah-taala onları bu bəlalara mübtəla etməklə digər 
bəndələrdən üstün qılmışdır və onlara xüsusi diqqət 
yetirmişdir: “Səbir edən şəxslərə müjdə ver? O kəslər ki, 
başlarına bir müsibət gəldiyi zaman: “Biz Allaha məxsusuq 
və (vaxtı gələndə) Onun yanına qayıdacağıq!” deyirlər.”1 
Səbir haqqında bir hekayə 
Əsərlərin birində deyilir ki, Peyğəmbərin (s) böyük 
səhabələrindən biri olan Cabir bin Abdullah Ənsari 
ömrünün axır çağlarında zəifləyib əldən düşmüş idi. Həzrət 
Baqir (ə) ona baş çəkməyə gedir və əhvalını soruşur, Cabir 
deyir: “Elə bir haldayam ki, qocalığı cavanlıqdan, xəstəliyi 
sağlamlıqdan, ölümü həyatdan daha çox sevirəm!” İmam 
Baqir (ə) deyir: “Mən beləyəm ki, əgər Allah məni qoca 
görmək istəsə, qocalığı daha çox sevərəm, əgər cavan 
görmək istəsə, cavanlığı daha çox sevərəm, əgər xəstə 
görmək istəsə, xəstəliyi, sağlam görmək istəsə, sağlamlığı 
daha çox sevərəm, əgər ölüm versə, ölümü, həyat bağışlasa, 
həyatı daha çox istəyərəm”. Elə ki, Cabir bu sözləri eşitdi, 
qalxıb o Həzrətin (ə) alnından öpdü və dedi: “Allahın 
rəsulu (s) düz deyirmiş ki, [ölməyib] mənim adımı daşıyan 
övladlarımdan birini görəcəksən. İnək yeri yardığı kimi, o 
da elmi yarar.”    و ھو يبقر العلم بقـرا کما ... 
Bu səbəbdən də onu “əvvəlinci və axırıncı elmləri yaran” 
adlandırmışlar. Dediyimiz dərəcələrə diqqət yetirməklə 
mə`lum olur ki, Cabir səbir əhlinin dərəcəsində imiş və 
Həzrət Baqir (ə) isə riza mərtəbəsində. Riza məqamının 
şərhi sonra veriləcəkdir, inşaallah. 
                                                 
1 “Bəqərə”, 155-156. 
 63 
Altıncı fəsil 
Şükür 
Allah-taala şükür barəsində buyurur: “Şükür edənləri, 
əlbəttə mükafatlandıracağıq!”1 
“Şükür” lüğətdə, ne`mət sahibinə, onun verdiyi ne`mətləri 
müqabilində qədirdanlıq, təşəkkür mə`nasındadır. Ən 
böyük ne`mətlər, bəlkə onların hamısı Allah tərəfindən 
olduğu üçün, ən yaxşı iş də Allaha şükürlə məşğul olmaq 
olacaqdır. Şükür etmək üç surətdə olur: 
1. Ne`mətin dərki ki, afaq (dünya) və ənfusa (insan) şamil 
olur. 
2. O ne`mətlərin əldə edilməsindən hasil olan şadlıq və 
sevinc. 
3. İmkan daxilində ne`mət sahibinin razılığını əldə etməyə 
səy etmək. Bu razılığın əldə edilməsi, qəlbdə Ona olan 
məhəbbətlə, dildə və əməldə Allaha layiq şəkildə şükür 
etməklə, istər ibadətlə, istər itaətlə və istər də öz acizliyinə 
e`tiraf etməklə olsun, ne`mət sahibinin razılığını cəlb 
etməyə çalışmaqla hasil olur. Allah-taala buyurur: “Əgər 
(Mənə) şükür etsəniz, sizə (olan ne`mətimi) artıracağam.”2 
Rəvayətdə deyilir ki: “İmanın yarısı səbir, o biri yarısı 
şükürdür.” Çünki salik həmişə iki haldan xaric deyil, ya 
xoşagəlməz bir işlə qarşı-qarşıyadır, ya da xoşagəlimli bir 
işlə üz-üzədir. Deməli xoşagəlimli işə görə şükür etməli, 
xoşagəlməz işə görə isə səbir etməlidir. Səbirin qarşısında 
səbirsizlik, qərarsızlıq durduğu kimi, şükürün də qarşısında 
küfr (nankorluq) dayanır. Küfr, küfranın bir növü sayılır: 
“Əgər nankorluq etsəniz, (unutmayın ki,) Mənim əzabım, 
                                                 
1 “Ali-İmran”, 145. 
2 “İbrahim”, 7. 
 64
həqiqətən şiddətlidir!”1 
Buradan mə`lum olur ki, şükürün dərəcəsi, səbirin 
dərəcəsindən üstündür; çünki, şükür həm ürəklə, həm dillə, 
həm də başqa bədən üzvləri ilə olur və bütün bunların özü 
də Allahın ne`mətləridir. Şükür etmək üçün bu 
ne`mətlərdən istifadə edə bilmənin özü də başqa bir 
ne`mətdir. Beləliklə, əgər, hər bir ne`mətə şükür etmək 
istəsə, həmin ne`mətə şükür edə bildiyi üçün də başqa bir 
şükür etməlidir ki, [bu minvalla] söz uzunluğa çəkər. Elə ən 
yaxşısı budur ki, şükürün əvvəli və axırı acizliyə, zəifliyə 
e`tirafla yanaşı olsun. Şükürü yerinə yetirməkdə aciz 
olduğuna e`tiraf etməyin özü böyük bir şükürdür, necə ki, 
sitayiş etməkdə acizliyə e`tiraf etmək böyük sitayişdir. Buna 
görə də demişlər: “Sənə sitayişi saymaq imkansızdır, Sən 
elə bilirsən ki, Özün-Özünü sitayiş etmişsən və Sən, Sənin 
haqqında deyilənlərdən üstünsən.”2 
Təslim əhli üçün şükür tamamlanmışdır, çünki şükür, 
ilahi ne`mətlərin əvəzini ödəməyə şamil olur. O kəs ki, 
bəndəlik məqamında özünü görmür, bəs, necə ola bilər ki, 
hər şeyin Özü olan Allahın qarşısında zahir olsun?! Buna 
görə də şükürün ən son nöqtəsi odur ki, şükür edən həm 
özünü, həm də ne`mət sahibini vücuda malik bilsin. 
                                                 
1 “İbrahim”, 7. 
2 “Bihar”, c. 97, səh. 87, rəvayət 13. 
 65 
DÖRDÜNCÜ BAB 
 
 
 
 
 
 
Hərəkət əsnasında, məqsədə yetənə qədər salik üçün baş 
verəcək halları zikr edər. Bu bab altı fəsildən ibarətdir: 
Birinci fəsil  – İradə. 
İkinci fəsil – Şövq. 
Üçüncü fəsil – Məhəbbət. 
Dördüncü fəsil – Mə`rifət. 
Beşinci fəsil – Yəqin. 
Altıncı fəsil – Sükun. 
 66
Birinci fəsil 
İradə 
Allah-taala iradə barəsində buyurur: “Səhər-axşam Rəbbinin 
rizasını diləyərək Ona ibadət edənlərlə birlikdə özünü səbirli 
apar.”1  
“İradə” fars dilində istəmək mə`nasındadır və o üç şeyə 
əsaslanır: 
1. Muradın dərki. 
2. Muradda olan kamalın dərki. 
3. Muradın yoxluğu. 
Deməli, əgər, murad elə bir iş olsa ki, [hələlik mövcud deyil, 
amma] onu əldə etmək mümkündür, bir halda ki, iradə qüdrətlə 
yanaşı olsa, murad əldə ediləcək. 
Və əgər, murad elə bir iş olsa ki, mövcud və hasil olub, amma 
hazır olmasa, iradə və qüdrət murada qovuşmağa səbəb 
olacaqlar, [bu fərqlə ki,] əgər onun qovuşmasında bir durğunluq 
yaransa, iradə insanda bir hal yaradacaqdır ki, ona “şövq” 
deyərlər. Şövq [həmişə] vüsaldan qabaq olur. Əgər vüsal tədrici 
olsa, elə ki, (mətləbə) qovuşmağın bir nişanəsi göründü, o hala 
“məhəbbət” deyərlər. Məhəbbətin dərəcələri vardır ki, onun ən 
axırıncı dərəcəsi kamil vüsal və hərəkətin sonu olar. 
Və amma iradə bir e`tibarla sülükla yanaşı, başqa bir e`tibarla 
sülükun zəminəsidir. Çünki bir tərəfdən kamalın tələbində 
olmaq bir növ iradədir, başqa bir tərəfdən əgər vüsala yetmək 
səbəbilə və ya vüsaldan imtina edəcəyinə olan elmi ilə iradə 
aradan getsə, [o zaman] hərəkət də dayanacaqdır. [Əlbəttə] 
sülukla yanaşı olan iradə nöqsan əhlinə məxsusdur, amma 
kamal əhlinin iradəsi [belə olmayıb] eyni kamal və məhz murad 
                                                 
1 “Kəhf”, 28. 
 67 
olar. 
Bu barədə bir rəvayət 
Hədisdə deyilir ki, cənnətdə bir ağac vardır ki, onu “Tuba”1 
adlandırırlar. Hər kəsin nə muradı olsa həmin ağac həmin anda 
onu öz muradına çatdırar. Həmçinin demişlər ki, insanların 
bə`zisi bu dünyadakı itaətlərinin savabını axirətdə görəcəklər, 
[halbuki] bə`zi adamların savabı onların əməllərinin eyni olar. 
Bu söz ona dəlalət edir ki, bə`zi adamların iradəsi, eyni onların 
muradıdır. Çünki, sülukda riza mərhələsinə çatan kəsin 
özündən bir iradəsi olmaz. Bu mərhələnin tələbində olan böyük 
şəxsiyyətlərdən biri belə deyir: “Əgər məndən soruşsalar ki, nə 
istəyirsən? Deyərəm: “İstəyirəm ki, heç nə istəməyim.” 
                                                 
1 Tuba − Pakizə və ətirli deməkdir. Cənnətdə olan bir ağacın adıdır. Ariflərin 
dilində Tuba müxtəlif sirli mə`nalar daşıyır. Böyük arif və alim Xacə Əbdullah Ənsari 
özünün “Kəşfül-Əsrar” adlı əsərində bu barədə deyir: “Tuba Haqla ünsiyyət 
məqamının daşıyıcısı olub Haqqın zatının cəbərutu kənarında aram və qayğısız ömür 
sürər. Bu gün onların (saliklərin) qəlbində Tuba  və [yarın] zülfü var, sabah Tuba və 
[yarın] hüsnü onların mənzili olar. Bu gün onların bəhrəsi mə`rifətin zövqü və 
məhəbbətin ünsüdür, sabah səma və görüş şərabı onların qisməti olar. Onların Tubası 
vaxtdır, cənnətləri nəqddir, rahatlıqları dərddir. Ey cavanmərd! Allahların çöhrəsi ilə 
zinətləndirilmiş yeddi ölkə dərddir. Ağacın bir budağının səkkiz cənnətinin mülkü 
dərddir. Əgər siddiqlərin və ariflərin qəlblərində olan o qəm və dərddən bir zərrəsi 
bütün kainatda aşkar olsa, yaradılış əhli həmin o zərrənin ləzzətindən, şadlığından 
eyni şadlığın özü olar və bütün tikanlıq gülüstana dönər” 
Mövlana Tubanı mə`rifətin bir rəmzi sayır:  
Tubanın sayəsini gör də rahat yat. 
Baş qoyaraq o sərkeşin sayəsinə yat. 
İşraq fəlsəfəsinin banisi Yəhya Şəhabəddin Söhrəvərdinin “Əqli sorx” (qırmızı 
əql) əsərində kinayə olaraq “külli nəfs”in yerində gəlir. Deyir: “Qaf dağlarının üçüncü 
[silsilə] dağında gecəni aydınladan işıq Tuba ağacının nurudur.” Başqa bir yerdə 
deyir: “Pirdən soruşdum Tuba ağacı nə olan şeydir və haradadır? Dedi: “Tuba ağacı 
böyük və əzəmətli bir ağacdır. Cənnətlik olan kəs cənnətə getdiyində həmin ağacı 
cənnətdə görər və şərhini verdiyimiz on bir dağdan birində yerləşər.” Dedim: “Heç 
onun meyvəsi varmı?” Dedi: “Dünyada gördüyün hər bir meyvədən o ağacda vardır, 
sənin yanında olan bu meyvələr də − hamısı onun səməridir.” Həmçinin dedi: 
“Simurğun yuvası Tuba ağacının başında olar.” 
 68
İkinci fəsil 
Şövq 
Allah-taala şövq barəsində buyurur: “Və elm verilən kəslər də 
bilsinlər ki, haqq (Qur`an) sənin Rəbbindəndir. Artıq ona 
inansınlar və ürəkləri ondan arxayın olsun.”1 
“Şövq” böyük iradə tələb edən və ayrılıq dərdi ilə yoğrulmuş 
bir məhəbbətdən alınan ləzzətdir. Süluk halında şiddətli 
iradədən sonra şövq zəruridir. Çox vaxt sülukdan qabaq 
mətləbin kamalı haqqında bilik əldə ediləndə, şövq də hasil olur. 
Salik sülukda nə qədər irəliləmiş olsa, onun şövqü də bir o qədər 
artıb, səbiri isə azalacaqdır və nəhayət bu gedişlə mətləbə çatar 
və bundan sonra artıq onun ləzzətində qəmdən və ayrılıq 
dərdindən əsər qalmaz və [beləliklə də] şövq sona yetər. Çox 
vaxt təriqət böyükləri məhbubun müşahidəsini şövq 
adlandırırlar. Ona görə ki, onların mətləbi ittihad olar ki, o 
mərtəbəyə də hələlik çatmamışlar. 
Üçüncü fəsil 
Məhəbbət 
Allah-taala məhəbbət barəsində buyurur: “İnsanların içərisində 
Allahdan qeyrilərini (Allaha) şərik qoşub, onları Allahı sevən 
kimi sevənlər də vardır. Halbuki iman gətirənlərin Allaha 
məhəbbəti daha qüvvətlidir.”2 
“Məhəbbət”, bir kamalın əldə edilməsinə, ya xəyali bir kamalın 
hasil olmasına və ya idrak oluna biləcək qəti bir işə nisbətdə 
yaranan şadlıq, xoş əhval-ruhiyyə mə`nasındadır. 
Başqa ibarətlə, məhəbbət insanın ləzzət, ya kamal güman etdiyi 
                                                 
1 “Həcc”, 54. 
2 “Bəqərə”, 167. 
 69 
bir şeyə meyl etməsidir. Çünki, ləzzət insana xoş gələn bir idrak, 
yə`ni kamala qovuşmaq olduğu üçün, məhəbbətdə də ləzzət və 
ya ləzzətin təxəyyülü olmamış deyil. 
Məhəbbət [dərəcəsinə görə] şiddətli və zəif olur. Onun ilk 
dərəcəsi iradədir, çünki iradəsiz məhəbbət yoxdur. Ondan sonra 
[gələn dərəcə] şövqlə yanaşı gələn iradədir və sonrakı mərhələ o 
yerdədir ki, iradə və şövq murada qovuşmağa səbəb olsunlar ki, 
belə olan halda məhəbbət daha çox şiddətlənir. Nə qədər ki, 
insan və onun mətləbi arasında fasilə var, məhəbbət də olacaqdır 
və eşq, ifrat məhəbbət mə`nasındadır. 
Ola bilsin insan və mətləbi [həqiqətdə] müttəhid olsun, amma 
bir e`tibarla aralarında fasilə olsun. Nə zaman bu e`tibar aradan 
qalxsa, [onda] məhəbbət də sona yetəcəkdir. Deməli məhəbbətin 
sonu ittihaddır. 
Məhəbbət haqqında filosofların nəzəri 
Filosoflar demişlər: Məhəbbət ya fitridir, ya da [sonradan] 
qazanılan (kəsb edilən). Fitri məhəbbət bütün kainatda 
mövcuddur. [Məsələn,] fələkdə (planetdə) onun hərəkətinə 
səbəb olan məhəbbət vardır. Məkana və çəkiyə, miqdar, tə`sir və 
əks tə`sir kimi digər təbii hallara meyl edən hər ünsürdə və 
həmçinin, maqnitdə olan cəzbetmə qüvvəsi kimi – tərkibatda da 
məhəbbət vardır. Bitkilərdə məhəbbət tərkibatda olduğundan 
daha çoxdur, çünki inkişaf etmək, qidalanmaq, toxum vermək və 
növünu qorumaq qabiliyyətinə malikdirlər. Heyvanlarda [olan 
məhəbbət hissi] bitkilərdən daha çoxdur, çünki onlarda öz 
həmnövünə qarşı olan üns, ülfət, cinsi meyillilik, balalarına olan 
əlaqə, məhəbbət bitkilərdə yoxdur. 
Və amma, insanlarda məhəbbət daha çox qeyri-fitri, kəsb 
edilmədir. Və onun insanda mövcud olmasının səbəbi üç şeydir: 
1. “Ləzzət” – istər cismani olsun, istər qeyri-cisman, istər 
təxəyyülü olsun, istər həqiqi. 
 70
2. “Mənfəət”  – bu da, ya məcazidir, məsələn dünyəvi 
məhəbbət kimi ki, onun mənfəəti bil-ərəz olar, ya da həqiqi ki, 
onun mənfəəti biz-zat1 olar. 
3. “Cövhəri oxşarlıq” ki, bunun özü iki növdür: 1. Ümumi 
cövhəri oxşarlıq, məsələn, bir-birinin əxlaqından, rəftarından 
razı və şad olan iki nəfərin xasiyyəti və əxlaqı arasındakı oxşarlıq 
kimi.  “2. Xüsusi cövhəri oxşarlıq, məsələn, haqq əhli arasında 
olan oxşarlıq kimi ki, hamısı Mütləq Kamaldan kamal kəsb 
etməkdədirlər. 
Ola bilsin məhəbbətin səbəbi yuxarıda dediyimiz səbəblərdən 
ikisinin və ya üçünün birləşməsindən (mürəkkəb şəkildə) olsun 
(yə`ni həm ləzzət, həm mənfəət, həm oxşarlıq – birlikdə 
məhəbbətin yaranmasına səbəb olsun) Əlbəttə, mə`rifətə, idraka 
əsaslanan məhəbbət də vardır. Necə ki, arifə ləzzət, mənfəət və 
bütün xeyirlər Mütləq Kamil tərəfindən çatdığı üçün, Ona 
məhəbbət göstərir. Bu məhəbbət digər məhəbbətlərdən üstün 
olur. Bu ayənin mənası: “Halbuki iman gətirənlərin Allaha 
məhəbbəti daha qüvvətlidir.”2 – burada aydın olur. 
Məhəbbət haqqında zövq əhlinin nəzəri 
Zövq əhli3 demişdir: Ümid, qorxu, şövq, üns, şadlıq, təvəkkül, 
riza və təslim – bunlar hamısı məhəbbət üçün lazım bilinən 
şeylərdir, çünki məhəbbət, məhbubun rəhmətinin təsəvvürü ilə 
“ümidi” zəruri edir, Onun heybətinin təsəvvürü ilə “qorxunu” 
zəruri edir, Ona qovuşmazlığın  təsəvvürü ilə “şövqü”, Ona 
qovuşmağın təsəvvürü ilə “ünsü”, ifrat ünsiyyətin təsəvvürü ilə 
                                                 
1 Bil-ərəz, biz-zat − Bil-ərəz, yə`ni zatı olmayan, var olmasında, zahir 
olmasında başqa bir varlığa möhtac olan. Müstəqil varlığı olmayan. Biz-zat tam 
bunun əksidir. Özü-özünə, bir kəsə, bir şeyə söykənmədən var olan. 
2 “Bəqərə”, 165. 
3 Zövq əhli − Zövq əhli bəhs və cədəl əhlinin müqabilindədir. Məqsəd dünya 
həqiqətlərini bəhs və cidalla yox, zövqlə dərk etmək istəyənlərdir. Ürfan əhli, şühud 
əhli, söhbət əhli də demişlər. Burada ariflər nəzərdə tutulur. Nəsirəddin Tusi 
filosofların nəzərini verdikdən sonra ona müqabil olaraq ariflərin də nəzərini gətirir. 
 71 
“şadlığı”, inayətə arxayınlığın təsəvvürü ilə “təvəkkülü”, 
məhbubdan gələn hər bir şeyin gözəl olduğunun təsəvvürü ilə 
“rizanı”, özünün aciz, qüsurlu olduğunun, Onun [məhbubun 
isə] kamalının, əhatəsinin və qüdrətinin təsəvvürü ilə “təslimi” 
zəruri edir. 
Xülasə, həqiqi məhəbbətin bir həddi də təslimdir. Bu o zaman 
olur ki, insan öz məhbubunu Mütləq hakim, özünü isə mütləq 
məhkum bilsin. Həqiqi aşiqin bir həddi də fənadır. Bu o zaman 
olur ki, aşiq bütün şeyləri mə`şuqda görür və özünü görmür. 
Əgər bir kəs bu məqama çatsa, Allahdan qeyri bütün şeylər 
onun gözündə hicab [hesab] olunacaqdır. Beləliklə, onun seyri-
sülukunun nəhayəti bu olar ki, bütün şeylərdən üz çevirib 
[yalnız] diqqətini Ona yönəltsin. “Bütün işlər axırda Ona 
(Allaha) qayıdacaqdır.”1 
Dördüncü fəsil 
Mə`rifət 
 
Allah-taala mə`rifət haqqında buyurur: “Allah şahidlik etdi ki, 
Özündən başqa heç bir tanrı yoxdur. Mələklər və haqq-
ədalətdən ayrılmayan elm sahibləri də O mütləq qüvvət, hikmət 
sahibindən başqa heç bir tanrı olmadığına şahidlik etdilər.”2 
“Mə`rifət” fars dilində idrak mə`nasındadır. Burada mə`rifət 
dedikdə, Allahı dərkin ən yüksək mərtəbəsi nəzərdə tutulur. 
Çünki Allahıdərkin çoxlu mərtəbələri vardır. Mə`rifətin 
mərtəbələri atəşin şö`ləsi kimidir ki, bə`ziləri ancaq onun adını 
eşitmişlər ki, yandırıb-yaxan bir mövcuddur; ona çatan hər bir 
şey yanır, onun nişanəsi düşdüyü hər bir şeydə zahir olur, 
                                                 
1 “Hud”, 123. 
2 “Ali-İmran”, 18. 
 72
ondan nə qədər götürsən, azalmaz, ondan ayrılan hər bir şey, 
onun təbiətinin ziddinə olacaqdır. Bu mövcud atəş adlanır. 
Allahın dərkində də bə`ziləri bu həddədirlər ki, onlara 
“müqəllidlər” deyərlər, necə ki, bə`zi adamlar böyük adamların 
mə`rifət haqqında söylədikləri sözləri qəbul edərlər, amma qəbul 
etdiklərinə dəlilləri olmaz. Mə`rifətin (bundan) bir pillə yuxarı 
mərtəbəsinə qalxmış bə`ziləri o kəslərə bənzəyərlər ki, atəşin 
tüstüsü onlara çatmışdır və bilirlər ki, bu tüstü [hökmən] bir 
yerdən qalxır. Buna görə də nişanəsi tüstü olan mövcudun 
(atəşin) varlığına hökm edərlər. İlahi mə`rifətdə də bu mərtəbəyə 
yüksəlmiş kəslərə “nəzər əhli”1 deyərlər. Nəzər əhli qəti 
dəlillərlə bilərlər ki, Yaradan, Qur`an vardır, çünki Onun qüdrət 
nişanələrini Onun varlığına dəlil bilərlər. 
Bu mərətbədən yüksəkdə o kəslər olarlar ki, atəşə yaxın 
oturmaqla onun hərarətini hiss edərlər və ondan bəhrələnərlər. 
İlihi mə`rifətdə də bə`ziləri bu mərtəbəyə çatarlar ki, “qeybə 
inananlar” adlandırılarlar. Bu dəstə Allahı pərdə arxasından 
tanıyarlar. 
Bu mərtəbədən yuxarıda o kəslər durarlar ki, atəşdən çörək 
bişirmək, qazan asmaq və s. kimi çoxlu faydalar əldə edərlər. 
İlahi mə`rifətdə də bə`ziləri mə`rifətin ləzzətini dadarlar və 
bununla şad, xürrəm olarlar. 
Bura qədər elm əhlinin [ilahi mə`rifətdəki] mərtəbələrini 
söylədik, amma bunlardan da yüksəkdə elə kəslər vardır ki, 
atəşin özünü müşahidə edərlər və həmin atəşin nurunun 
vasitəsilə digər varlıqları da müşahidə edərlər. İlahi mə`rifətdə 
də belələrinə “baxış əhli”2 və həmçinin “ariflər” deyərlər və 
həqiqi mə`rifət sahibləri də bunlar olar. Bu mərtəbədən də 
                                                 
1 Nəzər əhli − Məntiq və dəlil əhli, əql əhli.  Filosoflar nəzərdə tutulur. 
2 Baxış əhli − Bəsirət əhli də demişlər. Batini gözləri açıq olanlardır. Ariflər 
nəzərdə tutulur. 
 73 
yüksəkdə duranlara “yəqin əhli”1 deyərlər. Bunların məqamı 
ariflərdən yuxarı olar. Yəqin və yəqin əhli haqqında sonrakı 
fəsildə söhbət açacağıq, inşəallah. 
Yəqin əhli arasında bə`zilərinin mə`rifəti “müayinə” babından 
olar ki, onlara “hüzur əhli” deyərlər. Üns və şadlıq bu dəstəyə 
xas olar, amma mə`rifətin son pilləsi orada qurtarar ki, artıq arif 
[özü də] aradan qalxar, eynən atəşdə yanıb heçə çıxmış adam 
kimi. 
Beşinci fəsil 
Yəqin 
Allah-taala yəqin haqqında buyurur: “Onların axirətə yəqinləri 
olar.”2 Hədisdə deyilir ki: “Kimə yəqin və onun bəhrəsi verilsə, 
namazın və orucunun azlığı haqqında düşünməz.” 
Ürfdə “yəqin” zavalı mümkün olmayan, [həqiqətlə] uyğun və 
sabit olan qəti bir e`tiqad mənasındadır. Həqiqətdə, yəqin, 
mə`luma və onun xilafının imkansız olmasına olan elmdən 
ibarət bir tərkibdir. 
Yəqinin mərtəbələri 
Yəqinin mərtəbələri vardır ki, Qur`anda “elmül-yəqin”, 
“eynül-yəqin” və “həqqül-yəqin” tə`birilə göstərilmişdir. Necə 
ki, buyurur: “Xeyr, əgər (qiyamət günü sizə nə ediləcəyini) 
elmül-yəqinlə bilsəydiniz (fani dünya malına uymazdınız)! (Ey 
müşriklər! Qiyamət günü) siz o cəhənnəmi mütləq görəcəksiniz! 
Bəli, siz (Cəhənnəmə vasil olandan sonra) onu mütləq eynül-
                                                 
1 Yəqin əhli − Xacə Nəsirəddin Tusi yəqin barədə “Əxlaqi Nasiri” kitabında 
belə buyurur: “Yəqin seyrü-sülukda ən yüksək məqamlardan sayılır. Yəqin əhlinə 
“müqinan” da demişlər. Bu məqam böyük filosofların, alimlərin məqamıdır.”  
2 “Bəqərə”, 4. 
 74
yəqinlə görəcəksiniz!”1 
Başqa bir yerdə buyurur: “Və Özü də cəhənnəmə atılacaqdır. 
Şübhəsiz ki, bu, həmin həqqül-yəqindir!”2 
Mə`rifət babında atəş misal olaraq göstərildiyi kimi, yəqin 
babında da həmin misalı göstərmək olar. Yə`ni atəşin nuru 
vasitəsilə müşahidə edilən hər şey “elmül-yəqin” misalındadır. 
Görünə biləcək əşyalara nur saçan atəşin şö`ləsinin özünü 
görmək “eynül-yəqin” misalındadır. Atəşin düşdüyü hər bir 
şeydə, onun kimliyini məhv edəcək dərəcədə təsir qoyub, sırf 
özünün qalması “həqqül-yəqin” misalındadır. 
Baxmayaraq ki, cəhənnəm əzabdır, amma ora düşmək 
yanmağa və məhv olmağa səbəb olduğu üçün, onu yaxından və 
uzaqdan görmək və ora daxil olmaq yəqinin bu üç mərhələsi 
üçün misal çəkilmişdir.             وهللا اعلم بحقائق االمور 
 
 
 
 
 
 
Altıncı fəsil 
Sükun3 
Allah-taala sükun haqqında buyurur: “O kəslər ki, Allaha iman 
gətirmiş və qəlbləri Allahı zikr etməklə aram tapmışdır. Bilin ki, 
qəlblər (mö`minlərin ürəkləri) yalnız Allahı zikr etməklə aram 
                                                 
1 “Təkasur”, 5-6-7. 
2 “Vaqiə”, 94-95. 
3 Sükun − Ürfanda Allahın inayəti sayəsində salikin qəlbinin aram, sakit 
olmasına işarədir. 
 75 
tapar!”1 
“Sükun” iki növdür: 
1. Nöqsan əhlinə məxsus sükun. Bu sükun sülukdan qabaqdır, 
çünki onun sahibi mətləbdən və kamaldan xəbərsiz olar. Bu növ 
sükuna “qəflət” deyərlər. 
2. Kamal əhlinə məxsus olan sükun. Bu sükun sülukdan sonra, 
mətləbə çatan zaman hasil olur. Bu növ sükuna “itminan” 
deyərlər. Bu iki sükun arasında olan hala hərəkət və [ya] seyri-
süluk deyərlər. Hərəkət vüsaldan öncə məhəbbətin 
zərurətlərindən olar və sükun mə`rifətin zərurətlərindən olub 
vüsalla yanışı olar. Buna görə də demişlər: “Əgər arif hərəkət 
etsə həlak olar və əgər mühibb2 aram dursa həlak olar. Bundan 
da mübaliğəlisini demişlər, o budur ki: “Əgər arif danışsa həlak 
olar, əgər mühibb sükut etsə həlak olar.” 
Vüsala çatana qədər salikin əhvalı belə olar. Doğrusunu Allah 
bilir. 
                                                 
1 “Rə`d”, 28. 
2 Mühibb − Aşiq, bir kəsə və ya bir şeyə məhəbbəti olan. 
 76
BEŞİNCİ BAB 
 
 
 
 
 
 
Vüsal əhlinin [sülukdan sonra] başına gələn halları zikr 
edər. Bu bab altı fəsildən ibarətdir:  
 –  Birinci fəsil  –  təvəkkül; 
 –  İkinci fəsil  –  riza; 
 – Üçüncü fəsil  –  təslim; 
 –  Dördüncü fəsil  –  tövhid; 
 –  Beşinci fəsil  –  ittihad; 
 –  Altıncı fəsil  –  vəhdət. 
 
 77 
Birinci fəsil 
Təvəkkül 
Allah-taala təvəkkül haqqında buyurur: “Əgər 
mö`minsinizsə, Allaha təvəkkül edin!”1 
“Təvəkkül”, işi kiminsə öhdəsinə qoymaq 
mə`nasındadır. Burada bəndənin [Allaha] təvəkkülü 
nəzərdə tutulur. Bəndənin Allaha təvəkkül etməsi o 
deməkdir ki, bəndə gördüyü bir işi və ya qarşısına çıxan 
bir işi  –  Allahı özündən daha bilikli və bacarıqlı bildiyi 
üçün  –  Allaha tapşırır ki, əgər Allahın təqdiri olsa 
həmin işi düzəldəcək və bəndə Allahın təqdir etdiyi hər 
bir şeyə qane və razı olsun: “Kim Allaha təvəkkül etsə, 
(Allah) ona kifayət edər. Allah Öz əmrini yerinə 
yetirəndir...”2 
Allahın təqdir etdiyi işə insanın qane və razı olması 
belə hasil olur ki, insan öz əvvəlki halı barəsində 
düşünsün ki, [Allah] onu əvvəl heçdən yaratdı və onun 
yaradılışında neçə-neçə hikmət qərar verdi ki, insan 
bütün ömrü boyu onun mində birini dərk edə bilməz, 
[sonra] onu boya-başa, ərsəyə çatdırdı, həyatını davam 
etdirə və nöqsandan kamala çata bilməsi üçün onu 
daxildən və xaricdən təchiz etdi və bu işi təmənnasız 
gördü. 
Məsləhətə uyğun onu boya-başa çatdırdı ki, bilsin ki, 
gələcəkdə [onun üçün lazım olacaq] hər şeyi hazır 
edəcəkdir və Onun təqdirindən və iradəsindən kənarda 
olmayacaqdır. Beləliklə Allaha e`timad edəcək və onda 
iztirab və nigarançılıqdan əsər  –  əlamət qalmayacaq. 
                                                 
1 “Maidə”, 23. 
2 “Talaq”, 3. 
 78
Onda yəqin hasil olacaq ki, istər iztirabı olsun, istərsə də 
olmasın, Allah-taala onun görməli olduğu işi Özü əncam 
verəcəkdir. Ona görə də buyurur: “Əgər bir kəs hər 
şeydən üz döndərib Allaha üz tutsa, Allah-taala onun 
bütün həyat ehtiyaclarını tə`min edər və ona, gümanı 
gəlmədiyi yerdən ruzi yetirər.”1 
Təvəkkül o demək deyil ki, insan bütün işlərdən əl 
çəksin, desin ki, Allaha tapşırdım. Təvəkkül o deməkdir 
ki, [insan] Allahdan qeyri hər bir şeyin Allah tərəfindən 
olduğuna yəqin əldə edəndən sonra [bilsin ki,] aləmdə 
baş verin əksər işlər şərtlər və səbəblər əsasında hasil 
olur, çünki Allahın qüdrət və iradəsi bə`zi işlərə aid olur, 
bə`zi işlərə isə aid olmur. Qəti şəkildə [Allahın qüdrət və 
iradəsi] xüsusi şərtlər və amillər əsasında bir şeyə 
aiddiyyət tapır, deməli insan özünü, öz elm və qüdrətini 
cümlə səbəblər və şərtlərdən bilməlidir ki, bə`zi işlərin 
məxsus icadı [üçün hazır] olsun, hansı ki, insan o işləri 
özünə nisbət verir. 
Buna görə də bu cür işlərdə  –  hansı ki, insanın iradə 
və qüdrəti də onun vücuda gəlməsinin şərtləri və 
səbəbləri sırasındadır –  çalışqan olmalıdır. Eynən o kəs 
kimi ki, həmin adamın vasitəsilə onun məhbubunun 
sevdiyi işlər hasil olur. Elə ki, vəziyyət belə oldu, cəbr və 
qədərin2 cəmi və ittihadı qarşıya çıxır, çünki, o işi əgər 
                                                 
1 “Nurus-səqəleyn”, c. 5, səh. 357. 
2 Cəbr və qədər − Cəbr və ixtiyar, qəzavü-qədər, el dilində alın yazısı 
da deyilir. Əzəl gündən son günə qədər mövcudatın halına şamil olan ilahi 
hökm nəzərdə tutulur. Qədim fəlsəfədə qəzanı yaradılış üçün Allahın ilk 
iradəsi, qədəri isə Allahın ilkin iradəsinə uyğun yaradılış bilirdilər. Qəzaya 
görə bütün baş verənlər Allahın iradəsilə olur və Allaha nisbət verilir; İnsan 
gördüyü işlərdə müstəqil iradə və ixtiyar sahibi deyil. Qədərə görə insanın 
bütün əməlləri onun öz ixtiyarı və qüdrəti ilə olur. Qədimdən bu məsələ 
filosoflar və kəlamçılar arasında uzun mübahisələrə səbəb olmuşdur. Bə`zi 
firqə və məzhəblər birinci nəzəriyyəni əsas götürmüş, bə`ziləri isə ikinciyə 
üstünlük vermişlər. Xacə Nəsirəddin Tusi də bu məsələdə bir şiə alimi 
 79 
məhbuba nisbət versə, [bu işin] cəbr olduğu xəyala gəlir, 
əgər şərtlərə və səbəblərə nisbət versə, [bu işin] qədər 
olduğu sanılır. Amma, əgər diqqətlə araşdırılsa, nə 
mütləq cəbr, nə də mütləq qədər olur. Bu həmin (İmam 
Sadiq (ə) söylədiyi) kəlamdır ki, demişlər: “Nə cəbrdir, 
nə də qədər, məsələ bu ikisinin arasında olandır.”1 
Deməli insan özünü [onun] özünə aid olan işlərdə 
qüdrət sahibi bilməlidir. Əlbəttə bu qüdrətini vasitə və 
alətlərdə dəxaləti olan fail kimi yox, vasitə və alət 
mənziləsində görməlidir. 
Həqiqətdə, biri failə aid olan, digəri vasitəyə aid olan o 
iki e`tibar müttəhid olurlar və hər ikisi faildən 
qaynaqlanırlar və eyni halda vasitənin rolu da nəzərdə 
tutulur. 
Əlbəttə bu olduqca dəqiq bir məsələdir və təfəkkür 
qüvvəsini yetərincə çalışdırmadan onu həll etmək olmaz. 
Kim bu mərtəbəyə çatmış olsa, yəqin olaraq bilir ki, 
bütün mövcudatın təqdiri Allahın əlindədir və baş 
verəcək hər bir işi xüsusi vaxtda, xüsusi şərait, alətlər və 
səbəblərlə icad edir. Ona görə də mətləbə çatmaqda 
tələsikliyi və ya onun dəf` olmasında ləngiməyi təsirli 
bilmir, özünü də vasitələrdən, səbəb və şərtlərdən biri 
kimi görür. Beləliklə, dünya işlərinə ürək bağlamaqdan 
xilas olur və özünə aid olan işlərdə ciddi səy göstərir. 
Həqiqətdə bu mə`nanı təsəvvür edir: “(Ya Peyğəmbər!) 
Məgər Allah Öz bəndəsinə kifayət deyilmi?”2 
Belə olan halda həmin adam mütəvəkkillər sırasında 
yer tutar. Bu ayə onun və onun  kimiləri haqqında nazil 
                                                                                                       
olaraq hər iki ifrat tərəfdən fərqli olan orta həddi qəbul edir və bu 
məsələdəki nəzərini sonda İmam Sadiqin (əs) dilindən sitat gətirərək 
açıqlamaqla şiə məktəbinin nəzərini ortaya qoymuş olur. 
1 “Bihar”, c. 4, səh. 197. 
2 “Zümər”, 36. 
 80
olmuşdur: “...Qəti qərara gəldikdə isə Allaha təvəkkül et! 
Həqiqətən, Allah (Ona) təvəkkül edənləri sevər!”1 
 
İkinci fəsil 
Riza  
Allah-taala riza barəsində buyurur: “Bu sizin əlinizdən 
çıxana kədərlənməməyiniz və sizə verilənə də sevinib 
qürrələnməməyiniz üçündür...”2 
“Riza”, razılıq mə`nasındadır. Bu, [Allahın işlərinə 
nisbətdə] məhəbbətin səmərəsi və istər zahirdə, istər 
batində, istər dildə və istərsə də əməldə inkarın 
olmamasının nəticəsidir. “Nəzər əhli”nin3 istəyi odur ki, 
Allah onlardan razı olsun ki, Allahın qəzəbindən və 
əzabından amanda olsunlar, amma “Həqiqət əhli”nin4 
istəyi odur ki, onlar Allahdan razı olsunlar, ölüm və 
həyat, bəqa və fəna, əziyyət və rahatlıq, xoşbəxtlik və 
bədbəxtlik, sərvət və fəqirlik kimi müxtəlif hallardan heç 
biri onların təbinə müxalif olmasın və birini digərindən 
üstün bilməsinlər, çünki bilirlər ki, bu halların hamısı 
Allah-taala tərəfindəndir və Allah-taalanın məhəbbəti 
onların qəlbində möhkəm yer tutmuşdur. Beləliklə, 
Onun iradə və muradından artıq bir şey istəməzlər, 
qarşılaşdıqları hər bir hadisəyə razı olarlar. 
Riza haqqında alimlərin söylədikləri 
Alimlərdən biri haqqında belə nəql edirlər ki, yetmiş il 
                                                 
1 “Ali-İmran”, 159. 
2 “Hədid”, 23. 
3 Nəzər əhli − Məntiq və dəlil əhli, əql əhli.  Filosoflar nəzərdə 
tutulur. 
4 Həqiqət əhli − Həqiqət əhli zahir əhlinin müqabilində olar. Batin 
əhli də demişlər. Məqsəd Allah əhli olanlardır. 
 81 
ömür sürdü, bu yetmiş il müddətində bircə dəfə də 
demədi ki, “Ey kaş belə olmayaydı, elə olmayaydı.” 
Alimlərdən birindən soruşurlar ki, özündə rizanın nə 
təsirini gördün? Dedi: “Rizanın heç qoxusu da burnuma 
dəymədi, bununla belə əgər mənim zatımdan körpü 
düzəldib cəhənnəmin üzərində yerləşdirsələr və bütün 
xəlayiqi axırıncı nəfərinə kimi onun üstündən keçirib 
cənnətə yola salsalar və məni təkcə cəhənnəmə daxil 
etsələr, əsla mənim ürəyimdə nisgil qalmaz ki, niyə 
başqalarının payının əksinə olaraq mənim payıma bu 
düşdü!” 
Kimin ki, ürəyində dediyimiz müxtəlif halların bərabər 
olması (halı, baxışı) möhkəm yer tutsa, onun muradı 
həqiqətdə baş vermiş həmin şeydir. Ona görə də 
demişlər: “Kimə nə vermişlərsə, (onun ləyaqətinə görə) 
ona verilməli olan elə həmin şeydir (haqqıdır).” Allahın 
bəndədən razılığı o vaxt hasil olur ki, bəndənin Allahdan 
razılığı hasil olmuş olsun. 
“...Allah onlardan, onlar da Allahdan razıdırlar...”1 
Belə olan halda, madam ki, bir kəs varlıq dünyasının 
işlərindən birinə  –  hər nə olmuş-olsun  –  e`tiraz etsə və 
ya zehninə gətirsə və ya mümkündür yadına salsın  –  
[həmin adam] riza mərtəbəsindən binəsib olar. 
Riza mərtəbəsinə yiyələnmiş kəs həmişə rahatlıq içində 
olar,  –  istər ona [olması] gərəkən və [olması] 
gərəkməyən şey olmasın. Həqiqətdə onun [olması] 
gərəkən və [olması] gərəkməyən şeylərinin hamısı 
gərəkən olar:  
“Allahın rizası isə [bunların hamısından] daha 
böyükdür...”2 
                                                 
1 “Maidə”, 119. 
2 “Tövbə”, 72. 
 82
Buna görə də behiştin qapıçısını “Rizvan” 
adlandırmışlar və demişlər “Riza Allahın böyük 
qapısıdır”. Çünki riza məqamına çatan kəs behiştə 
çatacaqdır və baxdığı hər bir şeyə Allahın rəhmət nuru 
ilə baxacaqdır, necə ki, buyurublar: “Mö`min Allahın 
nuru ilə baxar.”1 
Çünki Allah-taala bütün varlıqları var edəndir və əgər 
[aləmdəki] işlərdən birini bəyənməsə, həmin işin vücuda 
gəlməsi qeyri-mümkündür. [Beləliklə] əgər insanın 
nəzərində heç bir iş bəyənilməz olmazsa, [onda] onların 
hamısından razı olar; nə əldən çıxmış bir şeyə qəmgin, nə 
də ələ gətirdiyi bir şeyə şad olar.  
“Həqiqətən, bu (dediklərim) vacib əməllərdəndir!”2 
 Üçüncü fəsil 
Təslim 
Allah-taala təslim barəsində buyurur: “Amma xeyr! (Ya 
Rəsulum) Rəbbinə and olsun ki, onlar öz aralarında baş 
verən ixtilaflarda səni hakim (münsif) tə`yin etməyincə 
və verdiyi hökmlərə görə özlərində bir sıxıntı duymadan 
sənə tam bir itaətlə təslim olmayınca, (həqiqi surətdə) 
iman gətirmiş olmazlar.3 
“Təslim” lüğətdə yenidən geri qaytarmaq 
mə`nasındadır, amma burada təslim deyəndə məqsəd 
odur ki, Salik özünə nisbət verdiyi hər bir şeyi Allaha 
tapşırsın. Bu təvəkkül mərtəbəsindən yuxarıdadır, çünki 
təvəkküldə insan işi Allaha tapşırır və həmin işə Allahı 
vəkil tutur; deməli insan özünün o işlə əlaqəsinin 
[üzülmədiyini] yerində qaldığını görür, amma təslimdə 
                                                 
1 “Bihar”, c. 32, səh. 238, bab 4, rəvayət 190. 
2 “Loğman”, 17. 
3 “Nisa”, 65. 
 83 
bu bağlılığı da bütövlükdə qırır ki, özünə aid hesab 
etdiyi hər bir işi Allaha aid bilsin. 
Və həmçinin təslim məqamı riza məqamından 
yüksəkdə olar, çünki riza mərtəbəsində Allahın gördüyü 
hər bir işdən bəndə razı qalar, amma təslim 
mərtəbəsində insan əsasən öz istəyini, istəyinə müvafiq 
və müxalif olan hər bir şeyi Allaha tapşırır, onun heç bir 
istəyi qalmaz ki, bir şeyə müxalif və ya müvafiq olmuş 
olsun. 
Deməli “verdiyin hökmlərə görə özlərində bir sıxıntı 
duymazlar”1 riza mərtəbəsinə aid olar və “sənə tam bir 
itaətlə təslim olarlar”2 bu mərtəbədən yuxarısına aid olar. 
Çünki Salik təhqiq nəzəri ilə baxsa özünü nə riza 
həddində görər, nə də təslim. [Özünü bu həddən üstün 
bilər], çünki hər iki mərhələdə insan özünü Allahın 
qarşısında qoymuş olur, yə`ni riza mərhələsində o razıdır 
və Allah ondan razı, təslim mərhələsində o təslim 
edəndir, Allah qəbul edən. Amma tövhid mərhələsində 
bu e`tibarlar da aradan qalxır. 
Dördüncü fəsil 
Tövhid 
Allah-taala tövhid barəsində buyurur: “Allahla yanaşı 
başqa tanrı qəbul etmə...”3 
“Tövhid” biri demək, biri etməkdir. Birinci mə`nada 
(danışıqda) tövhid, imanın mə`rifətin başlanğıcına olan 
şərti və Allahın vəhdaniyyətinin təsdiqi mə`nasındadır. 
“...Həqiqətən, Allah tək bir tanrıdır...”4 
                                                 
1 “Nisa”, 65. 
2 Həmin. 
3 “İsra”, 22. 
4 “Nisa”, 171. 
 84
İkinci mə`nada (əməldə) tövhid, imandan sonra hasil 
olan mə`rifətin kamalıdır, belə ki, əgər bir kəs yəqin etsə 
ki, Allahdan başqa kimsə vücudu inayət etmir və Allahın 
inayəti də ayrıca vücud deyil, belə olan yerdə çoxluqdan 
gözünü çəkər və hamını bir görər və bir bilər. Deməli, 
nəhayətdə çoxluğun bir vəhdəti olduğuna gəlib çıxar və 
“Allahın üluhiyyətdə şəriki yoxdur və [Allah] 
yeganədir” mərtəbəsindən “Allahın vücudda şəriki 
yoxdur və [Allah] yeganədir” mərtəbəsinə çatar. 
Bu mərtəbədə Allahdan sivayı hər bir şey salik üçün 
hicab olar və Allahdan qeyrisinə nəzər salmağı “mütləq 
şirk” hesab edər və bu halın dili ilə deyər: “Mən, 
həqiqətən, batildən haqqa tapınaraq (dönərək) üzümü 
göyləri və yeri yaradana çevirdim. Mən (Allaha) şərik 
qoşanlardan deyiləm!”1 
Beşinci fəsil 
İttihad 
Allah-taala ittihad barədə buyurur: “Və Allahla yanaşı 
başqa heç bir tanrıya ibadət etmə. Allahdan başqa heç bir 
tanrı yoxdur...”2 
“Tövhid” bir etmək, “ittihad” bir olmaqdır. Orada 
[tövhid barəsində Allah buyurur]: ”Allahla yanışı başqa 
tanrı qəbul etmə!” Burada [isə ittihad barəsində Allah 
buyurur]: “Allahla yanaşı başqa heç bir tanrıya ibadət 
etmə.” 
Çünki tövhiddə, [zahirən] riyakarlıq nöqsanı var, 
amma ittihadda yoxdur. 
Deməli, nə vaxt yeganəlik mütləq olsa və insanını 
                                                 
1 “Ən`am”, 79. 
2 “Qəsəs”, 88. 
 85 
zehnində, [özü və Allah arasında] ikililik hiss etməyəcək 
şəkildə möhkəm yer tutsa, ittihada çatmış olar. İttihad 
heç də bə`zi dardüşüncəli adamların düşündüyü kimi 
deyil ki, elə fikirləşirlər ki, ittihad, bəndə ilə Allahın bir 
olmasıdır:  تعالی هللا عن ذلک علوا کبيرا 
Bəlkə [ittihad] odur ki, hamı onu görür və belə bir 
riyakarlığa ehtiyacları yoxdur ki, desinlər ki, Ondan 
qeyri hər nə varsa, Ondandır, deməli hamı birdir. 
Əslində [ittihadda batini gözlər] Allahın təcəlla nuru ilə 
aydınlıq tapıb Ondan qeyrisini görmürlər, [belə olan 
halda] görən, görmək və görüş [məfhumunu itirib] 
aradan qalxar və hamı bir olar. 
Və Hüseyn bin Mənsur Həllacın duasıdır ki deyir: 
“Mənimlə Sənin aranda, mənim varlığım mənimlə 
döyüşə qalxmışdır. Ey Allah! Öz lütfünlə mənim bu 
varlığımı aradan götür.” Duası müstəcab olur; varlığı 
aradan qalxır ki, nəhayətdə deyə bilsin: “Bu mənəm ki 
istəyirəm və istədiyim şey də elə mənəm.” 
Bu məqamda mə`lum olur ki, o kəs ki, dedi: “Ənəl-
həqq” və o kəs ki, dedi: “Pakam mən, mənim şə`nim necə 
də yüksəkdir”  –  heç də Allahlıq iddiası etməmişdir, 
əslində öz varlığının inkarını və özündən qeyrisinin 
varlığının isbatını iddia etmişdir. 
Altıncı fəsil 
Vəhdət 
Allah-taala vəhdət barəsində buyurur: “(Allah 
buyuracaq:) Bu gün hökm kimindir? (Heç kəsin 
qımıldanmağa belə cür`əti çatmadığından Allah Özü 
cavab verəcəkdir:) “Bir olan (heç bir şəriki, bənzəri 
 86
olmayan), qəhr edən (qadir) Allahındır!”1 
“Vəhdət” yeganəlik mə`nasındadır. Bu [məqam] 
ittihaddan üstündür, çünki mə`nası birlik olan ittihaddan 
çoxluq qoxusu gəlir, lakin vəhdətdə belə bir nöqsan 
yoxdur. Orada (vəhdətdə) sükun, hərəkət, fikir, zikir, 
seyr, süluk, tələb, talib, mətlub, nöqsan, kamal  –  hamısı 
aradan qalxar. 
“Nə vaxt ki, söhbət Allaha yetişdi, sakit olun (susun)!”2 
                                                 
1 “Mu`min”, 16. 
2 “Bihar”, c. 91, səh. 68, bab 3, rəvayət 2. 
 87 
ALTINCI BAB 
Fəna 
Allah-taala fəna barəsində buyurur: “Allahdan başqa 
hər şey məhvə məhkumdur.”1 
Vəhdət məqamında salik, süluk, seyr, məqsəd, tələb, 
talib, mətlub  –  hamısı aradan qalxar. “Allahdan başqa 
hər şey məhv olar.” 
Bu sözün isbatı və onun bəyanı da olmaz və bu sözün 
inkarı və onun bəyanının inkarı da olmaz. Çünki isbat və 
inkar bir-birinin qarşılığıdırlar və ikilik çoxluğun 
başlanğıcıdır, ona görə də inkarın və isbatın orada 
mə`nası yoxdur, inkarın inkarı, isbatın isbatı da olmaz, 
[həmçinin] isbatın inkarı, inkarın isbatı da olmaz. 
Buna “fəna” deyərlər ki, məxluqatın mə`adı onların 
fənası ilə olar, necə ki, onların başlanğıcı yoxluqdan idi: 
“Sizi (yoxdan) yaratdığı kimi, yenə (o cür də) Onun 
hüzuruna qayıdacaqsınız!”2 
Fənanın mə`nası ilə çoxluğun (kəsrətin) [arasında onları 
bir-birindən ayıran] bir həddi vardır: “(Yer) üzündə olan 
hər kəs fanidir (ölümə məhkumdur). Ancaq əzəmət və 
kərəm sahibi olan Rəbbinin zatı baqidir.”3 Fəna bu 
mə`nada da olmaz, dilə gələn, ağla gələn, xəyaldan keçən 
hər nə varsa,  –  hamısı (fənada) sona yetər: “Hər bir şey 
kamil şəkildə Allaha qayıdar.” 
 و السالم علی من اتبع الھدی و سبحان ربک رب العزة
 
                                                 
1 “Qəsəs”, 88. 
2 “Ə`raf”, 29. 
3 “Ər-Rəhman”, 26-27. 
 88
Son. 
 
 
 
 
 
Mündəricat 
 
Giriş .......................................................................................... 3 
Ön söz ...................................................................................... 6 
Nəsirəddin Tusinin “Şərafətli ............................................ 16 
insanların xüsusiyyətləri” əsərinə ..................................... 16 
yazdığı müqəddimə............................................................. 16 
MÖVZUYA GİRİŞ................................................................ 20 
Bu risalənin şamil olacağı bəhslərin zikri......................... 20 
BİRİNCİ BAB ........................................................................ 23 
Birinci fəsil............................................................................. 24 
İman ....................................................................................... 24 
İkinci fəsil .............................................................................. 26 
Səbat ....................................................................................... 26 
Üçüncü fəsil .......................................................................... 27 
Niyyət .................................................................................... 27 
Dördüncü fəsil ...................................................................... 29 
Sidq......................................................................................... 29 
Beşinci fəsil............................................................................ 30 
İnabət (tövbə)........................................................................ 30 
Altıncı fəsil ............................................................................ 31 
İxlas ........................................................................................ 31 
İKİNCİ BAB .......................................................................... 34 
Birinci fəsil............................................................................. 35 
 89 
Tövbə ......................................................................................35 
Ümumi tövbə ........................................................................36 
Tövbənin əldə edilməsinin keyfiyyəti ...............................36 
Xas və əxəss  tövbə ...............................................................39 
İkinci fəsil...............................................................................40 
Zöhd .......................................................................................40 
Zahidlərdən biri haqqında hekayət ...................................41 
Üçüncü fəsil ...........................................................................42 
Fəqr .........................................................................................42 
Dördüncü fəsil.......................................................................43 
Riyazət....................................................................................43 
Riyazətdə insanın hədəfi .....................................................45 
Beşinci fəsil ............................................................................45 
Mühasibə və müraqibə ........................................................45 
Altıncı fəsil.............................................................................48 
Təqva ......................................................................................48 
ÜÇÜNCÜ BAB......................................................................50 
Birinci fəsil .............................................................................51 
Xəlvət......................................................................................51 
Seyri-sülukün mühüm maneələri ......................................51 
İkinci fəsil...............................................................................53 
Təfəkkür .................................................................................53 
Üçüncü fəsil ...........................................................................55 
Xof və hüzn............................................................................55 
Dörcüncü fəsil .......................................................................58 
Rəca` .......................................................................................58 
Xof və rəca` ............................................................................59 
Beşinci fəsil ............................................................................61 
Səbir ........................................................................................61 
Səbirin növləri .......................................................................61 
Səbir haqqında bir hekayə...................................................62 
 90
Altıncı fəsil ............................................................................ 63 
Şükür...................................................................................... 63 
DÖRDÜNCÜ BAB ............................................................... 65 
Birinci fəsil............................................................................. 66 
İradə ....................................................................................... 66 
Bu barədə bir rəvayət .......................................................... 67 
İkinci fəsil .............................................................................. 68 
Şövq........................................................................................ 68 
Üçüncü fəsil .......................................................................... 68 
Məhəbbət............................................................................... 68 
Dördüncü fəsil ...................................................................... 71 
Mə`rifət .................................................................................. 71 
Beşinci fəsil............................................................................ 73 
Yəqin ...................................................................................... 73 
Yəqinin mərtəbələri ............................................................. 73 
Altıncı fəsil ............................................................................ 74 
Sükun ..................................................................................... 74 
BEŞİNCİ BAB........................................................................ 76 
Birinci fəsil............................................................................. 77 
Təvəkkül................................................................................ 77 
İkinci fəsil .............................................................................. 80 
Riza......................................................................................... 80 
Üçüncü fəsil .......................................................................... 82 
Təslim..................................................................................... 82 
Dördüncü fəsil ...................................................................... 83 
Tövhid.................................................................................... 83 
Beşinci fəsil............................................................................ 84 
İttihad..................................................................................... 84 
Altıncı fəsil ............................................................................ 85 
Vəhdət.................................................................................... 85 
ALTINCI BAB....................................................................... 87 
 91 
Fəna.........................................................................................87 
Son. .........................................................................................88 
 
 
