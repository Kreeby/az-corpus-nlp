Əlli dörd  gün erməni mühasirəsində 
 
 1 
 
 
ƏLĠ ƏLĠYEV 
 
 
 
ƏLLĠ DÖRD  GÜN  
ERMƏNĠ MÜHASĠRƏSĠNDƏ 
 
 
 
 
 
 
 
 
 
 
 
 
 
 
 
 
“Elm və təhsil” 
Bakı – 2012 
Əli Əliyev 
 
 2 
 
Redaktor:  
Hikmət Sabiroğlu 
Azər Qaraçənli 
 
 
 
Müəllif kitabın çapına göstərdiyi köməyə görə  
millət vəkili Qənirə Paşayevaya təşəkkür edir  
 
 
 
Əli Əliyev. Əlli dörd  gün erməni mühasirəsində 
Bakı, “Elm və təhsil”, 2012 – 160 səh. 
 
Əziz oxucu! 
“54 gün erməni mühasirəsində” kitabında əks olunanlar mənim, 
ailəmin, əlli dörd gün erməni mühasirəsində qalan on doqquz nəfərin, 
doğma evindən, torpağından didərgin salınan yüz minlərlə 
azərbaycanlın ın  başına gələn faciələrin xırda bir hissəsidir. Bu həm 
də tarixdir, hər bir azərbaycanlının tarixi. Tarix boyu ermənilər 
azərbaycanlıların başına dəfələrlə belə faciələr gətiriblər. Vətənimiz 
parçalanıb, millətimiz soyqırımla ra məruz qalıb, qədim yaşayış 
yerlərimiz, mahallarımız, kəndlərimiz dağıdılıb, xarabalığa çevrilib. 
Təəssüflər olsun ki, bu faciələri unutmuşuq, gələcək nəsillərə 
çatdırmamışıq. Elə unutqanlığın nəticəsidir ki, ermənilər yalnız XX 
əsrdə dəfələrlə A zərbaycanın tarixi torpaqların ı işğal ediblər, özlərinə 
bizim torpaqlarda dövlət qurublar, xalqımızı soyqırıma məruz 
qoyublar. Bu kitabın məqsədi erməni işğalını, vəhşiliyini real tarixi 
faktlarla indiki və gələcək nəsillərə çatdırmaqdır. Bizim bunları 
unutmağa haqqımız yoxdur!   
Əlli dörd  gün erməni mühasirəsində 
 
 3 
  
 
BAYQUġLARIN GƏLĠġĠ 
 
1980-ci illərin sonunda Dağlıq Qarabağda erməni-
lərin başlatdığı və getdikcə genişmiqyaslı müharibəyə 
çevrilən separatçı fəaliyyətin acı təsiri Azərbaycanın hər 
tərəfində olduğu kimi, Laçın rayonunun Oğuldərə kən-
dində də hiss olunurdu. Əhali daim təşviş içində yaşa-
yırdı.  
Təşviş içində olanlar yalnız erməni separatçılarının 
yaratdıqları təhlükə ilə üz-üzə qalanlar deyildi. Ölkədə 
çətin və gərgin vəziyyət yaranmışdı. Prezident Ayaz 
Mütəllibovla müxalifətdə olan Azərbaycan Xalq Cəbhə-
si arasında qarşıdurma dərinləşmiş, barışmaz xarakter 
almışdı. Belə bir vəziyyət torpaqların müdafiəsini təşkil 
etməyi çətinləşdirirdi. Bakıda  siyasi qüvvələr hakimiy-
yət uğrunda mübarizə apardığı bir dövrdə biz torpaqları-
mızın, ailəmizin gələcəyindən narahat idik, çıxış yolu 
axtarırdıq. Eyni zamanda, proseslərin hansı istiqamətdə 
inkişaf edəcəyini müəyyənləşdirmək də mümkün deyil-
di. Hər gün dəyişən xəbərlər, hakimiyyət rəsmilərinin, 
siyasətçilərin erməni separatçılarının hərəkətlərinə fərqli 
yanaşmaları sabah nə baş verəcəyi haqda qənaətə gəl-
məyə imkan vermirdi.     
Oğuldərə kəndi Laçının mərkəzindən 70 kilometr 
uzaqda yerləşir. Kənd Kəlbəcərlə həmsərhəddir, Laçın 
ərazisi burada qurtarır. Oğuldərə Laçının Zağaltı, Dam-
bulaq, İmanlar kəndləri ilə qonşudur. Kəndin sərhədi 
Əli Əliyev 
 
 4 
aşağı tərəfdən Ağsu dərəsi ilə başlayır və Kəlbəcərlə 
sərhəddə Yelli gədikdə, El yolunda qurtarır. Dərənin na-
rahat yoxuşundan düzə çıxan kimi yol boyu bir-birinə 
yaxın, həyəti çəpərli, qapısında tövlə, bağ-bostanı olan, 
qışda dümağ qara bürünən, yaz-yayda yaşıllığa qərq 
olan evlər görünür. Getdikcə kəndin gözəl və geniş 
mənzərəsi açılır və bu mənzərə tez-tez dəyişir. Kəndin 
arasıyla uzanan maşın yolundan həyətlərə cığırlar ayrı-
lır. Bu yol və cığırlar qollu-budaqlı bir ağac kimidir, uca 
dağlara sarı uzandıqca uzanır. 
Oğuldərə adamları soykökləri ilə tanınır. İlyaslar 
(Eylaslar), Məcnunuşağı (Möjdünlər), Məmməduşağı, Qı-
lıcuşağı, Seyidlər, Xıdıruşağı, Şərəfli, Ağlaruşağı və s. 
Oğuldərəlilər Qaraçanlı tayfasındandırlar. Laçının və 
Kəlbəcərin bir neçə kəndi Qaraçanlı soyköklüdür, bu 
tayfadandır.  
1992-ci ildə Oğuldərənin min nəfərdən artıq əhalisi 
vardı. Kənddə orta məktəb, kitabxana, tibb məntəqəsi 
fəaliyyət göstərirdi, klub və uşaq bağçasının tikintisi ba-
şa çatmışdı. Digər kəndlərdə olduğu kimi, Oğuldərə sa-
kinlərinin də əsas məşğuliyyəti kənd təsərrüfatı, xüsusən 
də heyvandarlıq idi. Qışda evlərin əksəriyyətində hana-
lar qurulur, gəbə-kilim toxunurdu. Sakinlər dövlətdən 
əməkhaqqı, pensiya, uşaqpulu da alırdı. Buna baxmaya-
raq, əksər adamın yaşayış səviyyəsi aşağı idi.  
Payız olanda bir qrup sakin ailəsi ilə birlikdə arana 
köçür, yazda yenə qayıdıb gəlirdi. Gənclər təhsil, iş, ra-
hat yaşayış üçün şəhərlərə üz tuturdular. Kəndi bəyən-
məyənlərin çoxu sonralar köçkünlük fəlakətinə, doğma 
Əlli dörd  gün erməni mühasirəsində 
 
 5 
yurd-yuvanın, ev-eşiyin itkisinə dözə bilmədi, ürəkləri 
dayandı. Köçkünlük dərdi insanların üzündən gülüşü, 
təbəssümü  də apardı, yerini dərd-qəm aldı. Ölkənin 
müxtəlif rayon və kəndlərində məskunlaşmış insanlar il-
lərlə bir-birini görmür, vəziyyətindən məlumatları ol-
mur. Yalnız toyda-yasda görüşə bilirlər. Heç toylar da 
əvvəlki kimi keçmir. İndi köçkünlərin toyları daha çox 
illərlə bir-birinin həsrətini çəkən insanların görüş yerinə 
çevrilib.  
Qarabağ müharibəsi zamanı Oğuldərə silaha sarıldı. 
Azərbaycanın ərazi bütövlüyü uğrunda döyüşlərdə Ba-
xış Mirzəyev, Qərib Rzayev şəhid oldu, Vəli Bəşirov, 
Şəfa Məcnunov, Nurəddin Məcnunov, Mübariz Məcnu-
nov, Xəyyam Məcnunov, Ələddin İsgəndərov ömürlük 
əlilə çevrildilər. İtkin düşən Temir İbrahimov, Ağaşirin 
İbrahimov, Mötəbər İbrahimov, Xaqani Məcnunov, Pə-
nah Məmmədov və İbadət Nəcəfovun taleyindən isə bu-
günədək heç bir məlumat yoxdur. 
1993-cü ildə Qarabağda ağır döyüşlər gedirdi. Ermə-
nilər 1992-ci ildə Laçını, Dağlıq Qarabağı, Şuşanı, 
1993-cü ildə Kəlbəcəri işğal etmişdilər. Məcburi köç-
künlərin vəziyyəti ağır idi. Oğuldərədən bir necə ailə 
Şəkidə məskunlaşmışdı. 1993-cü ilin sonunda Möhsün 
Qasım oğlu Məcnunov Şəkidə və ətraf rayonlarda məs-
kunlaşan bir neçə gənci toplayır və döyüşə getməyi 
məsləhət görür. Həmin gənclər Möhsün Məcnunovun 
məsləhətini dinləyir və döyüşə getməyə qərar verirlər. 
Gənclər arasında döyüşdə olmuş və yaralanaraq hospi-
talda müalicə alıb sağalmış gənclər də vardı.  
Əli Əliyev 
 
 6 
Döyüşə yollanan şəxslər bunlardır: Məcnunov Xə qa-
ni Vaqif oğlu, Məmmədov Pənah Balay oğlu, Məcnu-
nov Şahsuvar Ziyad oğlu, Məcnunov Hidayət Qubad 
oğlu, Məcnunov Xəyyam Möhsün oğlu.  
Möhsün Məcnunov onları Tərtər rayonunda yerləşən 
hərbi hissəyə gətirir. Bu  hərbi hissədə Oğuldərədən 
olan bir necə gənc də döyüşürmüş. Oğuldərəli gənclər 
hərbi hissəyə gəldikləri gün Ağdam istiqamətində döyü-
şə yollanırlar. Elə həmin gün də – 1993-cü il dekabr ayı-
nın 28-də mühasirəyə düşürlər. Məcnunov Xəqani Vaqif 
oğlu, Məmmədov Pənah Balay oğlu döyüşdə itkin dü-
şürlər. Onların sonrakı taleyi haqqında bu gün də heç bir 
məlumat yoxdur.  
Xəyyam Möhsün oğlu Məcnunov isə ağır yaralanır. 
Uzun müalicədən sonra sağlamlığı qismən bərpa olunur. 
Qarabağ müharibəsi əlilidir.   
 
*** 
Oğuldərə kəndi erməni yaşayış məntəqələri ilə həm-
sərhəd deyil. Erməni separatçıları daha çox həmsərhəd 
kəndlərə hücum edir, Laçının mərkəzini atəşə tuturdu-
lar. Azərbaycan Ordusu hələ yenicə yaranmağa baş la-
yırdı. Ona görə də erməni separatçılarının qarşısına çıx-
mağa, hücumunu dəf etməyə hərbi qüvvə çatmırdı. Bu 
işi kənd sakinləri, qonşu kəndlərdən köməyə gələnlər və 
könüllü özünümüdafiə dəstələri həyata keçirirdi. Demək 
olar ki, hər kənddə özünümüdafiə dəstələri yaradılırdı. 
Rayon mərkəzindən tez-tez kömək istənilirdi.  
Əlli dörd  gün erməni mühasirəsində 
 
 7 
1992-ci ilin soyuq qış ayları idi. Hava qarlı və şax-
talı idi. Küləyin vıyıltısı və tufanın uğultusu ac qurd ki-
mi ulayırdı. Qar göydən elə yağırdı, sanki ələkdən un 
ələnir. Belə bir vaxtda Laçından xəbər göndərildi ki, 
əhali köməyə gəlsin, ermənilər yenə hücuma keçib. Ha-
va sərt olsa da, xəbər bir anda kəndin hər evinə yayıldı. 
Əli silah tutan kəndin ortasına toplandı. Ata-babadan 
qalan ov silahlarını götürüb Laçına köməyə getdik.  
Qonşu kəndlər də  köməyə çağırılmışdı. Qar, çovğun 
insanların yolunu kəsə bilmədi. Erməniyə nifrət və 
vətən sevgisi insanı qılınc kimi kəsən qar-çovğundan 
qat-qat güclü idi.  
Köməyə gedənlər nə vaxt geri qayıdacaqlarını bil-
mədiklərindən özləri ilə mümkün qədər çox azuqə də 
götürdülər. Amma bu məsələdə ehtiyatlı olmaq lazım 
idi. Çünki bizi aldada, əvvəlcədən hazırlanan plan əsa-
sında silahları təhvil verməyi tələb edə bilərdilər. 1980-
ci illərin sonu, 1990-cı illərin əvvəllərində Azərbaycan-
da, xüsusən Ermənistanla sərhəddə yaşayan əhalidən ov 
silahlarını belə toplayırdılar. Hamını xəbərdar etdim ki, 
vəziyyəti öyrənmədən silahları heç bir halda Laçına, ra-
yon mərkəzinə aparmaq olmaz.  
Qarıkaha kəndindən keçib getdik. Bu kənddən rayon 
mərkəzinədək xeyli məsafə var. Qarıkahaya çatanda or-
taya problem çıxdı. Buradan rayon mərkəzinə necə get-
məli? Silahı da yolda qoymaq olmazdı. Rayonun mərkə-
zində dərin bir dərə var. Maşın orada qaldı. Biz Xalq 
Cəbhəsinin Laçın rayon şöbəsinin qərargahına yollan-
dıq. Öyrəndik ki, təhlükə hələlik sovuşub, erməni sepa-
Əli Əliyev 
 
 8 
ratçılarının hücumunun qarşısı alınıb. Evə qayıtmalı ol-
duq. Gecənin soyuğu hamının iliyinə işləmişdi. Üç dəfə 
Laçına köməyə getdik. Amma heç birində bizi döyüşə 
göndərmədilər.  
Yeni yaranan özünümüdafiə batalyonunun əsgərləri-
nə kömək üçün pul, ərzaq, yun corab yığıb çatdırırdıq. 
İnsanlar sonuncu qəpiklərini, ayağının corabını məmnu-
niyyətlə əsgərlərə verirdilər. İnanırdıq ki, onlar torpaqla-
rımızı, bizi düşməndən qoruyacaq. Təəssüf ki, belə ol-
madı.  
 
*** 
Dağlıq Qarabağda yaşayan ermənilərin 1989-cu il-
dən Ermənistanla quru yol əlaqəsi kəsilmişdi. Laçın–
Gorus yolu bağlandığına görə Dağlıq Qarabağ ermənilə-
ri Ermənistana təyyarə və vertolyotla gedib-gəlirdilər. 
Qarabağdan Ermənistana gedən hava dəhlizlərindən biri 
Oğuldərənin üzərindən keçirdi. 
Gün ərzində onlarla vertolyot Ermənistandan Qara-
bağa və əks istiqamətə uçurdu. Lakin Oğuldərədə yerlə-
şən və guya gecə-gündüz keşik çəkən hərbçilər bir dəfə 
də olsun ermənilərin vertolyotlarına atəş açmırdılar. 
Yerli sakinlər buna öz etirazlarını bildirəndə isə “Yuxa-
rıdan icazə vermirlər” cavabını alırdıq. Sonralar məlum 
oldu ki, həmin təyyarə və vertolyotlar Ermənistandan 
Dağlıq Qarabağa silah-sursat daşıyırmış. Bu silahlardan 
Azərbaycan torpaqlarının işğal olunmasında istifadə 
edildi.  
Əlli dörd  gün erməni mühasirəsində 
 
 9 
Bir fakt, yəqin ki, Oğuldərə sakinlərinin yaddaşın-
dan heç vaxt silinməyəcək. Kənd sakinləri təhlükənin 
yaxınlaşdığını hiss etdiklərindən bir neçə yerdə post 
qurmuşdular. Postda dayananlardan biri Ermənistandan 
Qarabağa uçan vertolyota atəş açmışdı. Bu hadisənin üs-
tündən bir-iki gün keçməmiş Laçın rayonunun milis və 
təhlükəsizlik orqanlarından nümayəndələr gəlib kənddə 
axtarış apardılar, sakinləri sorğu-suala tutdular. Hüquq-
mühafizə orqanlarının əməkdaşları atəşi kimin və nə sə-
bəbə açdığını araşdırırdılar. Onların məqsədi erməni 
vertolyotuna atəş açan şəxsi tapıb cəzalandırmaq idi. 
Ancaq heç kim ad çəkmədi. Onlar da atəş açanı tapa bil-
məyib geri qayıtdılar. 
 
*** 
1992-ci il fevralın 25-dən 26-na keçən gecə erməni-
lərin Xocalıda törətdikləri  soyqırımıdan sonra Oğuldərə 
sakinləri arasında narahatlıq daha da artmışdı. Bu qır-
ğından sonra kəndə sanki qəm dumanı çökmüşdü. 
Adamlar günün əksər hissəsini televiziya və radionun 
qarşısında keçirir, hadisələri həyəcanla izləyirdilər. Hər 
yerdə bu məsələlər müzakirə olunur, ermənilərin hücu-
mu zamanı kəndi necə müdafiə etmək götür-qoy edilir-
di. Sanki böyükdən-uşağa hamı erməni təhlükəsinin tez-
liklə Oğuldərəyə çatacağını duyurdu... 
Ancaq 1992-ci ilin yaz aylarında kənddə həyat öz 
axarı ilə davam edirdi. İlin bu çağında bizim yerlərdə tə-
biət göz oxşayır. Artıq yazın isti nəfəsi duyulur, dağları 
ağ ümmana çevirən qar əriyib yox olur, çaylarda axan 
Əli Əliyev 
 
 10 
suya dönür, dağlar və düzənliklər yaşıllaşır, novruzgülü, 
bənövşə və nərgiz dağların döşünü bəzəyirdi. Payız ay-
larında isti yerlərə uçub gedən quşlar, mal-qoyun saxla-
maq üşün aran rayonlarına köçmüş insanlar geri qayıdır-
dılar...  
Erməni separatçılarının törətdikləri təhlükə, atəş səs-
ləri təbiətin bu gözəlliyinə və füsunkarlığına təsir gös-
tərmək qüdrətində olmasa da, hiss olunurdu ki, artıq 
adamlar bu gözəllikdən çox da həzz almır, yazın gəlişi-
nə ürəkdən sevinə bilmirdilər. Ancaq kənd sakinlərinin 
əli işdən soyumamışdı. Hamı bağ-bostanını əkib-becə-
rir, yaylağa köçməyə hazırlaşırdı. Heç kəs Laçının işğal 
olunacağına inanmırdı.  
1992-ci ilin may ayının 8-i Azərbaycan tarixinə və 
xalqımızın yaddaşına qara hərflərlə yazıldı. Azərbay-
canın mədəniyyət paytaxtı olan qədim və gözəl Şuşa 
düşmən caynağına keçdi, ermənilər Şuşanı işğal etdi. 
Artıq hamının qulağı səsdə idi, kənd sakinləri arasında 
yalnız bir məsələ müzakirə olunurdu: Laçının və bizim 
taleyimiz necə olacaq? Laçın da düşmən əlinə keçəcək? 
Bu arada şayiələr də sürətlə yayılır, kənd sakinlərini 
qorxu içində saxlayırdı.  
1991-ci ilin sonlarından yaranmağa başlayan Azər-
baycan Ordusunun bölmələri Oğuldərə ərazisində bir 
neçə post qurmuşdu. Hərbi hissənin qərargahı qonşu 
Qorçu kəndinin məktəbində yerləşirdi. Tez-tez qərarga-
ha gedir, yaranmış vəziyyəti öyrənməyə çalışırdıq.  
*** 
Əlli dörd  gün erməni mühasirəsində 
 
 11 
Laçınlılar, o cümlədən Oğuldərə camaatı dəhşətli 
köçkünlük bəlasına düçar oldu 1992-ci ildə! Abad kənd-
ləri yüz ilin xarabalığına döndərən il oldu 1992. Hələ 
1991-ci ilin axırlarından – Laçının işğal olunduğu 1992-
ci ilin 18 mayına, qaçqın düşdüyümüz günlərə xeyli qal-
mış – kənddə bir narahatlıq vardı. Bəziləri fəlakət olaca-
ğını düşünürdülər. Narahat olanların əksəriyyəti yaşlı 
insanlar idi. Cavanlar bu məsələyə o qədər də əhəmiyyət 
vermirdilər. Sonrakı hadisələr yaşlıların narahatlığının 
əsassız olmadığını göstərdi. Doğma yurdumuz işğal 
olundu, evimizdən didərgin düşdük, ağır köçkünlük hə-
yatı yaşamalı olduq.  
Kəndə haradansa sayı-hesabı olmayan bayquş uçub 
gəlmişdi. 1992-ci ilin əvvəllərində bayquş sanki bu 
kənddən başqa yer tanımırdı, özünə yuva qurmağa yeri 
yox idi. İkinci hal kənddə itlərin ulaşması idi. Bir it 
ulamağa başlayanda elə bil obanın itləri bunu gözləyir-
miş kimi ağız-ağıza verib ulayırdı. İtlərin səsindən qulaq 
tutulurdu. Yaşlı insanlar bayquşların kəndə yığışmasını 
da, itlərin ulaşmasını da bədlik əlaməti sayırdılar.  
Novruz bayramına yaxın itlərin ulaşması, demək 
olar, hər gün bir neçə dəfə təkrarlanırdı. Yaşlılar deyir-
dilər ki, 1937-ci ildə də (repressiya illərini nəzərdə tu-
turdular), İkinci dünya müharibəsi illərində də belə 
olub: “Cavanlar getdi müharibəyə, kənddə başıpapaqlı 
qalmadı”.  
 
Əli Əliyev 
 
 12 
*** 
1992-ci il qeyri-adi il oldu. Getsin, gəlməsin. May 
ayının 14-ü idi. Bakıdan gəlmiş maşınlar kəndə çatdı. 
Maşınları Bakıdan Oğuldərəyə kənd sakini Baxşeyiş 
Ağayev gətirmişdi. O bildirdi ki, artıq Laçın tamamilə 
boşalıb, rayon mərkəzində hərbçi və polislərdən başqa, 
demək olar ki, heç kim qalmayıb. Oğuldərə rayon mər-
kəzindən 70 kilometr uzaqda yerləşdiyindən rayonda 
hansı hadisələrin baş verdiyindən çətin xəbər tuta bilir-
dik, bəzi hallarda isə bu məlumatlar doğru olmurdu.  
Laçın rayonunun mərkəzində yaşayan əhali köçsə 
də, kəndlərdə hələ də yaşayış vardı. Köçmək istəyən çox 
olduğundan Laçında maşın tapmaq mümkün deyildi. 
Biz isə köçmək, doğma ev-eşiyimizi tərk etmək istəmir-
dik. Ona görə də çıxılmaz vəziyyətə düşmüşdük. Tə-
əssüf ki, həyatımızı qurtarmaq üçün kəndi tərk 
eləməkdən başqa çıxış yolumuz da qalmamışdı.  
Bir yerə yığılıb xeyli məsləhətləşdik. Əksəriyyətin 
fikri ondan ibarət oldu ki, biz heç yerə köçməməli, 
ermənilərə müqavimət göstərməliyik, ata-babalarımızın 
uyuduğu doğma və müqəddəs torpaqlarımıza düşmən 
ayağının dəyməsinə imkan verməməliyik. Hətta 
Bakıdan gələn maşınları geri qaytarmaq da istədik. 
Lakin gözümüzün qabağına Xocalı soyqırımı, 
ermənilərin orada azərbaycanlı qız-gəlinlərin, qadın və 
körpələrin, qocaların başına gətirdiyi faciələr gəldi. Belə 
qərara aldıq ki, qocaları, qadınları və uşaqları erməni 
cəlladlarının caynağına vermək olmaz. Ona görə də 
Əlli dörd  gün erməni mühasirəsində 
 
 13 
yaşlılar, uşaqlar və qadınlar daha təhlükəsiz yerə 
köçürülməlidir.  
Ancaq Bakıdan gələn maşınlarla yalnız bir neçə evin 
əşyalarını köçürmək olardı. Bu səbəbdən hər evdən bir 
neçə xalça, yorğan-döşək götürmək mümkün oldu. Qo-
ca-qarını, uşaqları və qadınları maşınlara mindirdik. 
Hamı ağlaşır, heç kəs ev-eşiyindən ayrılmaq istəmirdi. 
Yaşlı insanları isə erməni təhlükəsinin real olduğuna 
inandırmaq, kənddən çıxarmağa razı salmaq olduqca 
çətin idi.  
Anam Rəhimə İbrahimovaya dedim ki, erməni silah-
lı quldurları Laçını işğal ediblər, kəndləri zəbt edə-edə 
Oğuldərəyə yaxınlaşırlar. Ona görə də burada qalmaq 
olmaz, ermənilər bizi qırar, əsir aparar, hazırlaş, gedirik. 
Amma anam kənddən çıxmaqdan imtina etdi. Dedi ki, 
bura bizim ata-baba yurdumuzdur, min bir əziyyətlə ev 
tikmişik, indi buranı qoyub heç hara gedən deyiləm, er-
mənilər burada qala bilməz, gəlsələr də, çıxıb gedəcək-
lər. Mənim təkidlərim nəticəsiz qalırdı. Vəziyyət belə 
olanda anama dedim ki, kənddən çıxmağımız müvəqqə-
tidir, uzağa getmirik, Çilgəz dağını aşıb Kəlbəcərin Tir-
keşəvənd kəndinə gedəcək, bir necə gün orada qalaca-
ğıq. Vəziyyət sakitləşəndə, ermənilərin hücumunun qar-
şısı alınanda geri qayıdacaq, evimizdə yaşayacağıq. Da-
yanıb danışmağa vaxt yox idi. Düşmən təhlükəsi yaxın-
laşırdı, ermənilər Laçının rayon mərkəzinə yaxın kənd-
lərini işğal edib evləri yandırırdılar, tüstü ərşə qalxırdı. 
Əslən Bakıdan olan sürücü burada vəziyyətin belə ağır 
Əli Əliyev 
 
 14 
olduğunu təsəvvür etmirmiş, gördüklərindən dəhşətə 
gəlmişdi, ciddi təlaş keçirir, bizi tələsdirirdi.  
Uşaqları hazırlayıb paltarlarını geyindirdik, maşına 
müəyyən kiçik əşyalar yığdıq, dəfələrlə evə qayıdır, nə-
sə götürüb kəndin ortasında dayanmış maşına aparırdıq. 
Başımız qarışıq idi. Beş evin hərəsindən bir necə kiçik 
əşyanı maşına yığdıq, 40 nəfərə qədər adam üçün yer 
saxladıq.  
Maşın hazır oldu, yola düşürdük. Anamı aparmaq 
üçün evə qayıtdım. Amma tapmadım, evdə yox idi, hə-
yətə çıxıb çağırdım, cavab vermədi, uşaqlar qaça-qaça 
ətrafı axtardılar, yerini müəyyənləşdirə bilmədik. Artıq 
hamı maşına yığılmışdı, axşam düşürdü.  
Elə bu arada məlumat aldıq ki, erməni silahlı dəstə-
ləri Laçının mərkəzini işğal edib, Laçın–Qubadlı yolunu 
isə bağlayıblar. Bizim bir yolumuz – Murovdağdan aşan 
Laçın–Kəlbəcər–Xanlar (hazırkı Göygöl rayonu) yolu 
ilə hərəkət etmək imkanımız qalırdı. Murovda isə, de-
mək olar, ilin bütün fəsillərində qar olur və hər maşın bu 
dağ yolunda hərəkət edə bilmir. Üz tutduq Kəlbəcərə 
doğru. Anam kənddə qaldı. Lakin tək olmadığından o 
qədər də narahat deyildim. Oğuldərədə hələ xeyli adam 
vardı. Həyat yoldaşım Zeynəb Əliyeva və böyük oğlum, 
12 yaşlı İmdad Əlizadə mal-qoyuna baxmaq, təsərrüfatı 
idarə etmək üçün kənddə qaldılar, özüm isə uşaqları qo-
humlardan birinin evində yerləşdirdikdən sonra dərhal 
geri qayıtmağı planlaşdırırdım. Maşındakı kənd sakinlə-
ri bunlar idi: 
Əlli dörd  gün erməni mühasirəsində 
 
 15 
 
1. Əliyev Əli Əliqəmə oğlu 
2. Əlizadə Turac Əli qızı  
3. Əlizadə Babək Əli oğlu  
4. Əlizadə Mirzə Əli oğlu  
5. Əliyeva Rəhimə Əli qızı 
6. Əliyev Xıdır Əli oğlu  
7. İlyasov Yahya Kərbəlayı Qənbər oğlu 
8. İlyasova Hürü İsmayıl qızı 
9. İlyasov Ənvər Molla Zülfüqar oğlu 
10. İlyasova Pəri Xudaverdi qızı 
11. Zülfüqarov Arif Ənvər oğlu 
12. Zülfüqarova Səfa Arif qızı 
13. Zülfüqarova Sayalı Arif qızı 
14. Zülfüqarova Raya Arif qızı 
15. Zülfüqarov Ənvər Arif oğlu 
16. Zülfüqarova Pəri Arif qızı 
17. Zülfüqarova Qızbəs Arif qızı 
18. İlyasova Gülgəz Şamil qızı 
19. Ağayev Baxşeyiş Qəzənfər oğlu 
20. İlyasova Nərgiz Yahya qızı  
21. Ağayeva Nərgiz Hümbət qızı 
22. Ağayeva Tünzalə Baxşeyiş qızı 
23. Ağayev Əhməd Baxşeyiş oğlu 
24. İlyasov Məhəmməd Yunus oğlu 
25. İlyasov İlyas Yunus oğlu 
26. İlyasova Zibeydə Yahya qızı 
27. İlyasova Şəfiqə İsmayıl qızı 
28. Əmrahova Məhluqə İsrafil qızı 
Əli Əliyev 
 
 16 
29. İlyasov Vüqar İlyas oğlu 
30. İlyasova Məhluqə İlyas qızı  
31. İlyasov Məhəmməd İlyas oğlu 
32. İlyasova Məlahət Xasay qızı 
33. İlyasov Xaləddin Əşrəf oğlu 
34. İlyasov Dağbəyi Əşrəf oğlu 
35. Məmmədov Pənah Balay oğlu (Pənah 1993-cü il 
dekabrın 28-də Ağdam rayonunun Güllücə-Salahlı 
kəndləri uğrunda gedən döyüşlərdə itkin düşüb). 
Əlli dörd  gün erməni mühasirəsində 
 
 17 
 
 
DAĞDAN ENĠġ 
 
Laçından Kəlbəcərə gedən torpaq yol uzaq və na-
rahat olduğundan Oğuldərədən çıxdığımız gün 
Murovdağı aşa bilmədik. Gecə Kəlbəcərin Qamışlı 
körpüsünün yanında qaldıq. Qamışlıdan Murova mayın 
15-i səhər tezdən yola düşdük. Murovu aşmaq heç də 
asan deyildi. Bu dağ Azərbaycanın ən uca, başı 
buludlara çatan və hər zaman qarla örtülü, yük-
səkliyindən baxanda ətəyi görünməyən əzəmətli dağla-
rından biridir. Dibi görünməyən uçurumlar adamı va-
himələndirirdi.  
Belə bir yolla yük maşınında qocaları, uşaqları apar-
mağa məcbur olmuşduq. Dağın sinəsi, çayın qırağı ilə 
uzanan yolun sağı və solu meşəlikdir. Maşın yolun sol 
tərəfi ilə axıb Tərtər çayına qovuşan kiçik çayın sahiliy-
lə atıla-düşə Murova doğru irəliləyirdi. Burada Kəlbəcə-
rin Yanşaq kəndi yerləşir. Yeni çəkilmiş Kəlbəcər–Xan-
lar–Gəncə yolunun üstündədir. Yanşaq Kəlbəcərin Mu-
rovun ətəyində olan axırıncı kəndidir.  
Kəndi keçib dağa qalxdıq. Bu yolla birinci dəfə idi 
gedirdik. Ermənilər Kəlbəcərin Ağdərədən keçən yolu-
nu bağlayanda Kəlbəcər–Xanlar yolu çəkilməmişdi. 
Kəlbəcər–Ağdərə yolunda ermənilər xeyli azərbaycanlı 
öldürmüşdülər. Camaat Kəlbəcərə çox uzaq yolla, Tər-
tər–Ağdam–Ağcabədi–Beyləqan–Füzuli–Cəbrayıl– Qu-
badlı–Laçın yoluyla dolanıb çatırdı. Əhali bu uzaq və 
Əli Əliyev 
 
 18 
əzablı yolu keçməyə məcbur edilmişdi. Tərtərdən Kəl-
bəcərə  iki-üç saatlıq yoldur, amma Ağdərə yolu bağlan-
dığından iyirmi saatdan artıq maşın sürmək lazım idi. 
Sonra Kəlbəcər–Xanlar yolunu çəkdilər. Yaxşı ki çəkdi-
lər, yoxsa 1992-1993-cü illərdə Laçın və Kəlbəcər tam 
mühasirədə qalar, ermənilər əhalini qırardılar.   
Mayın ortaları olsa da, Murovda yolun qıraqlarında 
qar maşından qat-qat hündür idi. Buldozerlər qarı kürü-
yüb təmizləyəndə maşınlar saatlarla dayanmalı olurdu, 
yolda əvvəli-sonu görünməyən tıxac yaranmışdı. Qar 
uçqunu adamı daha çox qorxudurdu. Yolla tez getmək 
mümkün deyildi. Qorxa-qorxa, addım-addım gedirdik. 
Əslində getmirdik, sürünürdük. Hər tərəf qar və buz 
dağları, dibi görünməyən uçurumlar... Külək əsir, soyuq 
adamı qılınc kimi kəsirdi. İki gündü ac-susuz yol gələn 
uşaqlar çörək, su istəyir, ağlayırdılar, qadınların naləsi 
ərşə qalxmışdı. Yolda saatlarla gözləmək adamın əsəb-
lərini tarıma çəkirdi, Murovu aşmaq mümkün olmurdu. 
Dağı aşmaq üçün gözlədiyimiz vaxt güclü külək əsməyə  
və qar yağmağa başladı. Bundan sonra vəziyyət daha da 
ağırlaşdı. Burada yaranan durum insanı dəhşətə gətirir-
di.   
Dağı qəlbimiz dağlana-dağlana, hər dəqiqəsi Murov-
dağ boyda əzabla aşdıq.  
 
*** 
Murovun Xanlar rayonu tərəfində, dağın ortasında 
“Yol evi” adlanan kiçik bir tikili vardı. Bu kiçik, 
birmərtəbəli, yöndəmsiz bina dağın sinəsi ilə yol açan 
Əlli dörd  gün erməni mühasirəsində 
 
 19 
fəhlələr üçün tikilmişdi. Nə qədər ağır olsa da, yenə də 
qəlbimizdə, özümüzdə bir daxili qüvvə duyurduq. Elə 
bilirdik ki, bu əzab-əziyyətə tezliklə son qoyulacaq, hər 
şey öz yoluna düşəcək, ev-eşiyimizə qayıdacağıq, beş-
on günlük əzaba dözməliyik. Bilmirdik ki, fəlakət indi 
başlayır. 
Murovdağın Xanlar–Gəncə üzündə yolun buzu 
şüşəyə bənzəyirdi – bəyaz və ləkəsiz, hamar. Maşının 
qəzaya düşməsindən qorxurduq. Təkər yeri tutmurdu. 
Sürücünün təkərə doladığı zəncirin hesabına yavaş-
yavaş, addım-addım irəliləyirdik. Piyada yeriyə bilən 
adamları maşından düşürdük. Maşın qabaqda, adamlar 
isə ehtiyatla maşının arxasınca gedirdi. Sürücünün kiçik 
bir ehtiyatsızlığı faciə ilə nəticələnə bilərdi.  
Bütün günü belə əziyyətlə getdik. Qarlı dağlar ar-
xada, başımızın üstündəki buludların arasında qalmışdı. 
Dağın ətəyinə, rahat yola sağ-salamat çatdığımıza şükür 
edirdik. Dağın ətəyindən Xanlara, Gəncəyə tərəf uzanan 
yol əyri-üyrü olsa da, rahat və qorxusuz, qarı-buzu 
olmayan yer idi. Hava da dağın başındakı havadan 
fərqli, xoş idi. Toğana kəndini keçdik. Hacıkəndə yaxın 
yolun qırağındakı yeməkxanaya çatdıq. Hamı ac-susuz 
və yorğun idi. Bir qədər çay içdik, çörək yeyib toxtadıq, 
gözümüzə işıq gəldi.  
 
*** 
Murovdağ geridə qalmışdı. Kim haranı istəyirdisə, 
sürücü maşını həmin ünvana sürürdü. Ona çox pul 
vermişdik. Aramıza ayrılıq düşdü. Uşaqlar bir-birindən 
Əli Əliyev 
 
 20 
ayrılanda ağlaşırdılar. Böyüklər isə onları sakitləşdirmə-
yə və tezliklə bir yerdə olacaqlarına inandırmağa çalışır-
dılar. Arif Zülfüqarov uşaqlarını Bərdənin Qılıclar 
(Mollalar) kəndinə, Məhəmməd İlyasov Ağdam rayonu-
nun Çullu kəndinə, mən isə Tərtər rayonunun Hüsənli 
kəndinə, qayınlarım Hüseynlə Həsənin evinə apardım.  
Uşaqları Hüsənlidə qoyub Oğuldərəyə qayıtdım.  
Ailəmizdən anam Rəhimə, həyat yoldaşım Zeynəb 
və oğlum İmdad kənddə qalmışdılar. Mən bir neçə 
gündən sonra kəndə qayıdanda anamı və İmdadı nə 
yolda, nə də evdə tapdım. Ermənilər ailəmi dörd hissəyə 
bölmüş, pərən-pərən salmışdılar. İmdadı bibim oğlu 
Sərdar İbrahimov aparmışdı. Maşında S.İbrahimovdan 
başqa onun həyat yoldaşı Rahilə İbrahimova, bibimin 
digər oğlu Məhəmməd İbrahimovun həyat yoldaşı Səfa 
Paşayeva olub. 12 yaşlı İmdadı Oğuldərədən Bərdənin 
Ağalı kəndinə qədər yük maşınının kabinəsində, 
dizlərinin üstündə gətirmişdilər. Orada bir necə gün 
qalandan sonra Hüsənli kəndinə, bacı-qardaşlarının 
yanına aparmışdılar. Anamı və həyat yoldaşımı isə 
Kəlbəcərin Tirkeşəvənd kəndində tapdım.  
Gəncədən Kəlbəcərə getmək üçün maşın tapmaq 
müşkülə çevrilmışdi. Yolda əmim oğlu İlyasla 
qarşılaşdım. Murovu gecə aşdıq. Sürücü bizi Kəlbəcərin 
Qamışlı kəndinə çatdırdı. Qamışlıdan Kəlbəcər–Ağdərə 
yoluna kimi piyada getdik. Yolun kənarında köhnə bir 
maşın dayanmışdı. Maşında gecələdik. Səhər açıldı. 
Evdə qalan əşyaları aparmaq üçün maşın axtarmağa 
başladım. Qamışlı kəndində və Kəlbəcər–Ağdərə yolu-
Əlli dörd  gün erməni mühasirəsində 
 
 21 
nun qırağında səhərdən-axşamadək gah o maşının, gah 
bu maşının dalınca qaçdım. Nə mən, nə də qonşularım 
ev əşyalarından nəsə çıxara bilmişdik. Maşın tapmamış 
getmək istəmirdim. Maşınsız getməyin bir mənası yox 
idi.  
Maşın da yağlı əppək olub göyə çəkilmişdi. Yolda 
kəndimizdən Nazimin maşınını gördüm. Nazim dedi ki, 
kəndə gecə gedərsən, erməni silahlı dəstələri kəndləri 
işğal edib, Oğuldərəyə yaxınlaşıblar. Onunla Gəncəyə 
qayıtmaq qərarına gəldim. Maşın yüklü idi. Yük 
kuzovdan xeyli yuxarıda dururdu, iplə möhkəm çəkilib 
bağlanmışdı. Ayrı əlacım qalmadı, yükün üstünə çıx-
dım, üzüquylu uzandım. İpdən möhkəm tutdum. Xeyli 
yol getdik. Üşüdüm və yoruldum. Fikirləşdim ki, gedə 
bilməyəcəyəm, bundan başqa, yıxılıb ölə də bilərdim. 
Murovu aşandan sonra yol başıaşağı gedir. Onda yükün 
üstündə dayanmaq qəti mümkün olmayacaqdı.  
Maşını saxlatdım və düşdüm. Kəlbəcərin Qamışlı 
kəndinə qayıtdım. Bu kənddən bir sürücü söz vermişdi 
ki, mənimlə gedə bilər. Axşama qədər onu gözlədim. 
Maşın sınmışdı, sürücü onu düzəldirdi. Axşam maşın 
düzəldi. Lakin sürücü fikrini dəyişdi, dedi ki, getmirəm. 
Xeyli danışdıq, axırda razılaşdıq.  
Tirkeşəvəndin ətrafında mal-heyvan gətirən adam-
larla rastlaşdıq. Kəlbəcərin Tunel adlanan ərazisində, 
Tirkeşəvənd–Başlıbel yolunun kənarı boyu, yolla para-
lel axan çayın o tay-bu tayında köçlər düşmüşdü. Gecə 
idi. Yanan ocağın işığında mal-qoyun və ətrafdakı in-
sanlar görünürdü. Soraq edə-edə qonşuları və onlarla 
Əli Əliyev 
 
 22 
mal-qoyun gətirən həyat yoldaşım Zeynəbi tapdım. Zey-
nəb, Arif, Fatma, Mötəbər, Güləbətin, Təvəkkül, Ağaşi-
rin, Məmmədalı, Cənnət maşına mindilər. Onlar da 
kənddən ev əşyalarını gətirməyə gedirdilər. Kəndə yol-
landıq. Sarıyoxuşu aşanda Lolabağırlı kəndinin güne-
yində yolda bir maşın durmuşdu. Bizim sürücü istədi ki, 
onun yanından keçsin. Faraların işığında sürücü elə bildi 
ki, yol yaxşıdır. Maşın uçuruma düşdü. Maşındakıların 
qışqırtısı göyə qalxdı. Maşın bir qədər silkələndi, lakin 
uçurumdan çıxdı. Təhlükədən sağ qurtulduq. Əvvəllər 
bu dağlardan baxanda kəndlərdən işıq gəlirdi. Yollarda 
maşınların ardı-arası kəsilmirdi. İndi dağlar sanki yas 
içindəydi, hər yerdə səssizlik hökm sürürdü.  
 
*** 
Oğuldərəyə girdik. Gecə maşını yükləməyə başla-
dıq. Onu da deyim ki, qonşular bu maşınla ev əşyaların-
dan nə gətirə bildilərsə, o oldu, hər şey düşmənə qaldı. 
Çöldə, köçkünlükdə insanların bir yorğanı da yox idi ki, 
üstünə örtsün. Gecə maşını yüklədik, qorxa-qorxa gecə 
ikən kənddən çıxdıq. Gənc vaxtlarımdan qələmə aldı-
ğım hekayə, povest və xatirələrim qaldı. Həyatımın bir 
hissəsi idi. Ev-eşiyimdən, var-dövlətimdən çox o kitab-
dəftər məni yandırır, hər zaman mənəvi əzab verir. Ma-
şınla Tirkeşəvənd kəndinə gəldik. Anam Rəhimə bacım 
Sədaqətin köçü ilə bir qədər əvvəl bu kəndə gəlmişdi. 
Burada anamı da maşına mindirdim. Murova tərəf üz 
tutduq. Qar yağırdı. Yolda addım atmağa imkan yox idi.  
Əlli dörd  gün erməni mühasirəsində 
 
 23 
Maşınlar bir-birinə söykənmişdi. Nə irəli, nə geri 
tərpənmək mümkün idi, yenə tıxac yaranmışdı. Biz 
həmin axşam yenə də Murovun ətəyində qarın-palçığın 
içində qaldıq. Növbəti gün Murovdağa doğru hərəkət 
etdik. Yol bağlandığından maşınlar gedə bilmirdi. Bun-
dan xəbər tutan Kəlbəcər polisinin silahlı dəstəsi həmin 
əraziyə gəldi. Hərəkətə mane olan maşınları kənara çək-
dilər. Yol açıldı, hərəkət hər iki istiqamətdə bərpa olun-
du. Murovu bir günə aşdıq. Neçə günün yorğunu və yu-
xusuzu idik. Yolda çay içdik, çörək yedik. Maşın dağla-
rın enişli-yoxuşlu, çala-çuxur yolundan asfalta çıxdı. 
Yorğun və yuxusuz olduğumuzdan maşın asfaltla get-
dikcə elə bil adama layla çalırdı. Göz qapaqları öz-özü-
nə enir, adamı yuxu aparırdı.  
Asfaltla xeyli getdik. Ağdam–Bərdə dəmir yolunu 
keçirdik. Bir də gözümü açdım ki, maşının qabaq tə-
kərləri dəmir relslərin üstündədir, sol tərəfdən də qatar 
parovozu gəlir və bizim maşına çatır. Özümdən asılı ol-
mayaraq qışqırdım: “Ayə, bizi qırdın, evin yıxılsın, ney-
ləyirsən, bizi qırdın!” Mənim həyəcanlı və uca səsimdən 
sürücü dik atıldı. Maşın atıldı-düşdü və dəmir yolunu 
keçdi. Sürücü maşını saxladı, su verdik, əl-üzünü yudu, 
özünə gəldi. Anamı və gətirdiyim yükü də Hüsənli 
kəndində qoydum və geri qayıtdım.  
 
*** 
Bu mənim bir həftədə Hüsənlidən Oğuldərəyə 
üçüncü qayıdışım idi. Dördüncü dəfə qarlı Murovu 
aşaraq piyada mal-heyvanı gətirən ailə üzvlərimə və 
Əli Əliyev 
 
 24 
kənd sakinlərinə köməyə getməli idim. Hüsənlidən 
Gəncəyə gəldim.  
Gəncədən Murovun ətəyinə qədər getmək üçün 
çətinliklə maşın tapdım. Çörəyin qıt vaxtları idi, 
tapılmırdı, baha qiymətə çörək aldım. Murovdağın 
sinəsi ilə uzanan əyri yolla dağın ətəyindən başına 
doğru, sonu görünməyən yoxuşu piyada qalxırdım. 
Tələsirdim, həm də kənddə qalan adamlardan nigaran 
olduğumdan oturub dincəlmək ağlıma gəlmirdi. Bir 
addım tez getməyi qənimət bilirdim.  
Belimdə də ağır çörək şələm vardı. Qabağıma çıxan 
adamın ac olduğunu hiss edəndə çörək verirdim, bəzən 
eləsi olurdu özü istəyirdi. Mən də dar gündə etdiyim bu 
xeyirxahlıqdan fərəh hissi keçirə-keçirə şələmi yerə 
qoyur, çoxlu adama çörəyi bütöv, tək adama isə əl 
boyda paylayırdım. Atalar “Bir tikə dağ aşırar” deyib. 
Kim yeyibsə, halal xoşu olsun! Mənə elə gəlir ki, 
qardaşımın, ana-bacımın və özümün verdiyim çörək 
tikəsinin savabı məni qorudu və qurtardı. Rəhmətlik 
anam ac qarını doyurmağı dünyanın ən şərəfli və savab 
işi sayırdı.  
Murovun ətəyində əmim Yaqub İlyasovla bibim 
oğlanları Əjdər, Məhəmməd, Sərdar və Əli ilə qarşılaş-
dım.  
Gecə orada qalıb səhər yola düşdük. Mən Kəlbəcərə, 
onlar isə Xanlar tərəfə. Qamışlı kəndində mal-qaranı 
gətirənlərlə görüşdüm. Bir neçə günə Murovun Xanlar 
tərəfinə aşdıq. Dağın ətəyində yolun kənarında 
köçümüzü düşürdük. Bir çox adam ayrıldı, müxtəlif 
Əlli dörd  gün erməni mühasirəsində 
 
 25 
rayonlara getdilər. Qalan da çox oldu. Dadaş əmi, 
Mötəbər, Arif, İlyas, Eldar, Vidadi. Biz qalanlar 
fikirləşirdik ki, tezliklə öz kəndimizə qayıdacağıq. Ona 
görə uzağa getmək istəmirdik. Ailələrimizin qalan 
üzvlərini də apardığımız rayonlardan bura gətirdik.  
Murovdağda bir yerdə qalmaqla taleyin bu ağır 
yükünü yüngülləşdirəcəyimizi düşünürdük. Pərakəndə, 
ayrı halda yaşamaq istəmirdik. İstəyirdik ki, harada 
olsaq, bir yerdə məskunlaşaq. Belə bir vəziyyətdə 
xeyirdə-şərdə də bir yerdə olaq, bir-birimizə dayaq 
duraq ki, didərginlik dərdi bizə üstün gəlməsin. 
Qaçqınlığın faciə olduğunu bilirdik. Biz də faciəyə 
üstün, qalib gəlmək istəyirdik. Amma hələ bilmirdik ki, 
daha ağır fəlakətlə bundan sonra üzləşəcəyik.  
Əli Əliyev 
 
 26 
 
 
 
SONUNCU NOVRUZ 
 
Yayı Murovda keçirdik. Burada Laçının digər kənd-
lərindən də onlarca ailə məskunlaşmışdı. Dağın təmiz 
havasından udub, soyuq suyundan içdik. Özümüzü 
ovundurduq, guya heç nə baş verməyib. Alaçığımız yola 
yaxın idi. Yoldan keçən tanış adamlar dayanır, hal-əhval 
tuturduq. Rəhmətə gedəni kəndə aparıb torpağa 
tapşırırdıq. Məskunlaşdığımız yer Laçına yaxın idi. Elə 
bilirdik Laçın işğaldan azad ediləcək, biz də ev-
eşiyimizə qayıdacağıq.  
1992-ci ilin yayında Azərbaycan Ordusu cəbhədə 
uğurlu hərbi əməliyyatlar keçirdi, Ağdərənin böyük his-
səsini, Laçının bir necə kəndini, o cümlədən Oğuldərəni 
erməni işğalından azad etdi. Laçının işğaldan azad olu-
nan kəndləri bunlardır:  
Oğuldərə, Zağaltı, Qorçu, Lolobağırlı, Qarabəyli, 
Korcabulaq, Ərikli, Qurdqaçı, Dambulaq, Kaha, Mun-
cuqlu, Hətəmlər, Daşlı, Vəlibəyli, Narıclar, Şəlvə, İman-
lar, Hacıxanlı, Budaqdərə, Qovuşuq, Piçənis, Ağcayazı, 
Hacısamlı, Bülövlük, Qaraçanlı, Seyidlər, Pircahan, Al-
qulu, Qoşasu, Ələkçi, Nağdalı, Şamkənd, Bozdağan, 
Aşağı Çorman, Yuxarı Çorman, Fərraş, Norəddin, Ar-
duşlu, Kalafalıq, Bozgüney, Vağazin, Ərdəşəvi, Təzə-
kənd, Qozlu, Fingə, Haqnəzər, İpək, Ayıbazarı, Bülün-
düz, Tiğik 1, Tiğik 2, Xırmanlar, Qarıkaha, Zerti, Alxas-
Əlli dörd  gün erməni mühasirəsində 
 
 27 
lı, Seyidlər, Mişni, Hoçaz, Mayis, Sonasar, Soyuqbulaq, 
Qızılca, Mollalar, Sus və Avazlar.  
Yayda bir neçə ailə – Kamal Abdulkərimov, Kərəm 
Abdulkərimov, Möylan Rəsulov, Musa Rəsulov, Yusif 
İsgəndərov, Cəlal İsgəndərov, Rasim Məcnunov, Cab-
bar Cabbarov Oğuldərəyə qayıtmışdılar.  
Müxtəlif yerlərdə məskunlaşmış oğuldərəlilər tez-tez 
kəndə baş çəkirdilər. 1992-ci ilin avqust ayında 
Murovda olan əhali yavaş-yavaş köçürdü. Həmin 
dövrdə oğlum İmdadla kəndə getmişdim. Murovdan 
Oğuldərəyə gedənə qədər bir necə maşın dəyişdik. 
Kəlbəcərin Tirkeşəvənd kəndində hərbi maşına mindik. 
“Zil-131” markalı maşının kabinəsində hərbçilər 
oturmuşdu, kuzova qalxdıq. İmdad yola bələd deyildi, 
tez-tez Oğuldərəyə nə qədər qaldığını, nə vaxt 
çatacağımızı soruşurdu, kəndə getdiyinə görə sevincinin 
həddi-hüdudu yox idi. Maşında hərbçilər musiqiyə 
qulaq asırdılar, maqnitofonda aşıqların ifasında “Baş 
Sarıtel” səsləndirilirdi. İmdad indi də deyir ki, harada 
“Baş Sarıtel” musiqisini eşidirəm, tüklərim biz-biz olur, 
çiskinli, dumanlı, narın yağışlı bir gündə hərbi “Zil-
131” maşının kuzovunda doğma Oğuldərəyə qayıtdığı-
mız gün gözlərimin önündə canlanır.  
Axşama yaxın Qorçu kəndinə çatdıq. Qorçu Oğuldə-
rə ilə qonşu kənddir. Maşın Laçın cəbhəsinə gedirdi. 
Qorçuda maşından düşdük. Qaranlıq idi. İmdada dedim 
ki, burada qohumların birinin evində gecələyək, səhər 
tezdən Oğuldərəyə gedərik. İmdad etiraz etdi. Oğuldərə 
ilə Qorçu qonşu kəndlər olsa da, arasında bir xeyli 
Əli Əliyev 
 
 28 
məsafə var. Yağış yağmışdı, gecə və yol palçıq ol-
duğundan piyada getmək çətin idi. Laçın Rayon Polis 
Şöbəsinin qərargahı Qorçuda yerləşirdi. Gecə qərargaha 
getdim, Oğuldərəyə getmək üçün maşın istədim, vermə-
dilər. Gecəni Qorçuda qohumların evində qalası olduq.  
Səhər açılanda gördüyümüz mənzərə bizi dəhşətə 
gətirdi. Qorçu altı kəndin mərkəzi hesab olunurdu. 
Vaxtilə natamam orta və tam orta məktəb, kənd soveti, 
kolxoz idarəsi, xəstəxana ancaq bu kənddə yerləşirdi. 
Hamının yolu bu kənddən düşürdü. Ona görə də 
Qorçuya hamı doğma evi kimi baxırdı.  
Namlı və Qorçu çaylarının arasında yerləşir bu kənd. 
Qorçu çayının kəndlə üzbəüz sahilində meşə zolağı uza-
nır. Aşağı tərəfdə də nəhəng ağacları, dadlı meyvələri 
olan meşəlikdir. Bu meşənin qırmızı palıdı dünyada 
məşhurdur. Babamın anası, atamın anası, anamın anası 
bu kənddəndir. 
Babamın qardaşı, Qori Müəllimlər Seminariyasının 
məzunu, görkəmli maarifçi, 1937-ci ilin qanlı sovet rep-
ressiyasının günahsız qurbanı olmuş Müseyib İlyasovun 
tikdirdiyi, özümün oxuduğum, sonra isə müəllim işlə-
diyim Qorçu məktəbinə baş çəkdim. Məktəbin özünü 
yox, külünü gördüm. Adamların yanmış məktəbə baxıb 
necə göz yaşı axıtdığının şahidi oldum. Adam yanıb 
tökülürdü.  
Növbəti gün Oğuldərəyə getdik, üç aylıq ayrılığa, 
doğma ev, torpaq həsrətinə son qoyuldu. İmdadla bir ne-
çə gün kənddə qaldıq, evimizdə özümüzə yer hazırladıq, 
orada gecələdik, rahat nəfəs aldıq, ruhumuz dincəldi. 
Əlli dörd  gün erməni mühasirəsində 
 
 29 
Kənd yüzillərlə insan ayağı dəyməyən xarabalığı xatır-
ladırdı. Yanmış evlər, sahibsiz itlər, biçilməmiş biçə-
nəklər, insan olmayan kənd... Təbiət göz oxşayırdı, hər 
tərəf yaşıllıq idi. Adam doğma yurdundan, evindən ay-
rılıb soyuq, yağışlı Murovdakı çadıra qayıtmaq istə-
mirdi. Amma buna məcbur idik. Ailə müvəqqəti evimiz, 
Murovda idi.  
 
*** 
1992-ci ilin sentyabr ayının sonunadək Murovdağın 
ətəyində alaçıqda yaşadıq. Murovun ətəyində 
məskunlaşan insanlar arasında köçmək məsələsində 
böyük mübahisə yaranmışdı. Bir qrup Oğuldərəyə, 
digəri isə Azərbaycanın başqa rayonlarına köçməyi 
təklif edirdi. Hara köçmək məsələsində mübahisələr 
həftələrlə davam edirdi. Doğma yurdundan didərgin 
düşən, taleyinə köçkünlük yazılan bu insanlar üçün bir-
birindən ayrılmaq çətin idi. Ona görə də eyni yerdə məs-
kunlaşmaq üçün hamını qane edəcək variant axtarılır, 
ortaq məxrəcə gəlinməyə çalışılırdı.  
Kənd ağsaqqalı Dadaş İbrahimov sanki bizi gözlə-
yən təhlükəni əvvəlcədən hiss etmişdi. O, Oğuldərəyə 
qayıtmağın qəti əleyhinə çıxır, təkidlə Azərbaycanın 
başqa rayonlarından birinə köçməyi təklif edirdi: “Oğul-
dərəyə qayıtmayın, Aran rayonlarından birinə köçün, 
dolanışıqdan, yaşlı insanların qürbətdə öləcəyindən 
narahat olmayın. Əgər mən dünyamı dəyişsəm, heç qə-
biristanlığa aparmayın, harada məskunlaşsanız, məni 
orada, heyvan ayağı dəyməyən bir yerdə dəfn edərsiz. 
Əli Əliyev 
 
 30 
Amma Oğuldərəyə qayıtmayın, düşmən kəndin yaxınlı-
ğında dayanıb, bizi qıracaq, xocalılıların yaşadıqları fa-
ciə bizim də başımıza gələcək”.  Lakin övladları bu-
nunla razılaşmır, deyirdilər ki, bu qədər köçkünün oldu-
ğu bir dövrdə başqa rayonlarda ailəni, mal-qaranı saxla-
maq mümkün olmayacaq.  
Mən əvvəlcə kəndə qayıtmağı planlaşdırırdım. Lakin 
sonradan bundan çəkindim. Həmin dövrdə Azərbayca-
nın nəzarətində olan Ağdərəyə, ya da Tərtər və Biləsu-
var rayonlarından birinə köçmək fikrindəydim. Heç kim 
mənimlə köçmək istəmirdi. Eyni zamanda birlikdə 
hansısa rayona köçmək təklifimi də qəbul etmirdilər. 
Oğuldərəyə köçən bir-birinə arxalanırdı. Bəlkə bir nəfər 
“getmirəm” desəydi, iş pozular, kəndə köçən olmazdı. 
Murovda isə havalar getdikcə soyuyurdu. Bir dəfə qar 
yağdı, çox əziyyət və qorxu çəkdik. Güclü qar insanlara 
və mal-qoyuna ciddi ziyan vurardı. Amma qar tez kəsdi.  
Köçməyə maşın axtarırdıq. Bir neçə dəfə Xanlar 
rayonuna getdik, maşın tapmayıb əliboş qayıtdıq. Bir 
gün maşın tapdım, gecə sürücünün evində qaldım. 
Növbəti gün maşınla məskunlaşdığımız əraziyə gəldim. 
Gördüm ki, mən gələnə qədər maşın tapıb köçüblər. 
Oğuldərəyə köçdüklərini daşın arasına qoyduqları 
kağızdan oxudum. Kağıza “Maşın tapıb kəndə köçdük” 
yazılmışdı.  
Xanlar rayonuna qayıtdım, yenə gecə sürücünün 
evində qaldım. Səhər tezdən Ağdərə yolu ilə gəldim. 
Zülfüqarlı kəndinin yaxınlığında İstisu adlanan yerdə 
mal-qoyun aparanlara çatdım. Öyrəndim ki, mən maşın 
Əlli dörd  gün erməni mühasirəsində 
 
 31 
tapıb özümü yetirənə qədər oğuldərəli Həsən Salahov 
gəlib, onun maşını ilə köçü yığıblar. Gecə İstisuyun 
yaxınlığındakı düzənlikdə qaldıq. Sabahı gün Sarıyoxu-
şu aşaraq Oğuldərəyə çatdıq. Elə bilirdik  dünyada biz-
dən xoşbəxt adam yoxdur.  
Bizdən sonra Şəki və Qaxda qaçqın kimi məskunlaş-
mış bir neçə ailə də kəndə qayıtdı. Ailəsi ilə birlikdə kö-
çüb Oğuldərəyə qayıdanlar bunlar idi: 
Əliyev Əli 
Zülfüqarov Arif 
İbrahimov Dadaş 
İbrahimov Mötəbər 
İbrahimov Təvəkkül 
İbrahimov Xasay 
İbrahimov Temir 
İlyasov Əşrəf 
Salahov Tofiq. 
Laçın Rayon İcra Hakimiyyətinin başçısı Azər 
Məmmədov, Ali Sovetin deputatı Səlim Səlimov, məsul 
şəxs Qəzənfər Hüseynov, hərbi komendant Hüseynalı 
Həsənov Oğuldərəyə gəldilər, ev-eşiyinə qayıdanlara 
baş çəkdilər, gözaydınlığı verdilər.  
Ermənilər Oğuldərəni işğal edəndə onlarca evlə 
birlikdə kənd məktəbini də yandırmışdılar.  
İndi isə kənddə xeyli şagird vardı, uşaqlar təhsildən 
kənarda qala bilməzdilər. Məktəb təşkil etmək 
istəyirdim. Oğuldərə məktəbini ermənilər yandırmışdı. 
Oğuldərəyə gələn rayon rəhbərliyinə fikrimi dedim, 
Əli Əliyev 
 
 32 
böyük razılıqla qarşıladılar. İşə başladım. Gəncəyə 
gəldim. Təhsil şöbəsindən plan və proqram apardım.  
Boş qalan qonşu kəndlərin məktəblərindən parta, 
stol, stul, yazı lövhəsi, jurnal gətirmək lazım idi. 
Soraqlaşıb öyrəndik ki, Şəlvə məktəbinin bir hissəsini 
ermənilər yandırıb, qalanı durur. Məcid Abdulkərimo-
vun maşınında mən, oğlum Babək, Kamal Abdulkəri-
mov,  Mötəbər İbrahimov, Sərdar Məcnunov, Rauf Ağa-
larov, Ağaşirin İbrahimov Şəlvə kəndinə getdik. Şəlvə 
yaşıl meşənin ortasında yerləşən böyük kənddi. Biz 
tərəflərdə bu kənd dadlı meyvələri, xüsusən alması ilə 
məşhurdu. Yaşıllığa qərq olmuş kənddə bütün evlərin 
həyətində böyük meyvə bağları vardı. Erməni işğalına 
məruz qalan başqa kəndlər kimi, Şəlvədəki mənzərə də 
adamı dəhşətə gətirir, ürəyini göynədirdi. Böyük kənddə 
bir nəfər də qalmamışdı, yanmış evlər, sahibsiz itlər, 
meyvəsi dərilməmiş bağlar erməni təcavüzünün dəh-
şətini ortaya qoyurdu.   
Parta, yazı lövhəsi, stol-stulu məktəbin həyətinə yı-
ğıb maşına yükləmək istəyirdik ki, birdən kəndin başqa 
yerindən maşın səsi gəldi. Qorxduq ki, ermənilərdir. Qa-
çıb gizləndik. Bir neçə nəfərdə silah vardı. Onlar silah-
larını hazırladılar. Maşın işğal altında olan Laçın tərəf-
dən yox, çayın yuxarı tərəfindən, xaraba qalmış Hacı-
xanlı və Qovuşuq kəndləri tərəfdən gəldi. Bu kəndlər 
bir-birinə yaxındır. Bir yük maşını idi, kuzovunda 
adamlar. Ehtiyatla maşından düşdülər və silahlarını 
hazırladılar. 
Əlli dörd  gün erməni mühasirəsində 
 
 33 
Demə, başqa rayonlarda məskunlaşmış Şəlvə ca-
maatı imiş, doğma kəndi, torpağı ziyarət etməyə, evlə-
rinə baş çəkməyə gəlmişdilər. Bərk narazılıq etdilər. 
Şəlvə kənd icra nümayəndəsi Rafiq müəllimlə aramızda 
söz atışması getdi: 
– Niyə dağıdırsız? 
– Dağıtmırıq, bizim məktəb yanıb, aparırıq məktəbi 
təşkil edək. 
– Bəs bizimki uşaq deyil? Qaytarın yığın yerinə. 
– Axı burda bir uşaq da yoxdu…  
– Bir-iki aya hamı qayıdır. 
– Qış gəlir. Adamların indi geri qayıtması mümkün 
deyil. Məktəb bağlananda gətirib yerinə qoyarıq.  
Mən təkidlə icazə istəyir, həyətə yığdığımız məktəb 
əşyalarını maşına yükləmək, aparmaq istəyirdim. Rafiq 
müəllim isə dediyindən dönmürdü. Axırda dilimdən ilti-
zam aldı və bir neçə əşyanı istədiyi vaxt geri qaytarmaq 
şərti ilə verdi. Nə qədər çalışdım ki, yazı taxtasının iki-
sini də alım, vermədi. Bir neçə sinfə bir yazı taxtası gə-
tirdik. Beləliklə, Oğuldərə məktəbi düşmən gülləsi altın-
da fəaliyyət göstərməyə başladı. Kəndə qayıtmayan 
müəllimləri də əvəz edirdik.  
 
*** 
Laçın qaçqın düşənədək Oğuldərə məktəbinin böyük 
müəllim kollektivi var idi – Qasımov Rüstəm,  Məcnu-
nov Möhsün, Bəşirov Abbasəli, İbrahimov Xasay, Mir-
zəyev Əkbər, Salahov Müzəffər, Salahov Tofiq, Məc-
nunov Camal, Məcnunov Cəfər, Ağakişiyev Ağakişi, 
Əli Əliyev 
 
 34 
Məcnunov Barat, Ağayev Baxşeyiş, Məmmədov Mü-
zəffər, Məmmədov Məzahir, İbrahimov Məhəmməd, 
Paşayeva Səfa, Ağalarov Yavər, İbrahimova Teyfə, Şiri-
nova Xədicə, Məcnunov Vəli, bir də mən.  
Məktəbi babamın qardaşı Müseyib İlyasov yaradıb. 
Laçın rayonunda və Oğuldərə kəndində ziyalı nəslin 
yetişməsində çox böyük zəhməti olub o kişinin...  
İkinci dünya müharibəsinə gedən Oğuldərə müəllim-
lərinin əksəriyyəti geri qayıtmamış, döyüşlərdə həlak 
olmuşdu. Onlardan Əmrahov Allahverdi, İbrahimov 
Nemət, Məmmədov Teyyub, Həsənov Aslan, Məcnunov 
Baratın adını çəkmək olar. Əsrin ortasında bu qədər 
təhsilli insanın həlak olması bir kənd üçün böyük itki 
idi. Amma bu böyük itkiyə baxmayaraq, oğuldərəlilər 
təhsildən uzaqlaşmadılar, kənddə yeni müəllim nəsli 
formalaşdı. Həmin müharibəyə Oğuldərədən 50 nəfərə 
yaxın adam gedib, əksəriyyəti qayıtmayıb...  
 
*** 
Kənddə qalan sahibsiz itlərə yazığımız gəlirdi. İtlə-
rin çoxunu ermənilər güllələmişdi. Qalanlarını isə biz, 
kənddəkilər saxlayırdıq. Süleymanın itini Arif saxlayır-
dı. Bir gün Arifin evinin qarşısında dayanmışdıq. Onda 
gördük Süleyman kəndin ortası ilə gəlir. İt də gördü. 
Sahibinin qabağına qaçdı, qabaq ayaqlarını sinəsinə qo-
yub Süleymanı yaladı, zingildədi, zingildədi, zingildədi. 
İtin sahibindən ayrıldığı bir neçə ay idi. Bu mənzərəyə 
baxanlardan heç kim göz yaşını saxlaya bilmədi.  
Əlli dörd  gün erməni mühasirəsində 
 
 35 
Oğuldərə sakini Əşrəf İlyasovun iti onu görəndən bir 
gün sonra ölmüşdü. Əşrəf deyirdi, it məni görəndə o qə-
dər sevinirdi ki, ürəyi partladı.  
Oğuldərədə sakit həyat yaşayırdıq. Qonşu Qorçu 
kəndində Şuşa və Laçının polis şöbələri, Ərikli 
kəndində isə Laçın Rayon İcra Hakimiyyəti yerləşirdi. 
Kənddə yaşayan kişilərin hamısı 811 saylı hərbi hissədə 
qeydiyyatda idi.  
Oğuldərədə yaşadığımız dövrdə döyüşən əsgərlərə 
əlimizdən gələn qayğını göstərməyə çalışırdıq. Elə gün 
olmurdu ki, onların vəziyyətindən xəbər tutmayaq. Doq-
quz yaşlı oğlum Babək hər gün onların yanına gedir, əs-
gərlər nəyə ehtiyacları olduğunu ona deyir, biz də 
verirdik, heç nə əsirgəmirdik. Ayrılıqda bacarmayanda 
isə qonşularla birlikdə həll edirdik. Bəzən 50-60 əsgərə 
qulluq etməli olurduq. Sayları çox olanda əsgərləri ev-
lərə bölürdük.  
 
*** 
1993-cü ilin fevralında radio məlumat verdi ki, 
Kəlbəcər–Ağdərə yolunu ermənilər bağlayıb. Bu yol 
əvvəlki illərdə də ermənilərin nəzarətində olmuşdu. 
1992-ci ilin yayında Azərbaycan Ordusu hücum etmiş, 
yolu və onun ətrafında olan kəndləri ermənilərdən azad 
etmişdi. Bunu Kəlbəcərdə bayram kimi qeyd etmişdilər.  
Əmioğlu Ramiz Ağayev Oğuldərə kənd icra 
nümayəndəsinin müavini təyin olunmuşdu və Kəlbəcər–
Ağdərə yolundan keçməklə Oğuldərəyə gəlmişdi. Gecə 
Əli Əliyev 
 
 36 
güclü qar yağmışdı, insanı qılınc kimi kəsən şaxtadan çölə 
çıxmaq olmurdu.  
Gəldiyi gecəni qohumlarının evində qalan Ramizlə 
səhər görüşdük. Bir neçə saatdan sonra Ramiz getmək 
qərarına gəldi. Mənimlə sağollaşıb dedi ki, Əli müəllim, 
salamat qal, Ərikli kəndinə, dayımgilə gedirəm. “Olmaz, 
bəri adla, uşaqlar səni atla aparıb yola salar”, – dedim.  
Bizim aramızda dərə vardı. O, kəndin ortasından, İbra-
him dayımın evinin yanından çağırırdı. Mən isə evimizin 
həyətində durmuşdum. Ramiz cavab verdi ki, at minməli 
gün deyil, soyuqdur.  
Razılaşmadım:  
– Gəl səninlə bir sabahın xeyir edək, sonra gedərsən.  
Ramiz gəldi. Süfrə arxasında olanda Ramizə dedim ki, 
bir də, ya qismət, görüşək, görüşməyək. Bizim həyatımız 
hər an təhlükədədir. Bir yolumuz vardı – Kəlbəcər–
Ağdərə yolu, onu da bağladılar. Ermənilər bizi Xocalıdakı 
kimi qıra bilər. Onda bizi yada salarsan. 
Dediklərim doğru çıxdı. O gün süfrə arxasında bizimlə 
birgə əyləşən Mötəbər və Ağaşirin itkin düşdülər, hələ də 
onların taleyindən bir məlumat yoxdur. Biz əmioğlular bir 
daha bir yerə yığıla bilmədik.  
Axır çərşənbə və Novruz bayramında uşaqlar kəndin 
yiyəsiz evlərini bir-bir gəzir, qapılarda tonqal qalayır, 
qırmızı bağlayırdılar. Elin dağa gəlməsinə darıxırdıq. 
1993-cü ilin Novruz bayramı bizim doğma ev-eşiyimizdə 
keçirdiyimiz sonuncu bayram oldu. Aradan bir həftə 
keçməmiş təzədən qaçqın düşdük. 
Əlli dörd  gün erməni mühasirəsində 
 
 37 
 
 
 
AYRILIQ 
 
1993-cü il martın 31-i. Soyuq və küləkli bir gün idi. 
Görünür, təkcə təbiətlə bağlı deyildi, həm də yaxınlaşan 
düşmən təhlükəsinin gətirdiyi soyuq idi. Oğuldərədən 
bir neçə kilometr aralıdakı cəbhə bölgəsindən həyəcanlı 
xəbərlər gəlirdi. İşğal zamanı elektrik, telefon xətləri də 
sıradan çıxarılmışdı. Azərbaycan Ordusu Laçının bir 
neçə kəndini, o cümlədən Oğuldərəni erməni işğalından 
azad etsə də, Laçının mərkəzi düşmənin nəzarətində 
olduğundan kommunikasiya xətlərini bərpa etmək 
mümkün olmamışdı. Ona görə də ölkədə, cəbhə xəttində 
baş verən hadisələr haqda xəbərləri öyrənmək çox çətin 
idi. Məlumatları yalnız el arasında “əl radioları” 
adlandırılan kiçik radioqəbuledicilərdən almaq mümkün 
olurdu.  
Radio xəbər verirdi ki, Ermənistan silahlı birləş-
mələri Kəlbəcərə hücumları intensivləşdirib, rayon bir 
neçə istiqamətdən düşmən həmləsinə məruz qalıb. Cəb-
hə bölgəsindən aldığımız xəbərlər də narahatlığımızı 
artırırdı. Çünki Kəlbəcərin işğalı bizim erməni mühasi-
rəsinə düşməyimiz demək idi. Düşmənin caynağından 
qurtulmaq üçün uzaq yol qət edib Kəlbəcərdən keç-
məliydik. Ermənilər Kəlbəcəri işğal edənədək oradan çı-
xa bilməsək, bizi ölüm, əsir düşmək təhlükəsi gözlə-
yirdi.  
Əli Əliyev 
 
 38 
Laçından Kəlbəcərə gedən yolun kənarında yerləşən 
Qorçu kəndinin sakinləri deyirdilər ki, bir neçə gündür 
Laçın cəbhəsində yerləşən Azərbaycan qoşun birləşmə-
lərini, texnikanı yerləşdikləri mövqelərdən çıxarıb ge-
cəylə Kəlbəcər istiqamətinə aparırlar. Xəbər bizi narahat 
etdi. Səbəbini öyrənməyə çalışsaq da, bunun bir nəticəsi 
olmadı. Laçın cəbhəsində yerləşdirilmiş ordu hissələrinə 
rəhbərlik edən şəxslərdən yalan cavablar aldıq. Dedilər 
ki, Laçın cəbhəsindən qoşunların çıxarılması ermənilə-
rin Kəlbəcərə hücumu ilə bağlıdır, yuxarıdan Kəlbəcərə 
kömək göndərilməsi haqda göstəriş verilib. 701 saylı 
birqadanın komandiri polkovnik Əzizağa Qənizadə dedi 
ki, narahat olmayın, ermənilər Kəlbəcərə hücum edib, 
cəbhənin həmin istiqamətində kömək lazımdır, bir neçə 
gündən sonra ordu geri – Laçın cəbhəsinə qayıdacaq. O 
bizi arxayın etdi ki, Laçın cəbhəsində əsgər çoxdur. 
Ermənilər heç nə edə bilməzlər. Təbii ki, real təhlükə ilə 
üz-üzə olduğumuza görə bu cavablar bizim narahatlığı-
mızı azaltmadı.  
Mart ayının 30-da axşamtərəfi məlumat aldıq ki, 
qonşuluqdakı Qorçu kəndinin sakinləri artıq kəndi tərk 
etməyə başlayıblar. Bu xəbəri eşidən kimi kəndin 
ortasına toplandıq, müzakirə etdik və sabaha qədər 
gözləmək qərarına gəldik. Sabah yenidən Laçın 
cəbhəsinin qərargahının yerləşdiyi Ərikli kəndinə gedib 
vəziyyəti öyrənməyi nəzərdə tuturduq. Gecəni narahat 
yatdıq. Evimizin pəncərəsi kəndə daxil olan yola tərəf 
idi. Yatmamışdan əvvəl uşaqlarıma dedim ki, ermənilər 
gecə hücum etsələr, çölə çıxmayın, evin künclərində 
Əlli dörd  gün erməni mühasirəsində 
 
 39 
gizlənin. Yatağa girəndə paltarlarımı soyunmadım, 
avtomat silahı hazır vəziyyətdə, ehtiyat güllələrlə bir 
yerdə yastığımın altına qoydum. Gecə nə baş verəcəyini 
heç kim bilmirdi.  
Səhər açıldı. Təqvimdəki tarix 31 martı göstərirdi. 
Mal-qoyuna ot, su verib evə qayıtdıq. Səhər yeməyi 
üçün süfrə arxasında oturduq. Həyat yoldaşım 
samovardan çay süzürdü. Amma heç kim bir tikə də 
yemirdi. Oturduğumuz otağın pəncərəsindən kəndə 
daxil olan yol görünürdü. Kəndimizə iki nəfər hərbi 
geyimli şəxs gəldi. Dərhal həyətə çıxdım, uşaqlar da 
ardımca gəldilər. Süfrə açıq, çay stəkanlarda qaldı. 
Kəndə gələnlər Laçın polisinin əməkdaşları idi. Biri 
vaxtilə şagirdim olmuşdu, qorçulu Cəfərin oğlu Zöhrab 
idi. Bizə vəziyyətlə bağlı məlumat vermək üçün 
gəlmişdilər. Vəziyyətin ağır olduğunu bildirdilər:  
– Əli müəllim, vəziyyət çox ağırdır. Laçın cəbhəsin-
dəki bütün qüvvələr mövqelərini tərk eləyib. 
Ermənilərlə üzbəüz postlarda heç kim qalmayıb. Erməni 
hərbi birləşmələri heç bir maneəyə rast gəlmədən bura 
yaxınlaşırlar. Təkcə siz qalmısınız. Təcili kəndi tərk 
eləyin.  
Hərbçilər bunu deyib getdilər. Onlardan fərqli 
olaraq, bizim kəndimizi, doğma evimizi, ata-baba 
yurdumuzu tərk etməyimiz asan iş deyildi. Digər 
tərəfdən isə, piyada getməsi mümkün olmayan qocaları, 
qadınları, uşaqları aparmaq üçün maşın yox idi.  
Kənddə yalnız bir nəfərdə – Abdulkərimov Kamalın 
oğlu Məcidin "QAZ-52" markalı sınıq-salxaq bir 
Əli Əliyev 
 
 40 
avtomobili vardı. Bu avtomobilin texniki imkanları 
qarlı-palçıqlı dağ yolları ilə hərəkət etməyə imkan 
vermirdi. Kəndin ortasında dəhşətli vəziyyət 
yaranmışdı. İnsanlar ağlaşır, nə edəcəklərini bilmirdilər. 
Heç kim də qocaları, arvad-uşağı düşmən caynağına 
vermək fikrində deyildi, onları nəyin bahasına olursa-
olsun xilas etmək lazım idi. Düşmən qarşısında əlacsız 
və köməksiz qalan adamların bir fikri vardı: nəyin 
bahasına olur-olsun hamımız bir yerdə hərəkət 
etməliyik. İstər kənddən çıxmaq olsun, istər qalmaq.  
Arif Zülfüqarovun vəziyyəti daha ağır idi. Anası 
Pəri İbrahimova bir neçə il əvvəl iflic olmuşdu, ağır 
yataq xəstəsi idi. Arif söylədi ki, anasını aparmaq 
imkanı olmasa, heç yerə getmək, Oğuldərəni tərk etmək 
niyyətində deyil, ailəsi, uşaqları ilə birlikdə kənddə 
qalacaq.  
Erməni silahlı birləşmələri artıq bizdən bir qədər 
aralıda olan kəndləri də tutmuşdular, evləri yandırır-
dılar, tüstü göyə qalxırdı. Düşmən heç bir maneəsiz  
olduğumuz əraziyə yaxınlaşsa da, Arif dediyindən dön-
mürdü. Qohum-qardaşı belə vəziyyətdə tək qoyub 
getmək yolverilməz olduğuna görə heç kim bununla 
razılaşmırdı.  
Belə bir ağır vəziyyətdə Kamal oğlunu göndərdi ki, 
qocalar və uşaqların hamısı hazırlaşsın, maşınla gəlir 
onları götürməyə. Bir qədər sonra maşın gəldi və yeriyə 
bilməyən yaşlıları, uşaqları maşına mindirdik. Maşın 
evlərdən bir qədər aralıda dayanmışdı. Arif neçə ildi 
yataq xəstəsi olan anası Pəri xalanı kürəyində maşına 
Əlli dörd  gün erməni mühasirəsində 
 
 41 
gətirdi, yerini rahatladı. Sonradan Pəri xala Murovdağda 
donaraq dünyasını dəyişmişdi. Arif deyir ki, kürəyimdə 
apardığım anamla sonuncu görüşüm olduğunu haradan 
biləydim, bir daha onu görmədim.  
Hələ maşın gəlməmiş mən iki körpə uşağımın – 
Rəhimə və Xıdırın əlindən tutub gözləyirdim. 
Rəhimənin yeddi, Xıdırın beş yaşı vardı. Onlar altdan 
yuxarı üzümə baxır, dodaqlarını büzür, ağlamaq 
istəyirdilər. Amma ağlaya bilmirdilər. Yenə də özümü 
toplayıb onlara ürək-dirək verirdim. Dilə tuturdum: 
"Qorxmayın! Qorxulu heç nə yoxdu. Dostlarınız da, 
yoldaşlarınız, tay-tuşlarınız da burdadı. Siz maşınla 
gedin, mən də dağı aşıb gəlirəm. Gəlib sizə çatacam".  
Maşında oturan Əsli arvad ətrafına narahatlıqla boy-
lanaraq həyat yoldaşı Temir İbrahimovun niyə gəlmədi-
yini soruşdu: “Qoca kişidi. Piyada gələ bilməz. Çağırın 
gəlsin. Nə ağıl eləyir qalır? Sən Allah, saxla! Mayor, 
atanı çağır”.  
Başımız qarışıq idi. Bilmədim ki, çağıran oldu, ya 
olmadı, amma Temir əmi gəlmədi. İkicə gün ondan 
sonra oğlu Ağaşirin, bacısı oğlu Mötəbərlə birlikdə 
Kəlbəcərdə itkin düşdülər.  
Qarı-qocanı və uşağı yığdıq maşına. Maşın yerindən 
tərpənəndə uşaqlı-böyüklü hamının ağlaşma səsi dağları 
lərzəyə salmışdı. Bu, bir ildə ikinci dəfə doğma evindən, 
torpağından didərgin salınan insanların ürək göynədən 
fəryadı idi. Həmin mənzərə onun şahidi olanların yadda-
şından heç vaxt silinməyəcək.  
Əli Əliyev 
 
 42 
İnsanla dolu "QAZ-52" palçığı yara-yara, sürüşə-
sürüşə yola düşdü. Palçığa bata-bata maşının dalınca 
yüyürdüm, “Ağlamayın, ağlamayın” deyib qışqırdım. 
Səsimi eşidən olmadı, maşın gözdən itdi. Evə tərəf 
qayıtdıq. Piyada gedəsi adamları yola salmalı idik. 
Qalan arvad-uşağı, qız-gəlini piyada yola saldıq. Piyada 
gedən arvad-uşaq da ağlaya-ağlaya yola düşdü.  
Hər kəs öz evindən gücü çatanla – təzə paltar, adyal, 
ayaqqabı şəllənmişdi. Bundan başqa, yalnız çörək götü-
rülürdü. Az şey götürmək lazım gəlirdi ki, at yolda 
yorulmasın, tez yerimək mümkün olsun. Bir də ayağı 
tutmayan adam olsa, ata mindirmək lazım gələrdi.  
Oğlum İmdadı yanımda saxladım. Gedənlər kənddən 
uzaqlaşandan sonra dedim ki, qaç, gedən adamlara çat. 
Getmək istəmədi, amma mən razılaşmadım. İmdad da 
yüyürə-yüyürə məndən uzaqlaşdı. Bir neçə nəfər kişi 
kənddə qaldıq ki, ev-eşiyə, mal-qoyuna baxaq. İki nəfəri – 
Ağaşirini və Muxtarı piyada gedən dəstəyə qoşduq ki, 
gedənləri Kəlbəcərin Tirkeşəvənd kəndinə qədər yola 
salıb bizə bir dəqiq xəbər gətirsinlər, görək Kəlbəcərin 
işğal olunması şayiədir, yoxsa gerçək, əhali qaçır, çıxır, 
ya yox...  
 
*** 
1993-cü il martın 31-dən aprelin 1-nə keçən gecə 
Kəlbəcərin Qalaboynu kəndindən olan Əbülfəz 
yanımıza gəldi, atdan düşmədi. O, 1992-ci ildən 
Oğuldərədə yaşayırdı, kəndin qurtaracağında heyvan 
saxlayırdı. Amma ailəsi Qalaboynuda idi. Əbülfəz dedi 
Əlli dörd  gün erməni mühasirəsində 
 
 43 
ki, ermənilər Kəlbəcəri işğal edib, yol bağlanıb, əhali 
qaçır, təcili yola düşün, dağlardan aşan gizli yollarla 
mühasirədən çıxmağa çalışmaq lazımdır. Onun söz-
lərinə şübhə ilə yanaşdıq, inanmadıq. Müzakirə etdik və 
getməmək qərarına gəldik. Əbülfəz Oğuldərə sakini To-
fiq Salahovun dalınca, ona xəbər çatdırmağa gəlmişdi. 
Tofiqlə birlikdə getdilər. 
Biz isə Oğuldərədə qaldıq və Tirkeşəvəndə xəbər 
üçün göndərdiyimiz adamları gözlədik. Ondan qorxur-
duq ki, biz bir yolla gedərik, onlar isə başqa yolla kəndə 
qayıdar və bir-birimizi tapmarıq. Bir qədər sonra Laçın 
cəbhəsindən iki nəfər – Şakir İsgəndərov və Ədalət Ver-
diyev gəldilər. Onlar da dedilər ki, Azərbaycan Ordusu 
hələ Laçın cəbhəsində dayanıb, mövqelərini müdafiə 
edir, ermənilərin hücumunun qarşısını alır.  
Ağaşirin və Muxtar ertəsi gün gəldilər. Xəbər gətir-
dilər ki, Tirkeşəvənd kəndində tək-tək adam var, 
əksəriyyət gedib. Bildirdilər ki, ermənilərin Kəlbəcərə 
hücumunun qarşısı alınıb, vəziyyət yaxşıdır. Kəlbəcər-
dən və Laçın cəbhəsindən gələn xəbərlər üst-üstə 
düşürdü və bizi arxayın saldı. Bizə də ermənilərin 
hücumunun dayandırılması lazım idi. Erməni 
separatçılarının hücumunun qarşısının alındığına dair 
məlumatlardan sonra kənddə qaldıq.  
1993-cü il aprelin 1-də qərara aldıq ki, piyada yola 
düşənlərin arxasınca getmək lazımdır. Bir o qədər qarı-
qocanın, arvad-uşağın əziyyətini beş-altı adam çəkə 
bilməzdi. Gedənləri Kəlbəcərin bir kəndində saxlamağı, 
orada yerləşdirməyi, soyuqdan-aclıqdan qorumağı 
Əli Əliyev 
 
 44 
düşünürdük. Dedik ki, vəziyyət yaxşı olsa, kəndə 
qayıdarıq, ağır olsa, Kəlbəcər əhalisinə qoşulub çıxarıq. 
Bu məqsədlə mən, Mötəbər və Ədalət (Ədalət Laçın 
rayonunun Lolobağırlı kəndindəndi, anası bizim 
kənddəndi) saat üçdən sonra yola düşdük.  
Kəlbəcərin Oğuldərəyə yaxın kəndi Tirkeşəvənddir, 
iyirmi-iyirmi beş kilometr uzaqdadır. O kəndi Oğuldərə-
dən uca dağlar ayırır. Enişli-yoxuşlu, daşlı-kəsəkli dağ 
yolu ilə getmək heç də asan deyildi. Yer palçıq 
olduğundan tez yerimək mümkün olmurdu. Hər beş-on 
dəqiqədən bir dayanır, ayağımızın palçığını təmizləyir, 
yola davam edirdik. Beş-on dəqiqə keçməmiş yenə də 
ayaqlarımız daş kimi ağırlaşırdı.  
Laçınla Kəlbəcəri ayıran Çilgəz yaylağının 
Sarıyoxuş adlanan yerinə çatdıq. Buradan baxanda həm 
Laçın tərəfdəki, həm də Kəlbəcər üzdəki dağlar sanki 
adamın ayağı altında qalır. Dağların sinəsini meşələr 
bəzəyir. Yazın ilıq, mülayim nəfəsi duyulur, qarı təzəcə 
ərimiş torpaqdan qalxan xoş ətir adamın burnunu 
oxşayırdı. Adam bacardıqca bu ətri daha çox canına, 
sinəsinə, nəfəsinə çəkmək istəyirdi.  
Belə ağır faciələrə, dərd-qəmə baxmayaraq, adam 
ani də olsa xoşhal olurdu. Dağlar, meşələr yamyaşıl idi. 
Düşünəndə ki, ata yurdundan, təmiz havadan, uca 
dağlardan, göz yaşı kimi dumduru, soyuq sulu, şırıl-şırıl 
axan bulaqlardan ayrılmağa məcbursan, adam, heç ol-
masa, ölüb burada qalmaq istəyirdi. Amma həyat şirin-
dir, ölmək də olmurdu.  
Əlli dörd  gün erməni mühasirəsində 
 
 45 
Bu yerlərin ta qədimdən erməninin olduğunu göstə-
rən heç bir nişanə yoxdur. Üzü qibləyə olan qəbirlər, 
başdaşlarındakı yazılar göstərirdi ki, qədimdə də burada 
müsəlman-türk yaşayıb. İndi erməni bizi qovur ki, bura 
sizin torpaq deyil, gəlməsiniz...  
Çilgəz dağında, yamaclarda yiyəsiz mal-qoyunun 
sayı-hesabı yox idi. Sahibləri atıb qaçmışdı. Mal naxırı, 
qoyun sürüsü bir-birinə qarışmışdı, bir yerdə otlayırdı. 
Yiyəsiz itlər sahibsiz mal-qoyunun yanınca gəzir, gah 
hürüşür, gah da o baş-bu başa qaçır, ulaşır, sahiblərini 
axtarırdı. Bütün bunlar vəziyyətin ağır olduğundan 
xəbər verirdi.  
Tirkeşəvənd kəndinə gəldik. Kənddə bir insan belə 
yox idi. Lələ köçmüşdü, yurdu qan ağlayırdı. Mal-qara, 
toyuq-cücə bir-birinə qarışmış, dağlara səpələnmişdi. 
Çox həyətdə it bağda, evlərin əksəriyyətinin qapıları 
açıq, süfrələr sərili, samovarlar dəmdə, xəmir yoğrulu 
qalmışdı.  
Biz tərəflərdə Tirkeşəvənd Bəylik kəndi kimi 
tanınır. Bu kəndin adı boş yerə Bəylik deyil. Bir vaxt 
əsilli-nəsilli bəylərin kəndi olub. İki çayın arasındakı 
evə tərəf yollandıq. Mötəbər dedi ki, bura Baxış bəyin 
evidir. Baxış bəyin atası İmran bəyin anası, Baxış bəyin 
öz anası və Baxış bəyin qardaşı Hacağa bəyin 
(Hacağanın oğlu Laçında şəhid oldu) həyat yoldaşı 
bizim kənddəndir, qohumdur. Başqa sözlə, bu xaraba 
kənddə yenə də öz qohumumuza "qonaq olduq". Guya 
başqa evə bizi qoymurdular.  
Əli Əliyev 
 
 46 
Çıraq yandırdıq. Hələ kəndin arası ilə gələndə yolun 
alt-üstünə yorğan, paltar, ayaqqabı, müxtəlif bağlamalar 
səpələnmişdi. Mən yolun qırağında uşağımın sığallaya-
sığallaya, az-az geyindiyi paltarlarını gördüm, az aralıda 
isə Mötəbər öz uşağının paltarlarını tapdı. Elə düşündük 
ki, erməni arvad-uşağı girov götürüb, paltarı tökməyə 
məcbur ediblər. Mühasirədən çıxandan sonra öyrəndim 
ki, vəziyyət ağır olub, dayanmaq mümkün olmayıb. 
Ağsaqqallar deyib ki, kimin əlində, şələsində nə varsa 
töksün. Gecə-gündüz yol gedəcəyik. Onlar da hər şeyi 
atıblar.  
Vaxt az idi. Azca dincəlib geriyə – Oğuldərəyə qa-
yıtmalı, qalan adamı çıxarmalıydıq. Amma dildə 
qayıtmaq demək  asandır. Çünki yol uzaqdır, çoxlu eniş-
yoxuşu var, həm də yağış yağmışdı, qışdan qalan qar 
əriyirdi, yer palçıq idi. Özümüz də piyadaydıq.  
...Olduğumuz evə iki oğlan gəlib çıxdı. Laçının Bu-
daqdərə kəndindən Uğurlunun oğlanları. Eşitmişdim ki, 
ataları faciəli şəkildə həlak olub. Başsağlığı verdim. Köç-
ləri bir gün əvvəl bizim kənddən keçmişdi. Bunların 
nəsə işi olub, ayrı düşüblər. Anasını soruşdu. Dedi, bu-
rada bizim üçün at bağlamalı idilər ki, minib arxadan 
onlara çataq.  
Biz heç kimi görməmişdik. Qardaşlar tələsirdilər. 
Yola düşəndə mən də istədim onlarla gedim. Mötəbər 
ayrılmağa razı olmadı.  
Qardaşlar getdi. Mühasirədən çıxandan sonra bildim 
ki, itkin düşüblər.  
Əlli dörd  gün erməni mühasirəsində 
 
 47 
Qorxurdum ki, ayaqlarım tutmasın, yorulub yolda 
qalım. Təklif verdim ki, siz qayıdın kənddə qalan ada-
mın dalınca, mən burada sizi gözləyirəm. Yenə də 
Mötəbər razı olmadı. Dedi ki, gör neçə yerə bölünmü-
şük, bir də pərən-pərən düşməyək, bölünməyək. 
Mötəbər belə deyəndən sonra fikrimi dəyişdim və 
birlikdə getmək qərarına gəldik.  
Bilmirəm bir saat, yoxsa saat yarım dincəldik. Din-
cəldik deyəndə qəribə səslənir, sanki od üstündə otur-
muşduq. Çöldə gecə öz zülmət yorğanını çoxdan yerin 
üzünə sərmişdi. Geriyə yola düşdük. Yerdə də, göydə də 
bir qəmginlik var idi. Dağlar da yasa batmışdı.  
Oğuldərəyə qayıdırdıq, Tirkeşəvənddən bir qədər 
aralıda, Kəlbəcər–Laçın yolunun kənarında adyala 
bürünmüş bir nəfərlə rastlaşdıq. Yanında xeyli mal-
qoyun, at vardı. Dedim ki, mal-qoyuna bənd olub 
qalmısan, niyə getmirsən, yol bağlanıb, ermənilərin 
mühasirəsinə düşmüşük, indi mal-qoyun aparmaq vaxtı 
deyil, sağ qalmağa çalışmaq lazımdır.    
Zəif və titrək səslə cavab verdi. Bildirdi ki, mal-
qoyun onun deyil, hərbçidir, döyüşdə dizinə güllə dəyib, 
yaralıdır. Atdan düşdüyünü, yaralı olduğuna görə ata 
minə bilmədiyini söylədi. Məlum oldu ki, Laçının 
Alıqulu kəndindəndir, adı Sədrəddin, atasının adı 
Nurəddindir, Kamran bəyin bacısı oğludur. Dedi ki, atı 
minməyə kömək edin. Mötəbərlə Ədalət bir qədər 
aralıda otlayan atı gətirdilər, yaralı döyüşçünü ata 
mindirdik, silahını verdik. Yaralı olduğuna görə atın 
üstündə çətinliklə dayanırdı. Yaralı döyüşçü Kəlbəcər, 
Əli Əliyev 
 
 48 
biz isə Oğuldərə istiqamətində yolumuza davam etdik. 
Mühasirədən çıxandan sonra Sədrəddinin itkin düş-
düyünü öyrəndim.  
Mən, Mötəbər İbrahimov və Ədalət Verdiyev Oğul-
dərəyə çatmamış Şakir İsgəndərov təklif edib ki, gedək 
Laçın cəbhəsinin qərargahı yerləşən Ərikli kəndindən 
qumbaraatan, pulemyot və başqa ağır silahlar gətirək, 
burada post quraq, ermənilərin hücumlarının qarşısını 
alaq. Ermənilər Ərikliyə çatdığına görə Arif bununla 
razılaşmayıb. Təvəkkül İbrahimov isə silah gətirmək 
üçün Ərikliyə getməyə razılığını verib. Təvəkkül və 
Şakir yola düşməyə hazırlaşıblar.  
Biz Oğuldərəyə çatanda saat 7-8 olardı. Kəndə 
çatanda dörd nəfər də aşağıdan – Laçın tərəfdən gəldi, 
kəndin ortasına eyni vaxtda çatdıq. Tanış olduq, bizim 
evin yanında dayanıb söhbətləşdik. Adları Valeh, Saşa, 
Mişa, Valeri və Slavik idi. Ruslar dedilər ki, aprelin 1-
də Piçənis kəndində postda idik, əsgər yoldaşlarımız 
posta gəlməli və biz postu onlara təhvil verməliydik. 
Lakin gələn olmayıb. Ermənilərin PDM-i posta 
yaxınlaşıb. Azərbaycan Ordusunun əsgərləri ermənilərə 
atəş açıb, onları məhv ediblər. Postda olan əsgərlər tank 
və maşına oturub geri çəkiliblər. Postdakılar vəziyyətin 
nə yerdə olduğunu bilməyiblər. Qurdhacı kəndinin 
qəbiristanlığının yaxınlığında ermənilər onlara yenidən 
atəş açıblar. Valeh Abdullayev atışmada qolundan 
yaralanmışdı. Şakir və Təvəkkül silah üçün Ərikliyə 
getmək fikrindən daşındılar.  
Əlli dörd  gün erməni mühasirəsində 
 
 49 
Mişa Ukraynadan gəlmişdi, qalanı Azərbaycan 
vətəndaşı və ordunun əsgərləri idi. Dedilər ki, erməni 
dalımızca gəlir, dayanmaq olmaz. Sonradan bildik ki, 
Slavik azərbaycanlıdır. Familiyası Şirəliyevdir. Anası 
rusdur. Azərbaycan dilində bir kəlmə də bilmirdi. 
Mühasirədə olanda Arif onunla tez-tez zarafat edirdi: 
"Ay urus, niyə bu uruslar azərbaycanca bilir, sən urus 
bilmirsən?" Doğrudan da, Saşa və Valeri Azərbaycan 
dilində təmiz danışırdılar.  
 
*** 
Doğma ev-eşiklə vida vaxtı çatmışdı. Hamımız 
ağlayırdıq. Bu evləri tikənə qədər mən, anam Rəhimə, 
həyat yoldaşım Zeynəb, bacım Cahan, qardaşım Ağa nə 
qədər əzab-əziyyət çəkmişdik. Mən pulumu axırıncı 
qəpiyinə qədər sürücüyə, traktorçuya, ustaya vermişdim. 
Hələ daşa, əhəngə, sementə verdiklərimi demirəm. 
Tövləni tikəndə o qədər də mal-qoyunum yox idi. İndi 
isə tövlə ağzınacan qoyun-quzu, at, malla dolu idi. 
İçəridən çıxan quzular həyətdə atılıb-düşməyə, 
oynamağa başladı. Mən isə tələsə-tələsə tövlənin 
qapısını açıq qoydum ki, daldalanmaq istəyən heyvan 
içəri girib, çölə çıxa bilsin. İti bağdan açdım. Bir də üst 
evə qalxdım. Hazırladığım əşyaları götürdüm. Üst evin 
də qapılarını açıq qoydum. Mən onları düzəltdirəndə və 
yerinə saldıranda elə bilirdim dünya mənimdir. Elə 
bilirdim ki, ölənə qədər bu evdə rahat yaşayacağam. 
Heç ağlıma gəlmirdi ki, hələ işimi başa vurmamış, ev-
Əli Əliyev 
 
 50 
eşiyi rahatlamamış qaçqın olacağam, didərgin 
düşəcəyəm.  
Üst evə qalxdım. Evi axtardım. Bir ağ torba tapdım 
və həmin ağ torbaya bir cüt qara ayaqqabı, bir cüt yun 
corab, çörək və yağ-pendir yığdım. İkimərtəbəli və beş-
altı otağı olan evimdən, on beş metr uzunluğu, səkkiz 
metr eni olan tövlədən, tövlə dolu mal-qoyundan, ev-
dəki yorğan-döşəkdən, mebeldən, qab-qacaqdan, stə-
kan-nəlbəkidən, ata-babadan qalmış mis qablardan, gə-
bə-kilimdən, xalça-palazdan mənə düşən pay bu oldu – 
bir ağ torba, bir cüt qara ayaqqabı və bir cüt də yun 
corab.  
Faciəmiz təkcə bununla bitmirdi. Biz hamımız ailə-
ni, oğul-qızı da itirmişdik.  
Hazırladığım əşyaları götürdüm. Üst evin qapı ların-
dan öpdüm, pilləkənlərin başında üzümü divara söykə-
dim, yenə də öpdüm, aşağıya endim. Pilləkənin ayağın-
da diz çökdüm, üzümü pilləkənə söykədim, gözümün 
yaşı ilə ağacı və daşı islatdım, yenə də öpdüm. Dilsiz 
daş-divarla danışdım. Dedim ki, bağışla, ata ocağı, səni 
qoruya bilmədim.  
Çiynimə bir əl dəydi. Baxdım ki, Arifdir. Dedi ki, 
belə olmaz, biz sənə ümid edirik, sən də belə: “Olmaz! 
Ayağa dur!”  
Durdum. Elə bil bədənimdə sağ yer yoxdu, sümüklə-
rim sanki sındırılmış, əzilmiş, ətimə qatılmışdı. Sürünə-
sürünə, ağlaya-ağlaya Arifgilə getdim. Hamı orada idi. 
Temir əmidən başqa. Çay içdim. Çölə çıxdıq və Temir 
əmini çağırdıq. Lakin o, 70 il ömür sürdüyü doğma 
Əlli dörd  gün erməni mühasirəsində 
 
 51 
kəndindən, ev-eşiyindən çıxmaq, ayrılmaq istəmirdi. 
“Heç hara getmirəm, siz gedin. Gördüm ki, erməni gəlir, 
gizlənəcəyəm. Erməni burada qalan deyil ki... Erməni 
qayıdan kimi mən də öz işimlə məşğul olacağam”, – 
dedi. Razılaşmadıq. Temir əmi evə qayıtdı. Ariflə 
məsləhətləşdik.  
Onu bir də çağırdım. Dedim ki, getməsən, biz də 
səni burada qoyub getməyəcəyik. Razı olma ki, sənə 
görə bizi də erməni qırsın. Bu söz ona təsir etdi. 
Könülsüz-könülsüz, çətinliklə, güc-bəla ilə tikdiyi ev-
eşiyini qoyub çıxmağa, bizimlə birlikdə getməyə razı 
oldu. Temir əmi elə bilirdi ki, 1992-ci ildə olduğu kimi, 
erməni quldurları yenə də Oğuldərədə yalnız bir neçə 
saat qalacaqlar. Separatçılar tezliklə gedəcək və biz öz 
doğma torpaqlarımıza, evimizə qayıdacağıq.  
Milliyyətcə rus olan əsgərlər isə təşviş və qorxu 
içində bizi tələsdirirdilər. Deyirdilər ki, ermənilər gəlir, 
kənddən tez çıxmaq lazımdır.  
Oğuldərədə dəhşətli mənzərə yaranmışdı. Biz bu 
kəndi həmişə abad, hərəkətli, insanla dolu, dağ 
yamacları mal-qoyun sürülü görmüşük. İndi isə bunların 
yalnız biri vardı, dağlar, yamaclar mal-qoyunla dolu idi. 
Kənddə 10-12 nəfərdən başqa heç kim qalmamışdı. Biz 
isə nə edəcəyimizi bilmirdik. Bir neçə nəfər 
qəbiristanlığa qaçdı, qəbir daşlarını qucaqlayıb əzizləri 
ilə vidalaşdı, əziz xatirə kimi saxlamaq üçün torpaq 
götürdü.   
 
 
Əli Əliyev 
 
 52 
 
 
QARANLIĞA SARI 
 
Aprelin 2-də Oğuldərədən yola düşdük. Bir-birimizə 
dayaq dura-dura yol gedirdik. Danışa-danışa gedirdik ki, 
dərd azalsın. Amma doğma torpağından, evindən çıxıb 
payi-piyada sonsuz çöllərə düşən, yeridikcə yurdundan 
uzaqlaşan adamın dərdi azalarmı? Uşaq kimi özümüzü 
aldadır, ovundururduq.  
Yer palçıq, yol uzaq, adamlar yaralı və piyada. Bu 
yol bizi qaranlıq dünyaya aparırdı. Ağlım kəsmirdi bu 
qaranlıq dünyadan işığa çıxarıq. Dünyada işıq gələn bir 
yer olduğunu ağlıma gətirə bilmirdim. Yolumuz zülmət-
dən-zülmətəydi.  
Gecə sulu qar yağmışdı və yazın mülayim havasında 
tez ərimişdi, yerdə qalmamışdı. Dağların başı və gədik-
lər isə hələ də qışda yağan qarla örtülü idi. Ətraf, xüsu-
silə dağların güneyi qaralır, bəzi yerləri bomboz görü-
nürdü. Arxac və yurd yerləri tala-tala yaşıllaşdığına görə 
dağlara xüsusi gözəllik verirdi. Var-dövlətdən çox puça 
dönən ömrümə heyfim gəlirdi və dünya mənim gözüm-
də cilddən-cildə girən, dəyişən sehrbaza bənzəyirdi. Bu 
sehrbaz dünyanın sehrindən çıxmağın yolunu bilmədiyi-
mə görə özümə yazığım gəlirdi. Çox güman ki, yoldaş 
olduğum adamların hamısı bu hiss-həyəcanı keçirirdi. 
Bir insanın ki doğma torpağı, əzizlərinin uyuduğu 
qəbiristanlıq, evi, var-dövləti əlindən alına, bir göz 
qırpımında ailəsini, övladlarını itirə, onların taleyinin 
Əlli dörd  gün erməni mühasirəsində 
 
 53 
necə olduğunu bilməyə – daha bu dünya onun nəyinə la-
zımdır?! Laçının ucqar yaşayış məntəqələrindən biri 
olan doğma Oğuldərə kəndi heç zaman dərmanı tapıl-
mayan bir xəstəliyə – bəlaya tutulmuşdu. Axı yalnız biz 
kəndimizi itirməmişdik, Oğuldərə də doğma sakinlərinə, 
insanlarına həsrət qalmışdı, xarabalığa çevrilmişdi. Belə 
bir vəziyyətdə düşünürdüm ki, dünyada nə qədər dövlət 
və insan varsa, hamısı bizim dərdimizə şərikdir. Amma 
sonrakı proseslər belə düşünməkdə yanıldığımı 
təsdiqlədi. Çox məsələlər aydınlaşdı və məlum oldu ki, 
Azərbaycan torpaqlarını işğal edənlərin, azərbaycanlıla-
ra faciə yaşadanların arxasında dünyanın böyük dövlət-
ləri, onların siyasətçiləri və hərbçiləri dayanır.   
Sağa-sola baxıram. Qarağacı dərəsinin yolu, Kəmər-
qaya, Qızılqaya, Topdaş, Yuxarı Haça, Aşağı Haça, 
Novun düzü, Qəbirli, Dəmirçi dağı, Korcabulaq kəndi, 
Ərikli kəndi, Qarabəyli və Lolobağırlı kəndləri, Qırxqız 
dağı... Baxa-baxa düşünürəm ki, bəlkə də axırıncı görüş, 
axırıncı baxışdır...  
Oğuldərədə keçən həyatım, Moskva və Bakıdakı 
təhsil illərim, hərbi xidmətdə olduğum dövr kino lenti 
kimi gözümün önündən keçir və məni keçmişimlə baş-
başa qoyur. Mən burada dünyaya göz açmışam, 
böyümüşəm. Dünyanın ən möhtəşəm şəhərlərindən olan 
Rusiyanın paytaxtı Moskvada, Bakıda təhsil almışam. 
Bu şəhərlərdə yaşamaq, işləmək imkanım olub. Ancaq 
bu imkanların heç birindən yararlanmadım. Doğma 
torpaq həsrəti, elə bağlılıq məni Oğuldərəyə qaytardı.  
Oğuldərə mənim üçün dünyanın ən gözəl məkanı idi 
Əli Əliyev 
 
 54 
(elə indi də belədir), burada rahatlıq tapırdım, ruhum 
burada dincəlirdi. Amma doğma və gözəl Oğuldərəni 
qorumağa gücüm, imkanım çatmırdı, ondan ayrılmağa 
məcbur idim. Erməni quldurları öz evimizdə yaşamağa 
aman vermirdilər.  
Həkim əmim Heydər İlyasovun təhsilimi və hərbi 
xidmətimi başa vuran ərəfədə mənə dedikləri yadıma 
düşdü: “Əli, kəndə qayıtma. On ildir şəhərdə yaşayırsan, 
kənddə sənə çətin olacaq. Ana-bacını da gətir Bakıya, 
burada sənə bir iş tapaq. Kəndə qayıtmağın məsləhət 
deyil”. 
Bakı Dövlət Universitetinin müəllimi, şair qardaşım 
Ağa Laçınlı söylədi ki, ürəyin harada istəyirsə, orada 
yaşa. Mənim ürəyimin istədiyi yer isə Oğuldərə idi, 
Oğuldərədir... Hətta qaçqın düşdüyümüz və mühasirədə 
qaldığım ən çətin dövrlərdə də o vaxt Oğuldərəyə 
qayıtmağıma peşman olmadım. Axı doğma vətəninə, 
torpağına qayıdan insan niyə  də peşman olmalıydı.   
Bu hislər, duyğular içində mühasirədən çıxmaq ümi-
di ilə yol gedirdim. 
Əsgərlərdən Valeri çətinliklə yeriyirdi. Ayaqların-
dakı yaraya baxanda dözümünə heyran qalırdım. 
Dabanı, barmaqlarının üstü, ayaqlarının yanı qıpqırmızı 
yara, qabar-suluq idi. Əsgər çəkməsi ayaqlarını döymüş, 
böyük qabar və yaralar əmələ gətirmişdi. Torpaq, palçıq 
buz kimi soyuq idi. Valeri gah çəkmələrini çıxarıb 
boynundan asır, ayaqyalın yeriyirdi, gah geyinir, yenə 
çıxarıb atın üstünə bağlayırdı. Qarlı yeri keçmək üçün 
ayaqqabısını geyməyə məcbur olurdu. Çəkmələrini  
Əlli dörd  gün erməni mühasirəsində 
 
 55 
çıxaranda isə yaralarından qan axırdı. Biz dayanır, ona 
kömək edirdik. Qoymurduq bizdən geri qalsın.  
Küləyin vurub çala-çuxura yığdığı qar dizdən yuxarı 
olanda qarı yara-yara getməli olurduq. Şükür olsun ki, 
belə yerlər az idi. Bu cavan rusu necə olur-olsun özü-
müzlə bərabər çıxarmaq, gözü yolda qalan ata-anasına 
çatdırmağı özümüzə borc bilirdik. Atlardan birini 
Valeriyə verdik ki, rahat olsun, amma atın üstündə dura 
bilmədi, gah o üzə aşdı, gah da bu üzə. Cavanlardan biri 
atın cilovunu çəkirdi. Amma bu da nəticə vermədi.  
Valeri mənim Vətənim, Azərbaycanım üçün silaha 
sarılmışdı. Ona hörmət etməyi özümüzə borc sayırdıq. 
Müharibə dövründə minlərlə azərbaycanlı qaçıb gizlən-
mişdi. Valeri, Slavik, Saşa da qaçıb gizlənə bilərdilər, 
amma bunu etməmişdilər. Mişa uzaq Ukraynadan 
gəlmişdi... 
Slavikin də ayaqları yara tökmüşdü, amma onun 
yarası az idi. Ona kömək az olurdu. Yolun çoxunu gedə 
bilirdi. 
Yaşca hamıdan böyük Temir İbrahimov idi. Bəlkə 
də torpağını, evini tərk etmək məcburiyyətində qalmaq 
ona hamıdan ağır idi.  On uşaq böyüdən bu yetmiş yaşlı 
qocanı çox təmkinli görmüşdük. Onun halını pozub 
özündən çıxdığını nadir halda görmək olardı. Danışanda 
səsində mehribanlıq, səlislik, qəzəblənəndə, hirslənəndə 
qəzəb və kin var idi. Səsi əsməzdi, titrəməzdi, haçalan-
mazdı. Uşağı çox, gəliri az olduğundan ailəsini 
zəhmətlə, çətinliklə dolandırırdı. 1992-ci ildə ermənilər 
Laçını işğal edəndə Temir İbrahimov ailəsini, mal-
Əli Əliyev 
 
 56 
qoyununu, əmlakını çıxarıb Zaqatalada məskunlaşmışdı. 
Oğuldərəyə oktyabrda, soyuq, yağışlı bir gündə qayıt-
mış, doğma kəndindən kənarda yaşaya bilməmişdi, 
yurdsuzluğa dözməmişdi, kiməsə sığınmaq istəməmişdi. 
Temir İbrahimov yol boyu çox vaxt piyada gedir, atı 
Valeriyə verirdi. Kimsə cilovu əlinə alıb atın başını çək-
məli, yedəkləməli olurdu. 
Çətinliklə Sarıyoxuşun ayağına çıxdıq, oradan Ağ 
duzdağa sarı gəldik və Laçından Kəlbəcərə gedən və 
təzə çəkilən maşın yoluna çatdıq. Sola döndük. Buradan 
belə Kəlbəcər torpağıdır. 
 
*** 
Axşamçağı Kəlbəcərin Tirkeşəvənd kəndinə çatdıq. 
Tirkeşəvənd nə Tirkeşəvənd!.. Sanki yüz ilin xaraba-
sıdır. Oğuldərədən bura piyada gəlmək heç də asan de-
yildi, uca dağ aşmışdıq, enişli-yoxuşlu, qarlı-palçıqlı 
xeyli yol getmişdik. Mən bir sutkada bu yolu üç dəfə 
piyada getməyə məcbur olmuşdum. Hava buludlu, çis-
kinli və küləkli idi. Belə havada piyada yol getmək asan 
deyildi. Hava insanın narahatlığını daha da artırırdı. 
Həmin gün təbiət də bizə bənzəyirdi, tutqun və qəmli 
idi, sanki torpaqların yadellilərin işğalına məruz 
qalmasına yas saxlayırdı.  
Tirkeşəvənddə atlı bir nəfərlə qarşılaşdıq. Dedi ki, 
Kəlbəcərin Başlıbel kəndindəndir, Tunel tərəfdən gəlir 
və yol bağlıdır. Başlıbelə yaxınlarının yanına getdiyini 
bildirdi. Kamran bəy və onun yoldaşları ilə görüşdük. 
Kamran bəy Temir kişiyə dedi ki, yol bağlıdır, geri 
Əlli dörd  gün erməni mühasirəsində 
 
 57 
qayıdaq, dağlarda gizlənək, ara sakitləşəndə çıxmalı 
olarıqsa, çıxarıq, qalmalı olarıqsa, gedərik kəndimizə. 
Onsuz da getməyə yol yoxdur. Temir kişi razı olmadı, 
dedi ki, bəy, vəziyyət sən fikirləşdiyin kimi deyil, bu 
insanları qırğına vermə, gəl gedək. Ancaq Kamran bəy 
öz yoldaşları ilə Tirkeşəvənd kəndində qaldı. Biz isə 
Kəlbəcər istiqamətində bir az getdik, sol tərəfdəki çayın 
üstündəki körpüyə çatıb onu adladıq. Yuxarıda, meşənin 
talasında yerləşən Əsrik kəndinə çıxdıq. 
Kənddə Azərbaycan Ordusunun xeyli əsgəri vardı. 
Əksəriyyəti Laçın polkunun könüllü döyüşçüləri idi. 
Laçın batalyonunun komandiri Qalib Camal oğlu 
Abdullayev də burada idi. Döyüşdükləri Laçın 
cəbhəsində postu tərk edib getmək istəməyiblər, amma 
sonda məcbur olublar. Eləsi vardı ordunun çıxdığından 
xəbəri olmamış, gecikmişdi. Arxa cəbhədə olanlar 
postlardakı əsgərlərə xəbər vermədən döyüş bölgəsini 
tərk etmişdilər. Q.Abdullayev dedi ki, postları sonuncu 
tərk edənlər Laçın batalyonunun əsgərləri olub: 
“Əsgərlərimə söylədim ki, buranı sonuncu tərk edən biz 
olmalıyıq, sona qədər döyüşməliyik . Sona qədər döyüş-
dük, ermənilər Kəlbəcəri işğal etdikdən sonra mühasirə-
yə düşdük və geri çəkilməyə məcbur olduq”.  
Əsrikdə bir qoca qadın gördüm. Beli əyilmiş, büzüş-
müşdü. Səhv etmirəmsə, adı Sabahı idi. Əsgərlər onun 
üçün odun doğramışdılar, qolunun üstündə sobada yan-
dırmaq üçün odun vardı. Dedim ki, ay nənə, səni niyə 
aparmayıblar? Məzlum-məzlum üzümə baxdı. Qəhər-
ləndi. Amma ağlamaq arına gəldi. Çiynini çəkdi: "Nə 
Əli Əliyev 
 
 58 
bilim". Cibimdəki konfet və fındıqdan onun ovcuna 
qoydum, təsəlli verdim, dedim ki, darıxma, tezliklə qa-
yıdarlar. Onu özümüzlə aparmaq imkanımız yox idi. 
Çünki hara getdiyimizi və başımıza nə gələcəyini bil-
mirdik.  
Artıq hava qaralır, axşam düşürdü. Əsrik kəndində 
dayanmaq, səhərin açılmasını gözləmək qərarına gəldik. 
Çünki gedəcəyimiz yollarda vəziyyətin necə olduğunu, 
ermənilərin hansı əraziləri işğal etdiklərini və harada 
dayandıqlarını bilmirdik. Çox olduğumuzdan hamımız 
bir evdə qala bilməzdik. Evlərə bölündük. Ayaqlarım 
alışıb yanırdı, yuyunduq, çay qaynatdıq, çörək yedik. 
Paltarımı soyundum və yorğan-döşəkdə rahat uzandım. 
Şakir gəlib uzandığımı görəndə qəzəbləndi: “Bu nə 
istirahətdi, Əli müəllim, belə hərəkət olar, siz belə 
eləyəndə başqasına nə deyək?”  
Mən həyəcanımı gizlədərək gülə-gülə dedim: “Şakir, 
get sən də soyun, rahat yat. Səni inandırım ki, bu gecə 
bura erməni gəlməyəcək. Bəlkə də rahat yatdığımız 
axırıncı gecədi. Bir də ya qismət, bu qədər adam bir 
yerə yığıla, ya yox”.  
Əşrəf İlyasov deyir ki, gecəni qalmaq üçün Ağaşirin 
və Muxtarla birlikdə bir evə girdik. İçəri daxil olanda 
tüklərim ürpəşdi. Evə təzə gəlin gəlmişdi, əşyaların, 
xonçaların hamısı qırmızı lentlə bağlı idi. Ev yiyəsi təzə, 
bahalı cehizdən heç nə aparmamışdı. Əşrəf yoldaşlarına 
deyib ki, bu evdə qalmaq düzgün deyil, belə hərəkət 
bizə yaraşmaz, burada heç insanın yuxusu da gəlməz. 
Həmin evdən çıxıb gecə başqa yerdə qalıblar.  
Əlli dörd  gün erməni mühasirəsində 
 
 59 
Həmin gecə Temir əmi, Mötəbər, Ağaşirin, Bahadır 
dayı, Nübar, Sahiblə bir evdə qaldıq. Aprelin 3-də üç 
nəfər – Temir əmi, Mötəbər və Ağaşirin itkin düşdülər. 
Onları görmək bir də mənə qismət olmadı.  
 
*** 
Əsrikdə olan hərbçilər bizi gözləməyib axşam yola 
düşdülər. Şakir dedi ki, hərbçilərdən ayrılmayaq, onlarla 
birlikdə gedək. Amma mümkün olmadı. Hərbçilərin 
traktoru vardı, traktorun qoşqusunun üstünə taxta bağla-
mışdılar, onunla gedirdilər. Batalyon komandiri Qalib 
Abdullayevə bizi də gözləməyi, gecəni qalıb səhər bir 
yerdə getməyi təklif etdik, razılaşmadı. Biz səhərə yaxın 
yola düşdük. Gəldik ki, hərbçilərin bir traktoru var, o da 
palçığa batıb, çıxara bilmirlər. Bahadır dayı, Temir əmi, 
Sahib, Nübar traktor batdığı yerdə dayanmadılar. Sahib 
traktorçu idi, dedi ki, traktoru palçıqdan çıxarmaq 
mümkün olmayacaq. Bizdən aşağıda bir dərə vardı, 
onlar dərəyə enib o biri taya adladılar. Biz traktorun ya-
nında qaldıq, onu çıxarmağa çalışdıq. Bir şey alınmadı, 
mən, Arif və Təvəkkül Temir əmigil gedən tərəfə yol 
aldıq. Onlara çatmağa cəhd göstərmədik. Arxadan 
gələnləri gözlədik. Traktorun yanında qalanlar da bizim 
ardımızca dərəyə endilər. Ancaq gəlib bizə çatmadılar. 
Ümumiyyətlə, onları görə, hansı istiqamətdə getdiklə-
rini müəyyənləşdirə bilmədik. Oturub onları gözləmək 
qərarına gəldik, xeyli qabağa getdik, geri qayıtdıq, 
amma heç kimi tapa bilmədik. Nəhayət, bizdən xeyli 
aralıda bir neçə adam gördük. Aşağı düşdük və yolun 
Əli Əliyev 
 
 60 
kəsişməsində görüşdük. Onlar traktorun yanında qalan 
əsgərlər idi. Oğuldərədən birlikdə çıxdığımız adam-
lardan yalnız Əşrəfi tapdıq. Əşrəf dedi ki, yoldaşlar si-
zin arxanızca getdi. Demə, onlar da bizdən qabağa ke-
çiblər. Bizim getdiyimiz yolu Əsrik kəndindən olan 
Gürşad adlı bir əsgər göstərdi. O, traktor batan yerdə 
arxadan gəlib bizə çatmışdı. Əsrikli oğlan yolu göstərib 
getdi. Dedi ki, yol sizi körpüyə çatdıracaq, həmin 
körpüdən Murovdağ taya adlayacaqsınız. Onun 
sözlərinə görə, bu yolla axşam gəlib körpüdə dayananlar 
Azərbaycan Ordusunun əsgərləridir. Bizi inandırdı ki, 
arxayın gedin, yolda erməni-filan yoxdur.  
Gürşad gənc olduğundan və sürətlə yeridiyindən ha-
mını ötüb keçmiş və bizim yoldaşların gözü qarşısında 
Tərtər çayının üzərində yerləşən körpüyə enmişdi. 
Körpüdə dayananlar ona güllə atmamışdılar. Güllə atıl-
madığına görə mühasirədən çıxmaq istəyənlər elə bi-
liblər ki, körpüdə dayananlar Azərbaycan Ordusunun 
əsgərləridir. Arxayın-arxayın körpüyə tərəf enməyə baş-
layıblar. Birinci dəstə körpüyə enən kimi sağdan və sol-
dan erməni əsgərləri atəş açmışdı. Güllə yarası alanların 
əksəriyyəti döyüş meydanında qalmış, digərləri qaçıb 
düşmən gülləsindən yayına, canlarını qurtara bilmiş-
dilər. Mühasirədən çıxandan sonra Gürşadın əsir düşdü-
yünü, ermənilərin onu İrəvanda mitinq iştirakçılarının 
qarşısında güllələdiyini, atasının meyitini aldığını öy-
rəndim.  
Gürşad dediyi yolla getdik. Sınıq Kilsə kəndinə 
yaxınlaşanda hərbçilər həmin yolla getmədilər. Sağdakı 
Əlli dörd  gün erməni mühasirəsində 
 
 61 
cığırla meşəyə tərəf getdilər. Aşağıda bir kənd 
görünürdü, kəndə endilər. Biz də onların arxasınca 
getdik. Bura Kəlbəcər rayonunun Quzeyçirkin kəndi idi.  
Biz ayaz gündə, günün günorta çağı pərakəndə düş-
dük. Kənddə Arif su istədi. Təvəkkül qaçıb su dalınca 
getdi. Kəndin arasında su yox idi. Təvəkkül tez qayıtdı, 
əlində maye dolu bir şüşə, stəkan və bir tikə də çörək. 
Arif şüşənin ağzını açdı, ehtiyatla iylədi, stəkana süzdü, 
dodağına vurmaqla “öldüm” deyib qışqırdı. Onun 
dilinin yarısı, dodaqları, damağı, dişinin dibi soyulub 
çıxmışdı. Şüşədəki, bəlkə də, kislota imiş. 
Təvəkkül dedi ki, su gətirdiyi evdə yiyəsiz bir qoca 
qadın qalıb. Deyir ki, başqa kənddənəm. Deyəsən, Qara-
çanlıdan idi. Qadın demişdi ki, oğlanlarım məni bura şə-
ləsində gətirdilər, getdilər yola baxıb qayıdalar, 
bilmirəm nə səbəbə gəlmədilər. Həmin qadın Təvəkkülə 
sacda bişmiş əl boyda çörək tikəsi vermişdi.  
Həmin faciəli günləri xatırlayanda hər şeydən və hər 
kəsdən əvvəl bağlı qapı arxasında qalan (qadın Təvək-
külə demişdi ki, darvazanı çöldən bağla, o da elə etmiş-
di), gözü yola-qapıya dikilən, oğlunu gözləyən qoca 
qadın yadıma düşür. Onun faciəsinə acıyıram. Mühasi-
rədən çıxanda çox soraqladım. Həmin qadından bir xə-
bər ala bilmədim. Bir nəfər dedi ki, oğlanlarını erməni 
güllələyib. Kimdənsə eşitmişdi... 
 
Əli Əliyev 
 
 62 
*** 
Həmin gün bir neçə yerə ayrıldıq. Bir dəstədə Temir 
əmi, Bahadır dayı, Nübar, Sahib; başqa dəstədə mən, 
Arif, Təvəkkül, Muxtar; digərində Əşrəf tanımadığım 
əsgər yoldaşla; bir başqasında Mötəbər, Şakir. 
Arifin ağzının yanmasından Əşrəfin xəbəri olmadı. 
Onlar bizdən qabaqda gedirdilər. Arifin ağzının od-
alovunu yaş torpaqla, payızdan qalmış yarpaqla və qarla 
aldıq. Kəndin adı klubun qapısına yazılmışdı. Xeyli vaxt 
keçəndən sonra Arif toxtadı, özünə gəldi. Çəpərli 
həyətlərin arası ilə aşağı endik. Burada bulaq da varmış. 
Su içdik, əl-üzümüzü yuduq.  Cəhd etdik ki, irəlidə 
gedən yoldaşlara çataq. Biz kəndin ayağından körpüyə 
sarı dönən zaman atəş başladı. Ayaq saxladıq. Bir-
birimizə dedik ki, bizimkiləri qırdılar. Bu atəşin 
qabağında sağ adam qalmaz. Daha irəli getmədik. Sonra 
bildim ki, səhər tezdən ayrıldığımız  yoldaşların hamısı 
körpüdə bir yerə yığılırmış; bizdən indicə ayrılan Qalib 
Abdullayev, Şakir İsmayılov, Əşrəf İlyasov və səhər 
tezdən ayrı düşmüş Temir əmi, Bahadır dayı, Sahib, 
Nübar, traktorun yanında qalmış Şakir İsgəndərov, 
Mötəbər, Ağaşirin, bir sözlə, hamı bir-birindən xəbərsiz 
körpüdə birləşirmiş. Elə bu an ermənilər atəş açmışdılar. 
Arif, Təvəkkül və məndən başqa hamı oradaymış. 
Bizim də başımızı Arifin ağzının yanması qatmışdı.  
Sağ qalmaq üçün gizləndik. Atışma dayanandan 
sonra geriyə – Quzeyçirkinə qayıtdıq. Gizləndik və 
gözlədik. Geri qayıdan olmadı. Daldadan çıxdıq aşkara. 
Mən döyüş yerinə getmək, münasib bir yerdən ətrafı 
Əlli dörd  gün erməni mühasirəsində 
 
 63 
gözdən keçirmək istədim. Getməyə qoymadılar. Arif və 
Təvəkkül döyüş yerinə tərəf yollandılar. Şərtimiz də bu 
oldu ki, əgər güllə atılsa, bilin ki, bizi qırdılar, dalımızca 
gəlməyin. Biz halallaşdıq və ayrıldıq. Muxtar və mən 
qaldım. Muxtar cavandı, iyirmi yaşı vardı. Biz oturduq 
və gözlədik. Heç bir xəbər-ətər olmadı. Nə güllə atıldı, 
nə də gedənlər qayıtdı. Muxtar gözlənilməz qərar verdi. 
Dedi ki, Əli müəllim, mən əsir düşmək istəmirəm, 
özümü öldürürəm, sən nə edəcəksən? 
O məndən cavab gözləmədən sözünə davam etdi: 
“Çalış, sən sağ qal. Başımıza gələni danış, heç kəsin 
gözü yolda qalmasın”.  
Muxtar silahı özünə tərəf çevirdi. Mən ona mane 
oldum. Əlimi dirsəyinin üstünə qoydum. Dedim ki, 
adam bərkə düşəndə səbirli, dəyanətli olar, darıxma, 
özümə nə rəva bilsəm, sənə də onu məsləhət biləcəyəm. 
Müqavimət göstərmədi. Əlini aşağı saldı. Gözlədik, 
gözlədik, yenə də gələn olmadı. Dedim ki, hamını 
qırdılar, bizim daha sağ qalmağa haqqımız yoxdur, sağ 
qalsaq, nə olacaq? Biz də koldan-kola, bu daşdan o biri 
daşın arxasına keçə-keçə döyüş yerinə yaxınlaşdıq. 
Dedik, yoldaşlardan kimisə taparıq, yaralı olsa, kömək 
edərik.  
Arif və Təvəkkülü tapdıq. Onlar döyüş yerinə 
uzaqdan baxıb geri qayıdırdılar. Heç nə görə 
bilməmişdilər. Dördümüz də kəndə qayıtdıq. Qaranlıq 
düşənə qədər bir evin qapısında dayandıq. Gedəndə də 
bu evdə dayanmışdıq, Arifin ağzı bu evin həyətində 
yanmışdı. İkimərtəbəli ev kəndin yuxarı başında, qurta-
Əli Əliyev 
 
 64 
racağında yerləşirdi. Həyətdə mal-qaradan başqa bir ne-
çə buzovlu inək, balaqlı camış vardı. Qazan dolu çiyə, 
tonla mal üçün yem, çoxlu maşın hissələri, qapıda 
“UAZ” markalı  maşın, ot tayası, evlərdə bir neçə maşın 
mebel qalmışdı. Xalçaları, yorğan-döşəyi aparmışdılar. 
Ev çox zəngin idi. Bu evdə qalan mebel və başqa əşya-
ları aparmaq üçün bir neçə maşın lazım idi.  
Bir neçə nəfər bir yerə toplaşdıq. Qaranlıq düşəndə 
Arif atı mindi, ayrı düşdüyümüz insanları axtarmağa 
getdi və çox gec qayıtdı. Ətrafa baxmış, adamları çağır-
mışdı. Amma heç kimi tapa bilməmiş, geri dönmüşdü.  
Sakitlik yarandı. Kəndin itlərinin hürüşməsindən 
başqa heç bir səs yox idi. Axşam düşəndən sonra sanki 
hər şey donmuş, yoxa çıxmışdı. Gecə adlı bu qara yor-
ğan səsi çıxan canlı nə varsa hamısını dəfn etmiş, ma-
təm nişanəsi olan qaranı da onun üstünə çəkmişdi, am-
ma ağlayan, canı yanan və ağı deyənin səsi gəlmirdi. 
Biz də bu xaraba kənd kimi cansız, soyuq və ölü idik. 
Bu qara rəng məndən ötrü həyatın rəmzi olaraq qalacaq, 
bu qaraya nə qədər qırmızı boya vursalar da, qara rəng 
başqa rəng götürməyəcək, götürsə də, həmin sonrakı 
rəng tez solub gedəcək, qara öz rəngində qalacaq. Qaç-
qınlıq qurtaranacan belə olacaq. Qaçqınlıq nə zaman 
qurtaracaq? Bilmirəm. Amma zaman gələcək, həmin qa-
ra rəng al qırmızıya dönəcək, azad olunmuş torpaqlarda, 
onun hər rayonunda, kəndində Azərbaycan bayrağı ilə 
yanaşı qırmızı bayraq dalğalanacaq – qələbə, əzm və 
ümid bayrağı.  
Əlli dörd  gün erməni mühasirəsində 
 
 65 
Qaranlıq düşdükdə isə başqa evə getdik. Ev yiyəsi 
qapını arxadan bağlayıb pəncərədən çıxmışdı. Qapını 
sındırmağa qıymadıq. Düşündük ki, ev yiyəsi bir neçə 
günə gələcək. Pəncərədən içəri girdik. Azca yatdıq. 
Aprelin 4-ü idi. Dan yeri sökülməmiş yoldaşları 
çağırdım. Arif dedi ki, mən getmirəm, qoy erməni gəlib 
məni burada güllələsin: “Əşrəfi saxladım, böyütdüm, 
axırda da verdim erməniyə. Mən niyə sağ qalıram?” 
Arif Əşrəfin dayısıdır. Əşrəf körpə ikən anası ölmüş, 
onu dayısı Arif saxlamışdı. 
Mən ona toxtaqlıq verdim və təkid etdim ki, durun. 
Hamı durdu və yenə də pəncərədən çıxdıq. Dünən yığış-
dığımız evin həyətinə getdik. Bir neçə nəfəri, o 
cümlədən Əşrəfi burada sağ-salamat tapdıq. Arif Əşrəfi 
görəndə hönkürtü ilə ağladı, qucaqlayıb öpdü, bağrına 
basdı. Əyildi ki, dizlərindən öpsün... Qalanlarını soruş-
duq. Dedilər ki, o birilərdən xəbərimiz yoxdur. Döyüş 
zamanı necə yoxa çıxıblar, bilmədik. Ayrı düşdük. 
Əşrəf dedi ki, bir neçə nəfərlə başqa istiqamətdən 
atışma baş verən körpüyə tərəf enirmişlər. Körpüdə 
dayanan əsgərlərdən biri Azərbaycan dilində onları 
çağırıb, deyib ki, yol buradandır, bu tərəfə gəlin. Bir 
qədər sonra atəş açıblar. Körpüdə dayananlar erməni 
əsgərləri olub. Əşrəfgil geri qaçmağa məcbur olublar. 
Əşrəf burada Qalib Abdullayevdən ayrı düşüb: “Bir 
neçə dəfə çağırdım, cavab vermədi. Əlində kiçik yol 
azuqəsi vardı. Qayaların arasında gizləndim. Atəş səngi-
yəndə gizləndiyim yerdən çıxdım. Qalib Abdullayev 
əlindəki yol azuqəsini də atmışdı. Bu, vəziyyətin çox 
Əli Əliyev 
 
 66 
ağır olduğunu göstərirdi”. Mühasirədən çıxandan sonra 
öyrəndik ki, Q.Abdullayev mühasirəni yararaq Daş-
kəsənə çıxıb. 
Şakir İsgəndərov söylədi ki, 10-12 nəfər idik. 
Aramızda əsgərlər də vardı. Mən dedim ki, siz gözləyin, 
Ədalətlə birlikdə gedim əraziyə baxım, yolun açıq olub-
olmadığını öyrənək, qarşıda ermənilər ola bilər. Onlar 
əvvəlcə razılaşdılar, bir qədər gedəndən sonra 
arxamızca gəldilər. 15-20 metr getmişdik ki, ermənilər 
gizləndikləri daşların arxasından çıxıb atəş açmağa 
başladılar. Biz geri qaçdıq. Bir neçə əsgər döyüş 
meydanında həlak oldu. Döyüş vaxtı Temir kişi, oğlu 
Ağaşirin və Temir kişinin bacısı oğlu Mötəbər İbrahi-
movlar bir evin darvazasının arxasında dayanmışdılar. 
Sonra onları görmədik. Körpüyə enən azərbaycanlılar 
geri çəkilməyə məcbur oldular. Gəldiyimiz yolla geri – 
Kəlbəcərin Sınıq Kilsə kəndinə qayıtdıq. Şakir və yol-
daşları meşənin içində dayanıb döyüş meydanında qa-
lanları gözləyiblər. Lakin döyüş meydanından qayıdan 
olmayıb. Axşam saatlarında Kəlbəcərin Quzeyçirkin 
kəndinə qayıdıb, evlərin birinə yığılıblar. Məlum olub 
ki, onlarla birlikdə döyüşə düşənlərdən üç nəfər – Temir 
kişi, oğlu Ağaşirin və Temirin bacısı oğlu Mötəbər 
döyüş meydanından qayıtmayıblar.  
Döyüşdən sonra Laçın batalyonunun komandirlərin-
dən birini görüblər. O, yaşlı insanlarla, qadınlarla müha-
sirədən çıxmağın mümkün olmayacağını bildirib və Şa-
kirə digər yoldaşlardan ayrılmağı, birlikdə mühasirədən 
çıxmağı təklif edib. Şakir isə onun dediyi ilə razılaşma-
Əlli dörd  gün erməni mühasirəsində 
 
 67 
yaraq deyib ki, mühasirəyə düşənlər qohumlarım, kənd-
çilərimdir, onları qoyub gedə bilmərəm, Allah belə 
hərəkəti bağışlamaz, mühasirədən çıxanda bu insanların 
yaxınlarına nə cavab verərəm?! Belə hərəkətə görə 
insan ömrünün sonunadək vicdan əzabı çəkər.  
 
*** 
Çıxış yolu yox idi. Ermənistandan gələn ordu Dağlıq 
Qarabağdan gələn erməni separatçı dəstələriylə 
birləşmişdi. Quzeyçirkin kəndinin aşağı hissəsində, bir 
daşın arxasında gizləndik və ermənilərin hərəkətlərini 
müşahidə etməyə başladıq. Onlar mal-qoyunu, ev 
əşyalarını yük maşınlarına yığıb aparırdılar. Hər keçiddə 
silahlı dəstələr dayanmışdı. Sarı rəngli “UAZ” maşını 
Kəlbəcər–Ağdərə yolu ilə aşağı-yuxarı şütüyür, başqa 
maşında gəlmiş əsgərlərə oradan göstəriş verilir, gah 
avtomat, gah da tapançadan dayandığımız tərəfə atəş 
açırdılar. Görünür, bu, komandir maşını idi.  
Biz hansı cığırı özümüzə çıxış yolu hesab etdiksə, 
axşama qədər hamısına keşikçi qoydular. Axşama qədər 
pusquda durduq. Şakir İsmayılov dedi ki, Murov yolu 
ilə getmək lazımdır. Digərləri də ona şərik çıxdılar. 
Başqa yol bilmirdik. Qalmışdıq canımızın hayında. 
Ölmək istəmirdik. Ailəmizdən, övladlarımızdan nigaran 
idik. Bilmirdik onlar sağdır, yoxsa düşmən gülləsinə tuş 
olublar, əsir düşüblər. Murova tərəf getməyə mən razı 
olmurdum. Nəhayət, məni də razı saldılar. Şakir 
İsmayılov hamını inandırırdı ki, mən sizi Tərtər 
çayından elə keçirəcəyəm ki, heç paltarınıza su da 
Əli Əliyev 
 
 68 
dəyməyəcək. Mən deyirdim ki, Murova sarı üz tutmaq 
olmaz. Birincisi, döyüş gedir, düşmən qüvvəsini ora 
cəmləşdirib, ikincisi, yaş paltarla Murovu aşmaq olmaz. 
Erməni bizi qırmasa da, Murovun soyuğu, şaxtası 
donduracaq. Yoldaşlarım dediyimlə razılaşmadılar, mən 
onların dediyinə əməl etməli oldum. 
Muxtar və Əşrəfi Quzeyçirkinə çörək gətirməyə, 
atları açıb buraxmağa, bir də uzun kəndir gətirməyə 
göndərdik.  
Tərtər çayından keçmək üçün kəndirdən istifadə et-
məliydik. Tez qayıtdılar.  Ayrı düşdüyümüz insanlardan 
bir neçə nəfərin də kənddə olduğunu öyrəndik. Kəndə 
gəldik. 
Yoldaşlarımızdan üç nəfərdən – Temir kişi, oğlu 
Ağaşirin və Mötəbərdən hələ də bir xəbər yox idi. 
Onlardan bu gün də heç bir məlumat yoxdur. İtkindirlər. 
Ədalət isə ağır yaralanmışdı. Qaçarkən düşmən arxadan 
atmış, güllə qulağının üstündən başının dərisini yarala-
yıb keçmişdi. Saleh Qasımov da ayağından yaralı idi. 
Hamının müxtəlif dərəcədə yaraları vardı.  
Kəlbəcərdən burada təxminən 15-16 nəfərdi. Biz 
birlikdə çıxış yolunu müzakirə etdik. Onlar dedilər, 
gəlin bizimlə gedək. Biz isə təklif etdik ki, onlar bizimlə 
gəlsinlər. Əvvəlcə razılaşdılar. Sonra nə düşündülər, 
bilmirəm, razılaşmadılar. Biz də çox götür-qoy etdik. 
Mən Təvəkkülə dedim ki, biz istəyirik kəlbəcərli 
Mehdixan müəllimlə gedək, sən nə desən, o da olacaq. 
Təvəkkül dedi ki, kim istəyir, getsin, mən Muxtarla 
Oğuldərəyə qayıdacağam, ola bilsin ki, qardaşım 
Əlli dörd  gün erməni mühasirəsində 
 
 69 
Mötəbər, dayım Temir və dayım oğlu Ağaşirin sağdır, 
Oğuldərəyə qayıdıblar, dağlarda gizləniblər, biz öz 
kəndimizə  qayıdıb onları axtaracağıq. Cavab verdim ki, 
siz hara getsəniz, biz də sizinlə gedəcəyik, ölənə qədər.  
Muxtar və Təvəkkül itkin düşən Mötəbərin qardaşla-
rıdır, Temir əmi onların doğma dayısı, Ağaşirin isə 
dayısı oğlanlarıdır. Çoxumuz bir nəsildən, əmioğlu idik. 
Ağlımıza gəlirdi ki, itirdiyimiz adamlar Oğuldərəyə 
qayıda bilər. Beləliklə, biz kəlbəcərlilərdən ayrıldıq.  
Mehdixan müəllim dedi ki, Hopurlu yolu ilə gedəcəyik.  
Kədərli gün, zülmət qaranlıq gecə idi. Geriyə – 
Laçın rayonunun Oğuldərə kəndinə qayıdırdıq. Bəlkə də 
Təvəkkül elə deməsəydi, Kəlbəcərdən olan adamlardan 
ayrılmazdıq. Geri qayıtmaq asan deyildi, əzab idi. Tale-
yimizin necə olacağını, bizi nə gözlədiyini bilmirdik. 
Yolda atları Salehə, Valehə, Ədalətə, Valeriyə verir, 
onları ata mindirir, düşürür, piyadanın gah qoluna girir, 
özümüzlə bərabər aparırdıq. Yaralıların sayı çox olsa 
da, heç kimi yolda qoyub getmək niyyətimiz yox idi, 
heç qoymadıq da.  
Hələ səhər açılmamışdı, sabaha çox vardı. Gecə bir 
kəndə çatdıq. Qərara aldıq ki, burada qalaq. Evdə hər bir 
əşya yerində idi. Səliqə ilə üst-üstə yığılmış yorğan-
döşək, gəbə-kilim, kitab-dəftər, stəkan-nəlbəki, xrustal 
qablar, stol-stul... Yemək üçün də hər nə istəsən vardı. 
Yorğan-döşəkdə yatdıq, rahat olduq, səhər açıldı.  
5 aprel 1993-cü ildə sübh tezdən yuxudan oyandıq. 
Həyət-bacaya baxanda adamın xoşuna gəlirdi. Evin 
böyük bir bağı var idi,  bir tərəfində tövlə, digər tərəfin-
Əli Əliyev 
 
 70 
də isə arı yeşikləri ilə dolu arıxana vardı. Qapıdakı elek-
trik dirəyinin birinə qartal başı vurulmuşdu. Qartalın 
başı quzu başından böyük idi. O biri dirək boyu qartalın 
qanadları bərkidilmişdi. Bağın qırağında isə uzun bir 
tövlə tikilmişdi. Nübar çörək bişirdi. Evdə bal var idi, 
həm yedik, həm də yaranın üstünə qoyduq. Başqa bir 
evdən dərman gətirdilər, özümüzlə götürdük. Ev 
sahibinin müəllim və həmkarlar komitəsinin işçisi 
olduğu evdəki yazılardan bilinirdi. Kəndin adını da 
həmin yazı ilə aydınlaşdırdıq: Moz-Qaraçanlı. 
Hətta belə ağır vəziyyətə düşməyimizə baxmayaraq, 
düşünürdük ki, tez bir zamanda erməni separatçılarının 
dərsi veriləcək, Azərbaycan Ordusu onları geri çəkil-
məyə, işğal etdikləri ərazilərdən çıxmağa məcbur 
edəcək, ev sahibləri geri qayıdacaqlar. Ona görə də 
qaldığımız evlərdə heç nəyə dəymir, ziyan vurmurduq. 
Bu evin sahibinin xeyli arı yeşiyi vardı, qışda şaxtadan 
qırılmaması üçün arıxanaya yığmışdı. Yaz açılsa da, 
həyətə çıxarmamışdı. Belə qərara gəldim ki, bir neçə arı 
yeşiyini çölə çıxarım. Cavanlar kömək etdilər, arı yeşik-
lərinin bir neçəsini həyətə çıxardıq. Arı onları sancanda 
isə acıqları tutdu: “Əli müəllim, erməniyə arı saxlayı-
rıq”. Sonra arıxananın pəncərəsini taybatay açdım. Pən-
cərənin örtülməməsi üçün qabağına daş qoydum. Arının  
yolunu açdım.  
Yola düşməmişdən qabaq istədim evin qapısına belə 
bir cümlə yazım: “Sən qaraçanlı, mən qaraçanlı, düşmə-
nimin əli qanlı”. İstəyirdim ev sahibi bilsin ki, o gedən-
dən sonra  evində bir qaraçanlı qalıb. Adımı da yazmaq 
Əlli dörd  gün erməni mühasirəsində 
 
 71 
istəyirdim. Mən şəhid olsam və meyitim tapılmasa, 
bilinsin ki, bu evdə olmuşam. Söz necə olur-olsun gəlib 
mənim yaxınlarıma çatar, heç kəsin gözü yolda qalmaz. 
Qıymadım, ona görə də heç nə yazmadım. Düşündüm 
ki, ev yiyəsi gələndə qapıları cızılmış görməsin.  
Qaranlıq düşəndə yenə yola çıxdıq. Meşənin içi ilə 
yol getmək asan deyildi. Hamıdan çox Ədalət əziyyət 
çəkirdi. Əsrik kəndinə çatdıq. Kəndə girmədik. Bir ağa-
cın altında oturduq. Arif kənddə qalan qoca qadından it-
kin düşənləri soruşmağa getdi. O gedəndən sonra yeri-
mizi dəyişdik. Ona görə də bizi tapmamışdı, gec gəldi. 
Yerimizi dəyişməyimizdən narazılıq etdi.  Dedi ki, qa-
dın bizdən sonra heç kəsi görməyib. 
Mühasirədən sonra uşaqlarım danışırdı ki, biz də hə-
min kənddən keçdik. Evin arvadı çıxmaq istəmirmiş. 
Saçlarını yolur, üz-gözünü cırıb ağlayırmış ki, çıxmı-
ram. Oğlu avtomatın qabağına salıb zorla aparmaq is tə-
yirmiş: “Səni erməniyə verməyəcəyəm. Getməsən, əv-
vəl səni, sonra da özümü öldürəcəyəm”. Arvad isə dedi-
yindən dönmürmüş: "Erməniyə neyləmişəm ki, məni 
evimdən qovsun? Ev-eşik tikmişəm ki, erməniyə ve-
rim?!” 
 
Əli Əliyev 
 
 72 
 
 
 
BĠZĠM DƏRƏ 
 
Oğuldərəyə getmək üçün aşağı enməli idik. Çünki 
erməni silahlıları Tuneldən Tirkeşəvəndə, oradan Oğul-
dərəyə gedən yolu tutmuşdular. Yanan evlərin tüstüsü 
dağlara yayılmışdı, alov qalxırdı, atəşdən qulaq 
tutulurdu. Ona görə də yola enə bilmədik. Sağ tərəfə, 
dağlara sarı üz tutduq.  
Bu dağlarda bələdçi Arif idi. Bizə istiqamət verir, 
hamıdan irəlidə gedib yolu müəyyənləşdirir, geri 
qayıdıb hansı səmtə və necə getmək lazım olduğunu 
deyirdi. Dağlar yiyəsiz mal-qoyun sürüləri, sahibsiz 
itlərlə, canavarların qırdığı qoyun-keçi leşi ilə dolu idi. 
Gecə yol gedəndə qaranlıqda canavarların qırdığı 
qoyun-keçi leşini ayaqlayır, diksinir, ehtiyat edirdik.   
Avtomobil yolu boyunca uzanan, aşağı hissəsində 
qəbiristanlıq olan və çay axan bir kəndə çatdıq. Quzey 
taya, tək-tək təzə evlər tikilmiş tərəfə keçdik. Erməni 
gəlsə, bura daha çox təhlükəsiz olardı. Kəlbəcərin 
mərkəzindən və magistral avtomobil yolundan xeyli 
uzaq olan bu kəndlərə erməni quldurları hələ gəlib 
çıxmamışdı. Əşrəf dedi ki, bura Ağcakənd, aşağıdakı 
kənd isə Orucludur.  
Gecəni burada qaldıq. Xəstələnmişdim, hərarətim 
vardı. Təvəkkül, Arif məni bankaladılar, mürəbbəli çay 
verdilər, ayağımı isti suya qoydular. Xəstələnməyim 
Əlli dörd  gün erməni mühasirəsində 
 
 73 
yoldaşlarımın narahatlığını artırmışdı, bir dəqiqə də ol-
sun yanımdan ayrılmırdılar, əllərindən gələni edirdilər.   
Tam olaraq erməni mühasirəsinə düşmüşdük, düş-
mənin harada dayandığını, postlar qurduğunu bilmirdik. 
Ona görə də  gündüz yol getmək təhlükəli idi. Gəlib çıx-
dığımız kənddə dayandıq,  evlərdə gizləndik. Hamımız 
bir evə sığışmadığımıza görə iki-üç evə bölündük.  
Cavanlar səhər kəndə enib xəbər gətirdilər ki, kəndin 
mal-qoyunu tövlədə bağlıdır. Ermənilər qəfil hücum et-
diklərinə görə kənd sakinləri yalnız əyinlərindəki 
paltarla qaçıb canlarını qurtarmışdılar, tövlədə bağlı 
olan heyvanları çölə çıxarmağa imkanları olmamışdı. 
Bir neçə gündü tövlədə ac-susuz qalan mal-qoyunun 
mələşməsi dağlara yayılmışdı, insanın ürəyini göynədir-
di. Dedim ki, açın, çıxarın çölə, heyvan yazıqdır. Yol-
daşlarım isə dedilər ki, bu mal-qoyundan heç kimə bir 
xeyir yoxdur, sahibi gedib, biz də nə edəcəyimizi, tale-
yimizin necə olacağını bilmirik, heyvanların hamısını 
ermənilər aparacaq, ermənilərin aparmasındansa, töv-
lədə qırılmağı daha yaxşıdır, düşmənə qismət olmasın. 
Amma cavanları inandıra bildim. Tövlədən çıxan mal-
qoyun birbaşa çaya – su içməyə qaçırdı. Dedilər ki, 
tövlələrdə aclıqdan, susuzluqdan xeyli heyvan qırılıb.  
Aprelin 6-da axşam düşənədək burada qaldıq və qa-
ranlıqda yola düşdük. Gecə yol gedirdik. Yolun 
qırağında, dağda bir-iki yiyəsiz it bizə yaxınlaşdı. Arifə 
dedim ki, itlər bura adamla gəlib: “İtlər yiyəsiz olsa, 
bizdən əl çəkməz, yanımızda qalardı. Deyəsən, ətrafda 
insan var”. İtlər bir neçə metrdən bizi izlədi və yenə yox 
Əli Əliyev 
 
 74 
oldu. Doğrudan da burada Azərbaycan Ordusunun 
döyüşçü dəstəsi varmış. Qoşunun çıxdığını bilməyiblər. 
Mən də bunu mühasirədən sonra eşitdim. 
Fərəcan postunun əsgəri olmuş oğuldərəli Şəmsi Qu-
bad oğlu Məcnunov bunu mənə danışdı. Mühasirədə qa-
lıblar. 11 nəfər olublar. Laçının Piçənis kəndi ərazisində 
iki yoldaşı itkin düşüb. Dağda bizim gəldiyimizi görüb, 
səsimizi eşidib gizləniblər. Amma qaranlıq olduğuna 
görə bizi tanımayıblar.  Mühasirə şəraitində tanımadığın 
adamın gözünə görünmək olmazdı. Həmin doqquz nəfər 
aprelin 16-da Daşkəsən tərəfdən mühasirədən çıxıb.  
 
*** 
Söhbətləşə-söhbətləşə dağdan enirdik. Arif dedi ki, 
bu dağın döşü ilə getsək, Başlıbel kəndinə gedib çıxarıq. 
Çaya enəndə aydın oldu ki, Arif doğru yol göstərib. Baş-
lıbelə gedən yolu tanıdıq. Həmin yerdən dağın yamacı 
ilə aşağı düşdük, çayın kənarında yerləşən bir kəndə 
çatdıq. Bura Qaraxəncərli kəndi idi. Çay o qədər də gur 
axmırdı, Qaraxəncərli ərazisində çayı keçdik. Yazın 
aydınlıq gecəsiydi, Ay doğmuşdu, göyün üzündə bulud 
yox idi. Ətrafda olan hər şeyi aydın sezmək mümkün 
idi. Çayı keçdikdən sonra dağın yamacı ilə getdik. 
Kolların arasında oturduq, dincəldik. Sonra kolluqla 
yolumuza davam etdik.  
Aprelin 7-də isə Şəkərəm kəndində başımıza hadisə 
gəldi. Kəndə girəndə itlər üstümüzə tökülüşdü. Canımızı 
birtəhər qoruya-qoruya kəndin yuxarı tərəfinə gəldik. 
Əlli dörd  gün erməni mühasirəsində 
 
 75 
İki dərənin arasında yiyəsiz evlərin qapısında dayandıq, 
atları tövləyə çəkdik, evə girdik. Çıraq vardı, yandırdıq.  
Bu evin də sahibi heç nə apara bilməmişdi. Üç litrlik 
bankada moruq şirəsi vardı, içdik, bir-iki tikə də çörək 
yedik. Səhərə az qalırdı. Bütün gecəni yol gəlmiş, 
yorulub əldən düşmüşdük. Yuxu da bir yandan bizi göz 
açmağa qoymurdu. Yorğan-döşək salıb yatdıq. Gözü-
müzü təzəcə yummuşduq ki, Arifin qışqırığını eşitdik 
ki, bizi qırdılar, durun, ermənilər gəlir.  
Yerimdən qalxdım, ancaq silahımı götürə bildim. 
Evdən çıxdıq. Ev dar olduğundan yoldaşlardan bir 
neçəsi qonşu evdə yatmışdı. Şakir qaçıb onları çağırdı. 
Heç nə götürə bilmədik. Atları və çörəyi də qoyub 
qaçdıq. Qarşımızda qarlı və uçurumlu dərələr dururdu. 
Xeyli gəldikdən sonra dərənin sol tərəfinə adladıq. Ora 
uçurum olduğuna görə yerimək çox çətin idi. Üzüyuxarı 
iməkləyə-iməkləyə qalxırdıq. Arxaya baxdıq. Dalımızca 
gələn yoxdu. Dayandıq, nəfəsimizi dərdik. Dağın 
üstünə, meşənin talasına çıxdıq. Orada oturub dincəldik. 
Yemək üçün bir tikə çörəyimiz də qalmamışdı.  
Hamı ətrafı diqqətlə və dönə-dönə nəzərdən keçirir, 
ölümün pəncəsindən necə yaxa qurtara bilmək haqqında 
düşünürdü. Sakitlik idi. Erməni olsaydı, maşınla gələr, 
həm də atəşin arası kəsilməzdi. Arif dedi ki, kəndin qa-
bağına enim baxım, imkan olsa, atları, çörəyi götürüm. 
Arif Şakir İsgəndərovla birlikdə getdi. Xeyli keçdi, qa-
yıtmadılar. Nigaran qaldım. Adam göndərdim. Xəbər 
gətirdi ki, yoxdur. Özüm getdim, qarşıma çıxdılar. 
Hərəsi bir at minmiş, çörək olan xurcunu götürmüş, 
Əli Əliyev 
 
 76 
qalan at və əşyalara bənd olmamışdılar. Arif dedi ki, 
xurcundan radionu götürüblər. Çörəyə və başqa şeyə 
dəyməyiblər. Deməli, güllə atan azərbaycanlı imiş. 
Mühasirədən sonra bir oğlan yanıma gəldi. Atası 
Bağmanın, əmisi Yapon və İsmayılın kənddə qaldıqla-
rını bildirdi. Mən əhvalatı danışdım. Sonra eşitdim ki, 
onlar da mühasirədən çıxıblar. Bizə güllə atan da onlar 
olardı. Amma bu, kimisə öldürmək üçün deyil, özlərini 
müdafiə etmək üçün atılan güllə idi.  
 
*** 
Çörək yedik, toxtadıq. Axşam yola düşən zaman Əş-
rəf, Sahib, Muxtar bizdən ayrılıb Şəkərəmdə qalan at-
ları, əşyanı götürməyə getdilər. Mən razı deyildim ki, 
onlar bizdən ayrılsınlar. Sözümə baxan olmadı. Kənddə 
qalan atların dalınca getdilər. Biz isə Laçına doğru yola 
düşdük.  
Artıq səkkiz gün idi ailəmizdən, övladlarımızdan 
ayrı düşmüşdük, doğma evimizdən, torpağımızdan 
didərgin salınmışdıq. Aclıq, yuxusuzluq, ailədən, övlad-
lardan nigarançılıq, düşmənlə qarşılaşmaq təhlükəsi, dö-
yüşdə verdiyimiz insan itkisinin kədəri, ümidsizlik bizi 
taqətdən salmışdı. Mülayim yaz günündə qarlı və 
palçıqlı dağ yamacları, meşə ilə yavaş-yavaş yol 
gedirdik. Yol boyu söhbət edir, xatirələrimizi bir-
birimizlə bölüşür, belə bir vəziyyətdə nə edəcəyimizlə 
bağlı fikir mübadiləsi aparırdıq. Yolun bu hissəsində 
Mişa Doşevskiylə söhbət edirdik. Mişa yəhudi idi, 
Azərbaycan Ordusunun tərkibində Qarabağda döyüş-
Əlli dörd  gün erməni mühasirəsində 
 
 77 
mək üçün könüllü olaraq Ukraynadan gəlmişdi. Deyirdi 
ki, atası Kanadada, bacısı Amerikada, həyat yoldaşı və 
övladları isə Ukraynada yaşayırlar. Ömrünün böyük bir 
hissəsini müharibələrdə keçirmişdi, Əfqanıstanda, Bal-
kanlarda gedən döyüşlərdə iştirak etmişdi. Amma Azər-
baycanda vuruşduğuna çox peşman olmuşdu. Ağlına gə-
tirmirmiş ki, mühasirədə qalar. Ermənilər Kəlbəcəri 
işğal edib yolu bağladığına görə Laçın cəbhəsində 
döyüşən ordu mühasirəyə düşmüşdü. Mişa Doşevskiy 
dedi ki, belə bir ağır vəziyyətdə batalyon komandiri 
məni yanına çağırdı.     
– Komandir qəfil, gözləmədiyim bir təklif verdi. Əli 
ilə qarşı tərəfdəki əraziləri, dağları göstərdi, bildirdi ki, 
ora Ermənistandır, Gorus rayonudur. “Sən başqa mil-
lətin nümayəndəsisən, istəyirsən, get ora, keç ermənilə-
rin tərəfinə, denən ki, məni məcburən əsgərliyə gətirib-
lər, orada döyüşmək istəmirdim, bəlkə belə sağ qalar-
san. Onsuz da biz indi nə işğal olunan torpaqları azad 
edə, nə nəzarətimizdə olan əraziləri müdafiə edə, nə də 
özümüzün sağ qalmamız üçün nəsə edə bilirik”. Ko-
mandirə cavab verdim ki, əvvəldən Azərbaycan Ordusu-
nun əsgəri olmuşam, burada döyüşmüşəm, silah yoldaş-
larım, dostlarım buradadır. Ona görə də heç yerə getmək 
fikrim yoxdur, sonadək Azərbaycan Ordusunun tərki-
bində döyüşəcəyəm, başqa əsgərlərin taleyi necə olacaq, 
mənimki də elə.  
Söhbətin bir yerində Mişa söylədi ki, komandir 
(ruslar mənə “komandir” deyə müraciət edirdilər), hə-
yatda çox günah iş görmüsünüz? O, sualı verdi və 
Əli Əliyev 
 
 78 
maraqla üzümə baxdı. Dedim ki, cavab verməyə çətinlik 
çəkirəm, bilmirəm nə deyim. 
– Mişa, bizdə deyirlər ki, adamın hər çiynində mə-
ləklər var. Onun biri xeyir, o biri isə şəri yazır. Bilmi-
rəm mələklər nə yazıblar. Onu bilirəm ki, heç bir cina-
yət törətməmişəm. Ola bilər ki, dərsi öyrənməyən, na-
dinclik edən şagirdi döyüm və danlayım, uşaq, ya da 
ata-anası incisin. Onu da Allah bilir.  
Mişa söylədi ki, atası varlı olub, o isə ağlına nə gə-
lib, onu da edib. Elə bir cinayət, günah iş yoxdu ki, et-
məsin.  
– Atam pul verir,  məni tutulmağa qoymurdu. İndi 
isə həyatımın ən ağır günlərini yaşayıram. Bir metrinə, 
yoluna, ərazisinə bələd olmadığım torpaqlarda mühasi-
rəyə düşmüşəm. Əgər tək olsaydım, heç nə edə bil-
məzdim, bir metr də yol getməyim mümkün deyildi. Bu, 
çox ağır vəziyyət, böyük sınaqdır. Bir şeyə isə ümidim 
var: Allah sizin kimi günahsız, pak adama görə məni ba-
ğışlayar, inşallah. 
Mişa bunu dedi və ağladı. Onun əlini sıxdım, təsəlli 
verdim və dedim ki, çətin vəziyyətlərdə möhkəm olmaq 
lazımdır, hər şey yaxşı olacaq, Allahın köməyi ilə sağ 
qalarıq.  
Oğuldərəyə yetişmək üçün yolumuza davam edirdik. 
Şəkərəmdə qalan atları, çörəyi gətirməyə gedən Sahib, 
Əşrəf və Muxtar isə hələ qayıtmamışdılar. Çox 
nigarandıq, ayaq saxlayır, onları gözləyirdik. Onlar isə 
gəlib çıxmırdılar. Mıxtökənə çatmışdıq, dağın belinə 
qalxırdıq. Qarşıda görünən dağ-dərə Laçın ərazisiydi. 
Əlli dörd  gün erməni mühasirəsində 
 
 79 
Aşağıda, xeyli aralıda Laçının Qovşuq kəndi yerləşirdi. 
Mıxtökən sağda qaldı, bizə isə sola qayıtmaq, xeyli yol 
getmək lazımdı. Belə də etdik.  
Gədiklərdə qar çox olduğundan yerimək heç də asan 
deyildi. Qara düşməmək üçün Kəlbəcər tərəflə getməyi 
qərara aldıq. Amma doğrudan da yerimək asan olmadı. 
Gah qalın qara, gah palçığa düşür, gah da qaya ilə 
qarşılaşırdıq, keçmək çətin olurdu. Çox əziyyətlə gəlib 
bir binəyə, fermaya çatdıq. Bura Qalaboynu kəndinin 
Kalafalıq binəsi, mal ferması idi. Heyvanlar çöldə, 
arxacda yatmışdı. Elə bil kimsə aparıb otarmış və axşam 
da qapıya yığmışdı. Ehtiyat etdik ki, birdən burada insan 
olar və bizi erməni hesab edib, güllə atar. Səhər 
heyvanların arxacdan necə bir yerdə çıxdığını, axşam 
isə sahibsiz qayıtdığını görəndə şübhələrimizə son qo-
yuldu. 
Tövlədə bir eşşək bağlı qalmışdı, acından tövlənin 
quru dirəklərini dişləri ilə doğramışdı. Eşşəyi açıb çölə 
qovduq. Ariflə Şakir Qalaboynu kəndindən bir-iki 
yorğan-döşək gətirdi. Kəndə gedəndə at yıxılmış, Şaki-
rin qılçasının üstünə düşmüşdü. Şəkərəmdə qalan 
yoldaşlarımızın dalınca gedəndə yaralı idi. Onlar orada 
heç kimi tapmamış, geri qayıtmışdılar. Həmin gecə 
eşşək bağlanan tövlədə yatdıq.  
Atları gətirməyə gedən Sahib, Əşrəf və Muxtar isə 
bir gündən sonra gəldilər. Danışdılar ki, gecə Qalaboy-
nu kəndinə gedib, atları tövləyə salıblar, bir evdə gizlə-
niblər. Səhər yuxudan oyanıb evlərin birindən un 
tapıblar, çörək bişirmək istəyiblər, ocaq yandırıblar, sac 
Əli Əliyev 
 
 80 
asıblar. Amma bu zaman ermənilər “UAZ” maşını ilə 
kəndə gəlib evləri qarət ediblər, mal-qoyunu yığıblar, 
axşamadək kənddə qalıblar. Axşama qədər kolluqda 
gizlənib ermənilərin Qalaboynunu tərk etmələrini 
gözləyiblər. Sonra gizləndikləri yerdən çıxıb qaranlıqda 
bizi tapıblar. Onlar gələndə biz əvvəlcə elə bildik ki, er-
mənilərdir. Silahları hazırladıq. Yaxınlaşdıq və gördük 
ki, onlardır. Bir yerə yığıldıq. Qalaboynudan qaçanda 
atları götürə bilməmişdilər, tövlədə qalmışdı. İki gündən 
sonra gedib atları da gətirdilər.   
Aprelin 8-də axşamın düşməsini gözlədik. 
Qaranlıqda yola düşdük. Buradan bizim kəndə çox 
məsafə qalmamışdı. Bir gecə yol getsək, çatacaqdıq. 
Buralar kəndimizin yaylağına daha yaxındı. Dağlar qar 
olduğundan yolu ağır-ağır gedirdik. Buradan bizim 
kəndə gedən yolla getmək mümkün olmadı. Dağın qar 
ərimiş hissəsiylə Buzxana dağına qalxdıq. Bu yolda da 
bir çox yerdə qar bizə yeriməyə imkan vermirdi. Bəzən 
qurşağa qədər qara batır, bir-birimizə kömək edə-edə, 
əlindən tutub çəkə-çəkə irəliləyirdik. Bizdən əvvəl də 
buradan keçənlər olmuşdu, iz qalmışdı.  
 
*** 
1993-cü il aprelin 8-dən 9-na keçən gecə Laçın rayo-
nunun Oğuldərə kəndi ərazisinə, Qarağacı dərəsi 
adlanan yerə çatdıq. Başqa sözlə, öz kəndimizin 
ərazisinə yetişdik. Qarağacı dərəsi Oğuldərə ərazisi olsa 
da, kənddən xeyli aralı yerləşir. Seyidlər nəslindən olan 
bir neçə nəfər burada özünə ev tikmişdi. Seyid 
Əlli dörd  gün erməni mühasirəsində 
 
 81 
İbrahimin evinə yığıldıq. Amma evdə yatmağa yorğan-
döşək, yemək bişirməyə, çay qaynatmağa qab yox idi.  
Səhər açıldı. Ətrafa göz gəzdirdik. Bu yerlərin hər 
qarışına, hər cığırına yaxşı bələddik. Axırıncı dəfə 
1991-ci ildə bura yaylağa çıxmışdıq. Uşaqlığımın iki ili 
burada keçmişdi. Səkkiz-doqquz kilometr məsafədə 
yerləşən Qorçu kəndinə məktəbə gedib-gəlmişdi. Nə 
isə...  
Dağlarda – Buzxana dağında, Yelli gədikdə, Cəhən-
nəm dərəsində, Divlərdə, Mehdilidə, Bəyliyin yurdunda, 
Xanın yurdunda, Bazar düzündə, Pərxan gölündə hansı 
tərəfə baxırdın, qoyun sürüsü, naxır görünürdü. Kənd 
camaatı dağa, yaylağa çıxanda, arandan el dağa gələndə 
bu qədər mal-qoyun görünürdü. Bir tərəfdən bizim La-
çının, digər tərəfdən isə Kəlbəcərin bizimlə həmsərhəd 
kəndlərinin yiyəsiz mal-qoyunu bir-birinə qarışmışdı. 
Sahibsiz itlərin səsi həm dağlardan, həm də kəndlərdən 
gəlirdi.  
Evdə bir yerə toplandıq, bəzi məsələləri müzakirə 
etdik. Yoldaşlar dedilər ki, işlərə rəhbərlik etmək üçün 
komandir seçmək lazımdır. Çünki komandir olmasa, 
hərəkət etmək olmaz. On doqquz nəfərin arasında 
məndən yaşda böyük Bahadır dayı idi. 70 yaşı vardı. O 
da savadsız idi. Ali təhsilli bir mən idim. Ali təhsilli 
olduğuma görə də Sovet ordusunda xidmətimi zabit 
kimi çəkmişəm, əvvəlcə taqım komandiri, sonra bölük 
komandirinin müavini olmuşam. Amma təbii ki, mən də 
hərbçi deyiləm, filoloqam, ədəbiyyat müəllimiyəm. 
Bununla belə, keçmiş təcrübəmi, yəni ehtiyatda olan 
Əli Əliyev 
 
 82 
zabit olmağımı, ali təhsilimi, bir də Ermənistan–
Azərbaycan münaqişəsi başlayandan hərbçilərlə daim 
əlaqə saxladığımı (xüsusilə Ərikli kəndində yerləşən 
811 saylı hərbi hissəylə), yəni yeni təcrübəmi nəzərə 
alıb məni komandir seçdilər. Təklifi Valeri vermişdi, 
hamı razı oldu. İş bölgüsü apardıq, kim nə işlə məşğul 
olacağını bildi.  
Aprelin 9-da Şakir İsgəndərovla Əşrəf ilk dəfə kən-
də getdilər. Onlar öncə Ramiz Ağayevin kəndin qırağın-
da yerləşən evinə baş çəkmişdilər. Ətrafı müşahidə edib 
kənddə ermənilərin olmadığını müəyyənləşdirəndən 
sonra hərəkət etmişdilər. Həmin günü kənddə qalmış, 
növbəti gün yorğan-döşək, qab-qacaq, ərzaq, neft 
gətirmişdilər. Seyid İbrahimin evində yaşamaq üçün 
şərait yaratdıq. Xəbər gətirdilər ki, ermənilər mal-qo-
yunu və evlərin əşyasını qarət edib aparıblar. Əşrəf 
qaranlıqda bizim evin ikinci mərtəbəsinə qalxanda ayağı 
nəysə toxunmuşdur. Demə, güllə dəymiş it üst evə 
qaçmış və orada ölmüşdü.  
Qarağacı dərəsinin dağında iki it görünürdü. Yerdə 
də əşyalar qaralırdı. Təvəkkül xəbər gətirdi ki, itlər 
əşyalara yaxınlaşmağa imkan vermir. İki-üç nəfər getdi 
və bir kisə un, şəkər tozu, bir balaca uşaq corabı, kilim 
və bir qara yapıncı gətirdi. Qaçan adam özü ilə 
götürdüyü ehtiyatı apara bilməmiş, töküb qaçmışdı. İtlər 
isə əşyaların keşiyini çəkir, sahibinin qayıtmasını 
gözləyirdi. Təvəkkül ət apardı və itlərə atdı. Bir-iki 
gündən sonra itlər yaşadığımız evin qapısına gəldi. İti 
görən hər kəs çağırır, ət atırdı. 
Əlli dörd  gün erməni mühasirəsində 
 
 83 
Daha bizdən qaçmayıb, gecə-gündüz yanımızda qal-
dılar. Əşyanı gətirməyə gedən adamı bir neçə dəfə az 
qala tutmuş, dişləmişdilər. Hər iki iti "Bənək" deyə ça-
ğırırdım. İtlərə baxır, “Sən nə qədər vəfalı və sadiqsən, 
Bənək, sahibin hardadır, Bənək, hər gün yal verən xa-
nım hanı, Bənək?” – deyə fikirləşirdim.  Xalqına xəya-
nət edən siyasətçilərdə, qorumalı olduğu torpaqları, da-
yandığı postu qoyub qaçan hərbçilərdə, vəzifəsini yerinə 
yetirməyən komandirlərdə bu itlərdəki qədər vəfa, səda-
qət, etibar olsaydı, erməni quldurları torpaqlarımızı heç 
vaxt işğal edə bilməzdilər, Azərbaycanın 20 faiz ərazisi 
bu gün düşmən tapdağı altında olmazdı, gözəl Vətə-
nimizin bir hissəsi xarabalığa çevrilməzdi.  
 
*** 
Kədərimi dağıtmaq üçün özümü ovundururdum. 
Gecələr Aya baxırdım. Moskvada və Bakıda tələbə 
olanda anam mənə deyərdi ki, gəlib səni görə bilmirəm, 
Ay doğanda sən Aya bax, mən də baxacam, ana-bala 
bir-birimizi Ayda görək, Ayda görüşək. Hər axşam Aya 
baxır və deyirdim: “Ana, axşamın xeyir. Darıxma, ana, 
inşallah, görüşərik. Mən sağam. Bilirəm, sənin nəfəsin 
qoymaz mən ölüm. Nə qədər sən sağsan, mən də sağam, 
ana. Vallah, sağam. Darıxma, qoyma Ağa da darıxa. 
Ağa, sən də qoyma anamı darıxsın". 
Qarağacı dərəsində səhər tezdən yuxudan durur və 
üzü gündoğana, Günəşə sarı gedirdim. “İlahi, Sənə 
şükür, bir gün də sağ qaldıq, bir gün də yaşadıq”,– deyə 
öz-özümə düşünürdüm. Anamı, qardaş-bacımı yada 
Əli Əliyev 
 
 84 
salırdım: “Sabahın xeyir, ana, sabahın xeyir, Ağa, 
sabahın xeyir, Cahan bacı, sabahın xeyir, Sədaqət 
bacı...” Övladlarımı yada salırdım: “Sabahın xeyir, 
Turac, sabahın xeyir, İmdad, sabahın xeyir, Babək, 
sabahın xeyir, Mirzə, sabahın xeyir, Rəhimə, sabahın 
xeyir, Xıdır...” Öz-özümə danışırdım.  
Övladlarımdan nigaran qalmışdım. Elə bilirdim ki, 
ermənilər onları öldürüb. Danışandan sonra ətrafa göz 
gəzdirirdim – yoldaşlardan eşidən olmadı ki?! Eyibdir. 
Bir gün Təvəkkül Arifə dedi ki, Əli müəllimdən soruş 
gör, hər gün çay aşağı hara, niyə gedir? Bəhanə elədim 
ki, havamı dəyişməyə gedirəm. İnanan olmadı və bir də 
qoymadılar bir tərəfə tək gedim.  
1993-cü ilin qışında Oğuldərədən Tərtər rayonuna 
gəlmişdim. Laçın işğal olunduğuna görə kəndlərdə 
infrastrukturla yanaşı mağaza, bazar da yox idi. Kəndə 
qayıdanda Bərdə və Tərtər bazarlarından ev üçün lazım 
olan əşyaları, ərzaq aldım. Beş litr tut arağı almışdım. 
Bundan bir litr şüşə qaba töküb böyük oğlum İmdadın 
doğum gününə saxlamışdım. İmdadın doğum günü 
mayın 2-sidir. Martın sonunda ermənilər Oğuldərəni 
işğal etdiyinə görə, təbii ki, İmdadın doğum gününü 
orada keçirə bilmədik. Cavanlar ərzaq gətirmək üçün 
Oğuldərəyə getmişdilər. Əşrəfə dedim ki, evimizin 
ikinci mərtəbəsində mebelin arxasında şüşə qabda araq 
var, onu da gətir. Qayıdanda Əşrəf dedi ki, qaranlıqda 
axtardım, tapmadım. Növbəti dəfə gedəndə arağın yerini 
Əşrəfə daha dəqiq izah etdim, arağı gətirdi.  
Əlli dörd  gün erməni mühasirəsində 
 
 85 
Məsələni yoldaşlarıma danışdım. Dedim ki, bu arağı 
İmdadın doğum gününə saxlamışdım. Ancaq qismət 
olmadı. İndi isə ailəmizin, övladlarımızın, o cümlədən 
İmdadın başına nə gəldiyini, sağ olub-olmadıqlarını 
bilmirik, amma ümidimizi də üzməmişik, inşallah, sağ 
olarlar. Dedim ki, buna baxmayaraq, əvvəldən nəzərdə 
tutduğum niyyəti həyata keçirək, İmdadın doğum 
gününü qeyd edək. Yoldaşlarım buna məmnuniyyətlə 
razı oldular. Mayın 2-də heyvan kəsildi, yemək 
hazırlandı. İmdadın doğum gününü qeyd etmək üçün 
süfrə arxasında əyləşməyə hazırlaşırdıq ki, dedilər, 
ermənilər olduğumuz yerə gəlirlər. Süfrə arxasında 
otura bilmədik. Arağı stəkanlara süzdük, İmdad üçün, 
mühasirədə qalanların övladları üçün sağlıq deyildi, 
arzular dilə gətirildi, ailəmizi, uşaqlarımızı sağ görməyi 
dilədik. Ayaq üstə arağı içdik və qaldığımız evdən 
çıxdıq, ərazidən xeyli uzaqlaşdıq, gizləndik. Amma 
ermənilər qaldığımız evə gəlib çıxmadılar, dağlardan 
mal-qoyun yığıb geri qayıtdılar. Qaranlığın düşməsini 
gözlədik. Ermənilər gedəndən sonra qaldığımız evə 
qayıtdıq, çıraq işığında məclisi davam etdirdik.   
Bir gün Şakir İsmayılova dedim ki, hamıdan çox 
anama yazığım gəlir. Bilirəm ki, yerə-göyə zəncir salıb. 
Heç kəs onu ovundura bilməz. Şakir dedi ki, sənin anan 
nə qədər bala dəlisi olsa da, mənim anama çatmaz. 
 Bizim yerlərə bələd olanlar bilirlər ki, aprelin 
sonları, mayın əvvəllərində Kiçik Qafqazda, o cümlədən 
Laçında, Oğuldərə kəndində təbiətin ən gözəl vaxtları-
dır. Dağlarda qar əriyir, hər tərəf yaşıllaşır, ağaclar 
Əli Əliyev 
 
 86 
çiçək açır, qışı keçirmək üçün isti yerlərə köçüb getmiş 
quşlar geri qayıdır, nərgiz, bənövşə ətrafa ətir saçır, gül-
çiçək dizə qalxır, quşların səsi bir-birinə qarışır, 
dağların yamaclarını, düzənlikləri mal-qoyun sürüləri 
örtür. Torpaqlar erməni işğalına məruz qalsa da, təbiət 
1993-cü ildə də öz ənənəsinə sadiq qalmışdı, hər tərəf 
yaşıllıq idi, ağaclar çiçək açmışdı, gül-çiçək boy atıb 
dizə qalxmışdı. Yalnız bu yerlərin sahibləri, sakinləri 
yox idi. Yox, olmayan yalnız insanlar deyildi, heç 
quşlar da geri qayıtmamışdı. Sanki quşlar da erməni 
işğalı nəticəsində öz yuvasından didərgin düşmüşdü. 
Kəndlər, dağlar, yurd yerləri xaraba qalmışdı. İnsan tə-
biətin bu əsrarəngiz gözəlliyindən həzz ala, dincələ 
bilmirdi. Mühasirədə olanda çayın kənarında gəzirdim. 
Suyun qırağında, çəmənlikdə bir neçə yarpız xoşuma 
gəldi və əyilib qırdım. İstədim ki, ağzıma aparım. Özü-
mə acığım tutdu ki, bu dağların suyu, havası, gül-çiçəyi 
bizə  qismət olsaydı, heç başımıza bu faciələr gəlməzdi, 
torpaqlarımızdan didərgin düşməzdik, indi ata-baba 
yurdumuzda qorxa-qorxa, gizlənə-gizlənə yaşamazdıq. 
Yarpızları yerə atdım.  
Axşam olanda dağlardakı qoyun sürüsünü, naxırı 
aşağıya qovur, olduğumuz yerdən uzaqlaşdırırdıq. 
Kəndləri qarət edib aparan ermənilərin heyvanları görüb  
olduğumuz yerə gəlib çıxmaması üçün belə edirdik. Elə 
düşünürdük ki, beynəlxalq təşkilatın köməyi ilə bizi mü-
hasirədən azad edəcəklər. Hətta gələsi adamı necə qarşı-
lamaq barədə də tədbir görmüşdük. Vertolyot gəlsə han-
sı üsulla, maşın gəlsə nə qayda ilə qarşılamaq kimi 
Əlli dörd  gün erməni mühasirəsində 
 
 87 
məsələləri müzakirə edib planlaşdırırdıq. Gözlərimiz 
yollarda, gədiklərdə qalmışdı. Heç kim gəlmirdi ki, gəl-
mirdi. Heç elə bil bizi yada salan və biz adda dünyada 
adam yoxmuş. Həsrət, kədər bizi üzür, əldən salır, am-
ma yenə də yaşamaq ümidini itirmirdik. Mühasirədən 
çıxmağa var qüvvəmizlə çalışırdıq. Bütün variantları nə-
zərdən keçirir, hansı yolla çıxmağı dönə-dönə müzakirə 
edirdik. 
Qarağacı dərəsində Qasımov Salehin vəziyyəti ağır-
laşdı. O, Quzeyçirkində ayağından yaralanmışdı. Yarası 
göyərdi və şişdi. Şiş dizi keçərək bədənin yuxarı 
hissələrinə yayıldı. Arifə dedim ki, Salehin ölümü 
hamıya bəla gətirəcək: “Onu harada dəfn etsək, qəbir 
qazsaq, erməni tapacaq və başa düşəcək ki, burada hələ 
də azərbaycanlı var. Yazıq deyir ki, iki qızım var. Balası 
da bir yandan yetim qalacaq. Harada gizlənsək, erməni 
bizi tapacaq. Ölsə, onu dağa, çınqıllı qayalara aparmaq 
və orada dəfn etmək lazımdır. Üstünü daşla örtək ki, izi 
qalmasın. Yenə də ümidi itirmək olmaz. Axır ana qədər 
çalışaq ki, o, sağ qalsın. Dərmandan keçib, dərman kö-
mək eləmədi”.  
Saleh Qasımovun ayağının yarasına təzə dəri çək-
mək qərarına gəldik. Cavanlar dəri gətirdi və onun aya-
ğını sarıdıq. Saleh dedi ki, ağrı azalmasa da, heç artmır. 
Bir neçə saatdan sonra ağrının azaldığını bildirdi. Çay 
içdi, çörək yedi. Üç gündü ki, heç nə yemirdi. Yuxuladı, 
mən deyirdim, yaranı üç gündən sonra açmaq lazımdır. 
Eşitmişdim ki, atın beli əziləndə, heyvanın bir yerinə 
daş dəyəndə ona palçıq və ya dəri çəkər, iki-üç gündən 
Əli Əliyev 
 
 88 
sonra açarlar. O biri gün Saleh təkid etdi ki, yaranı açın. 
Mən çöldəydim, içəri çağırdılar ki, Saleh yarasını açıb. 
Dərisi ayağına sarınmış heyvan dərisi ilə bərabər 
soyulub çıxmışdı. Dəri ayağının üstündən üç yerdən 
irin-çirki sorub çıxarmışdı. Yaranı dərmanla sağaltmağı 
Mişaya həvalə etdik. Tay-tuşun köməyilə yaranı açıb-
bağlayırdı. Saleh yaxşı oldu, sağaldı. 
Ədalətin isə yarası sarınsa da, bağlansa da, dəhşətli 
ağrı verirdi. Onun rəngi bozarmış, ağarmışdı. Başının 
yarası olan tərəfdən ayağının ucuna qədər ağrıdığını bil-
dirirdi. Tay-tuşları Təvəkkülə, Şakirə acıqlandım ki, 
məni gözləyirsiz, onu soyundurun, başdan-ayağa bədə-
nini gəzin. Bir neçə dəqiqədən sonra Təvəkkül əlində 
Ədalətin qanlı paltarını çölə gətirdi. Demə, Kəlbəcər 
ərazisində Ədalətin həm başına, həm də çiyninə güllə 
dəyibmiş. Çiyninə güllə dəydiyini bilmirmiş. Elə 
düşünürmüş ki, çiynindəki, bədənindəki ağrı başının 
yarasındandır. Qan axıb quruyub, paltar üstünə yapışıb 
qanı kəsib. Ədalətin də yarası sarındı. Ədalət də sağaldı. 
Qumbaraatanlardan yaralanmış Valehin də yarası sa-
rındı. O da sağaldı. 
Ermənilər hər gün Oğuldərəyə gəlib evləri, mal-qoyu-
nu qarət edib maşınlara yığıb aparırdılar. Onlar gedən-
dən sonra biz də mal-qoyunu kəsir, çörək bişirirdik. Er-
mənilər kənddə olduqları müddətdə bunu etmək 
mümkün deyildi. Ocağın tüstüsündən qaldığımız yeri 
öyrənə bilərdilər. Qaranlıq düşməmiş kəndə tərəf gedir, 
evimizdən nə lazımdısa atlara yükləyir və gətirirdilər. 
Əlli dörd  gün erməni mühasirəsində 
 
 89 
Mən getmirdim, cavanlar gedirdi. Hər dəfə ərzağa 
gedənin biri mütləq Şakir İsgəndərov olurdu.    
Oğuldərədə, o cümlədən yaxın kəndlərdəki evlərdə 
ərzaq qaldığından aclıq çəkmirdik, amma rahat da ola 
bilmirdik. Bir yerdə çox qalmaq olmazdı, ermənilər tapa 
bilərdi. Yerimizi dəyişdik. Kəmərqayanın altında Seyid 
İbrahimin dəmir çardağının altına yığıldıq. Külək 
qalxdı. Soyuq iliyimizə işlədi. Ora elə yerdir ki, hər 
tərəfdən görünür. İstədiyimiz vaxt ocaq da qalaya 
bilmirdik. Düşməndən müdafiə üçün əlverişli olsa da, 
soyuq imkan vermədi ki, orada istədiyimiz qədər qalaq.  
Köçməyə məcbur idik. Şakir İsgəndərovla Seyid 
Əliheydərin evinə baxdıq. Şakir çox bəyəndi: həm 
yaşamaq üçün rahat, həm də müdafiə üçün əlverişli idi. 
23 aprel 1993-cü ildə gündəliyə qeyd etmişəm: "21 
aprel 1993-cü ildə Seyid Əliheydərin evinə gəldik. Mən 
xəstələnmişdim. Tez yaxşılaşdım. Evi yığıb hələ 
hazırlamamış qar başladı. Ayın 22-də axşama qədər 
yağdı. Sanki çillə idi. Görməyən inanmaz! Qar dizdən 
yuxarı idi. Sonra radio xəbər verdi ki, Arktikadan soyuq 
keçib. Ayın 23-də gündüz hava xoş idi. Mühasirədən 
çıxmaq üçün arasıkəsilməyən fikir mübadiləsi edirik". 
Qar o qədər qalın idi ki, qarşıdakı dağ yamacında üç 
yerdən qar uçqunu baş verdi. Arxayın olduq. Erməni 
dağa tərəf gələ bilmirdi. Bəlkə də Allahın bizə yazığı 
gəlmişdi. Qar erməninin yolunu kəsmişdi. Sevinirdik. 
Evdən yuxarıda, dağ başına yaxın alaçıqdan da böyük 
qayalar vardı. Elə yağmışdı ki, qayalar seçilmirdi. 
Əli Əliyev 
 
 90 
Aprelin 22-də Şakirlə Əşrəf Oğuldərəyə getmişdilər. 
Yer qarlı, hava şaxtalı və soyuq idi. Gecə tufan başladı. 
Kəndə gedənlər isə gəlib çıxmırdılar. Narahat olduq, 
fikirləşdik ki, çovğunda yolu itirdilər, qayadan düşdülər. 
Şakirlə Əşrəf səhərə yaxın gəldilər. Soyuqdan, çov-
ğundan donmuşdulər, yolu itirmişdilər. Elektrik dirək-
ləri vasitəsilə çətinliklə yolu müəyyənləşdirə, olduğu-
muz yeri tapa bilmişdilər.   
Mühasirədən çıxmaq üçün müxtəlif plan hazırlayır-
dıq. Laçın–Kəlbəcər–Ağdam, Laçın–Kəlbəcər–Xanlar, 
Laçın–Kəlbəcər–Daşkəsən, Laçın–Kəlbəcər–Basarke-
çər–Daşkəsən, Laçın–Naxçıvan, Laçın–Gorus–Qubadlı. 
Bu variantlardan hansının qorxusuz olduğunu min dəfə 
götür-qoy etməli, qərar çıxarmalı idik. Qərar çıxarmağa 
isə tələsmirdik. Meşənin, dağların yaşıl dona bürünmə-
yini gözləyirdik. Ona isə çox qalmışdı. Gözlərimiz  yol-
da idi. Yollar isə susurdu. Hər yandan bağlanmış yol-
lar... 
Mişa karta baxırdı. Deyirdi ki, Laçın–Gorus–
Qubadlı yolu ilə getsək, çətinliklərimiz olacaq, amma 
sağ çıxa biləcəyik. Digər yollarda isə bizi ölüm gözləyir.   
Ürəyim uçunurdu, evimi görmək istəyirdim. Arif 
qoymadı gedim:  
– Kəndə niyə gedirsən? Sənin kəndə getməyinə ehti-
yac yoxdur. Kəndə getməkdən gözünü çək. Nə sənə 
imkan verəcəyəm gedəsən, nə də özüm gedəcəyəm. 
– Gedim baxım… 
– Xarabanın nəyinə baxassan? 
Mən kəndə gedəsi olmadım.  
Əlli dörd  gün erməni mühasirəsində 
 
 91 
Bir gün Arifə dedim ki, birlikdə Cərgəyə, Cəhənnəm 
dərəsinə, Divlərə, Bəyliyin yurduna gedək. Oralarda 
sahibsiz qalmış mal-qoyun sürüləri otlayır, baxaq görək 
bizim mal-qoyunlar oradadır, ya yox. Arif razı olmadı. 
Qaçqın düşməmişdən əvvəl kənddə necə yaşamağımız-
dan, mal-qoyunu necə saxlamağımızdan danışdı. Dedi 
ki, bir gün qoyun örüşdən qayıdanda məlum oldu ki, bir 
qoyun balalayıb və quzusu itib. Çobandan qoyunu hara-
da otardığını soruşdum. Çöldə qalmış quzunu axtarmağa 
getdim. Məndən sonra beş-altı adam gəldi və səhərə qə-
dər quzunu axtardıq, nəhayət səhər tapdıq. İndi yüz əlli 
qoyun-quzunu qoyub gedirəm. Bundan sonra nəyə ba-
xım?  
Təvəkküllə ətrafı gəzdik, Meytili yalı deyilən yerdə 
oturduq. Sarıdərənin kənarında yalquzaq canavar qoyun 
sürüsünün içinə düşdü, qovdu və qırdı. Çıxartdı Bəyli-
yin yurduna, yenə də qırdı. Hər ikimizdə avtomat vardı. 
Canavar qoyunları qırdı və yorulub əl çəkdi. Təvəkkülə 
dedim ki, adamın gözünün qabağında canavar qoyunu 
qırır, iki avtomatlı öz canının qorxusundan bir güllə ata 
bilmir. Bu hamısı tarixdir. 
Başqa bir gün yenə də ətrafı gəzirdik. Hacıxanlı kən-
dinin yaylağında durmuşduq. Bizdən aşağıdakı yaşıl 
meşəyə baxır, ətrafı gəzirdik. Birdən meşədə dana 
mələməsinə oxşar bir səs gəldi: 
– Burada mal var?  
– Yox, mal deyil, əlikdir, böyürür. 
Yoldaşlarım Oğuldərəyə getmiş, qayıdanda bir yara-
lı qartal görmüşdülər. Şakir İsgəndərov atdan düşmüş, 
Əli Əliyev 
 
 92 
qartalı tutmuş və qucağında gə tirmişdi. Qartal bir neçə 
dəfə başını hərləmiş, Şakirin üzünə baxmış, qəflətən 
dimdiyi ilə onun gözünə vurmaq istəmişdi. Xoşbəxtlik-
dən Şakirin gözünə dəyə bilməmişdi. Alt dimdiyi gözün 
üstünü, üst dimdiyi isə alnını tutmuş, yaralamışdı. 
Qartalın dimdiyi o qədər iti idi ki, elə bil Şakirin alnını 
bıçaqla kəsmişdilər. Cavanlara dedim ki, onu arxası üstə 
çevirsinlər. Məlum oldu ki, qartal yaralıdır, güllə qana-
dını sındırmışdı. Qaldığımız yerin yaxınlığından 
avtomat silahla vurulmuş yaralı qartalın tapılması ərazi-
də erməni silahlılarının olduğunu deməyə əsas verirdi. 
Ona görə də ehtiyatlı olmaq, nəzarəti gücləndirmək 
lazım idi.  
Erməni separatçıları Kəlbəcərə qəfil hücum etmiş-
dilər, qısa müddətdə rayon işğal olunmuşdu. Kəlbəcərdə 
Tunel adlanan yer var. Ərazi nəhəng sıldırım qayalıqlar 
olduğundan avtomobil yolu çəkmək mümkün olmayıb 
və qayaların altından tunel açılıb. Tunel rayonu iki 
hissəyə bölür və bir hissənin digəri ilə əlaqəsini təmin 
edir. Ermənilər hücum edib Tuneli tutduqlarına görə 
Kəlbəcərin bir hissəsi, Laçının işğaldan azad olunan 
kəndlərində yaşayan əhali və Laçın cəbhəsində döyüşən 
ordu tam mühasirəyə düşmüşdü. Bizim kimi, Kəlbəcərin 
ucqar kəndlərinin sakinləri də rayonun işğal olunmasını, 
yolun bağlanmasını çox gec öyrənmişdilər. Ona görə də 
mühasirədən çıxa bilməmiş, sağ qalmaq üçün dağlara 
çəkilib gizlənmişdilər. Ermənilərə əsir düşməmək və 
sağ qalmaq üçün dağlarda gizlənmək yeganə variant idi.  
Əlli dörd  gün erməni mühasirəsində 
 
 93 
Laçın və Kəlbəcər ərazisində mühasirədə qalıb dağ-
larda gizlənən yalnız biz deyildik. Dağlarda tez-tez azər-
baycanlılara rast gəlirdik. Aprelin 15-də Şakir İsgən-
dərov, Muxtar və Mişa Dambulaq kəndindən ərzaq 
gətirməyə getmişdilər. Bir necə evə baş çəkəndən sonra 
azərbaycanlılardan ibarət dəstə ilə qarşılaşmışdılar. 
Onlardan biri Şakir, Muxtar və Mişanı çağırıbmış, ehti-
yatla bir-birlərinə yaxınlaşıbmışlar. Məlum olubmuş ki, 
onlar da üç nəfərdir, bir də Laçının Pircahan kəndindən 
olan Vüqar Mehdiquluoğludur. Digərləri isə Kəlbəcərin 
Ağcakənd kəndindəndirlər. Şakir hadisəni belə 
xatırlayır:  
– Evlərin birinin həyətində arı yeşikləri vardı. 
Arılara tərəf gedəndə kimsə bizi çağırdı. Dedi ki, 
dayanın, tərpənməyin. Bizə yaxınlaşdılar. Əllərində ov 
tüfəngi vardı. Mən Vüqar Mehdiquluoğlunu tanıdım. 
Özümüzü təqdim etdim, dedim ki, on doqquz nəfərlə 
mühasirəyə düşmüşük, Qarağacı dərəsində qalırıq. 
Amma onlar heç nə demək istəmirdilər, çətinliklə 
məlumat aldıq. Bildirdilər ki, Kamran bəylə birlikdə 
mühasirədə qalıblar, altı nəfərdirlər. Harada giz-
ləndiklərini dəqiq demədilər, müxtəlif yerlərin adını 
çəkdilər. Vüqar Mehdiquluoğlu bizə dedi ki, ehtiyatlı 
olun, ərazidə mühasirədə qalmış azərbaycanlılardan 
ibarət başqa dəstələr də var, hər an rastlaşa bilərsiz.  
Görüş üçün vaxt müəyyənləşdirdik. Aprelin 22-də 
Dambulaq kəndində görüşməyi razılaşdırdıq. Amma ap-
relin 21-də güclü qar yağdı, qaldığımız yerdən çıxa bil-
mədik və görüş baş tutmadı. 
Əli Əliyev 
 
 94 
Vüqar Mehdiquluoğlunun dediyi Kamran bəy 
Laçının Bülövlük kəndindəndir. Məşhur bəy nəslinin 
nümayəndəsi olan Kamran bəy 1992-ci ildə – Laçın 
işğal olunanda doğma torpağını tərk etməmişdi, 
dağlarda gizlənmişdi. Ermənilər kəndləri yandırıb geri 
çəkiləndən sonra o, evinə qayıtmışdı. Yaşı 70-i keçmiş 
bu nurani qocanı sonuncu dəfə 1993-cü il aprelin 2-də 
Kəlbəcərin Tirkeşəvənd kəndində görmüşdük. Kamran 
bəy dağlara çəkilib gizlənəcəyini, torpaqlar işğaldan 
azad olunarsa, qalacağını, işğal davam edərsə, bir yol 
tapıb çıxacağını söyləmişdi.  
Bizdən xeyli sonra bir neçə nəfər də mühasirədən 
çıxıb gəldi. Onların dediyinə görə, Kamran bəylə 
birlikdə dağlarda gizlənibmişlər. Bir neçə ay qalandan 
sonra mühasirədən çıxmaq üçün yola düşmək qərarına 
gəliblər. Kamran bəy yenə də doğma torpağını tərk 
etməkdən imtina edib, orada qalacağını deyib. Onun 
sonrakı taleyi haqqında bu günə qədər heç bir məlumat 
yoxdur. 
Bir gün ətrafı gəzirdim. Üç adamın izini gördüm. 
Onlar Kəlbəcərin Qalaboynu kəndi tərəfdən gəlmiş, 
Buzxana dağından aşmış, Qarağacı dərəsinin güneyi ilə 
enmiş, Kəmərqayanın dibindən keçmiş, oradan Baldır-
ğanlıya çıxmış və Qovuşuq kəndinə tərəf getmişdilər. 
Adamın birinin ayağında qaloş olmuşdu, izi-rəddi 
bildirirdi ki, çox da böyük adam deyilmiş. Nazik, uzun 
ayağı varmış. Digərlərinin cüssəli, yekə adam olduğu 
ayaq izlərindən bilinirdi. Aydın olurdu ki, bu yerlərə 
bələd adamlardı. Yad adam, nabələd dağlarda elə istiqa-
Əlli dörd  gün erməni mühasirəsində 
 
 95 
mət götürə bilməzdi. Qaldığımız evə qayıdanda gördük-
lərimi danışdım. Növbəti gün Təvəkküllə həmin izə düş-
dük, amma heç nə tapmadıq, izi bir yana çıxara bilmə-
dik. Bunun üçün Qovuşuq kəndinə enmək və ətrafını 
gəzmək lazım idi. Dağda bizi qar və külək elə hala saldı 
ki, geri qayıtmağı qənimət bildik. 
Başqa bir atlı Qovuşuq üzdən – Atıcılardan aşmış, 
Seyid Əliheydərin evinin qabağına enmiş və geri qayıt-
mışdı. Onun da kim olduğunu bilmədik.  
Şakirlə Əşrəf ərzaq gətirməyə gedəndə gecə Ağalarlı 
kəndində bir atlı və bir piyada adama rast gəlmiş, ancaq 
ehtiyat etmiş və onlara yaxınlaşmamışdılar.  
 
 
 
Əli Əliyev 
 
 96 
 
 
DAġA YALVARANDA 
 
Radiomuz vardı. Gündə bir neçə dəfə xəbərlərə 
qulaq asırdıq. BMT Təhlükəsizlik Şurasının işğal 
olunmuş Kəlbəcər rayonundan erməni qoşunlarının 
çıxarılmasını tələb edən qətnamə qəbul etməsini Seyid 
Əliheydərin evində eşitdik. Rus dilinə tərcümə etdim, 
ruslar da bildi. Hamı ayağa qalxıb bir-birini təbrik etdi, 
gözaydınlığı verdi, oynamağa başladı. Sevincimizin 
həddi-hüdudu yox idi, bizə elə gəlirdi ki, bununla da 
erməni işğalına son qoyulacaq, Azərbaycan torpaqları 
qısa müddətdə erməni silahlı quldurlarından 
təmizlənəcək və mühasirədən çıxacağıq. Lakin erməni 
separatçıları BMT kimi nüfuzlu beynəlxalq təşkilatın 
qətnaməsinə nəinki biz mühasirədə olduğumuz 
müddətdə, heç bundan ötən 19 ildə də əməl etmədilər, 
əksinə, Azərbaycanın daha beş rayonunu işğal etdilər. 
Bizim ümidimiz əbəsmiş.  
Radio xəbər verdi ki, Türkiyə prezidenti Turqut Özal 
Azərbaycana səfər edib, Bakıda erməni işğalını pisləyib, 
Ermənistan silahlı qüvvələrinin işğal olunan Azərbay-
can torpaqlarından dərhal çıxarılmasını tələb edib. Bu 
xəbərə də çox sevinmişdik.  Mühasirədə olduğumuz 
dövrdə aldığımız ən ağır xəbər isə Turqut Özalın ölümü 
oldu. Ümid edirdik ki, müharibəni kəsəcək. Amma Tur-
qut Özal dünyasını qəfil dəyişdi, yasa batdıq. Bizim də 
sağ qalmağa ümidimiz qəlbimizdə öldü. Qaldığımız evə 
Əlli dörd  gün erməni mühasirəsində 
 
 97 
hüzn və kədər çökmüşdü. Hamı Turqut Özalın ölümünə 
doğmasının, yaxınının itkisi kimi yanaşırdı, yas saxla-
yırdı, ağlayırdı.    
Ağlımıza hər şey gəlirdi. Düşünürdük ki, Azərbay-
can Ordusu hücuma keçər və biz də arxadan erməniyə 
zərbə endirərik, qaldığımız ərazinin yaxınlığından keçən 
Laçın–Kəlbəcər yolunu bağlayarıq. Təəssüflər olsun ki, 
bizim ümid etdiyimiz, göz dikdiyimiz bu variantlardan 
heç biri həyatda reallaşmırdı. Nə ermənilər BMT-nin 
qətnaməsinin tələblərini yerinə yetirirdilər, nə də Azərbay-
can Ordusu hücuma keçirdi. Gözümüz yolda qalmışdı. 
Yaralı yoldaşın hər birini sağaltmağı, qayğısını çək-
məyi müqəddəs iş sayırdıq. Elə ab-hava yaratmaq lazım 
idi ki, özünə rəva bilmədiyini yoldaşına da rəva görmə-
yəsən. Qəlbən sevinirdim ki, belə mühit yaranıb. Heç 
kəsə fikir söyləməyə qadağa qoyulmamışdı. Hər kəs 
istədiyi fikri söyləyirdi. Cavanlar çox fəallıq göstərir-
dilər. Hər kəs yoldaşından artıq iş görməyə çalışırdı. 
Demək olar, hamı bir-birindən razı idi.  
Hər dəfə kəşfiyyata, kəndlərə ərzaq dalınca gedənin 
biri mütləq Şakir İsgəndərov olurdu. Onun zəhməti, 
hünəri əvəzsiz idi. Şakir Laçın işğal olunmamışdan 
əvvəl köçüb Bakıda məskunlaşmışdı. Milli azadlıq 
hərəkatında yaxından iştirak etmiş, Azərbaycanın 
müstəqilliyi, istiqlalı uğrunda mübarizənin fəallarından 
biri kimi haqqında bir necə cinayət işi qaldırılmış, 
dəfələrlə həbs olunmaq təhlükəsi ilə üzləşmişdi. Erməni 
separatçıları Azərbaycan ərazisinə göz dikəndən və 
Qarabağda müharibə başlayandan sonra silaha sarılıb 
Əli Əliyev 
 
 98 
cəbhəyə könüllü yollanmışdı. Laçın cəbhəsində gedən 
döyüşlərdə qəhrəmanlıqlar göstərmiş, ən qaynar nöqtə-
lərdə hərbi əməliyyatlarda iştirak etmişdi. Şakir döyüşdə 
olanda oğlu dünyaya gəlmişdi. O, xoş xəbəri ağır döyüş-
dən qayıdandan sonra öyrənmişdi. Komandirlər icazə 
versə də, Şakir cəbhəni tərk edib yeni dünyaya gələn öv-
ladını görmək üçün Bakıya getməkdən imtina etmişdi.  
Şakir İsmayılov isə mal-qoyun kəsir, soyur, heç kəsi 
dindirmədən bişirirdi. On doqquz nəfərin yeməyini 
təmin etmək də asan deyildi. Ermənilər evlərdə olan 
əşyalarla yanaşı mal-qoyunu, ərzağı da qarət edib 
apardıqlarına görə ərzaq tapmaq çətinləşirdi. Şakir, 
Temir, Muxtar, Əşrəf və başqaları tez-tez kəndlərə 
ərzaq gətirməyə gedirdilər. Bizim yerlərdə yaz aylarında 
gecələr zülmət qaranlıq olur. Belə zülmət qaranlıq 
gecələrdə ərzaq üçün gedənlər bəzən gec qayıdırdılar. 
Onlar gələnədək rahatlıq tapmırdıq, ağlımıza yüz fikir 
gəlirdi, özümüzü qınayırdıq. Çünki hər an ermənilərlə 
rastlaşa bilərdilər, ermənilər onları qətlə yetirər,  əsir 
aparardılar. Şükürlər olsun ki, ərzaq üçün gedənlər hər 
dəfə sağ-salamat geri qayıdırdılar.     
Ağır işlərdən biri də çörək bişirmək idi. On doqquz 
nəfərin çörəyinin olması üçün  hər gün un ələmək, 
xəmir yoğurmaq və çörək bişirmək asan deyildi. Adətən 
çörəyi qadınlar bişirir. Mühasirədə qalanlar arasında isə 
bir nəfər qadın vardı. Nübar Rzayeva ilk günlər çörəyi 
tək bişirirdi. Amma bu onun üçün böyük əziyyət idi. 
Ona görə də mühasirədə olduğumuz müddətdə Əşrəf un 
Əlli dörd  gün erməni mühasirəsində 
 
 99 
ələyir, xəmir yoğururdu. Digər gənclər ocağı, sacı 
hazırlayırdılar. Nübar isə hazır xəmirdən çörək bişirirdi.  
Kiçik inciklik və mübahisələr də olurdu. Əsas 
inciklik Salehdən idi. O, bizimlə süfrə arxasında 
oturmurdu. Özünə bir qab yemək çəkir, bir tərəfdə təkcə 
yeyirdi. Bir gün nahar yeməyi zamanı etiraz səsi ucaldı:  
– Əli müəllim, Saleh bizimlə bərabər oturmasa, biz 
də yeməyəcəyik.  
– Vərdişimi belə almışam, məni bağışlayın, – Saleh 
cavab verdi. – Axı mən on altı il məhbus olmuşam. O 
xarabada belə öyrənmişəm.  
Ona izah etdik ki, bura türmə deyil, mühasirədə 
qalmışıq və bir süfrə arxasında oturub çörək yeməliyik.  
Sonra bizimlə oturub, bizimlə durdu. 
Mal-qoyun kəsilən kimi Mişa ətin ən yaxşı yerini 
itlərə verirdi. Buna görə bir necə dəfə mübahisə oldu. 
Mişa və digər ruslar acıq edib bizdən ayrılmaq qərarına 
gəldilər. Mən hamını sakitləşdirdim. Onlara başa saldım 
ki, biz bu yerlərə bələdik, siz isə heç bir yeri 
tanımırsınız, tək heç yerə gedə bilməzsiniz, ermənilər 
sizi ya qətlə yetirər, ya da əsir götürərlər. Bundan sonra 
fikirlərini dəyişdilər, qaldılar. Əslində, getmələri müm-
kün də deyildi.  
Ruslar ümumi ərzağı ayrılıqda yeyirdilər, bu da 
narazılığa səbəb olurdu. Uşaqlar kənddən bal 
gətirmişdilər. Ruslar bal bankasını qabaqlarına qoyub 
yedikləri vaxt Əşrəf evə girib görmüş, etirazını 
bildirmişdi ki, ərzaq ümumidir, yoldaşlardan ayrı yemək 
olmaz. Çünki biz özümüz belə məsələlərə ciddi əməl 
Əli Əliyev 
 
 100 
edirdik. Həyətdə dayanmışdım, evdə mübahisə gedirdi. 
Əşrəf çölə çıxdı, əlində də bal bankası. Bankanı daşın 
üstünə qoyub silahını ona tərəf çevirdi. Silahı Əşrəfdən 
aldım, bankanı evə qaytardım. Rusları yanıma çağırdım, 
onlara izah etdim ki, biz azərbaycanlılarda çətin anlarda 
yoldaşdan nəyisə gizlətmək, ayrılıqda yemək kimi 
məsələlərə yaxşı baxılmır. Ona görə də belə hərəkətlərə 
yol verməyin. Ruslar dediklərimlə razılaşdılar.  
Qaldığımız evin yanında mağara vardı. Çörəyi orada 
bişirirdik. Ruslar mağaraya girəndə Əşrəf də onların ar-
dınca getmişdi. Mağaraya girəndə görüb ki, ruslar xəmir 
yoğrulan taxtanın üstünə çıxıb çimirlər. Onlarla dalaş-
mışdı.  
Rusların pis vərdişləri də vardı, hər gecə biz yatan-
dan sonra çaydanda xeyli miqdarda quru çay qaynadıb 
içki kimi içib yatırdılar. Onların belə hərəkətləri 
narazılığa səbəb olurdu.  
Seyid Əliheydərin evində olanda Ariflə həyətdə 
oturmuşduq. Axşam düşürdü. Çağırdılar ki, radioda son 
xəbərlər başlayıb. Evə tərəf addımladıq. Mən qapıdan 
içəri girməklə qəfildən güllənin açılması bir oldu. Güllə 
Əşrəfin əlindəki silahdan açılıb başımın üstündən keçdi 
və qapının çərçivəsini parçaladı. Sahib Rzayev Əşrəfin 
silahının darağını özü ilə aparmışdı. Silahın özündəki 
patronu isə çıxarmamışdı. Əşrəf isə elə bilib ki, silahda 
güllə yoxdur, çaxmağı çəkəndə atəş açılmışdı. Baş 
verən hadisəyə görə Bahadır kişi ilə Əşrəf dalaşdılar. 
Bahadır kişi dedi ki, oğlu Sahibin bu işdə heç bir günahı 
yoxdur, atəşi Əşrəf açıb və o da cavab verməlidir.  
Əlli dörd  gün erməni mühasirəsində 
 
 101 
Mişa karta baxırdı. Bir gün əvvəl Əşrəfə demişdi ki, 
səni təhlükə və dava gözləyir. Bir gün sonra isə bu 
hadisə baş vermişdi.  
Mühasirədə olanda Şakir İsgəndərov dəfələrlə 
deyirdi ki, əgər ermənilər evimizi yandırsalar, buna döz-
məyəcəyəm və sonuncu gülləmədək döyüşəcəyəm. Bir 
ayaz gündə Oğuldərə kəndindən tüstü qalxdı. Elə bildik 
ki, ermənilər evləri yandırıblar. Şakir dedi ki, kəndə 
gedirəm. Nə qədər təkid etsək də, xeyri olmadı. O, atı 
yəhərləyib Təvəkküllə birlikdə dağların arxası ilə 
gizlənə-gizlənə gedib kəndə çatmışdılar. Məlum 
olmuşdu ki, ermənilər evləri qarət edib “KamAZ” 
markalı avtomobilə yığıblar. Avtomobili yüklədikdən 
sonra Müzəffər Salahovun evinin həyətindəki təndiri 
yandırıblar, qoyun kəsib, kabab bişirib yeyib-içirlər. 
Şakirlə Təvəkkül erməniləri xeyli müşahidə etdikdən 
sonra qayıtmışdılar.  
Mühasirədə şeir yazanlar vardı. Onlardan biri də 
Muxtar İbrahimov idi. Onun "Ağlaram" şeiri çox kədərli 
və ürək ağrıdandı:  
İzin ver gedim, a dağlar, 
Sən ağlama, mən ağlaram. 
Yollarımda qan-qada var, 
Sən ağlama, mən ağlaram… 
 
Göz yaşlarım gilə-gilə, 
Yanağımda dönür selə, 
Günüm keçər elə-belə, 
Sən ağlama, mən ağlaram. 
Əli Əliyev 
 
 102 
Yollarımda duman, çiskin,  
Kim görübdü belə pis gün?  
Taleyimdən küskün-küskün,  
Sən ağlama, mən ağlaram. 
 
Yazım yazıb belə yazan, 
Bu yazıya yoxdu pozan. 
Ay Muxtarın qanlı gözü, 
Sən ağlama, mən ağlaram. 
 
Laçın rayonunun Oğuldərə kənd sakini Dadaş Bala-
kişi oğlu İbrahimovun dörd oğlu var idi. Onlardan üçü – 
Mötəbər, Təvəkkül, Muxtar mühasirədə qalmışdılar. 
Yalnız əlil oğlu Bəbir kənddən çıxanlarla getmişdi. Mö-
təbər altı uşaq atası idi və 3 aprel 1993-cü ildə Kəlbəcər-
də itkin düşdü. Onun sonrakı taleyindən bu gün də xəbər 
yoxdur. Muxtar və Təvəkkül isə mühasirədən çıxdılar. 
Muxtar mühasirədə olduğumuz dövrdə yazdığı "A qar-
daş" şeirini qardaşı Mötəbərə həsr etmişdi. Şeirdə qarda-
şın qardaşa hörməti, qardaşı üçün iztirabı, kədəri öz ək-
sini tapıb: 
 
Sevinməyə, şadlanmağa, gülməyə 
Zalım düşmən vermir aman, a qardaş. 
İndən belə bir də səni görməyə 
Daha yoxdu məndə güman, a qardaş. 
 
Əlli dörd  gün erməni mühasirəsində 
 
 103 
Ölsəm də, ruhum səni axtaracaq,  
Bilirəm ki, axtaracaq, tapacaq.  
İndən belə görən çoxmu yıxacaq  
Könlüm evini hicran, a qardaş. 
 
Ürəkdən sevinib gülməyən Muxtar,  
Həyatda bir xoş gün görməyən Muxtar,  
Səndən ötrü düşüb ölməyən Muxtar  
Səninçün darıxır yaman, a qardaş. 
 
Slavik də rus dilində yazırdı… 
Nə iş görməkdən, hara getməkdən asılı olmayaraq 
gözlərimiz yollarda idi. Kimisə axtarır, kömək 
diləyirdik. Hər tərəfdən bağlanan yollar isə susurdu. Nə 
biz kimdənsə xəbər tuta bilirdik, nə də kimsə bizim 
harada olduğumuzu bilirdi.  
Yaz fəsli olmasına baxmayaraq, güclü qar yağmış, 
dağları örtmüşdü. Şakir İsmayılovla daş ların arasında 
oturub Qarağacı dairəsinə baxır, söhbət edir, özümüzü 
ovudurduq. Dedim ki, heç kim sağ qaldığımızı bilmir. 
Yəqin, çox adam düşünür ki, ermənilər bizi ya qətlə 
yetirib, ya da əsir aparıblar. Hamıdan çox anama yazı-
ğım gəlir. Anam bala itkisinə dözən deyil. Bilirəm ki, 
heç kəs onu ovundura bilməz.  
Mən qardaş-bacımı, dayımı, əmim övladlarını yada 
saldım. Evində gizləndiyim bibim oğlu Seyid Əliheydər 
haqqında, qohumları  barədə danışdım. Şakir dedi ki, 
mənim anam da bala itkisinə dözən deyil.  
Əli Əliyev 
 
 104 
Mühasirədə heç də hər günümüz dəhşətli keçmirdi. 
Uşaqlar danışır, gülür, zarafat edirdilər. Əşrəf Bahadır 
dayıya deyirdi ki, sağ qalacaq, mühasirədən çıxacağıq: 
“Bərdənin mərkəzində görəcəksən ki, bir qadın dik-
daban ayaqqabı, gödək yubka geyib, saçına rəng qoyub, 
üzünə kosmetika çəkib, cavan bir oğlanın qoluna girib 
gedir. Baxıb görəcəksən həyat yoldaşındır. Çağıracaq-
san ki, mənəm, sağ qalmışam, mühasirədən çıxmışam. 
O isə deyəcək, səni tanımıram, bu cavan oğlana ərə get-
mişəm”. 
Bahadır dayı bu zarafatlardan incimirdi...  
 
*** 
Yenə də Seyid Əliheydərin evində olurduq. Bura 
daldalanmaq, gizlin yaşamaq üçün ən münasib yer idi. 
1993-cü il mayın 15-də səhər yuxudan durduq, çay 
içdik, çörək yedik. Siqaret çəkənlərin vəziyyəti yaxşı 
deyildi, siqaret, tütün-tənbəki qurtarmışdı. Ona görə də 
Mişa, Saşa, Slavik, Saleh tütün-tənbəki üçün Dambulaq 
kəndinə yollandlar. Onların heç biri əraziyə bələd 
deyildi. Ona görə də kəndə hansı yolla, necə getmək 
lazım olduğunu bir neçə dəfə izah etdim. Heç kəs 
onların getməsinə razı deyildi. Dedilər ki, yolu səhv ge-
dərlər, ermənilərlə üz-üzə gələr, əsir düşərlər, qaldığı-
mız yeri deməyə məcbur olarlar, ermənilər bizi tapıb qı-
rar.     
Mişagil Dambulağa getdi. Mən, Arif, Şakir İsgəndə-
rov və Valeh isə Qızılqaya dağına çıxdıq. Buradan 
bizim Oğuldərə kəndi və kənddən yuxarı uzanan yol 
Əlli dörd  gün erməni mühasirəsində 
 
 105 
aydın görünür. Günorta Oğuldərəyə ermənilərlə dolu 
yük maşını gəldi. Ancaq Oğuldərədə dayanmadılar və 
kənddən aralıda yerləşən Ağalarlı kəndinə getdilər. Ma-
şını kəndin qurtaracağında, Alsoltanın evinin yanında 
saxladılar. Maşından on iki nəfər hərbi və mülki geyimli 
erməni düşdü. Alsoltanın evində və tövləsində axtarış 
aparmağa başladılar, çox çalışdılar. Alsoltan neçə illərdi 
bu evdə yaşamırdı. Uzun illər yaşayış olmayan evdə 
ermənilər bir neçə saat dayandılar. Tövlədən çıxıb evə, 
evdən çıxıb tövləyə girdilər. Biz isə Qızılqayadan 
erməniləri müşahidə edirdik. Belə qənaətə gəldik ki, 
ermənilər evi və tövləni minalayırlar.  
Onlardan iki nəfər ayrılıb Çınqılın yoxuşu ilə yuxarı 
çıxdı. Çınqılın başında düzənlikdə yiyəsiz itlərə güllə at-
dılar. Tofiq Salahovun iti kəndə tərəf qaçdı. İt aşağıda 
dayanan ermənilərə çatanda bu dəfə də onlar itə güllə 
atdılar. İt bir də üzü geriyə qaçdı, daşların arasında giz-
ləndi.   
Dağda dolaşan iki erməni hər on-on beş dəqiqədən 
bir havaya üç güllə atırdı. Cavab olaraq kəndin qırağın-
da dayanan ermənilər də üç güllə atırdılar. Həmin iki er-
məni Çınqılın başından, Cərgədən, Cəhənnəm dərəsin-
dən keçib Qarağacı dərəsinə, əvvəllər sığındığımız ev-
lərə tərəf getdilər. Orada Seyid Cəfərin və Seyid İbra-
himin evi yerləşir. Qarağacı dərəsindən tüstü qalxdı. Elə 
bildik ki, ermənilər evləri yandırıblar. Qızılqayada 
dayandığımız yerdən evlər görünmürdü. Sonra öyrəndik 
ki, yandırılan ev yox, həyətdəki ot tayasıdır.  
Əli Əliyev 
 
 106 
Ermənilər qaldığımız əraziyə yaxınlaşanadək Valehi 
göndərmiş, yoldaşları xəbərdar etmişdik ki, ermənilər 
gəlir. Onlar da evdən kənara çıxmış, ətrafa səpələnmiş, 
daşların arxasında gizlənmişdilər.  
Qarağacı dərəsində erməninin biri Oğuldərəyə sarı 
getdi, o biri isə yuxarı – bizim qaldığımız ərazi 
istiqamətinə çıxdı, Seyidin yeri deyilən əraziyə gəldi. 
Dağlarda axtarışı davam etdirir, əliboş qayıtmırdılar, 
mal-qoyun, at yığıb aparır, qarət edirdilər. Dərədə Seyid 
Əhmədin evindən aşağıda at otlayırdı. Erməni atı gördü, 
Oğuldərə istiqamətində gedən yoldaşını çağırdı, üç güllə 
atdı. Bir-birlərindən xeyli aralandıqlarına görə aşağıdakı 
erməni onu çağıranın səsini deyil, güllə səsini eşitdi. 
Güllə atılanda Oğuldərəyə tərəf gedən erməni möhkəm 
təlaş keçirdi, əvvəlcə nə edəcəyini bilmədi, sonra çaya 
tərəf qaçdı və daşların arxasında gizləndi. Güllə atanın 
yoldaşı olduğunu dəqiqləşdirəndən sonra gizləndiyi 
yerdən çıxdı və yuxarı qalxdı. İki erməni birlikdə atı 
tutmaq üçün qovmağa başladı. At gizləndiyimiz yerə 
bələd idi, onunla ərzaq gətirirdik. At gizləndiyimiz yerə 
qaçdı, ermənilər də dalınca. Onlardan biri lap irəlidə 
gəlirdi. At qaldığımız evin həyətinə gəldi. Təbii ki, on 
doqquz nəfərin yaşadığı evin həyəti abad idi. Burada in-
san yaşadığını kənardan sezmək çətin deyildi, həyətdə 
yuyulmuş paltarlar asılmışdı, mal-qoyun, itlər, ocaq yeri 
vardı. Yoldaşlarımızdan bir neçəsi evin ətrafındakı daş-
ların arxasında gizlənmiş, bir qismi isə dərə yuxarı 
qaçıb ərazidən uzaqlaşmışdı. Atın dalınca qaçan və 
təpənin arxasından çıxan erməni yaşadığımız evi, mal-
Əlli dörd  gün erməni mühasirəsində 
 
 107 
qoyunu, iti, bəlkə adamları gördü və qışqıra-qışqıra 
sürətlə geriyə qaçdı. Ondan arxada gələn yoldaşını da 
geriyə qaytardı, sürətlə geri qayıtdılar, ərazidən xeyli 
uzaqlaşdıqdan sonra aşağıda dayandılar, bir qədər 
danışdıqdan sonra cığırla dərəyə endilər.  
Bu müddətdə mən, Arif və Şakir ermənilərin hərə-
kətlərini müşahidə edə-edə Qızılqaya dağından aşağı – 
olduğumuz ərazi istiqamətində enmiş, təpələrin arxasın-
da dayanmışdıq. Arif və Şakir bir qədər yuxarıdaydılar. 
Mən isə aşağı enib təpənin üstündəki balaca bir daşın 
arxasına sığınmışdım. Lakin buradan digər yoldaşları 
görə, onların harada olduqlarını müəyyənləşdirə bil-
mirdik.  
Ermənilərin durduqları yerdən kəndə yol uzanır. 
Onlar yolla getmədilər. Yolun sağında, Mehdili yalının 
dikinə, Arif, Şakir və mənim olduğum yerin qənşərinə 
çıxdılar və aşağıda dayananları çağırdılar. Aşağıda 
maşının yanında dayanan ermənilərdən biri ayrıldı və 
həmin iki nəfərin yanına gəldi. Mənimlə burada, yəni 
dağda olan Arif, Şakir elə hey dedilər ki, dur qaçıb 
ərazidən uzaqlaşaq. Mən onlardan aralıda, ermənilərə 
daha yaxın idim. Elə yerdə idim ki, daşın arxasından 
çıxanda ermənilərin məni vuracağından ehtiyatlanırdım. 
Arxasında gizləndiyim daş balaca, amma ümid yeri idi. 
Elə balaca idi ki, başımı arxasında gizlətdim, bədənim 
açıqda qaldı. Süründüm, bədənimi daşın arxasına 
verdim, başım qaldı aşkarda. Daşa yalvardım: “Daş, 
başımı qorusan, başına dolanaram”.  
Əli Əliyev 
 
 108 
Hələ dəqiq bilmirdim ki, erməni məni görür, ya yox. 
Mən günbatan tərəfdə idim. Gün erməninin gözünə düşə 
bilərdi. Ağlıma belə gəlirdi. Çətin vəziyyətə 
düşmüşdüm, başqa ümid yerim yox idi.  
Ariflə Şakirin səsi kəsildi. Deməli, onlar qaçıb uzaq-
laşmışdılar. Ermənilər isə durduqları yerdən tərpənmir-
dilər. Mənimlə üzbəüz idilər. Daşın arxasında üstünə 
uzandığım paltomu da götürmədim: "Mane olar, bir də 
ki, indicə atacaqlar, palto nəyimə gərəkdi?!" düşündüm 
və Allahı çağırıb gizləndiyim yerdən qalxdım. Yol 
yoxuş, amma məsafə az idi. Altdan yuxarı iməklədim, 
yüyürdüm və təpəni o biri üzə aşdım. Daha ermənilər 
məni görmürdülər, güllə tutmazdı. 
Gördüm ki, Şakir burada məni gözləyir. Geri 
qayıtdıq. Ermənilər dayanan ərazini müşahidə etdik. 
Onlar biz tərəfə baxırdılar. Üç erməni burada üzü bizim 
olduğumuz yer istiqamətində dayanıb xeyli danışıb əllə 
tez-tez dayandığımız yeri, qaldığımız evi bir-birinə 
göstərirdi. Ermənilərdən biri getmək istəmirdi, digər 
ikisi onun qollarından tutub sürüyə-sürüyə zorla apardı 
və aşağıdakı yoldaşlarına tərəf getdilər. Nə ermənilər 
bizə, nə də biz onlara güllə atdıq. Şakir də gedib mənim 
paltomu gətirdi.  
Ermənilər Alsoltanın həyətinə yığıldılar, xeyli danış-
dılar və maşına minib Oğuldərəyə qayıtdılar. Maşını 
Tofiqin evinin həyətində saxladılar, evə girib çıraq yan-
dırdılar. Amma orada qalmadılar, Qiyas Məcnunovun 
evinə getdilər. Ermənilər maşını bir evin həyətində sax-
Əlli dörd  gün erməni mühasirəsində 
 
 109 
layıb özləri başqa yerdə qalmaqla diqqəti yayındırır-
dılar.   
Qaldığımız evə qayıtmadıq. Bir yerə toplanmağımız 
çox çətin oldu. Ermənilərin gəldiyini evdəki yoldaşlara 
xəbər verdikdə onlar da evdən çıxıb gizlənmişdilər. 
Erməni atı qovanda onların lap yaxınlığından keçmişdi. 
Bizimkilərdən heç kim erməniyə güllə atmamışdı. 
Çünki əvvəlcədən belə danışmışdıq ki, ermənilərə güllə 
atmayaq. Güllə atsaydıq, gizləndiyimiz yeri asanlıqla 
müəyyənləşdirəcəkdilər. Biz isə mühasirədə olduğumu-
za görə heç nəyə nail ola bilməyəcəkdik. Erməni gedən-
dən sonra uşaqlar yerlərini dəyişmişdilər. Nə qədər ax-
tarsaq da, onları  tapa bilmirdik. 
Onlar gedən tərəfdə dağ var və o dağın o biri üzü 
Hacıxanlı meşəsidir. Ağlıma gəldi ki, meşəyə tərəf ge-
dərlər. Yerə, izə diqqətlə baxdım – keçən olmamışdı, iz 
qalmamışdı. Hacıxanlı tərəfdən də güllə səsi gəldi. Bu 
da bizi dolaşdırdı, karıxdırdı. Şakirlə ayrıldıq. Hərəmiz 
bir tərəfi axtarmağa başladıq. Bir müddətdən sonra 
dağdan məni çağırdılar. Onların yanına uzaqdan, özü də 
ehtiyatla getdim. "Erməni yoldaşlardan kimisə tapar, 
məcbur edər ki, çağır gəlsin”, – deyə düşündüm. Gəldim 
ki, yoldaşlarımdır. Amma Dambulaq kəndinə siqaret 
gətirmək üçün gedən Mişa, Saşa, Slavik və Saleh hələ 
də qayıtmamışdılar. Əvvəlcə dağda bir yerə yığıldıq, 
sonra siqaret üçün gedənləri gözlədik. Gecə idi. 
Yoldaşlara dedim ki, siqaret üçün gedənlər qaldığımız 
evə qayıdacaqlar. Şakirlə Əşrəf Əliheydərin evinə getdi. 
Tapşırdım ki, əvvəlcə gizlənib gələn adamı sayın, sonra 
Əli Əliyev 
 
 110 
çağırın. Axı kəndə gedənlərin bu hadisədən xəbəri yox 
idi. Mişa, Saşa, Slavik və Saleh gecə qayıdanda Əşrəf 
və Şakir onları dağa, bizim yanımıza gətirdilər.  
Mişa və yoldaşları Dambulağa yox, azıb İmanlar 
kəndinə enibmişlər. Orada da ermənilərlə qarşılaşmış-
dılar. Ermənilər qarətçilər imiş. İmanlarda ermənilərin 
maşınla kəndə gəldiyini görən Slavik qaçıb bağın içində 
gizlənir. Maşından üç erməni düşür. İkisi yaşlı, biri ca-
van. Evin mebelini aparmağa gəliblərmiş. Qocalar evdə 
mebeli sökür, cavan isə maşına yığırmış. Cavan erməni 
bağın içində gizlənən Slaviki görüb içəridəkilərə xəbər 
aparır. Yaşlı ermənilər də çölə çıxır, Slaviki çağırırlar. 
Slavik avtomat silahını onlara tərəf çevirir. Ermənilər 
bir-birinə dolaşa-dolaşa maşına minib qaçırlar.  
 
*** 
Kənddən alov qalxırdı. Ermənilər Müzəffər Salaho-
vun evini yandırmışdılar. Gecə saat birdə Qızılqayada 
toplandıq. Nə edəcəyimizi, gedib-qalacağımızı, gedəsi 
olsaq Laçın, yoxsa Kəlbəcər istiqamətində hərəkət edə-
cəyimizi müzakirə etdik. Ermənilər qaldığımız yeri 
tapanadək mühasirədən çıxmaq üçün yola düşməyə 
tələsmirdik. Meşələrin tam yaşıllaşmasını, yarpaqla 
örtülməsini və Ayın axşamdan doğmasını gözləyirdik. 
Hələ yazın zülmət qaranlıq gecələri idi. Gecələr yol ge-
dəcəyimizi bildiyimiz üçün Ayın doğması köməyimizə 
çatardı, aydınlıq gecədə yol getmək daha asan olardı. 
Üç-dörd gündən sonra hazırlığa başlamağı, yolda yemək 
üçün xeyli çörək bişirməyi, başqa yol ehtiyatı 
Əlli dörd  gün erməni mühasirəsində 
 
 111 
toplamağı, on gündən sonra isə mühasirədən çıxmaq 
üçün yola düşməyi planlaşdırırdıq. Amma dağlarda hələ 
iki-üç ay mühasirədə qalmağımız da istisna deyildi, 
başımıza nə gələcəyini bilmirdik. Ona görə də daha çox 
azuqə götürməyi planlaşdırırdıq. Artıq ermənilər qaldı-
ğımız yeri öyrəndiklərinə görə təhlükə daha da artmış, 
planımızı dəyişməyə məcbur olmuşduq. Qaldığımız evə 
qayıtmağımız, ümumiyyətlə, artıq bu ərazilərdə 
dayanmağımız mümkün deyildi. Bir gün qalmağı, sacı, 
unu götürüb Hacıxanlı meşəsinə enib orada çörək 
bişirməyi təklif etdim. Çünki çörəyimiz çox az, yol 
ehtiyatımız yox idi. Xəmirimiz yenə də yoğrulu qaldı. 
Yoldaşlar təklifimlə razılaşmadılar. Dedilər ki, yerimizi 
öyrənən ermənilər əlavə qüvvələr çağıracaq, bizi axtarıb 
tapacaqlar. Ona görə də qalmaq olmaz. Beləliklə, 
mühasirədən çıxmaq üçün yola düşməyi qərara aldıq. 
Laçın–Qubadlı marşrutunu seçdik. Bu, daha çox 
ümidverənə oxşayırdı. Radiodan eşitmişdik ki, Laçının 
Güləbird kəndi işğal olunmayıb, Azərbaycan Ordusunun 
nəzarətindədir. Ora çatsaq, sağ qalacağıq.  
Qızılqayadan Oğuldərə kəndinin qabağındakı Yuxarı 
Haçayal deyilən yerə endik. Pircahan kəndinədək atları 
özümüzlə aparmağı təklif etdim, yoldaşlar razılaşma-
dılar. Atların yəhərini aldıq və meşəyə tərəf qovduq. İt-
ləri də qovduq, amma iki it bizdən əl çəkmədi. Güllə at-
maq da olmazdı, erməni eşidə bilərdi. İtlər də bizdən 
ayrılmırdı. Yanımda dayanan Mişa dedi ki, komandir, 
yoldaşlara deyin itə dəyməsinlər, ölüm ayağında kəsib 
yeyərik. Mən də itlərə dəyməməyi tapşırdım.  
Əli Əliyev 
 
 112 
Həmin gecə, yəni 1993-cü il may ayının 15-dən 16-
na keçən gecə Dambulaq və Kaha kəndlərini adladıq. 
Mayın 16-da Kaha kəndinin yanında meşədə gizləndik. 
Buradan Dambulağa gedən yol görünürdü. Ermənilər 
Dambulağa gəlib axşamçağı qayıtdılar. Kənddə bir neçə 
yerdən tüstü çıxırdı, deməli, ermənilər evləri yandırır-
dılar. Bütün günü gizləndiyimiz yerdən çıxa bilmədik. 
Susuzluqdan dil-dodağımız yanırdı. Ehtiyat edirdik ki, 
suya getsək, erməni ilə qarşılaşarıq. Yaşamaq üçün əza-
ba dözmək lazımdır.  
Kahada olanda çörəyi ortaya qoyduq və hamıya 
bərabər böldük. Hər adama 60-70 qram çörək düşdü. 
Yazığımız gəldi, yanımızdakı itlərə də pay ayırdıq. Bu 
60-70 qram çörəklə günlərlə yol getməli, mühasirədən 
çıxmalıydıq. Başqa azuqəmiz yox idi.  
Mayın 16-da axşam Kaha kəndinin yaxınlığından 
yola düşdük. Yolda su tapıb doyunca içdik. Daşlı 
kəndinə çətin endik. Uçurumla getdik. Bir evin 
həyətində dayandıq. Ay doğmuşdu. Həyətdə bulaq 
axırdı. Mən çağırmağa başladım:  
– Ay ev yiyəsi, ay ev yiyəsi, ay Elbrus, çölə çıx, 
qonağı çox görüb niyə gizlənirsən?  
Yoldaşlarımdan kimsə astadan soruşdu: 
– Əli müəllim, kimi çağırırsan? Kiminlə danışırsan? 
– Bu evin sahibi Elbrusla orta məktəbdə bir oxumu-
şam. Onu çağırıram. Zarafat eləyirəm. Yada salıram. 
Daşlı kəndini adladıq, özü də yuxarı tərəfdən, Narıc-
lara gedən körpüdən. Əslində, kəndin ayağından 
adlamalı idik. Kəndin içi ilə gedə bilmədik, erməni 
Əlli dörd  gün erməni mühasirəsində 
 
 113 
olmasından ehtiyat etdik. Bir az getmiş sola döndük, 
yuxarı çıxdıq. Dərə vardı, üstündə iki ağac qoşa atılmış, 
körpü düzəldilmişdi. Qalın və keçilməz meşəyə girdik. 
Yerimək qeyri-mümkündü. Yıxılan və əzilənin naləsi 
meşəni bürüdü.  
Gecə Şəlvəyə tərəf maşın keçdi. Bəlkə də ermənilər 
bizi axtarmağa gedirdilər. Səhər baxdıq ki, az qalırmış 
yola çataq. Yanımızdakı dərədən su içdik. Yoldaşlar 
xəbər gətirdi ki, qəfildən dərənin suyu bulandı, nəsə 
yuxarı hissədə suya girib. Yanımızdakı itləri tutub 
saxladıq. Dərəyuxarı gedən oldu, geri qayıdıb xəbər 
gətirdi ki, heç kim yoxdur. Axşama yaxın dərənin 
yuxarı hissəsinə çatanda məlum oldu ki, suyu çöldonuzu 
sürüsü bulandırıbmış, palçıqda izləri qalmışdı.  
 Gecə yol getdik. Alıqulu kəndinin yanına çatdıq. 
Meşədə qaldıq.  
İki-üç nəfər Alıquluya baxıb qayıtmışdı. Kənddə er-
mənilər vardı. Çoxdular. Maşınları, buldozerləri də 
vardı. Mən bir böyük ağacın altında oturmuşdum. Tək 
idim.  
Biri məni yanladı: 
– Əli müəllim, bəlkə bu dəqiqə döyüş başladı. Kim 
ölər, kim qalar, onu bilmək olmaz. Nübarın taleyi necə 
olacaq? Erməni Nübarı girov götürsə…  
Onun nə dediyini dərhal anladım.  
– Atası da buradadır, qardaşı da. Qardaşına deyin 
yanıma gəlsin. 
Nübarın qardaşı Sahib yanıma gəldi. Dedim ki, er-
məniyə lap yaxınıq: 
Əli Əliyev 
 
 114 
– Döyüş başlayar. Ola bilsin ki, kimsə əsir düşsün. 
Onda Nübarın taleyi necə olacaq? Onu girov vermək 
olar? Yoxsa... 
Sahib cavab verdi: 
– Yox, Əli müəllim. Döyüş başlasa, mən hər şeyi 
həll eləyəcəyəm. 
– Sahib, cavansan, xətrinə dəyməsin. Get, sağ ol. 
Bilirdim ki, döyüş olsa, Sahib Nübarı öldürəcək. 
Qardaş bacısının ermənilərə girov düşməsinə imkan ver-
məyəcəkdi. 
İtlər quş da səkməyə qoymur, qaranlıq gecədə bizi 
qoruyurdular. Biz heç nə görmürdük, amma it hürürdü. 
Erməniyə yaxınlaşmışdıq. Gizlənmək lazım olacaqdı. 
İtlər isə aman verməyəcək, hürəcək, yerimizi 
bildirəcəkdi. Mişanı yanıma çağırdım: 
– Sən dağda zarafat eləyirdin, yoxsa həqiqi sözündü 
ki, iti kəsib yeyərsən? 
– Həqiqi sözümdü, yoldaş komandir. Acından ölmək 
olmaz ki! 
– Bu, çox çətin işdi, Mişa. İtlər qocadı, əti, çətin ki, 
bişsin. O biri yandan da tava-qazan lazımdı, ocaq 
qalamaq lazımdı. Erməninin yanındayıq, ocaq qalamaq 
olmaz! Papirosu ovcunuzun içində çəkirsiz, ocaq 
qalamaq olar? İtlər bizi erməniyə qırdıra bilər. 
– Heç ağlıma gəlməyib… 
İti qovmaqla heç vaxt bizdən uzaqlaşan, aralanan de-
yildi. Qərara aldıq ki, onları ağaca bağlayaq. Axşam 
yola düşən zaman telefon məftilini qırdıq, itləri ağaca 
bağladıq. İtlərdən  biri bağdan açıldı, arxamızca gəldi, 
Əlli dörd  gün erməni mühasirəsində 
 
 115 
tutub yenidən bağladıq. Ay göydə görünür, ulduzlar 
sayrışırdı. Düşməndən qaçıb bizə sığınan, pənah gətirən 
itlərdən ayrılanda hamı ağladı. Üzümüzü göyə tutduq: 
"İlahi, keç günahımızdan, özünə agahdı ki, başqa nicat 
yolu yoxdu". İtlərin səsi bir gün qulağımıza gəldi.  
 
*** 
Qabaqda Şakir İsmayılov gedirdi. Bura onun doğul-
duğu Alıqulu kəndinin ərazisiydi. Bizi Arpa yerindən 
Pircahan çayının sahilinə endirdi. Erməni yaxında olsa 
da, bura təhlükəsizdi. Hələ gündüz bir erməni maşını 
Qaşqa taladan Hacısamlıya tərəf keçmişdi. Qorxurduq, 
ehtiyat edirdik, amma erməni belə gizli yola nəzarət edə 
bilməzdi. Pircahan körpüsünə çatdıq. Bu əraziyə 
bələdik. Laçından kəndə gedib-gələndə avtobusu burada 
saxlar, çay-çörək yeyib-içərdik. İndi isə dayanmaq 
olmazdı. Bura keçid nöqtəsidir, erməni olar! Çay aşağı 
yolumuza davam etdik. Gecə qaranlıq, yol palçıq, qalın 
və tikanlı kolları yarıb yerimək mümkün deyildi, ancaq 
yenə də addımlayırdıq.  
Mayın 19-u gündüz yol getdik, bir kövşənə, taxıl 
yerinə çıxdıq. Bir neçə gün idi çörəyimiz tamam 
qurtarmışdı. Oğuldərədən çıxanda əl boyda çörəyimiz 
vardı. Gündə bir dəfə barmaq sədəfi boyda çörəyi 
ağzımıza qoyub sümürürdük. Çünki o qədər az olurdu 
ki, çeynəyib udmaq mümkün deyildi. Bir neçə gündü ki, 
bu da yox idi. Qanqal tapıb yedik və o bizə xeyli qüvvət 
verdi. Yemlik və zirinc yarpağı yedik. Hoçaz çayına 
çatırdıq. Dumanlı havada kolların arası ilə yol gedirdik. 
Əli Əliyev 
 
 116 
Birdən duman çəkildi, dəhşətli yağış başladı. Oğuldərə-
dən çıxandan, bir qayda olaraq, gecələr yol gedir, gün-
düzlər gizlənirdik. İlk dəfə idi ki, gündüz yol gedirdik. 
Duman olduğundan güman edirdik ki, ermənilər bizi 
görməyəcək. Bu ərazilərdə meşə yoxdur. Duman qəfil-
dən çəkiləndə dağın yamacında tam aşkarda qaldıq. 
Ağır vəziyyətə düşmüşdük, ermənilər bizi görə bilər-
dilər. Yol getdiyimiz ərazinin yuxarı hissəsində Hoçaz 
kəndi yerləşirdi. Kənd görünürdü.  Hoçazda ermənilərin 
olmasından, bizi görmələrindən qorxurduq.  
Dağın yamacı ilə sürətlə Hoçaz çayının sahilinə 
endik. Paltarımızı soyunmağa imkan olmadı. Çayı 
paltarlı keçməyə başladıq. 
Hoçaz çayı gur, ilin on iki ayı suyu çox olan 
çaylardan biridir. Daşanda heç üzünü görmə. Ətrafda nə 
varsa hamısını – nəhəng daşları, köklü, qollu-budaqlı 
ağacları silib-süpürüb aparır. İlin ən quraqlıq dövründə 
də bu çayı adlamaq qorxuludur, ehtiyatla keçmək 
lazımdır.   
Bu çayın iki adı var. Başlanğıcda, yuxarı hissələrdə 
Ağdərə, aşağı hissədə isə Hoçaz çayı adlanır. Həkəri ça-
yına yaxındır.  
Çay məni, Arifi, Slaviki, Təvəkkülü, Ədaləti yıxdı. 
Əl-ələ tutmuşduq, bizi zorla bir-birimizdən araladı, az 
qala aparmışdı. Çayın axarı ilə üzdüm və çır-çırpı 
yığılmış yerə çatdım. Oranı dayaz bildim. Düşündüm ki, 
burada çır-çırpı durubsa, deməli, dayazdır. Çır-çırpıdan 
tutdum, yerindən qopdu. Yorulmuşdum. Su məni bir az 
da aparsa, Həkəri çayına çata bilərdim. Sahilə can 
Əlli dörd  gün erməni mühasirəsində 
 
 117 
atdım, lakin çayı keçə bilmədim, geri qayıtdım. Bu 
zaman Şakir özünü yetirdi.  
– Əli müəllim, deyəsən, çıxdın...  
– Yorulmuşam. Əlini mənə ver. 
Ayağa durdum. Kömək elədi, çayı keçdim. Yağış 
yağa-yağa paltarı soyunduq, sıxdıq və geyindik. Ağırlıq 
elədiyinə görə paltarlarımın bir hissəsini çaya atdım. 
Neçə gündü ac-susuz, yuxusuz yol gəldiyimizə görə yaş 
paltarı əynimizdə daşımağa gücümüz qalmamışdı. Biz 
oradan aralanana qədər çayın suyu xeyli artdı. Yarım 
saat gec gəlsəydik, keçə bilməzdik.  
Arif Hoçaz çayını adlamağımızı belə xatırlayır: 
– Yağış yağırdı, paltarlarımız su idi. Mən dedim ki, 
soyunub çayı keçək. Kimsə etiraz etdi. Onsuz da suyuq 
dedilər. Güclü yağış davam edirdi. İslanmışın sudan nə 
qorxusu! Onda mən təklif etdim ki, çayın yuxarı tərəfinə 
gedək, çayı düz yox, maili keçək, bununla da razılaşan 
olmadı. Çayın yuxarı tərəfinə tək getdim. Paltarımı so-
yunmamışdım. Çaya girdim. Qalanlar məndən aşağıdan 
keçirdilər. Daşqın məni dolaşdırdı. Paltarım, xüsusilə 
üst paltarım mənə ağırlıq edirdi. Paltomun ətəyini quca-
ğıma yığmışdım. Saxlaya bilmədim, boşladım, yıxıldım.  
Çay məni aparırdı. Şakir İsmayılov və Valeh çayı keç-
mişdilər. Gördülər ki, vəziyyətim ağırdır. Özlərini suya 
atıb məni çıxartdılar. Su Əli müəllimi və Təvəkkülü 
xeyli aparmışdı. Şakir onların ardınca qaçdı və sudan çı-
xartdı. Yağış yağa-yağa soyunduq. Paltarları sıxdıq, 
yenidən geyinib yolumuza davam etdik.   
Əli Əliyev 
 
 118 
Laçının ucqarlarda yerləşən kəndləri ilə müqayisədə 
bu ərazilərdə erməni silahlıları daha çox idi. Çünki artıq 
ikinci ildi ki, buralar ermənilərin işğalı altındaydı. Ho-
çaz kəndindən mümkün qədər uzaqlaşmağa çalışırdıq. 
Ehtiyatla kolların arasında yolumuza davam etdik. Hər 
şeydən ehtiyat edir, qorxurduq. Çayın sahilindəki tövlə-
lərin həyətindən bir kartof tapdıq. Bu, haradan, necə dü-
şüb buraya? Birdən ermənilər olar buralarda? Onu tələ-
sik hamı bir-birinə verdi və aydın oldu ki, qarğa gə tirib.  
Yuxarı çıxdıq. Maşın yolu ilə gedirdik. O da çox az 
yoldur. Bu yolla Laçın–Gorus yoluna enməliydik. Nə 
sağa – Laçın istiqamətində, nə də sola – Gorusa tərəf 
yolla getmək olardı. Yolu keçmək lazım idi.  
  
 
Əlli dörd  gün erməni mühasirəsində 
 
 119 
 
 
 
QURTULUġ 
 
Artıq qaranlıq düşürdü. Çayın sahilinə enib 
yolumuza davam etdik. Laçın–Gorus avtomobil yolunu 
keçməliydik. Çaya enməmiş Laçını gördük. Yüz ilin 
xarabasını xatırladırdı. Tək-tək işıq gəlirdi. Laçın–
Gorus yolunda isə maşının ardı-arası kəsilmirdi. Elə bil 
şəhər mərkəziydi. Maşınların işığı yolu keçməyə imkan 
vermirdi. Bir neçə dəfə cəhd etdik. Amma geri qaçmağa 
məcbur olduq. Az qala bizi görəcəkdilər. Burada xeyli 
gözləməli olduq.  
Nəhayət, yolu keçdik. Biz aralanmamış Laçın 
tərəfdən maşın gəlib yolun kənarında saxladı, yerə 
uzandıq. Sürücü düşüb yola baxdı. Görünür, ayaq izi 
qalmışdı. Havaya bir-iki güllə atdı. Bir az getdi, maşını 
saxladı, yenə güllə atdı. Bu işi bir neçə dəfə təkrar etdi. 
Çətinliklə yoldan uzaqlaşdıq. Çox dəhşətli mənzərə idi. 
Bəlkə də bu zülmü gözləri ilə görməyən inanmaz. 
Amma bütün bunlar yaşanmış, baş vermiş hadisələrdir, 
erməni vəhşiliyinin bariz nümunələridir.  
Gecə yol gəldik. Laçının altındakı körpünü keçdik. 
Meşədən çıxış yolu tapmadıq. Yaş paltar, aclıq, yuxu-
suzluq bizi taqətdən salmış, təngə gətirmişdi. Kol-kos, 
daş-qaya hamının əyin-başını, əl-ayağını paralamışdı, 
qan axırdı. Səhər açılırdı, meşənin içində gizləndik.   
Əli Əliyev 
 
 120 
 Mayın 20-də gün çıxdı. Paltarlarımızı qurutmaq 
üçün daşların üstünə sərdik. Günorta başımızın üstündə 
vertolyot göründü. Vetrolyot Gorusdan Şuşa 
istiqamətində gedirdi. Möhkəm qorxduq. Ağacların 
altında, kolların arasında gizlənmişdik. Vertolyotda olan 
ermənilər paltarları görə,  yerimizi öyrənə bilərdilər. 
Vertolyot ötüb keçən kimi paltarları yığdıq. Bir qədər 
sonra vertolyot geri – Gorus istiqamətində qayıtdı. Çox 
güman ki, ermənilər paltarları görmüşdülər, artıq iki 
ildir yaşayış olmayan ərazidə, meşənin ortasında 
daşların üzərində gördükləri onlarda şübhə yaratmışdı. 
Amma biz də cəld tərpənib paltarları yığmışdıq. Ver-
tolyot başımızın üstündə dövrə vurdu və yenidən Şuşa 
istiqamətində yoluna davam etdi. Paltarlar bir az quru-
muşdu, geyindik və axşamın düşməsini gözlədik.  
Mayın 20-dən 21-nə keçən gecə Zabux çayına 
enəndə dəhşətli əzaba düşdük. Həkəri çayının səsi 
gəlirdi. Eşitmişdim ki, gecə qayadan uçmaqdan qorxan 
adam dayanıb daş atar, daşın yerə, ya suya düşdüyü 
eşidilməsə, geri qayıtmaq lazımdır. Məndən qabaq 
gedənləri səslədim ki, dayanın. Daş atdım. Heç nə 
eşidilmədi. Geri qayıtdıq. 
Hiss etdik ki, qayadan düşürük. Gecə zülmət 
qaranlıq idi. Ayağımız bir şnura ilişdi. Yuxarı qaldırıb 
altından keçdik. Qayalıqda, kolların arasından uzanıb 
gedirdi. Yəqin ki, ermənilərin rabitə xətti idi.  
Aralıdan dolanıb çaya endik. Bu dəfə də qarşıda ke-
çilməz hündür qaya dayanırdı. Bir meşə, kolluq və 
qayalıqla erməni kəndinə tərəf getdik. Erməni kəndinin 
Əlli dörd  gün erməni mühasirəsində 
 
 121 
yanından keçib Həkəri çayının qırağına enənə qədər 
səhərin açılmasına az qalırdı. Valeh dedi ki, Güləbirdə 
on iki kilometr var. Dedim ki, burada qalacağıq. Bir 
tərəfdə erməni kəndi, digər tərəfdə isə haradasa bir 
kilometr aralıda Qayğı qəsəbəsi yerləşirdi. Qəsəbədə 
erməni ordusu dayanmışdı. İşıqlar elə yanırdı ki, elə bil 
şəhərdir. Postun sayıq vaxtına düşərdik. Getmək 
olmazdı. Çünki bəzən bir kilometr yolu 2-3 saata 
gedirdik. Çox çətinliklə yoldaşlarımı razı saldım. Həkəri 
çayına enib su içdik. Gəlib çıxdığımız bağın bir tərəfi 
qayalıq idi. İz düşməməsi üçün bağın ortası ilə qayanın 
dibinə qalxmadıq. Bağın arası ilə yuxarı çıxdıq, üst 
tərəfdən dolanıb  qayanın dibində gizləndik. Bağla 
bizim aramızdakı ot əzilməmişdi, iz düşməmişdi. Mən 
iki daşın arasına girib arxası üstə uzanmışdım. Yerim 
qəbir kimi dar idi. Sol qolumu nə yanımda, nə də 
sinəmdə gizlətməyə yer oldu. Qolumu sinəmin üstünə 
qoysam, daşdan yuxarı duracaqdı, aralıdan görünərdi. 
Qolumu uzadıb o biri tərəfdəki kolun altına saldım.  
 
*** 
Səhər açıldı. Gün dağların arxasından yenicə qalx-
mışdı. Qarşı tərəfdəki dağda erməni çobanları mal-qo-
yun otarırdı. Ehtiyat etdik ki, çobanlar gəlib olduğumuz 
yerə çıxarlar. Gizləndiyimiz kolların arasından çobanları 
müşahidə edirdik, onlar isə bizi görmürdülər.   
Saat on bir radələri olardı. Arif dedi ki, ermənilər 
gəlir. Başımı zorla çevirib gördüm ki, bizə tərəf yön 
alıblar. Ariflə birlikdə iki nəfər mənim ayaq tərəfimdə, 
Əli Əliyev 
 
 122 
kolun altında uzanmışdı. Arifə dedim ki, bizimki bura 
qədərdir: “Heyif, kaş biləydik ki, uşaqlarımız, ailəmiz 
sağdı, yoxsa ermənilər qırıblar. Bir də biləydilər ki, bizi 
burada qırdılar. Ana-bacının, uşaqların, qohum-qardaşın 
gözü yolda qalmayaydı. Keçib hər şeydən, avtomatı 
ayağımın arasına qoy, görüm götürə bilirəm, heç olmasa 
qanımızı alaq. Ağla gəlməz ki, Kəlbəcərdə mühasirəyə 
düşəni Gorusda qıralar. Bizi Kəlbəcərdə axtaracaqlar”.  
Arif avtomatın lüləsindən tutub ayaqlarımın arasına 
qoydu. Ayaqlarımla silahı özümə tərəf çəkəndə arasında 
gizləndiyim kol titrəməyə başladı. Əlim silaha çatmadı. 
Ayağımı uzatdım. Silah qaldı iki ayağımın arasında, 
əlim silahsız. Erməni isə gəlirdi.  
Arif cibindəki “Quran”ı çıxardı, ikimizin arasındakı 
daşın üstünə qoydu. Allaha, imama, peyğəmbərə yalvar-
dıq, kömək istədik. Həmişə ocağına ziyarətə getdiyimiz 
seyidlərin cəddinə yalvardıq, köməyə çağırdıq.  Elə bir 
vəziyyət yaranmışdı ki, düşmən səni axtarır, sənin isə 
tərpənmək imkanın belə yoxdur. Sağ qalmağa ümidimiz 
azalırdı. Mühasirədə olduğumuz 53 gündə ən çətin və 
çıxılmaz vəziyyətə düşmüşdük. Ermənilər başımızın 
üstünü kəsdirmişdilər, müqavimət göstərmək, döyüşmək 
üçün nə yetərincə qüvvəmiz, nə də qaçıb uzaqlaşmağa 
imkan vardı. Ermənilər bizi qırsa, meyitlərimiz çöldə 
qalacaqdı. Kim vardı ki, meyitlərimizi dəfn etsin?! Belə 
bir vəziyyətdə gəncliyimdə baş vermiş bir hadisə yadı-
ma düşdü. Bakıya getmişdim. Əmimin qayınanası dedi 
ki, orucluq bayramıdı, gedək məscidə. Getdik, 
hazırladığı şərbəti və başqa nəziri payladı. Mənə dedi ki, 
Əlli dörd  gün erməni mühasirəsində 
 
 123 
gözlə namazımı qılım, orucumu açım gəlim. Getdi, an-
caq çox gec qayıtdı. Dedi ki, bir qadın namazını qıldı, 
orucunu açdı və dünyasını dəyişdi. Onu yuyur, kəfənlə-
yirdim, ona görə də gec gəldim. Mənə dedi ki, qadının 
kimsəsi yoxdur, cənazəyə kömək edərsən? Cavab ver-
dim ki, əlbəttə edərəm.  
Məni məscidə apardı. Burada həkim dayanmışdı və 
deyirdi ki, bu sizə dərs olsun, bir də oruc tutmayın. Mən 
cənazəyə kömək etdim, evə apardıq, yaşadığı mərtəbə-
yə, mənzilə qoyduq. Ora toplananlar, qonşular çox ra-
zılıq etdilər. Halalı olsun. İyirmi beş ildən sonra, ölümlə 
üzləşdiyim vaxt, ölüm ayağında bu hadisə yadıma düş-
dü. Bir-iki dəfə də buna bənzər hadisə olub, qəbiristanlı-
ğa getmişəm. Mən cənazəsinə kömək etdiyim insanların 
ruhunu köməyə çağırdım. Pıçıltı ilə dedim ki, 
kimsəsizlərin cənazəsinə kömək etdim, onların cənazəsi 
yerdə qalmadı. İndi isə mənim meyitim çöldə, aralıqda 
qalacaq. Ey ruh, kəs düşmənlə aramı, bağla düşmənin 
gözünü, siz ey gözəgörünməzlər!  
Uşaq olanda bibim Kəklikdən bir dua öyrənmişdim. 
Rəhmətlik deyərdi ki, bu duanı oxuyanda it adama hür-
məz. Dua yadıma düşdü, oxudum. 
Ermənilər bağa enib çox diqqətlə bizi gəzirdilər, 
bizə tərəf gəlir, iyirmi-otuz metr qalmış geri 
qayıdırdılar. Avtomat sinələrində, əlləri çaxmaqda idi, 
adamın başını hədəfə alır, bir də geri qayıdırdılar. Bu, 
dəqiqədə bir neçə dəfə təkrarlanırdı. Deyə bilmərəm 
erməni neçə dəfə bizə yaxınlaşdı, geri qayıtdı. Bağın 
arasını, çayın qırağını, bağa gələn quru arxın içini çox 
Əli Əliyev 
 
 124 
diqqətlə gəzir, bir yerə yığılır, danışırdılar, yenə də hər 
əsgər bir tərəfi gəzirdi. Yer tapmasaydıq, arxın içinə 
uzanmaq istəyirdik, yaxşı ki, ayrı yer tapa bilmişdik.  
Sonda erməni silahlıları üzü bizə tərəf durdular, sağ-
solumuza güllə atdılar. Biz onlarla üzbəüz idik. Bizi 
Allah qorudu, o Gözəgörünməz saxladı. Arxalarını bizə 
tərəf çevirdilər və ətrafda olan kol-kosu, daş-qayanı 
gülləbaran etdilər.  
Kənd tərəfdən gəlmiş ermənilər gizləndiyimiz 
qayanın üstündəki yolla Qayğı qəsəbəsinə qayıtdılar.  
Bədənimə düşən üşütmə-titrətmə kəsdi, yuxuya get-
dim. Yuxuda gördüm ki, Seyid Məmmədin məhəlləsin-
dəyik, evdən aşağıda, dərənin kənarında dayanmışıq. 
Seyid Məmmədin qızı Matahı və oğlu Seyid Cəfəri 
gördüm. Matahın atını Təvəkkül, başqa bir atı isə Əşrəf 
mindilər, çapdılar. 
Seyid Cəfər əyilib yerdən gicitkən yarpağı dərdi və 
bacısı Mataha tərəf getdi. Matah gülə-gülə qaçmağa 
başladı. Qardaşına dedi ki, gicitkəni yerə at, qorxuram.  
Oyananda gördüm ki, yenə iki daşın arasındayam. 
Arifə dedim ki, bəlkə sağ qaldıq, Seyid Məmmədin 
uşaqlarını yuxuda görmüşəm. Arif "inşallah" dedi. 
Az sonra ermənilərin hərbi hissəsi yerləşən Qayğı 
qəsəbəsi tərəfdən “UAZ” və “QAZ-66” markalı iki 
maşın gəldi, başımızın üstündə saxladı. "Bayaq bizi 
qəsdən qırmadılar, yəqin sağ tutmaq istəyirlər", – deyə  
düşündüm. Ermənilər qayanın başında, biz isə qayanın 
dibində, erməninin ayağının altındaydıq. Əsgərlər başı-
mızın üstündən güllə atdılar. Bizi görmürdülər.  
Əlli dörd  gün erməni mühasirəsində 
 
 125 
Atəş kəsdi. Maşınlar yola düşdü və daldadan çıxdı. 
İçi dolu əsgər maşını kəndə tərəf getdi. Ardınca da bir 
maşın keçdi.  
Daş belimi doğrayırdı, mən isə tərpənə bilmirdim. 
Axşam saat yeddi-səkkiz olardı. Arif ağlaya-ağlaya dedi 
ki, heç kəs görünmür, başını qaldır, axı öldün. 
– Onsuz da ölümdü, belə ölmək daha yaxşıdı, – 
dedim. 
Mən on altı-on yeddi saat beləcə qaldım. Daş belimi 
doğramış, ətimə keçmişdi. 
 
*** 
Qaranlıq düşdü. Ayağa durduq. Pıçapıçla danışırdıq. 
Susuzluq bizi əldən salmışdı. Həkəri çayına endik. 
Yağış yağmışdı, çay daşmışdı, su bulanıq idi. Doyunca 
içdik. Yola düşdük.  
Yolda Bahadır dayını və iki övladını – Sahibi və 
Nübarı itirdik. Getdiyimiz yamacda böyük bir qaya 
vardı. Yolumuza davam etmək üçün qayanın yanından 
aşağı enmək lazım idi. Bahadır dayı qoca olduğuna, bir 
neçə gündür ac-susuz yol gəldiyinə görə taqətdən 
düşmüşdü, yeriməyə gücü qalmamışdı. Dedim ki, 
Bahadır dayı qayaya qədər bizimlə gəlirdi, qayanı keçə 
bilməyəndə gileylənirdi və səsini eşidirdim, sonra səsi 
gəlmədi. İki dəfə ətrafı axtardıq, tapa bilmədik. 
Qorxduq ki, azsınlar, erməniylə qarşılaşsınlar.  
Erməniylə qarşılaşmaq təsadüf ola bilərdi. Ara-
mızdan Həkəri çayı axırdı. Hərəmiz çayın bir tayınday-
dıq. Üst tərəfimiz isə həm kolluq, həm də uçurum idi. 
Əli Əliyev 
 
 126 
Bir saat axtardıq, amma tapa bilmədik. Mişa dedi ki, 
mühasirədə olanda Nübar bizim çox əziyyətimizi çəkib, 
onları qoyub getmək olmaz, tapmalıyıq.  
Təklif etdim ki, qabağa gedək, ola bilər yuxarıdan 
keçib gediblər.  
Xeyli qabaqda tapdıq onları. 
Bahadır dayı uzanıb qalmışdı:  
– Ta gedə bilmərəm. Ayağım yer tutmur. 
Mən dilləndim: 
– Əşi, eyibdi, çatmışıq.  
Sonra bildim ki, Bahadır dayı uşaqlarına deyirmiş 
ki, siz məni qoyun gedin, mənə görə özünüzü erməniyə 
qırdırmayın. Amma övladları bununla razılaşmayıb. 
Mühasirədən çıxanda Bahadır dayı dedi ki, bir addım da 
atmağa gücüm qalmamışdı, ayaqlarım tərpənmirdi, 
ancaq səsinizi eşidəndə sanki mənə qüvvət gəldi.  
Həkəri çayının qırağıyla, erməni postunun arasıyla 
irəliləyirdik. Erməni əsgərləri sağdan və soldan havaya, 
özü də çay aşağı güllə atırdılar.  
Bu vaxt uzaqda atılan işıqlı güllə başqasından 
seçildi. Güllə çay yuxarı, Laçına – erməniyə sarı atıldı. 
Əks istiqamətdə atılan güllə ümid yeri oldu. Zülmət 
gecədə içim alovlandı:  
– Gözünüz aydın olsun! O gülləni atan bizimkilər 
olacaq, bərk durun! 
Valeh dedi ki, keçən il həmin güllə atılan istiqamət-
də bizim postlar vardı, indi nə bilim kimdir, Allah bilir.  
Əlli dörd  gün erməni mühasirəsində 
 
 127 
Həkəri çayının qırağında bir daşın dibinə yığıldıq. 
Valeh dedi ki, kəndə postun yanından keçilir, başqa yol 
yoxdur.  
Yoldaşlardan soruşdum ki, əgər postdakılar Azər-
baycan Ordusunun əsgərləri deyil, ermənilər olsa nə 
edəcəyik, döyüşəcəyik, yoxsa təslim olacağıq? Hamı 
dedi ki, heç bir halda təslim olmayacağıq, əsir 
düşməyəcəyik, son gülləyə qədər döyüşəcəyik.   
Qərara aldıq ki, postda erməni olsa, aldadıb yaxın-
laşmaq lazımdır. Otuz-qırx metr qalmış döyüşərik, ki-
min qismətinə nə düşər, düşsün. Kim sağ qalsa, burada 
ölənlərin xəbərini evə çatdırsın, ailəmizin, övladlarımı-
zın, yaxınlarımızın gözü yolda qalmasın. Kiminsə ailə-
sinə, övladlarına ayrıca bir sözünün, vəsiyyətinin olub-
olmadığını soruşdum. Hamı dedi ki, əgər ölsəm, kim 
sağ qalsa, xəbəri ailəmə çatdırsın. Əvvəldən ünvanları-
mızı bir-birimizə vermişdik.  
Rus əsgərlərə dedim ki, posta yaxınlaşanda hamıdan 
arxada dayanın, səsinizi çıxarmayın, Azərbaycan dilində 
danışsanız da, ləhcə fərqi var, postda dayanan əsgərlər 
bizi erməni bilər, qırarlar. Hamısı razılaşdı.  
Posta yaxınlaşanda silahları gizlətmək vacib idi. 
Çünki postda dayanan əsgərlər silahları görüb bizi 
erməni silahlıları bilib atəş aça bilərdilər. Post sol 
tərəfdə olduğuna görə silahları sağ tərəfimizdə tutmağı, 
mümkün qədər gizlətməyi qərara aldıq.  
Həkəri çayının sahilindən bir söyüd ağacı gətirdik, 
qol-budağını qırdıq. Bir ağ torbanı cırdıq, bayraq 
Əli Əliyev 
 
 128 
düzəltdik. Seyid Şakir xeyir-dua verdi, yola düşdük. 
Birinci adam tez-tez dəyişilirdi.  
İrəlidə Şakir İsgəndərov gedirdi, onun ardınca 
əlimdə ağ bayraq mən gedirdim. Şakir birdən durdu. 
Soruşdum ki, niyə durdun?  
– Gedə bilmirəm, yerimək mümkün deyil.  
– Dön sağa, çıx döşə. 
O da belə etdi. İşıqlaşırdı, dan yeri sökülürdü. Çayın 
qırağında tək ağac, üst tərəfdə isə bir dəmir güclə görü-
nürdü. Əlimdə ağ bayraq tutmuşdum. Hamı bir-birinin 
ardınca muncuq kimi düzülmüşdü, gedirdik. Postun bə-
rabərinə çatar-çatmaz çağırdıq:  
– Ey postdakılar, siz kimsiz? Biz azərbaycanlıyıq. 
Ermənisizsə, bizə güllə atmayın! Təslimik. 
Post cavab vermədi. Bir anın içində başlar göründü 
və yox oldu. Deməli, keşikçi dəstəsi silahı bizə tuşlayıb, 
bizi nişan alıb. Hər an güllə açıla bilər və bizi qırarlar.  
Bizim gizlənməyə, daldalanmağa heç bir yerimiz 
yoxdu. Çaydan aralı, dağın döşündəydik.  
Yenə də çağırdıq:  
– Bizə güllə atmayın. Ermənisizsə, sizə təslimik. 
Bizə güllə atmayın. Biz azərbaycanlıyıq.  
Çağıra-çağıra nə qədər cəld yeriyə, qaça biliriksə, o 
qədər də gedirdik. Post isə cavab vermirdi ki, vermirdi.  
Xeyli gəlmişdik, nəhayət ki, postdan cavab gəldi:  
– Biz də azərbaycanlıyıq, qorxmayın, gəlin. 
Qorxurduq. Hey çağırırdıq:  
Əlli dörd  gün erməni mühasirəsində 
 
 129 
– Ey qardaşlar, balalar, fikrinizi dolaşdırmayın, bizə 
güllə atmayın, erməni olsanız, sizə təslimik. Azərbay-
canlısızsa, bizə kömək eləyin.  
Postdan yenə də cavab gəldi:  
– Azərbaycanlıyıq! 
Mən təkbir gətirdim:  
– Allahu-Əkbər!  
Yoldaşlar səsimə səs verdilər:  
– Allahu-Əkbər!  
– Ya Əli!  
– Ya Əli!  
Postdan yenə cavab verdilər ki, qorxmayın, gəlin, 
körpüyə tərəf enin, sizi qarşılayacağıq.   
Qorxudan ölürdük, amma nə etmək olar, ayrı çıxış 
yolu yoxdu. Qazıdərəsi körpüsünə yaxınlaşanda ağ bay-
rağı, ağ torbanı yerə atdıq. Şakir İsgəndərov cibindən bir 
milli bayraq çıxartdı, yenə də həmin söyüd ağacına 
bağladıq, yenə də mən götürdüm və körpüyə tərəf 
yeridik.  
Post nizamnaməyə uyğun hərəkət edirdi. Bir nəfər 
körpünün biz tərəfində dayanmışdı – ayaq üstdə, 
avtomat sinəsində, barmağı çaxmaqda. Qalan əsgərlər 
isə müdafiə yerində gizlənib bizi izləyirdilər.  
Əsgər dedi ki, xahiş edirəm inciməyin, qaydalara 
əməl etməliyəm, kimdə sənəd var, irəli gəlsin.  
Əlimi qoltuq cibimə saldım və oradan qara üzlük çə-
kilmiş sovet pasportumu çıxartdım, pasport əlimdə irəli 
yeridim və həmin əsgərə verdim.  
Pasportu açdı. Oxudu və dedi:  
Əli Əliyev 
 
 130 
– Xoş gəlmisiz.  
Əsgər bizi qucaqladı. Əsgərlər bizə tərəf yüyürdülər. 
Hamı boynumuzu qucaqlayır, bizi öpür, öz doğması 
kimi qəbul edirdi. Kimi su gətirir, kimi qolumuzdan 
tutub oturmağa kömək edir, kimi qaça-qaça vaqondan 
çörək gətirir, kimi siqaret yandırırdı.  
Əsgərlər bizi görəndə ağladılar.  
Biz isə ağlamırdıq. Ağlamaq balaca sözdür. Üzümüz 
aşağı bəlkə on yerdən yaş axırdı. Sağ qaldığımıza, ermə-
ni mühasirəsindən çıxıb özümüzkülərə qovuşduğumuza 
inana bilmirdik, bizə yuxu kimi gəlirdi. Bir-birimizə 
gözaydınlığı verirdik.  
54 gündən sonra, 1993-cü il mayın 23-də, səhər saat 
5.30-da mühasirədən çıxmışdıq:  
1. Əliyev Əli Əlqəmə oğlu – Laçın, Oğuldərə kəndi 
2. Zülfüqarov Arif Ənvər oğlu – Laçın, Oğuldərə kəndi  
3. İbrahimov Təvəkkül Dadaş oğlu – Laçın, Oğuldərə 
kəndi 
4. İbrahimov Muxtar Dadaş oğlu – Laçın, Oğuldərə 
kəndi 
5. İlyasov Əşrəf Qənbər oğlu – Laçın, Oğuldərə kəndi 
6. İsgəndərov Şakir Teyyub oğlu – Laçın, Oğuldərə 
kəndi 
7. Rzayev Bahadır Həmzə oğlu – Laçın, Qorçu kəndi 
8. Rzayeva Nübar (Sərmayə) Bahadır qızı – Laçın, 
Qorçu kəndi 
9. Rzayev Sahib Bahadır oğlu – Laçın, Qorçu kəndi 
10. Həmzəyev Adıgözəl Rza oğlu – Laçın, Qorçu kəndi 
Əlli dörd  gün erməni mühasirəsində 
 
 131 
11. Verdiyev Ədalət Qasım oğlu – Laçın, Lolobağırlı 
kəndi 
12. İsmayılov Şakir Əkbər oğlu – Laçın, Alıqulu kəndi 
13. Abdullayev Valeh Çərkəz oğlu – Laçın şəhəri 
14. Mərdanov Ağamalı Zəbulla oğlu – Dəvəçi, Günəşli 
kəndi 
15. Doşevskiy Mişa – Ukrayna Respublikası, Odessa 
şəhəri 
16. Şirəliyev Slavik – Bakı şəhəri 
17. Nemaşkalov Valeri – Bakı şəhəri 
18. Ovçinnikov Saşa – Bakı şəhəri 
19. Qasımov Saleh Mirzəli oğlu – Tovuz, Aşağı Quşçu 
kəndi. 
 
*** 
Bizi Güləbird kəndində yerləşən Laçın batalyonunun 
qərargahına gətirdilər. Təcili çay, yemək verdilər. Sonra 
batalyon komandiri Vaqif Cabbarov gəldi. Soruşduq ki, 
bilmirsən bizim uşaqlar, ailə sağdır, yoxsa qırıblar? 
Dedi ki, sizin itkin düşməniz barədə məlumat vardı, 
uşaqlarınız, ailəniz haqqında məlumat yoxdur.  
Posta az qalmış tək ağacın yanından necə keçdiyi-
mizi soruşdu. Mən sağa dönüb döşə çıxdığımızı bildir-
dim. O, dediklərimizə inanmadı, şübhə ilə yanaşdı. Dedi 
ki, həmin ərazi tamamilə minalıdır, oradan quş da uça 
bilməz, yəqin ki, bundan əvvəlcədən xəbəriniz olub. 
Bildirdik ki, heç nədən xəbərimiz yoxdur, təsadüf nəti-
cəsində yolumuzu dəyişdik.  
Əli Əliyev 
 
 132 
V.Cabbarovun dediyinə görə, minalı sahədən iki 
metr aralı keçmişik, yolu dəyişməyib irəli getsəydik, bir 
nəfər də sağ qalmazdı. Möcüzədir, düz gəlsək, 
minalanmış sahəyə düşərdik. Bir o qədər uçurumu keç, 
yol gəl, minaya ikicə metr qalmış o biri tərəfdən keç. 
Bizi Allah qorumuş, Yaradan özü saxlamışdı.  
Güləbirddə Laçın batalyonunun qərargahında idik. 
Ayağı yaralı, əlində əsa olan bir əsgər mühasirədən 
çıxmış Valeh Abdullayevi gördü və həyəcanla “Valeh, 
sənsən?!” deyib ona tərəf atıldı. Bir-birlərinə sarıldılar, 
ağladılar. Əsgər Valehə dedi ki, sizə getmişdim, 
vəziyyət ağırdır, özünü evə çatdır. Əsgərin dediyindən 
məlum oldu ki, biz mühasirədə olanda bir nəfər Valehin 
valideynlərinin yanına gəlib, yalan məlumat verib. 
Bildirib ki, Laçında erməni silahlıları ilə döyüşdük, 
Valeh döyüşdə həlak oldu və Qurdhacı kəndinə gedən 
yolun kənarında tək ağacın altında torpağa tapşırdım. 
Valehin valideynləri buna inanıblar, yas saxlayıblar, 
ehsan veriblər. Əsgərin dediyindən məlum oldu ki, özü 
də Valehin yas mərasimində iştirak edib.  
V.Cabbarov bizi evinə apardı. Yuyunduq. Hamıya 
corab, ayaqqabı, pal-paltar verdi, cibinə pul qoydu. 
Evində yatdıq, özümüzə gəldik. Həkim gəldi, yaraları-
mızı sarıdı. Demək olar, hamı yaralı idi. Həmin gecə 
Güləbirddə qaldıq. 
V.Cabbarov 19 nəfərin mühasirədən çıxmasını belə 
xatırlayır: “Yatmışdım, məni yuxudan oyatdılar ki, 
oğlum İlyas postdan telefona çağırır. Evlə post arasında 
xüsusi rabitə əlaqəsi vardı. Dərhal hiss etdim ki, hadisə 
Əlli dörd  gün erməni mühasirəsində 
 
 133 
baş verib. Müharibə dövründə belə hallar tez-tez təkrar-
lanırdı. İlyas həyəcanla xəbər verdi ki, Laçın tərəfdən 
bir qrup adam posta sarı gəlir, qaranlıq olduğundan kim 
olduqlarını müəyyənləşdirə bilmirik. Amma Azərbay-
can dilində danışırlar, postdakıları çağırırlar, Allahu-
Əkbər deyib təkbir gətirirlər, ağ bayraq qaldırıblar.  
Gələnləri qarşılamağı, eyni zamanda ayıq-sayıq ol-
mağı, kim olduqlarını öyrənməyənədək posta yaxın bu-
raxmamağı tapşırdım. Dəstəyi asdım.  
Adamların gəldiyi istiqamətdə Gorusun Gorunzır 
kəndi yerləşir. Kəndə gedən yolda, çayın üzərində körpü 
var. Ona Sınıq körpü deyirlər. Körpünü İmişlidən olan 
Gülcahan adlı varlı bir qadın tikdirib. Körpünün sol 
tərəfi Laçın, sağı isə Gorus torpağıdır. Qarabağ 
münaqişəsi başlayandan həmin istiqamətdən heç kim 
gəlməmişdi, oralar insan ayağı dəyməyən dağlar idi. 
Sıldırım qayalar, uçurumlar, keçilməz meşə, kolluq olan 
həmin ərazilərdən kiminsə gəlməsi möcüzə idi.   
Posta getməyə hazırlaşırdım. Az sonra telefon ikinci 
dəfə zəng çaldı. İlyas dedi ki, gələnləri qarşıladıq, azər-
baycanlıdırlar, on doqquz  nəfərdirlər, əksəriyyəti laçın-
lıdır, aralarında bir nəfər qadın da var. Lazımi yardım 
göstərməyi, batalyonun qərargahına gətirməyi tapşır-
dım. Qərargaha yollandım, orada mühasirədən çıxanlar-
la görüşdüm, vəziyyətləri ağır idi. Hamısını maşına 
mindirib evə apardım, həkim çağırdım, yaralarını sarıdı, 
yardım göstərdi.    
Hərbi müşavirədə iştirak etmək üçün Beyləqana yol-
landım. Bir qrup azərbaycanlının erməni mühasirəsin-
Əli Əliyev 
 
 134 
dən çıxması haqda briqada komandiri Rasim Muxtaro-
va, briqada komandirinin müavini İlqar Məmmədova, 
850 saylı polkun komandiri Nüsrət Namazova məruzə 
etdim, müdafiə naziri Dadaş Rzayev, Baş Qərargahın 
rəisi Nurəddin Sadıqovla görüşdüm, hadisə ilə bağlı mə-
lumat verdim. Dadaş Rzayevin tapşırığı ilə Nurəddin 
Sadıqov mənə növbədənkənar kapitan rütbəsinin veril-
məsi haqda əmr imzaladı”.  
Mayın 24-də bizi 706 saylı hərbi hissənin qərarga-
hına gətirdilər. Qeydiyyata aldılar. Hər birimizin adına 
mühasirədən çıxmaq haqqında arayış verdilər. Silahları 
Güləbirddə təhvil vermişdik. Mühasirədən çıxan hərbi 
qulluqçuların evə getməsinə icazə vermirdilər, 
yoxlamadan sonra buraxdılar. Oradan da Qubadlıya 
gətirdilər. Əhali yola çıxmışdı ki, bizi görsün. İstər 
Güləbirddə, istər yolda, istər Qubadlıda kişi də, arvad da 
sinəsinə döyür, hönkürüb ağlayırdı.  
Qubadlıda icra başçısı Elxan Nuriyev bizi qəbul etdi. 
Prezident Əbülfəz Elçibəyə zəng edib onu məlu-
matlandırdı. Qubadlıda Milli Təhlükəsizlik Nazirliyinin 
əməkdaşları bizdən ifadə aldılar. Dövlət televiziyası 
mühasirədən çıxmağımız haqda reportaj hazırladı.  
 
*** 
Ordu rəhbərliyi Beyləqanda hərbi müşavirə keçirir-
di. Vaqif Cabbarov müşavirəyə getdi. Şakir İsgəndərov 
da onunla birlikdə yola düşdü. Şakir İsgəndərov Bey-
ləqanda müdafiə naziri Dadaş Rzayev, nazirliyin Baş 
Kəşfiyyat İdarəsinin rəisi və bir neçə yüksək vəzifəli 
Əlli dörd  gün erməni mühasirəsində 
 
 135 
hərbçiylə görüşmüş, necə mühasirəyə düşməyimiz, 
haralarda gizləndiyimiz və mühasirədən necə çıxdığımız 
haqda onlara məlumat vermişdi.  
Şakir Beyləqanda Oğuldərə sakini İmamverdi Məc-
nunovu görmüşdü. İmamverdi demişdi ki, mühasirədə 
qalanların ailələri, övladları sağdırlar, ölkənin müxtəlif 
rayonlarında məskunlaşıblar. Bizim mühasirədən çıx-
mağımız haqda məlumatı Beyləqan, Ağcabədi, Tərtər 
rayonlarında məskunlaşan yaxınlarımıza çatdırmaq üçün 
o, həmin rayonlara getmiş, Qax, Şəki və Biləsuvarda ya-
şayanlara isə xəbər göndərmişdi. İ.Məcnunov mühasirə-
dən çıxmağımız haqda xəbəri çatdırmaq üçün ailəmin 
məskunlaşdığı Tərtər rayonunun Hüsənli kəndinə 
getmiş, yenidən Qubadlıya – bizim yanımıza qayıtmışdı.     
İmamverdidən soruşdum ki, anam sağ olduğumu 
eşidəndə nə dedi? Söylədiyinə görə, anam xəbəri 
soyuqqanlı qarşılayıb, əvvəlcə inanmayıb. Deyib ki, nə 
vaxt evə gələr, onda sağ olduğuna inanaram. İmamverdi 
Şakiri gördüyünü söyləyib, bir neçə dəfə and içib. Anam 
bundan sonra inanıb. Biz mühasirədə olanda bir neçə 
dəfə sağ olduğumuz, mühasirədən çıxmağımız haqda 
məlumat yayılıb, amma özünü doğrultmayıb.  
Xəbəri eşidən yaxınlarımız Qubadlıya gəldilər. 
Arifin anası, neçə ildi ağır xəstə olan Pəri xalanın 
Murovdağda donaraq öldüyünü onda öyrəndik.  
Hüsənliyə gəldim, ayrıldıqdan 57 gün sonra ailəmlə, 
balalarımla görüşdüm. Qohumlar görüşmək üçün Hü-
sənliyə gəlirdilər. Uşağımın da başı bəla çəkmişdi. Yol-
da oğlum İmdad da, Babək də yıxılmışdı. Babəkin başı 
Əli Əliyev 
 
 136 
yerə dəymiş, qolu sınmışdı. Onlar döyüş xəttinə düş-
müş, az qala erməni ilə qarşılaşmışdılar.  
Xıdırın beş yaşı vardı. O gah maşınla, gah da piyada 
gəlmişdi. Bəzən əsgərlər onu boyunlarına almış, dilli-di-
lavər olduğundan danışdıra-danışdıra gətirmişdilər. 
Balalarım Tərtərin Hüsənli kəndinə – dayılarının 
evinə sığınmışdılar. Həyat yoldaşım danışır ki, bir gecə 
Babək yuxudan durub soruşdu: 
– Ana, dədəm gəldi? 
– Yox, başına dönüm, yox. 
– Bax indicə gəldi, yolda ağ "Niva" saxladı. Dədəm 
içindən düşdü, gördüm. Qapıya bax. 
– Yat, gecədir, səhər baxarsan, yat. 
– Gecədir? 
– Hə, gecədir, yat, başına dönüm, inşallah, gələr. 
Xıdır 1999-cu ildə, 11 yaşı olanda “Ata” adlı şeir ya-
zıb:  
 
Gecə getdi, gündüz dincəldi,  
Cəlladların içi ilə gəldi.  
57 gün sonra gəldi,  
Mənim atam, mənim atam.  
 
Çarpışaraq ölümlə  
Durdu üz-üzə.  
Məğlub edərək ölümü  
Gəldi evimizə. 
Əlli dörd  gün erməni mühasirəsində 
 
 137 
Ata sevimlidi, ata əzizdi, 
Ata dünyada əvəzedilməzdi. 
Atanı sevməyən mərd oğul yoxdu, 
Ataya hörmətlə tapınan çoxdu. 
 
*** 
Mühasirədən çıxdığımız 23 may səhərini hər il diri-
gözlü açıram. Sağ qaldığımız, qurtulduğumuz anı bir də 
yaşamaq istəyirəm.  
Həmin gün düşmən mühasirəsindən mənimlə birgə 
çıxmış adamlardan dörd nəfəri həyatda yoxdur...  
Allah o dünyalarını versin... 
Əli Əliyev 
 
 138 
Zülfüqarov  Arif  Ənvər  oğlu 
 
1941-ci ildə Laçın rayonunun 
Oğuldərə kəndində anadan olub. Orta 
təhsili Laçın şəhərində alıb.  
Sovet ordusunda (Sverdlovsk vi-
layəti) xidmət edəndən sonra Oğuldə-
rəyə qayıdaraq təsərrüfatla məşğul 
olub. Altı övlad böyüdüb.  
Erməni təcavüzü başlayanda özünümüdafiə batalyo-
nunun tərkibində döyüşüb.  
Mühasirədən sonra Beyləqan rayonunun Kəbirli 
kəndində məskunlaşıb, sonra Qax rayonunun Cə layir 
kəndinə köçüb.  
 
Ġbrahimov  Təvəkkül  DadaĢ  oğlu   
 
1961-ci ildə Laçın rayonunun 
Oğuldərə kəndində anadan olub. 
Oğuldərə kənd orta məktəbini bitirib. 
1979-1981-ci illərdə Xabarovsk vila-
yətində hərbi xidmətdə olub.  
Kənddə işləyib. 1991-ci ildən 
özünümüdafiə dəstələrində erməni işğalçılarına qarşı 
vuruşub. Ailəlidir. 
Hazırda Qax rayonunun Cəlayir kəndində məskunla-
şıb. 
 
Əlli dörd  gün erməni mühasirəsində 
 
 139 
 
Ġbrahimov  Muxtar  DadaĢ 
oğlu 
 
1972-ci ildə Laçın rayonunun 
Oğuldərə kəndində anadan olub. 
1980-ci ildə Oğuldərə kənd orta 
məktəbinə qəbul edilib, sonra Laçın 
Texniki Peşə Məktəbində oxuyub.  
1990-1992-ci illərdə Qazaxıstan Respublikasının 
Ust-Kamenqorsk şəhərində hərbi xidmət keçib. 1992-ci 
ilin fevralında Oğuldərəyə qayıdıb və özünümüdafiə ba-
talyonunun tərkibində fəal iştirak edib.  
Evlidir, iki övladı var. Hazırda Biləsuvar rayonunun 
Səmədabad qəsəbəsində yaşayır.  
 
Ġlyasov  ƏĢrəf  Qənbər  oğlu 
 
1964-cü ildə Laçın rayonunun 
Oğuldərə kəndində anadan olub. 
Həmin kəndin orta məktəbini 
bitirib. 1982-84-cü illərdə Həştər-
xan şəhərində hərbi xidmətdə olub. 
Sovet ordusunda borcunu verdikdən 
sonra doğma kəndinə qayıdıb. 
1992-ci ildə erməni təcavüzkarları 
ilə vuruşmaq üçün Laçın özünümü-
dafiə batalyonuna yazılıb.  
Üç övladı var. 
Əli Əliyev 
 
 140 
 
 
Ġsgəndərov  ġakir  
Teyyub oğlu 
 
1958-ci ildə Laçın rayo-
nunun Oğuldərə kəndində 
anadan olub. 1975-ci ildə 
doğma kəndində orta məktəbi 
bitirib, 1977-79-cu illərdə Çi-
tada əsgəri xidmət keçib. So-
vet ordusunda əsgərliyi başa 
vurandan sonra Bakıda zavod və fabrikdə işləyib. 
1991-ci ilin fevralında könüllü olaraq cəbhəyə yola 
düşüb. Ağır döyüşlərdə iştirak edib.  
Ailəlidir. 2 övladı var. 
 
Rzayev  Bahadır  Həmzə oğlu 
 
1925-ci ildə Laçın rayonunun 
Qorçu kəndində anadan olub. 1944-
47-ci illərdə hərbi xidmət keçib. İşğa-
la qədər doğma kəndində yaşayıb.  8 
övlad böyüdüb. 
1999-cu ildə Bakıda – Sahil qəsə-
bəsində vəfat edib.  
 
Əlli dörd  gün erməni mühasirəsində 
 
 141 
Rzayeva  Sərmayə  (Nübar) Bahadır  qızı 
 
1961-ci ildə Laçın rayonunun Qor-
çu kəndində anadan olub. 1980-ci il-
də Qorçu kənd orta məktəbini bi-
tirib.  
Bakının Sahil qəsəbəsində məs-
kunlaşıb.  
 
 
 
 
 
 
Rzayev  Sahib  Bahadır oğlu  
 
1968-ci ildə Laçın rayonunun Qor-
çu kəndində anadan olub. 1985-ci ildə 
Qorçu kənd orta məktəbini bitirib. 
1986-88-ci illərdə əsgərlikdə olub.  
Qaradağ rayonunda – sement zavo-
dunun binasında məskunlaşıb. 3 övladı 
var. 
 
 
Əli Əliyev 
 
 142 
Həmzəyev  Adıgözəl  Rza  
oğlu 
 
1949-cu ildə Laçın rayonunun 
Qorçu kəndində anadan olub. 1956-
64-cü illərdə Qorçu kənd məktəbin-
də oxuyub. 1966-68-ci illərdə hərbi 
xidmət keçib. 1971-ci ildə Laçında 
ticarət kursunu bitirib. 7 övladı var. 
Şamaxıda məskunlaşıb.  
 
 
Verdiyev  Adil  (Ədalət)  Qasım oğlu      
 
1973-cü ildə Ağdərə rayonunun 
Araçadnazor kəndində anadan olub. 
Valideynləri Laçın rayonunun Lolo-
bağırlı kəndindən olduğuna görə 
1980-ci ildə Lolobağırlı kənd ibtidai 
məktəbinin birinci sinfinə qəbul edi-
lib, sonra təhsilini Qorçu kənd orta 
məktəbində davam etdirib.  
1991-ci ildə həqiqi hərbi xidmətə göndərilib və Gən-
cə şəhərində borcunu verməyə başlayıb. 1992-ci ildə 
Ağdərə bölgəsində erməni təcavüzkarlarına qarşı vu-
ruşub. Bundan sonra Azərbaycanın müxtəlif bölgələrin-
də gedən döyüşlərdə iştirak edib. 1993-cü ilin fevral 
ayından Laçın rayonunun 811 saylı hərbi hissəsinin tər-
kibində döyüşüb.  
Əlli dörd  gün erməni mühasirəsində 
 
 143 
1993-cü ildə Kəlbəcər işğal edilən zaman ağır yaralanıb.  
Bərdə rayonunda məskunlaşıb. Ailəlidir, 2 övladı var.  
 
 
Ġsmayılov ġakir  Əkbər oğlu 
1963-cü ildə Laçın rayonunun 
Alıqulu kəndində anadan olub. 
1970-ci ildə kənd orta məktəbinin 
birinci sinfinə qəbul edilib və 1978-
ci ildə əsas (natamam) orta təhsilini 
başa vurub. 1981-ci ildə Laçın Tex-
niki Peşə Məktəbini bitirib. 
 1982-84-cü illərdə əsgərlikdə 
olub. 1992-ci ildən Azərbaycan Or-
dusunda xidmətə başlayıb.  
Bakıda Xırdalan şəhərində yaşayır. Dörd övladı var. 
 
 
Abdullayev  Valeh  Çərkəz oğlu 
 
1953-cü ildə Laçın şəhərin-
də anadan olub. 1976-cı ildə 
Laçın şəhər orta məktəbini 
bitirib, sonra Laçın Texniki Pe-
şə Məktəbində oxuyub. 1979-
81-ci illərdə Arxangelsk şəhə-
rində hərbi xidmətdə olub.  
Erməni təcavüzü başlayan-
da özünümüdafiə batalyonunun tərkibində vuruşub. 
Əli Əliyev 
 
 144 
1993-cü ilin martında Laçın rayonu Kürdhacı kəndi ya-
xınlığında yaralanıb.  
2002-ci ildə Bakı şəhərində vəfat edib, Sumqayıt şə-
hərində dəfn olunub.  
 
 
Mərdanov  Ağamalı  Zəbulla  oğlu 
 
1970-ci ildə Dəvəçi rayonunun 
Günəşli kəndində anadan olub. 
1985-ci ildə kənddə səkkizillik 
məktəbi bitirib. Quba Kənd Təsər-
rüfatı Texnikumunda təhsil alıb.  
1989-91-ci illərdə hərbi xidmət-
də olub.  
1992-ci ildə könüllü olaraq cəbhəyə yola düşüb, və-
tənin işğalçılardan azad olunması üçün fəal vuruşub.  
Mühasirədən çıxandan sonra da hərbi xidmətini 
davam etdirib. 1999-cu ildə daxili işlər orqanlarına qə-
bul olunub. Hazırda Dəvəçi Rayon Polis Şöbəsində po-
lis serjantı kimi fəaliyyət göstərir.  
Doğulduğu kənddə yaşayır. Ailəlidir, üç övladı var.  
Əlli dörd  gün erməni mühasirəsində 
 
 145 
 
 
Qasımov  Saleh  Mirzəli oğlu 
                      
1948-ci ildə Tovuz rayonu-
nun Aşağı Quşçu kəndində 
anadan olub. 1966-cı ildə Aşa-
ğı Quşçu kənd orta məktəbini 
bitirib. 
 1967-69-cu illərdə Qroznı 
şəhərində həqiqi hərbi xidmət-
də olub. 1991-ci ilin əvvəlləri-
nə qədər doğma kəndində və 
müxtəlif təşkilatlarda qaynaqçı 
işləyib.  
1991-ci ildə ermənilərlə döyüşmək üçün “boz 
qurd”çulara qoşulub. Tovuz rayonunun Əlibəyli, Koxa 
Nəbi, Qoşa adlanan ərazisindəki ağır döyüşlərdə qəhrə-
mancasına vuruşub, kəşfiyyat tapşırıqlarını yerinə yeti-
rib. Laçın, Kəlbəcər, Tərtər, Qubadlı və Murovdağda 
gedən döyüşlərdə iştirak edib. Hərbi kəşfiyyatçı olub. 
Bir neçə dəfə erməni əsgər və zabitini məhv edib.  
1993-cü ilin aprelində, Kəlbəcər işğal edilən zaman 
Laçın rayon 811 saylı hərbi hissənin tərkibində döyü-
şüb. 1996-cı ildə vəfat edib.  
Üç övladı yadigar qalıb. 
Əli Əliyev 
 
 146 
 
 
NemaĢkalov Valeri Anatolyeviç 
       
1970-ci ildə Qaradağ rayo-
nunun Sahil qəsəbəsində 
anadan olub. 1977-ci ildə 
Qaradağ rayonu 288 saylı orta 
məktəbin birinci sinfinə qəbul 
edilib. Sonra təhsilini idman 
təmayüllü məktəbdə davam 
etdirib. Oradan da Lök-
batandakı texniki peşə məktə-
binə qəbul edilib və qaynaqçı peşəsinə yiyələnib. 1988-
ci ildən Xabarovskda hərbi xidmətdə olub. 
Azərbaycan Ordusunun tərkibində döyüşüb. Laçın 
uğrunda gedən döyüşlərin birində yaralanıb. Evlənib, bir 
qızı qalıb. 
Mühasirədən çıxandan sonra Rusiyada yaşayıb. 
2003-cü  ildə Maqnitoqorsk şəhərində qətlə yetirilib. 
 
Əlli dörd  gün erməni mühasirəsində 
 
 147 
ġirəliyev Vyaçeslav Valeryeviç 
 
1970-ci ildə Bakıda anadan olub. Bakı şəhəri, 
Nəsimi rayonu Xətai prospekti-18/2 ünvanında yaşayıb.  
Anası rus, həyat yoldaşı erməni olub. 1994-cü ildə 
ailəsi ilə birlikdə Rusiyaya köçüb. Krasnodar vilayətinin 
Krasnoarmeyski rayonunda, L.Tolstoy küçəsi, 224 ün-
vanında yaşayıb. Bir qızı olub. Aralarındakı anlaşılmaz-
lığa görə həyat yoldaşından boşanıb və Bakıya qayıdıb. 
Onu tanıyan bir qadının dediyinə görə, bir neçə il 
Bakıda səfil həyatı yaşayıb. Sonrakı taleyi haqqında 
məlumat yoxdur. 
 
DoĢevskiy MiĢa 
 
Ukraynanın Odessa şəhərində anadan olub. Həmin 
şəhərin Baranova küçəsi, ev 29, mənzil 29 ünvanında 
yaşayıb. Milliyyətcə yəhudi olan Ukrayna vətəndaşı 
Mişa Azərbaycan Ordusunda könüllü döyüşürdü. Bir 
qızı vardı.  
Mühasirədən çıxandan sonra bir neçə gün Bakıda 
qalıb. Sonra Ukraynaya gedib. Sonrakı taleyi haqqında 
məlumat yoxdur.   
 
Ovçinnikov SaĢa  
 
Bakı şəhərində anadan olub. Yasamal rayonu, Musa-
bəyov qəsəbəsi, M.D.Hüseynov küçəsi, ev 45, mənzil 
60 ünvanında yaşayıb. Subay olub. Mühasirədən 
Əli Əliyev 
 
 148 
çıxandan sonra harada və nə işlə məşğul olduğu haqda 
məlumat yoxdur.  
 
 
ĠNTĠQAMA ÇAĞIRAN TARĠXĠ SƏNƏD 
 
Bu kitabdakı yığcam əsər mənim dostum və Laçın rayon 
Oğuldərə kənd məktəbinin müəllimi Əli Əliyevin, əslində, real 
hadisələr haqqında yazdığı xatirə-povestdir. 1993-cü ilin 
yazında o, on səkkiz yoldaşı ilə birgə 54 gün erməni 
mühasirəsindən çıxmaq üçün mübarizə aparmışdır. Bu 54 
günün hər birində Əli və yoldaşları ölümlə üzləşmişlər, 
həyatları tükdən asılı olmuşdur.  
Əli Əliyev kimdir? Mənim üçün o, çox əziz bir adamdır, 
tələbə dostumdur. Amma oxucuların da onu tanıması üçün mən 
40 il əvvələ qayıtmalıyam. Həm Əli haqqında, həm də onun 
ailəsinin taleyi haqda danışmağa bir də fürsət olmaya bilər.  
1969-cu ilin sentyabrında Azərbaycan Dövlət 
İnstitutunun (indiki Bakı Dövlət Universiteti) Filologiya 
fakültəsinin 2-ci kursuna təzə bir tələbə gəldi: bu sadə geyimli, 
mehriban üzlü, bizdən 3-4 yaş böyük olan Əli Əliyev idi. O, 
Moskvadan, M.Qorki adına Ədəbiyyat İnstitutunun 2-ci 
kursundan Bakıya universitetə köçürülmüşdü. Köçürülmənin 
səbəbi isə Əlinin oxuduğu kənd məktəbində rus dilinin çox zəif 
öyrədilməsiydi. Ona görə Əli Moskvadakı ali təhsilini Bakıda 
ana dilində davam etdirməli oldu.  
Tezliklə o, kursumuzda böyük hörmət qazandı. Onda 
ağsaqqal səbri, xalq müdrikliyi vardı, təcrübəsi də bizdən çox 
idi. Ədəbiyyat dərnəyində sadə dildə, xalq həyatından alınmış 
hekayələri ilə tələbə yoldaşlarını həmişə heyrətləndirirdi. 
Ancaq qiymətləri elə də yüksək deyildi. Əlinin daha bir 
Əlli dörd  gün erməni mühasirəsində 
 
 149 
problem vardı: onun anası və bacılarından ibarət ata evində 
başıpapaqlı qalmamışdı. Ataları Əlqəmə kişi bir necə il əvvəl 
dünyasını dəyişmişdi. Əlinin böyük qardaşı şair Ağa Laçınlı 
çoxdan Bakıda yaşayırdı və universitetdə müəllim idi. Əli 
bilirdi ki, gec-tez o evə qayıdıb işığını yandırmalıdır. 
Tale elə gətirdi ki, qrupumuzdan mən və Əlini zabit kimi 
hərbi qulluğa çağırdılar. Orada biz iki il bir otaqda kirayə 
qaldıq. Hər ikimiz zabit idik, amma müxtəlif polklara 
düşmüşdük. Əli orada “dəmir qəbir” adlandırılan PDM 
(piyadaların döyüş maşını) polkunda, mən isə köhnə BP 
polkunda qulluq edirdim. 
Mən evimizdən ilk dəfə ayrılırdım, ona görə də yad 
şəhərə, intizamlı ordu həyatına çox çətinliklə alışırdım. Amma 
Əli yeddi ilə yaxın idi kənd evindən çıxmışdı və yad şəhərdə 
yaşamaq onunçun adi idi. Ona görə ilk vaxtlar mən Əlinin  
mənəvi sakitliyindən təskinlik tapırdım. Bir dəfə darıxmağım 
barədə danışanda dedi: 
– Darıxmağının səbəbini içində axtar, hər şey oradadır… 
Bu sözlər mənə çox doğru təsir bağışladı və onun 
müdrikliyinə bir daha inandım. Sonralar gördüm ki, doğma 
yerdə də darıxmaq olarmış. Əli həyatının ən gərgin vaxtlarında 
belə öz daxili sakitliyini qoruyur və ətrafdakılara nümunə 
olurdu.  
Əli arada icazə alıb Laçına, rayon mərkəzindən 70 km 
uzaqda olan dağ kəndlərinə gedirdi. Qış vaxtlarında bu, iki gün 
çəkirdi. Bir günə Leninakandan ancaq Ağdama gedib çıxa bilir, 
bir günə də Ağdamdan Oğuldərəyə qalxırdı. Onların kəndində 
orta məktəb dörd sinif idi. Dörd il hər gün 8 kilometrlik yolu 
payi-piyada qonşu kəndə məktəbə gedib-gəlmişdi, ona görə də 
ayaqları pəhləvan ayağı kimi möhkəm və güclü idi.  
Biz iki il Leninakanda yaşadıq: səhər saat səkkizdə qalxıb 
polka gedirdik, bir də axşam altıdan sonra geri qayıdırdıq. 
Əli Əliyev 
 
 150 
Oktyabr ayında bu şəhərdə artıq qar yağırdı. Hündür dağ yeri 
olduğundan zabitlərin maaşına buna görə əlavə ödəniş edilirdi. 
Əsgərlərin qidasına kalorili yeməklər–kərə yağı, kolbasa və s. 
əlavə edilirdi. Şəhər əhalisinin dörddə biri Türkiyə erməniləri 
idi: hamısı Osmanlı ləhcəsində danışırdı. Qədimdə bu şəhər 
Gümrü adlanırdı və hərbi qala olmuşdu. Şəhərin əsas tikililəri 
hərbi obyektlər idi. Sovet–Türkiyə sərhədi şəhərdən 30 km. 
aralı idi. Ermənilər türk-rus müharibəsinin sülhlə bitdiyi yerdə 
qələbə abidələri tikmişdilər.  
Sərhədə yaxın yerdə azərbaycanlıların yaşadığı Amasiya 
rayonu vardı. Bizim polkda bu rayondan Tofiq adlı leytenant 
xidmət edirdi. O, Bakıda Neft-Kimya İnstitutunu qurtarmışdı, 
rabitəçi idi. Mən bu rayonda bir dəfə oldum: gənc əsgərlər and 
içənə qədər hərbi həyatı öyrədən karantin batalyonuna taqım 
komandiri göndərmişdilər. Batalyon lap sərhəddə yerləşən 
sapyor  batalyonunun ərazisində çadırlarda təşkil edilmişdi. 
Ermənistanın hər yeri kimi, burada da elə bil göydən daş 
yağmışdı. Amma torpaq az olsa da, bərəkətli idi. 
Leninakan hərbi obyektlərlə dolu idi. O zaman sovet 
rəhbərliyi Türkiyəni “ehtimal olunan rəqib” sayırdı və 
müharibə olası halda bütün qüvvə Türkiyəyə qarşı hərəkət 
etməli idi. Şəhərdə dörd polkdan–bir tank, bir PDM, iki BP 
polkundan ibarət diviziya var idi. Bu polklara ondan artıq 
köməkçi batalyon xidmət edirdi. Bundan başqa, burada bağlı 
artilleriya diviziyaları var idi, bu diviziyalarda orta və 
yaxınmənzilli raketlər yeraltı şaxtalarda yerləşirdi.  
Gümrüdə hərbi silah-sursat o qədər çox idi ki, hərbi 
hissələr “kadrirovannıy” adlanan sistemdə idi. Bu sistemə görə, 
rotaların ştat cədvəlində 120, praktiki isə cəmi 40 əsgər olurdu. 
Zabit və gizir ştatları isə dolu idi. Sursat və hərbi texnika 
cəhətdən polklar müharibə dövrü ştatı ilə təmin olunmuşdu. 
Hərbi texnika polklarında saysız-hesabsız maşınlar var idi. 
Əlli dörd  gün erməni mühasirəsində 
 
 151 
Lakin bunların çoxu keyfiyyətcə köhnə idi, konservasiyada 
olan texnika qarət olunmuş vəziyyətdə idi.  
Zabitlərin əhvali-ruhiyyəsi pis, hərbi intizam aşağı idi. 
Günortadan sonra polkda ayıq zabit tapmaq olmazdı. 
Leninakan diviziyası cərimə yeri idi. Buradakı rota 
komandirlərinin çoxu pensiya ərəfəsində idi. Onlar pensiya 
əmrini gözləyərək xidmət edirdilər.  
Xidmət etdiyim 107-ci polkdakı 3-cü batalyonda rota 
komandirinin yaşı 40-ı keçmişdi. Onlar raport yazsalar da, 
istefaya göndərilmirdilər. Bir dəfə rota komandirim baş 
leytenant Viktor Drabaxa xidməti tapançası ilə özünü 
peysərindən vurdu, amma sağ qaldı və tərxis olundu.  
Bizim batalyonun komandiri Viktor Kazantsev 29 
yaşında kök kapitan idi. Əslən Kuban kazaklarından idi, 
deyirdilər ki, marşal Çuykovun qohumudur. Savadlı, öz 
gələcəyi haqda düşünən qəddar zabit idi. Amma o da içirdi və 
Leninakandakı tekstil fabrikində işləyən qızlarla kef məclisləri 
qurmağı xoşlayırdı.  
Bir dəfə eşitdim ki, Uzaq Şərqdə diviziya komandiridir. 
Sonra Çeçenistanda vuruşan qoşunların komandanı, axırda isə 
Cənub hərbi dairəsinin komandanı oldu. O, əsl kazak idi, bu 
kazaklar özlərini Rusiya dövlətinin sahibi sayırlar. Mərkəzi 
Rusiya adamlarından fərqli olaraq onlar Qafqaz tayfaları ilə 
Böyük Çölün qıpçaqları ilə qohumdurlar və qəddar komandir 
xasiyyəti daşıyırlar. Viktor Kazantsev Çeçenistanda xidmət 
edən oğlunu itirdi. Amma o, təzədən evlənmişdi və başqa 
uşaqları da vardı... 
 Leninakana Bakı Ali Hərbi məktəbini bitirən zabitlər də 
gəlirdilər. Bu zabitlər intizamsız əsgərlərdən də yelbeyin, 
avantürist idilər, elə olaylar törədirdilər ki, mat qalırdıq. 
Onlardan biri kəşfiyyat rotasının yedəkli motosklini götürüb 
şəhərdə kefli halda atraksion göstərmişdi. Sonra bu hadisə 
Əli Əliyev 
 
 152 
bütün qarnizonda müzakirə predmeti oldu. Slavyan millətindən 
olan bu zabit, əslində, ordudan tərxis olunmaq istəyirdi. 
Sonralar onu Bakıda görürdüm, istədiyinə nail olmuşdu. O 
zaman cəmiyyətdən əvvəl orduda mənəvi və maddi böhran hiss 
olunurdu. Sovet iqtisadiyyatında olduğu kimi, orduda da 
kəmiyyət və keyfiyyət arasında uyğunsuzluq var idi. Ordu 
böyük idi, çox böyük idi, amma elə buna görə də effektiv 
deyildi. 18 yaşlı uşaqların ordusu idi. Onlar effektiv döyüşçü 
ola bilməzdilər və Əfqanıstan koloniyasında bu, aşkar oldu. 
Rusiya hələ indiyə kimi peşəkar orduya keçə bilməyib... 
Əslən zabit balası olan cavan zabitlər orduda xidmət 
etmək istəmir, hər yolla tərxis olunmağa çalışırdılar. Onların 
ataları kəndli balası idilər, ordu həyatı onlara kəndli əməyindən 
və həyatından üstün görünürdü. Amma onların uşaqları artıq 
altımışıncı illərin nisbi maddi təminat şəraitində, yaxşı 
məktəblərdə oxumuş, şən gənclik həyatı keçirmişdilər.  
Lakin orduda karyerasını qurmaq istəyən cavan zabitlər 
də vardı. Onların çoxu kazak stansiyalarından idi. Ordu onlar 
üçün hər ay sabit maaş alan, geyimi pulsuz olan lovğa sivil 
həyat idi. Belə zabitlər bizi- Əli və mən kimi orduda müvəqqəti 
olan zabitləri sevmirdilər və bizə “ikiilliklər” deyirdilər.  
Mən bu detalları ona görə deyirəm ki, Leninakan 
diviziyası Qarabağ müharibəsində Azərbaycanın və Əlinin 
kiçik vətəni Laçının taleyində tragik rol oynadı. 1986-1989-cu 
illərdə M.S.Qorbaçovun sərsəm islahatları, anti-alkoqol 
kampaniyası sovet iqtisadiyyatını dağıtdı. Aylıq məvacib 
üzərində qurulan sovet hərbi-inzibati maşını dağıldı, çünki 
insanlar və zabitlər əməkhaqqı ala bilmirdilər. Sovet quruluşu 
üçün bu, ağlasığmaz bir şey olsa da, reallıq idi.  
Əli məndən bir neçə gün əvvəl ordudan tərxis olundu və 
öz doğma kəndinə, dağların başında yerləşən Oğuldərəyə 
qayıtdı. O zaman kiçik yaşlı bacıları orta məktəbdə oxuyurdu 
Əlli dörd  gün erməni mühasirəsində 
 
 153 
və kənddə anası ilə qalırdılar. Əli mənim qalın zabit 
geyimlərimi də götürüb kəndə gedəndə anladım ki, o, bir daha 
şəhərə qayıdan deyil. Onda 1975-ci ilin yazı idi...  
Hərdən Əli Bakıya gələndə görüşürdük, qardaşı Ağa La-
çınlıdan da onun haqqında məlumat alırdım. O, xalası qızı ilə 
evlənmişdi və kənd məktəbində müəllimlik edirdi. Eyni zaman-
da, onun böyük qayğısı vardı: ata ocağında ikimərtəbəli ev tik-
dirmək. Müəllim maaşına, altı uşaq atasına bu, asan iş deyildi: 
hərdən Ağa Laçınlı da ona kömək edirdi. Amma Ağanın öz və-
ziyyəti də yaxşı deyildi.  
Bütün bu səbəblərdən 1992-ci ilin mayında Əlinin iki-
mərtəbəli evi hələ də tam hazır deyildi. Amma 14x9 metr 
ölçüdə tövlə hazır idi və içi mal-heyvanla dolu idi. 
*** 
Ermənilər vuruşan xalq deyillər: onlar həm Sasanilər, 
həm xilafət, həm də Səfəvilərin vaxtında dəftərxana xidmətçisi, 
vergiyığan, saray xidmətçisi olublar. Qədimlərdən şəhərlərdə 
yaşayan bu tayfa müharibə üçün yararsız idi. Xidmətçilikdən 
başqa heç işə yaramırdılar. Amma onlar Qərbdə özlərini ilk 
xristianlardan biri kimi tanıdıblar. Qədim sasani dilində 
mətnləri öz kilsə ləhcələrinə uyğunlaşdırıb bütün irandilli 
xristianların da-nəsturulərin, albanların da irsini mənimsəyiblər. 
Orta əsrlərdə dövləti olmayan xalq yazılı mədəniyyət yarada 
bilməzdi. Ona görə “qədim” erməni mənbələrinin hamısı 
saxtadır. 
Buna baxmayaraq, onlar özlərini mədəniyyət yaratmış 
xalq kimi qələmə verirlər. Onların kilsələri isə bütün qədim 
Şərq xristian irsini mənimsəyib ona etnik erməni damğası 
vurublar. Bu ona görə mümkün olub ki, etnik cəhətdən irandilli 
tayfalardan biri olan ermənilər Şərq, müsəlmanlar arasında 
bütün xristianların əsas bələdçisi olublar. Satqınlıq, qonşudan 
xainlik onların çörək ağacı olub. Qarabağ müharibəsi də 
Əli Əliyev 
 
 154 
ermənilərin qonşuya xəyanəti, başqasının torpağına göz 
dikməsi kontekstində baş verdi.   
1992-ci ildə Xalq Cəbhəsi hökuməti Xankəndi üzərinə 
uğurlu hücum etdi. Bizim hərbi dəstələr şəhərin 20-25 km-
liyinə, Vəng yüksəkliyinə gedib çıxmışdılar. Xankəndinin 
darmadağın edilməsi və ətrafdakı erməni rayonlarının ləğv, bir-
iki həftənin məsələsi idi.  
Belə olanda ermənilər gizli diplomatik kampaniyaya 
başladılar. Avropa ölkələri, ABŞ, Rusiya prezidentlərini və 
başqalarını inandırdılar ki, ermənilərin “yeni soyqırımı” 
başlanır və bu yazıq xalqı xilas etmək lazımdır. Əlbəttə, böyük 
dövlətlərin liderləri erməniləri xilas etmək, Azərbaycan 
Ordusunun hücumunu dayandırmaq barədə telefon danışıqları 
aparıb dilbir oldular. Onlar hamısı öz səfirləri vasitəsilə 
hücumun dayanacağı təqdirdə problemin 2-3 həftəyə həllini və 
Azərbaycanın ərazi bütövlüyünü vəd edirdilər. Hücumu 
dayandırmaq üçün gizli diplomatik təzyiqlər başlandı.  
Əli Əliyev o zaman doğma kəndində, ev-eşiyində sakit, 
amma təhlükəli həyat yaşayırdı, bəlkə də bunları bilmirdi. İnsan 
torpağa necə bağlı olduğunu bəzən özü də bilmir. Azərbaycan 
Ordusunun 1993-cü il yanvar-fevral əməliyyatları vaxtı 
ermənilər artıq tutduqları ərazilərə–xüsusilə dağlıq ərazilərə 
nəzarət edə bilmirdilər. Onların ordusu Milli Ordunun 
zərbələrindən dağılmışdı. 
Ermənilər öz ordularını yenidən təşkil etməyə başladılar. 
Amma ordu təşkil etmək mümkün deyildi. Sağlam düşüncəli 
ermənilər, o cümlədən Azərbaycan vətəndaşı olanlar vuruşmaq 
istəmirdilər. Fərarilik böyük miqyas almışdı. Hamı Rusiyaya 
qaçırdı.  
Onda Leninakandakı əsgərsiz polklardan muzdlu zabit 
batalyonu düzəltmək ideyası meydana çıxdı. Buranın zabitləri 
aylarla əməkhaqqı almır, ailələrini dolandırmaq üçün “qəpiyə 
Əlli dörd  gün erməni mühasirəsində 
 
 155 
güllə atırdı”. Amerika və Avropa ölkələrində yaşayan ermənilər 
ianələr toplayıb Dağlıq Qarabağa göndərirdilər. Ermənilər bu 
pullar hesabına yaşayır, ordu yaradırdılar.  
Dağılmış erməni ordusunun başçıları bu işlə məşğul 
olanda azərbaycanlılar işğaldan azad olunan ayrı-ayrı dağ 
kəndlərinə qayıtmağa başladılar. Bu, 1992-ci ilin payızı idi. Əli 
oktyabrın 3-də ailəsi ilə kəndə qayıtdı. O cümlədən Laçında və 
Oğuldərə əhalisi içərisində belələri az deyildi. Əli əsərində 
iyirmiyə qədər ailənin 1992-ci ilin oktyabrında Oğuldərəyə 
qayıtdığını qeyd edir... 
Bəli. İnsanlar torpağa belə bağlı olduqlarını özləri də 
bilmirlər. Əli Əilyev də altı körpə uşağını götürüb min bir 
müsibətlə öz kəndinə, ikimərtəbəli evinə qayıtmışdı. Bu, 
ağlasığmaz bir risk idi. Əli yazır ki, hətta kənddə dərsə 
başlamaq üçün boş qalmış evlərdən birində məktəb təşkil 
etmişdilər. Ermənilər Oğuldərədəki əksər evlər, dövlət idarələri 
kimi məktəbi də yandırmışdılar. Doğma evinə qayıdan 
müəllimlər qonşu kəndlərin yandırılmayan məktəblərinə baş 
çəkib oradakı salamat stol-stuldan istifadə etmək qərarına 
gəlirlər. Bu işi üçün qonşu Şəlvə kəndinə gedirlər, kifayət qədər 
ləvazimat tapırlar, amma onları kəndə gətirəndə böyük 
çətinliklə qarşılaşırlar. Kənddəki evinə baş çəkməyə gələn 
şəlvəlilər öz məktəblərinin bircə partasının da aparılmasına, 
hətta iltizam verib müvəqqəti aparılmasına da razı olmurlar. 
Uzun-uzadı mübahisələrdən sonra bir necə parta və yazı 
lövhəsinin aparılmasına razılıq verirlər... 
Bizim vətəndaşlar bu müharibəyə necə də sadəlövh 
yanaşırdılar. O qədər sadəlövh idilər ki, real işğalı fakt kimi 
qəbul etmək istəmirdilər... 
1989-cu ildə Qarabağ hadisələri başlananda kənddə 
adamlar o qədər də narahat olmurdular. Bakıdan xəbərlər gec 
də olsa kəndə gəlib çıxırdı. 
Əli Əliyev 
 
 156 
Oğuldərə kəndinin müəllimi Əli üçün faciə 1992-ci ilin 
14 mayında kəndə bir-birinin ardınca ikiportlu “Zil” maşını 
şəkilində gəldi. Həmin maşınlara minib müvəqqəti Oğuldərə 
kəndini tərk etdilər. Bu müvəqqətilik indiyəcən davam edir!  
Müəllif yazır ki, adamların çoxu evlərindən ən zəruri 
şeyləri belə götürə bilməmişdilər. Əlinin real hadisələri əks 
etdirən povesti mühasirə dövrünü təsvir edəndə sahibsiz qalmış 
ev və mülklərin bir neçəsini göstərib. İtlərin çoxu zəncirdə 
qalmışdı. İnsanların çoxu kəndlərdən müvəqqəti çıxdığını 
güman edərək mal-heyvanı tövlədə bağlayıb getmişlər. 
Nəticədə heyvanlar aclıqdan və susuzluqdan məhv olmuşlar. 
Mühasirəyə düşən insanlar özləri sağ qalmaq uğrunda 
mübarizə aparırdılar, amma belə çətin dövrdə tövlələrdə bağlı 
qalan mal-heyvanın faciəsinə biganə qala bilmirlər, açıb çölə 
boşlayırlar. Bütün örüşlər sahibsiz mal-heyvanla və atla dolu 
idi. Boş qalmış evlərin çoxunda bol ərzaq ehtiyatı–un, şəkər, 
mürəbbələr, bal tapmaq olurdu.  
Əli Əliyevin xatirələrinin bədii dəyəri bir də ondadır ki, 
bu bizim Qarabağ müharibəsini uduzmağımızın necə baş 
verdiyi barədə dəqiq tarixi sənədlərdən biridir. Əli povestdə 54 
günlük mühasirədə başına gələnləri qələmə alıb. Povestin 
mərkəzində Əli Əliyevin öz obrazı durur. Hər dəfə kənddən 
çıxandan sonra hansısa ilahi qüvvə onu kor-koranə kəndə 
qaytarır. Heç bir təhlükəyə məhəl qoymadan o, kəndə qayıdır 
və yenidən Murova üz tutur. O, sanki əcəllə oynayır. Lakın sağ 
qalır... 
Bu əsərdə ən qeyrətli insan surəti Əlinin anasıdır. Hələ 
birinci dəfə köçmək saatı gələndə arvad bir anda sanki yoxa 
çıxır, gizlənir. Çünki ocağını və torpağını qoyub getmək 
istəmir. Dövrə görə, məqama görə ən yaxşı və düzgün mövqe 
bu idi. Əgər hər kənddə on əlisilahlı öz kəndini müdafiə 
etsəydi, ermənilər heç vaxt bizim saysız-hesabsız dağ 
Əlli dörd  gün erməni mühasirəsində 
 
 157 
kəndlərimizi ala bilməzdilər. Atalar yaxşı deyib: Allahsız yerdə 
otur, böyüksüz yerdə oturma... 
Laçında qalib ermənilərə müqavimət göstərən şəxslərdən 
biri Kamran bəy olmuşdur. Əli əsərdə onunla görüşü yazır, 
lakin bu qeyrətli insan barədə söz deməyə xəsislik edir.  
Əlinin povestində Qarabağda, Laçın ətrafında gedən 
hərbi əməliyyatlara geniş yer verilmir, onlar işıqlandırılmır. 
Bunu da ciddi qüsur sayıram. Özü deyir ki, siyasiləşdirmək 
istəmirəm. Amma gələcək nəsillər torpaqlarımızın işğalında 
kimlərin günahkar olduğunu bilməlidir və biləcəklər. Bu boyda 
xəyanət anonim qala bilməz... 
Əli Əliyevin ailəsi uzun çətinliklərdən sonra Bakıda, 
Köhnə Günəşlidəki uşaq bağçasında məskunlaşıb. İndi onun 
böyük oğlunun 32 yaşı var. İki qızından birini öz tayfasına–
əmisi uşağına verib, Qaxda yaşayır. Qalanlar elə müvəqqəti 
məskunlaşdığı yerdədir. Ancaq 20 ilə yaxındır... 
Bağçada yaşayan yeddi nəfərlik ailə qaçqınlıq faciəsinin 
əyani timsalıdır. Ona nə yaşamağa ev, nə torpaq, nə də 
uşaqlarına iş təklif edən var... 
Amma Əli Əliyev gümrah və nikbindir. 2011-ci ildə 65 
yaşı tamam oldu, qeyd etdik, Laçında qalan əlyazmalarından 
söz düşəndə gözləri yaşardı... O, laçınlı tanışların yas 
məclislərinə Azərbaycanın hansı yerində olur-olsun mütləq 
gedir. Bu onun hər dəfə Oğuldərəyə qayıtmasına oxşayır. 
İnsanlar torpağa necə bağlı olduqlarını bilmirlər. Əlinin bu 
povesti, əslində, onun torpaq məcrasıdır. Sayıram ki, əsər 
müasir nəslimiz üçün, xüsusilə Qarabağ müharibəsinin 
xronikasını yaratmaq baxımından çox qiymətli nümunədir. Bu, 
qeyrətə və intiqama çağıran  sənətdir. 
Rəhim Əliyev, 
 filologiya elmləri doktoru. 
 
Əli Əliyev 
 
 158 
 
 
Əlli dörd  gün erməni mühasirəsində 
 
 159 
 
 
 
Korrektor: Kəmalə  Cəfərli 
Əli Əliyev 
 
 160 
  
