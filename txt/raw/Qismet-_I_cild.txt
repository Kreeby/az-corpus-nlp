                                                     
 
  
                                                                            
                                                    1
            Ramiz Dəniz         
  
                I Cild 
 
 
             Qismət 
  
 
 
 
 
                                                                         
       
                                                       Bakı – 2013 
                                                     
 
  
                                                                            
                                                    2
Redaktor:   Filologiya elm. dokt. professor-türkoloq  Minəxanım Təkləli 
Ön söz:                                         professor-türkoloq  Minəxanım Təkləli 
Korrektor:                                                      Filoloq  Luiza Məmmədova 
Kompüterdə yığan:                                                                   Sinay  
Kompüter dizaynı:                                                                            Sevinc 
       Ramiz Dəniz “Qismət” I cild. 
       Bakı, “MM-S” müəssisəsi, 2013, 298 səh. 
Əsərdə cərəyan edən hadisələr cəmiyyətdə baş verən müəyyən proses-
ləri özündə əks etdirir. Bir çox ailələrdə Avropaya inteqrasiya adı altında 
adət və ənənələrdən uzaqlaşma baş verir. Sırtıqlıq, abırsızlıq, həyasızlıq, 
əxlaq və mədəniyyətə üstün gəlir. Bu, problem başağrısına çevrildiyindən 
ziyalılar, alimlər, alicənab insanlar, təfəkkür sahibləri həyəcan təbili çal-
mağa başlayırlar. Burada əxlaq, mənəviyyat uğrunda mübarizə aparan bir 
müxbir; mənəviyyatı maddiyyatdan üstün tutan rəssam qız, halbuki 
füsunkar gözəlliyi ilə özünü hər hansı bir sponsora qurban verərək varidat 
toplamağa imkanı var; pula, zəngin həyata hərisli olan, həya-abırını itirə-
rək bədənini alver mənbəyinə çevirən naşı müğənni; həmin müğənninin 
sponsoru olan və onunla eşq-macəra həyatı sürən, vergidən yayınan, asan 
gəlir mənbəyi əldə edən yaşlı biznesmen; müğənninin havadarından əldə 
etdiyi pulları hiylə yolu ilə mənimsəyən, onunla yüngül həyat tərzi 
keçirən alfons oğlan; əxlaq və tərbiyəyə zidd olan bütün naqis hərəkətlərə 
sinə gərən ziyalı ailələrin fəaliyyəti maraqlı səhnələrin yaranmasına rəvac 
verir. Oxucunu diqqət mərkəzində saxlayan o haldır ki, həm müxbirin 
ailəsi, həm onlarla yaxın olan ziyalı ailəsi, həm də məşuqəsi olan müğən-
niyə bağ evi alan və vaxtının müəyyən hissəsini onunla bir yerdə keçirən 
həmin yaşlı biznesmen bir-biriləri ilə yola getməyən bağ qonşularıdırlar.  
Bütün bu təzadlar fonunda iki gəncin qeyri-adi məhəbbəti önə çəkilir. 
İş ondadır ki, yaxın rəfiqələr bir-biriləri ilə qohum olmaq istəyirlər. Lakin 
bu yerdə anlaşılmamazlıq ucbatından əsl sərgüzəştlər baş verir...   
     D  4702060103                                                    © R.Dəniz 2013 
        M 087-2013        
                                                     
 
  
                                                                            
                                                    3
 
             
             
         Əsərin nəşr olunmasında mənə maddi  
   və mənəvi yardım göstərdiyi üçün  
                              SOCAR-ın 
               rəhbərliyinə təşəkkür və  
             minnətdarlığımı bildirirəm  
 
 
                
 
 
            
 
            Kitab SOCAR-ın ayırdığı qrant  
      hesabına “Partnyor Elmin İnkişafina  
  Dəstək” İctimai Birliyinin sifarişi  
       əsasında  çap olunmuşdur 
    
    
                 
 
                                                     
 
  
                                                                            
                                                    4
Roman milli-mənəvi mühitimizin məruz qaldığı 
bir sıra zərərli-ziyanlı nəticələr verə biləcək 
problemə toxunur. Cəmiyyətimizin ucuz sənət, 
yüngül şöhrət və bunlarla birlikdə haram pullara 
susayan  aşağı mənəviyyatlı adamlarını, özünü sənət 
ulduzu görən əsil “ulduz xəstəliyi”nə düçar olan 
şəxsləri müəllif ciddi tənqid edir. Əsərdən məlum 
olur ki, yüksək mənəviyyat və yetkin zövq tərbiyə 
etməli olan bir sıra sənətkarlar əslində özləri sənətə 
təhlükə törədən mənbəyə çevrilmişlər. 
İstedadı olmayan və sənətə yalnız gəlir mənbəyi 
kimi baxan bu “yeni ulduzlar” və onların havadar-
ları – ömründə bir yol xeyir işlərə bir qəpik də 
xərcləməyən, əksinə belə simasız, aşağı səviyyəli 
üzdəniraq sənətçilərə sağa-sola pul xərcləyən 
harınlaşmış bəzi məmurlar, onların meşşan təbiəti, 
yaşam tərzi geniş planda təqdim edilir. Ciddi həyat 
müşahidələri əsasında yazılmış əsərin oxucuların 
nəzər-diqqətinə səbəb olacağı şübhəsizdir. 
 
                                                       Müəllif 
 
                                                    
 
 
 
                                                     
 
  
                                                                            
                                                    5
 
 
 
 
            I hissə:  
   
  
    Əqidəsini nümayiş  
      etdirən insanlar 
 
 
 
 
 
 
 
                                                     
 
  
                                                                            
                                                    6
                          I fəsil. Yeni sifariş 
 
Şirvanşahlar kompleksi otuza yaxın xarici turistlə 
dolmuşdu. Onlar demək olar ki, üç qrupa bölünmüşdü. 
Qrupların ikisini qadın, birini isə yaşı 28-ə kimi olan 
Əliyusif adlı bir oğlan gəzdirib kompleks ilə tanış edirdi. 
Onun adı Əliyusif olsa da, bütün dost-tanışları və 
qohumları ona Əli deyərək müraciət edirdilər. Havanın çox 
isti olması günün bu vaxtında, turistlərin gəlişinə maneə-
çilik törədirdi. Adəti üzrə günortadan bir saat sonrakı 
vaxtda, xaricdən gələn turistləri, ya dənizkənarı park olan 
Bulvara, ya da kı, hansısa bir özəl çimərliyə aparırdılar. 
Adəti üzrə Günəş şüalarının tüğyan etdiyi saatlarda Şirvan-
şahlar kompleksinin, Qız qalasının, İçərişəhərin küçələri 
böyük boşluq içərisində olurdu.  
Əliyusifin peşəsi jurnalistika idi və o, vaxtaşırı 
Şirvanşahlar sarayında ekskursovod kimi işləyən dostunun 
yanına gəlirdi. Bu gün dostu burada olmadığından o, 
əvəzedici kimi kompleksdə fəaliyyət göstərməyə başladı. 
Əliyusif turistləri komplekslə tanış edəndən sonra, onlar 
orada çoxsaylı şəkillər çəkdirdilər. Daha sonra isə günorta 
yeməyi qəbul etmək üçün, jurnalist onları yaxınlıqdakı res-
torana apardı. Turistlər bir masada əyləşsələr də, Əliyusif 
onlardan bir neçə masa aralıda, iki dostun arasında əyləşdi. 
                                                     
 
  
                                                                            
                                                    7
Onlardan biri özündən təxminən üç yaş kiçik olan hündür-
boylu, uzunusifət, kök olmayan, o birisi isə həmyaşıdı olan 
ortaboylu, bir qədər kök bədənli, ağır hərəkətli, yumrusifət, 
qara bığlı, qalın qaşlı, yaraşıqlı bənizi olan bir oğlan idi. 
Hündürboylu oğlan restoranın müdiri İbrahim, yanında 
olan dostu şairi isə İslam deyə çağırırdılar. Onların hər üçü 
bir-birilərilə sirdaş idilər və asudə vaxt tapan kimi burada 
toplaşırdılar. Dostlar görüşəndən sonra söhbətə başladılar. 
- Əli, yadımdan çıxmışdı səndən soruşum, son vaxtlar 
qəzetlərə məqalələr vermisən, ya yox? – deyə şair soruşdu. 
- İnşallah gələn həftə mənəviyyatla bağlı silsilə məqalə-
lər dərc etdirəcəyəm. Qardaş, mən televiziya kanallarını 
işğal edən yeni müğənnilərin özbaşınalığından, ərköyünlü-
yündən, onların mədəniyyətsiz hərəkətlərindən, milli-
mənəvi dəyərlərimizə məhəl qoymamalarından yazıram.  
- Sən şou-biznes aləmini özünə düşmən edəcəksən. – 
deyə restoran müdiri narahat halda dilləndi. - Onlarla 
mübarizə aparmaq sənin üçün çətin olacaq. Unutma ki, 
onların bir çoxlarının güclü havadarı var. Az olub ki, 
jurnalistlər məqalələrinə görə döyülüblər. 
- Olsun da. – müxbir çiyinlərini çəkərək soyuqqanlıqla 
dilləndi. - Ondan sonra, fiziki güc tətbiq edən həmin adam-
lar da cəzalandırılıblar. Həm də həmin yazılar, pullarını 
əbəs yerə xərcləyənlərin xeyrinə olur. Bəlkə həmin yazılar-
                                                     
 
  
                                                                            
                                                    8
dan sonra həmin havadarlar başa düşəcəklər ki, pulları boş-
boşuna havaya sovrulur.  
- Onlar pulları zəhmət ilə qazanıblarsa, onda təsir edə 
bilər. – həmişə sakit görünən İslam ehtiramla dilləndi. – 
Belə isə həmin pulların havaya sovurulması onların vecinə 
deyil. 
Bu vaxt masanın üstünə lülə və tikə kabab, buğlama, 
salat, göy-göyərti, qatıq və mineral su düzdülər. Spirtli 
içkilərdən yalnız yerli çaxır qoyulmuşdu. Adəti üzrə müx-
bir bura haçan turist gətirirdisə, İbrahim günorta yeməyini 
elə onunla birlikdə yeyirdi. Bəzi hallarda İbrahimin başqa 
dostları da bura gəlib vaxtlarını keçirirdilər. Onların bir 
çoxunu Əliyusif yaxından tanıyırdı. Məhz həmin 
görüşlərin birində o, İslam ilə tanış olmuş və İbrahimdən 
çox, müxbir onunla mənəviyyatla bağlı dialoqlar aparırdı. 
İbrahim İslamın badəsini şaftalı şirəsi ilə doldurandan 
sonra əlini çaxır şüşəsinə atıb, özü ilə Əliyusifə çaxır süzə-
süzə dedi: 
- İndi, qardaşımız bizə moizə oxumağa başlayacaq ki, 
biz haram içkidən istifadə etdiyimiz üçün yerimiz cəhən-
nəm olacaq. 
- Mənim dostum, bunu mən yox, dinimiz qadağan edir. 
– deyə başını təəssüf hissilə tərpədən şair filosoflara xas 
olan tərzdə dilləndi. – Onsuz da nə qədər təbliğat aparsam 
                                                     
 
  
                                                                            
                                                    9
da, siz yenə də beyini keyləşdirən həmin haram məhsuldan 
əl çəkmirsiniz. Unutmayın ki, Allah-təala hər şeyi görür və 
sizin tövbənizi gözləyir. 
- Qardaş, biz bunu yalnız iştaaha gəlmək üçün içirik. – 
deyə müxbir bu haqda öz fikrini bildirməyə başladı. – Da-
ha başqaları kimi içib əqlimizi itirmir və ətrafdakılara xələl 
gətirən hərəkətlərə əl atmırıq. Tanrı keçsin günahımızdan, 
əməlimiz ki, salehdir. 
- Bu məsələdə sizə nəsə deyəndə, mən özüm xəcalət 
hissi keçirirəm. – deyə İslam üzrxahlıqla dilləndi. – Amma 
vaxt gələcək, siz də haqq yoluna dəvət olunacaqsınız.  
- Əvvəllər, - deyə İbrahim eşitdiyi sözlərin ciddiliyinə 
əhəmiyyət vermədən laqeydliklə dilləndi. - yəni, dinlər 
bərqərar olmayan bir zaman, insanlar istədikləri şəkildə 
yaşayır və buna görə heç bir varlıq qarşısında məsuliyyət 
daşımırdılar. Sanki bu dünya fanidir və heç bir qüvvənin 
təsiri altında deyil. 
- Dostlar, mən sizə moizə oxumaq fikirində deyiləm, - 
deyə şair aludəliklə dilləndi. - amma beynimə hakim olan 
fikirlərimi sizə söyləmək məcburiyyətindəyəm. Allah dün-
yanın ilk səbəbkarı və yaradıcısıdır. Dünya Allahın iradəsi 
və qoyduğu qayda ilə idarə edilir. Dünya da, insan da 
Allahın müdrik yaradıcılığının nəticəsidir. Allah əvvəlcə 
                                                     
 
  
                                                                            
                                                    10
səmanı və Yeri yaradanda, Yer görünməz və boş idi, hər 
tərəf qaranlıq idi.  
- İslam dinində də dünyanın yaranması Allah iradəsinə 
bağlıdır. Göyü və Yeri icad edən, yoxdan yaradan Allahdır. 
Bir işin olmasını istədiyi zaman “ol” deyər, o da yaranar.  
- Sənə nə oldu axı, birdən-birə coşdun? – deyə İbrahim 
təəccübləndi. 
- Mənə heç bir şey olmayıb, sadəcə olaraq demək istə-
yirəm ki, mənəviyyatı saf olan bəndə Tanrı tərəfindən daim 
mükafatlandırılacaq. Maddiyyata görə camaat mənəviyyatı 
tapdaq altına atır. Həyatın mənəvi cəhətini unudaraq ömür-
lərini yalnız mal-pul, var-dövlətə həsr edənlər haqqında 
keçmiş şair və mütəfəkkirlər görün nə demişlər.  
XI əsrdə yaşamış fars şairi Nasir Xosrov (1004-1088) 
yazırdı: 
 
          Yeməyə, yatmağa heyvan can atar,  
           Bilikli insana söylə kim batar? 
 
Böyük şair Xaqani Şirvani də (1120-1199) yemək üçün 
yaşayanları bir tikə çörəyə tamah salıb, qarmağa keçən balı-
ğa bənzədirdi. Dahi Nizami Gəncəvi (1141-1209) yemək 
üçün yaşayanlar, bədənə qulluq edənlər barədə deyirdi: 
 
                                                     
 
  
                                                                            
                                                    11
          Əndamını qaraldan haram qandı gecənin, 
          Çox yeməklə kütləşər, ağlın kəm olar sənin. 
 
Bir sözlə, əxlaqi baxımdan yemək üçün yaşayanlar deyil, 
yaşamaq üçün yeyənlər daha çox qiymətləndirilir.  
- İslam başa düş ki, - İbrahim dilləndi. - vaxtilə 
ağsaqqallar öyüd-nəsihət verəndə hamı bir ağızdan onların 
dediyi ilə oturub-dururdu. İndi isə biz cavanların əksəriy-
yəti ağsaqqalların, müdrik insanların sözlərinə qulaq asmaq 
istəmir və televiziya proqramlarının verdiyi tərbiyə ilə 
böyüyüb özümüzü el içində rüsvay edirik.  
Onlar söhbət edən ərəfədə, artıq bir neçə adam çörək 
yemək üçün restorana daxil olmuş, özlərinə münasib yer 
seçərək, zövqlərinə uyğun təamları sifariş etmişdilər. 
Həmin müştərilərin bəziləri İbrahimlə tanış olduğundan 
həmin adamlar müdir ilə salamlaşaraq, içəri keçirdilər.  
Birdən restorana Əliyusifin yaxşı tanıdığı 26-27 yaşlı bir 
oğlan ilə, yaşı 23-25 olan bir qız daxil oldu. Həmin cütlük 
fəvvarənin sağ tərəfində qoyulmuş masanın arxasına keçdi. 
Oğlan brend kostyumda olsa da, qız bir qədər vulqarcasına 
geyinmişdi. Onun əndamları sarı rəngli sinəsi açıq sıx 
paltarın altından şişib üzə çıxmışdı. Göyçək olan həmin 
qızın bu geyimi istər-istəməz hər bir adamın diqqətini 
özünə cəlb edə bilərdi.  
                                                     
 
  
                                                                            
                                                    12
Əliyusif həmin adamlara görünməmək üçün arxasını 
onlara tərəf çevirdi. İslam dostunun qəribə hərəkətlərini gö-
rüb, cəld həmin cütlüyə nəzər saldı. İbrahim isə Əliyusifin 
çaşqınlıq içində olduğunu görüb, nə baş verdiyini soruşdu. 
Jurnalist onların haqqında bildiyi məlumatı, dostları ilə 
bölüşməyi qərara aldı. O, yavaş səslə dedi: 
- Bax, o qadını görürsünüz? Adı Zemfiradır. Onun 
havadarı imkanlı iş adamıdır, adı isə Məzahirdir. Məzahir 
hansısa, böyük şirkətlərin birində məsul vəzifədə çalışır. 
Onun pullarını balta kəsmir.  
- Nə olsun ki, mənim də atam böyük tikinti şirkətində 
çalışır, - deyə İbrahim məyus halda dilləndi. – lakin lazımi 
vəsait olmadığından o, bir çox işləri yarımçıq qoyubdur. 
Artıq bir ildən çoxdur ki, banklar işi davam etdirmək üçün 
kredit verməkdən boyun qaçırırlar.  
- Bu müvəqqəti çətinlikdir, - deyə Əliyusif əminliklə 
dilləndi. - gec-tez atan işini davam etdirmək üçün kreditini 
alacaq. Amma Məzahir, onun payına düşən pulları necə 
gəldi havaya sovurur, bağışla məni o, əziyyətlə qazandığı 
pulları, hansısa bir kafe müğənnisinin yolunda xərcləyir. 
- İnanırsan, mən yalnız öz qazancımın sayəsində 
dolanıram. Kişinin dediyinə görə, lazımi krediti almaq üçün 
banklar iri məbləğdə “şapka” istəyirlər. Banklardan uzun 
müddətli iri məbləğdə pul alan iş adamlarının bir çoxu, əldə 
                                                     
 
  
                                                                            
                                                    13
etdiyi məbləğin bir hissəsini daimi saxladığı cavan qızlara, 
xüsusən də səhnəyə yenicə qədəm qoymuş müğənnilərə 
xərcləyirlər.  
- Qardaş sən görsən ki, həftə ərzində o, həmin qıza nə 
qədər pul xərcləyir, onda deyərsən ki, kişi ağlını itiribdir. 
- Deməli, o, səxavətli bir adamdır. – deyə İbrahim giley-
güzarla dilləndi. – Yalnız geniş ürəkli insanlar, bir adama 
sən fikirləşdiyin qədər pul xərcləyər. 
- Səxavətli olsaydı, o, pullarını, illərlə internatlarda 
qalan, valideynlərindən məhrum olmuş yetim uşaqlara 
xərcləyərdi.  
- Sən yenə də ülvi meyarlardan danışmağa başladın? – 
deyə İbrahim bezikmiş halda dilləndi. – nə bilirsən, bəlkə 
həmin Məzahir yetimlərin yolunda kifayət qədər pul 
xərcləyir, lakin həmin xeyirxah işi ictimaiyyətdən gizlin 
saxlamağı məsləhət bilir.  
- Bəlkə də bu belədir, amma buna inanmaq çox çətindir. 
İş ondadır ki, həmin qız hər həftə ona bahalı şeylər aldırır, 
ona kələk gəlməklə barmağına dolayır, başına olmazın 
müsibətlər açır.  
- Necə yəni, müsibətlər açır? Açığını desəm, mən həmin 
qızın buraya, 4-5 dəfə gəldiyinin şahidi olmuşam, həmişə 
də Natiq (oğlanın adı Natiq idi) onun yanında olub. Bildir-
                                                     
 
  
                                                                            
                                                    14
mək istəyirəm ki, Natiqlə bu yaxınlarda tanış olmuşam. 
Görünür, Zemfira bir əlində iki qarpız tutur. 
- Elədir ki, var. Əxlaqına şübhə ilə yanaşdığım həmin 
qadın Məzahirə bahalı maşın, Novxanıda bağ evi, qiymətli 
ziynət əşyaları aldırır, hər yay isə turizm komplekslərinə 
istirahətə yollanır. İndi isə tələb edir ki, bir balaca oxumaq 
istedadı olduğu üçün, onu tanınmış müğənni etsin. Qısaca 
desəm, o, başqa naşı müğənnilər kimi şou-biznes aləminə 
daxil olmaq istəyir. 
- Burada təəccüblü nə var ki? İndiki zamanda bədənini 
alver mənbəyinə çevirən bir çox qızlar müğənni olmaq 
istəyir. Lakin etiraf etməliyəm ki, Zemfira öz səviyyəsinə 
uyğun olaraq, bir qədər açıq-saçıq geyinsə də, mən elə 
bilirdim ki, o, Natiqə sadiq bir qadındır. Çünki o, burada 
olan zaman, heç vaxt ətrafındakı insanlara nəzər salmır, 
ümumiyyətlə, kənardakı insanların ona nəzər yetirməsinə, 
əhəmiyyət vermir. 
- Onun necə sadiq qadın olduğunu mən yaxşı bilirəm. – 
deyə Əliyusif tam arxayınlıqla dilləndi. – O, eyni gündə 
həm Natiqlə, həm də Məzahirlə görüşüb. Əslinə baxanda o, 
əsl məşuquna xəyanət edir. 
- Kişilərdən hansı onun əsl məşuqu sayılır? – deyə 
İbrahim istehza ilə gülümsündü. 
                                                     
 
  
                                                                            
                                                    15
- Bunu müəyyənləşdirmək çətin deyil, biri onu saxlayır, 
o birisi isə ondan istifadə edir. Mənim fikrimcə, varidatını 
Zemfiranın yolunda qurban verən adam onun məşuqu 
sayılır.  
- Bu məsələdə, mən səninlə heç bir söz güləşdirmək 
istəməzdim. Görünür, həmin kişi ona çox etibar edir. 
Amma çalış belə adamların daxili işlərinə qarışma. Bu, pis 
sonluqla nəticələnə bilər.  
Bu sözlərdən sonra yenə də onların arasında pauza 
yarandı, dostlar qabaqlarına qoyulan təamlardan dadmağa 
başladılar. Müxbir bir qədər çörək yeyəndən sonra o, 
təşəxxüslə dedi: 
- İbrahim, indiki zamanda sədaqətli, etibarlı, qürurlu qız 
tapmaq çox müşkül bir işdir. Ürəyimə yatan hər hansısa 
qızı minlərlə qızın arasında arasam da, hələ də yarım ilə 
üzləşə bilmirəm.  
- Qardaş, sizin ailədəki vəziyyət bir qədər müşküldür. 
Anan istəyir ki, sənin üçün ideal bir qız alsın, amma sən 
onların əksinə gedirsən. – İbrahim bir qədər ara verib, bikef 
halda sözünə əlavə etdi. – Bax, mən də valideynlərimin 
əksinə getdim. Ümumi razılıq olmasa, heç vaxt ailə qurma.  
- Bu məsələdə valideynlər hökümlü olsalar da, mütləq 
onların razılığı olmalıdır. – deyə İslam söhbətə müdaxilə 
etdi. – Valideynlərin razlığı olmayan izdivacın ailə həyatı 
                                                     
 
  
                                                                            
                                                    16
təlatümlü günlərdən ibarət olur. Mütləq şəkildə xeyr-dua 
alınmalıdır.  
- İbrahim, səni başa düşmək çətin deyil. – deyə müxbir 
təqdiredici tərzdə dilləndi. - Nişanlın bir qədər müasir həya-
ta üstünlük verən adamdır. Ən əsas odur ki, o, səni ürəkdən 
sevir. Bu isə böyük şərtdir. 
- Müasirlik yaxşıdır, amma qadın xeylağı üçün hər şeyin 
həddi olmalıdır. Onlar başa düşməlidir ki, gələcəkdə hansı-
sa bir kişinin həyat yoldaşı olacaqlar, bunun üçün hərəkət-
lərini nəzarət altında saxlamalıdırlar.  
- Dostum, səni başa düşürəm, Günel müasir, dəbdəbəli 
qız olsa da, Allaha şükür o, öz hərəkətlərini nəzarət altında 
saxlamağı bacarır. 
- Sən elə danışırsan ki, guya onu məndən yaxşı 
tanıyırsan.  
- Mən onu, sənə nisbətən necə yaxşı tanıya bilərəm? – 
deyə Əliyusif qeyri-müəyyən tərzdə dilləndi. – bircə onu 
bilirəm ki, o, incəsənətə, musiqiyə meyilli bir qızdır.  
- Səhv etmirəmsə, Günel televiziya kanallarının birində 
aparıcı işləmək işləyir. – deyə şair xatırlatma etdi.  
- Teleaparıcı olmaq başqa, müğənni olmaq başqa. – 
Restoran müdiri çaxır dolu badəni başına çəkərək fikirli 
halda dilləndi. - Ora gedən adam, tamamilə dəyişir və şou-
biznezin qanunları ilə yaşamağa başlayır.  
                                                     
 
  
                                                                            
                                                    17
- Səni başa düşmək çətin deyil. – Əliyusif məyus olan 
dostuna təsəlli verməyə çalışdı. - Özün də çox yaxşı bilir-
sən ki, mənəviyyatımız təcavüz altındadır. Bunu edənlərin 
əksəriyyəti isə özəl televiziyada çalışan redaktorlardır.  
- Ümumilikdə belə fikir yürütmək olmaz. – deyə İslam 
müxbirlə razılaşmadı.  
- Bir çox istedadı olmayan qız müğənnilər, - Əliyusif 
dərindən ah çəkərək aludəliklə dilləndi. - heç kimə məhəl 
qoymadan, qız ləyaqətini qorumadan öz həmkarları ilə 
davaya çıxır, əsl sənətkarlarla dil-dil ötür, irad eşidən kimi 
qışqır-bağır salır, son nəticədə isə tamaşaçılar qarşısında 
bəyan edirlər ki, onlardan yaxşı mahnı ifa edən yoxdur.  
- Onlar belə etməklə iştirak etdikləri verilişlərin reytin-
qini qaldırırlar. – deyə restoran müdiri istehza ilə dilləndi. – 
Şou qalmaqalı, müğənnilərin həyasızlıqları, prodüsserlərin 
əsas məqsədi sayılır. Belə bir üsulla onlar özlərini tanıtmaq 
istəyirlər. Qəribə olsa da, onlar belə bir üsulla öz ətraflarına 
böyük auditoriya toplamağa müvəffəq olurlar.  
Əli, sən çox sadəlövh adamsan. Səsi olmayan, müğən-
nilik istedadından bir əsər-əlamət olmayan səhnə xəstələri, 
özlərini cəmiyyət arasında necə tanıtsınlar? Bunun başqa 
yolu var? 
 
 
                                                     
 
  
                                                                            
                                                    18
 
     II fəsil. Jurnalist səmimi söhbətlər içərisində 
 
İbrahimin düşdüyü vəziyyətdən hali olan müxbir istəmir-
di onu artıq sorğu-suala tutsun. Lakin mənəviyyatla bağlı 
söhbəti yarımçıq qoymaq fikirində olmadı. O, bir qədər ara 
verəndən sonra ehtiramla dedi: 
- İbrahim, bax sən, bu restoranı işlədirsən və əyani 
surətdə görürsən ki, bəzi qadınlar pula görə, şan-şöhrətə 
görə, bütün həya-abırını, ismətini itirib, imkanlı adamlarla 
hansı hoqqalardan çıxırlar? Bariz nümunə fəvvarənin 
yanında oturan, özündən müştəbeh halda razı olan, həmin 
başıboş qadındır. O, şan-şöhrət naminə və camaatı özünə 
cəlb etmək üçün bütün ismətini itiribdir.  
- Onların hərəkətlərinin bəzi məqamlarını söyləsəm tük-
lərin biz-biz durar. Bəzi müğənnilərimiz, artıq həya-abırla-
rını itiriblər. Sanki onlar həyanın nə olduğunu bilmirlər.  
- Bax, mənim bağ qonşum özünü yanındakı yaşlı kişiyə 
şirin edərək, istədiyi hər bir şeyi ona aldırır və paralel ola-
raq başqa bir kəslə ona xəyanət edir. Məni bir şey düşün-
dürür, təbiətən xəsis olan Məzahir, necə olur ki, bu qədər 
bahalı şeyləri yanındakı yüngül xasiyyətli qadına alır?  
- Sən elə bilirsən ki, o, aldığı bağı, maşını həmin qadının 
adına salır? – İbrahim Zemfiranı qeyri-adi baxışlarla süzə-
                                                     
 
  
                                                                            
                                                    19
süzə arxayınlıqla dilləndi. - Əminəm ki, bu belə deyil. Vaxt 
gələcək, qızın etdiyi xəyanətin üstü açılacaq və sənin qon-
şun hər şeyi onun əlindən alıb, yenidən onu lüt qoyacaq. 
Mən şəxsən, bir neçə müğənni kimi özünü tanıdan qızlar 
tanıyıram ki, sponsorlar onların bədənindən istifadə edən 
zaman, istədikləri şeyləri onlara alır, lakin zinhara gəldikdə, 
daha doğrusu onlardan doyandan sonra aldıqlarını geri alıb, 
özləri üçün başqa ağıldan kəm, yaraşıqlı qızlar axtarırlar.  
- Deyirəm axı, necə olur, imkanlı ailələrdən çıxmayan 
cavan qızlar, xüsusən də, şou-biznesə qatılanlar, qısa 
müddət ərzində 100 min dollarlıq maşınlar əldə edir və 
televiziya vasitəsilə yaşadıqları evləri və istifadə etdikləri 
aksessuarları nümayiş etdirirlər.  
- Birmənalı şəkildə demək lazımdır ki, - deyə şair təəssüf 
hissilə dilləndi. - güclü valideyn nəzarəti altında olmayan 
cavan qızlar qiymətli əşyaların qarşısında tab gətirməyib, 
öz ləyaqətlərini, namuslarını çölə atırlar və tanışları 
yanında pozğun qız kimi tanınmağa başlayırlar. İş ondadır 
ki, bütün bu biabırçılığın sonu görünmür. 
Bu sözlərdən sonra araya ölü sükut çökdü. İbrahimin 
fəvvarənin o biri tərəfində əyləşən müğənnini qeyri-adi 
baxışlarla süzməsi, Əliyusifin diqqətinə səbəb oldu. Lakin 
buna baxmayaraq, müxbir hələlik susmağa üstünlük verdi.  
                                                     
 
  
                                                                            
                                                    20
Beləliklə, onlar söhbət edə-edə çörəklərini yedilər və 
İbrahimin işarəsi ilə ofisiant masanın üstünü yığışdırıb, 
lakin çaxır şüşəsinə toxunmadan hər üç dosta çay gətirdi. 
Bu vaxt restoran müdirinin mobil telefonu zəng çaldı. O, 
bir qədər danışandan sonra “gəlin restorana, burada söhbət 
edək” – deyərək, telefonu söndürdü. İbrahim dedi:  
- Bir azdan mənim yanıma biznes sahəsində əməkdaşlıq 
etdiyim tanışlarım gələcək. Burada olsanız, sizi onlarla 
tanış edərəm.  
- Bunun üçün vaxtım olmayacaq, mən turistlərin yanında 
olmalıyam. – deyə müxbir dostunun təklifinə heç bir əhə-
miyyət vermədən, ciddi halda dilləndi. - Yaxşı, bəs, Günel 
ilə əlaqən necədir? Deyirdin ki, bu yaxınlarda toy edəcək-
sən. Toy gününü təyin etmisən, ya yox?  
Bu sözlər, sanki İbrahimin kefinə soğan doğradı. O, bir 
qədər fikirə getdi və başını aşağı salaraq, qarşısındakı çayı 
içməyə başladı. Bir anın içərisində İbrahimi hirs boğdu. 
Əliyusif o dəqiqə başa düşdü ki, dostu hansısa problemlə 
üzləşibdir. Lakin bütün bu sıxıntıya baxmayaraq, restoranın 
sahibi özündə güc tapıb hüznlə dedi: 
- Necə ki, Natəvan ilə, eləcə də Günel ilə bizim 
izdivacımız baş tutmadı. Hətta yaxın adama belə inanmaq 
olmur. Özün bilirsən də, mən Günelə necə inanırdım?  
                                                     
 
  
                                                                            
                                                    21
İbrahimin sözlərindən başa düşmək olardı ki, Güneldən 
də qabaq onun istədiyi qız olubdur.  
İlk nişanlışı Natəvan adlı bir qız idi. Toya az qalmış 
İbrahim görür ki, qız sol çiyninə döymə, sifətini dartıraraq 
ağzını böyütdürübdür. Bu hərəkətə görə, ailələr arasında 
qalmaqal yaransa da, İbrahim nişan üzüyünü geri alır. 
Ondan sonra onu imkanlı ailədən çıxmış Günel adlı bir qız 
ilə nişanlayırlar.  
Bu məsələdə İslamın susması ondan xəbər verirdi ki, o, 
İbrahimin problemi ilə tanışdır. Məhz buna görə də şair 
sadəcə olaraq onlara qulaq asmağa başladı. 
- Çaşıb, Güneli xəyanətdə ittiham edərsən, ha? – deyə 
Əliyusif diqqətini dostuna yönəldərək, şübhə ilə soruşdu. – 
O, dəmir iradəli və sənə sonsuz məhəbbəti olan bir qızdır. 
- O, mənə sadiq olsa da, hərəkətləri xoşuma gəlmədi. 
- Axı, aranızda nə baş veribdir? 
- Günel mənə xoş görünmək üçün həftədə iki dəfə 
gözəllik salonuna gedirdi. Onun Hicran adlı saç ustası 
vardı. Bir neçə dəfə mən özüm, Güneli həmin gözəllik 
salonuna aparıb, elə qapının ağzından geri qayıtmışam. Bir 
dəfə onun ardınca gözəllik salonuna gedəndə Hicranın kim 
olduğunu görüb dəhşətə gəldim. O, Günelin üzünü makiyaj 
edəndə mən, hamının yanında qızı sillələdim. 
                                                     
 
  
                                                                            
                                                    22
- Kimi sillələdin, Güneli, yoxsa Hicranı? – müxbir 
anlamağa çalışdı. 
- Sənə dedim axı, qızı. – deyə İbrahim qeyri-müəyyən 
tərzdə dilləndi. 
- Mən də soruşuram hansı qızı? 
- Əlbəttə ki, Güneli. Sən demə Hicran kişi imiş.  
- Nə? – deyə Əliyusif təəccübdən yerindəcə donub qaldı. 
– Günelin saç ustası kişi imiş? 
- Mən də elə bilirdim ki, Hicran qadındır. Sən demə 
Günel kişi stilistinin yanına gedib, onun qulluğundan istifa-
də edirmiş. Təsəvvür edirsən, o, imkan yaradırmış ki, hə-
min arvada oxşayan kişi qırığı onun sir-sifətini əlləşdirsin.  
- İbrahim, Günelgilin ailəsi, müəyyən mənada Avropa 
mədəniyyətinə inteqrasiya edibdir, onlar üçün kişi stilistinin 
və yaxud saç ustasının yanına getmək adi hal sayılır. 
- Avropa mədəniyyəti bir çox ailələrin evini yıxır. Mən 
bilsəydim ki, o, kişi stilistinin yanına gedir, öz ailəmi 
elçiliyə onların qapısına heç vaxt göndərməzdim. 
İbrahim növbəti dəfə çaxır içib, damağına siqaret qoydu. 
Bu söhbətdən onun qanı qaralmışdı. Çünki Günelin hərə-
kəti və ondan aralanmaq restoran müdirinə yaman pis təsir 
göstərmişdir.  
- Qardaş, onda sənin evlənmək məsələn təxirə salınır? – 
deyə müxbir yerini rahatlayıb qayğı ilə soruşdu.   
                                                     
 
  
                                                                            
                                                    23
- Heç bilmirəm, nə cavab verim. Atamla, anam elə hey 
deyirlər ki, evlən. Öz istədiyim qıza isə məhəl qoymaq 
istəmirlər.  
- Keçmiş nişanlından başqa sənin istədiyin var? – deyə 
Əliyusif təəccübləndi.  
- Əlbəttə yox, mən söz gəlişi deyirəm. Onu bildirmək 
istəyirəm ki, valideynlərim öz istədikləri namizədi sırımağa 
çalışırlar.  
- İbrahim, İslam da deyir ki, ailə qurmaq istəyirsənsə, 
mütləq valideynlərinin xeyir-duası olmalıdır. Əks halda 
sən, hətta pulun olsun belə, xoşbəxt olmayacaqsan. Məhz 
buna görə də sən, valideynlərinin təklif etdiyi xanımla ailə 
həyatı qurmalısan.  
- Valideynin arzusu ilə mənim ürəyimin istəyi üst-üstə 
düşməlidir. Sən heç bilirsən, onlar mənə necə qızlar təklif 
edirlər? Təklif olunan qızlar imkanlı şəxlərin övladları 
olsalar da, onlar tamamilə mənim zövqümə uyğun deyillər. 
İş ondadır ki, mənə təklif olunan qızları sən görəndə, 
qorxub qaçarsan. Düzdür, onların hamısı imkanlı ailələrdən 
çıxıblar. Birinin dodaqları silikonla şişirdilib, o birisinin 
ağzı qulaqlarına kimi elə dartılıb ki, sanki işgəncələrə 
məruz qalıb, digərinin sifəti dartılaraq eybəcər hala salınıb, 
başqasının gözləri kəsilərək açılır və üstəgəl yarpaq boyda 
süni kipriklər qoyulub. Bütün bunlara baxmayaraq, onlar o 
                                                     
 
  
                                                                            
                                                    24
qədər kosmetika sürtürlər ki, sifət quruluşu qorxunc şəkilə 
düşür. Mən başa düşə bilmirəm, nəyə görə cavan, gözəl 
qızlar özlərini belə eybəcər hala salırlar? İndi de görüm, 
mən elə bir qızlarla necə ailə həyatı qura bilərəm? Axı, 
mənim valideynlərim bilməlidirlər ki, həmin qızlar azər-
baycanlı qadın simasından uzaq olan bir adamlardır. Elə bir 
qızlarla təməli möhkəm olan bir ailəni yaratmaq mümkün 
deyil. Gec-tez xasiyyətimiz tutmayacaq və həmin ailə 
dağılacaq. Məhz buna görə də mən nə özümü, nə də mənə 
gələn qızı bədbəxt etmək istəmirəm.  
- Elədirsə, sən bütün bunları valideynlərinə deməlisən. 
Onlar da hər şeyi nəzərə alıb, orta məxrəcə gəlməlidirlər.   
- Elə bilirsən, mən bu haqda onlarla söhbət etməmişəm? 
Dəfələrlə! Amma onlar qulaq asmaq belə istəmirlər. Mənim 
valideynlərimi yalnız bircə şey maraqlandırır, o da ki, pul. 
Qızlar imkanlı ailələrdən olduqları üçün atamla anam məni 
bədbəxt etmək istəyirlər. 
Atamın maliyyə vəziyyəti xeyli pisləşibdir. O, xəbərdar-
lıq edir ki, imkanlı qız ilə ailə qurmaq mənim özümə xeyir-
lidir. Gələcəkdə hər hansısa bir layihəni həyata keçirsəm, 
qızın ailəsi mənə köməklik göstərsin. Müxtəlif nazirliklərdə 
çalışan yüksək vəzifəli şəxslərin qızları da mənə təklif 
olunur və atam qətiyyətlə bildirir ki, bu mənim qayınatamın 
işlədiyi nazirlikdə yüksək vəzifəyə sahib olmağıma kömək 
                                                     
 
  
                                                                            
                                                    25
edəcək. Mən belə düşünürəm ki, əlverişli izdivacdan, mənə 
nisbətən şəxsən atamın özü mənfəət güdür və bununla da o, 
özünün maliyyə vəziyyətini yaxşılaşdırmaq istəyir.  
İbrahimin dərdi böyük idi və Əliyusif qismən də olsa, 
onların evində cərəyan edən proseslərdən hali idi. 
İbrahimin atası təbiətən hegemon adam sayılırdı və o, 
hansısa bir qərarı həyata keçirəndə, heç kimin fikri ilə 
razılaşmırdı. Əks təqdirdə o, radikal addımlar atmaqdan 
belə çəkinmirdi. Hətta iş elə gətirər ki, həmin hegemon kişi, 
sözə baxmadığına görə oğlunu evindən qova bilərdi.  
- Bu məsələdə mən sənə məsləhətçi ola bilmərəm. Atan 
istəsə, öz dost-tanışlarının vasitəsilə səni, Yeyinti sənaye-
sində məsul vəzifələrdən birinə təyin edə bilər. İndiki 
zamanda güclü “dayday”ın və yaxud da qayınatan varsa, 
yuxarı eşalona daxil olmaqda, sənin üçün heç bir problem 
olmayacaq. Məhz bu səbəbdən mütləq deyil ki, sən gözəl-
göyçək bir qız alıb özünə arvad edəsən. Kefə qalanda, sən 
heç kimdən geri qalmırsan.  
- Qardaş, sən elə bil 180 dərəcə dəyişmisən? – deyə 
içkili olan İbrahim bir qədər özünü silkələyərək təəccüblə 
soruşdu. – Hələ bir neçə dəqiqə bundan əvvəl, sən yüksək 
meyarlardan danışırdın, indi isə məsləhət görürsən ki, mən 
atamın sözünə qulaq asıb, özümə yaraşmayan bir xanımla 
ailə qurum. Bu ki, gülməlidir. 
                                                     
 
  
                                                                            
                                                    26
- İbrahim, əli daim pul ilə oynayan bir adam gələcək 
karyerasını nəzərə alaraq, ailə həyatı qurur. Atan çox 
imkanlı adamdır və o, da çalışır ki, sən də imkanlı bir 
adamla qohumluq əlaqəsi yaradaraq, gələcəkdə çalışdığın 
sahələrdə, özün üçün yüksək nailiyyətlər əldə edəsən.  
- Əli, mən nə qədər şən, yeyib-içən oğlan olsam da, elə 
bir qız alacam ki, həmin qız bizim milli adət-ənənələrinə 
riayət etsin və daim öz həya-abırını qoruyaraq, mənim başı-
mı uca tutsun. Yəni, açığını desəm, mən özümə ləyaqətli, 
tərbiyəli, əxlaqlı, gözütox həyat yoldaşı axtarıram. 
Müxbir həmsöhbətini diqqətlə dinləyəndən sonra, bir 
qədər rahatlaşdı və başını təqdiredici tərzdə tərpədə-tərpədə 
aludəliklə dedi:  
- İbrahim, Allah sənin ürəyincə versin. Əgər sən öz 
məqsədinə çatsan, onda sənin o biri dostlarından da bir 
neçəsi həya-abırı olan xanımlarla ailə həyatı qurmağa can 
atacaqlar. Açığını desəm, elə mənim anam da bütün varlığı 
ilə tələb edir ki, gələcəkdə olacaq həyat yoldaşım onun 
kriteriyalarına cavab verən əsl azərbaycanlı gəlin olsun. 
- Bunun nəyi pisdir ki? Xədicə xanım sənin üçün xoş-
bəxt həyat qurmaq istəyir.  
- Hər şey göründüyü kimi asan deyil. Mənim anam 
çalışır ki, onların gəlini bizim adət-ənənələrə riayət edən bir 
xanım olsun.  
                                                     
 
  
                                                                            
                                                    27
- Belə bir gəlinin olmasını hər bir valideyn arzulayır. – 
deyə İbrahim həmsöhbəti ilə razılaşdı. – Adam gərək, 
mütləq şəkildə ev qızı almalıdır ki, ailə həyatında bütün 
varlığı ilə, hər bir şeydə ona etibar edə bilsin.  
- Əlbəttə ki, etibar, inam olmadan sərbəst şəkildə 
yaşamaq olmaz. İş ondadır ki, anam rəfiqəsinin vasitəsilə 
mənim üçün yenə də qız tapıbdır. Həmin qız filoloqdur. 
Mən isə elə sənin kimi, valideynimin iradəsindən xaric 
olaraq, özüm-özümə qız tapmaq istəyirəm. Babalarımız 
danışırlar ki, uzaqgörən valideyn, - deyə susmağına son 
qoyan İslam öyüdlə dilləndi. - gələcəkdə övladı xoşbəxt 
yaşasın deyə, ləyaqətli gəlin və ya kürəkən ovuna çıxırlar. 
İsmət, ləyaqət, namus, vicdan əsas kriteriyalardan sayılır. 
Allah eləməsin, pozğun olan qadının keçmişindən xəbərin 
olmadan evə gəlin gətirəsən.   
- Elə anam da bütün bunlardan ehtiyat edərək, - deyə 
Əliyusifin dərdi açıldı. - Azərbaycan adətlərinə riayət edən, 
mədəni, tərbiyəli, ismətli qız axtarır. Onun arzusu ilə 
mənim istədiyim üst-üstə düşür. Bacım üçün gələn elçilər 
bizim və anamın kriteriyalarına cavab vermədikdə, onlar 
suları süzülə-süzülə evimizdən çıxıb gedirlər.  
Oğlanın biri başına jele vurub, saçını əli ilə əks tərəfə 
itələyərək kirpi halına salmışdı. Mən deyərdim ki, elə bir 
vəziyyətdə həmin adamların başı Qalapaqos adalarında 
                                                     
 
  
                                                                            
                                                    28
yaşayan iquanaya oxşayır. İndi bir çox tələbələr və 
müğənnilər həmin üsula əl ataraq, özlərini pis hala salırlar. 
Anam ona deyir ki: “insan cəmiyyət arasına çıxanda, gərək 
saçını daraq ilə daramalıdır”. O, isə bildirir ki: “belə bir saç 
düzümü yeni dəbdir və müasir oğlanlar bu dəbə üstünlük 
verirlər”. Anamın cavabı isə sadə olur: “başına daraq vur-
mayan bir şəxs mənim qızıma ər ola bilməz”. Elçi düşmək 
istəyən bir oğlan isə arvad kimi dodaqlarına və qaşlarının 
altına silikon vurmuşdu. Anam oğlanın valideynlərinə 
qətiyyətlə xəbərdarlıq etdi ki, “cəmiyyətimizə yad olan belə 
bir adamın ayağı bizim evimizə dəyməməlidir”. Digər elçi 
isə əyninə elə bir şalvar geymişdi ki, onun şalvarının arxası 
sallanırdı. Hələ bu azmış kimi onun qulağında sırqa da var 
idi. Ondan nəyə görə belə bir qiyafədə olduğunu soruşanda 
o, bunu yeni çıxan dəb ilə əlaqələndirdi. Əlbəttə ki, anam 
həmin oğlanı əliboş yola saldı.  
Bir sözlə, anam bildirir ki: “Mədinəni mədəniyyəti olma-
yan, elementar etik normalarına riayət etməyən bir adama 
verib bədbəxt etməkdənsə, onun evdə qalması daha 
münasib olar”. 
- Eşitdiyimə görə, keçən həftə Mədinəyə nişan gəlmişdi? 
– deyə İbrahim dostuna tərəf sualedici nəzər saldı. – İlk 
növbədə, bu münasibətlə mən sizin ailənizi təbrik edirəm. 
                                                     
 
  
                                                                            
                                                    29
- Qardaşım, planlaşdırıldığı kimi hər şey öz qaydasında 
gedirdi, lakin üzüktaxma məqamı yetişəndə orada qalmaqal 
yaşandı. Ümumiyyətlə, Mədinə əvvəlcədən bu izdivaca ra-
zılıq vermirdi. Özün yaxşı bilirsən ki, oğlanın anası mənim 
anamla bir yerdə işləyir və bizimlə qohum olmağını arzula-
yırdı. Həmin qadının oğlu Bakı Dövlət Universitetinin 4-cü 
kursunda oxuyurdu və deyilənə görə universiteti bitirəndən 
sonra o, Dövlət Əmlak Komitəsində işləyəcəkdi.  
- Demək istəyirsən ki, Mədinənin nişanı alınmayıbdır? – 
deyə İbrahim silkələnərək gözləri bərələ qaldı. 
- Nişan vaxtı evimizdə əsl qalmaqal yaşanmışdı. İş 
ondadır ki, oğlan üzük taxmaq üçün evə dəvət olunanda, 
anamın halı dəyişir. İçəridəkilər bunun səbəbini soruşanda, 
o, izah edir ki, təxminən iki ay öncə avtobusda gedəndə, 
həmin oğlanla güclü mübahisəsi olur.   
Oğlanın maşını təmirdə olan zaman o, avtobusa minir və 
qabaq qapıya yaxın olan oturacaqda oturur. Növbəti 
dayanacaqda anam yaşlı bir qadınla avtobusa minir. Həmin 
qadın Milli Elmlər Akademiyasının elmi əməkdaşı idi. 
Qəribə də olsa, oğlan həmin qadına yer vermir və mobil 
telefonla danışa-danışa hamını heyrətləndirir. Salondakılar, 
o cümlədən, anam oğlanın tərbiyəsiz hərəkətlərinə narazı-
lıqlarını bildirəndə o, hamını acılayır. Oğlan utanmadan 
yaşlı elmi əməkdaşa bildirir ki, “mən də sənin kimi avto-
                                                     
 
  
                                                                            
                                                    30
busa pul verirəm. Təqaüdçüsən, get evində otur, avtobusda 
oturmaq istəyirsənsə, mənim kimi boş avtobus gözlə!” 
Anam bütün bu hadisəni mənə danışanda, onun 
tərbiyəsiz hərəkətindən mən, dəhşətə gəlmişdim.   
Bundan sonra İbrahim özünü saxlaya bilməyib bərkdən 
gülməyə başladı. Restoran sahibi bu gülüş ilə, ətrafda 
oturan qonaqların diqqətini özünə cəlb etdi. O, birtəhər 
özünü ələ alaraq, təəccüblə dedi: 
- Təsadüfə bax ha, həmin oğlana da Mədinəni almaq 
istəyirlər? Deməli, belə çıxır ki, sənin anan avtobusda yaşlı 
qadına yer verməyən bir adama öz qızını vermir. Kimə 
desən, inanmaz. Əhsən, Xədicə xanıma! Əli, mənim, sənin 
anana olan hörmətim, birə-beş artdı. İnşaallah, ananın 
arzusu ilə, Madinəyə ən layiqli oğlan tapılacaq. 
- Amin! – deyə İslam da təbəssümünü gizlətmədən 
səmimiyyətlə dilləndi və dərindən nəfəs alaraq bu dəfə 
İbrahimin stəkanına çay süzdü.  
Bir anlığa araya sükut çökdü. Sükutu pozmaq istəməyən 
Əliyusif stəkanı boşaldıb, dostları ilə vidalaşdı və oranı tərk 
edərək, turistlərlə birlikdə Qız qalasına yollandı. 
 
 
 
 
                                                     
 
  
                                                                            
                                                    31
         III fəsil. Təkidlə verilən məsləhətə etiraz 
 
Axşam hava qaralana yaxın Əliyusif evə gəldi və qonaq 
otağına keçib televizora baxmağa başladı. O, yorğun olsa 
da, bunu büruzə vermək istəmədi. Lakin buna baxmayaraq, 
anası ona çay gətirib, yanında əyləşdi. 53 yaşlı, bəstəboy, 
bir qədər dolu bədənli Xədicə iyirmi beş ilə yaxın idi ki, 
Azərbaycan Milli Elmlər Akademiyasının Etnoqrafiya 
institutunda elmi əməkdaş kimi işləyirdi və paralel olaraq o, 
folklorşünaslıqla məşğul idi.  
Ailənin böyüyü Hümbət Cümşüdov ədəbiyyat müəllimi 
olmuş və paralel olaraq o, Azərbaycan folkloru ilə dərindən 
maraqlanmışdı. Ömrünün sonuna qədər o, bu işlə əlaqədar 
bir neçə elmi cəmiyyətlərdə və rayonların mədəniyyət 
ocaqlarında təşkil olunan elmi-praktik konfranslarda iştirak 
etmişdi. Hümbət bir neçə il bundan əvvəl metro ilə evinə 
qayıdarkən tuneldə baş verən yanğın zamanı həlak 
olmuşdu. 
Azərbaycanın hələ yüz il bundan əvvəl ailələrdə mövcud 
olan adətlər, ənənələr və tərbiyə üsul-idarəsi Xədicənin əsas 
tədqiqat obyekti sayılırdı. Kimliyindən asılı olmayaraq, 
yalnız yüksək əxlaqa malik olan və etik normalarına riayət 
edən adamlarla, maraqlı mövzulara toxunaraq, böyük ruh 
yüksəkliyi ilə dialoq qurmağı xoşlayırdı. Məhz bunun sayə-
                                                     
 
  
                                                                            
                                                    32
sində o, öz övladlarına köklü azərbaycanlı ailələrinə xas 
olan ali tərbiyəni verməyə nail olmuşdu. Bundan sonrakı 
əsas məsələ, qızını hansı bir oğlana ərə vermək, oğullarına 
isə necə qız almasından ibarət idi. Övladları ilə ailə müna-
sibəti quracaq cavanlar yüksək əxlaq kriteriyalarına cavab 
verən adamlar olmalıydılar.  
Xədicə qabına çiyələk mürəbbəsi qoyub, armudu 
stəkandakı çayı içə-içə söhbətə başladı. O, dedi: 
- Keçən həftə dostun şair İslamın “Rəbbin nuru” adlı 
şeirlər kitabını oxudum və ondan sonra anladım ki, o, 
həddindən artıq Allaha bağlı və islam etikasına riayət edən 
adamdır. İnanırsan, həmin şeirləri oxuyanda, şəxsən mən 
özüm üçün mənəvi rahatlıq tapıram.  
- Sözlərin düzülüşü, qafiyələrin quruluşu, mənanın üzə 
çıxarılması mənim ürəyimə yatdığından, mən dəfələrə 
həmin kitabın səhifələrini vərəqləyirəm.  
- Allah onu xoşbəxt eləsin! Həyat yoldaşı sanki xasiyyə-
tinə uyğun seçilibdir.  
- İslamın dediyinə görə həyat yoldaşını məhz özü 
seçibdir. Elə buna görə də onların hər ikisi xoşbəxtdirlər. 
- Sağ əli sənin başına olsun. – deyə elmi xadim həvəslə 
dilləndi, sonra bir qədər ara verərək, həmin tərzdə sözünə 
davam etdi. - İşlərin necə gedir? Yazılarınla bağlı oxucu-
ların reaksiyası necədir?  
                                                     
 
  
                                                                            
                                                    33
- Etikadan, əxlaqdan, mədəniyyətdən, tərbiyəvi məsələ-
lərdən başı çıxmayanlar açıq-aydın təhqirlərə keçir, ziyalı 
təbəqəsi isə həmin yazıları alqışlayırlar. Bəzən mənə elə gə-
lir ki, mən Azərbaycanda yox, başqa bir ölkədə yaşayıram. 
- Sağlam tənqid olsa, onda adekvat addımlar atmaq olar, 
lakin təhqirlərə qarşı reaksiya versən, onda sən də onların 
səviyyəsinə enmiş olacaqsan.  
- Artıq birmənalı şəkildə bildirmək lazımdır ki, həmin 
adamları, xüsusən də, mədəniyyəti olmayan, elementar 
etika normalarından uzaq olan, şou-biznesə qatılanları pul 
qudurtdurubdur. Camaat küçələrə düşüb özünə iş axtarır, 
kimlər isə haram yollarla külli-miqdarda pul qazanır.  
- Düz deyirsən, indiki zamanda halal pul ardınca gedən-
lər, min-bir əziyyətlə iş tapırlar. İş tapanda da, evlərinə az 
miqdarda məvacib aparırlar. Mən elmlər namizədi olsam 
da, iş yerindən qəpik-quruş alıram. Belə bir məvaciblə 
ailəni saxlamaq olar? Mədinənin universitetdəki təhsil haq-
qını ödəmək üçün mən hər il müxtəlif banklardan kreditlər 
götürürəm. Belə bir maddi sıxıntılıq nə vaxta qədər davam 
edəcək? Elə götürək qardaşın Elşəni; o, pedaqoji universi-
tetdə oxuya-oxuya, təhsil haqqını ödəmək üçün imkanlı 
şəxsin evində qarovulçuluq edir. Halbuki uşağa da aydındır 
ki, Elşən təhsilini başa çatdırandan sonra pedaqoji fəaliy-
                                                     
 
  
                                                                            
                                                    34
yətə başlayacaq və pedaqoqlara verilən maaşla o, nəinki 
ailəsini, hətta özünü də dolandıra bilməyəcək.   
- Ana, Elşən indi Zemfiranın bağındadır. O, şam 
yeməyini yeyib, ya yox?  
- Aparan olmayıbdır! – deyə Xədicə qətiyyətlə dilləndi 
və ara vermədən mövzunu dəyişərək, ciddi halda sözünə 
davam etdi. – Sənə yemək verəndə onun payını ayıraram.  
- Yeməyə nə hazırlamısan? – deyə aclığını gizlədə 
bilməyən oğul maraqlandı.   
- Kartof qızartmışam. Təzə çörək almağa pulum çatmadı, 
amma dünəndən qalan boyat çörəyimiz var.  
- Yenə də kartof? – deyə Əliyusif məyus halda dilləndi. 
- Yaxşıdır ki, evdə kartof var idi. Əks təqdirdə mən sizin 
üçün, paketdə olan sup bişirəcəkdim.  
- Qonşunun borcunu ödəsəydim, oradan heç olmasa, bir 
toyuq alardım. Eybi yoxdur, iki gün də dözək, ondan sonra 
evə ət də, toyuq da alaram. Şənbə günü baş redaktor mənə 
pul verməlidir.  
- Soğan, kərə yağı, düyü, quru çayımız da tükənibdir. 
Soğan ilə quru çayı sən alarsan, qalan ərzaq mənim boynu-
ma. Dörd-beş günə göy-göyərtimiz də olacaq. Əkdiyim 
şüyüt, keşniş, vəzəri, cəfəri artıq torpaqdan çıxıbdır.  
                                                     
 
  
                                                                            
                                                    35
Əli, hələ bu harasıdır? İşıq pulu üçün gəlmişdilər, 
borcumuz 14 manatdır. Sabaha kimi pul ödənilməsə, onda 
işığımızı kəsəcəklər.  
- Çox güman ki, Məzahir bu gecə Elşənə maaş verəcək. 
İnşaallah işıq pulunu sabah ödəyərik. – deyə müxbir ana-
sına təsəlli verdi, sonra bir qədər tərəddüd edərək, inamsız 
halda dilləndi. - Belə yaşamaq olar? Kim isə pulunu havaya 
sovurur, biz isə evə toyuq ala bilmirik. On gündən bir ət ala 
bilsək, Allaha şükür edərik. Başa düşmürəm, Məzahir 
həmin pulları necə qazanır?  
- Məzahir müəllimin əti tökülsün, - deyə Xədicə hirslə 
dilləndi. - qızı yaşda bir qadınla eyş-işrətlə məşğuldur.  
- İndiki zamanda bir çox imkanlı adamlar belə bir çirkin 
həyat tərzi sürürlər. Təki, həmin qadınlar, varidatının 
yarısını onun yolunda xərcləyən adama sadiq olsunlar. 
- Bu, onların problemidir. Yaxşı oğlum, aylar ötür, illər 
keçir sən isə subaylığın daşını atmaq istəmirsən. Bir-iki il 
də keçsə, sən 40 yaşına kimi evlənmək istəməyəcəksən.  
- Ana, mənə elə gəlir, bu işdə tələsmək lazım deyil. Vaxt 
gələcək, mən də evlənəcəm. 
- Sənə dedim axı, bu məsələdə sən geciksən, onda 40 
yaşına kimi subay qalacaqsan. Mən isə nəvə görmək istəyi-
rəm ki, təqaüdə çıxanda onların tərbiyəsi ilə məşğul olum.  
                                                     
 
  
                                                                            
                                                    36
- Bunun üçün mən kimi gəldi almalıyam? – deyə müxbir 
anasına təəccüblə nəzər saldı. – İndiki zamanda buraya 
gəlin gələcək qızın xasiyyətinə dərindən bələd olmasam, 
evlənməyə dəyməz, çünki qısa zaman kəsiyində həmin 
izdivac qırıla bilər. Mən isə istəmərəm ki, öz səhlənkarlğım 
ucbatından ikinci dəfə ailə həyatı qurum.  
- Guya, mən razıyam ki, sən yoldan keçən, tanımadığın 
bir xanımı özünə həyat yoldaşı edəsən? Mənə ağıllı və 
tərbiyəli, hər bir şeyə hörmətlə yanaşan bir gəlin lazımdır.  
- Avropa mədəniyyətinin ardınca gedən bir cəmiyyətdə 
mənim tələblərimə cavab verən bir qız tapmaq, həddindən 
artıq müşkül bir işdir.  
- Ailələrdə, xüsusən də, televiziya kanallarında bunu 
müasirlik adlandıraraq, başlayırlar təbliğ etməyə. Məhz bu 
səbəbdən bir çox gənclər həmin meyarlara uyğunlaşa 
bilmədiyindən, başlayırlar boşanmağa. Hal-hazırda, yəni 
ilbəil boşananların sayı astronomik surətdə artaraq, biabırçı 
həddə çatır. Müasir həyata can atan qızlar ərə gedən kimi 
istəyir ki, ayağının altında bahalı maşın, dəniz kənarında 
bağ evi, şəhərin daxilində salınmış göydələnlərin birində 
çoxmənzilli evi və rəngarəng geyim aksessuarları olsun.  
- İsmətini qoruyan, həya-abırını güdən, böyüklərə 
hörmətlə yanaşan bir qızı, yalnız damarında əsl ziyalı qanı 
                                                     
 
  
                                                                            
                                                    37
axan, köklü azərbaycanlı kübar ailəsində tapmaq 
mümkündür. Bu isə əlçatmaz bir məqsəddir.  
- Əli, bu məsələdə mən sənə yardımçı ola bilərəm. 
Mənimlə işləyən bir rəfiqəm var. Sən onu yaxşı tanıyırsan. 
Qənirə xanımı deyirəm. 
- Ana, bir dəfə sən Mədinəni öz rəfiqənin oğlu ilə tanış 
etmişdin. – deyə üz-gözünü turşudan jurnalist narazı halda 
dilləndi. - Gördün, axırı necə oldu? Sən qiyabi tanıdığın 
oğlan barəsində yüksək fikirdə idin. 
- Bu barədə mən yanlışlığa yol vermişdim. Çünki həmin 
rəfiqəmin oğlu ilə heç vaxt üzləşməmişdim. Sadəcə olaraq 
mən, rəfiqəmin öz oğlu barəsində söylədiyi yalan sözlərinə 
inanmışdım. Qənirə isə çox yaxın rəfiqəmdir və demək olar 
ki, o, mənim sirdaşımdır. Hər iki qızını isə mən dəfələrlə 
görmüşəm, hətta Mədinə ilə birlikdə onların ad günlərində 
də iştirak etmişəm və onların hansı xasiyyətə malik 
olmalarından xəbərdaram.  
- Ana, bilirəm də sən onların xasiyyətinə necə bələdsən. 
– deyə oğlan bezikmiş halda dilləndi. - Elə Mədinə üçün də 
həmin nadürüst oğlanı elə reklam etmişdin ki, yazıq qız 
sənin səmimiyyətinə inanmışdı.  
- Sənə dedim axı, həmin məsələdə mən yanlışlığa yol 
vermişdim. Amma Qənirə xanımın hər iki qızını demirəm, 
söhbət yalnız onun ikinci qızı Gülnarədən gedir. Gülnarə öz 
                                                     
 
  
                                                                            
                                                    38
yerini bilən, əsl azərbaycanlı qızlara xas olan bir xasiyyətə 
malikdir. Rəssamlıqla məşğuldur, gözəl rəsm əsərləri çəkir. 
Bundan əlavə onda qeyri-adilik, mən deyərdim ki, 
daxilində hansısa, gizlin saxladığı bir istedad var. 
- Ana, mən istərdim ki, hər şey sənin dediyin kimi olsun, 
amma həyatda hər şey istənilən kimi olmur. Adəti üzrə 
rəssamlıqla məşğul olan adamların həyat tərzi, başqa 
adamların gündəlik həyat tərzindən seçilir. Onların 
yaratdıqları rəsm əsərləri, bütün maddi nemətlərdən, hətta 
ailənin taleyindən belə üstün olur. Ona görə də rəssamların 
ailə ittifaqı daimi və ya uzun müddətli olmur. 
- Gülnarəni görəndən sonra sənin rəssamlar barəsində 
olan fikrin dəyişəcək. O, elə bir əxlaq sahibidir ki, kim 
onunla bir dəfə ünsiyyət yaradırsa, inan qızdan ayrılmaq 
istəmir. Heç olmasa bir dəfə onunla görüşsən, onda 
görərsən ki, mənim sözlərim həqiqətdir.  
Elə bilmə Gülnarə səninlə təsadüf nəticəsində ünsiyyət 
quracaq. Mənim və Qənirə xanımın iştirakı olmasa, qız səni 
öz yaxınlığına buraxmayacaq. Sənə əvvəlcədən bildirmək 
istəyirəm ki, Gülnarə üçün elçi düşmək istəyən oğlanların 
sayı günü-gündən artır, lakin həmin adamların xarakter-
lərində olan müəyyən qüsurlara görə, qız həmin adamları 
özündən uzaqlaşdırır. Onun ürəyini fəth etmək o qədər də 
asan iş sayılmır.  
                                                     
 
  
                                                                            
                                                    39
- Nə deyirəm ki, bir dəfə vaxt tapıb onunla görüşərəm, 
amma ürəyimə yatan olmasa, mən özüm fərdi şəkildə sənin 
üçün gəlin axtaracam.  
- Sözləşdiyimiz kimi, sən yayın əvvəlində bizim üçün, 
ağız dolusu təriflədiyin “Relax” istirahət kompleksinə dörd 
nəfərlik yer təşkil et. Yeri təşkil edən kimi mənə xəbər 
verərsən, mən də biletin pulunu ödəmək üçün həmkarlar 
təşkilatına müraciət edim. Elə oradaca, səni Gülnarə ilə 
tanış edərəm. Tanış olmaq üçün bundan əlverişli variant 
görmürəm.  
- Söz verirəm ki, yaxın günlərdə, mən “Relax”a gedib, 
sizin biletlərinizi hazır edəcəm.  
Onların arasındakı dialoq başa çatan kimi Əliyusif 
qardaşı üçün hazırlanmış yeməyi götürüb, qonşuluqda 
yerləşən bağa yollandı. 
 
 
 
 
 
 
 
 
 
                                                     
 
  
                                                                            
                                                    40
              IV fəsil. Əliyusif arzuladığı məkana  
                                qədəm qoyur 
 
Əliyusifin olduğu turist avtobusu Lənkəran-Lerik yolu-
nun 34-cü kilometrliyində yerləşən, Lənkəran çayının 
üzərindəki körpünün üstündən keçib, nəzərdə tutulan 
istirahət mərkəzinə daxil oldu və sola burulan yol ilə (sağ 
istiqamətində uzanan yol buradan 5 km. aralıda yerləşən 
Almu kəndini Lənkəran-Lerik yolu ilə birləşdirirdi) 30-40 
metr gedib, mühafizə postunun ağzında qoyulmuş şlaqbau-
mun qarşısında dayandı. O, avtobusdan düşüb şlaqbaumun 
yanında dayanan mühafizəçidən istədiyi ünvanı soruşmaq 
əvəzinə, ətrafda tüğyan edən təbii mənzərənin gözəlliyinə 
tamaşa etməyə başladı.  
“Relax” İstirahət və Əyləncə Mərkəzinin yerləşdiyi yer 
zövqündən asılı olmayaraq, füsunkar gözəlliyinə və 
möhtəşəmliyinə görə hər bir insanı valeh edirdi. Xoş ətirli 
çay bitkisi, limon, mandarin, portağal, feyxoa, kivi və başqa 
sitrus bitkiləri ilə məşhur olan Lənkərandan gələn yol 
dağlar arasından burularaq, gah yuxarı qalxır, gah da aşağı 
enir, nəticədə isə məftunedici bir vadiyə daxil olub, orada 
yol gedən insanların diqqətini özünə cəlb edirdi. Təbiət 
gözəlliyindən xüsusi zövq alan hər bir bəndə, Tanrı 
tərəfindən yaradılan bu, füsunkar gözəllikdən həzz almaq 
                                                     
 
  
                                                                            
                                                    41
üçün qarşıda açılan yaşıl mənzərənin hüzurunda 
dayanmağa məcbur olurdu. 
Hər bir gözəlliyi lazımınca qiymətləndirməyi bacaran 
Əliyusif, Talış dağlarının qoynunda yerləşən həmin yüksək 
vadiyə daxil olan kimi, qarşısındakı bənzərsiz rəsm əsərini 
görəndə öz qibtəsini gizlətmədi və gələcəkdə pafosla 
səslənən şüara çevriləcək, fəlsəfi fikri ucadan söyləməli 
oldu: “Allahın Yer üzərində yaratdığı cənnətin daxilində 
insan öz zəkası, bacarığı və əməyi hesabına möcüzə 
yaradıbdır. Həmin möcüzənin adı “Relax”dır”.  
Ətraf boyu bir-birinin boynuna minmiş dağlar, dağlara 
yaşıl libas geydirmiş palıd, fısdıq, çinar, ağcaqayın ağaclı 
meşələr, yüksəkliklərin arasında dərin çökəklikdə açılan, 
sanki yerə sərilmiş ipək parçanı xatırladan yaşıl çəmənli 
vadi, bir qədər cənubda qərbdən şərqə doğru ziqzaq 
şəkilində şırıltı ilə axan şəffaf dağ çayı (bu Lənkəran 
çayının qolu idi) və şimalda, vadinin yuxarı hissəsində boz 
zolağlı ilanı xatırladan yolun cəngəllikdə yoxa çıxması, bu 
məkana möhtəşəm gözəllik verərək, hər bir yolçunun və ya 
bura təşrif buyuran mehmanın daxilində yaradıcı hissləri 
oyadırdı. Həqiqətən də vadiyə kim ayaq basırdısa, özündən 
asılı olmayaraq ilhama gəlirdi.  
Bu vizual görüntüdən heyrətə gələn Əliyusif ilğım 
əhatəsində olmadığını yəqin etmək üçün, həmin an özünə 
                                                     
 
  
                                                                            
                                                    42
belə bir sual verdi: “Görəsən, bu təbiət güldanını hansı 
bəxtəvər, özünün zövqlü baxışlarının vasitəsilə kəşf etmiş, 
kamalı, zəkası, fərasəti, bacarığı hesabına həmin güldanın 
içərisindəki ekibano gül dəstəsini ixtira edibdir?” 
Həmin kəşfin və ixtiranın sahibi “Relax”ın sahibi, 
yorulmaz fəaliyyəti ilə təbiət qoynunda möcüzə yaradan 
Hacı İqbal Məmmədov idi. O, burada aparılan abadlıq 
işlərinin həyata keçirilməsi üçün gündüzünü gecəsinə, 
gecəsini isə gündüzünə qatmışdı; gecə saat 12-də və ya 1-
də yatır və sübh çağı altının yarısında yatağını tərk edirdi. 
Hacı İqbal nəhəng tikinti işlərinə rəhbərlik edə-edə 
daxilində yaranan yeni ideyaları həyata keçirir və yorulmaq 
bilmədən verdiyi səmərəli təkliflərin sayəsində yeni-yeni 
layihələr işləyib hazırlayırdı. Bir sözlə, onun işgüzarlığı, 
bacarığı, fərasəti və qətiyyəti nəticəsində yaratdığı bu 
məftunedici möhtəşəm istirahət kompleksinin səsi-sorağı 
respublikanın paytaxtı ilə yanaşı, digər bölgələrinə gedib 
çıxmışdır. 
Ümumiyyətlə, bu yerin tapılmasında Hacı İqbal ömrü-
nün bir neçə ilini itirmişdi. Azərbaycanda “Göy-göl”, 
“Nabran”, “Naftalan”, “Pirqulu”, “İsti-Su” (Masallıda) 
kimi kurort mərkəzləri vardı. O, çalışırdı ki, insan aləmi 
üçün kəşf edəcəyi ərazi, öz unikallığı ilə başqalarından 
seçilsin, yəni yayın qızmar istisində orada sərin olsun, 
                                                     
 
  
                                                                            
                                                    43
ağcaqanadlar, milçəklər və başqa həşaratlar gözə dəyməsin, 
ən əsas isə rütubətdən bir əsər-əlamət olmasın. Halbuki 
Nabranda yerləşən bütün istirahət komplekslərini rütubətli 
hava öz cənginə almış və bununla da turistlərin uzun-
müddətli istirahətinə böyük maneəçilik yaradırdı.  
Talış dağlarında qışda havanın sərt və şaxtalı keçdiyi bir 
vaxtda, burada havanın mülayim olması, qarlı havada xizək 
idmanından istifadə olunmasına əlverşli şərait yaradırdı və 
bu da bacarıqlı təşkilatçının əsas planlarından biri sayılırdı. 
Paralel olaraq vadinin şərq hissəsində daha böyük, daha 
möhtəşəm istirahət kompleksinin ikinci sektoru tikilirdi və 
qrafikə əsasən, həmin hissə gələn ilin yayına qədər 
turistlərin ixtiyarına veriləcəkdi.  
Bu torpaqda müxtəlif vaxtlarda tanınmış insanlar olub-
dur. Onlardan biri dünya şöhrətli dahi fransız yazıçısı 
Aleksandr Düma Lerik meşələrindən keçərək Hovil kəndin-
də olmuş, öz əsərlərində bu kəndin eskizlərini çəkmiş, bu 
diyarın gözəlliklərini vəsf etmiş, əhalinin qonaqpərvərliyin-
dən, məşğuliyyətindən geniş yazmışdır. 
Demək olar ki, Hacı İqbal öz istəyinə nail olmuşdu. 
Əlverişli coğrafi mövqedə yerləşən, təbii gözəlliyinə görə 
heç bir istirahət kompleksindən kənarda qalmayan bir vadi 
tapılmış və titanik zəhmət nəticəsində insanın rahat şəkildə 
istirahət və dincəlməsi üçün, bütün şərait yaradılmışdı. 
                                                     
 
  
                                                                            
                                                    44
Xidmət servisi isə xadimədən və mühafizəçidən tutmuş 
administratora kimi yüksək səviyyədə təşkil olunmuşdu.  
Deyilən sözlər öz təsdiqini tapmışdı, bura gələn insan 
tezliklə geri qayıtmağa səy göstərmirdi. Əliyusifin yadına 
düşəndə ki, üç gündən sonra o, Bakıya qayıdacaq, 
bənizindəki heyranlıq hissi qüssə ilə əvəzləndi. Lakin nə 
etmək olar, o, işi ilə əlaqədar olaraq vaxtında öz iş yerinə 
qayıtmalı idi. 
Əliyusif körpünün yanındakı meydançanı növbəti dəfə 
dövrə vurmaq istəyəndə birdən onun mobil telefonundakı 
xoş melodiya səsləndi. Zəng edən onun qonşusu Arif idi. O, 
salamlaşan kimi nə lazım olduğunu soruşdu.  
- Əli, sənin üçün növbəti sifarişim var. – deyə əks 
tərəfdən səs eşidildi. - Nabranda istirahət etmək üçün dörd 
nəfərlik yer təşkil etməlisən.  
- Ailə üzvləri üçün?  
- Həmişəki kimi. Amma çalış, kottec dənizdən xeyli 
aralıda, meşənin içərisində olsun. Onsuz da burada olarkən 
çimərliyə gedirik. 
- Elədirsə, mən sizin üçün Nabrandan da yaxşı yer təşkil 
edim, amma yol bir qədər uzundur.  
- Balakəni, Zaqatalanı, Şəkini nəzərdə tutursansa, mən 
oralarda çox olmuşam. Nabranın meşəsində dincəlmək 
istəyirəm. 
                                                     
 
  
                                                                            
                                                    45
- Nabrana yaxın olan meşə rütubətlidir. Dedim axı, sizə 
ondan da yaxşı və ekzotik yer təşkil edəcəm. Lerikdə meşə-
nin içərisində “Relax” adlı möhtəşəm istirahət mərkəzi 
açılıbdır. Oradakı servis çox yüksək səviyyədə təşkil 
olunubdur. Kotteclərdəki və mehmanxanalardakı komforta 
isə söz ola bilməz.  
- Nə deyirəm ki, onda, bu dəfə Lerikə gedək. – deyə Arif 
təqdiredici tərzdə dilləndi. – Elə etməliyik ki, mən ailəmin 
yanında biabır olmayım.  
- Mən özüm hal-hazırda “Relax”dayam. Mütləq sizin 
üçün, ekzotik bir yerdə ən yaxşı kottec təşkil edəcəm.  
- Axşamla cavabını gözləyirəm.  
Telefon zəngindən sonra müxbir vaxt itirmədən həm 
özünə yer, həm də qonşusu Arif üçün administratordan 
kottec almağı qərara aldı.  
Adəti üzrə mövsümün bu çağında “Relax”da boş kot-
teclər olmurdu. Burada eyni vaxtda onlarla kottec yüzlərlə 
turistin ixtiyarına verilirdi. Lakin xoşbəxtlikdən istirahət 
etmək istəyən Arifin ailəsi üçün boş yer tapıldı. İş ondadır 
ki, hələ üç il bundan əvvəl istirahət kompleksinin ikinci 
hissəsində yerləşən bir çox kotteclər istifadəyə verilmişdi.  
Əliyusif tələsik halda şlaqbaumun yanındakı birmərtə-
bəli binaya daxil olub, heç bir maneə ilə rastlaşmadan 
administratordan özü ilə bura gələcək qonaqlara yer aldı. 
                                                     
 
  
                                                                            
                                                    46
Anasıgil 112 saylı kottecdə, Arif öz ailəsi ilə 403 saylı 
kottecdə, özü isə 112 saylı kottecdən sol tərəfdə yerləşən 
mehmanxananın ikinci mərtəbəsində qalacaqdı. 
Müxbir administrtorla söhbət edən zaman onun diqqətini 
kompleksin həm girəcəyində, həm də içərisində, qonaqların 
kütləvi toplaşdıqları yerdə mühafizəçilərin var-gəl etməsi 
cəlb etdi. Onlar bütünlüklə kompleksin ərazisini yad adam-
lardan mühafizə edərək, qonaqların istirahətini daha da 
komfortlaşdırırdılar. Artıq nəinki Lerik rayonunda istirahət 
edən turistlər, ümumiyyətlə cənub bölgəsinə gələn qonaqlar 
“Relax”da fəaliyyət göstərən “Aquapark”dan hali idi və 
hər kəs həmin möcüzəni öz gözü ilə görmək üçün buraya 
can atırdı. Ona görə ki, istirahət kompleksində salınıb və 
turistlərin istifadəsinə verilən həmin “Aquapark” nəinki 
Azərbaycanda, hətta bütün Qafqaz ölkələri arasında ən 
böyük əyləncə kompleksi sayılırdı. Kənardan gələn 
adamlarından yalnız həddindən artıq içkili olan və özlərini 
qeyri-adekvat aparan qonaqların əraziyə buraxılmasına 
qadağa qoyulmuşdu ki, istirahət mərkəzində olan turistlərin 
komfortu və rahatlığı pozulmasın. Bu, cənub bölgəsində 
yaradılan nəhəng istirahət kompleksindəki servisin yüksək 
səviyyədə təşkil olunmasından xəbər verirdi.  
İnzibatçının yanından çıxan müxbir başını yuxarı qaldı-
rıb, nəzərlərini səmaya yönəltdi. Göydəki buludlar cənubda 
                                                     
 
  
                                                                            
                                                    47
və cənubi-şərqdə öz mövqelərini tutsalar da, öz nuru ilə 
səmada hökmranlıq edən Günəş maneəsiz olaraq, şüalarını 
“Relax”ın və onun ətrafında cəmləşən qocaman dağlı 
meşələrin üzərinə endirirdi. Yay fəslinin qızmar çağında 
isti hərarətli hava Azərbaycanın bir çox bölgələrində 
müşayiət olunsa da, burada sərin hava istirahət edən 
turistlərin dadına çatırdı. Baxmayaraq ki, göydəki buludlar 
Günəş şüalarının qarşısında aciz görünsələr də, palıd və 
fısdıq ağacları öz qüdrətini nümayiş etdirməklə, öz 
kölgələrindən çıxan sərinliyi bütün ətrafa yayırdılar. Bun-
dan əlavə həmin sərin hava kütləsinin əmələ gəlməsində 
“Relax”ın həm şimal, həm də cənub sərhədi boyunca axan 
dağ çayları dinamik surətdə xüsusi rol oynayırdı. Elə 
“Relax”ında coğrafi mövqeyinin möhtəşəmliyi bunda idi. 
Əliyusif Arifə zəng edib bildirdi ki, ertəsi günü bir 
kottec, beş günlüyə onların ixtiyarına veriləcək.  
- Elədirsə, onda sübh tezdən biz yola düşürük. – deyə 
Arif hərarətlə dilləndi. - Çalışıb saat 10-da Lerikdə olarıq.  
Müxbir oradan ayrılıb, uzanan asfaltlanmış yol ilə 
mehmanxanaya tərəf addımladı. Yolun sağındakı kotteclər 
sıra ilə tikilmiş və hər birinin nömrəsi qapının üstünə 
vurulmuşdu. Solda isə böyük küləfirəngi istirahət 
meydançaları ilə yerləşmiş və müəyyən məsafələrdən oraya 
yaraşıqlı plitələrlə düzülmüş cığırlar yol təşkil edirdi. 
                                                     
 
  
                                                                            
                                                    48
Rəssam zövqü ilə ətrafı süzən qonaq böyük bir həvəslə, 112 
saylı kottecin qapısını açıb içəri daxil oldu.  
Böyük olmayan dəhliz birbaşa qonaq otağı ilə 
birləşirdi. Dəhlizin sağ tərəfindən birinci yataq otağına giriş 
vardı, sol tərəfdə isə qonaq otağının girişi ilə birləşən yerdə 
mətbəxt yerləşirdi. Yumşaq mebel və televizor qoyulmuş, 
qalın xalça döşənmiş qonaq otağından sağ divar ilə bitişik 
ikinci yataq otağı yerləşirdi.  
Kottecin aportamentləri çox yaraşıqlı və komfortlu idi. 
Hər iki yataq otağında isti və soyuq su ilə təchiz olunmuş 
hamam-tualet, paltar yerləşdirmək üçün şifoner və iki 
nəfərlik çarpayılar (birinci yataq otağındakı çarpayılar bir-
birindən aralı, o biri otaqdakı çarpayı isə bitişik idi) vardı. 
Hər otağın, o cümlədən mətbəxin də jalüzlərlə bəzədilmiş 
plastik pəncərələri ətrafdakı mənzərəni seyr etməyə imkan 
yaradırdı. 
Qonaqların komfort şəkildə istirahət etməsi üçün hər 
bir şey incəliklərinə kimi nəzərə alınmışdı. Hamamda 
çiməndə orada şampun və sabundan istifadə etmək olardı. 
Qurulanmaq üçün qətvə və hamamdan çıxmaq üçün ağ 
rəngli maxer xalat qoyulmuşdu. Bütün bunların istifadəsin-
dən sonra dəyişdirilməsi üçün otaqdakı telefondan servis 
xidmətinə zəng etmək olardı. Bundan əlavə mətbəxdə 
soyuducu, qaz plitəsi və yemək bişirib rahat süfrə təşkil 
                                                     
 
  
                                                                            
                                                    49
etmək üçün lazımi qədər qab-qacaq vardı. Bir sözlə, adam 
bu kottecdə restorana və ya yeməkxanaya getmədən öz 
evindəki kimi uzun müddət yaşaya bilərdi. 
 
 
 
 
            V fəsil. Asudə vaxtdan səmərəli istirahət  
                          etmək istəyən turist 
 
Əliyusif divanda əyləşən kimi televizorun pultu ilə mavi 
ekranı canlandırdı. Səhər vaxtı olduğundan demək olar ki, 
bütün kanallarda əyləncəli verilişlər gedirdi. Yenə eyni 
surətlər, eyni mahnılar, eyni hərəkətlər və eyni özünütərif 
görüntüyə gəlirdi. Əqli cəhətcə inkişaf etmiş insanı isə 
bezikdirən o hal idi ki, özündən müştəbeh halda razı olan 
müğənnilər açıq-saçıq geyinərək, pafosla danışır və ifa 
etdikləri bayağı mahnıları fonoqram vasitəsilə tamaşaçılara 
sırıyırdılar. Şübhəsiz olaraq, belə bir görüntülər yetişməkdə 
olan cavan nəslin tərbiyəsinə və dünyagörüşünə mənfi təsir 
göstərirdi. Ən dəhşətlisi isə o idi ki, özlərini naşı redaktor-
ların sayəsində camaat arasında tanıtdıran müğənnilər bir-
birilərini azərbaycanlı kişisinə və qadınına yaraşmayan ən 
çirkin şəkildə təhqir edir, işlədilən sözlər nəticəsində barışı-
                                                     
 
  
                                                                            
                                                    50
ğa yer qoymurlar. Ləyaqəti, şərafəti və cəmiyyət arasında 
hörməti olan hər bir əqidəli, qürurlu müğənni söyüb-
batırdığı və yaxud da söyülüb-batırıldığı adamla barışmaz. 
Amma həmin adamlar müəyyən müddətdən sonra əks 
tərəflə barışaraq, özlərini gülünc vəziyyətə qoyurlar. Əlbət-
tə ki, belə şounu böyük arenalarda sirk artistləri göstərməyi 
bacarırdı. Bu cür hallar yaşlı nəsilin nümayəndələrini 
hövsələdən çıxardırdı. 
Kottecin qonağı yaşlı nəslin nümayəndəsi olmasa da o, 
bu verilişdən zinhara gəlirdi.  
Belə bir görüntüyə heç dözümü olmayan Əliyusif 
zinhara gələrək televizoru söndürdü. Müxbir – “Aman 
Allah, bu millət hara gedir” – deyərək, ayağa qalxdı və 
əsəbi halda otaqdan çıxıb kottecin küləfirəngisində əyləşdi. 
Buradan yoldan keçənləri, meydançalarda gəzişənləri və 
uşaq meydançasından sağ tərəfdə açıq meydançada işləyən 
fəhlələri rahat görmək olurdu. Çevik hərəkətlərindən, 
sürətli işləmələrindən ayırd etmək olardı ki, onlar qısa 
müddət ərzində tapşırılan işin öhdəsindən gəlməlidirlər.  
Əliyusif bir jurnalist və təbiəti sevən romantik insan 
kimi, bu kompleksdəki bütün şəraitlə tanış olmaq istəyirdi 
ki, qonaqlar gələndə çətinlik çəkmədən kompleksin ərazi-
sini onlara göstərə bilsin. O, bir qədər istirahət edəndən 
sonra istirahət kompleksinin ərazisində gəzişməyə başladı. 
                                                     
 
  
                                                                            
                                                    51
Müxbir hara gedirdisə, qarşısındakı dərə ilə axan Lənkəran 
çayının sahilində, açıq hovuzda, “Aquapark”ın yanında 
qurulmuş diskotekalardan səslənən şən musiqilərin havala-
nan melodiyaları eşidilirdi. Musiqi sədaları sanki insanı 
dağların zirvəsinə qaldırıb aşağı endirirdi.  
Kompleksin əsas diceyi Şakir yanında bir aparıcı ilə 
birlikdə çayın kənarındakı diskotekada, oradakı qonaqlar 
darıxmasın deyə viktorinalar keçirir, ondan sonra isə 
“Aquapark”ın yanındakı diskotekada əsl musiqili şou 
nümayiş etdirirdi. Şakiri kompleksə istirahətə gələn hər bir 
turist tanıyırdı. Ona görə ki, o, hər gün küləfirəngidə nahara 
gələnlərə, Lerikin baxmalı yerlərinə, Astara rayonunda 
yerləşən istirahət kompleksinə və Piran kəndi yaxınlığında 
balıq ovuna dəvət etmək üçün “Yeddi göl” adlanan yerə 
ekskursiyalar təşkil edirdi.   
Əliyusif asudə vaxtından istifadə edərək, öz yol kitabça-
sında müəyyən qeydlər aparmağa başladı. Onun qaldığı 
mehmanxanadan şərq istiqamətinə gedəndə orada da çoxlu 
tikililərlə üzləşmək olurdu. Əsasən, üç cərgədə yerləşən 
cürbəcür kottecləri göstərmək kifayətdir ki, adam həmin 
əraziyə daxil olan kimi özünü sanki İsveçrənin və ya 
Avstriyanın hansısa bir kiçik şəhərində hiss edirdi. Burada 
hökm sürən bənzərsiz səliqə-sahman, ekzotik ağacların, 
güllərin, kolların zövqlə əkilməsi kompleksdə hökm sürən 
                                                     
 
  
                                                                            
                                                    52
əsl qayda-qanundan, nizam-intizamdan, estetik mədə-
niyyətdən xəbər verirdi. Maraqlı o idi ki, sıra ilə tikilən 
kotteclər və onların arasında salınan yol elə qurulmuşdu ki, 
nə yoldan keçən adam, nə də ki, üzbəüz kottecdə qalan 
qonaq o biri kottecdə olanları görmürdü. Çünki girişi olan 
kottecin istirahət otağının pəncərələri o biri tərəfdə idi və 
əks tərəfdəki kottecin qonaq otağı ikinci mərtəbədə yerləş-
diyindən orada istirahət edənləri görmək mümkün deyildi. 
Bir sözlə, bu çox nadir və ağılla qurulan bir proyekt idi və 
belə bir arxitektura stili, başqa istirahət komplekslərində 
tətbiq olunmamışdı.  
Müxbir buranın hər bir yerini özü üçün kəşf edəndən 
sonra, günorta yeməyini qəbul etməkdən ötrü böyük Külə-
firəngi-restorana getdi. Əliyusif o qədər acmışdı ki, payına 
düşən bütün yeməkləri yeyib, oranın yaxınlığındakı pillə-
kanla üzüaşağı düşdü və bir qədər gedəndən sonra yaradı-
lan süni göldə qayıq gəzintisinə çıxdı. O, özü üçün münasib 
qayıq seçib, gölün içərisində dövrə vurmağa başladı. Müx-
birdən əlavə, burada bir neçə adam var idi ki, onlar öz uşaq-
larını əyləndirmək üçün gölün sahilində var-gəl edirdilər.  
Buradakı gəzintidən böyük həzz alan Əliyusif 
mehmanxanaya qayıtmaq fikrinə düşdü, lakin bunun üçün 
o, başqa bir marşrut seçdi. Jurnalist şərq istiqamətinə doğru 
uzanan yol ilə gedərək, diskoteka qurulan meydanın 
                                                     
 
  
                                                                            
                                                    53
yanından ötdü və çox getmədən ağacların içərisində təşkil 
olunan mini heyvanxanada ayaq saxladı. Burada da bir neçə 
turist öz uşaqları ilə birlikdə heyvanlara tamaşa edirdi. 
Ekzotik şəkildə təşkil olunan həmin heyvanxana adamı 
sanki vəhşi təbiətlə üzbəüz qoyurdu. Heyvanxananın bütün 
ətrafı sıx ağaclarla əhatə olunmuşdu. Belə bir istirahət hər 
bir turistə, xüsusən də, uşaqlara böyük bir ləzzət verirdi.  
İki saata qədər burada vaxtını keçirən Əliyusif, heç 
kiminlə ünsiyyət qurmadan, həmin cığır ilə üzü yuxarı 
mehmanxanaya tərəf yollandı. 
Əliyusif həddindən artıq yorğun olduğundan, elə qonaq 
otağındakı divanın üstündə yuxuya getdi. O, yorğun olsa 
da, yuxuda Ədalət Şükürovun meyxana ustası Vüqarla bir 
yerdə oxuduğu “Bağlı qapı açıl” mahnısının melodiyasını 
eşitməyə başladı. Mahnının sözləri Əliyusifə doğma 
gəldiyindən və bu duetdə iştirak edən müğənnilərin yarat-
dıqları sintez onun xoşuna gəldiyindən o, eyforiyaya elə 
qapandı ki, sanki müxbir onların canlı konsertində iştirak 
edirdi. Çünki Azərbaycanda fəaliyyətdə olan müğənnilər-
dən bir neçəsinə sidqi ürəklə və həsrətlə qulaq asırdısa da, 
onlardan ikisi elə Ədalətlə Vüqar idi. Səslənən mahnı 
Əliyusif üçün o dərəcədə doğma sayılırdı ki, o, bir anlığa 
səhnəyə yaxınlaşıb, onlara öz minnətdarlığını bildirmək 
istədi, lakin həmin an müxbir yuxudan ayıldı.  
                                                     
 
  
                                                                            
                                                    54
Divanda uzanan müxbirin gözləri açılır və həqiqətən də 
o, yuxuda səslənən mahnını, əyani surətdə eşitməyə 
başlayır. Bu mahnı sədası “Relax”ın aşağı hissəsində 
fəaliyyət göstərən diskotekadan gəlirdi.  
Əliyusif cəld yerindən qalxıb divarda asılan saata nəzər 
saldı. Saatın balaca əqrəbi 9 və 10 rəqəmləri arasında idi. 
Otağın işığı sönsə də, bayırdakı fənərlərdən içəriyə işıq 
şüaları düşür, otaqdakı qaranlığı əridirdi. Buna baxmayaraq 
o, otağın işığını yandırdı və oradan hamama gedib əl-üzünü 
yudu.  
İçəridə hava boğucu olduğundan müxbir otağın qapısını 
açıb, buranın xoş təravətli havasını udmağa başladı. Disko-
tekadan gələn ritmik musiqi səsi, sərin mehin vasitəsilə 
mehmanxananın və kotteclərin ətrafını işğal altında saxla-
yırdı.  
Əliyusif, üst-başını səliqə-səhmana salıb, administrato-
run yanına getmək üçün qapıdan çıxmaq istəyirdi ki, birdən 
mobil telefonunun zəngi yenə də çalındı. O, nömrəyə baxıb 
düyməni basdı və “Salam ana, xoş gəlmisən” – dedi. O, 
həmsöhbətini dinləyəndən sonra ehtiramla: 
- Ana, siz şlaqbaumdan başlanan yol ilə düz gəlin, mən 
hamınızı 106 saylı kottecin yanında qarşılayacağam.  
Əliyusif mehmanxanadan çıxanda kotteclərin qarşısında-
kı meydançanın turistlərlə dolu olduğunu gördü. Valideyn-
                                                     
 
  
                                                                            
                                                    55
lərin nəzarəti altında olan balaca uşaqların səs-küyü, gülüş 
sədası bütün ətrafı bürümüşdü. Orada qurulan bilyard və 
tennis masalarının ətrafı adamlarla dolu idi. Ən çox adam 
uşaqlar üçün əyləncə mərkəzində təşkil olunmuş xüsusi 
aparatların qarşısındaydılar. “Vertolyot”, “Gəmi” və 
“Günəş” yelləncəkləri pullu olsa da, orada böyük növbələr 
yaranmışdı.  
Heç kimə nəzər salmayan müxbir 106 saylı kottecin 
tuşuna çatanda, anası ilə üzləşdi və salamlaşan kimi 
qonaqlarının harada olduğunu soruşdu. Bəlli oldu ki, 
anasının rəfiqəsi hər iki qızları ilə birlikdə, maşından geyim 
əşyalarını götürüb, özləri gələcəklər. Əliyusif anası ilə 
geriyə kottecə tərəf qayıtdı. O, nəzərdə tutulan kottecin 
qapısını açıb, aludəliklə dedi: 
- Ana, istirahət etmək üçün burada hər bir şey var. – o, 
hər bir şeyi anasına göstərəndən sonra sözünə davam etdi. - 
Əlavə nə isə lazım olsa, otaqdakı telefonla sifariş edərsən 
və yaxud da mənə xəbər verərsən.  
- Sən özün harada olacaqsan? – deyə Xədicə maraqlandı. 
- Bu kottecin böyründəki mehmanxananın ikinci mərtə-
bəsində özümə yer tutmuşam. – deyə o, əli ilə qırmızı 
kərpicdən tikilmiş həmin binanı göstərdi. - Qonşumuz Arif 
müəllim də Ofeliya xanımla və başqa ailə üzvləri ilə 
                                                     
 
  
                                                                            
                                                    56
birlikdə mənim qaldığım mehmanxanadan bir qədər aralıda 
yerləşən 403 saylı kottecdə olacaqlar. 
- Çox gözəl, vaxtımız daha da şən keçəcək. Qənirə öz 
qızları ilə maşının yanındadırlar, onlar əl çantalarını götü-
rüb bura gələcəklər. Bəlkə, onlara kömək edəsən? 
- Mənim orada görünməyim, yaxşı düşməz. Qənirə 
xanım elə başa düşər ki, mən onun qızlarına görə, onlara 
kömək edirəm. Həm də yükləri ağırdısa, onlara qolfmobil 
(mobilavto) kömək edəcək. Buradakı bütün yükləri qolf-
mobil daşıyır.  
- Sən, mənim oğlum olduğun üçün, Qənirə elə fikirləş-
məz. Əli, səninlə vacib söhbətim olacaq. Çalış gözdən itmə. 
- Narahat olma, mən üç gün burada olacağam. Redaksi-
yadan “Relax”, Masallının “İsti-Su” müalicəvi istirahət 
kompleksləri ilə bağlı məqalələr yazmaq üçün sifarişlər 
almışam.  
- Əli, sən mənim üçün bəhanə axtarma. – deyə üzünə 
ciddi ifadə verən elmi xadim hökmlə dilləndi. – Sən mütləq 
şəkildə Qənirənin ay parçası kimi gözəl olan qızı ilə 
görüşüb, onunla tanış olmalısan.  
- Ana, mənə çöhrəsi ay parçası kimi gözəl olan qız yox, 
qəlbi bulaq suyu kimi şəffaf olan bir qız lazımdır.  
Jurnalist anasını bir daha içəridəki aksessuarlarla tanış 
edib, oradan birbaşa qaldığı mehmanxanaya yollandı. 
                                                     
 
  
                                                                            
                                                    57
Əliyusif ailədə elə tərbiyə almışdı ki, bütün qonşular onda 
olan mədəniyyətə və əxlaqa həsəd aparırdılar. Anasının 
yanına hansısa bir rəfiqəsi qızı ilə birlikdə gəlirdisə, adəti 
üzrə o, çalışırdı belə bir vəziyyətdə kənarda qalsın. Bu dəfə 
də belə oldu. O, açarı təhvil verən kimi qaldığı 
mehmanxanaya getdi.  
Əvvəlki saatlara nisbətən müxbir çox yorğun idi. 
Havanın qaralmasına baxmayaraq, turistlər hələ də bayırda 
gəzişib, buradakı mənzərənin gözəlliyindən həzz alırdılar. 
Hər şeyə diqqətlə yanaşan və buradakı hər bir incəliyi öz 
beyninə həkk edən Əliyusif bir qədər dincəlib, diskotekaya 
getməyi planlaşdırırdı. Necə olsa da, əsl istirahət hələ 
bundan sonra başlayırdı. 
Hələlik vaxtın asudəliyindən istifadə edən müxbir nout-
buku götürüb, öz işləri ilə bağlı əməliyyatlar aparmağa 
başladı. O, eyni zamanda həm mədəniyyət, həm ədəbiyyat, 
həm də incəsənət ilə materiallar toplayırdı. Lakin son gün-
lərdə müğənnilərlə bağlı toplanan materialların çoxluğu, 
onu, özünə lazım olan məlumatlara və yaxud da vizual 
görüntülərə, nəzər yetirməyə vadar edirdi.  
On beş dəqiqə keçməmiş otağa iki nəfər daxil oldu; 
onlardan biri 52-55 yaşlı ortaboy, həzin hərəkətli, bir qədər 
dolu olan, uzunsifət, düz burun, sadə baxışlı, söhbətcil, saçı 
ağarmış, lakin yaşına görə bir qədər gümrah görünən kişi, o 
                                                     
 
  
                                                                            
                                                    58
birisi isə ondan təxminən iki dəfə cavan olan, 19-20 yaşın-
da hündürboylu, arıq bədənli, çevik hərəkətli, qarayanız, 
uzun sifətli, qalın qısa kəsilmiş saçlı oğlan idi. Onlar salam-
laşan kimi özlərini təqdim edib, masa arxasında əyləşdilər. 
Hündürboy oğlan masanın üstündə olan elektroçayniki işə 
saldı. Tanışlıq nəticəsində məlum oldu ki, Əliyusifin otaq 
yoldaşı Qəşəm neftayırma zavodlarının birində əməliyyatçı 
işləyir. Qəşəmin yanındakı oğlanın adı Ürfan idi və o, altı 
aydan yuxarı idi ki, əsgərlik xidmətini başa vurmuş və 
Bakıda fəaliyyət göstərən avtoservislərin birində elektrik 
kimi çalışırdı. Qısa sorğu-sualdan sonra Əliyusif, Qəşəmin 
uzun müddət Sibirdə yerləşən Baykal Amur Magistralının 
(BAM) tikintisində iştirak etdiyinin və Sibirin tayqalarında 
ağac hazırlanması kombinatlarında briqadir işlədiyinin, 
Ürfanın isə avtoçilingər kimi çalışmasını öyrəndi.  
Xasiyyətcə ürəyiaçıq olan Qəşəm söhbətcil olduğun-dan, 
onların söhbəti xoş məcrada başladı. 
- Azərbaycanın tarixi bölgələrini gəzərək, turizm 
obyektlərini yoxlamaq və buna dair analitik sənəd toplamaq 
çox maraqlıdır. – deyə Qəşəm ehtiramla dilləndi. – Çox 
güman ki, belə bir müşahidə ilə sən, Azərbaycanın bütün 
regionlarını qarış-qarış gəzmisən.  
- Bir çox dostlarım məni səyyah adlandırırlar. – deyə 
Əliyusif təbəssümlə dilləndi. – Hamısında olmasam da, 
                                                     
 
  
                                                                            
                                                    59
mənim bir çox rayonlarla tanışlığım var. İşimlə əlaqədar 
olaraq, mən yay mövsümündə, bir ayın ərzində dörd-beş 
rayonda oluram və hamısı ilə bağlı mən, xatirə kitabçamda 
müvafiq qeydlər aparmışam.  
- Ən gözəl təəssüratlar isə “Relax”la bağlı olacaq, 
elədirmi? – deyə Qəşəm müxbirin fikirini öyrənmək üçün 
maraqlandı. 
- Demək olar ki, bəli. – deyə müxbir tərəddüd etmədən 
dilləndi. - Mən hələ kompleksi əhatə edən meşə ərazisini və 
ətrafda axan çayları nəzərdən keçirməmişəm.  
- Əsl ekzotika elə meşənin içərisindədir. – deyə Ürfan 
həvəslə dilləndi. - Oranın insan ayağı dəyməyən elə yerləri 
var ki, adam lap heyran qalır. Dünəndən biz vaxtımızı 
meşənin içərisində keçirmişik, sanki həmin yerlərə insan 
ayağı dəyməyibdir. Kompleksin öz daxilində pələmə 
deyilən yer var, oranın havası o qədər təmiz və sərindir ki, 
xəstə adam bir neçə saat orada qalsa, o, sağlam vəziyyətdə 
həmin yerdən uzaqlaşacaq.  
- Mütləq buranın hər bir yerini, xüsusən də, çay kənarı 
ərazilərini qarış-qarış gəzəcəm.  
- İstəyirsiz, elə indi gedək pələməyə? – deyə Ürfan 
istiqanlığını nümayiş etdirərək səmimiyyətlə dilləndi. - 
Orada gözəl təravətli çay verirlər.  
                                                     
 
  
                                                                            
                                                    60
- Təklifə görə çox sağ ol, mən burada tək deyiləm. Anam 
və qonşularım buradadırlar. Ola bilər, ərazini gəzdirmək 
üçün mənim onlara köməkliyim dəysin. 
- Elə biz də burada tək deyilik. – Qəşəm çaynikin qayna-
dığını görüb, bir dəfə istifadə olunan çayları stəkanlara atıb, 
cəld hərəkətilə iki-üç dəqiqə ərzində hamıya çay hazır etdi. 
– Biz buraya, işlədiyimiz müəssisədən böyük bir kollektivlə 
gəlmişik. 
- Adəti üzrə mən hər bir yerdə tək olmağı xoşlayıram. – 
Əliyusif ehtiramla dilləndi. - Bir müxbir kimi mənim özü-
mə məxsus gəzmək üslubum var. Çünki gəzdiyim məkan 
barəsində mənə dəyərli məlumatlar toplamaq lazımdır. 
- İxtiyar sahibi özünsən. – deyə Qəşəm çaydan içərək, 
təmkinlə dilləndi. – Onsuz da həftənin axırına kimi biz 
buradayıq. Bir gün vaxt təyin edib, meşədə quzu ətindən 
kabab çəkərik.  
- Oradakı istirahətimiz xoş məcrada keçəcək. – deyə 
hamıdan şən görünən Ürfan həvəslə dilləndi. - Musiqi də 
olacaq. Mən çoxlu xalq mahnıları ifaçılarının və bir-iki 
dənə də meyxana ustadlarının disklərini gətirmişəm.  
- Burada günlər elə mənalı və şən keçəcək ki, otaqda 
əyləşib hər hansı bir musiqiyə qulaq asmağa qəti olaraq 
vaxt tapılmayacaq. – deyə müxbirin dodaqlarında istehza 
dolu təbəssüm yarandı. – Adam yalnız tam taqətdən 
                                                     
 
  
                                                                            
                                                    61
düşəndən sonra gəlib çarpayısına uzanır. Belə bir məkanda 
adam gününü gəzmək və əylənməklə keçirməlidir. 
Məhz bundan sonra jurnalist sorğu-sualı dayandırdı. 
Qonaqlar çayı içən kimi bir daha Əliyusifə pələməyə 
getməyi təklif etdi.  
- Mən bir qədər istirahət edəndən sonra, kompleksin 
aşağı hissəsinə gəzintiyə çıxacam. – deyə müxbir minnət-
darlığını bildirərək, masanın üstünü təmizləməyə başladı.  
Onlar heç bir əlavə təklif etmədən jurnalisti otaqda tək 
buraxmalı oldular. 
 
 
 
              VI fəsil. Yorulmaq bilməyən müdir 
 
Gecə yatağından duran Günəş özü, şərqdə yerləşən 
dağların arxasından çıxmasa da, onun gözqamaşdırıcı iti 
şüaları dağların arxasından qalxıb, ağ rəngli topa buludları 
yara-yara səmaya tərəf ucalırdı. Hələlik Talış dağları öz 
əzəmətilə, nəhəng Göy cisminin çıxmasına müqavimət 
göstərirdi. Sanki o, yaşıl və tünd boz rəngli zirvələrilə 
Günəşə meydan oxuyurdu. Lakin bütün bu müqavimətə 
baxmayaraq, hər dəfə Günəş bu dueldən qalib çıxıb, həmin 
əzəmətli dağların başı üzərində dövrə edərək, incimiş halda 
                                                     
 
  
                                                                            
                                                    62
bu ərazilərdən yan ötürdü və əks istiqamətdə Kiçik Qafqaz 
dağlarını arxada qoyaraq, möhtəşəm Qara dəniz və Avropa 
qitəsinin üzərində baş əyirdi. Yuxarıda hökmranlıq edən 
qızıl disk on beş saatdan bir qədər artıq Göydə hərəkət edib, 
öz yerini gümüşü rəngli diskə təhvil verərək, Talış 
dağlarının gözündən yoxa çıxırdı. 
Yay mövsümündə 5-6 saat davam edən qaranlıqdan 
sonra Günəş bir daha Xəzər dənizinin o tayından 
boylanaraq, “Relax”ın heyranedici səthini nura qərq edirdi. 
Sözsüz ki, planetimizə ən yaxın olan ulduzun bu qeyri-adi 
hərəkəti və Yer kürəsilə bu cür şıltaq davranışı təbiətin 
möcüzəsi sayılırdı. Etiraf olunmalıdır ki, Allahın yaratdığı 
təbiət aləmi Yer kürəsinə gözəllikdən başqa heç bir şey 
bəxşiş etməmişdi. 
Əliyusif müvəqqəti olaraq məskunlaşdığı mehmanxana-
nın eyvanında dayanıb, sübh zamanı yaranan bu mənzərə-
nin gözəlliyindən məftun olaraq, məhəbbət duyğularının 
qığılcımlarının hərəkətini hiss etmədi. Burada çalışan 
mühafizə xidmətinin əməkdaşları nəzərə alınmasa, təbiət 
aşiqindən başqa heç kim yuxudan ayılmamışdı. Lakin 
qəribə olsa da, diskoteka tərəfdən yüksək olmayan səs ilə 
mahnı səsi gəlirdi. Ruhinin ifasında olan həmin “Sevdim” 
adlı mahnı sutkanın bu çağında səslənəndə adam lap mey-
                                                     
 
  
                                                                            
                                                    63
xoş olurdu. Müxbir qulaqlarını şəkləyib avazla səslənən 
sözlərə diqqət yetirməyə başladı.  
 
        “Bir gün gecədən açılan,  
        Səhərin gözünə salam ver.  
        Hər gün sevgidən danışan,  
        Ürəyə yenə də aram ver”. 
 
Əlbəttə ki, məhəbbət aşiqi olan Əliyusifi mahnının 
sözləri riqqəttə gətirdi. İş ondadır ki, həmin mahnının 
melodiyası elə notlarda yazılmışdı ki, sanki onun ifaçısı 
burada yox, qat-qat uzaqlarda idi. Yəni, mahnı burada 
səslənir, füsunkar gözəlliyə malik olan Ruhi isə yaşıl libasa 
bürünümüş əzəmətli dağların arasında dayanıb, orada 
oxuyurdu. Günəşin oyanması, sabahın açılması, təbiətin 
şehə qərq olması və ürəyə yatımlı mahnının səslənməsinin 
vəhdəti gözəl harmoniya yaradırdı.  
Müxbir üfüqə və hərdənbir səmaya nəzər yetirərək, 
mehmanxananın qarşısındakı uşaq meydançasına tərəf 
gedib, orada əyləşmək üçün özünə münasib skamya 
seçməyə başladı.  
İki mehmanxananın və sıra ilə düzülmüş kotteclərin 
qarşısı ilə, Lənkaran çayının üstündəki körpüdən başlanan 
yol, istirahət kompleksinin yenicə inşa edilən ikinci 
                                                     
 
  
                                                                            
                                                    64
ərazisinə qədər uzanırdı və həmin yol boyu uşaq 
meydançasında cürbəcür növlü skamyalar vardı – üstü 
çətirli, tərpənməz, yellənən skamyalar. Skamya seçimində 
tərəddüd edən Əliyusif ora-bura ayaq döysə də, bir qərara 
gələ bilmirdi. O, gah şərqdən boylanan Günəşə və onun 
aşağısındakı dağlı meşələrə, gah da qərbdə vadidə kök 
salan Küləfirəngiyə qəribə nəzər salaraq, özü üçün münasib 
yer seçməyə çətinlik çəkirdi.  
Gənc jurnalist sanki özünü burada narahat hiss edirdi. 
Elə bil vadidəki bu açıqlıq və insan əlləri ilə yaradılan bu 
süni meydança onu sıxıntı işərisində saxlayırdı. Məhz buna 
görə də o, özünə daha da münasib yer tapmaq üçün bir 
qədər irəliyə, qarşıdakı uçuruma tərəf yollandı və oradan 
aşağıdan yuxarıya qədər sarmaşıq kimi qalxan pilləkənin 
vasitəsilə Lənkəran çayının sahilinə endi. Elə burada da 
həm təbiətin, həm də insan əməyinin vəhdəti ilə gözəl 
meydançalar yardılmışdı. Sol meydançanın qabağında 
çayın üzərində, şəxsən Hacı İqbalın təşəbbüsü ilə süni göl 
düzəldilmişdi ki, kompleksdə istirahət edən qonaqlar ora-
dakı katamaran və qayıqlarla gəzintiyə çıxsınlar. Sağ tərəf-
də isə açıq səma altında konsert meydançası yaradılırdı. 
Demək olar ki, səhər tezdən gecə saat birə qədər hamının 
mədəni istirahəti üçün şən diskoteka təşkil olunurdu. 
Diskotekadan 50-60 metr sağ tərəfdə dəmir qəfəslərdə ayı, 
                                                     
 
  
                                                                            
                                                    65
ceyran, cüyür və başqa heyvanlar saxlanılırdı ki, bura gələn 
insanlar vəhşi təbiətin sakinləri sayılan bu heyvanları canlı 
şəkildə seyr edə bilsinlər. 
“Relax”ın yaradılması üçün ömrünün gözəl çağlarını 
qurban verən buranın rəhbərinin əsas məqsədi ondan ibarət 
idi ki, bu əraziyə qədəm qoyan insanlar, həm ana təbiətin 
gözəlliyindən, həm də həmin təbiətin bilavasitə sakinləri 
sayılan məzlum heyvanların qeyri-adi davranışından, 
atmosferin səmada yaratdığı təzadlardan və insan əməyi ilə 
əmələ gələn gözəl şəraitdən, mənəvi cəhətcə zövq ala 
bilsinlər.  
Tanrının yer kürəsinə bəxşiş etdiyi təbiət mənzərəsinin 
bir çox incəliklərinə bələd olan Əliyusif istirahət komplek-
sinin bütün ərazisini qarış-qarış gəzəndən sonra belə bir 
qənaətə gəlmişdi ki, buradakı şərait istirahət etmək üçün, 
təsəvvür edildiyindən daha füsunkar və əzəmətli görünür. 
Ən müasir təlim avadanlıqlarla təchiz olunmuş sağlamlıq 
mərkəzinin, yüksək texnologiyalı gimnastik və aerobika 
zalı, boulinq, spa mərkəzi, rus hamamı, sauna və xüsusi 
istirahət otaqları qonaqların hər cür istəyini qarşılamaq 
gücündədir. İstirahət mərkəzindəki rahat kottec tipli evlər, 
2-3 otaqlı lüks aportamentlər (həyətyanı sahəli kottec: kabel 
televiziyası, telefon, isti-soyuq su, yanğından müdafiə 
avadanlığı), həmin şəraitli 2-4-6 nəfərlk nömrələr, Şərq və 
                                                     
 
  
                                                                            
                                                    66
Avropa üslublu Küləfirəngi Restoran – 350 nəfərlik (milli 
və Avropa mətbəxi), pullu əyləncələr sayılan; çayda üzmək 
üçün qayıq-katamaranlar, restoran-bar, diskoteka, uşaq 
meydançası, bilyard, stol üstü tennis, futbol, mini qolf, 
elektro xokkey və kvadrotsikidən hər bir turist istifadə edə 
bilər. Uşaqların əyləncəsi üçün uşaq oyun meydançası 
(pullu uşaq attraksionları – “vertolyot”, “Günəş” və “Gəmi” 
yelləncəkləri) gəaliyyət göstərir. Həmçinin ərazidə naviqa-
siyanı daha maraqlı etmək üçün kvadrotsiklar da qonaqların 
ixtiyarındadır. Mini heyvanxana, müəyyən əraziləri birləş-
dirən körpülər, dərə-təpələrdə qoyulan minüatür skamyalar 
dağlar arasında təzadlar yaradaraq, turistlərin dincəlmək 
təlabatını da ödəməklə yanaşı, onlarda mənəvi rahatlıq 
yaradırdı. Açıq hovuz kənarında böyüklər və uşaqların 
unudulmaz istirahəti üçün gözəl şərait təşkil olunubdur. 
Burada hovuz kənarında günəşdə qaralmaq, balıq tutmaq, 
ovçuluq, Jeep safari, atla gəzinti, dağa qalxmaq təklif olu-
nan əyləncəyə daxildir. Təbii mənzərə ilə insan əməyi 
nəticəsində yaradılan möcüzənin vəhdəti ayrıca kalorit 
təşkil etməklə, yaradıcı insanlar, xüsusən də rəssamlar üşün 
açıq səma altında, işıqlı, gözəl panorama tərtib etmişdi.  
Əliyusif Allahın yaratdığı bu cənnət məkanın gözəlliyinə 
o dərəcədə məftun olmuşdu ki, o, yanında dayanan 
“Leksus” markalı avtomobili və həmin atomobildən düşüb 
                                                     
 
  
                                                                            
                                                    67
ona yaxınlaşan ucaboy, uzunsifət kül rəngli, qalın saçlı, 
yaşı 44-48 olan, ciddi baxışlı kişini hiss etmədi. Həmin kişi 
bu məkana daxil olan qonağın diqqətini yayındırmaq 
istəməsə də, lakin Əliyusifin qeyri-adi hərəkətlərini özünün 
mənalı baxışları ilə süzməyə başladı. Qonaq isə əksinə, 
seyrini davam etdirən zaman ona tərəf tuşlanan mənalı 
baxışların seyrini hiss etdi və özündən asılı olmayaraq, cəld 
həmin adama tərəf döndü.  
- Salam müəllim, - deyə Əliyusif öz mədəniyyətini 
nümayiş etdirərək, nəvazişlə dilləndi və ara vermədən 
dərhal soruşdu. – Sizə nəsə lazımdır? 
- Xeyr! - deyə həmin adam cavab verdi. – Sadəcə olaraq, 
sizin mənalı baxışlarınız və dünəndən bəri buradakı 
mənzərəni seyr etməyiniz, mənim diqqətimi, özünüzə cəlb 
edibdir. Mənə elə gəlir, siz ya rəssamsınız, ya da ki, şair? 
- Mən nə incəsənət, nə də ki, ədəbiyyat sahəsinin 
nümayəndəsiyəm, amma bu sahələrə dərindən maraq 
göstərirəm. – deyə müxbir üzrxahlıqla dilləndi və 
qarşısındakı şəxsin bu cür diqqətli olmasına heyranlığını 
gizlətməyərək, özünü təqdim etmək üçün əlini uzadıb dedi: 
- Uzun müddət qəzetlərdə müxbir kimi fəaliyyət göstərən, 
təbiətin vurğunu olan Əliyusif Cümşüdov.  
Məmnunluğunu gizlətməyən həmin adam qonağın əlini 
ehtirasla sıxaraq dedi: 
                                                     
 
  
                                                                            
                                                    68
- Qədəm qoyduğunuz, “Relax” istirahət kompleksinin 
sahibi Hacı İqbal Məmmədov. 
Bu təqdimatdan sonra Əliyusifin sifətindəki mimika 
dəyişildi. Hacı İqbal Məmmədov həm Lerikdə, həm də 
Azərbaycanın bir çox rayonlarında kifayət qədər tanınmış 
bir iş adamı idi. Müxbir təbəssüm hissini gizlətmədən 
pafosla dedi:  
- Nəhayət ki, mən, dağlar qoynunda əsl möcüzə yaradan 
qurucu şəxslə əyani surətdə tanış oldum. Sizin adınızı 
eşitmişdim, amma özünüzü görməmişdim. Lerikin bu 
hissəsində etdiyiniz qəhrəmanlıqlardan haliyəm.  
- Bu işdə mənə yardımçı olanlar var. – deyə Haci İqbal 
təvazökarlıqla dilləndi. – Yaxşı dəstək olmasa idi, bu qədər 
işi həyata keçirmək mümkün deyildi.  
- Gəlin etiraf edək ki, siz Azərbaycanın belə bir füsunkar 
gözəlliyə malik olan bu ərazidə, belə bir məstedici istirahət 
ocağı yaratmağa nail olmusunuzsa, bunu yalnız qəhrəman-
lıq adlandırmaq olar. Getdiyiniz müqəddəs torpaq, sizə 
halal olsun! 
- Çox tərifləməyin, - deyə “Relax”ın sahibi təvazö-
karlığından əl çəkmədi. – təriflənəsi işlər, hələ qabağdadır. 
Çünki istirahət kompleksindəki işlər hələ də davam edir. 
Layihə üzrə aparılan işlər, hələlik başa çatdırılmasa da, 
əlavə olaraq yeni layihələr tərtib olunur. İstəyirəm ki, bu 
                                                     
 
  
                                                                            
                                                    69
kompleks nəinki yerli, hətta xarici ölkələrdən gələn 
turistləri də özünə cəlb etsin. 
- Belə bir gedişatla siz istədiyinizə nail olacaqsınız. – 
Əliyusif qürurla dilləndi. – İş ondadır ki, turistləri bu möh-
təşəm istirahət ocağına cəlb etmək üçün, mütləq reklamdan 
istifadə etməlisiniz.  
- Bu istiqamətdə iş aparılır. Bu il “Turizm ili” elan 
olunması ilə əlaqədar Lerik rayonunda da əsaslı işlər 
görülməkdədir. Bölgəyə turist axınının cəlb edilməsi ilə 
əlaqədar, burada mühüm işlər görülür və Azərbaycanda 
analoqu olmayan “Aquapark” kompleksi istifadədədir. 
- Sizə bildirmək istəyirəm ki, hal-hazırda “Relax”ın adı 
bütün ölkəmizin hüdudlarında hallanır. İstirahət və Əyləncə 
mərkəzinə gələn turistlər paralel olaraq, rayonun rəngarəng 
təbiəti ilə bağlı xeyli müzakirələr aparırlar. Mənə elə gəlir, 
bu istiqamətdə siz mühüm işlər görürsünüz. 
- Məlumdur ki, Lerik rayonu Azərbaycanın ən dilbər 
guşələrindən biri sayılan Talış dağlarının zirvəsində 
yerləşir. Allah bu bölgənin təbiətindən öz nadir nemətlərini, 
saf suyunu, bənzərsiz zümrüd meşələrini əsirgəməmişdi. 
Bu torpaqlar daim əcnəbi qonaqların diqqətində olmuş və 
buraları ilk dəfə seyr etmiş insanlar, cəsarətlə bu təbiəti 
dünyanın müxtəlif ən gözəl və səfalı yerləri ilə müqayisə 
etmişlər.  
                                                     
 
  
                                                                            
                                                    70
Mən, bu rayondan seçilmiş bir millət vəkili kimi rayonu-
muzun inkişafı, gözəlləşməsi, yeni iş yerlərinin açılması və 
ölkəmizin ən qabaqcıl rayonlardan biri olması üçün daim 
dəstək vermiş, bu bölgədə yaşayan vətəndaşların qayğısına 
qalmış, heç vaxt əlimdən gələni camaatdan əsirgəməyəcə-
yəm.  
Qeyd etmək istəyirəm ki, ”Relax” nəinki Lerikdə, 
ümumiyyətlə Cənub bölgəsində yerləşən bütün istirahət 
mərkəzlərinin gözü sayılır.  
- Hacı, ehtiras və kəramət təbiətindən fərqli hikmət nə 
edərsə, hər şey gözəl və kamil olar, hər kəs istədiyi zövqü 
ondan alar, adil adam ədalətdən, aqil adam elmdən, filosof 
hikmətdən, siz də öz işinizdən. Siz nəzərdə tutulandan da 
artıq iş görmüş və cənnət içərisində möcüzə yaratmağa nail 
oldunuz. Bu kompleksi yaratmaqla, siz öz adınızı tarixə 
yazdınız və Azərbaycanın cənub bölgəsini əcnəbi turistlərin 
hədəfinə çevirdiniz.  
Onların arasında yaranan səmimi dialoq çox davam 
etmədi. Çünki Hacı İqbal kompleksdə gedən təmir işlərini 
yoxlamaq üçün, həmin yerləri nəzərdən keçirməliydi. 
Əliyusif isə boş vaxtının asudəliyindən istifadə edərək 
Küləfirəngi istiqamətinə yollandı. 
 
 
                                                     
 
  
                                                                            
                                                    71
         VII fəsil. Böyük küləfirənginin yerləşdiyi  
                             ekzotik yer 
 
Nahar yeməyinə bir qədər vaxt qaldığından Əliyusif 
dərhal meşəyə gəzintiyə çıxdı. Lakin istirahət kompleksini 
dövrə vurmağa çalışan müxbir vaxtın azlığını nəzərə alıb, 
tələsik halda Arifi qarşılamaq üçün şlaqbaumun yanına 
qayıtdı. On-on beş metr getməmiş, onun yanında qara 
“Mersedes” maşını dayandı. Maşının sükan arxasından 
ortaboylu, bir qədər dolu bədənli, iriqamətli, yumrusifət, 
yaşı 55-60 olan nurani bənizli bir kişi düşdü. Əynində olan 
şax ütülənmiş boz rəngli kostyum arxadan bir qədər 
qırışmışdı. Geyiminin təmiz olması, üzünün qırxılması, kül 
rəngli saçının səliqə ilə daranması onun mədəni, eleqantlı 
və səliqəli olmasından xəbər verirdi. Həmin kişi Əliyusifin 
bağ qonşusu Arif adlı neft mütəxəssisi idi. 
Müxbirin təsəvvür etdiyi kimi Arif, həyat yoldaşı 
Ofeliya, qızı Elnarə Murad balası ilə, oğlu Nurlan, Nurlanın 
həyat yoldaşı Günay və qızı Aydan maşından düşdülər. 
Əliyusif salamlaşan kimi onları 403 saylı kottecə apardı. O, 
qonaqları şlaqbaumun ağzında qarşılayan zaman, 
yaxınlıqda yerləşən pivə barın yanında qonşusu müğənni 
Zemfiranı, müğənninin oynaşı Natiqi və Natiqin sürücüsü 
Akifi pivə içən yerdə gördü və təəccübdən yerindəcə donub 
                                                     
 
  
                                                                            
                                                    72
qaldı. Müxbiri təəccübləndirən o hal idi ki, Zemfiranın 
havadarı Məzahir kişi həddindən artıq hegemon və qısqanc 
adam sayılırdı və necə olub ki, kişinin zəhmindən 
çəkinməyən həmin müğənni oynaşı ilə birlikdə buraya 
istirahətə gəlib?  
O, qonaqları kottecdəki appartoment ilə tanış edən 
zaman xüsusilə bildirdi ki, Aydanın bəxtindən kompleksdə 
fəaliyyət göstərən uşaq meydançası kottecdən çox da 
uzaqda yerləşmir. Ondan sonra Əliyusif onlardan ayrılıb, 
yenə də gəzintiyə çıxdı.  
Nahar yeməyinin vaxtı olduğundan, burada yerləşdirilən 
iyirmiyə yaxın böyük masanın üstündə süfrə açılmışdı. 
Amma vaxt tez olduğundan, orada ofisiantlardan başqa heç 
kim yox idi. Həmin masalar sifarişli olduğundan, Əliyusif 
onlara bitişik olan masanın arxasında əyləşdi. Küləfirən-
gidən kompleksin mərkəzi meydançası göz qabağındaydı. 
Lap başda təmir işləri gedirdi və qəribə olsa da, kompleksin 
müdiri orada fəhlələrlə yanaşı fiziki işlə məşğul idi.  
Küləfirənginin əsas girişi günçıxan tərəfdə idi, məhz 
buna görə də Əliyusif sağ tərəfdə yerləşdirilən masaların 
axırında, mətbəxə yaxın bir yerdə, özünə oturacaq yeri 
tutmuşdu. Sıra ilə düzülən masaların hamısı böyük 
küləfirənginin sağ qurtaracağında yerləşirdi və yaxınlıqdakı 
ağaclar xeyli aşağıda bitsə də, onların hündür və çoxşaxəli 
                                                     
 
  
                                                                            
                                                    73
budaqlarındakı yarpaqlar, süfrə arxasındakı qonaqların 
hamısı üçün kölgə yaradırdı.  
Əliyusif sol qolunu taxta məhəccərin üstünə qoyub, aşa-
ğı enən çökəkliyin lap dibində, qərbdən şərqə doğru axan 
dayaz çayın siluetinə tamaşa edirdi. Çinar, vələs, fısdıq 
ağaclarında məskən salmış rəngarəng quşların səsi və çayın 
şırıltısı heyranedici sintez yaradırdı. Ağacların həm üstün-
dəki, həm də aşağısındakı əlvan bitkilər, fikrə getmiş 
qonağın gözünü qamaşdırırdı. O, buradakı gözəlliyə o dərə-
cədə valeh olmuşdu ki, hətta yanında hərlənən ofisiantın, nə 
vaxt süfrəni bəzədiyindən xəbərsiz oldu. Süfrənin menyusu 
çox zəngin təşkil olunmuşdu; yağ, bal, pendir, şor, düyü 
sıyığı, süd, yumurta, qənd, şəkər tozu, çay və təndir çörək. 
İnsan orqanizmi istəsə hamısını və yaxud da iştaaha görə 
lazım olan qidanı qəbul edə bilər, hətta doymasa belə, əlavə 
də həmin nemətlərdən gətizdirə bilərdi. Ümumiyyətlə, ləziz 
yeməklərin sayı burada saysız-hesabsız idi. İstirahət müd-
dəti ərzində bölgə mətbəxinin bütün nümunələri qonaqlara 
təqdim olunurdu. Yeməklərin siyahısında cürbəcür ləvəngi-
lər böyük üstünlük təşkil edirdi. Küləfirəngidən başqa 
əyləncə mərkəzinin restoranlarında yerli aşbazlar cənub 
mətbəxiylə yanaşı, digər milli yeməklər, o cümlədən də, 
Avropa mətbəxi nümunələrini turistlərin istifadəsinə verir-
dilər. Maraqlı cəhət o idi ki, yeməklərin süfrəyə verilməsi 
                                                     
 
  
                                                                            
                                                    74
və təqdimatı peşəkar səviyyədə təşkil olunmuşdu. Persona-
lın hərəkətləri bir mərkəzdən idarə edilirdi. Bütün bunların 
hamısı alınan istirahət biletinin tərkibinə daxil olmuşdu.  
Adəti üzrə böyük küləfirənginin bu hissəsində, kollektiv 
şəkildə istirahət kompleksinə gəlmiş turistlər əyləşib çörək 
yeyirdilər. Turistlərin kimliyindən, mənsubiyyətindən asılı 
olmayaraq, yemək vaxtı turistləri kompleksin mühafizəçi-
ləri qoruyaraq, onlar üçün rahatlıq yaradırdılar. Maraqlısı 
isə o idi ki, Əliyusif hörmət əlaməti olaraq, ona qulluq edən 
ofisianta 5 manat uzadanda, həmin oğlan qəti şəkildə pulu 
götürməyəcəyini bildirdi. Ofisiantın dediyindən belə aydın 
oldu ki, istirahət kompleksinin rəhbəri bütün əməkdaşlara 
xəbərdarlıq edib ki, kim istirahətə gələn adamlardan şirinlik 
pulu alsa, həmin adam dərhal öz işindən uzaqlaşdırılacaq. 
Bir sözlə, Azərbaycanın bir çox dilbər guşələrində 
yaradılan istirahət mərkəzlərində olmuş Əliyusif üçün, 
burada turistlərə yaradılan servis və kompleksin əməkdaş-
ları arasında tətbiq olunan xüsusi nizam-intizam, həmin 
turist ocaqlarının heç birisində yox idi.  
“Relax” Turizm İstirahət və Əyləncə Mərkəzində eyni 
vaxtda 400 nəfərdən çox adam istirahət edə bilərdi. Şübhə-
siz ki, ən müasir standarlara cavab verən, nəinki ölkədə, 
hətta bütün Cənubi Qafqaz ölkələri arasında layiqli rəqabət 
                                                     
 
  
                                                                            
                                                    75
apara biləcək nəhəng bir kompleks idi və buradakı yüksək 
səviyyəli xidmət qonaq gələnlərin heyrətinə səbəb olurdu.  
Bir müəssisədən gələn turistlər kompakt şəkilində 
masalar arxasında öz yerlərini tutub, nahar yeməyinə başla-
dılar. Əliyusif kərə yağını bala qatıb yemək üçün hazırlıq 
görürdü ki, birdən onun gözü, qarşıda əyləşmiş Nurlan, 
Günay, Aydan, Arif, Ofeliya, onların yanında olan əyani 
surətdə tanımadığı 55-60 yaşlı qarabuğdayı, ziyalı görkəmli 
kişiyə sataşdı. Arif tərəddüd etmədən müxbiri öz masasına 
dəvət etdi. Əliyusif qarabuğdayı kişidən başqa onların 
hamısını əyani şəkildə tanıdığından o, tərbiyə görmüş bir 
insan kimi qonşusunun sözünü yerə salmadı. Arif cavan 
oğlanı yanındakı kişi ilə əyani surətdə tanış edən kimi dedi: 
- Əli, tanış ol, ölkə səhiyyəsinin görkəmli təbiblərindən 
biri olan Fikrət müəllim. Fikrət müəllim tibb sahəsinin 
professorudur. Mən sənin haqqında ona bəzi məlumatlar 
vermişəm. 
- Bu tanışlığa görə sizə öz minnətdarlığımı bildirirəm. – 
deyə Əliyusif utancaq halda dilləndi. – Mən Fikrət 
müəllimi bir neçə dəfə sizə gələndə görmüşəm. 
Məlum olur ki, professor səhər açılan kimi bura gəlmiş 
və axşama qədər qohumu ilə birlikdə vaxtını keçirmək üçün 
istirahət kompleksində qalacaqdı. Müxbir onunla üzbəüz 
əyləşən kimi Arif çörək yeyə-yeyə dedi: 
                                                     
 
  
                                                                            
                                                    76
- Əli, fikir verirsən də burada necə qayda-qanunlar hökm 
sürür? Buranın həm havası, şəraiti, yemək menyusu, həm 
də xidmətçi personalı çox ürəkaçandır. Yəni, ailə qədiri 
bilən, ailəsinə görə narahat olmayan, dost-tanış yanında 
biabır olmaq istəməyən hər bir kəs tərəddüd etmədən 
ailəsini, dost-tanışını götürüb bura gələ bilər. Mən, 
xanımım Ofeliya ilə bura gəlməkdə qəti peşman deyiləm.  
- Təəssüflər olsun ki, bizim istirahət müddətimiz 5 
gündür. – deyə Ofeliya dərindən ah çəkərək, məyus halda 
dilləndi və həmin an diskoteka tərəfdən gələn musiqiyə 
qulaq asa-asa həmin tərzdə sözünə əlavə etdi. - Hazırda 
İlqar Muradovun oxuduğu “Bu şəhərdə” mahnısı şəhəri, 
şəhərdəki evimi yadıma salır. Görəsən, bu təsadüfdür, 
yoxsa zərurət? Belə bir yerdə şəhər ilə bağlı bir mahnıya 
qulaq asasan.  
- Açığını desəm, mən heç təsəvvürümə gətirə bilməzdim 
ki, - deyə heyrət içərisində olan Arif bəh-bəhlə dilləndi. - 
bura bu dərəcədə ecazkar gözəlliyə malik olan bir məkan-
dır. Əli, sən deyəndə ki, “Relax” Nabranda yerləşən hər bir 
istirahət mərkəzindən daha gözəl və daha da möhtəşəmdir, 
düzü mən buna şübhə ilə yanaşdım. Həqiqətən də bura 
tərifə layiq olan bir yerdir.  
- Hər bir bölgənin özünəməxsus gözəlliyi var. – deyə 
peşəkar həkim dərindən nəfəs alaraq aludəliklə dilləndi. – 
                                                     
 
  
                                                                            
                                                    77
Azərbaycanın görkəmli akademiki, əməkdar elm xadimi 
Həsən Əliyev Leriki yaz vaxtı ətriyyat mağazalarına bən-
zətmişdi. O, demişdir: “Talış dağlarının füsunkar guşələrin-
dəki mineral bulaqları xalqımızı sağlamlıq ocaqlarına 
çevirmək lazımdır... Talış meşələrinin relikt flora və 
faunasını saxlamaq üçün həmin meşə başdan-başa Karpat 
meşələri kimi milli park və ya təbiət parkına çevrilməlidir. 
Oradakı mineral və digər içməli suların çoxluğu bu məqsəd 
üçün gözəl mənbədir”. 
Akademik Mirəli Qaşqay isə vurğulayıb ki, “Talış dağla-
rının zəngin təzadlı təbiəti möcüzələr diyarını xatırladır. Bu 
dağların sirri hələ tam açıqlanmayıb. Gələcək alimlər üçün 
bura böyük təcrübə məktəbi ola bilər. Bu qiymətli 
sərvətlərə, bənzərsiz gözəlliklərə laqeyd qalmaq günahdır”.  
- Unutmaq lazım deyil ki, hələ SSRİ dövründə ən çox 
uzunömürlülər məhz burada yaşamışdılar. – deyə Ofeliya 
xatırlatma etdi.  
- Uzunömürlülər barəsində akademik Mirəli Qaşqayın 
xüsusi açıqlamsı var. “Leriklilər sağlam təbiətdə yaşayırlar. 
Havası loğman, suları məlhəm, bitkiləri can dərmanıdır. 
Torpağı səxavətlidir – min-bir nemət yetirir. Balı, qaymağı, 
bütün təbii qidaları, təbii gözəllikləri, sağlamlığın rəhnidir. 
Burada təbiət, Günəş şüaları ilə, suyu, havası, növbənöv 
bitkiləriylə, zümrüd meşələriylə insanlardan xəbərsiz onları 
                                                     
 
  
                                                                            
                                                    78
müalicə edir... Əlbəttə, dağ havası udan, dağa bənzər. 
Sağlam təbiət sağlam həyat deməkdir”. 
- Akademikin sözlərinə şübhə etməmək olar. – deyə 
ziyalı qadın təqdiredici tərzdə dilləndi. – Mən buraya 
qədəm qoyandan bəri özümü çox sağlam hiss edirəm. 
Ürəyim saat kimi işləyir, nəfəsimi rahat alır, başağrısı yox 
olub gedibdir. 
- Mən, Gədəbəydə istirahətdə olanda elə zənn edirdim 
ki, təbiətinə görə oradan gözəl və məftunedici məkan 
yoxdur. – deyə Nurlan arada yaranan sükutdan istifadə 
edərək hərarətlə dilləndi. - Amma bura, mənim Gədəbəyin 
təbiəti ilə bağlı olan təsəvvürlərimi tamamilə dəyişdi.  
- Maraqlı odur ki, burada Tibbi təhlükəsizliyə xüsusi 
diqqət ayrılıbdır. – deyə başını razı halda yellədən həkim 
heyrətlə dilləndi. – Kompleksin öz ərazisində aptek və tibbi 
personal daxil olmaqla tibb məntəqəsi də fəaliyyət göstərir. 
Belə bir servis ilə hər yerdə rastlaşmaq mümkün deyil.  
Əliyusif bir müxbir kimi ünsiyyətdə olduğu hər adamı 
dialoq zamanı daxildən oxumağa çalışırdı. Aida ilə 
yanyanaşı əyləşən Ofeliya əlində çay stəkanı tutaraq, üzünü 
meşəyə tərəf çevirib ağır xəyala dalmışdı. Hiss olunurdu ki, 
o, uzaqdan-uzağa nəyə isə qulaq asır. Məhz bundan sonra 
müəyyən olundu ki, ziyalı qadın Nazpəri Dostəliyevanın 
“Nə olar Allahım” mahnısına qulaq asır. Onun üzünü 
                                                     
 
  
                                                                            
                                                    79
meşəyə tərəf tutub xəyallara dalması, elə Arifin də diqqətini 
özünə cəlb etdi.  
- Ofeliya, niyə çörək yemirsən?  
- Sadəcə olaraq, mahnıya qulaq asıram. – deyə Ofeliya 
diksinərək, təşəxxüslə dilləndi.  
- Sən nə vaxtdan Nazpəri Dostəliyevanın musiqisinə 
qulaq asmağa başlamısan? – deyə Arif müəmmalı tərzdə 
dilləndi. – Mən biləni sən, daim muğamata və xalq mahnı-
larına qulaq asırsan. 
- Biz elə bir yerdəyik ki, lirik mahnılarına qulaq asmaq 
adama mənəvi rahatlıq verir. O ki, qaldı Nazpəri 
Dostəliyevanın mahnı seçimi, o, peşəkar müğənni kimi həm 
xalq mahnıları, həm də muğamat oxuyur. Etiraf edim ki, 
mən evdə olanda da mütəmadi olaraq “Nə olar Allahım” 
mahnısına daim qulaq asıram. Mahnının sözləri o qədər 
mənalıdır ki, mən kövrələrək nostalji duyğular əhatəsində 
oluram.  
- Mən Ofeliya xanımla şərikəm. – deyə Əliyusif 
dərindən nəfəs alaraq heyrətlə dilləndi. – Nazpəri xanım 
ecazkar səsə malik olan bir müğənnidir və o, məlahətli səsi 
ilə bu mahnını ifa edəndə, taleyinin həm şirin, həm də acı 
hökmünü gözləri önünə gətirir. Peşəkar bəstəkar Cabbar 
Musayev və söz ustadı rəhmətlik Nüsrət Kəsəmənli 
tandemi ilə bu mahnı hasil olanda, sanki Nazpəri xanım 
                                                     
 
  
                                                                            
                                                    80
onların yanında olmuşdu, çünki inanmıram ki, ondan başqa 
həmin mahnının ifası bu dərəcədə keyfiyyətli alınsın. Onun 
hər bir mahnısına burada qulaq asanda, adam özünü cənnəti 
məkanda hiss edir. Nazpəri xanımın mahnısı ilə buranın 
təbiəti gözəl sintez yaradır və ondan sonra anlamaq olar ki, 
o, nə dərəcədə qəlblərə yaxın olan mahnılar oxuyur.  
- Mənim fikrimcə, - deyə yüksək əhval-ruhiyyədə olan 
Arif həvəslə dilləndi: - nahar yeməyi zamanı, bütün ətrafda 
Hacıbaba Hüseynovun, Əlibaba Məmmədovun, İslam Rza-
yevin, Alim Qasımovun, Səxavət Məmmədovun, Mənsum 
İbrahimovun və başqa ustadlarının muğamatları səslən-
dirilsə, həmin bənzərsiz ifalar adamın ürəyinə yağ kimi 
yayılar. Onda adam başa düşər ki, əsl muğam təbiət 
qoynunda nə dərəcədə effektiv səslənir və həmin musiqi 
başqa musiqi janrların içərisində nə dərəcədə möhtəşəm və 
füsunkardır. 
- Başa düşmürəm, biz buraya istirahət etməyə gəlmişik, 
yoxsa mahnılara qulaq asmağa? – deyə Nurlanın narazı səsi 
gəldi. – Burada olan vaxtımızı elə mənalı keçirməliyik ki, 
bir günümüz on günə bərabər olsun.  
- Guya, bizim burada keçən günlərimiz mənalı deyil? – 
deyə Günay müəmmalı tərzdə dilləndi.  
- Nurlanın ürəyini məndən başqa heç kim oxuya bilməz. 
– deyə Arif liberallığını nümayiş etdirməyə çalışdı. – Hal-
                                                     
 
  
                                                                            
                                                    81
hazırda onun ürəyindən təbiətin qoynunda yeyib-içmək 
keçir. Özü də həmin pişvazı o, bizim üçün təşkil etmək 
istəyir. 
- Əlbəttə! – deyə Nurlan atasının yanında əyləşən bu 
ziyalı kişiyə istehza dolu nəzərlərini yönəldərək hərarətlə 
dilləndi: – Mən təklif edirəm ki, bu gün münasib vaxt təşkil 
edib, buradakı gölə gedib, orada balıq kababı təşkil edək.  
- Mən razı, bəs göldə olan balıqları tutmaq üçün kimə 
müraciət etmək lazımdır.? – deyə Fikrət müəllim soruşdu. 
- Narahat olmağa dəyməz, mən oradakı vəziyyəti öyrən-
mişəm. – Nurlan sakit tərzdə dilləndi. – Tutulan hər balığın 
həm növünə, həm də ölçüsünə görə öz qiyməti var. Mənə 
elə gəlir, vaxtmızın bir neçə saatını orada keçirməyə dəyər.  
- Nə olar, mən razı. – deyə Arif tərəddüd etmədən 
dilləndi. – “Relax”dakı balıq ovu xatirəmizdə silinməz 
izlər qoyacaq.  
Ondan sonra onlar münasib vaxt təyin edib, buradan 
uzaqlaşdılar. Hələlik isə onlar hərəsi bir yana gəzintiyə 
çıxdı. 
 
 
 
 
 
                                                     
 
  
                                                                            
                                                    82
                    VIII fəsil. Qeyri-adi mənzərə 
 
Əliyusif bir saata qədər ərazidə gəzişəndən sonra 
kanyonun üzərində salınan pələməyə tərəf getdi.  
Allah istədiyi şəxsə səadət verir, heç kim deyə bilməz ki, 
xoşbəxtlik onun üzünə güləndə həmin xoşbətlik öz bacarığı 
sayəsində əldə edilibdir. Halal zəhmət nəticəsində əldə 
olunan bəhrə, həqiqi mənada insanı xoşbəxt edə bilər. 
Məhz həmin insan həmin bəhrə ilə öyünərək, hamı 
qarşısında nəyə qadir olduğunu sübuta yetirir.  
“Relax”ın məşhur pələməsi istirahət kompleksinin qərb 
yamacında yerləşirdi. Oranın girəcəyində kənd yerlərində, 
hələ keçən əsrdə, bəlkə də ondan əvvəlki dövrdə də 
məişətdə istifadə olunmuş əşyalar və at arabası qoyulmuş-
du. Buraya gələnlər özlərini keçmişdəki kimi hiss edir və 
elə zənn edirdilər ki, burada zaman dayanıbdır.  
Dərin dərənun üstündə salınmış pələmə döşəməsi üzünə 
həsir, xalça, nalça və mitətkələr sərilmişdi. Buranın çox 
qəribə xüsusiyyəti vardı. “Relax”ın mərkəzi meydanında 
havanın hərarəti 40 dərəcədən çox olanda belə, burada sərin 
hava hökm sürürdü. Sanki pələmənin ətrafında böyük bir 
təbii kondensioner işləyirdi. İş ondadır ki, istirahət 
mərkəzinin cənub sərhədi ilə Talış dağlarından daşan ensiz, 
lakin sürətli soyuq çay keçirdi. Ziqzaq şəklində daşan 
                                                     
 
  
                                                                            
                                                    83
suyun hərarəti o dərəcə soyuq idi ki, kanyonda yaranan 
soyuq hava kütləsi yuxarı qalxaraq, pələmənin ətrafında 
yazda olduğu kimi sərin hava əmələ gəlirdi. Bundan əlavə 
dərədən ucalan hündür, qocaman ağacların enliyarpaq 
budaqları baş əyərək, çətir kimi qızmar günəşin şüalarının 
qarşısını alırdı.  
Əliyusif pələmənin arxa tərəfində yerdə oturub, mitətkə-
yə dirsəklənmişdi və başını aşağı dikərək, oradan dərədə 
axan çaya tamaşa etməyə başladı. Çoxillik ağacların mamır 
basmış gövdələri, qırmızı kitaba düşmüş nadir bitkilər və 
məşhur dəmir ağacı, palıd meşəsi insan ruhuna sakitlik 
gətirirdi. Buranın təbiəti daha əzəmətli və möhtəşəm idi. 
Ağacların və cürbəcür bitkilərin zənginliyi, əlvanlığı estetik 
gözəlliyi özündə ehtiva edərək, ətrafda nağıllar aləmi yarat-
mışdı. Müxbir burada özünü təbiətlə ahəngdə, ünsiyyətdə 
hiss edirdi.  
İstirahət kompleksində olan turistlər orada yaradılan 
bütün şəraitdən səmərəli istifadə etmək üçün vaxtın 
əksəriyyətini bayırda keçirirdilər. Ürəyindən cərrahiyyə 
əməliyyatı keçirən Arif də qohumu Fikrət ilə birlikdə rahat 
istirahət etmək üçün, birbaşa buraya gəlmişdi. Təsadüf 
nəticəsində Əliyusif də gəlib buraya düşmüş və qonşuları 
ilə görüşmək qərarına gəldi.  
                                                     
 
  
                                                                            
                                                    84
Bir qədər sağ tərəfdə, 19-21 yaşında ortaboylu, yumru-
sifət, gözəl çöhrəli bir qız nalçanın üstündə əyləşmiş və o, 
da Əliyusif kimi üzünü çaya tərəf tutub, nəsə haqda 
düşünürdü. O, başqalarından fərqli olaraq, idman paltarında 
yox, mavi rəngli enli şalvarda və atlas parçadan tikilmiş 
göy rəngli köynəkdə idi və bu libas onun xarici görünüşünə 
xüsusi yaraşıq verirdi. Ondan başqa burada 3-4 ailə də out-
rub, istirahət edə-edə xoş söhbət aparırdılar. Onların 
əksəriyyəti bir şirkətdə, bir müəssisədə çalışdığından bir-
birilərini yaxşı tanıyırdılar. Lakin çaya tamaşa edən qız on-
ların heç birisinə qarışmayaraq, sakitcə yerində oturmuşdu.  
Əliyusif həmin qızı bir ortayaşlı yaraşıqlı xanımla 
birlikdə, səhər tezdən böyük küləfirəngidə nahar yeyərkən 
görmüşdü. Küləfirəngidəki məsafə böyük olduğundan o, 
həmin qızın çöhrəsini yaxşı süzə bilməmişdi. Amma indiki 
məqamda məsafə qısa olduğu üçün müxbir, həmin qızın 
füsunkar gözəlliyə malik olan çöhrəsini diqqətlə seyr etdi 
və bu gözəlliyin qarşısında mat-məəttəl qaldı. Əliyusifin 
marağına səbəb olan o idi ki, hədsiz dərəcədə gözəl olan qız 
çox tərbiyəli, mədəni, əxlaqlı bir xanım kimi özünü 
aparırdı. İş ondadır ki, o, ətrafında müəyyən adamların 
olmasına baxmayaraq, nəzərlərini yalnız aşağı dikərək, bu 
dərin dərənin dibi ilə axan çayı seyr edirdi.  
                                                     
 
  
                                                                            
                                                    85
Qız o dərəcədə gözəl idi ki, müxbir Arif ilə söhbət etsə 
də, baxışlarını ondan ayıra bilmirdi. Sanki o, həmin 
naməlum qıza vurulmuşdu.  
Uzaqgörən ziyalı müxbirin kasıb olduğunu anladığından 
o, dərhal çayçıdan növbəti samovar çayı istədi. Əliyusifin 
fikirincə, səhhətində problem olan Ofeliya xanım gəlini 
Günay ilə gəzintiyə çıxmış, Nurlan isə Aydanı şənləndir-
mək üçün uşaq meydançasına getmişdi.   
- Qardaş, deyirlər dünya dəyişibdir. – deyə Fikrət dərin 
xəyallarda olan bir filosof kimi dilləndi. - Əslində bu belə 
deyil. Dünya yox, onun qoynunda məskunlaşan insanlar 
dəyişibdir. Bu dəyişkənlik cinayətə bərabər olan bir şeydir. 
Əvvəl elmi-texniki nailiyyətlər naminə insan dünyanın 
həyat örtüyü olan təbiətə təcavüz edərək, meşələri qırdı, 
çayların içərisində böyük bəndlər qurmaqla onun məcrasını 
dəyişdi, gölləri qurutdu, dağları yardı. İndi isə insanlar 
özləri-özlərini dəyişdirməyə can atırlar.   
- Biz bu dünyada yaşadığımızdan, əlbəttə ki, dünyanın 
bir hissəsiyik. – deyə Arif ədəb-ərkanla dilləndi. – Bizim 
yaşamağımız-yeməyimiz, içməyimiz, geyinməyimiz, evi-
mizin olması – bunların hamısı dünyanın bizə bəxş etdiyi 
və özümüzün təbiətlə münasibətdə istehsal etdiyimiz 
nemətlərdir. Sözün geniş mənasında dünya insanın evidir. 
                                                     
 
  
                                                                            
                                                    86
- Əziz qohum, dünya sözü geniş və dar mənalarda 
işlənir. – deyə professor ətrafdakı kanyon üzərinə sallanmış 
ağaclara diqqət yetirə-yetirə pedaqoqlara xas olan tərzdə 
dilləndi. – Geniş mənada Dünya sözü aləm, materiya 
sözləri ilə eyni mənalı olmaqla insandan, onun istək və 
arzularından asılı olmayan obyektiv gerçəkliyi ifadə edir. 
Dar mənada isə dünya sözü həm təbiətdə, həm cəmiyyətdə, 
həm də insanın həyatında məhdud bir sahəni ifadə edir. 
Bu haqda bizim elmi diskussiyalarımız çox olubdur. 
“Dünya” sözü insanın yaşadığı xarici təbiət dünyasını, yəni 
xarici dünyasını və insanın “Mən” dünyasını, onun əqli, 
mənəvi, psixoloji dünyasını, yəni daxili dünyasını ifadə 
etmək üçündür. İnsanın şüurunda dünyanın xarici və daxili 
dünyaya ayrılması, yəqin ki, onun sosial varlıq kimi 
formalaşması, yəni insan kimi yaşaması başlamışdır. Bu da 
təbiidir, çünki əmək qabiliyyətinə, şüura və dilə malik olan 
insan onun yaşadığı xarici dünyanın nədən ibarət olması, bu 
dünyada insanın özünün yeri, onun dünyaya münasibəti və 
s. suallar haqqında düşünməyə başlayır.  
İlbəil insan öz fəaliyyəti ilə dünyanı dəyişdirməyə çalı-
şır. İnsanın bioloji təbiəti, maddi tələbatı və maddi fəaliyyə-
ti ilə bağlı imkanları maddi imkanlar, sosial tələbatı və 
mənəvi fəaliyyəti ilə bağlı imkanları isə mənəvi imkanlar-
                                                     
 
  
                                                                            
                                                    87
dır. Mənəvi fəaliyyətin əsasında maddi fəaliyyət dayandığı 
kimi, mənəvi imkanların əsasında da maddi imkan dayanır.  
- Fikrət müəllim, insanların əksəriyyəti mənəviyyata 
əhəmiyyət vermədən maddiyyatı hansı formada olsun 
qazanmağa çalışırlar. – deyə müxbir həmsöhbətinə şübhəli 
nəzər saldı. – Məhz bu səbəbdən cəmyyətdə cahilləşmə 
xərçəng kimi kök salmağa başlayır.  
- İnsanların mənəvi imkanları zaman etibarilə maddi 
imkanlardan sonra formalaşır. – deyə professor dilləndi. - 
Mənəvi imkanın formalaşması şüurla bağlıdır. Maddi 
imkanlar obyektiv, mənəvi imkanlar isə subyektivdir. 
- Əlbəttə ki, maddi imkanlar mənəvi imkanlardan ayrıl-
mazdır. – Arif bu məsələyə dair fikir bildirməli oldu. – 
Bunlar nisbi müstəqilliyə malik olsalar da bir-birini şərtlən-
dirir, bir-biriləri üçün zəmin olurlar. Yüksək səmərəli isteh-
sal insanın mənəvi inkişafı üçün zəmin olduğu kimi, onun 
yüksək intellektual səviyyəsi də istehsalın səmərələşdiril-
məsi, yəni maddi istehsal imkanlarının reallaşdırılması 
üçün mühüm şərtdir. 
Söhbətin gözəl məcrada getdiyini görən Əliyusif 
həvəslənərək, başını təqdiredici tərzdə tərpədə-tərpədə xoş 
ətirli pürrəngi çayı armudu stəkanlara süzüb, ziyalıların 
qabağına qoydu. Belə bir təbiətin qoynunda əlvan bitkilərin 
yaydığı məstedici rayihənin təsiri altında çay içmək adama 
                                                     
 
  
                                                                            
                                                    88
böyük ləzzət verirdi. Professor qarşısına qoyulan çaydan bir 
neçə qurtum içəndən sonra əvvəlki qaydada, yəni şux 
vəziyyətdə başladığı söhbəti davam etdirməyə başladı. O, 
dedi:  
- Elmi-texniki biliklər sistemi, ictimai şüurun müxtəlif 
formaları – incəsənət, fəlsəfə, din və s.-nin inkişafı mənəvi 
imkanların reallaşması zənciridir. Bu zəncirlərin hər bir 
halqası reallaşdıqdan sonra yeni imkanlar yaradır, bunlar da 
yeni şəraitdə gerçəkləşir.  
Mən sizin ümumi fikirinizlə razıyam ki, insanlar arasın-
da mənəvi pozğuntuluq baş alıb gedir. Hamı maddiyyat 
ardınca gedəndə düşünülməmiş addımlar atır.  
Cəmiyyətin normal inkişafı onun maddi imkanları ilə 
mənəvi imkanlarının optimal harmoniyası əsasında ola 
bilər. Bunlardan birinin şişirdilməsi və ya unudulması 
insanın həyatını cılızlaşdırır, onu şikəst edir.  
- Belə bir primitiv qaydaları bilməyən hər bir kəs, özünü 
uçuruma yuvarladır. – deyə müxbir üzrxahlıqla dilləndi. - 
İlk növbədə insanlar arasındakı tarazlıq pozulur və ədalət 
iflasa uğrayır. Artıq elə vəziyyət yaranıbdır ki, on milyon-
larla, yüz milyonylarla, insan səfalətdən, kasıbçılıqdan, 
bədbəxtçılikdən, haqsızlıqdan, ədalətsizlikdən xilas olmağa 
çalışır. Sanki şər xeyiri üstələməyə başlayır. İşıqlı günlər 
                                                     
 
  
                                                                            
                                                    89
qaranlıq kimi görünür, isti havalar soyuq kimi təsir 
göstərir.   
- Fikrət müəllim, insanlarda idrak zəiflədiyindən, şər 
xeyirə güc gəlir. – deyə Arif ehtiramla dilləndi. – Nə qədər 
ki, azyaşlılar böyüklərə hörmətlə yanaşmayacaqlar, bu 
proses elə bu cür də davam edəcək. Elmi ədəbiyyata, bədii 
ədəbiyyata meyl göstərənlərin sayı kəskin dərəcədə azalır. 
Milli idealogiya düzgün qurulmayıbdır. Bütün bu əyrintilər 
mavi ekranlarda doğulur. 
- Televizorda kanalların əksəriyyəti, - Əliyusif başını 
təəssüflə yellədərək üzrxahlıqla dilləndi. - sanki xalqın 
nifrətini qazanan müğənnilər tərəfindən özünküləşdirilibdir. 
Sənət göstərə bilməyən müğənnilər özlərini çılpaq vəziy-
yətdə, həmkarları ilə bağlı olan qeybətləri, maşınlarını, 
evlərini, paltarlarını, hətta alt paltarlarını çəkdirib, televi-
ziya kanallarında, nümayiş etdirirlər.  
- Əli, insanın gözü tox olmalıdır. – deyə qarabuğdayı 
ziyalı müdrikcəsinə dilləndi. - Dünyanın beş varlı 
qadınlarından biri olan, orta əsrlərdə yaşamış İspaniyanın 
ən tanınmış zadəgan nəsli olan hersoq Ferdinand Albanın 
sülaləsinin nümayəndəsi hersoginya Kayetana Fits–Ceyms 
Stüart de Alba zəngin varidata malik bir qadındır. 
İspaniyanın bütün tarixi vilayətlərində möhtəşəm saraylara 
və malikanələrə sahib olan həmin qadın, nəsillərdən bəri 
                                                     
 
  
                                                                            
                                                    90
yığılmış rəsm qalereyasından ibarət olan dünyada ən bahalı 
şəxsi şəkil kolleksiyasına və ləl–cavahirat, qızıl, platin, 
qiymətli daş–qaşlara, o cümlədən nadir sayda olan bahalı 
brilliantlara varis sayılır. Qəribəsi isə odur ki, hersoginya 
Kayetana de Alba həmin qiymətli əşyaları üstündə 
gəzdirməyi xoşlamır və insanları sevidirməkdən ötrü 
Madriddə yerləşən, yaşadığı möhtəşəm Liriya sarayındakı 
toplanan şəxsi rəsm qalereyasına pulsuz tamaşa edib zövq 
almaq üçün, hər həftənin bazar günü sarayının qapılarını 
hamının üzünə açır. Bu xeyirxahlıq bütün dünyada yaşayan 
yüksək elitaya mənsub olan zadəganlar tərəfindən fərəhlə 
qarşılanıb. Milyardlara sahib olan həmin hersoginya 
cəmiyyət arasında özünü sadə, səmimi və təvazökar aparır.  
Tanınmış fransız müğənnisi Angun öz sənəti ilə yaxşı 
varidat toplaya bilər, lakin təbiətən xeyirxah olan müğənni 
əldə etdiyi vəsaitin bir çox hissəsini kimsəsiz uşaqlara, 
yoxsul adamlara xərcləyərək, Allah qaşısında vəzifə borcu-
nu yerinə yetirir. Xatırlamaq istəyirəm ki, o, YUNESKO-
nun xoşməramlı səfiridir. Başqa bir nümunə; məşhur ameri-
kan kinoaktrisası Ancelina Coli hər dəfə çəkdiyi əziyyətə 
görə pul əldə edən kimi Afrikada aclıqdan əziyyət çəkən 
insanlara maddi yardım göstərərək, öz əməlindən qürur 
hissi duyur. Yəni, bu siyahını nə qədər istəsən sadalamaq 
olar və deyərdim ki, sağ əlləri bizimkilərin başına. 
                                                     
 
  
                                                                            
                                                    91
- Amma bizim şou aləmində olanlar hər şeylərini reklam 
etməyi xoşlayırlar. – Arif qohumunun sözlərinə təsəlli 
verdi. - İlhamə Quliyeva bununla bağlı yaxşı fikir söyləyib-
dir: “Müğənnilər sənət göstərmək əvəzinə, maşınlarını, 
evlərini, paltarlarını reklam edirlər. Ona görə ki, onlar bu 
şeyləri görmədikləri üçün, yəni, görməmiş adam kimi belə 
edirlər”. Bəzi proqram aparıcıları müğənnilərin evlərini çə-
kən zaman, onların dolablarına girib, az qala oradakı bütün 
istifadə üçün yararlı olan paltarları çəkib efirə versinlər. Bu, 
etika normalarına zidd olan hərəkət sayılır. Birincisi, özünə 
hörmət edən qadın müğənni reklam xatirinə nəinki ehtiyat-
da olan paltarını nümayiş etdirməyə, ümumiyyətlə, başqa 
bir kişinin onun dolabını açmağa imkan verməməlidir, 
ikincisi isə həmin müğənni yadda saxlasın ki, o, ilk 
növbədə Azərbaycan qadınıdır və Azərbaycan qadını şan-
şöhrət naminə heç vaxt ləyaqətini tapdaq altına atmayıbdır.   
- Mən bu məsələ ilə bağlı üç-dörd məqalə yazmışam. 
Gözlənilməz olmasa da, həmin məqalələrlə bağlı mən 
kəskin iradlarla üzləşmişəm. Ümumiyyətlə, mən yazılarım-
da qeyd etdim ki, əgər müğənnilər qeyrət, namus, ar, həya 
anlayışlarına əhəmiyyət vermədən ekrana çıxmağa səy 
göstərirlərsə, onların arzusunu ürəklərində qoymaq lazım-
dır. Təəssüflər olsun ki, gənc müğənnilər korifey sənətkar-
ların yolu ilə getmək istəmirlər.   
                                                     
 
  
                                                                            
                                                    92
- İş ondadır ki, harınlaşmış qaba insanlar, ətrafdakı məz-
lum insanlara, itə nisbətən ögey münasibət bəsləyirlər. – 
deyə həkim narazı halda dilləndi. - Televizordakı görüntü-
lər məni lap hövsələdən çıxardır. Artistlərimiz özlərini, 
özlərinin qarderobunu, evlərini, villalarını, maşınlarını rek-
lam edəndən sonra, indi də başlayırlar itlərini reklam etmə-
yə. Elə bil itin dəyəri, itin varlığı, onlar üçün bütün 
meyarlardan üstündür.  
- Başa düşürəm, siz nədən danışırsınız. – deyə müxbir 
arifcəsinə dilləndi. – Yenə də müəyyən televiziya kanalları-
nın, camaatın hissiyyatına toxunan, verdikləri “eksklüziv” 
kadrlardan gedir. Halbuki itlərin yerinə orada gənc nəslin 
yetişdirilməsində xüsusi kadrlar nümayiş etdirə bilərlər.  
- Hələ də anlaya bilmirəm ki, müharibə vəziyyətində 
olan bir ölkədə, - deyə Fikrət hüznlə dilləndi. - kimsəsiz və 
kasıb ailələrdən olan uşaqların küçələrdə veyillənərək, 
çörək axtardığı bir şəhərdə yaşayan müğənnilərimiz, 
tamtəraqlı villalarında bahalı itlər saxlayaraq, onlar üçün 
ayrıca dayə də tuturlar. Bu azmış kimi onlar bir-birilərilə 
bəhs-bəhəsə girərək, həmin itləri televiziya kanallarına da 
çıxarırlar.  
- Mən sizinlə tamamilə razıyam, - deyə Əliyusif səbir-
sizliklə dilləndi. - tutalım, bir çox təkəbbürlü müğənnilər, 
camaatın hissiyyatı ilə oynayaraq, vicdan əzabı çəkmədən, 
                                                     
 
  
                                                                            
                                                    93
itlərini ekrana çıxarmaq istəyirlər? Bəs, həmin studiyaların 
rəhbərləri, nəyə görə, bütün bu, insan əsəblərini tarıma 
çəkdirən kadrları efirə buraxırlar? Axı, belə görüntülər ilə 
onlar kamil düşüncəli insanların nifrətini qazanırlar. 
Fikrət müəllim, təsəvvür edirsiniz, onlar həmin itlərə nə 
qədər pul xərcləyirlər? Mən bu haqda bir neçə dəfə yazmış 
və tənqidə məruz qalan insanların düşməninə çevirilmişəm. 
- Uzağa niyə gedirsən, - deyə Arif dərindən nəfəs alaraq, 
üzrxahlıqla söhbətə qarışdı. - elə təkəbbürlü müğənnilərdən 
biri bizim qonşuluqda yaşayır. Onun kimi yekəxana, lovğa 
adam kasıba pul xərcləyər? Bu nəsə, inandırıcı görünmür. 
Bu vaxt onların qarşısına dəm çayniki və iki cür 
mürəbbə qoyuldu. Əliyusif tərəddüd etmədən stəkanları 
çayla doldurub, ürəkyanğısı ilə dedi: 
- Bakının hər bir rayonunda fəaliyyət göstərən uşaq 
evlərinin, internatların çoxluğu bütün millət üçün böyük bir 
problem sayılır. Heydər Əliyev Fondu və bir neçə xeyriyyə-
çi insanlar olmasa, onda həmin o məzlum insanları taleyin 
ümidinə buraxmaq olar. Dediyim odur ki, həmin o vergidən 
yayınan müğənnilər it əvəzinə, hərəsi bir kimsəsiz uşaq 
götürüb saxlasa, onda bu savab iş Allaha da xoş gedər.  
- Əli, bizdə bir neçə müğənni var ki, onlar səxavətləri ilə 
camaat arasında tanınırlar. – deyə Arif diqqətini həmsöhbə-
tinin üzərində cəmləşdirərək fəhmsizliklə dilləndi. – Qonşu, 
                                                     
 
  
                                                                            
                                                    94
sən bilirsən də söhbət hansı müğənnilərdən gedir? Bəzən 
elə olur ki, onlar kasıb ailədən çıxan cavanlara pulsuz toy 
da edirlər. 
- Arif müəllim, siz məndən də yaxşı bilirsiniz ki, yenicə 
səhnəyə can atan müğənnilərdən bir çoxu qısa müddət 
ərzində maddi cəhətdən zənginləşirlər. Sözsüz ki, həmin 
müğənnilərə sual versən, topladığın varidat haradandır, 
deyəcək ki, bütün bunların hamısı hədiyyədir.   
- Bu ki, absurddur. – deyə Arifin üzündə acı təbəssüm 
sezildi. - İnanırsan uzun müddət səhnədə olan, bənzərsiz 
istedadına görə bir çox ölkələrin dövlət başçıları tərəfindən 
tamtəraqla qarşılanan, konsertləri anşlaqla keçən, dünya 
şöhrətli müğənni xalq artistimiz Zeynəb Xanlarovaya belə 
bahalı hədiyyələr verilməyibdir.   
- Yeri gələndə onlar özlərini, - deyə Fikrət həkim 
dərindən ah çəkərək təşəxxüslə dilləndi. - kölgə altında 
gizlətdikləri xarakterlərini elə reklam edirlər ki, sanki şan-
şöhrətləri Zeynəb Xanlarovanın şan-şöhrətindən qat-qat 
üstündür. Adicə bir hadisəni söyləmək kifayətdir ki, ondan 
sonra həmin adamlar bir daha, nəinki televiziya ekranlarına, 
hətta tamaşaçı qarşısına da çıxmamalıdırlar.  
Bir dəfə xeyriyyəçilikdən söz düşəndə müğənnilərdən 
bir neçəsi dərhal el gözünə, hərəsi bir qoca götürüb, öz 
valideyni kimi saxlamaq adı altında, onları evlərinə aparır-
                                                     
 
  
                                                                            
                                                    95
lar. Şəhərdə onların belə bir dırnaqarası xeyirxahlığından, 
ürəklərinin genişliyindən, səxavətindən ağızdolusu danış-
mağa başladılar. Lakin qısa bir müddətdən sonra onların 
yürütdüyü siyasətlərinin üstü açıldı. Sən demə, onlar həmin 
qocalara qarşı elə münasibət göstərmişdilər ki, həmin ahıl 
insanlar baş götürüb, qaldıqları evdən qaçmışdılar. Maraqlı 
məqam ondan ibarətdir ki, müğənninin biri itini evin 
içərisində, himayəyə götürdüyü ahıl insanı isə qapının 
ağzında saxlayırdı. Bu biabırçılığın üstünün açılması, 
onların əsl simasının üzünü aləmə göstərdi.   
- Onlar özlərinə hörmət edən adam olsalar, onda mütləq 
tənqiddən nəticə çıxararlar. – deyə Arif başını təəssüflə 
tərpədərək həqarətlə dilləndi. – Amma onlar bunu özlərinə 
təhqir sayaraq, televiziyanın vasitəsilə əks tərəfi top atəşinə 
tuturlar. Şöhrət dalınca qaçanlar özlərinin yalançı fəaliyyət-
lərini reklam etmək və bununla da televiziya ekranlarına 
daxil olmaq üçün hansı fəndlərdən desən, istifadə edirlər. 
 
 
 
 
 
 
 
                                                     
 
  
                                                                            
                                                    96
     IX fəsil. Emosional hərəkətlərin ram edilməsi 
 
Professor Zeynalov təcrübəli və peşəkar səhiyyə işçisi 
olsa da, Əliyusif gördü ki, o, həm də həddindən artıq geniş 
dünyagörüşünə malik olan savadlı və kamil bir insandır. 
Burada məlum olur ki, o, tibb ilə bağlı bir neçə elmi əsər 
yazmış və bunun sayəsində səhiyyə sisteminə bir çox 
yeniliklər gətirmişdi. Professor Zeynalov zaman, məkan 
şəraitinə uyğun olaraq təbiət, cəmiyyət və təfəkkür 
qanunlarını bilməklə iş görən, davranan və ya müəyyən 
fikir söyləyən bir insandır. Həkimin gerçək fəaliyyəti və 
davranışı həqiqi, həyati, mövcud olan və ya dünyanın 
səhiyyə qanunları əsasında gerçəkləşə bilən iş prinsipinə 
uyğunlaşıbdır. 
Şəxsiyyətinə, xasiyyətinin xüsusiyyətlərinə görə hər bir 
insan cəmiyyətdə mühüm rol oynayır, davranış xəttini seçir. 
Burada iki əks mövqe mövcuddur: eqoizm – xudbinlik, 
ancaq özünü sevmək, öz şəxsi maraqlarını başqa adamların, 
bütövlükdə cəmiyyətin mənafeyindən üstün tutmaq, ikinci 
mövqedəki alturizmdir – öz şəxsi mənafeyini unudub, 
başqalarının qeydinə qalmağa, öz maraqlarını bütövlükdə 
cəmiyyətin mənafeyinə tabe etməyə hazır olmaq. Əlbəttə, 
bunlar ifrat xudbin və ifrat alturist xasiyyətlər haqqında 
təsəvvür yaradır. Əliyusifin fikirincə, professor Zeynalovun 
                                                     
 
  
                                                                            
                                                    97
xasiyyət etibarilə ifrat alturist sayılır və onun bu nadir 
xasiyyəti övladlarına, övladlarından isə nəvələrinə 
keçibdir.  
Arifin dediklərindən məlum olurdu ki, Fikrət müəllim 
istər məişətdə, istərsə də öz iş yerində olanda ətrafdakı 
insanların qayğılı problemlərinə biganə qala bilmirdi. Sadə-
cə olaraq o, bütün bunlara göz yuma bilmədiyindən özünü 
dağa-daşa vurur və çətin alınan işləri yoluna qoyandan 
sonra rahat nəfəs almağa başlayır. Professor Zeynalovun 
özünü alicənab, nəcib, qayğıkeş, təvazökar bir insan kimi 
aparması, vücudunda əsl insana xas olan nümunəvi xarak-
terik xüsusiyyətlərinin üstünlük təşkil etməsi, onun ideal 
şəxsiyyətə çevrilməsinə böyük təkan veribdir. O, nümunəvi 
şəxsiyyət kimi qeyri-adiliyi, müstənaslığı ilk növbədə onun 
irada qüvvəsi, təşəkkür tərzi, dünyagörüşünün genişliyi, 
əxlaqi ideallarının sarsılmazlığı, estetik prinsiplərinin origi-
nallığı, bir sözlə, kamil, fazil, aqil şəxsiyyəti səciyyələn-
dirən bütün keyfiyyətlərlə şərtlənibdir.   
Bir neçə dəqiqə keçəndən sonra pələməyə, təxminən 
eyni yaşda iki cavan oğlan daxil oldu. Onlar bir başa gedib 
qızdan sağ tərəfdə yer tutdular və heç kimə məhəl qoyma-
dan orada nəzərə çarpacaq dərəcədə bərkdən danışmağa 
başladılar. Əliyusif həmin an oğlanları tanıdı. Onlardan biri 
bağ qonşusu olan müğənni Zemfiranın məşuqəsi Natiq, o 
                                                     
 
  
                                                                            
                                                    98
birisi isə Natiqin sürücüsü Akif idi. Heç üç dəqiqə keçmə-
miş Akif mineral su gətirmək adı ilə dostunu qızın yanında 
tək qoyub buradan uzaqlaşdı. Tək qalan Natiqin hərəkətin-
dən hiss olunurdu ki, onun qız ilə müəyyən tanışlığı var. 
Lakin buna baxmayaraq, həmin qız gələn oğlan ilə ünsiyyət 
qurmaq fikrində deyildi. Natiq isə ar bilmədən gözəl sözlər 
söyləməklə, həmin qızı dialoqa cəlb etmək istəyirdi. 
Hərdənbir qızın ünvanına xoş söz atır, ondan daha münasib, 
daha komfortlu yerə getməyi təklif edir, hətta bəzi hallarda 
onun əl çantasını götürməyə cəhd edirdi. Öz abırını 
gözləyən qız təngə gələrək, ondan əl çəkməsini tələb etdi.   
Bir az keçmişdi ki, Hacı İqbal yanında Nəriman adlı 
cavan bir oğlan ilə söhbət edə-edə pələmənin girəcəyinə 
yaxınlaşdı. O, yanındakı oğlan ilə söhbət edə-edə 
buradakılara ötəri nəzər salmağa başladı. Nəriman istirahət 
mərkəzinin sahibindən nəsə tapşırıq alıb, gəldiyi yol ilə də 
geri qayıtdı. Əliyusif Hacı İqbalı görən kimi Arifgilə 
üzrxahlıq bildirərək, vacib iş olduğu üçün ona yaxınlaşdı. 
Onlar yerdə əyləşənə qədər Hacı orada çayçı işləyən 
oğlandan bir çaynik samovar çayı istədi.  
- İstirahətin necə keçir? – deyə o, müxbirdən soruşdu. 
- Açığını desəm, kimsə, günəş şüalarının tüğyan etdiyi 
bu ərazidə belə bir sərin yerin mövcud olmasından söhbət 
açsaydı, mən inanmazdım. – deyə bu görüşdən sevinən 
                                                     
 
  
                                                                            
                                                    99
Əliyusif öz heyrətini gizlətmədi. – Sanki bu ərazi başqa bir 
məkanı xatırladır. 
- Bu ərazini özüm üçün kəşf edəndə, buranın belə bir 
möcüzəli xüsusiyyətə malik olmasından xəbərim yox idi. 
Sonradan, yəni tikintilər gedən zaman, buradakı çəmənlik-
də istirahət edəndə, bu sahədə sərin havanın mövcudluğun-
dan hali oldum.  
- İnsan, burada əyləşməklə təbiətin əsl təravətini hiss 
edir. Ağacların budaqlarının şehi, bitkilərin rahiyyəsi, çayın 
şırıltısı, mənə böyük ləzzət verir. Birmənalı şəkildə 
bildirmək olar ki, psixoloji gərginlik altında olan, əsəb 
gərginliyi keçirən, uzun müddət stress vəziyyətində qalan 
adamlar üçün bura əsl müalicə ocağı ola bilər.  
- Sən hələ pələmənin sol tərəfindən aşağı enən çığır ilə 
meşənin içərisinə getməmisən. –deyə Hacı İqbal ətrafa 
nəzər yetirə-yetirə, müxbirə məsləhət verməyi özünə lazım 
bildi. - Orada əsl cəngəllik mövcuddur. Balaca şəlalə, buz 
kimi suyu olan çay, xoş rahiyyəli kolluqlar, sıx ağac örtüyü 
turistlərin əksəriyyətini oraya cəlb edir. Bir çox təbiət aşiqi 
olanlar buraya gələndə, onlar birmənalı şəkildə deyirlər ki, 
“istirahət kompleksinin bu hissəsi, sivilizasiyadan uzaq bir 
məkandır”. 
- Bu fikir ilə mən şərikəm. Həqiqətən də burada, 
astronomların yaratdıqları saat əqrəbləri işləmir və sanki 
                                                     
 
  
                                                                            
                                                    100
vaxtın dayandığının şahidi olursan. Artur Konan Doylun 
“İtmiş dünya” əsərində oranın vəhşi təbiəti təsvir ediləndə, 
buranın təbiətinə oxşar cizgilər var və bunun üçün 
Venesuellanın cəngəlliklərinə getmək lazım deyil. Ağaclar 
bir-birinə o qədər sıx bitibdir ki, Günəşin şüaları gəlib yerə 
çatmır.  
Əliyusif söhbət etdikcə, hərdənbir naməlum qıza tərəf 
nəzər salırdı. Hacı İqbal arxası həmin qıza tərəf əyləşmişdi. 
O, söhbət edən zaman nadir hallarda ətrafdakı adamlara 
nəzər salırdı.   
Birdən Hacının mobil telefonu səsləndi. O, telefonu açıb, 
“mən pələmədəyəm, bura gəl” deyib, söhbətini Əliyusif ilə 
davam etdirdi. Təxminən iki dəqiqə ərzində, istirahət 
mərkəzinin inzibatçısı pələmənin qarşısında göründü. Hacı 
İqbal həmsöhbətinə üzrxahlıq bildirib, pələmənin girəcəyi-
nə yollandı. Bir az keçəndən sonra o, həmin qonaqla 
birlikdə buradan uzaqlaşdı.  
Əliyusif yenə Arifgilin yanına qayıtdı. Müxbir özündən 
asılı olmadan, əvvəlki kimi söhbət edə-edə, sırtıq oğlanın 
hərəkətlərini müşahidə etməyə başladı. Natiq hələ də qıza 
söz atmaqla onu pis vəziyyətdə qoyurdu. Qız isə hərdənbir 
yaxınlıqdakı adamlara baxa-baxa, başını təəssüf hissi ilə 
tərpətməklə kifayətlənməli olurdu. Artıq bəlli idi ki, o, 
yanındakı həyasız oğlanın hərəkətlərindən təngə gəlibdir. 
                                                     
 
  
                                                                            
                                                    101
Hazırda Əliyusifi düşündürən başqa bir şey idi: Natiqin 
azğınlığı bütün sərhədləri aşıb keçmişdi. O, Məzahirin 
gəzdiyi bir pozğun qadını aldadaraq bura gətirmiş, bununla 
da nəfsini boğa bilməyib, başqa bir xanımla ünsiyyət 
qurmağa çalışırdı. Daha, Natiq anlamırdı ki, Zemfira ondan 
da həyasız idi və o, məşuqunun bu hərəkətlərini bilsə, onda 
aralarındakı qalmaqalın şiddətli olmasına şübhə etməmək 
olardı. Onların arasında yaranan belə bir ögey münasibəti 
gözləmək olardı, ona görə ki, Natiq ona fahişə kimi 
baxırdı.   
Onlardan başqa burada bir neçə ailə vardı ki, hamı sırtıq 
oğlanın hərəkətlərindən bezərək, ona qarşı olan nifrət dolu 
baxışlarını, məhz həmin istiqamətə yönəltmişdilər. Arif ilə 
professor əhval-ruhiyyələrini qaldırmaq, istirahətlərini xoş 
keçirmək üçün pələməyə gəlmiş, lakin belə bir biabırçılığı 
görəndən sonra onların qanı qaralmışdı. Professor orada 
olmasaydı, çox güman ki, Arif həmin köməksiz qıza arxa 
durmaq üçün Natiqin qarşısına çıxardı.  
Birdən naməlum qız tab gətirməyib, “əl çək məndən” – 
deyərək, ayağa qalxmaq istədi. Natiq isə qızın narazılığına 
baxmayaraq, onun qolundan tutub qalxmağına imkan 
vermədi. Bu vaxt Əliyusif, Natiqin yekəxanalığından təngə 
gəlib, dərhal onlara yaxınlaşdı.  
                                                     
 
  
                                                                            
                                                    102
Natiq Əliyusifdən bir balaca hündür idi və bu 
müdaxiləyə əsəbiləşərək, sakit-sakit soruşdu:  
- Nə lazımdır, sənə? -Xahiş edirəm, qızı rahat burax. – 
deyə Əliyusif soyuqqanlıqla dilləndi.  
- Qardaş, sən baş qoşma, - deyə təzyiqə məruz qalan qız 
müxbiri müdafiə etməyə çalışdı. – çalış buradan uzaqlaş. 
- Narahat olmağa dəyməz. – deyə Əliyusif soyuqqanlıqla 
dilləndi.  
- Sən, kimsən ki, bizim işimizə qarışırsan? – deyə Natiq 
ayağa qalxaraq, özü üçün kənar şəxs sayılan adamı özündən 
kənarlaşdırmağa çalışdı.  
- Xoşluqla qızı buraxmasan, onda səni zor gücünə 
qovmalı olacağam. – deyə jurnalist onun qolundan tutdu.   
Bu vaxt kənara çəkilmiş sürücü müdirinin yanına gəlib, 
heç bir şey araşdırmadan Əliyusifə hədə-qorxu gəlməyə 
başladı. Öz gücünə güvənən və və ekstremal vəziyyətlərdə 
soyuqqanlı görünən müxbir Akifin hədə-qorxusuna heç bir 
əhəmiyyət verməyib, Natiqdən qızı rahat buraxmasını təkid 
etdi.  
Əliyusif təbiətən şər adamlardan kənarda olmağı 
xoşlayırdı. Çünki belə üzlü adamlar fiziki güc tətbiq 
etməkdən belə çəkinmirdilər. Lakin indiki məqamda 
naməlum qızın varlığı onu xeyli dərəcədə cəsarətləndirmiş 
və ürəkləndirmişdi. 
                                                     
 
  
                                                                            
                                                    103
Ara qızışan zaman birdən-birə kompleksin mühafizə 
dəstəsinin rəisi peyda oldu və o, səs-küy salanlara 
yaxınlaşıb nə baş verdiyini soruşdu. Natiq təqsiri özünü 
müsbət, tərbiyəli, mədəni adam kimi tanıtdırmağa çalışan 
Əliyusifin boynuna yıxdı və o, qətiyyətlə bildirdi ki, bu 
hərəkətə görə jurnalisti sərt şəkildə tənbeh edəcək. Natiqin 
bu yekəxanalığı “Relax”ın mühafizə rəisinə pis təsir 
göstərdi və o, üzünü həmin həyasız oğlana tərəf çevirib 
ciddi tərzdə dedi: 
- Görünür, sən harada olduğunu unudursan? Mən heç 
kimə imkan vermərəm ki, burada istirahət edənlər bir-
birilərinin xətrinə dəysinlər. 
- Ağsaqqal, mənim problemim heç kimə aid deyil. – 
Natiq baxışlarını sərtləşdirərək, daha da inadkarlıq göstər-
məyə başladı. – Mən, bu qurumsağın payını verməsəm o, 
uzun burnunu başqa adamların da işinə soxacaq.  
- Mənə diqqətlə qulaq as, gör nə deyirəm. – deyə öz 
hərəkətlərini nəzarət altında saxlamağa çalışan mühafizə 
rəisi astadan dilləndi. – Mən, insanların istirahətə gəldik-
ləri, bu istirahət kompleksinin mühafizə dəstəsinin rəisi-
yəm. Buradakı bütün nizam-intizam mənim öhdəmə düşür. 
İstirahət edənlərin əksəriyyəti xarici turist və Azərbaycan 
Respublikası Dövlət Neft Şirkətinin (SOKAR) əməkdaş-
                                                     
 
  
                                                                            
                                                    104
larıdır. İstəmərəm ki, həmin insanların istirahəti pozulsun 
və ya kimsə onların istirahətinə maneəçilik törətsin.   
- Mən də pul verib, buraya istirahətə gəlmişəm və imkan 
vermərəm ki, kimsə mənim istirahətimə maneəçilik 
törətsin. – deyə üz-gözünü bozardan oğlan hiddətlə dilləndi. 
– Xəbərdarlıq edirəm ki, mənim şəxsi işimə qarışmağa 
sənin ixtiyarın yoxdur.   
- Sən deyəsən, məni başa düşmədin. – deyə “Relax”ın 
cəsarətli mühafizəçi hökmlə dilləndi. – Hamı burada sakit 
şəraitdə istirahət etməlidir və bunun üçün burada istənilən 
şərait yaradılıbdır. Mühafizə əməkdaşları bütün kompleks-
də hərəkət edərək, camaatın rahatlığını təmin edir. İndi isə 
sənə məsləhətim odur ki, necə hamı, eləcə də sən, sakit 
tərzdə istirahət edib, gözəl təəssüratlarla buranı tərk 
edəsən.  
- Mənim, necə istirahət edəcəyim, öz şəxsi işimdir. Bu 
işdə mənə heç kimin məsləhəti lazım deyil.  
- Burada qarışıqlıq yaradacaqsansa, mən sənin istirahə-
tini yarımçıq qoyub, səni bu ərazidən uzaqlaşdıracağam. – 
deyə mühafizəçi sonuncu xəbərdarlığını etdi.  
Bu vaxt həmin Natiqin sürücüsü araya girib lovğa-lovğa 
dedi: 
- Sən heç bilirsən, Natiqin atası kimdir?  
                                                     
 
  
                                                                            
                                                    105
Akif xasiyyətcə qaraqabaq, az danışan, xudbin bir adam 
idi. Onun belə bir tərzdə mübahisə edənlərin arasına 
girməsi, Əliyusifin özünü də təəccübləndirdi. O, sahibinin 
yanında ona xoş olmaq üçün, belə bir vəziyyətdə mübahisə 
edən adama qarşı fiziki zor tətbiq edə bilərdi. Lakin o, bu 
dəfə bir qədər liberal tərzdə davranmağı qərara almışdı. 
Görünür, mühafizə rəisinin burada olması, Akifin emosio-
nal hərəkətlərini məhdudlaşdırmışdı. 
- Buna ehtiyac yoxdur. – “Relax”ın əməkdaşı qətiyyətlə 
dilləndi. 
- Onun atası şirkət müdiridir və yuxarılar ilə əlaqəsi olan 
hörmətli bir şəxsdir.  
- Deməli, atasının yuxarı ilə əlaqəsi olduğundan oğlu 
burada nə istəsə, onu da etməlidir? Mən buranın mühafizə 
rəisi kimi belə özbaşınalıqlara yol verə bilmərəm. 
- Bu məsələdə bir qədər ehtiyatlı olsan daha yaxşı olar. 
Əks halda Natiqin atası bu kompleksi bağlatdıra bilər.   
- Bacarırsa, qoy bağlatdırsın. – deyə rəis soyuqqanlı 
tərzdə dilləndi. – Amma hər ikinizə xəbərdarlıq edirəm, elə 
edin ki, camaatın istirahəti pozulmasın, yoxsa mən sərtlik 
göstərib hər ikinizi buradan uzaqlaşdıracağam.  
Məhz bu sözlərdən sonra hər iki dost çardağı tərk edib, 
buradan uzaqlaşdılar. Qız isə həm mühafizə dəstəsinin 
rəisinə, həm də Əliyusifə öz minnətdarlığını bildirib, 
                                                     
 
  
                                                                            
                                                    106
utancaq halda onları tərk etdi. Əliyusifgil isə pələmədə 
oturub öz söhbətlərini davam etdirməyə başladılar. Əsəb 
telləri tarıma çəkiləndə, həmin bu pələmə stressdən çıxmaq 
üçün ən gözəl vasitə sayılırdı.   
Müxbirin bu hərəkəti qorxmaz mühafizəçinin diqqətin-
dən yan ötmədi. Kompleksin əməkdaşı müəyyən mənada 
Natiq xasiyyətli adamlarla çox rastlaşdığından, onların nə 
dərəcədə təhlükəli, emosional adam olduğunun şahidi idi. 
Məhz buna görə də o, Əliyusifdən ayrılmamışdan qabaq 
ona bildirdi ki, işdir Natiq ona yaxınlaşıb fiziki güc tətbiq 
etsə, onda mütləq bu haqda məlumat versin. Bu cür ərkö-
yün uşaqların necə ram edilməsində mühafizəçi 
səlahiyyətlərindən istifadə edərək, bütün səy və bacarığını 
işə salacaq.  
Natiq nə qədər özünü ələ almaq istəsə də, o, sakitləşə 
bilmirdi. Çünki hər şeydə özünü hegemon sayan ərköyün 
oğlan özünə qarşı belə bir münasibətə öyrəşməmişdi. O, 
qaldığı kottecin küləfirəngisinə gedib, sürücüsünə araq 
gətizdirdi. Otaqda yeməyə heç nə olmadığından Akif yalnız 
mer-meyvə gətirdi. Natiq bir badəni başına çəkən kimi 
hiddətlə dedi: 
- Mən ona burada qan qusdurmasam, onda atamın oğlu 
deyiləm. Dünənki gəda durub, mənimlə söz güləşdirir. O, 
özünü Gülyanın yanında kişi kimi göstərmək istəyirdi? 
                                                     
 
  
                                                                            
                                                    107
Eybi yoxdur, mən onu, Gülyanın ayaqları altında yerə 
sərəcəm. 
 
 
 
       X fəsil. Ananın xahişini yerinə yetirən oğul 
 
Yuxarıda qeyd edildiyi kimi Əliyusif 112 saylı kottecdən 
sol tərəfdə yerləşən, balaca mehmanxananın iki yerli 
otağında məskunlaşmışdı. Otaqları bir dəhliz birləşdirirdi 
və həmin dəhliz ilə çölə çıxanda böyük olmayan eyvanla 
üzləşmək lazım idi. Burada qalanlar öz otaqlarını tərk 
edəndə, mütləq həmin eyvandan keçməliydilər. Əliyusif bir 
saata qədər burada oturub, mərkəzi meydanda istirahət edən 
turistlərin fəaliyyətini nəzərdən keçirirdi.  
Fərəhləndirici hal o idi ki, burada istirahət edənlərin 
əksəriyyəti Dövlət Neft Şirkətinin tərkibinə daxil olan 
müəssisə, təşkilatlarının işçiləri idi və onlar ən az məbləğin 
müqabilində, belə bahalı yerdə məzuniyyətlərinin bir 
hissəsini keçirirdilər.   
Hazırda müxbir eyvanda oturub, yenə də camaatı seyr 
edirdi. Günorta yeməyinə az vaxt qaldığı üçün və Günəş 
zenitdə durduğundan meydançada olanların sayı beş-altı 
nəfər olardı. Halbuki axşam vaxtı, istirahət edənlərin 
                                                     
 
  
                                                                            
                                                    108
əksəriyyəti “Aquapark”da və Boulinq zalda, bir hissəsi 
məhz burada, bəzi hissəsi isə diskotekanın yerləşdiyi 
əraziyə toplaşırdı. Kollektiv şəkilində turist kimi gələnlər 
eyni vaxtda mehmanxana və kotteclərdən çıxaraq, üzü 
Böyük Küləfirəngiyə tərəf getməyə başladılar.  
Birdən Əliyusifin diqqətini, qaldığı mehmanxananın sağ 
tərəfindən uzanan yol ilə gələn, başına şlyapaya oxşar ağ 
panama qoymuş, açıq sarı rəngli koftada və dizdən aşağı ağ 
rəngli yubkada olan bir qız cəlb etdi. O, heyranedici yerişi 
ilə heç kimə məhəl qoymadan, keçdiyi hər bir cığırı, ağacı, 
gül kollarını, ümumiyyətlə, hər bir tikilini və bitkiləri 
diqqətlə seyr edirdi. Bu, pələmədə sırtıq oğlanın təcavüzünə 
məruz qalmış həmin naməlum qız idi. Həmin an müxbirin 
gözləri dumanlandı, ürəyi çırpındı, bədəni titrədi. 
Hərəkətlərini nəzarətdə saxlamağa çalışan oğlan özünün 
qızın məhəbbət toruna düşdüyünü hiss etdi və Əliyusif 
birmənalı şəkildə başa düşdü ki, həmin qıza vuruludur.   
Müxir bir anlığa özünə sual verdi: Görəsən, belə bir 
məftunedici gözəlliyi ilə seçilən bu qız haradan gəlib 
burada peyda olubdur? Paytaxtandırsa, nəyə görə mən, belə 
bir gözəlliklə indiyənə qədər həmin şəhərdə rastlaşmamı-
şam. Elə buna görə də Əliyusif özündən asılı olmayaraq 
mobil telefonunu çıxarıb, aparatın zəng tonuna Vasif 
Məhərrəmlinin ifa etdiyi “Bakılı qız” mahnısını qoydu ki, 
                                                     
 
  
                                                                            
                                                    109
bundan sonra telefon nə vaxt zəng çalacaqsa, həmin an 
burada olan qızın füsunkar gözəlliyə malik olan çöhrəsi 
onun gözləri önündə canlansın.  
Oğlan onun baxışlarından o dəqiqə müəyyən etdi ki, bu 
dünyada özünü azad quş kimi hiss edən qız hərtərəfli 
olaraq, ətrafdakı məftunedici təbiətə, bütün varlığı ilə aşiq 
olubdur. Bir növ onun özünü əsl romantik insanlar kimi 
aparmasından xəbər verirdi.  
Əliyusif gördü ki, qız çörək yemək üçün böyük 
küləfirəngiyə tərəf gedir. O, da aşağı düşüb, qızın ardınca 
həmin istiqamətdə hərəkət etmək istədi. Lakin bu vaxt 
anası, rəfiqəsi və rəfiqəsinin qızı solda yerləşən kottecdən 
çıxıb, başqaları kimi böyük küləgirəngiyə tərəf üz tutdular. 
Xədicə ilə istirahətə gələn qız bir qədər geridə qaldığından 
rəfiqəsi dedi:  
- Qızım Gülya, yubanma, gəl bizə çat.  
Mavi rəngli brici şalvar və eyni rəngli qısa qol köynək 
geymiş ortaboylu qız, anasının dediyinə tez reaksiya 
verərək, addımlarını sürətləndirdi. Qara uzun saçları 
çiyninə və alnına töküldüyündən onun bənizi görünmədi.  
Onların birlikdə olduğunu görən Əliyusif ayaq saxladı 
və vaxtı uzatmaq üçün öz otağına yollandı. İş ondadır ki, o, 
çox yaxşı bilirdi ki, anası, yanında gələn rəfiqəsinin qızını 
ona almaq istəyir, amma buna baxmayaraq, Əliyusif bu 
                                                     
 
  
                                                                            
                                                    110
izdivaca kəskin müqavimət göstərirdi. Məhz buna görə də 
o, qadının yanında olan qıza tərəf, gözucu da olsun nəzər 
salmadı. Çünki hal-hazırda onu, burada gördüyü əsrarəngiz 
xarakterli qız maraqlandırırdı. Bir anın içərisində naməlum 
qız turistlərin arasında əriyib yoxa çıxdı. Əliyusif elə zənn 
etdi ki, müəyyən mənada məftun olduğu qız, kompakt 
şəkildə olan kollektivlə bir yerdə hərəkət edirsə, deməli o, 
da Neft Şirkətinin işçisidir. 
Günorta yeməyinin başlanmasının üstündən yarım 
saatdan bir qədər artıq vaxt keçirdi. Turistlərin bir hissəsi 
yavaş-yavaş böyük küləfirəngidən uzaqlaşmağa başlayırdı. 
Əliyusif həmin qızı görmək üçün mehmanxananın eyvanına 
çıxdı. Kütlənin içərisindən öz istədiyini arayan müxbir onu 
görə bilmədikdə elə zənn etdi ki, qız hələ də günorta 
yeməyini yeməkdədir. Son vaxtlar səbirsiz görünən 
Əliyusif, tənhalığa tab gətirə bilməyib, dərhal aşağı düşdü 
və vaxt itirmədən mərkəzi meydança ilə böyük küləfirəngi 
istiqamətinə yollandı. O, istədiyi yerə çatanda orada on-on 
beş nəfər adam, o cümlədən, anasını gördü. Xədicə rəfiqə-
silə əyləşib çay içirdi. Lakin həmin qız masa arxasında 
əyləşənlərin arasında yox idi.  
Qənirənin qızları yemək yeyən kimi bir başa meşəyə 
yollanmışdılar. Əliyusif onlardan bir qədər aralıda masa 
arxasına keçib, günorta yeməyini sifariş etdi. Bir neçə 
                                                     
 
  
                                                                            
                                                    111
dəqiqə keçəndən sonra rəfiqələr buradan uzaqlaşdılar. 
Müxbir buradakı turistləri seyr edə-edə günorta yeməyini 
yeməyə başladı. Bir anlığa onun gözü kotteclər tərəfdə 
hərlənən Akifə sataşdı. Natiqin sürücüsü olan həmin oğlan 
ətrafını nəzərdən keçirə-keçirə 105 saylı kottecə daxil oldu. 
Onu tanımayıb kənardan izləyənlər olsa, elə zənn edərlər 
ki, Akif həmin kottecə oğurluq məqsədilə girir. 
Əliyusif mimoza salatı yediyi zaman anası zəng edib, 
onun harada olduğunu soruşdu. O da harada olduğunu 
bildirən kimi Xədicə oraya gəldi.  
Artıq Əliyusif yeməyini başa çatdırmaq üzrə idi. O, 
dərhal anası üçün çay gətizdirib, stəkanları doldurdu. 
Xədicə oğlunu süzə-süzə mehribancasına dedi: 
- Əli, Qənirə xanımı tanıyırsan da, necə adamdır? O, 
mənim ən yaxın, hətta sirrlərimə bələd olan rəfiqələrimdən 
biridir.  
- Bunu bilirəm və mən çox şadam ki, bu istirahət sənin 
ürəyindəndir.  
- Bu dəfə o, öz qızları ilə birlikdə istirahətə gəlibdir.  
- Bunu da bilirəm.  
- Mən istərdim ki, sən bizim kottecə gəlib onun qızları 
ilə tanış olasan.   
- Ana, bu etiket qaydalarına uyğun deyil. Qənirə xanım 
mənim haqqımda nə fikirləşər? 
                                                     
 
  
                                                                            
                                                    112
- Məhz etiket qaydalarına uyğun olaraq, mən bu təklifi 
edirəm. Həm də istəyirəm ki, yüksək ailə mədəniyyəti 
görmüş, nümunəvi ailə tərbiyəsi almış, nəhayət gözəl 
simaya malik olan qızı Gülnarə ilə bir qədər yaxından tanış 
olasan.  
- Bilirdim ki, sən belə bir təkliflə mənə yaxınlaşacaqsan. 
Sən özün çox yaxşı bilirsən ki, mən hər qızla ünsiyyət 
qurmuram və istəmirəm ki, sonradan yaranacaq soyuq 
münasibətə görə Qənirə xanım məndən incisin.  
- Oğlum, sən də bilirsən ki, hər qız mənim xoşuma 
gəlmir. Amma Gülnarəyə söz ola bilməz. Qızın xasiyyətinə 
yaxından bələd olandan sonra, elə hey istəyəcəksən ki, 
saatlarla onunla ünsiyyət qurasan. Xüsusən də, vurğulamaq 
istəyirəm ki, o, çox danışmağı xoşlamır. Heç kim də 
zəmanət verə bilməz ki, qızın səndən xoşu gələcək. 
İnanırsan, nə qədər oğlan onunla tanış olmaq, onun gözəl 
bənizinə baxıb zövq almaq üçün hansı variantlardan istifadə 
edirlər? Amma qız onların hamısını inkar edərək öz aləmi 
ilə yaşayır. Gülyanı pul, varidat maraqlandırmır, o, yalnız 
daxilində kök salmış mənəvi gözəlliyə malik olan oğlan 
qarşısında aciz ola bilər. 
- Bu belədirsə, daha yaxşı olar. – deyə Əliyusif 
gülümsündü. 
                                                     
 
  
                                                                            
                                                    113
- Sən yaxanı kənara çəkmə, mən səni sadəcə olaraq, 
rəfiqəmin qızı ilə tanış etmək istəyirəm. Tanışlıqdan boyun 
çəksən, mənim xətrimə dəymiş olacaqsan. O, başqa qızlara 
oxşamır və qeyri-adi xasiyyəti ilə öz yaşıdlarından seçilir.  
- Allah onu xoşbəxt eləsin. Amma sənə bəri başdan 
deyirəm, mən siz olan kottecə girib orada qızla tanış 
olmayacağam. Haradasa, münasib bir yerdə, qoy mən onu 
kənardan süzüm. Xoşuma gəlsə və ya gəlməsə, mən öz 
fikrimi sənə bildirəcəm. 
- Elədirsə, elə indi vaxt itirmədən, pələmənin yanından 
meşəyə tərəf uzanan cığır ilə 50-60 metr gedib, qızı orada 
gör. İndi qız orada kompleksə axan çayın şəklini çəkir. 
Gülya sərtlik göstərsə, mənim adımı verərsən. Çünki o, 
sənin, mənim oğlum olduğunu bilmir. 
- Bu barədə narahat olma. Necə lazımdırsa, bütün etiket 
qaydalarına riayət edərək, mən onunla söhbət edəcəm. 
Əliyusif son ifadəni giley-güzarla işlədərək, tələsmədən 
pələmə istiqamətində buradan uzaqlaşdı.  
Bu vaxt Gülnarə pələmədən qabaqda, yəni meşə 
istiqaməti ilə gedən cığırdan sol tərəfdə yarğanın üstündəki 
talvarın içərisində, növbəti rəsm əsərini yaradırdı. Ştativ 
üstündə qoyulan tablo üzərindəki şəkilin yarısından çoxu 
hazır idi. Rəssamlıqla ciddi məşğul olan qız, burada əsasən, 
                                                     
 
  
                                                                            
                                                    114
kanyon ilə daşan çayı və ona baş əyən ağacları öz əsərində 
əks etdirirdi.  
Gülnarə müxbirin qiyabi tanıdığı həmin naməlum qız 
idi. Onun əynində atlas parçadan tikilmiş dizdən aşağı 
paltar vardı. Bir neçə parıltılı rəngin süzüldüyü belə bir 
paltarı, uzaq şərqdə çin və yapon qızlarının əynində görmək 
olardı. Gülnarənin qara seyrək saçları çiyninə tökülmüşdü.  
Bu vaxt onun yanına, Əliyusifin bir saat əvvəl anası ilə 
rəfiqəsinin yanında böyük küləfirəngiyə gedən həmin, mavi 
rəngli brici şalvar və eyni rəngli qısa qol köynək geymiş qız 
gəldi. Arxadan gələn qız rəssama arxadan yaxınlaşıb onu 
qucaqladı və giley-güzarla onun kef-əhvalını soruşdu.  
- Gülarə, sən xeyir ola bura gəldin? – deyə rəssam qız 
müəmmalı tərzdə soruşdu.  
- Bacım üçün darıxmışdım, ona görə də gəldim.  
Onların bir-birilərinə bacı olmasından Əliyusif xəbərsiz 
idi. Bacıların birinin Gülarə, o birisinin isə adı Gülnarə 
olduğundan, anaları həmişə onları “Gülya” deyib çağırırdı.  
Qızlar söhbət etmək üçün talvarda oturdular. Gülarə öz 
söhbəti ilə bir qədər bacısının diqqətini yayındırandan sonra 
əllərini çarpazlaşdırdı və çiyinlərini ovuşdura-ovuşdura 
dedi:  
- Bura yaman sərindir və bir qədər soyuqluq var. Sənə 
soyuq deyil?  
                                                     
 
  
                                                                            
                                                    115
- Sən gələnə kimi dözürdüm, - deyə qız sakit halda 
dilləndi və o, da əlləri ilə bədənini sıxaraq həmin tərzdə 
sözünə əlavə etdi. - amma indi hiss edirəm ki, üşüyürəm.  
- İstəyirsən, gedim sənə idman gödəkçəsini gətirim? – 
deyə bacısı təklif etdi.  
- Səni əziyyətə salmaq istəmirəm, kottecə qədər yol 
uzundur, həm də kofe hazırlayıb termosda gətirərəm ki, 
özümüz üçün burada qızınaq. 
Gülarə etirazını bildirmədi. Onun üçün istirahət 
kompleksinin belə bir ekzotik yerində, təbiətlə təkbətək 
qalmaq sevindirici hal sayılırdı. Rəssam qız buradan 
uzaqlaşdı. 
Təxminən həmin vaxt küləfirəngidən ayrılan Əliyusif, 
pələmədən sağ istiqamətdə uzanan cığıra yaxınlaşmaq 
istəyirdi ki, birdən meşə tərəfdən həmin cığır ilə gələn, bir 
gün əvvəl tanıdığı, lakin adını bilmədiyi, pələmədə 
təcavüzə məruz qalan qız ilə üzləşdi. Həsrətlə axtardığı qız 
müxbirin qarşısında olsa da, birdən-birə onun dili tutuldu. 
Özündə cəsarət tapan Əliyusif, qeyri-ixtiyari olaraq, ayaq 
saxlayıb, çəkinə-çəkinə həmin qıza salam verdi. Qız da 
salam verərək, ayaq saxlamadan yolunu davam etdirdi. 
Pələmədə bir neçə adam olsa da, Əliyusif heç kimə məhəl 
qoymadan, dönüb arxadan, həmin naməlum qızın vücudunu 
gözdən itənə qədər süzdü. O, hətta istədi qızın ardınca 
                                                     
 
  
                                                                            
                                                    116
gedib, onun hansı kottecdə və ya mehmanxanada qaldığını 
öyrənsin. Lakin son məqamda ayaq saxlayıb, qızın gəldiyi 
cığır ilə yolunu davam etdirdi.  
Müxbir cığır ilə 60 metrəyədək yol gedib, oradan 10 
metr sola burulan yolda, kanyonun üstündə tikilmiş talvar 
gördü. Həmin talvarın içərisində ştativ üstündə tablo 
qoyulmuşdu və bir qız həmin tablonun qarşısında dayanıb, 
orada çəkilən rəsm əsərini nəzərdən keçirirdi. Qız arxası 
oğlana tərəf olsa da, Əliyusif onu tanıdı. Bu Qənirənin 
yanında gördüyü qız idi.  
Qız arxadan gələn addım səslərini eşidən kimi cəld 
həmin səmtə dönüb, qorxmuş halda Əliyusifə nəzər saldı. 
Ortaboylu olan qız azacıq kök, atletik bədənli, uzunsifətli, 
enli burunlu, balaca gözlü, qalın qaşlı, o qədər də yaraşıqlı 
deyildi. Amma hərəkəti və baxışları ilə müəyyən mənada 
cəlbedici görünürdü. Qalın qara saçları abadokla sıxılmış 
və boynuna tökülmüşdü. Onda rəssamlara uyğun sərbəstlik 
vardı.  
Əliyusif salam verib talvarın içərisinə daxil olmaq istəsə 
də, Gülarə onun gəlişindən narazı idi və üz-gözünü 
turşudub, nə lazım olduğunu soruşdu. Müxbir qızı 
sakitləşdirmək üçün anasının adını verdi və tablodakı 
mənzərəyə təəccüblə nəzər sala-sala həvəslə dedi:  
                                                     
 
  
                                                                            
                                                    117
- Sözün düzü, inanmazdım ki, indi belə bir şəkillər 
çəkilir. Elə bilirdim klassik rəssamların gözəl peyzaj 
çəkmələrini, keçmiş əsrlərlə elə keçmişin özündə qalıb.   
- Əsl rəssam bütün janrlarda əsər yaratmalıdır. – deyə 
Gülarə ciddi halda dilləndi. – Son zamanlar avanqard 
janrında tablolar yaradılsa da, mən özüm də həmin rəsmlərə 
ciddi yanaşmıram. – sonra o, yanındakı oğlanın sıxıldığını 
görüb, nəsihətlə sözünə davam etdi. – Görürəm ki, siz 
nəydənsə, ehtiyat edirsiniz?  
İstəsəniz, sabah gündüz vaxtı hamımız bir yerdə, meşəyə 
gəzintiyə çıxaq. Açığını desəm, buranın çox füsunkar 
təbiəti var və hamımız bu təbiəti seyr etmək arzusundayıq. 
Amma yanımızda kişi xeylağı olmadığından, biz öz 
arzumuzu gerçəkləşdirə bilmirik.  
- Bağışlayın məni, bu sahədə mən sizə heç cürə kömək 
edə bilməyəcəm. – deyə Əliyusif üzrxahlıqla dilləndi. – İş 
orasındadır ki, mən sabah öz dostlarımla birlikdə şəlalə 
deyilən yerdə istirahət edəcəyəm.   
- Xədicə xanım deyir ki, siz burada qonşularınızla bir 
yerdə olursunuz. Amma maraqlıdır, nəyə görə siz indiyənə 
kimi ananızın qaldığı kottecə getməmisiniz.   
- Kottecdə anamdan başqa da xanımlar qalır və ora 
getmək mənə ayıb olar.   
                                                     
 
  
                                                                            
                                                    118
- Sizə heç kim demir ki, birbaşa içəri daxil olasınız. 
Kottecə bitişik küləfirəngimiz var, siz ananızla orada 
görüşə bilərsiniz. Onsuz da biz hamımız yatana kimi 
kottecdə olmuruq.  
- Mən isə elə başa düşürəm ki, mənim orada 
görünməyim yersiz olar.   
Jurnalistin bu cavabı Gülarəni qane etmədi və o, 
müəyyən mənada məyus oldu. Elə həmin an qızın mobil 
telefonu zəng çaldı. O, bir neçə addım kənara çəkilib, 
telefonun düyməsini basdı və “Avtandil” deyərək, mülayim 
tərzdə danışmağa başladı. Əliyusif isə üzünü aşağıda 
yarğana tərəf tutub, oradan axan çaya tamaşa etdi ki, qızın 
söhbətini eşitməsin. Çayın şırıltısı həqiqi mənada qızın 
səsini boğurdu. Lakin buna baxmayaraq son məqamda 
Gülarənin bərkdən söylədiyi ifadə oğlanın qulağına dəydi: 
“sən gələ bilməsən, bizim hamımız pis vəziyyətdə 
qalacayıq”.  Gülarənin yad bir oğlanın yanında, belə bir 
tərzdə başqa bir kişi və yaxud oğlanla söhbət etməsi, 
Əliyusifin simasında onun qeyri-ciddi bir qız kimi 
tanınmasına gətirib çıxartdı. Həqiqətdə isə həmin oğlan 
Gülarənin nişanlısı idi.   
Bundan sonra Gülarə ilə hər hansısa bir mövzuda, söz 
mübadiləsi aparmasının mənasızlığını görən müxbir, 
buradan uzaqlaşmağa qərara gəldi. 
                                                     
 
  
                                                                            
                                                    119
          XI fəsil. Əliyusif istədiyi qız ilə ünsiyyət  
                           qurmağa nail olur 
 
Əliyusif həmsöhbəti ilə sağollaşaraq, oradan uzaqlaşdı. 
Əslində, Gülarə üzlü bir qız kimi onun ürəyinə 
yatmadığından, daha doğrusu, yaxşı təsir bağışlamadığın-
dan o, öz yaxasını kənara çəkməli oldu. Lakin burada 
böyük bir anlaşılmamazlıq baş vermişdi. Əliyusif elə başa 
düşmüşdü ki, qarşısındakı qız, anasının ona təqdim etdiyi, 
peşəcə rəssam olan Gülnarədir. Çünki anasının planına 
əsasən, qız hal-hazırda burada növbəti rəsm əsəri üzərində 
işləməli idi. Əslində isə o, bu yaxınlarda əmisioğlu 
Avtandilə hərisi alınmış Gülarə idi. 
Gülnarə kottecə gəlib, lazım olan şeyləri götürəndə, 
anası onun qabağını kəsərək bildirir ki, Xədicənin oğlu onu 
görmək üçün şəkil çəkdiyi yerə gedəcək. Qız, lazımi 
qaydada oğlanı qəbul edib, onunla ünsiyyət yaratmasına 
mane olmamalıdır. Halbuki həmin vaxta qədər artıq 
Əliyusif deyilən yerə gedib, artıq oradan qayıtmışdı. 
Bundan xəbərsiz olan Gülnarə, anasının xahişini yerə 
salmayaraq, bikef halda bacısının yanına qayıtdı. Gülarə 
Əliyusifin gəlişi barəsində bacısına məlumat verir və 
bildirir ki, oğlan soyuq münasibətə görə o qədər də yaxşı 
                                                     
 
  
                                                                            
                                                    120
təsir bağışlamadı. Bacısının sözü kifayət oldu ki, Gülnarə 
Əliyusiflə görüşə can atmadı.  
Xədicəni nigaran qoymaq istəməyən Əliyusif, Gülarə ilə 
bağlı olan fikrini bildirərək, anasından xahiş etdi ki, bir 
daha onu həmin qızla bağlı narahat etməsin. O, anasına 
birmənalı şəkildə bildirdi ki, belə bir müasir tipli qız onun 
gəlini olmaq şərəfinə layiq deyil. Xədicə isə buna etiraz 
əlaməti olaraq, oğluna son məsləhətini vermək imkanına 
malik oldu: “Oğlum, sənin gözlərin tutulubdur. Gülnarə 
kimi ləyaqətli, mədəni, tərbiyəli, istedadlı, ağıllı, gözəl bir 
qızı, çıraqla axtarsan da tapa bilməyəcəksən”. 
- İstedadlı olmağına görə istedadlıdır, amma gözəl və 
ağıllı olması məndə şübhə oyadır. – sonra o, anasını 
qucaqlayıb sevinc hissi ilə sözünə davam etdi. – Ana, sənə 
elə bir gəlin alacağam ki, onun daxili aləmi ilə xarici 
gözəlliyi vəhdət təşkil etsin. O cür qız tapsam, elə bil ki, 
hər ikimizin arzusu yerinə yetiriləcək. 
- Qorxuram ki, belə bir gedişatla, sən heç vaxt mənim 
evimə gəlin gətirməyəcəksən. – deyə Xədicə narazı halda 
dilləndi. – İnanmaram ki, sən Gülya kimi gözəl xasiyyətli, 
gözəl bənizli, qabiliyyətli, mədəni qız tapacaqsan. Sən 
mənim arzumu ürəyimdə qoyursan. Gülnarə o qədər 
cəlbedici bir qızdır ki, az qala mən özüm onun xasiyyətinə 
və xanımlığına vurulum.  
                                                     
 
  
                                                                            
                                                    121
- İnşallah, tezliklə, səni şad xəbərlə sevindirəcəm. – deyə 
Əliyusif anasının könlünü almağa çalışdı. – Ana, səni 
intizarda qoymaq istəmirəm. Demək olar ki, mən belə bir 
qız tapmışam.  
- Sən özün, mənim şərtlərimi bilirsən də? Nişan 
olmamışdan əvvəl mən, həmin qızla tanış olub söhbət 
etməliyəm. 
- Buna əmin ola bilərsən. Sənin xeyir-duan olmasa, mən, 
özbaşına heç bir qızla ailə həyatı qurmaram. Sən həmin qızı 
görəndən sonra onda deyəcəksən ki, Qənirə xanımın qızı 
xasiyyət etibarilə bir qədər qüsurludur.  
Bundan sonra Əliyusif anasından ayrılaraq, istirahət 
etmək üçün meşəyə yollandı.  
Şam yeməyinə üç saat qalmış Əliyusif özündən asılı 
olmayaraq, Gülnarə ilə ünsiyyət qurmaq üçün kompleksin 
ərazisini dolanmağa başladı. Burada o, anasını Qənirə ilə, 
başqa bir yerdə Arifi Ofeliya ilə, bir qədər aralıda isə Natiqi 
dostları ilə bir yerdə istirahət etdiklərini gördü. Havanın 
qaralmasına baxmayaraq, Ürfan əlində video kamera şəxsi 
arxivi üçün çəkilişlər aparırdı. Həmin çəkilişlər elə həmin 
gün gətirdiyi noutbuka köçürülürdü. Maraqlısı isə o idi ki, 
Ürfan Natiqgilin yaxınlığında hərlənərək, oradakıları, 
xüsusən də Zemfiranı bir müğənni kimi lentə alırdı.  
                                                     
 
  
                                                                            
                                                    122
Elə bu vaxt Gülnarə kotteclərin yerləşdiyi yolun 
kənarında göründü. İşıq dirəklərinin köməyi ilə Əliyusif 
onun surətini aydınca sezə bildi. Yol ilə gələn qız 
küləfirənginin qarşısında olan, çətirli, yellənən skamyada 
əyləşdi və oradan ətrafdakı panorama diqqət yetirməyə 
başladı. Onun poetik baxışları, ondan xəbər verirdi ki, qız 
burada, hamı kimi adicə istirahət etmir. O, buradakı 
günlərini çox mənalı keçirmək fikirində idi.  
Skamyada ondan başqa 45-48 yaşlarında, ortaboylu, 
dolu bədənli, göyçək bənizli, iri gözlü, qalın dodaqlı bir 
qadın da əyləşib, istirahət vaxtını səmərəli keçirirdi. Həmin 
çatma qaşlı, uzun qara saçlı, gülərüz qadın qızın anası ilə 
rəfiqəlik edən Məkanə idi. Məkanənin əri Qarabağda gedən 
döyüşlərdə şəhid olduğundan o, tək başına üç övladını 
böyütmüş və hal-hazırda onlarla birlikdə buraya istirahətə 
gəlmişdi. Elə onun oğlu Asəf Ürfan ilə dost olduğundan, 
onlar vaxtlarının əksər hissəsini bir yerdə keçirirdilər. Bir 
neçə dəqiqə keçəndən sonra onlara elə Məkanə ilə eyni 
yaşda olan dolu bədənli, qarabuğdayı, qırmızı rəngə çalan 
cod saçlı bir qadın yaxınlaşdı. Əliyusif kənardan həmin 
qadını diqqətlə süzəndə gördü ki, o, Ürfanın anası 
Sənubərdir. Sənubər söhbətcil olduğundan dərhal qızla 
tanış olub, onunla söhbət etməyə başladı. 
                                                     
 
  
                                                                            
                                                    123
Bura dağların arasında yerləşdiyindən, hal-hazırda sərin 
hava müşahidə olunurdu. Qaranlığın çökməsinə baxmaya-
raq, ətrafdakı işıq fənərləri buranı kifayət qədər işıqlandırır-
dı. Məhz bunun sayəsində Əliyusif çətinlik çəkmədən qızın 
yaraşıqlı bənizini süzə bilirdi. Qızın əynində çəhrayı 
rəngində idman paltarı vardı. O, havanın sərin keçməsini 
görüb, köynəyinin yaxalığını dik qaldırmışdı.  
Əliyusif yaxınlaşmaq üçün bəhanə axtarmasa da, o, elə 
etmək istəyirdi ki, rəssam qız heç olmasa gözucu onu görə 
bilsin. Müxbir münasib bir rakurs seçmək istəyən zaman 
onun qanı qaraldı. Çünki bir qədər aralıda Natiq yanındakı 
adamlarla birlikdə əyləncə meydançasına gəlib, orada 
bilyard oynamağa başlamışdı. Özlərini sərbəst və ərköyün 
şəkildə aparan həmin adamlar, heç kimə əhəmiyyət ver-
mədən ağızlarında siqaret bərkdən deyib-gülərək, ətrafdakı 
insanlarda ikrah hissi oyadırdılar. Elə bu vaxt Gülnarəgil 
ayağa qalxıb, Əliyusifin qaldığı mehmanxana istiqamətində 
yola düzəldilər. Onları arxadan süzən müxbir özündən asılı 
olmadan, gedənlərin ardınca yollandı.  
Hava qaralsa da, kompleksin bütün ərazisi işıq fənərləri 
ilə kifayət qədər işıqlandırılırdı. Ona görə də kim hara 
gedirsə-getsin, özünü tam şəkildə sərbəst hiss edə bilərdi. 
İşıqlandırma sistemindən əlavə, meşəyə gedən cığırların 
hamısı buranın mühafizəçiləri tərəfindən elə ciddi 
                                                     
 
  
                                                                            
                                                    124
qorunurdu ki, hər bir kəs özünü burada təhlükə və qorxu 
bilmədən gəzişmək imkanına malik idi. Məhz buna görə də 
qaranlığın çökməsinə əhəmiyyət verməyən turistlər, 
kompleksin ən ucqar yerlərində gəzişərək, istirahətlərini 
səmərəli şəkildə keçirirdilər.  
Sənubər qaldığı mehmanxananın astanasında onlardan 
ayrılıb, yuxarı qalxdı. Gülnarə ilə Məkanə mehmanxananın 
yanından ötüb, hovuza gedən yol ilə hərəkət etdilər. Lakin 
onlar sola dönmədən düz yol ilə VIP restoranı istiqamə-
tində yollarını davam etdirdilər. Görünür, buradakı tikililər 
xoşlarına gəldiyindən, onlar həmin hissəni də seyr etməyi 
qərara almışdılar.  
Əliyusif gələndən buraları az gəzmiş, amma bilirdi ki, 
buradakı bir çox kotteclər artıq fəaliyyət göstərir və əyləncə 
mərkəzləri yenicə istifadəyə verilsə də, oralar turistlər ilə 
dolu idi. Bir qədər aralıda, yenicə istifadəyə verilmiş, eyni 
vaxtda 500 nəfərlik tutumu olan möhtəşəm “Aquapark”, 
200 nəfərlik standart otel və VIP otaqlar öz əzəmətini 
nümayiş etdirirdi. Elə onların yaxınlığında Boulinq zal 
yerləşirdi.  
“Aquapark”la “Qadın vitamin barı”nın arasında 300 
nəfərlik VIP restoran, ondan kənarda isə Amfiteatr 
tikilmişdi. Bütün bu üçbucaq tikililərin ortasında əlvan işıq 
fənərləri və lazer şüaları ilə təchiz edilmiş gözəl fəvvarə 
                                                     
 
  
                                                                            
                                                    125
düzəldilmişdi. Elə ki, bu əraziyə qaranlıq çökdü, həmin an 
fəvvarənin işıqları işə düşürdü. Bəzən adamda elə təsəvvür 
yaranırdı ki, su çələngindən sağ tərəfdə yerləşən böyük 
diskotekada səslənən mahnıların ritmlərinə əsasən, 
fəvvarədəki sular da cürbəcür formalara, şəkillərə düşürdü.  
Amfiteatrdan sağ tərəfdə kənardan ecazkar görünən və 
nağıllar aləmini xatırladan “Lvinıy” (şir) və “Pauk” 
(hörümçək) barlar fəaliyyət göstərirdi. Barlar adlarına 
uyğun adlandırılmışdı – ona görə ki, barların astanasında 
yonma daşlardan şir ağzı və hörümçək toru ilə birlikdə 
düzəldilmişdi. Kim ki, ora qədəm qoyurdusa, həmin adam 
həqiqətən də özünü nağıllar aləmində hiss edirdi. 
Burada yay hovuzu və aşağıda axan çayın sahilində süni 
göl vardı. Müdriyyət həmin göllərdə çəki, kefal, xanı balığı, 
balamut, xəşəm, karp, berj balıqları yetişdirərək, balıq 
tutmaq üçün turistlərə gözəl şərait yaratmışdı. Həmin gölün 
üstündə kafe tikilmiş və yerində tutulan balıqlardan dadlı 
təamlar bişirirdilər. 
Kotteclərlə hovuz və göl arasında skamyalar düzülmüş 
və hər kəs skamyalarda oturub, buradakı gözəlliyə tamaşa 
edə bilərdi. Gülnarə tanış olduğu qadınla, əlvan işıqlı 
fəvvarənin qarşısındakı skamyaların birində əyləşib, onunla 
söhbət etməyə başladı. Əliyusif əlverişli məqamın 
yarandığını görüb, onların yanından keçməyi qərara aldı.  
                                                     
 
  
                                                                            
                                                    126
Qız Məkanə ilə söhbət edərkən birdən gözü Əliyusifə 
sataşdı və o, bir qədər tərəddüd içərisində ətrafına nəzər 
salmağa başladı. Elə bil o, kimdənsə və yaxud nədənsə, 
ehtiyat edirdi. Qızın belə bir səksəkəli hərəkəti müxbirin 
təəccübünə səbəb oldu. Bu dəmdə onun yanında olan 
Məkanə dönüb, Əliyusifə qəribə nəzər saldı və həmin an 
Gülnarə ilə olan söhbətini davam etdirməyə başladı.  
Buraya istirahətə gələn jurnalist də başa düşürdü ki, 
adını bilmədiyi qız, yenə də özündən müştəbeh halda razı 
olan Natiqin təcavüzünə məruz qala bilər və bu işdə 
Əliyusif bir şahid kimi qalmaqalla üzləşər. Çünki həmin 
oğlan hansısa bir imkanlı şəxsin övladıdır və onun üçün 
movcud olan qanunları tapdalamaq adi hal sayılırdı. 
Mühafizə dəstəsinin rəisi pələmədə olmasaydı, azğınlaşmış 
oğlanın nəzarətdən çıxmış hərəkətlərini heç kim ram edə 
bilməzdi.  
Əliyusif durduğu yerdə şərə düşməsin deyə, o, 
skamyadakı yerini tərk edib, üzü qərbə tərəf, yəni gəldiyi 
yol ilə geri qayıtmağı qərara aldı. O, istəyirdi ki, qızın 
diqqəti ona tərəf cəlb olunsun. Müxbir solda yerləşən 
skamya ilə bərabərləşəndə həmin an onlara salam verdi. 
Məhz bundan sonra Gülnarə ayağa qalxıb, utancaq halda 
müsbət insan kimi tanıdığı oğlanla salamlaşdı. Sanki o, 
oğlanla nə haqda isə müzakirə aparmaq istəyirdi. 
                                                     
 
  
                                                                            
                                                    127
- Çox sağ olun ki, bu gün siz məni həmin kobud 
oğlandan müdafiə etdiniz. – deyə qız minnətdarlığını 
bildirdi və ara vermədən öyüdlə sözünə əlavə etdi. – Amma 
sizə bildirmək istəyirəm ki, çalışın bir daha həmin oğlanla 
üzləşməyəsiniz. O, çox təhlükəli adamdır.  
- Onda belə çıxır ki, həmin oğlan sizi tanıyır? – deyə 
Əliyusif təəccüblə soruşdu. 
- O, məni hələ universitetdə oxuyandan bəri təqib edir. – 
deyə Gülnarə yanındakı oğlana nəzər salmadan sıxıla-sıxıla 
dilləndi. - Atasının gül balasıdır. Onun əlindən tamam 
bezmişəm.   
- Elədirsə, sahə müvəkkilinə niyə xəbər vermirsiniz? 
- Onun hərəkətlərində cinayət əməlləri olmadığı üçün, 
polis heç bir tədbir görə bilmir. Mən isə elə başa düşürəm 
ki, o, imkanlı şəxsin oğlu olduğundan polis onlara baş 
qoşmaq istəmir.   
Qız ifadəsini yenicə bitirmişdi ki, birdən Əliyusifin 
mobil telefonundakı zəngə qoyulmuş Vasif Məhərrəmlinin 
ifa etdiyi “Bakılı qız” mahnısı səsləndi. Jurnalist 
üzrxahlıqla düyməni basıb, tələsik halda danışmağa başladı: 
- Narahatçılığa heç bir səbəb yoxdur, mən uşaqlarla bir 
yerdə olacağam. Yola düşməmişdən əvvəl, səninlə mütləq 
vidalaşacağam.  
                                                     
 
  
                                                                            
                                                    128
Əliyusif danışığını qurtaran kimi üzrxahlığını bildirdi. 
Gözlənilmədən qız mobil telefonunda çalınan melodiyaya 
görə fikir söylədi: 
- Vasifin “Bakılı qız” mahnısı xoşuma gələn ən yaxşı 
mahnılardan biridir. Bu mahnı... 
Elə bu an arxadan bir oğlan onların sözünü kəsib, süni 
gölə necə gedəcəyini soruşdu.  
Nəinki Əliyusif, həm də Gülnarə də həmin oğlanı tanıdı; 
o, Natiqin sürücüsü Akif idi. Oğlanın təkəbbürlü hərəkəti 
və özündən müştəbeh halda razı olan baxışları, müxbirə pis 
təsir etdi. Lakin buna baxmayaraq, etik normalara üstünlük 
verən Əliyusif marşrutu ona izah etməli oldu.  
Akifin gəlişi Gülnarənin kefinə soğan doğradı. Sanki 
onun canında qorxu xofu yarandı və o, ehtiyat edə-edə 
ətrafına nəzər salaraq, qətiyyətsiz halda dedi: 
- Qardaş, etdiyiniz köməkliyə görə bir daha sizə öz 
minnətdarlığımı bildirirəm, amma siz burada ehtiyatla 
hərəkət etsəniz, yəni heç kimə baş qoşmasanız, bu sizin 
üçün yaxşı olar. Qorxuram ki, məni müdafiə etdiyiniz üçün, 
həmin adam sizi rahat buraxmasın.  
- Xanım, narahat olmaya bilərsiniz, mən kifayət qədər 
ehtiyatlı adamam. İndi buradan otağıma gedib, “Relax”ı 
tərk edənə kimi oradan çıxmayacağam.  
                                                     
 
  
                                                                            
                                                    129
- Mən sizinlə zarafat etmirəm. O, çox təhlükəli adamdır, 
üstünə baxış keçirsələr, bəlkə də cibindən tapança da çıxar. 
Həqiqətən də otaqda qalsanız, bu sizin üçün yaxşı olar.  
- Tutalım mən gizləndim, bəs siz? – deyə Əliyusif qızda 
olan iradəyə mat-məəttəl qaldı və üzünə ciddi ifadə verərək 
təmkinlə sözünə əlavə etdi. – O, məni yox, məhz sizi təqib 
edir. Belə bir vəziyyətdə mən sizi, bu məkanda tək qoyaraq 
qaçıb otaqda gizlənə bilmərəm.  
- Bağışlayın məni, amma bu mənim problemimdir. Vaxt 
gələcək, o, özü səhvini başa düşüb, məndən uzaq düşəcək.  
- İnanmıram ki, onun kimi həyasız, qaba adam xoşluqla 
sizdən əl çəksin.   
Ondan sonra qızın qarşısında dayanan Əliyusif, onun 
gözlərinin içərisinə baxa-baxa sanki donub qaldı. Elə bil 
müxbir nə etdiyini bilmirdi. Onun belə bir duruşu və qəribə 
baxışı yalnız aşiq olan adamlarda olurdu və belə bir 
baxışların təsiri altında qalmaq istəməyən Gülnarə ətrafına 
qorxa-qorxa nəzər salaraq, narazı halda soruşdu:  
- Sizə nə oldu? Nəyə görə mənə belə baxırsınız? 
- Tanrı əvvəlcə təbiəti, sonra isə bəndəni yaradıbdır. – 
deyə qəribə hisslər altında olan oğlan fəhmlə dilləndi. – 
Məni həmişə bir sual düşündürür; Tanrının yaratdıqlarından 
ən gözəli hansı sayılır – təbiət, yoxsa insan? Sənin bənizinə 
baxandan sonra elə bil mən həmin suala cavab tapmışam. 
                                                     
 
  
                                                                            
                                                    130
Hər bir kamil insan elə fikirləşər ki, təbiətin gözəlliyinə heç 
nə çatmaz. Amma mənim fikirimcə, insan yalnız bir halda 
təbiətdən gözəl ola bilər. Əgər Allah-təala tərəfindən 
insanın simasına füsunkar gözəllik və hamını heyran 
edəcək gözəl xasiyyət əta edilibsə, onda həmin insan gözəl 
mənzərəyə malik olan təbiətdən daha cəzbedici görünür.  
- Bununla nə demək istəyirsiniz? 
- Sizin çöhrənizdəki və xasiyyətinizdə olan gözəlliyin 
vəhdəti, - deyə baxışlarını rəssam qızdan ayırmayan müxbir 
filosoflara xas olan tərzdə dilləndi və əli ilə ətrafdakı təbii 
mənzərəni göstərərək sözünə əlvə etdi. - təbiətdə olan 
möhtəşəm gözəlliyi çox-çox arxada qoyur.  
- Bu komplimentdir, yoxsa süni tərif? – deyə xəcalət 
çəkməyə başlayan Gülnarə narazı halda dilləndi. – Belə 
sözlər məndə ikrah hissi doğurur. 
- Mən əsl həqiqəti söyləmək məcburiyyətində qaldım, 
həqiqət isə heç kimdə ikrah hissi doğurmamalıdır. 
- Artıq ayrılmaq vaxtıdır. – müxbirin söhbətlərindən 
utancaq vəziyyətə düşən rəssam qız təşəxxüslə dilləndi. 
- Xanım, sizdən aralanmamışdan əvvəl, adınızı bilmək 
olar?  
- Buna ehtiyac yoxdur. – deyə qız həmsöhbətinə incimiş 
halda nəzər salaraq, qətiyyətlə dilləndi. – Çalışın arada olan 
hörmət itib-batmasın.  
                                                     
 
  
                                                                            
                                                    131
Bu sözlərdən sonra qız skamyada əyləşib, baxışlarını 
yerə dikdi. Əliyusif isə etdiyi hərəkətdən xəcalət hissi 
çəkərək, məyus halda öz yoluna davam etdi. O, stressdən 
çıxmaq və əhvalını yaxşılığa doğru dəyişmək üçün Amfi-
teatra getməyi qərara aldı. 
 
 
 
        XII fəsil. Yalan vədlərə aldanmayan qız və  
                    mədəni istirahət edən turistlər 
  
Jurnalist Amfiteatrın astanasına çatmamış, “Lvinıy” 
barın yanında onun qarşısını həmin Natiq kəsdi və ara 
vermədən əsəbi halda dedi: 
- Adını da bilmirəm, amma sənə son dəfə xəbərdarlıq 
edirəm. Səni bir daha həmin qızın yanında görsəm, onda 
özündən küs. 
- Açığını desəm, mən o qızı tanımıram. – deyə Əliyusif 
sıxılmış vəziyyətdə dilləndi. - Onunla təsadüf nəticəsində, 
elə buradaca rastlaşmışam. O da ki, sən ona təzyiq göstərən 
vaxtı olub. 
- Mən sənə öz xəbərdarlığımı etdim, – deyə həmin oğlan 
əsəbi halda dilləndi. – o qızdan uzaq ol. Əks təqdirdə mən 
özümü nəzarətdə saxlaya bilməyəcəm.  
                                                     
 
  
                                                                            
                                                    132
Oğlan sözünü bitirmişdi ki, Əliyusifin telefonunda 
“Bakılı qız” melodiyası səsləndi. Jurnalist telefonla danışan 
zaman özündən müştəbeh halda razı olan oğlan yanındakı 
sürücüsünün qulağına nəsə pıçıldadı. Əliyusif sözünü başa 
çatdıran kimi təcili getdiyini bəhanə gətirərək, oğlanın heç 
bir sözünə əhəmiyyət vermədən buradan uzaqlaşdı. O, çox 
yaxşı bilirdi ki, bir qədər də burada qalsa, onda qalmaqal 
yaratmağa can atan oğlanla güclü mübahisələri olacaq.  
Rəssam qız əmin idi ki, Natiq onu rahat buraxmayacaq 
və o, gec-tez burada peyda olacaq. Çox keçməmiş şübhələr 
özünü doğrultdu. Emosional oğlan qızın yanında peyda 
oldu və üzlülüyünə salaraq, əlindəki dondurmanı qıza uzat-
dı. Təbii olaraq qız, tam şəkildə tanımadığı adamdan həmin 
dondurmanı qəbul edə bilməzdi. Natiq isə əlindəki neməti 
yaxınlıqdakı zibil qabına atıb, yenə də qıza yaxınlaşdı və o, 
üzünə süni təbəssüm verərək yumşaq tərzdə dedi: 
- Gülya xanım, qəti olaraq məndən incimə. Hava isti 
olduğu üçün, mən sənə dondurma təklif etdim.   
- Təklifə görə çox sağ ol, – deyə qız yanındakı oğlanın 
sifətinə nəzər salmadan sıxıla-sıxıla dilləndi. – amma çalış 
belə bir bəhanələrlə mənə yaxınlaşma. Ona görə ki, bildiyin 
kimi mən burada tək deyiləm və məni tanıyanlar isə 
haqqımda pis fikirlərə düşərlər.  
                                                     
 
  
                                                                            
                                                    133
- Əgər, elə şeylərə əhəmiyyət versək, onda heç bir oğlan 
hər hansı bir qız ilə ünsiyyət qurmamalıdır.   
- Amma hər şeyin öz həddi var. – deyə rəssam qız 
oğlanın dedikləri ilə razılaşmadı. – Sən şəhərdə də, elə 
burada da olanda məni təqib edirsən. Bu hərəkətlərə görə 
mən xəcalət çəkirəm.  
- Əmin-amanlıqla bildirmək istəyirəm ki, mənim sənə 
yaxınlaşmaqda pis niyyətim yoxdur. Sən hələ məni yaxşı 
tanımırsan. Mən bütün varlığımla sənin qulluğunda durmaq 
istəyirəm. Mən həqiqətən də sənə pis niyyətlə yaxınlaşmı-
ram. Sadəcə olaraq, hər dəfə mən səninlə üzləşib ünsiyyət 
qurmaq istəyəndə, aramızda narazılıq baş verir.  
- İncimə məndən, haçan səninlə üzləşirəmsə, həmin an 
mənim halım pisləşir. Ona görə ki, sən gah qrup yol-
daşlarımın, gah iş yoldaşlarımın yanında mənə yaxınla-
şaraq, qabağımı kəsir, bərkdən danışır, son anda isə acılayıb 
uzaqlaşırsan.  
- Sən mənə qulaq asmaq istəmədiyin üçün mən 
hiddətlənirəm. Axı, sən mənim nə demək istədiyimi və 
məqsədimi öyrənmək istəmirsən. Mənim yaxşı təklifim var. 
- Yaxşı, sözünü de, ondan sonra məni rahat burax. 
- Gülya xanım, sadəcə olaraq, mən səndə olan 
mədəniyyəti görüb, sənə yaxşı iş təklif etmək istəyirəm.   
                                                     
 
  
                                                                            
                                                    134
- Maraqlıdır, sən mənə hansı iş təklifi edə bilərsən? – 
deyə qız baxışlarını gizlədərək istehza ilə dilləndi. - Bəlkə 
sən, hansısa böyük şirkətin prezidentisən? 
- Açığını desəm, Bakının mərkəzində mən böyük bir 
restoran işlədirəm. – deyə nəzərlərini qızın gözəl çöhrəsin-
dən ayıra bilməyən Natiq, bir qədər tərəddüd edəndən sonra 
səmimiyyətlə dilləndi. – Həmin restoranın müştəriləri çox 
nüfuzlu adamlardır və onlar oraya yeməkdən çox, mənəvi 
istirahət etmək üçün gəlirlər. İstərdim ki, sən mübarək 
addımlarınla ora ayaq basasan. 
Bu sözlərdən sonra Natiq ona lovğa adam kimi göründü. 
İş ondadır ki, Gülnarə qarşısındakı oğlanın imkanlı ailədən 
olduğunu bilirdi. Qızda olan məlumata görə Natiq 
Rusiyadan Azərbaycana böyük həcmdə tikinti materialları 
gətizdirərək, onları iri tikinti sektorlarında realizə edirdi. 
Məhz bu iş ilə əlaqədar o, mütəmadi olaraq Rusiyaya ezam 
olunurdu. Rəssam qız dəqiq bilirdi ki, yazılmamış 
qanunlara görə Natiq imkanlı ailədən olduğu üçün atası ona 
kasıb ailədən qız almayacaq. Elə ailələrdən olan valideynlər 
adəti üzrə öz imkanlarına uyğun olan qız alıb, qız verirlər. 
Bu vaxta qədər isə Natiq neçə dəfə Gülnarə ilə 
görüşübdürsə, həmişə də qızdan xoşu gəldiyini və ona olan 
münasibətinin ciddi olduğunu bəyan etmişdi. Bundan əlavə 
özündən müştəbeh halda razı olan oğlan bahalı hədiyyələr 
                                                     
 
  
                                                                            
                                                    135
alması ilə şirnikləndirməyə çalışmışdır və belə bir 
söhbətlərdən sonra o, Gülnarənin nifrətini qazanırdı. Bir 
sözlə, özünü restoran müdiri kimi qələmə verən Natiq bu 
dəfə də lovğalığına görə qızın gözündən düşdü.  
- Çox gözəl ki, sənin restoranın var. – deyə Gülnarə 
ciddi halda dilləndi. - Amma bildirmək istəyirəm ki, mən 
heç vaxt restoranlarda olmuram. Çünki aldığım məvacib 
buna imkan vermir.  
- Bilmək olar, işlədiyin yerdə nə qədər məvacib alırsan?  
- Buna heç bir ehtiyac yoxdur.  
- Nə deyirəm ki, harada işləməyindən asılı olmayaraq, 
sənə daha yaxşı, daha səmərəli, daha yüksək məvacibli, iş 
təklif etmək niyyətindəyəm. 
Bu təklif o qədər də qızın ürəyindən olmasa da, o, başını 
qaldırıb oğlana tərəf sualedici nəzərlərini yönəltdi. Həm-
söhbəti heç bir söz işlətməsə də, lakin onun mimikasının 
tərpəndiyini görən Natiq həvəslə sözünə davam etdi. O: 
- İstərdim ki, sən mənim restoranımda administrator 
vəzifəsində işləyəsən. Həmin işin öhdəsindən gəlmək üçün 
mənə tərbiyəli, qabiliyyətli və bacarıqlı bir xanım lazımdır.  
- Üzr istəyirəm səndən, - deyə rəssam qız təəccüblə 
dilləndi. - məni yaxından tanımadan haradan bilirsən ki, 
mən tərbiyəli, qabiliyyətli və bacarıqlı adamam? 
                                                     
 
  
                                                                            
                                                    136
- Mən xeyli müddətdir ki, sənin hərəkətlərini, davranışı-
nı izləyir və müəyyən mənada, sənin hansı xarakterə malik 
olduğuna bələdəm.  
- Qəribə olmasa da, verdiyin təklifə öz etirazımı 
bildirdiyim üçün, səni məyus etməli olacağam.  
- Mən deyərdim ki, təəssüflər olsun. – deyə həmsöhbə-
tinin belə bir cavab verəcəyinə hazır olan Natiq məyus 
halda dilləndi. - Bilmək olar, nəyə görə sən belə bir 
əlverişli təklifə öz etirazını bildirdin?  
- Çünki bu təklif qeyri-real kimi görünür. – deyə qız 
qətiyyətlə cavab verdi. – Sən yaxından tanımadığın bir 
adama elə bir məsuliyyətli işi necə tapşıra bilərsən? Sən 
kənardan mənim hərəkətlərimi izləsən də, heç vaxt mənim 
xarakterimə bələd ola bilmərsən. Deməli, mən heç bir vaxt 
verdiyin etimadı doğrulda bilmərəm.  
- Əbəs yerə belə fikirləşirsən, mənim təklifim çox 
ciddidir. Restoran mənimdir və mən kimi hansı vəzifəyə 
istəsəm, ora da təyin edirəm. Seçimimdə isə mən heç 
kiminlə məsləhətləşmirəm. Mənim üçün bir gün kifayətdir 
ki, adamın xasiyyətinə lazım olan qədər bələd olum.  
- İncimə məndən, mənim kimi bir adam hər şeydən 
ehtiyat edə-edə restoranda, kafedə işləyə bilməz. 
- Sənə dedim axı, ora çox elitnıy restorandır, müştərilə-
rim isə ölkəmizin çox nüfuzlu adamlarıdır. Hətta müğənni-
                                                     
 
  
                                                                            
                                                    137
lərin seçimində biz peşəkarlığa, musiqi intellektinə böyük 
önəm vermişik. Ziyalılarımızın və kübar insanlarımızın 
qəbul etmədikləri açıq-saçıq geyinən və səhnədə özlərini 
apara bilməyən müğənnilər, həmin restoranın kəndarından 
içəri buraxılmır.  
- İlk növbədə bu haqqda mən anamla məsləhətləşməli-
yəm. Lakin birmənlı şəkildə bildirmək istəyirəm ki, anam 
bu haqda biləndə bu təklifə öz razılığını verməyəcək.  
- Xanım, həmin işə görə mən sənə ayda 1000 dollar pul 
verəcəyəm. İndiki zamanda belə maaş heç bir yerdə 
yoxdur. Bəlkə, bu haqda mən sənin ananla özüm danışım? 
- Sənə dedim axı, o, razılığını bildirməyəcək. – deyə qız 
qətiyyətlə dilləndi və üzünə ciddi ifadə verərək iradə ilə 
sözünə davam etdi. – Xahiş edirəm, bir daha bu məsələyə 
qayıtmayaq. İndi isə mən getməliyəm. İstərdim ki, bir daha 
məni burada təqib etməyəsən. 
Qızın bu xahişinə müqavimət göstərməyən Natiq, onun 
uzaqlaşmasına mane olmadı.  
Natiq Gülnarədən ayrılandan sonra birbaşa kottecə 
yollandı. Hal-hazırda o, məşuqəsi ilə kottecdə oturub elə 
Zemfiranın televizorda yayımlanan mahnısını dinləyirdi.  
Baxmayaraq ki, Əliyusif Arifin qonşusu idi o, çalışırdı 
istirahət müddəti ərzində onlara maneəçilik törətməsin. Ən 
əsas isə o, Zemfiradan uzaq olmağa çalışırdı. Çünki 
                                                     
 
  
                                                                            
                                                    138
Zemfira olan yerdə, həmişə qalmaqallı hadisələr baş 
verirdi. Müğənninin vulqar hərəkətləri və atmaca sözləri 
kənarda olan adamların hiddətinə səbəb olurdu.  
Ofeliya samovar çayı içmək üçün Xədicənin qaldığı 
kottecə getmək fikrinə düşdü. Həyat yoldaşının xətrini 
həddindən artıq çox istəyən Arif tərəddüd etmədən onu və 
nəvəsi Aydanı 112 saylı kottecin küləfirəngisinə apardı. 
Ondan sonra Arif Əliyusif ilə əlaqə saxlayıb, onunla 
birlikdə kompleksin cənubundan daşan çayın üzərində 
yaradılan süni göl istiqamətinə yollandı. Çünki Nurlan 
qohumu Fikrət həkimlə birlikdə orada balıq tutmaqla 
məşğul idi.  
Yaşlı olmasına baxmayaraq həmişə enerjili görünən 
Fikrət nəhəng çinar ağacının altında tilovla oturaraq, iki 
balıq - bir çəki və xanı balığı tutmuşdu. Ekzotik yerlərdə 
yeyib-içməyi və xüsusən də istirahət etməyi xoşlayan 
həkim oturduğu yerdə, Nurlanın köməkliyi ilə balaca bir 
süfrə açmışdı. Süfrəyə bir araq, mineral su, pendir, servelat 
kolbasa və tabaka qoyulmuşdu. Bir neçə stəkanın olması 
ondan xəbər verirdi ki, balıq tutan turistlər kimlərinsə 
gəlişini gözləyirdilər.  
Nurlan onları görən kimi öz tilovunu Əliyusifə verib 
cəld kolbasanı, pendiri doğradı, tabakanı isə parçalayandan 
sonra arağı stəkanlara süzdü. Qonşu oğlanın hərəkətlərini 
                                                     
 
  
                                                                            
                                                    139
diqqətlə seyr edən müxbir gördü ki, Nurlan yalnız öz 
stəkanını boş saxladı. Bu ondan xəbər verirdi ki, yüksək 
tərbiyə görmüş oğlan azərbaycanlı ənənəsinə uyğun olaraq, 
atası ilə bir masa arxasında spirtli içki içmirdi.   
- Bir saatdan sonra şam yeməyi başlayacaq. – deyə Arif 
xəbərdarlıq edərək vedrənin içərisindəki balıqlara nəzər 
yetirdi. 
- Əsl şam yeməyi buradadır. – deyə səhiyyə işçisi 
pendiri çörək arasına qoyaraq həvəslə dilləndi. – Hayıf 
deyil, təbiətin qoynunda pendir-çörək yemək. 
- Bilirsiniz, şəhər ilə mənzərəli rayonun arasında fərq 
nədədir? – müxbir stəkanı qaldıraraq müəmmalı tərzdə 
dilləndi. - Şəhərdə kabab yeyəndə adam onun tamını bilmir, 
amma buradakı pendir-çörək şəhərdəki kababdan da 
dadlıdır. 
- Mən getdikcə təəccüblənirəm. – deyə stəkanı başına 
çəkən Arif balıqlara baxa-baxa fəhmsizliklə dilləndi. – Hələ 
yadıma düşmür ki, hansısa bir istirahət mərkəzində belə bir 
şərait yaradılsın. Diri heyvanlara tamaşa etmək, süni göldən 
balıq tutmaq, hər biri insanın əsəblərini sakitləşdirir.  
- Arif, sən elə bilirsən mən burada balıq tuturam? – 
poetik duyğularla ətrafı seyr edən həkim əli ilə qarşısındakı 
mənzərəni göstərərək, yüksək əhval-ruhiyyə ilə dilləndi. - 
                                                     
 
  
                                                                            
                                                    140
Xeyr! Mən buradakı gözəlliklərə tamaşa edə-edə böyük 
həzz alıram. 
- Həqiqətən də balıq tutmaqdan ləzzətli bir şey yoxdur. – 
Əliyusif qırmağına düşən yarım kiloluq çəki balığını o biri 
balıqların üstünə atıb hərarətlə dilləndi.  
- Doğrudan da elədir. – deyə dərindən nəfəs alan və 
buradakı havanın təmizliyindən məst olan həkim xumar-
casına dilləndi. – Buradakı təmiz hava bütün xəstəliklərə 
dərmandır. Mehmanxanada yox, meşənin içərisində çadırda 
qalsam, onda cavan bir oğlan kimi Bakıya qayıda bilərəm.  
- Lazımdırsa, sizin üçün bir çadır təşkil edək. – deyə 
Nurlan süfrəyə kölgə salan böyük çətiri bir qədər 
qohumuna tərəf yaxınlaşdıraraq tələsik halda dilləndi. – 
Buranın rəhbərliyinə müraciət etsək, onlar sizi iki və yaxud 
üç nəfərlik çadır ilə təmin edərlər. 
- Tək olsaydım, məmnuniyyətlə çadırda qalardım. – 
deyə Fikrət təəssüflə dilləndi. – Həm də qiymətlər bir qədər 
ucuz olsa, adam on günlüyə gəlib burada istirahət edər.  
- Fikrət müəllim, ürəyiniz haçan istəsə, mən sizin üçün 
elə bir şərait təşkil edərəm. – deyə polis əməkdaşı səmimi 
halda dilləndi.  
Peşəkar həkim həsrət dolu baxışları ilə ətrafdakı mənzə-
rəni seyr edən zaman Arif tələsik halda stəkanları araqla 
doldurdu və kolbasanı doğrayıb, sağlıq dedi: 
                                                     
 
  
                                                                            
                                                    141
- İstərdim ki, növbəti ildə hamımız burada olaq və ən 
xoş günlərimizi Talış dağlarının ətəyində keçirək.   
Onlar stəkanları boşaldan kimi Ürfan əlində kamera 
gölün o biri tərəfində göründü və tərəddüd etmədən onları 
çəkməyə başladı. Bir neçə dəqiqəlik çəkilişdən sonra o, 
istirahət edənlərə yaxınlaşıb, toyuğun bir budunu götürdü. 
Ondan sonra Ürfan Əliyusifi kənara çəkib yavaş səslə dedi: 
- Qardaş, mənə iki nəfər yaxınlaşıb, kompüterimdə Vasif 
Məhərrəmlinin “Bakılı qız” mahnısının olub-olmadığını 
soruşdular. Həmin mahnının məndə olduğunu biləndən son-
ra, onlardan biri həmin melodiyanın telefonuna yazılmasını 
xahiş etdi. Mən onun xahişini yerinə yetirəndən sonra, 
həmin oğlan bu işin müqabilində mənə 10 manat pul verdi.   
- Nə olar ki. – deyə müxbir çiyinlərini çəkdi.  
- Bir mahnıya görə o qədər pul vermirlər, həm də mən 
həmin sifarişi təmənnasız olaraq, yazacaqdım. Həmin 
oğlanlar müğənni Zemfira ilə bir yerdə gəliblər. İş ondadır 
ki, onlar həmin mahnını yazdırandan sonra sevincək halda 
dedilər ki, “indi bundan sonra mən onun başına olmazın 
müsibət açacağam”.  
Ürfanın dediklərinə ciddi əhəmiyyət verməyən Əliyusif, 
bu sifarişin adi hal olduğunu zənn edərək, dostlarının 
yanına qayıtdı.  
                                                     
 
  
                                                                            
                                                    142
Onlar bir qədər yeyib-içəndən sonra Arifin telefonuna 
zəng çalındı. Qəribə olsa da o, söhbət edən zaman 
hərdənbir Əliyusifə oğrun-oğrun nəzər salırdı. Əliyusif 
həmin an anladı ki, kimsə Ariflə, onunla bağlı söhbət 
aparır. O, telefonu söndürən kimi müxbirə yaxınlaşaraq 
sakitcə dedi:  
- Əli, bildiyin kimi Ofeliya sənin ananın yanında çay 
içir. Onlar təkidlə bizi ora dəvət edirlər.   
Müxbir o dəqiqə başa düşdü ki, Qənirə qızları ilə orada 
olduğu üçün, anası bilə-bilə onları çay dəstgahına dəvət 
edir. Məhz bu səbəbdən o, ora getmək üçün qəti olaraq 
etirazını bildirdi. Ziyalı təkid edəndə o, məcburiyyət qarşı-
sında qalıb çay içməməyinin səbəbini izah etdi. Lakin buna 
baxmayaraq Arif qonşu oğlanın qolundan tutub inadla dedi:  
- Əli, Ofeliya mənə izah etdi ki, Xədicə xanımdan və 
ananın rəfiqəsindən başqa orada heç kim yoxdur. Açığını 
bilsən, onlar bizi samovarı qalamaq üçün ora çağırırlar. 
 
 
 
 
 
 
 
                                                     
 
  
                                                                            
                                                    143
             XIII fəsil. Gözəl kompaniya əhatəsində  
                  məstedici çay dəstgahından sonra  
                    diskotekada yaşanan biabırçılıq 
 
Məhz bundan sonra Əliyusif heç bir müqavimət göstər-
mədən, itaətkarcasına Ariflə birlikdə 112 saylı kottecə tərəf 
yollandı. Onlar nəzərdə tutulan yerə çatanda, həqiqətən də 
üç qadından başqa orada heç kim yox idi. Xanım-xatun 
kimi görünən Qənirə ilk dəfə idi ki, Əliyusifi görürdü. 
Ofeliyanın gəlini Günay da oradaydı. Müxbir salamlaşan 
kimi vaxt itirmədən samovarın yanındakı odunları doğra-
yıb, bacaya od vurdu. Bütün bu işdə balaca Aydan müxbirə 
köməklik göstərirdi. Ən xırda taxta parçalarını, çör-çöpləri 
samovara yaxın bir yerə yığırdı.  
Ofeliya Xədicənin işarəsi ilə Qənirəyə dedi ki, qızları da 
çaya dəvət etsin. O da bir qədər tərəddüddən sonra 
Gülnarənin telefonuna zəng etdi. Qızlar göldə Məkanə ilə 
birlikdə qayıq sürdüklərinə görə gələ bilməyəcəklərini və 
şam yeməyini qəbul etmək üçün oradan birbaşa böyük 
Küləfirəngiyə yollanacaqlarını bildirdilər.  
Qızlar istirahətə gəldikləri üçün Qənirə belə bir cavabı 
təbii qəbul etdi. O, qonaqlara tort gətirmək üçün Günayla 
birlikdə kottecə girəndə Ofeliya üzünü Əliyusifə tutub 
tələsik halda dedi: 
                                                     
 
  
                                                                            
                                                    144
- Sən, niyə ananın sözünə qulaq asmaq istəmirsən? 
Tərbiyəli oğlan kimi tanıdığımız üçün, biz sənin xətrini çox 
istəyirik.  
Əliyusif Ofeliyanın üzünə qəribə nəzər salaraq fəhmsiz-
liklə dedi: 
- Ofeliya xanım, mən heç vaxt anamın sözündən çıxma-
mışam. Nəinki mən, hətta qardaşım Elşən də pis tərbiyənin 
yiyəsi deyil.  
- Onda, nəyə görə inadkarlıq göstərirsən? – deyə Ofeliya 
narazı halda dilləndi. – Mən, burada gözəl çöhrəli, xoş-
xasiyyətli, mədəni, tərbiyəli və qabiliyyətli bir qız görmü-
şəm. Xədicə onu sənin üçün gözaltı edibdir. Sən isə belə bir 
şansı əldən vermək istəyirsən.  
- Ofeliya xanım, üzr istəyirəm sizdən, elə mən də ana-
mın təkidi ilə həmin qızı gördüm, amma nədənsə o, mənim 
ürəyimə yatmadı. 
Bu sözlərdən narazı olan Xədicə oğluna tərs nəzər sala-
raq, başını təəssüf hissi ilə tərpətdi. Lakin buna baxmayaraq 
o, hələlik təkzib verməyə tələsmədi.  
- Nəyə görə? – deyə Ofeliya cavan oğlana sualedici 
nəzər saldı. 
- Onda bir qədər müasirlik var. Gözümə ərköyün kimi 
dəydiyindən ondan uzaq olmağı məsləhət bildim.   
                                                     
 
  
                                                                            
                                                    145
- Bu fikrin ilə səninlə razılaşmıram. Mən Gülnarəni çox 
mədəni, tərbiyəli, əxlaqlı, yerini bilən bir qız kimi gördüm 
və qətiyyətlə deyə bilərəm ki, indiki zamanda elə xasiyyət-
də olan qızlara nadir hallarda rast gəlmək olar.  
Elə bu vaxt Qənirə əlində böyük bir podnes Günayla 
birlikdə kottecdən çıxdı və şəhərdən gətirdiyi tortu masanın 
üstünə qoydu. Paralel olaraq Əliyusif də samovarı dəm çay-
niki ilə birlikdə masaya yaxın bir yerə qoydu və ara vermə-
dən stəkanları çayla doldurdu. O, işini başa çatdıran kimi 
buradan getmək istədi, lakin Ofeliya narazılığını bildirərək, 
müxbirin qalmasını xahiş etdi. Əliyusif də qabiliyyətli 
oğlan kimi qonşusunun sözündən çıxmayıb, Arifdən sol 
tərəfdə özünə yer elədi və utancaq halda baxışlarını yerə 
zillədi.  
Daim nənəsinin yanında olduğundan ona öyrəşən Aydan 
Ofeliyanın yanında əyləşərək, əlindəki balaca çay qaşığı ilə 
tort dilimini kəsib yeməyə başladı.  
Hamıya nisbətən yalnız Xədicə məyus halda əyləşərək, 
hərdənbir oğluna tərs nəzər salırdı. Səhhətində problem 
olan Ofeliya isə hamıdan şux görsənirdi və Qənirənin kiçik 
qızı Gülnarə ona xoş təsir göstərdiyindən o, istəyirdi ki, 
Əliyusif ilə həmin qız arasında sıx əlaqələr yaransın. Məhz 
buna görə də o, üzünü Qənirəyə tutub hərarətlə dedi:  
                                                     
 
  
                                                                            
                                                    146
- Qənirə xanım, belə çıxır ki, biz hazırın naziriyik? Belə 
olmaz.  
- Nə olub, axı? – deyə Qənirə çiyinlərini çəkərək, 
rəfiqəsinə qəribə nəzər saldı. 
- Siz tortu gətirmisiniz ki, qızlarınız ilə birlikdə burada 
çay dəstgahı təşkil edəsiniz, amma onlar burada yoxdular. 
Onlar burada olmadan şəxsən, mənim boğazımdan bir tikə 
də tort keçməz.  
- Bu barədə narahat olmağa dəyməz. Halal xoşunuz 
olsun! Onsuz da qızlarımın günü tort yeməklə keçir. Həm 
də əvvəlcədən bilirdim ki, Aydan kimi şahzadə bir qız bura 
gəlib, hazırlanan tortun dadına baxacaq.  
- Evdə başqa, amma istirahət kompleksində tort yeməyin 
başqa ləzzəti var. Hətta Arif də diabet xəstəsi olmasına 
baxmayaraq, burada tort yemək həvəsində olur. Mənə elə 
gəlir, onlarsız tort yemək yaxşı düşməz. 
Məhz bundan sonra çıxılmaz vəziyyətdə qalan Qənirə 
yenə də mobil telefonu ilə zəng edərək, qızlarını çay dəst-
gahına dəvət etdi. Lakin qızlar bildirdilər ki, onlar qayıqda 
gəzdikləri üçün bir qədər yubanacaqlar. Bu cavab Ofeliya 
ilə qonşu qadını məyus etsə də, əksinə, Əliyusifin ürəyin-
dən oldu. Onlar gələnə kimi müxbir çayını içib başqa bir 
bəhanə ilə buradan uzaqlaşacaq. Onsuz da yarım saatdan 
sonra şam yeməyi başlayacaqdı.  
                                                     
 
  
                                                                            
                                                    147
Çay dəstgahına toplaşanlar buradakı füsunkar gözəlliyə 
malk olan təbiətdən söz açaraq, cənnətdə olduğu kimi 
özlərini hiss edirdilər. Onların dediyindən belə çıxırdı ki, 
cənnət görmək istəyən “Relax”a gəlsin. 
Əliyusif ağzına su alıb otursa da, o, vaxtaşırı boşalan 
stəkanları çay ilə doldurub, hamının qulluğunda dururdu. 
Onun bu hərəkəti, nümayiş etdirdiyi qabiliyyət ailəsindən 
uzaq olan hər bir kəsi heyran etmişdi. Əliyusif hiss etdi ki, 
Qənirənin də ondan xoşu gəlmiş və ziyalı qadın onun hər 
bir addımını diqqətlə izləyir. Bütün bunlara baxmayaraq 
müxbir vaxtın tez gəlib keçdiyini və buradan tezliklə 
uzaqlaşmağını istəyirdi. 
Elə oldu ki, şam yeməyinin vaxtı gəlib çatdı, qızlar isə 
hələ də bura gəlib çıxmadılar. Onlar bildirmişdilər ki, 
Məkanə ilə bir yerdə göldən çıxıb birbaşa küləfirəngiyə 
gedəcəklər. 
Şam yeməyi bir saat idi ki, başa çatmışdı və böyük 
küləfirəngidə olan adamların demək olar ki, hamısı oradan 
uzaqlaşmışdı. Əliyusif Arif ilə kompleksin yuxarı ərazi-
sində gəzişirdi. Əvvəlcədən əldə edilən razılaşmaya əsasən, 
həmişə həyat yoldaşı ilə bir yerdə olan neft mütəxəssisi, bu 
dəfə Ofeliyanı Xədicənin yanında qoyub, ondan sonra 
müxbir ilə gəzintiyə çıxmışdı. Onların müzakirə obyekti, 
payızda işıq üzü görəcək “Hikmətli kəlamlar” kitabı idi.  
                                                     
 
  
                                                                            
                                                    148
Əliyusif təbiətən ağır bir insan idi və o, cidd-cəhdlə 
calışırdı ki, vulqar hərəkətli, vulqar geyimli, qeyri-ciddi, 
danışığına hədd qoymayan insanlardan uzaq olsun. Məhz 
bu səbəbdən o, asudə vaxtını Arif ilə keçirməyi xoşlayırdı. 
Qalmaqal həyat tərzinə öyrəşən Natiqgil günorta yemə-
yindən sonra meşəyə gəzintiyə çıxmışdılar. Onlar vaxtları-
nın xeyli hissəsini meşədə keçirib yalnız, hava qaralana 
yaxın kompleksin ərazisində peyda oldular. Hava qaralanda 
burada istirahət edən cavan və yaşlı turistlər əylənmək üçün 
yay diskotekasında toplaşırdı. Elə Natiq də qonağı ilə 
birlikdə həmin yerə getdi. Lakin ikili oyun aparan emosio-
nal oğlan ora getməmişdən əvvəl Akifə tapşırıq vermişdi ki, 
Gülnarənin orada olduğunu öyrənsin. O, istəmirdi ki, 
rəssam qız onu Zemfira ilə bir yerdə görsün. Ümumiyyətlə, 
Natiqin sürücüsü qızın haralarda olması və kimlərlə 
vaxtının keçirməsi barəsində məlumatlar toplayıb, müdirinə 
lazımi məlumatlar çatdırırdı.  
Elə Əliyusifin özü də mümkün olan dərəcədə onlardan 
uzaq olmaq istəyirdi və onların gözlərinə görünməmək 
üçün o, əvvəlcədən Arif ilə birlikdə diskotekada fəaliyyət 
göstərən çayxanada oturaraq, vaxtını keçirirdi. Nurlan da 
həyat yoldaşı ilə Aydanı götürüb bura gəlmişdi. Onlar lap 
diskotekanın meydanına yaxın bir yerdə əyləşərək limonad 
içə-içə ləbləbi yeyirdilər. Diskoteka fəaliyyətə başlamamış-
                                                     
 
  
                                                                            
                                                    149
dan əvvəl, Elnarə oğlu Muradı buranı gəzdirirdi. Lakin 
musiqi səsləri eşidilən kimi o, övladını götürüb, fəvvarə 
tərəfə yollandı.  
Havanın qaralmasından təxminən bir saat keçmiş Əli-
yusifgil qeyri-ixtiyari olaraq, professor Zeynalovla diskote-
kanın həyətində üzləşdi və onlar şirə sifariş edib bir-biriləri 
ilə söhbət etməyə başladılar.  
Jurnalisti maraqlandıran bir çox suallar vardı ki, o, 
həmin sualların cavablarını məhz Fikrət həkimdən almaq 
istəyirdi. Onlar rahat söhbət etmək imkanından məhrum 
idilər. Çünki burada qoyulan kolonkalardan çıxan yüksək 
səs diapazonu, deyilən sözün rahat eşidilməsinə mane 
olurdu.  
Ürfan da öz kamerası ilə birlikdə burada idi. O, elə bir 
mövqe seçmişdi ki, həmin yerdən rəqs meydançası çox 
yaxşı görünür, amma onun özünün nə ilə məşğul olmasını 
yanındakı adamdan başqa heç kim görə bilməzdi. Ürfanın 
əsas məqsədi buradakı maraqlı rəqsləri, o cümlədən, 
Zemfiranın fəaliyyətini kadrlara salmaqdan ibarət idi.  
Zemfira ortaboylu, normal bədənli, incə belli, balaca 
sifətli, balaca ağızlı, dik burunlu, iri gözlü, nazik qaşlı, qara 
uzun saçlı, 22 yaşlı göyçək, cəlbedici bir qadın idi. Zemfi-
ranın səsi olmasa da, o, uşaqlıqdan mahnı oxumağa böyük 
həvəs göstərmiş və iştirak etdiyi qohum toylarında müğənni 
                                                     
 
  
                                                                            
                                                    150
kimi iştirak etməyə müvəffəq olmuşdu. Məhz həmin toyla-
rın sayəsində, səsinə ahəng vermək üçün, daim mikrafonun 
səs gücündən istifadə edən cavan müğənni, musiqi sahəsin-
də naşı olan insanları aldadaraq, özünə kifayət qədər müştə-
ri toplamış və bununla da tez-tez tədbirlərə çağırılırdı. 
Onun əsas gəlir mənbəyi çadır toyları idi. Çadır toyunda 
səsgücləndirici kolonkalar, camaat arasında onu daha da 
məşhur etmişdi.  
Bəzən, yaşlı imkanlı adamlar Zemfiranın gözəlliyinə və 
cəlbedici bədən quruluşuna görə, onu öz nəvələrinin ad 
gününü keçirməyə restoranlara, bəzən də elə olurdu ki, 
evlərinə dəvət edirdilər. Lakin bütün bu dəvətlərə baxmaya-
raq, ilkin aylarda o, həyasız, sırtıq, özündən müştəbeh halda 
razı olan kişilərdən uzaq olmağa çalışırdı. Məhz belə təd-
birlərdən sonra onun valideynləri arasında güclü mübahisə-
lər yaranırdı. Hətta bir dəfə ata sözə baxmayan qızını 
kötəkləyəndə, Zemfira onu polisə verərək, ailə qarşısında 
özünü tamamilə gözdən salmışdı. Sonrakı dövrdə o, musiqi 
sahəsində öz təcrübəsini artırmaq üçün Bakıya gəlir. “Yeni 
Ulduz” musiqi yarışmasında iştirak etmək üçün Bakıya 
gələndə Zemfira paralel olaraq sənədlərini İncəsənət 
universitetinə verir və o, təsadüf nəticəsində yolda Məzahir 
ilə tanış olur. 
                                                     
 
  
                                                                            
                                                    151
Bahalı hədiyyələrin müqabilində yaxın münasibətlərə 
rəvac verən Zemfiranın ilkin şərtlərdən biri o olur ki, onun 
məşuqu qısa müddət ərzində həvəskar müğənnini böyük 
səhnəyə çıxarmalıdır. Zemfira gələcəkdə məşhurlaşacağına 
baxmayaraq, ömrünün sonuna qədər, ona sponsorluq edən 
Məzahirə öz sədaqətini nümayiş etdirməliydi.  
Vaxtlarını səmərəli keçirməyə cəhd edən Natiq ilə 
Zemfira yeniyetmə uşaqlara qarışaraq, həm milli, həm də 
xarici estrada musiqisi sədaları altında rəqs edirdilər.  
Akif isə tək-tənha oturub onların hərəkətini izləyirdi.  
Əliyusifin qiyabi tanıdığı Zemfira, ar bilmədən, heç 
kimə əhəmiyyət vermədən qısa, dar yubkada, sinəsi açıq 
olan sıx koftada, uzun saçlarını sağa-sola hərlədə-hərlədə 
erotik tipli rəqs edərək, uşaqları ilə bura gələn valideynlərin 
nifrətini qazanırdı. Yanındakı uşaqlara və gənclərə heç bir 
əhəmiyyət verməyən Natiq camaatın əhatəsində oynaya-
oynaya hərdənbir müğənni Zemfiranı qucaqlayaraq, onun 
üzündən öpürdü. Bu, mədəniyyətdən uzaq olan hərəkətlər 
ətrafdakı insanları çox qıcıqlandırırdı. Nəinki Natiq, hətta 
onun yanında olan qız da kefli idi və belə bir vəziyyətdə 
olmalarına baxmayaraq, onlar qısa fasilədən istifadə edib, 
masaya yaxınlaşır və şampan içərək, ayırdan rəqs meydanı-
na qayıdırdılar. Zemfira isə tam ərköyün şəkildə uşaqlara 
məhəl qoymadan ağzına siqaret qoyub, dəqiqə başı gülüm-
                                                     
 
  
                                                                            
                                                    152
süyürdü. Belə bir vəziyyətdə uşaqlarının tərbiyəsi üçün 
narahat olan valideynlər məcburiyyət qarşısında qalaraq, 
buradan uzaqlaşmağa başladılar.  
Onların masası Əliyusifgilin masasına yaxın olduğundan 
müxbir yarıqaranlıq məkanda görünməmək üçün hərdənbir 
əlləri ilə üzünü örtürdü. Növbəti dəfə Zemfira gəlib masa-
nın arxasında əyləşərək, siqaretini yandırdı. O, sağ ayağını 
sol ayağının üstünə qoyub, buradan, yaxından tanıdığı oğla-
na atmaca sözlər yağdırmağa başladı. Kefli olan qız tama-
milə abırını itirmişdi, paltarı o qədər qısa idi ki, belə bir 
vəziyyətdə onun alt tumanı görünürdü. Diskoteka əyləncə 
yeri sayılsa da, o, ətrafdakı adamların qınaq obyektinə 
çevrilirdi.  
Bura yarıqaranlıq olduğundan həqiqətən də Zemfira 
Əliyusifi tanıya bilmədi. 
Elə bu anda Arif ilə Fikrət diskotekada baş verən 
biabırçılığa görə öz narazılıqlarını bildirdirməyə başladılar. 
Bu məqamda Əliyusif neytral mövqedə durmağı qərara 
aldı. Çünki o, Zemfira ilə qonşu idi və buna görə də hələlik 
gözləmə mövqeyini tutdu. Belə bir biabırçılığa tab gətirmə-
yən Nurlan övladını götürüb uşaq meydançasına tərəf 
yollandı.  
Çox keçmədən istirahət kompleksinin mühafizə rəisi, 
əsəblərini birtəhər öz daxilində boğa-boğa, birbaşa Natiqə 
                                                     
 
  
                                                                            
                                                    153
yaxınlaşdı və ondan xahiş elədi ki, “balaca uşaqların 
xatirinə onlar buradan uzaqlaşsınlar. Diskoteka ictimai yer 
olduğundan burada kefli görünmək qəti qadağandır”. 
Mühafizə rəisi özündən müştəbeh halda razı olan oğlana 
yaxınlaşanda Akif müdirini mühafizə etmək üçün dərhal 
araya girdi, lakin son məqamda özünü ələ almağı bacardı. 
- Birincisi, biz müəyyən qədər içsək də, heç də kefli 
deyilik. – deyə Natiq təəccüblə dilləndi. - İkincisi, biz 
burada olmaqla heç kimin istirahətini pozmuruq. Üçüncüsü 
isə, istirahət etmək üçün biz də başqaları kimi pul ödəmişik, 
deməli bizim istədiyimiz kimi istirahət etmək hüququna 
malikik. 
- İnciməyin məndən, bura ailəvi istirahət mərkəzidir. 
Əxlaqa zidd olan hərəkətlər, kimliyindən asılı olmayaraq, 
hər bir kəsə qadağan edilibdir. 
- Əxlaqa zidd hərəkətlər hansılardır ki, bizim ondan 
xəbərimiz yoxdur? – deyə Natiq istehza ilə dilləndi. 
- Lazımdırsa, mən sadalaya bilərəm, – deyə mühafizə 
rəisi soyuqqanlıqla dilləndi. – burada azyaşlı uşaqlar və 
ailələr olduğu üçün, qadın üçün siqaret çəkmək olmaz, kefli 
şəkildə camaatın arasında görünmək hamıya yasaq edilib-
dir, üzr istəyirəm ifadəmə görə, vulqar geyimdə rəqs etmək 
və rəqs edən zaman öpüşmək qəti qadağandır.  
                                                     
 
  
                                                                            
                                                    154
Mühafizə rəisinin müdaxiləsi və irad bildirməsi Zemfira-
nın xoşuna gəlmədi, o, üz-gözünü bozardaraq, kəskin 
şəkildə etirazını bildirdi: 
- Hansı geymdə gəlmək üçün səndən məsləhət almalı-
yam və ya siqaret çəkmək üçün səndən icazə almalıyam? 
Öpüşməyi isə heç kim mənə qadağan edə bilməz.  
- İnciməyin məndən, hərəkətləriniz bizim adətlərə zid-
dirsə və bununla da ətrafdakıların mənəviyyatına, psixoloji 
durumuna pis təsir göstərirsə, deməli siz başqa məkan 
seçməlisiniz. Çünki burada nümayiş etdirdiyiniz hərəkətlər, 
ailəlikcə bura gələn insanlara pis təsir göstərmiş və onlar 
məcburiyyət qarşısında qalaraq, məyus halda diskotekanı 
tərk etdilər. Hörmətli qonaqlar, sizdən artıq dərəcədə xahiş 
edirəm, öz hərəkətlərinizi nəzarət altında saxlayın.  
- Sən, deyəsən kiminlə söhbət etdiyini bilmirsən? – deyə 
Zemfira hiddətlənərək, ayağa qalxdı. - Mən, Azərbaycanın 
tanınmış müğənnilərindən biriyəm. Sən tanınmış müğənni-
yə qarşı hörmətsizlik etmək istəyirsən? 
- Görürəm sən özündən çox razısan? – deyə Akif də 
söhbətə qarışdı. – Bizim işimizə qarışmaqla sənin başın 
ağrıya bilər. Qarşındakı adamların kimliyini ayırd etmədən, 
etdiyin müdaxilə nəticəsində işini də itirə bilərsən.  
                                                     
 
  
                                                                            
                                                    155
- Mən nə etdiyimi yaxşı bilirəm. – mühafizə rəisi qəzəb-
lə dilləndi. - Sizə deyildi ki, ictimai yerdə, xüsusən də, 
uşaqların toplaşdığı yerdə siqaret çəkmək olmaz.  
- Sən elə danışırsan ki, guya Zemfiradan başqa burada 
siqaret çəkən yoxdur? – deyə Natiq məsələni bir qədər 
yumşaltmaq üçün mühafizə rəisinin sözünü kəsdi. – Mən, 
bir neçə saat buradayam, bu müddət ərzində bir neçə qadı-
nın siqaret çəkdiyini görmüşəm. Nədənsə, onların siqaret 
çəkməsinə heç kim qadağa qoymur.  
- Onlar, balaca uşaqların toplaşdıqları yerdə siqaret 
çəkmirlər. 
- Buranı mənə tərifləməsəydilər, mən heç vaxt cənub 
bölgəsinə ayaq basmazdım. – deyə emosional oğlan narazı 
halda dilləndi. – Nabranın istirahət mərkəzlərində kim hara-
da istəyir, orada da siqaret çəkir və hansı geyimə üstünlük 
verirsə, ondan da istifadə edir.  
Bundan sonra Natiq əsəbiləşərək, əlavə heç bir şeyi 
araşdırmaq istəmədən mühafizə rəisinin üstünə düşdü. Arif 
Fikrət ilə birlikdə vəziyyətin gərginləşməsini istəməyərək, 
araya girərək onları aralamağa başladı. Bir tərəfdən Natiq 
yavaş-yavaş anlamağa başladı ki, mühafizə rəisinin iradları 
düzgündür və belə bir qayda–qanunların hökm sürülməsi, 
ailəvi istirahət edənlər üçün rahat və əlverişli zəmin 
yaradırdı. Lakin buna baxmayaraq Zemfira və onun 
                                                     
 
  
                                                                            
                                                    156
məşuqəsi heç cürə deyilən iradlarla razılaşmaq istəmirdilər. 
Hətta bəzi hallarda onlar əks tərəfə qarşı əl-qol da atmağa 
çalışırdılar.  
Mühafizə rəisinin coşmuş adamların arasında olmasına 
baxmayaraq, o, bütün iradəsini toplayıb ciddi halda dedi: 
- Hamınıza axırıncı dəfə xəbərdarlıq edirəm, öz 
hərəkətlərinizi nəzarət altında saxlamasanız, yəni bizim bu 
məkanda qoyduğumuz qayda-qanunlara riayət etməsəniz, 
onda buradan çıxaralacaqsınız.  
- Biz hələ buna baxarıq. – deyə Natiq hiddətlə dilləndi 
və artıq emosiyalara əl atmadan o, kottecə getməyi 
məsləhət bildi.  
- Bunlara bax ha, elə bil XIX əsrdə yaşayırlar. – deyə 
Zemfira bayquş baxışlı nəzərlərini həmsöhbətinə yönəldə-
rək, ikrah hissi ilə dilləndi. – Mənim, həmişə köhnə fikirli 
adamlardan zəhləmim gedibdir, bədbəxtçilikdən gəlib onla-
rın arasına düşmüşəm. – sonra üzünü yanındakı oğlana tuta-
raq, əsəbi halda sözünə əlavə etdi. – Natiq, tez ol, buradan 
gedək. Mən bir dəqiqə də, Nuh əyyamından qalan insanla-
rın yanında qala bilmərəm.  
Məhz bundan sonra onlar buradan aralanmağa qərara 
aldılar. Əliyusifin bəxti gətirdi ki, hava qaranlıqdır və bura 
tutqun lampalarla işıqlandırılırdı. Bu səbəbdən özündən 
coşmuş qadın müxbiri tanıya bilmədi. Əliyusif həmin 
                                                     
 
  
                                                                            
                                                    157
adamlardan kənarda qalmaq istədiyindən o, çox asta 
addımlarla diskotekadan aralanmağa başladı. 
 
 
 
 
          XIV fəsil. Müxbirə verilən gözlənilməz  
                              təklif  
 
Əliyusif dünənki hadisələrə görə “Relax”da fəaliyyət 
göstərən personaldan xəcalət hissi keçirirdi. Lakin bütün 
bunlara baxmayaraq o, mədəniyyətinə, tərbiyəsinə görə 
bəzi adamlardan xeyli dərəcədə fərqləndiyindən, müəyyən 
mənada turistlər qarşısında alnıaçıq gəzə bilərdi. Dünən 
diskotekada baş verən xırda qalmaqal və həmin qalmaqalı 
yaradan insanların kimliyi, camaat arasında böyük söz-
söhbətlərə səbəb olmuşdu. İndi Əliyusif çalışırdı ki, işıqlı 
vaxt camaatdan bir qədər aralı olsun və istirahətinin qalan 
hissəsini əsasən, meşədə keçirsin.  
Müxbir harada olursa-olsun o, çəpər qonşusu olan 
müğənninin hərəkətlərini yaddan çıxara bilmirdi. Axı, onun 
bu əxlaqsız hərəkətlərindən, hegemon havadarı olan 
Məzahir xəbər tuta bilər. Həm də iş elə gətirdi ki, özlərini 
qeyri-adekvat aparan Zemfira ilə Natiq son anda Əliyusifi 
                                                     
 
  
                                                                            
                                                    158
orada görə biliblər. Çaşqınlıq içərisində olan məşuqlar 
bilmirdilər belə bir vəziyyətdən necə çıxsınlar. Onlar nəyin 
bahasına olursa-olsun, müxbiri ələ keçirməyi qərara aldılar. 
Əks təqdirdə Əliyusif Zemfira ilə bağlı olan məlumatını 
ictimaiyyət ilə bölüşdürə bilər. İş ondadır ki, rayon 
mərkəzinə gedən Akif oradan, şou-biznes aləminə daxil 
olan müğənnilərin fəaliyyətindən bəhs edən bir neçə qəzet 
almış və Zemfiraya çatdırmışdı. Qəzetlərin birində adı 
çəkilən müğənninin həyat tərzindən bəhs edən yazılar 
getmiş və o, elə zənn etmişdi ki, həmin material Əliyusif 
tərəfindən tərtib edilibdir.  
Hazırki vəziyyətdə Natiq dilemma qarşısında qalmışdı – 
ya Gülnarəyə görə Əliyusif ilə ədavətini davam etdirsin, ya 
da ki, Zemfiranın adının camaat arasında pis hallanmasın 
deyə, müxbir ilə xoş münasibət quraraq dostluq əlaqəsi 
yaratsın. Çıxılmaz vəziyyətdə qalan emosional oğlan 
məcburiyyət qarşısında qalaraq ikinci varianta üstünlük 
verdi. Bunun üçün o, yalan vədlər sayəsində müxbiri 
Zemfiraya yaxınlaşdırmağı qərara aldı. Yalnız belə olan 
halda Əliyusifin ağzına qıfıl taxmaq mümkün idi.  
Nahar yeməyinin üstündən bir neçə dəqiqə keçəndən 
sonra Akif kompleksin ərazisində Əliyusif ilə rastlaşaraq, 
Natiqin və Zemfiranın onunla vacib məsələ barəsində 
söhbət etmək istədiklərini bildirdi. Təbii olaraq müxbir 
                                                     
 
  
                                                                            
                                                    159
qarşıda nəzərdə tutulan ünsiyyətin hasil olmasına etiraz 
etdi. Onda Natiq dostuna zəng edərək, telefonu müxbirə 
uzatdı. Əks tərəfdən mülayim danışıq tərzini gözləməyən 
Əliyusif, söhbət zamanı xeyli inadkarlıq göstərsə də, son 
nəticədə onların qaldığı kottecə getməyə razılığını bildirdi. 
Müxbir üçün maraqlı olsa da, onlar Zemfiranın iştirakı ilə 
kottecdə görüşməli idilər. 
Söhbətin hansı məcrada gedəcəyini anlamayan müxbir 
qapını döyəndə, Əliyusifin qarşısına Natiq çıxır və onunla 
birlikdə qonaq otağına yollanır. Zemfira vulqarcasına geyi-
nərək, televizor ilə üzbəüz əyləşmişdi. O, qıraqları kəsilmiş 
ağ qısa şortıda və mavi rəngli nəzik maykada olduğundan, 
bütün bədəni nümayişə qoyulmuşdu. Müğənninin boynun-
dan qızıl zəncir, zəncirdə isə şüşə qaşlı kulon vardı, sağ və 
sol bilərziyindən qızıl saat və qolbağ asılmışdı. Bu onun 
qızıla, ümumiyyətlə, zinət əşyalarına olan hərisliyindən 
xəbər verirdi. Zemfiranın sağ çiynindəki bəbir başının və 
col döşünün üstündəki palma ağacının döyməsi, müxbirdə 
ikrah hissi oyatdı.  
Əvvəllər aşağı təbəqəyə mənsub olan adamlara əhəmiy-
yət verməyən hər iki məşuq bu dəfə həddindən artıq müla-
yim və səmimi görünürdülər. Sanki onların xarakterində 
müəyyən bir dəyişiklik baş vermişdi. 
                                                     
 
  
                                                                            
                                                    160
Jurnal masasının üzərində fransız konyakı, italyan 
şokoladları və cürbəcür meyvə vardı. Müğənni ilə diaqonal 
əyləşən Əliyusif, onun geyimindən utanıb başını aşağı 
saldı, üzünü Natiqə tərəf çevirəndə onun bir qədər həyəcan-
lı olduğunu sezdi. Elə Zemfiranın da həyəcanlı olmasını 
ayırd etmək çətin deyildi. Natiqin sir-sifəti əyilmiş və 
bununla da bənizində müəyyən eybəcərlik yaranmışdı.  
- Əliyusif, Zemfira xanım səndən yaman bərk inciyibdir. 
– deyə oğlan giley-güzarla dilləndi.  
- Nəyə görə? – deyə müxbir təəccübləndi.  
- Yazılarına görə. – deyə müğənni əda ilə Natiqin yerinə 
dilləndi.  
- Mənim yazılarımın sizə nə dəxli var? – deyə Əliyusif 
yenə də təəccüblə soruşdu. 
- Bəzi qəzetlərdə Zemfira xanım barəsində xoşagəlməz 
məqalələr dərc olunubdur, biz elə zənn etdik ki, həmin 
yazılar sənin qələmindən çıxıbdır.  
- Hamı bilməlidir ki, mənim qələmimdən hansı məqalə-
lər çıxıbdırsa, onların altında mütləq mənim imzam olur. 
Adım göstərilməyibdirsə, deməli həmin məqalənin müəllifi 
mən deyiləm.  
- Yaxşıdır ki, şübhələrim özünü doğrultmadı. – deyə 
özünü hiyləgərliyə vuran Natiq həqarətlə dilləndi. – 
Deyirəm axı, bir qonşu kimi sən Zemfiranın pisliyinə heç 
                                                     
 
  
                                                                            
                                                    161
bir məqalə yazmarsan. Amma mən həmin müxbiri tapıb 
sərt şəkildə cəzalandıracağam. Ondan sonra o, biləcək ki, 
başqasının şəxsi həyatına müdaxilə etmək nə deməkdir.  
- Mənə elə gəlir, müxbirlər həqiqət dolu fikirlərini qəzet 
səhifələrində dərc etdirsələr, onda onlar heç nədən qorxma-
malıdırlar. Həm də əsl istedadın yaradıcılığı haqqında hər 
hansı bir məqalə yazmaq, hər bir jurnalist üçün şərəf 
gətirər.  
- Əliyusif, sən Zemfiranı tanıyandan bəri gərək onun 
fəaliyyəti ilə maraqlanıb, səhnə yaradıcılığı ilə bağlı silsilə 
məqalələr yazaydın. – deyə Natiq narazı halda dilləndi. – 
Zemfira sənin istedadlı bir müxbir olduğundan xəbərdardır. 
Sən bir qonşu kimi onun təbliği ilə məşğul olmalıydın. 
- Bu işdə, ən çox, mən səni günahlandırıram. – gözlərini 
xumarcasına açıb-bağlayan müğənni, Natiqə ötəri nəzər 
salaraq küsgün halda dilləndi. – Sən mənim prodüsserim 
kimi hələ bir neçə ay bundan əvvəl qonşum ilə əlaqə 
yaradıb, onunla işbirliyi yaratmalıydın.  
- Bu məsələdə səhlənkar olduğumu boynuma alıram. – 
Natiq üzrxahlıqla dilləndi. 
Həddindən artıq əsəbi olan Natiqin belə bir təmkinli 
danışması, daim ambisioz görünən Zemfiranın mülayim 
münasibət bəsləməsi müxbirin təəccübünə səbəb olmuşdu. 
Onlar cilddən-cildə girsələr də, Əliyusif arif insan kimi 
                                                     
 
  
                                                                            
                                                    162
həmin adamların niyyətlərini başa düşmüşdü. Onlar düş-
dükləri girdabdan çıxmaq üçün müxbirə yaltaqlanırdılar. 
Elə bu məqamda Əliyusif öz dünyasına qapanaraq, daxi-
lində müəyyən şeyləri götür-qoy etməyə başladı: dünyanın 
işinə bax da, dünənə kimi fors ilə yanımdan ötüb keçəndə 
heç vaxt salam vermirdi. İndi isə mənimlə işbirliyi yarat-
maq istəyir. O, mənim ağılsız olduğumu zənn edirsə, yanı-
lır. Nankor müğənni elə başa düşür ki, məni aldada bilər. 
Nə vaxtdan yanındakı oynaşı onun prodüsseri olubdur? 
Əlbəttə ki, o, bu yalanla Natiqlə burada əylənməsini ört-
basdır etmək niyyətindədir və bununla da havadarına qarşı 
etdiyi xəyanəti pərdə arxasında saxlamaq istəyir. Bunu ört-
basdır etmək qeyri-mümkündür. Çünki gec və ya tez bütün 
sirrlərin üstü açılır və ədalət zəfər çalır. Şübhəsiz ki, 
Zemfira kimi naqis, pozğun, əxlaqsız qadınlar ifşa olunmalı 
və etdiyi əməllərə görə öz cəzasına çatmalıdır. Tarix boyu 
mən belə bir adamla işbirliyi yarada bilmərəm. 
Məhz bütün bu götür-qoydan sonra o qərara gəldi ki, 
mədəni surətdə onların təklifini rədd etsin.  
- İnciməyin məndən, amma sizə bildirməliyəm ki, 
mənim yazılarım tənqidlərdən ibarətdir. – deyə əvvəlki 
kimi Zemfiraya heç bir nəzər salmayan müxbir aludəliklə 
dilləndi. - Şou aləminə daxil olan müğənnilərin ərköyün 
                                                     
 
  
                                                                            
                                                    163
hərəkətləri, səhnədə baş verən neqativ hallar, naşı ifalar 
mənim yazılarımın özəyini təşkil edir.  
- Sən bilirsən ki, artıq Zemfira, öz sənəti ilə bir çox 
fanatlar qazanıbdır və nüfuzlu şəxslərdən bir neçəsi onun 
yaradıcılığını diqqət mərkəzində saxlayırlar. Onun barəsin-
də məqalələr yazsan, bu hər ikimizin ürəyindən olar. Bir 
sözlə, Zemfiranın yaradıcılığı qəzet səhifələrində işıqlan-
dırılmalıdır. 
Bu təklif Əliyusif üçün gözlənilməz olduğundan o, çaş-
baş qaldı. Çünki onu yaxından tanıyan bir çox insanlar 
yaxşı bilirlər ki, jurnalistika ilə məşğul olan Əliyusif öz 
işində prinsipial bir adam sayılır və o, sifariş xarakterli 
yazıları heç vaxt heç kimdən qəbul etməz. Tanışlıqla 
səhnəyə gələn, havadarlarının sayəsində mavi ekranlarda 
görünən naşı müğənniləri top atəşinə tutan Əliyusif, birdən-
birə öz əqidəsinə, öz prinsipinə zidd çıxa bilməzdi. Həm də 
o, müəyyən mənada Zemfiranı bayağı mahnıları ifa 
etməkdə çətinlik çəkməyən, musiqi savadı, musiqi duyumu 
olmayan, səviyyəsiz, əxlaqsız, tərbiyəsiz, pozğun bir qadın 
kimi tanıyır.  
Əliyusif bir qədər fikirə gedəndən sonra baxışlarını düz 
emosional oğlanın gözlərinin içərisinə yönəldərək, ciddi 
halda dedi: 
                                                     
 
  
                                                                            
                                                    164
- Məlumatınız olsun deməliyəm ki, mənim çalışdığım 
məfkurə ciddi oxucular üçün nəzərdə tutulubdur. Paralel 
olaraq, mən öz yazılarımı “Kredo” qəzetində də dərc etdiri-
rəm. Qəzetin baş redaktoru Azərbacanda yazıçı, şair, alim, 
müəllim, incəsənət və mədəniyyət xadimləri tərəfindən 
peşəkar qələm ustası kimi qəbul edilən, yazıçı, şair, publi-
sist Əlirza bəy Xələflidir. O, hər bir nömrəni cidd-cəhdlə 
yoxladığından, şit-şit məqalələrin qəzet səhifələrində yer 
tapmasına imkan vermir. 
- Sən elə bil harada yaşadığından bixəbərsən. – deyə 
söhbətə müdaxilə edən Zemfira damağına siqaret qoyaraq 
hüznlə dilləndi. – Bir çox müxbirlərin cüzi qonorar müqabi-
lində hansı sifarişlərin yerinə yetirildiyinin şahidiyik. 
Redaktorların və müxbirlərin hava ilə dolanmadıqlarından 
haliyəm. Mən hər hansı bir müxbirlə işbirliyi yaratmaq 
iqtidarındayam, lakin sən nüfuzlu bir qəzetdə işlədiyindən, 
mən səninlə işbirliyi qurmaq istəyirəm.  
Bu sözlərdən sonra Əliyusifin dodaqlarında acı təbəssüm 
sezildi. Müxbir elə bir xarakterə malik idi ki, təbiətən o, 
Zemfira kimi adamlardan uzaq düşməyə çalışır, belə adam-
larla nəinki işbirliyi qurmaq, heç ünsiyyət qurmaq belə 
istəmirdi.  
                                                     
 
  
                                                                            
                                                    165
Pula görə namusunu satan, ləyaqəti barəsində azacıq 
olsun belə, düşünməyən həmin pozğun qadın, hazırda 
başqasının vicdanını pul ilə satın almağa çalışırdı.  
- Burada, siz fikirləşdiyiniz kimi, hər şey satın alınmır. – 
deyə Əliyusif bütün iradəsini toplayaraq, aludəliklə 
dilləndi. – Mən çalışdığım redaksiyada eybəcərliklər tərif 
olunmur, orada yalan çiçəklənmir. Əlirza bəy bütün sətirləri 
saf-çürük edir, müəlliflərlə şəxsən görüşür, mənəviyyatın 
təbliğ olunmasına xüsusi diqqət yetirir və ən nəhayət o, 
əxlaq pozğuntularına qarşı səlib müharibəsi elan edibdir.  
- Sənin maaşın nə qədərdir? – deyə müğənni maraqlandı. 
- 250 manata yaxın. 
Bu cavabdan sonra qəhqəhə ilə gülən Zemfira kresloya 
yayxanaraq əli ilə Natiqin çiyninə vurdu. Sonra o, sinəsinin 
üstündə bərq vuran kulonu dostuna göstərib istehza ilə 
soruşdu: 
- Natı, gördüyün bu brilliant kulonu satsam, neçə müxbir 
işlədə bilərəm? 
- Bir aya 250, bir ilə haradasa, 20 nəfər. – deyə 
riyaziyyatdan yaxşı başı çıxan Natiq, bir neçə saniyə vaxt 
itirərək, gülə-gülə dilləndi.  
Eşidilən rəqəmdən vəcdə gələn müxbir öz təəccübünü 
gizlədə bilmədi və maraqla soruşdu ki, həmin şüşə elə 
qiymətlidir ki, onun dəyərində bu qədər adam işlətmək 
                                                     
 
  
                                                                            
                                                    166
olar? Həmin sualdan özünü saxlaya bilməyən Zemfira, 
kresloya sərilib ayaqlarını yuxarı qaldıraraq əsdirə-əsdirə, 
qəh-qəhə çəkib gülməyə başladı. Onun belə bir şıltaq 
hərəkətini özü üçün təhqir hesab edən müxbir, ağzını açıb 
söz demək istəyirdi ki, birdən müğənni ayaqlarını aşağı 
salıb mat-məəttəl halda dedi: 
- Sən necə müxbirsən ki, adi şüşəni brilliantdan ayıra 
bilmirsən? Heç bilirsən, sinəmdəki kulonun qiyməti nə 
qədərdir? 50 min manat! Hər müğənni belə bir qiymətli 
qaşı sinəsində gəzdirməyi arzulayır. 
- Zərgərlərin ad verdikləri brilliant, almaz, yaqut, 
zümrüd, əqiq qaşlar mənim üçün Allahın yaratdığı adi şüşə 
hesab olunur. – Əliyusif köksünü ötürərək, soyuqqanlı 
tərzdə dilləndi. – Mənim fikrimcə, balaca bir şüşəyə 50 min 
manat pul verən adam kamil şəxs ola bilməz. Ona görə ki, 
həmin pulu şüşəyə verincə, kimsəsiz körpələr, uşaqlar, 
qocalar evinə, internatlara köçürülsə, daha savab iş sayılar.  
- İncimə məndən, amma sən geridə qalmış adamlar kimi 
danışırsan. – Zemfira ağzını büzərək narazı halda dilləndi. 
– Mən zəhmətim bahasına həmin brilliant kulonu əldə 
etmişəm. O ki, qaldı kimsəsiz uşaqlar evinə və internatlara 
kömək edən təşkilatlar var. Biz müğənnilərin ora yardım 
etməyimizin heç bir mənası yoxdur.  
                                                     
 
  
                                                                            
                                                    167
- Kimsəsiz uşaqlara yardım etmək üçün, adamda gərək 
geniş ürək olmalıdır. İtə, pişiyə, meymuna, mənasız şeylə-
rə, brend adı altında satılan bahalı pal-paltarlara, əşyalara 
pul xərcləyincə, həmin pul kimsəsiz uşaqlara xərclənsə, 
onda Allaha da xoş gedər. Bax, elə götürək, içdiyiniz bu 
konyakı. Mən biləni bu konyakın qiyməti, haradasa, 200-
250 manat civarındadır. Artıq bu israfçılıqdır. Halbuki 
həmin pula neçə uşaq sevindirmək olardı. 
 
 
 
 
 
            XV fəsil. Əqidəsinə görə verilən təklifdən  
                             imtina edən müxbir 
 
Müxbirin bu sözü bir qədər müğənnini qıcıqlandırdı və 
o, konyak içə-içə həmin adamı qəribə baxışları ilə süzsü. O, 
bir qədər ara verəndən sonra ciddi halda dedi:  
- Elə hamı gözünü bizim pula dikibdir. Mən hər hansı bir 
malı əldə etmək istəyirəmsə, onda həmin malın qiyməti 
neçəyə olursa-olsun, mütləq onu əldə etməliyəm. 
- Sizin pullara heç kimin gözü düşməyibdir. Sadəcə 
olaraq, mən demək istəyirəm ki, əldə olunan pullar elə 
                                                     
 
  
                                                                            
                                                    168
xərclənməlidir ki, Allaha xoş olsun. Ən savab iş isə kasıb-
küsuba əl tutmaqdır.  
- Bilmək istəyirsənsə, müğənnilərin əksəriyyəti müəyyən 
bayramlarda uşaq evlərində, internatlarda tədbirlər keçirir-
lər. Allaha şükür ki, həmin xeyriyyə tədbirləri televiziya 
ekranlarında nümayiş etdirilir.  
- Televiziya ekranlarında açıq-aydın görmək olur ki, 
həmin tədbirlər xeyriyyəçilikdən qat-qat uzaqdadır. Müğən-
nilər həmin tədbirləri yox, məhz özlərini reklam edirlər. 
Onlar uşaqlara yardım aparmaq əvəzinə, fanoqramı işə 
salaraq, orada boş-boşuna attanıb-düşürlər. Uşaqlar onsuz 
da asudə vaxtlarında maqnitofon qoyub musiqi dinləyirlər. 
- Sənin dediklərin absurddur. Mus-mus deyincə, birdəfə-
lik mustafa de də. Sözünün canını söylə.  
- Dediyim odur ki, şəxsən mənim 50 min manatım olsa, 
mən onu, hər hansısa bir ziynət əşyasının alınmasına 
xərcləmərəm. Çünki həmin ziynət əşyası oğurlansa, elə bil 
iki otaqlı mənzil oğurlanıbdır. Aldığım məvacibim 250 
manatdır və inanmıram ki, belə bir gedişatla mənim 
məvacibim iki və yaxud üç dəfə artsın.  
Yenə də Zemfiranın dodaqlarında istehza təbəssümü 
sezildi və o, növbəti siqareti yandıraraq Əliyusifə şübhəli 
bir nəzər saldı. Özünü vulqarcasına aparan müğənni, siqaret 
tüstüsünü həmsöhbətinin sifətinə üfürə-üfürə dedi: 
                                                     
 
  
                                                                            
                                                    169
- Belə bir qəpik-quruşla sən özünü necə dolandırırsan? 
Həmin pul, mənim on günlük siqaretimə çatmaz. 
- Azərbaycanda fəaliyyət göstərən redaksiyaların 
əksəriyyətində, ondan yuxarı məvacib yoxdur. Tək-tük 
redaksiyalar var ki, orada müxbirlər kifayət qədər, hətta 
mən deyərdim ki, 500 manatdan çox maaş alırlar.  
- Yaxşı, sən mənim sualıma cavab ver görüm, 250 
manatla sən necə dolanırsan? – deyə Zemfira rişxəndlə 
soruşdu.  
- Hamı necə, mən də elə, yalnız borc-xərc içərisində. – 
deyə Əliyusif hüznlə dilləndi. 
- Mən sənə ayda iki dəfə çox pul verərəm, hələ bir hər 
çıxan məqaləyə görə 50 manat mükafat alacaqsan. Bu ayda 
təxminən 600 manat pul edir.  
Zemfira yaşının cavan olmasına baxmayaraq, elə razı 
halda danışırdı ki, sanki o, hansısa bir zavod, fabrik və ya 
şirkətin müdiri idi. İstədiyi adamı işə götürür, istədiyi 
adama maaş artırır, istədiyi adamı öz əhatəsinə daxil edirdi. 
Halbuki Əliyusif yaxşı bilirdi ki, müğənninin sağa, sola 
səpələdiyi pullar onda haradandır. Məhz belə bir məqamda 
müxbir həmsöhbətini qıcıqlandırmağa qərara aldı. O, üzünü 
abırsız qadına tutub, müəmmalı tərzdə soruşdu: 
- Həmin pulları sən mənə verəcəksən, yoxsa başqa 
adam? Çünki qısa müddət ərzində səhnədə olan müğənnidə 
                                                     
 
  
                                                                            
                                                    170
bu qədər pulun olması, bir qədər qəribə görünür. Məndə 
olan məlumata əsasən, Natiqin özü də kifayət qədər imkanlı 
adamdır. O, sizə...  
- Natiqin adını niyə çəkirsən? – deyə Zemfira müxbirin 
sözünü kəsərək əsəbi halda dilləndi. - Olmaya, sən onu 
mənim oynaşım hesab edirsən? Siz müxbirlər, hər şeydən 
dəqiq maraqlanmağa çalışırsınız. – sonra qanacağını nüma-
yiş etdirən qadın sol ayağını kreslonun əl qoyan yerindən 
salladıb bir qədər sakitləşdi. – Sən bircə şeyi yadda saxla, 
Natiq mənim prodüsserimdir. Onu da bil ki, mənim maliy-
yə vəziyyətim onun maliyyə vəziyyətindən bir neçə dəfə 
yaxşıdır. Sənə təyin edəcəyim maaş öz halal pullarımdır və 
mən həmin pulları səsimin, istedadımın hesabına qazanmı-
şam. Ayın yarısını mən toylarda keçirdirəm. Sifarişlərim isə 
yalnız imkanlı adamlardan gəlir.  
- Səndə olan istedada məndə heç bir şübhə yoxdur. – 
deyə dodaqlarında acı təbəssüm sezilən Əliyusif rişxəndlə 
dilləndi. – Bu yaxınlarda bir müğənni “Günə baxan”da 
çıxış edən zaman, bütün tamaşaçılar qarşısında bəyan etdi 
ki, toylardan əldə olunan pul ilə zəngin həyat sürmək müm-
kün deyil. O, yalnız bir yerdə yaşadığı şəxsi sponsorunun 
sayəsində dolanır. Həmin sponsor müğənninin yaradıcılığı-
na pul buraxmaqdan əlavə, özünün şəxsi pulu hesabına 
həmin qadını saxlayır.  
                                                     
 
  
                                                                            
                                                    171
- Başqasını deyə bilmərəm, amma sənin iş fəaliyyətini 
mən öz vəsaitim hesabına maliyyələşdirəcəyəm. – deyə 
başını dik tutan müğənni qətiyyətlə dilləndi.  
- İndiki zamanda, sənin üçün bundan səmərəli təklif 
görmürəm. – deyə Natiq araya girərək heyrətlə dilləndi. – 
Belə gedişatla sən kasıbçılığın daşını atarsan.  
- Məni tanıyanlar bilirlər ki, mənim ampluam başqadır. – 
deyə müxbir təşəxxüslə dilləndi. – Mən çalışıram ki, öz 
məqalələrimdə, hər şey təbii alınsın deyə, realist bir müxbir 
kimi həqiqəti əks elətdirim. Ampluam dəyişəndən sonra 
oxucularım bir ağızdan deyəcəklər ki, mən öz əqidəmdən 
dönmüşəm. Xahiş edirəm, başqa müxbirlərə müraciət edin. 
Onsuz da sifariş xarakterli məqalələr yazan müxbirlərimiz 
kifayət qədər çoxdur.  
- Bizə başqa müxbir lazım deyil. – deyə Natiq yenə də 
təkidlə dilləndi. – Zemfira xanım sənin qələminə bələd 
olduğu üçün, o, məhz səni məsləhət görür.  
- Qulaq as, gör nə deyirəm, – deyə Zemfira siqaretini 
külqabıda söndürüb, qarşısında olan badəni oynaşına tərəf 
uzatdı və ondan konyak süzməsinə işarə edərək, Əliyusifə 
nəzər sala-sala sözünə əlavə etdi. – sən mənim şəxsi müx-
birim olsan, onda, hər bir səfər zamanı, sən məni müşaiyət 
edəcək və mənimlə bir mehmanxanada qalacaqsan. Bir 
sözlə, ən yaxşı geyimlərdə olacaq, ən dadlı təamlardan 
                                                     
 
  
                                                                            
                                                    172
yeyəcəksən. Bəzi həmkarlarımı tənqid edib məni tərifləsən, 
onda səni mətbuat katibim də edəcəm, mən deyənlə oturub-
dursan, onda bir il ərzində sənə bir xarici maşın da alıb 
altına qoyacağam.  
Müğənninin mədəniyyətə uyğun olmayan hərəkətləri 
Əliyusifi hövsələdən çıxarırdı. Verilən təklif onun üçün 
gözlənilməz olsa da, nəzərdə tutulan imtiyazlar şişirdilmiş 
görünürdü. Sanki içəridəkilər onu məsxələyə qoymuşdular, 
çünki Azərbaycanda heç bir müğənni, hər hansı bir jurnalist 
ilə işbirliyi quranda, həmin mətbuat adamına bu qədər pul 
xərcləmirdi.  
Zemfira başqa şou-biznes aləminə daxil olan müğənnilə-
rə nisbətən, xeyli cavan və az tanınan idi. O, mətbuatın və 
televiziyanın vasitəsilə, qısa müddət ərzində populyar 
olmaq niyyətində olduğu üçün, belə bir üsula əl atmağa 
çalışırdı. Lakin buna baxmayaraq, Zemfira böyük pul 
məbləğində, mətbuat aləmində, Əliyusifdən də məşhur və 
peşəkar müxbirlərə müraciət edə bilərdi. İş ondadır ki, 
müğənnidə olan məlumata əsasən, Əliyusif şou-aləminə 
daxil olan əksər müğənniləri tənqid atəşinə tutaraq, öz 
prinsipiallığı ilə ictimaiyyət arasında kifayət qədər nüfuz 
sahibi sayılırdı. Artıq birmənalı şəkildə başa düşmək olardı 
ki, o, belə bir təkliflə müxbiri öz tərəfinə çəkmək istəyir. 
Həm də dialoq zamanı təkidlə bildirilirdi ki, Natiq 
                                                     
 
  
                                                                            
                                                    173
müğənninin oynaşı yox, məhz prodüsseridir. Çünki bu 
dialoq zamanı emosional oğlan prodüsser kimi çıxış edirdi. 
- Əliyusif, belə bir güzəştlər nəinki müxbirlərə, hətta 
cangüdənlərə də təklif olunmur. – Natiq badənin birini də 
konyakla doldurub müxbirə uzatdı. – Sadəcə olaraq, səndən 
Zemfiranın istedadından yazmaq tələb olunacaq.  
- İçkiyə görə çox sağ ol. Pis təsir göstərdiyi üçün mən 
səhər tezdən spirtli içki qəbul etmirəm. O ki qaldı yazı 
məsələsinə, gör nə deyirəm, ədalət və həqiqət mənim üçün 
hər şeydən önəmlidir, onlardan da ən önəmlisi xalqımın 
adət-ənənəsi, mədəniyyəti və mənəviyyatıdır. Mən yalana 
əl ataraq, uydurma və səviyyəsiz təriflər yaza bilmərəm. 
Belə şeylər mənim xislətimə uyğun deyil. 
- Nəyə görə? – deyə kefli müğənni maraqlandı. 
- Ona görə ki, - deyə Əliyusif, özünü qabiliyyətli apar-
maq iqtidarında olmayan müğənniyə ikrah hissi ilə nəzər 
sala-sala qətiyyətlə dilləndi. - sənətini izləyəcəyim müğənni 
ən azı Azərin kimi geyinməli, Azərin kimi sadə olmalı, 
Azərin kimi ismətini qorumağı bacaran, Azərin kimi vətən-
pərvər ruhda yaşamalı, Azərin kimi abırlı, həyalı, mədəni 
və əxlaqlı olmalıdır.  
- Məgər, Azərin müğənni etalonudur? Sən elə danışdın 
ki, guya mən ismətimi, həyamı, abırımı itirmişəm. Mən 
ondan da həyalı, abırlı və ismətliyəm. Sadəcə olaraq Azərin 
                                                     
 
  
                                                                            
                                                    174
keçmişdəki qadınlar kimi geyindiyindən, mənim kimi 
müasir qadınlarda gülünc hissi doğurur. Təsəvvür edirsən, 
o, qadın olsa belə, yaşlı qadınlar kimi heç bir makiyajdan 
istifadə etmir.  
Sən deyəsən, unutmusan ki, biz hər bir şeyin sürətlə 
dəyişdiyi bir zamanda, XXI əsrdə yaşayırıq. Bütün köhnə 
dəbdə olan paltarlar, paslanmış adətlər XX əsrin zibilliklə-
rində qalıb yox oldu. Biz iyirmi ilə yaxındır ki, ifrat islam-
dan ayrılaraq, Avropaya inteqeasiya edirik. Biz brend mar-
kalı geyimlərdən istifadə etməsək və Avropasayağı saç 
düzümlərinə üstünlük verməsək, onda heç bir xarici qas-
trollarda iştirak edə bilmərik. Müasir fransız, italyan, alman 
geyimləri hazırda dəbdə olan paltarlardır. Artıq Bakıda 
yaşayan müasir gəncləri avropalılardan ayırmaq çox 
çətindir.  
- Azərin makiyajdan istifadə etməsə də, o, kilolarla sifə-
tinə kosmetika sürtərək, bənizini iyrənc hala salan bir çox 
qadınlardan qat-qat gözəldir. Çünki Tanrı ona necə çöhrə 
veribdirsə, o, həmin təbii çöhrədə qalmağı özünə borc bilir. 
Birincisi, yadda saxla ki, bizim köhnə dəbdə saydığın 
paltarlar, müəyyən mənada milli adətə uyğun abırlı geyim-
lər sayılıır. İkincisi, bizim adətlər heç vaxt paslanmayıbdır, 
əksinə həmin adətlər ürəkləri vətən eşqi ilə döyünən, hər an 
Azərbaycan uğrunda ölümə getməyə hazır olan, tariximiz 
                                                     
 
  
                                                                            
                                                    175
və mədəniyyətimiz ilə öyünən əsl azərbaycanlı ailələrdə 
təbliğ olunaraq yaşadılır. Üçüncüsü, əhalimiz müsəlman ol-
sa da, bizim ölkə heç vaxt ifrat islamın ağuşunda olmayıb-
dır. O ki qaldı Avropaya inteqrasiya məsələsinə, biz tərəqqi 
ilə yanaşı uçuruma da gedirik. Ən azı bu mənəviyyat 
pozğuntuluğu ilə bağlıdır. Artıq bir çox ailələrdə uşaq vali-
deynin sözünə baxmır, qız atanın evdə olmasına əhəmiyyət 
verməyərək, istədiyi oğlanla telefonda danışır, qızlar açıq-
saçıq geyinir, bədənlərinə döymə vurdurur, sir-sifətlərini, 
bədənlərinin müəyyən hissələrini selikonla doldurur, bir 
çox oğlanlar qaşlarını aldırır, qulaqlarına sırqa taxdırır, 
dodaqlarını şişirdir, kişiyə yaraşmayan geyimlərə üstünlük 
verir, bacı qardaşı, arvad ərini tutdurur, oğul ananı, atanı 
öldürür, əhali banklardan aldığı kreditlərdən boğulur, ən 
faciəsi isə odur ki, arada yaranan cüzi narazılıqlara görə 
arvad ərindən, ər arvadından boşanır, ailələr dağılır. 
Müxbirin təbliğatından təngə gələn müğənni üzünü 
Natiqə tutaraq bezikmiş halda dedi: 
- Bu ki, məsciddə əyləşən mollalar kimi danışır. Mən isə 
elə bilirdim ki, o, peşəkar bir müxbirdir və hər an mənim 
istedadımı öz qəzetində işıqlandıracaq. Mən inanmazdım 
ki, o, bu dərəcə köhnə fikirli adamdır.  
- Mən köhnə fikirli adam deyiləm, - Əliyusif həmsöh-
bətinin ifadəsindən hiddətlənərək, qəzəbli halda dilləndi. - 
                                                     
 
  
                                                                            
                                                    176
sadəcə olaraq, həqiqəti yazmaqla mən yolunu azmış bəzi 
adamları düzgün yola çəkmək istəyirəm. 
- Sən bu sözləri kimə atırsan? – Zemfira gözlərini 
bərəldərək, bir qədər səsini qaldırdı.  
- Tam əmin ola bilərsən, mənim sözlərim bir anda öz 
ünvanına çatır.  
- Sən deyəsən, ünvanı səhv salmısan. – deyə müğənni 
həmsöhbətinin üstünə qışqırdı və dərhal ayağa qalxaraq, 
əsəbi halda Natiqə müraciət etdi. – Başa düşmürəm, bu 
“çuşka” haradan gəlibdir? Tez ol, onu buradan uzaqlaşdır, 
yoxsa əlimdən bir xata çıxacaq.  
Səviyyəsiz müğənnilərə baş qoşmaq istəməyən jurnalist, 
özü ayağa qalxıb, qapıya tərəf yollandı. İçdiyi konyakdan 
bir qədər keflənən Natiq əvvəlcə başa düşmədi hansı sözün 
üstündə mübahisə yarandı. Əliyusifə nisbətən Zemfira bərk 
coşduğundan o, elə anladı ki, məhz müxbir müğənnini 
tənqid edərək, onu əsəbiləşdirmişdi. Məhz bu səbəbdən 
Natiq Əliyusifə tərs nəzər salıb “rədd ol buradan” deyərək, 
qışqırdı və dərhal Zemfiranı sakitləşdirməyə başladı.  
Əliyusif qapıdan çıxan zaman həyasız müğənni “səni diz 
çökdürməyə mənə borc olsun” ifadəsini söyləyərək, müxbi-
ri hədələdi.  
Əsəbləri səngiməyən Zemfira Natiqə qətiyyətlə bildirdi 
ki, müxbiri sərt şəkildə cəzalandırmaq lazımdır. Ambisioz 
                                                     
 
  
                                                                            
                                                    177
oğlan da “şəxsən mən ona qan qusdurmasam, onda atamın 
oğlu deyiləm” deyərək, müğənnini sakitləşdirdi. Zemfira 
oynaşının xasiyyətinə bələd olduğundan bir qədər rahat 
halda dedi:  
- Amma elə etmək lazımdır ki, o, bizim əlaqəmiz barə-
sində Məzahirə heç bir xəbər çatdırmasın. Onu şərləyərək, 
asılı vəziyyətə salmalıyıq. 
- Mən bu haqda bir şey fikirləşərəm. Onun başına elə 
oyun açacağam ki, o, bizim burada bir yerdə olmağımız 
barədə, heç vaxt dilinə söz gətirməyəcək. 
 
 
 
 
  
      XVI fəsil. Naqis insanların məkrli niyyətləri 
 
“Relax”da keçirilən hər bir gün o qədər şən və mənalı 
keçirdi ki, havanın necə qaralması gözlənilməz baş verirdi. 
İş ondadır ki, turistlərin tam əksəriyyəti vaxlarını bayırda 
keçirir və istirahət kompleksinin müəyyən bir ərazilərini 
dövrə vurmaqdan həzz alırdılar. İki gün ərzində istirahət 
edənlərin tam əksəriyyəti bir-biriləri ilə tanış olmuş, hətta 
həmin tanışlıq dostluğa da çevrilmişdir. Lakin elələri də var 
                                                     
 
  
                                                                            
                                                    178
idi ki, həmin tanışlığı çirkin niyyətlərini həyata keçirmək 
üçün qururdu. Belələrindən biri Natiq idi ki, o, burada 
istirahət edən, füsunkar gözəlliyə malik olan rəssam qız ilə 
əlaqə qurmaq istəyirdi. Onun niyyəti qıza qarşı çirkin olsa 
da, Əliyusifin isə hissləri Gülnarəyə qarşı ülvi idi. Amma o, 
bilmirdi ki, həmin qız Natiqin də müşahidə obyektinə 
düşübdür. Emosional oğlan ilk dəfə Gülnarəni universitetdə 
görəndə, qızda olan gözəlliyə heyran qalmış və nəyin 
bahasına olursa-olsun, onunla isti münasibətlər qurmaq 
niyyətində olmuşdu. 
Əliyusif müxbir kimi istədiyi hər hansı bir məlumatı, 
qısa müddət ərzində əldə etməkdə çətinlik çəkməsə də, o, 
burada Gülnarənin hansı kottecdə dincəldiyini müəyyən 
edə bilmirdi. O, ağlına belə gətirə bilməzdi ki, “Relax”a 
gələn gündən, ürəyinin yaralanmasının baiskarı olan həmin 
naməlum qız onun anası ilə bir kottecdə məskunlaşıbdır. 
Maraqlı cəhət ondan ibarət idi ki, bir çoxlarının maraq 
obyektində olan Gülnarə Qənirənin ikinci övladı idi və onu 
ailə həyatı qurmaq üçün, məhz Əliyusifə təklif olunmuşdu. 
O, isə Gülnarəni bacısı Gülarə ilə səhv salmış və qəti olaraq 
həmin izdivaca razılıq verməmişdi. Əliyusif hazırda 
özündən asılı olmayaraq, məhz ona təklif olunan qıza meyl 
göstərmiş və nəyin bahasına olursa-olsun o, Gülnarə ilə 
birdəfəlik əlaqə yaratmaq arzusunda idi. 
                                                     
 
  
                                                                            
                                                    179
Bütün bu adamların arasında xasiyyət etibarilə ən 
murdarı Akif sayılırdı. Eqoist, xüdbin, qaraqabaq olan bu 
ambisioz adam öz naqis planlarını həyata keçirmək üçün 
əlverişli məqam gözləyirdi. Həmin məqam da artıq bu gün 
yetişmişdi.  
İş ondadır ki, “Relax”a gələn gündən o, müdirinin qaldı-
ğı kottecin hər iki yataq otağına gizlin müşahidə kameraları 
qoymuş və bununla da həm Natiqin, həm də Zemfiranın 
bütün intim əlaqələri lentə həkk olunurdu. Bütün bu 
görüntülərin içərisində Akif gözləmədiyi fraqmentlər ilə 
üzləşmişdi. Gözlənilməz hal o idi ki, Zemfira Natiqlə intim 
əlaqədə olmasına baxmayaraq, həmin əxlaqsız qadın oynaşı 
ilə birlikdə olan zaman Məzahirin ünvanına ən pis ifadələr, 
o cümlədən, söyüşlər işlətmişdi. Zemfiranın əsl iç üzü 
açılırdı. Əsas fakt o ki, qız Natiqlə intim münasibət 
yaradaraq Məzahiri aldadırdı. Həmin kampromatlar, şıltaq 
müğənnini şantaj etmək üçün ən yaxşı silah sayılırdı. 
Müşahidə zamanı Akif elə materiallar əldə etmişdi ki, 
həmin materialların vasitəsilə o, Zemfiranı, nəinki havadarı 
və oynaşı ilə, hətta hüquq-mühafizə orqanları ilə də şantaj 
edə bilərdi. İş ondadır ki, onların istirahət kompleksinə 
gəldiyi günün gecəsi, Natiq ilə Zemfira narkotik maddələr 
çəkərək, bihuş hala düşmüşdülər. Hələ bu azmış kimi 
alfons hərəkətli Natiq quşbeyin qadını aldadaraq, ona növ-
                                                     
 
  
                                                                            
                                                    180
bəti dəfə, Kolumbiyadan gətirilmiş kakoin təşkil edəcəyinə 
söz vermişdi. Belə kampromatlardan məharətlə istifadə 
edən hiyləgər Akif, həmin görüntülər zamanı müəyyən 
etmişdi ki, Zemfira narkotik maddələri Natiqi tanıyandan 
bəri qəbul etməyə başlamışdı. Bir sözlə, ailə tərbiyəsi 
görməyən oğlan, elə özü xarakterində olan qadını yoldan 
çıxararaq, onu narkotik aludəçisi etmişdi.  
Düzdür, Akif əvvəldən bilirdi ki, Natiq vaxtaşırı 
narkotik maddələrdən istifadə edir və həmin maddələri 
almaq üçün o, ailəsində böyük problemlərlə üzləşirdi. Atası 
buna görə oğlunu tənbeh etmək üçün, müəyyən bir vaxt, 
onu maliyyə vəsaitindən məhrum etmişdi. Hətta bir vaxt 
Natiq narkotiklərdən müəlicə də olunmuşdu. İndi o, yenə 
də atasını aldadaraq, narkotiklərə qurşanmışdı.  
Gülnarə bura öz ailəsi ilə gəlsə də o, turizm kompleksini 
təklikdə gəzməyi xoşlayırdı. Ümumiyyətlə, göyçək qız bir 
rəssam kimi təbiətlə tək qalaraq, orada olan bütün gözəllik-
ləri beyninə həkk edirdi ki, sonradan həmin görüntüləri öz 
tablolarında əks etdirsin. Lakin həmin asudəlik, müəyyən 
mənada onun əlindən alınmışdır. Öz gözəlliyinin dustağı 
olan Gülnarə, burada hansı əraziyə qədəm qoyurdusa, orada 
da kobud adamlarla üzləşirdi. Lakin Natiqdən fərqli olaraq, 
Əliyusifin xoşməramlı, əxlaqlı və nəcib davranışlı hərəkəti, 
onu rəssam qızın gözündə alicənab bir adam etmişdi.  
                                                     
 
  
                                                                            
                                                    181
Bütün bu təqiblərə baxmayaraq rəssam qız hələ də özünə 
güvənərək, daha doğrusu öz xasiyyətinin əsiri olaraq, təbiət 
qoynunda tək olmağı xoşlayırdı. O, yaratdığı əsərin keyfiy-
yətli olması üçün insanlardan uzaq olmağa çalışırdı. Elə 
indi də Gülnarə rəssamlıq ləvazimatlarını götürüb, həmişəki 
kimi nahar yeməyindən sonra meşənin canına düşdü. O, bu 
dəfə də seçdiyi məkana sadiq qalıb, ştativi pələmədən 
təxminən 180 metr sağ tərəfədə düz çayın sahilində qura-
raq, şəkil çəkməyə başladı. Adəti üzrə qız 2 saat işləyəndən 
sonra 1 saatlıq istirahət edirdi. Bunun üçün Gülnarə bir 
örtük gətirib yerə sərirdi və onun üstündə uzanıb, bədəninin 
yorğunluğunu çıxarırdı. İstirahətindən səmərəli istifadə 
edən rəssam ətrafda heç kimin olmadığına əmin olub, 
rahatca yerdə uzandı.  
Ev yıxmaqda, adam şərləməkdə, kimisə başqasının 
gözündən salmaqda pərgar olan Akif qızın harada müvəq-
qəti məskən saldığını izləyib, bu haqda Natiqə xəbər verdi. 
O, da öz növbəsində tərəddüd etmədən həmin istiqamətə 
yollandı. Balaca şəlalə istiqamətində meşəyə daxil olan 
Natiq istəmirdi ki, hər hansısa bir adam onunla burada və 
yaxud da çaya yaxın olan bir yerdə onunla üzləşsin. Lakin 
buna baxmayaraq pələmədən bir neçə metr aralıda üç nəfər 
turist onun qabağına çıxdı. Onlardan biri Ürfan idi. Ekzotik 
yerlərin vurğunu olan cavan oğlan əlindəki videokamera ilə 
                                                     
 
  
                                                                            
                                                    182
kanyon üzərində salınmış talvardan aşağıda daşan çayı 
lentə alırdı. Çəkiliş zamanı meşə istiqamətində tələsik 
hərəkət edən Natiq təsadüf nəticəsində kadra düşdü, lakin 
o, bu çəkilişdən xəbərsiz oldu. Ürfan yaxşı bilirdi ki, 
hərəkətlərini nəzarət altında saxlaya bilməyən oğlan harada 
olursa-olsun, Zemfira da onun yanında olurdu. Məhz bu 
səbəbdən o, yeni kadrlar əldə etmək üçün müğənnini 
burada gözləməyə başladı.  
Talvar arxada qalan kimi ambisioz oğlan, nəzərdə 
tutduğu planı həyata keçirmək üçün casuslar kimi hərəkət 
edirdi. Ağacların sıxlığı, enliyarpaqlı kolların hündürlüyü, 
təpələrin çoxluğu burada manevr etmək üçün çox əlverişli 
idi. Natiq yavaş-yavaş hərəkət edərək gəlib, Gülnarənin 
istirahət etdiyi yerə çıxdı. Təbiətin qoynunda özünü sərbəst 
hiss edən qız, yerdə uzanıb mürgüləyirdi. O, bu dəfə 
yuxuya getmişdi.  
Natiq ətrafına diqqətlə nəzər yetirib, cibindən qara torba 
çıxarır və səssiz halda arxadan qıza yaxınlaşır. İnadkar 
oğlan cəld hərəkəti ilə qışqırığın qarşısını almaq üçün 
əlindəki torbanı onun başına keçirdi. Lakin buna baxmaya-
raq qız yerdə ola-ola qışqırmağa macal tapır və kəskin 
şəkildə Natiqə müqavimət göstərməyə başlayır. Bir qədər 
aralıda hansısa bir oğlan “Ey kimsən? Haradasan?” qışqıra-
raq hay verir. Amma buna əhəmiyyət verməyən Natiq qızın 
                                                     
 
  
                                                                            
                                                    183
əynindəki köynəyi cırmağa cəhd göstərdi. Namusunu qoru-
mağa çalışan Gülnarə oğlanın sinəsinə cırmaq atlb, oradan 
bir topa tük qopartdı. Ağrıya tab gətirməyən Natiq qızın 
boğazından tutaraq onu boğmağa başladı. Həqiqətdə isə 
belə bir üsul ilə o, qıza hədə-qorxu gəlməyə çalışırdı. Qızın 
müqaviməti zəifləyən zaman oğlan cibindəki mobil telefo-
nu çıxarıb, orada olan zəngi səsləndirir. “Bakılı qız” mah-
nısı eşidilən kimi Natiq telefonu söndürmədən, dərhal bura-
dan uzaqlaşdı. O, elə sürətlə qaçdı ki, qız başından torbanı 
çıxaranda, yalnız uzaqda əynində göy rəngində idman 
paltarı olan bir oğlanın siluetini görməyə macal tapdı. Qızın 
əynindəki cırılmış köynəkdə qan ləkələri vardı. Bu, Natiqin 
cırmaq atılan bədənindən tökülmüş qan idi.  
Xədicə yaxşı bilirdi ki, Əliyusif hər nahardan sonra 
meşəyə gəzintiyə çıxır. Elə buna görə də, yola çıxmamış-
dan əvvəl, ana oğluna onun qaldığı kottecə getməyini 
məsləhət bildi. Xədicə istəyirdi ki, Əliyusif məhz onun 
iştirakı ilə orada Gülnarə ilə rastlaşıb, səmimi şəkildə 
söhbət etsin. Bəlkə də həmin söhbətdən sonra onun qıza 
müəyyən bir bağlılığı yaranar. Amma buna baxmayaraq 
müxbir inadkarlıq göstərir və onun hörmətsiz hərəkəti ana-
nın narazılığına səbəb oldu. Çünki Əliyusif damarlarında 
əsl ziyalı qanı axan qadının xoşuna gələn qız ilə daimi 
ünsiyyət qurmaqdan imtina etmişdi. 
                                                     
 
  
                                                                            
                                                    184
Nahar yeməyindən bir qədər ötəndən sonra Əliyusif 
idman çantasını götürüb, təbiətlə üzbəüz qalmaq üçün 
şəlalə istiqamətində gəzintiyə çıxır. O, müəyyən bir müddət 
camaatdan uzaq olmaq, özünü tənha hiss edərək həmin 
aləmin vahid övladına çevirilmək arzusunda idi. Həmin 
gəzintidən sonra o, özü üçün müvafiq qeydlər aparacaqdı. 
Əliyusif pələmənin yanından keçən zaman, orada 
Nurlan, Günay və Aydanla rastlaşdı. Müxbir onlarla bir 
yerdə pələmədə, söhbət edə-edə bir stəkan çay içib, ondan 
sonra yoluna davam etdi. 
Talvarda Ürfan onun qabağına çıxır. Yuxarıda qeyd edil-
diyi kimi o, əlində videokamera həmin ərazini lentə alırdı. 
Talvarı arxada qoyan Əliyusif bir neçə yüz metr gedərək, 
şəlalə ilə üzləşir və yamacın üstünə qalxaraq, orada çəmə-
nin üzərində əyləşir. Yamacdan tökülən çayın şırıltısı, əsən 
yarpaqların sürtünməsi, quşların nəğməsi, əlvan bitkilərin 
dalğa yaratması jurnalisti heyran etmişdi. Bəndə istəsə də, 
ən müasir kompüter texnologiyasının köməyi ilə, belə bir 
səhnə yarada bilməzdi. Əliyusifin fikirincə, məhz belə bir 
yerdə, vəhşı təbiətin qoynunda hər bir insan yaradıcı 
qüvvəsini hiss edə bilərdi.  
Bu məkanda bütün qayğı və problemlərdən uzaq olan 
Əliyusif, rahat nəfəs alaraq, öz-özünə elə qapanmışdı ki, 
yarım saata yaxın vaxtın necə keçdiyini hiss etmədi. 
                                                     
 
  
                                                                            
                                                    185
Əvvəlki kimi həmin səslərin harmoniyası istirahət edən 
cavan qonağı öz ağuşuna almışdı. Birdən uzaqdan hansısa 
bir qız xeylağının qışqırtı səsi eşidildi. Jurnalist sanki 
yuxudan ayılmış kimi, səksənmiş halda həmin istiqamətə 
nəzər salır. Həyəcan hissini bildirən həmin səs gah boğuq, 
gah da gur halda eşidilirdi. Əliyusif ayağa qalxıb, 
qulaqlarını həmin tərəfə şəklədi ki, səs gələn yeri dəqiq 
təyin edə bilsin. Lakin həmin səs gah eşidilir, gah da 
kəsilirdi. Jurnalist o dəqiqə anladı ki, hansısa bir qıza böyük 
bir təzyiq göstərilir. O, səbrini boğa bilməyib, - “Ey, 
kimsən? Haradasan?” – deyə qışqıraraq, tərəddüd etmədən 
həmin istiqamətə üz tutdu. Lakin ani məqamda qızın səsi 
ümumiyyətlə, yoxa çıxdı. Məhz bu səbəbdən o, yenə də 
həmin qızı – “Ey, kimsən? Haradasan?” - deyərək, 
səsləməyə başladı.  
Əliyusif kol-kosların arası ilə çox getməmiş, sıx ağac-
ların arasında azıb qaldı və hara gedəcəyini müəyyənləş-
dirə bilmədi. Çünki çətinliklə eşidilən səs yoxa çıxdığından, 
o, oriyentiri itirmişdi və təxminən beş dəqiqəyə kimi öz 
yerində tərpənməz qaldı ki, bəlkə nəsə eşitsin. Lakin çayın 
şırıltısından, quşların cəh-cəhindən başqa heç bir səsi 
müəyyən edə bilmədi. Əliyusif əlacsız qalaraq, kor-peşman 
halda geri şəlaləyə tərəf qayıtdı.  
                                                     
 
  
                                                                            
                                                    186
Bir anlığa onun başına pis fikir gəldi. O, elə başa düşdü 
ki, hansısa bir qatil, meşənin sıxlığından istifadə edərək, öz 
qurbanını qətlə yetirib. Ona görə ki, bir neçə saniyə ərzində 
gələn həyəcan təbilli səs, bir anın içərisində kəsildi. Bu 
məqamdan sonra Əliyusifin canına qorxu hissi düşdü və o, 
zənn etdi ki, heç nədən şərə düşə bilər. Bura meşə idi və hər 
zaman burada gözlənilməz hadisələr baş verə bilərdi, o 
cümlədən də cinayət xarakterli hadisə.  
Hər şeyi öz daxilində götür-qoy edən müxbir vaxt 
itirmədən şimal-qərb istiqamətində yoxa çıxdı. Əliyusif 
dağlar arasında burulan şosseyə çıxaraq, oradan “Relax”a 
tərəf üz tutdu. 
 
 
 
 
 
            XVII fəsil. Ambisioz oğlan düşmənini  
                    şərləyərək ondan qisas alır 
 
Qorxudan gərgin stress altında olan Gülnarə üst-başının 
pis hala düşdüyünü görüb ağlamağa başladı. O, ağlına belə 
gətirə bilməzdi ki, kimsə, belə bir sakit məkanda ona 
hücum edə bilər. Gülnarə üstündə olan telefon ilə bacısına 
                                                     
 
  
                                                                            
                                                    187
zəng edib, ondan bir dəst idman paltarı gətirməyi xahiş 
etdi.  
Stressdən çıxmağa çalışan rəssam qız nəfəsini dərindən 
ala-ala özünü ələ almağa çalışırdı. O, hələ də qorxu 
içərisində idi və elə başa düşürdü ki, həmin adam yenə də 
bura gəlib, onun namusuna təcavüz edəcək. Məhz buna 
görə də Gülnarə yanındakı enli ağacın arxasına sığındı və 
ətrafına nəzər sala-sala öz-özünə düşünməyə başladı: İnana 
bilmirəm ki, belə bir məkanda kimsə, kiməsə təcavüz edə 
bilər? Görəsən, alçaq hərəkətlərə əl atan həmin bişərəf 
adam kimdir? Onun əsl məqsədi nə idi? Zorlamaqdırsa, o, 
bunu etmədi. Bəlkə o, məni qorxuzmaq istədi? Lakin bu 
risqli hərəkətdir, çünki onu görə bilərdilər. Bəlkə o, özü 
nədənsə qorxaraq, işini axıra kimi çatdıra bilmədi? Mənə 
aydın oldu, o, nəyə görə qorxdu. Bu sirrin açarı mobil 
telefona gələn zəngdədir, daha doğrusu, telefonda səslənən 
melodiyadadır. Orada isə Vasif Məhərrəmlinin “Bakılı qız” 
mahnısı səsləndi. “Bakılı qız” mahnısı isə burada bir ada-
mın telefonunda səslənibdir. Həmin adamı isə mən qabiliy-
yətli, mədəni və tərbiyəli oğlan kimi tanıyırdım. Axı, necə 
oldu ki, həddə-ziyadə mədəni görünən oğlan belə bir alçaq 
hərəkətə əl atdı? Deməli, o, mənim qabağımda maskalana-
raq özünü nümunəvi bir oğlan kimi təqdim etməyə 
                                                     
 
  
                                                                            
                                                    188
çalışmışdı? Bundan sonra kimə inanasan? Doğrudanmı 
insanlar dəyişməyə başlayıblar?  
Rəssam qız bacısını qorxutmamaq üçün burada başına 
gələn hadisəni ona nəql etmədi. Çünki ona nisbətən Gülarə 
çox həssas bir qız sayılırdı və hər an o, belə bir hadisəyə 
görə qışqır-bağır sala bilərdi.  
Bütün bunlara baxmayaraq qızın üst-başının cırılmasın-
dan, Gülarə burada hansısa, ağılabatmaz bir hadisənin baş 
verdiyindən şübhələndi. Ona görə ki, Gülnarə özünü nə 
qədər sakit aparsa da, onda soyuqqanlıqdan heç bir əsər-
əlamət qalmamışdı. Bir anın içərisində Gülarəni vahimə 
basdı və o, nə baş verdiyini öyrənmək üçün bacısını sorğu-
suala tutdu. Rəssam qız cavab verməkdən nə qədər yayınsa 
da, son nəticədə o, daxilindəki sirrin saxlamasından əziyyət 
çəkərək, başına gələn hadisəni bacısına nəql elədi.  
Bundan sonra onlar buradakı bütün ləvazimatları yığıb, 
tələsik halda həmin yeri tərk etdilər. Çox getməmiş 
yaxınlıqda olan Natiq onların qabağına çıxdı və Gülnarəni 
hürkümüş vəziyyətdə görüb nə baş verdiyini soruşdu. Elə 
bu vaxt hisslərini cilovlaya bilməyən Gülnarə ağlamağa 
başladı və məcburiyyət qarşısında qalaraq, naməlum insan 
tərəfindən necə təcavüzə məruz qaldığını ona ərz elədi. 
Sanki o, bu sirri açmaqla həmin oğlandan imdad diləyirdi.  
                                                     
 
  
                                                                            
                                                    189
- Təxmini bilmirsən, sənə yaxınlaşan kim idi? – deyə 
təəccüblənən insan cildinə girən Natiq həyəcanla soruşdu.  
- Deyəsən, bilirəm. – rəssam qız göz yaşlarını silərək 
müəmmalı tərzdə dilləndi. – daha doğrusu şübhələnirəm.  
Ondan sonra Gülnarə bildirdi ki, dəqiq olmasa da, həmin 
adam pələmədə onu müdafiə edən naməlum oğlan ola bilər. 
Məkrli niyyətini həyata keçirən Natiq anladı ki, rəssam 
qızın yanında nüfuz qazanan Əliyusif, artıq onun gözündən 
düşdü və bu məqamda məhz hiyləgər oğlan müdafiəçi qis-
mində çıxış edərək, müxbiri sərt şəkildə cəzalandıracağını 
Gülnarə söz verdi.  
Gülnarə müəyyən mənada Natiqin xasiyyətinə bələd idi 
və yaxşı bilirdi ki, ona üz versə, elə həmin andan etibarən 
sırtıq oğlan həyalı qızdan əl çəkməyəcək. Məhz bu 
səbəbdən rəssam qız Natiqə bildirdi ki, bu məsələdə o, heç 
bir adekvat addımlar atmasın. Çünki o, bu sirri müvəqqəti 
olaraq, anasından gizlin saxlamaq istəyirdi. 
Hər şey emosional oğlanın planlaşdırdığı kimi getsə də, 
Əliyusifin buradan uzaq olması onun kefinə soğan doğradı. 
Nəyin bahasına olursa-olsun, onu təcili olaraq geri 
qaytarmaq lazım idi.  
Hər şeyə hazır olan və ən çətin vəziyyətlərdən çıxmağı 
bacaran Natiq Ürfandan istifadə etməyi qərara alır. O, yaxşı 
bilirdi ki, Ürfan Əliyusiflə dostluq əlaqəsi qurmuş və çox 
                                                     
 
  
                                                                            
                                                    190
güman ki, müxbirin əlaqə telefonu onda vardı. Natiq 
müxbiri istirahət mərkəzinə qaytarmaq üçün ona izah edir 
ki, Əliyusif iki-üç saata kompleksə qayıtmasa, onda 
zərərçəkmiş qız polisə müraciət etməli olacaq.  
Əliyusifin telefonu zəng çalınanda o, eşidirəm demək 
istədi ki, həmin an əks tərəfdən cavan oğlanın həyəcan dolu 
səsi eşidildi:  
- Əli, sən haradasan? İstirahət mərkəzindən çox aralan-
mamısan ki? 
- Xeyr! – deyə müxbir tərəddüd etmədən cavab verdi və 
ara vermədən soruşdu: - Nəsə bir hadisə baş verib?  
- Əlbəttə! Tez ol, geri qayıt. Səninlə işim var.  
- Axı, nə olubdur? – deyə Əliyusif həyəcanını gizlədə 
bilmədi. 
- Deyilənə görə sənin tanıdığın naməlum qıza təcavüz 
edilibdir.  
Bu xəbərdən Əliyusifin bədəni tir-tir əsdi və o, dostuna 
bildirdi ki, otuz-qırx dəqiqəyə çağrılan yerdə olacaq.  
Müxbir təşviş içərisində kompleksə qayıdıb, elə 
körpünün üstündə dostu ilə rastlaşdı. Narahat olan Ürfan 
dostuna şəlaləyə tərəf getməyi təklif etdi. Onlar pələməni 
arxada qoyandan sonra yolda gedə-gedə söhbət etməyə 
başladılar. Yolboyu həyəcanını gizlədə bilməyən Ürfan 
Əliyusifdən səhər tezdən harada olduğunu soruşdu. 
                                                     
 
  
                                                                            
                                                    191
- Səhər tezdən, pələmədə səninlə birlikdə olmuş, ondan 
sonra öz yoluma davam etmişəm. 
- Əli, sən buranı tərk edən zaman bilirsən nə olubdur? - 
deyə Ürfan hüznlə dilləndi. – Məndə olan məlumata əsasən 
meşədə həmin qızı zorlamaq istəyiblər.  
- Çox qəribədir, - deyə Əliyusif vəcdə gəldi. - istirahət 
mərkəzi elə mühafizə olunur ki, burada hər hansı bir cina-
yəti törətmək qeyri-mümkündür. Belə bir hadisə, burada 
necə baş verə bilərdi?  
- Elə hamını da həmin sual düşündürür. Amma deyilənə 
görə hadisə kompleksin ərazisindən bir qədər kənarda 
meşənin ərazisində baş veribdir.   
- İş ondadır ki, mən meşədə olan zaman hansısa bir qızın 
qışqırığını eşitdim. Həmin naməlum qız sanki dara 
düşdüyündən yaxınlıqdakı adamları köməyə çağırırdı.   
- Nə qədər qəribə olsa da, həmin qız səndən şübhələ-
nibdir. – deyə Ürfan həmsöhbətinə nəzər salmadan və eşit-
diyi sözlərin çiddiliyinə əhəmiyyət vermədən narahatlıqla 
dilləndi.   
- Bu nə deməkdir? – Əliyusif şok vəziyyətinə düşərək 
yerindəcə donub qaldı. – O, nə cəfəngiyyat söyləyir? 
- Onda olan iradları mən də anlaya bilmirəm.  
Ürfan həm fikirli, həm də narahat idi. O, hərdənbir 
addımlarını zəiflədib dostunu bura çağırdığına görə özünü 
                                                     
 
  
                                                                            
                                                    192
qınamaq istəyirdi, lakin son məqamda o, özünü ələ alıb 
susmağa üstünlük verirdi. Ürfan müxbirin xasiyyətinə 
müəyyən qədər bələd olduğundan o, əmin idi ki, həmin 
çirkin işi Əliyusif etməyibdir. O, bir qədər gedib təsəlli 
vermək üçün yenə də hüznlə dedi:  
- Əli, həmin qızı ilk dəfə burada görmüşəm və onu görən 
kimi xasiyyətinə görə mənim əsrarəngiz qıza böyük hörmə-
tim yarandı. Amma onun başına gələn müsibətdə səni 
təqsirləndirmək, düşünülməmiş addım sayılır. Deyirəm, 
bəlkə bu məsələdə kimsə sənin yerinə onlarla söhbət 
eləsin.  
- Nəyə görə? – deyə müxbir təəccübləndi və bir qədər 
ara verəndən sonra təmkinlə sözünə əlavə etdi. – Sonra 
həmin adamlar elə başa düşərlər ki, mən bu məsələdə 
həqiqətən də təqsirkaram.  
Onlar kənd təsərrüfatında işlədilən əşyaların və alətlərin 
yanına çatanda Zemfira qarşılarına çıxdı və nifrətini gizlət-
mədən müxbirlə vacib söhbət olduğunu bildirdi. Hər 
şeydən narazı olan qadın ağ bricit şalvarda və elə o rəngdə 
də sinəsi açıq sıx köynəkdə idi. Müğənninin burada olması 
və müxbirə yaxınlaşması təəccüb doğurmaya bilməzdi. 
Axı, necə olsa da o, son görüşdən sonra Əliyusifdən 
düşmən kimi ayrılmışdı. İlk növbədə həyasız müğənni 
                                                     
 
  
                                                                            
                                                    193
Ürfanın buradan uzaqlaşmasını istədi. Müxbir dostunu geri 
göndərəndən sonra nə lazım olduğunu soruşdu.  
Zemfira pələmədən sol tərəfdə yerləşən talvarda sərbəst 
söhbət etmək üçün həmin istiqamətə yollanmağı məsləhət 
bildi. Müğənninin onunla yanbayan sərbəst şəkildə yol 
getməsi Əliyusifin daxilində müəyyən şübhələr oyatdı. 
Çünki o, yaxşı bilirdi ki, yanındakı qadın çox ambisioz və 
eqoistdir, belə adamlar köhnə ədavətə görə heç kiminlə 
barışmaq fikrində olmurlar.  
- Mənim səndən acığım gəlsə də, bir qonşu kimi yazığım 
gəldiyi üçün səni məlumatlandırmağı qərara aldım. – deyə 
müğənni pələmənin yanından ötən kimi ikrah hissi ilə 
dilləndi. – Burada bir gözəlçə səni tutdurmaq istəyir.  
- Nəyə görə, – deyə vəcdə gələn müxbir bir anlığa 
soyuqqanlığını itirdi. – kimsə məni şərləmək istəyir? 
- Şərlədi-şərləmədi həmin gözəlçə səni polisə vermək 
istəyir. – deyə müğənni əda ilə dilləndi.  
- Mən nə iş görmüşəm ki, polisə vermək istəyirlər? – 
deyə eşitdiyi sözlərdən hiddətlənən Əliyusif nəzarətdən 
çıxmağa başaldı.  
Həmin an qonşular talvara çatdılar, lakin orada bir neçə 
adam olduğundan onlar meşə istiqamətində yollarını davam 
etdirdilər. Zemfiranın hərəkətlərindən hiss etmək olardı ki, 
o, bilərəkdən oğlanı meşənin içərisinə aparır, amma 
                                                     
 
  
                                                                            
                                                    194
Əliyusif o qədər həyəcanlı idi ki, o, hara getdiyini dərk 
etmirdi. Müxbir ayıq başla heç vaxt həmin müğənni ilə 
təklikdə meşəyə daxil olmazdı. Ona görə ki, Zemfira kimi 
həyasız qadınlar hər an özünün məkrli planlarını həyata 
keçirmək üçün onu şərləyə bilərdi.  
Zemfira dar cığır ilə bir neçə metr də gedib ondan  sonra 
yanındakı adamı qıcıqlandırmaq üçün dedi: 
- Həmin qızın dediyinə görə sən onu zorlamaq istəmisən. 
- Bu tamamilə absurd bir fikirdir. – deyə Əliyusif daha 
da vəcdə gələrək coşdu. – Məni 100 faiz şərləmək istəyir-
lər. İndiyənə kimi mən heç bir qadının xətrinə dəyməmiş, 
əksinə daim onların hörmətini uca tutmuşam.  
- Elə biz də istəyirik ki, sən öz günahsızlığını sübuta 
yetirəsən. – tez-tez arxasına baxan müğənni mülayim ifadə 
tərzi ilə həmsöhbətini şinikləndirərək, onu daha da içəri 
aparırdı. – Mən rəva bilmərəm ki, yoldan keçən hansısa bir 
qız mənim qonşumu olmayan bir şeydə suçulandırsın. 
- Mənim vicdanım nəinki qadınların, hətta kişilərin də 
yanında təmizdir. – deyə haqsız sözlərdən dili topuq vuran 
müxbir həqarətlə dilləndi.  
Beləliklə, onlar xeyli gedəndən sonra hadisə yerinə bir 
neçə metr çatmamış çaya tərəf endilər. Mənəvi sarsıntı 
içərisində olan müxbir hələ də hara getdiyini anlamırdı. O, 
                                                     
 
  
                                                                            
                                                    195
çayın sahilinə çatanda və arxadan Natiqlə Akifin onu 
yaxalayandan sonra ayıldı. 
Oğlanlar şüşə butulkadan pivə içə-içə onlara yaxınlaşdı-
lar. Əliyusif həyasız oğlanı görən kimi sir-sifətini turşutdu 
və bir anlığa sarsıntı hissi keçirdi. Müxbir o dəqiqə anladı 
ki, ambisioz oğlan burada, nəsə hiyləgər bir plan qurubdur. 
Ona pis təsir göstərən hal o idi ki, bu tamaşanın təşkil 
olunması üçün onun qonşusu müstəsna rol oynayırdı. Məhz 
bu səbəbdən müxbir ayaq saxlayıb geri dönmək istədi, lakin 
artıq gec idi. 
- Məni bura nə üçün gətiribsiniz? – deyə Əliyusif narazı 
halda dilləndi və yanındakı adamlara ötəri nəzər salaraq 
həmin tərzdə sözünə davam etdi. – Siz yaxşı bilirsiniz ki, 
mənim heç bir şeydə günahım yoxdur. Bəs bura nəyə görə 
gətirmisiniz? 
- Sən nəydən qorxursan? Sadəcə olaraq biz bir məsələni 
aydınlaşdırandan sonra sən yenə də kompleksin ərazisinə 
qayıdacaqsan. 
Akif ifadəsini sona çatdırmışdı ki, həmin an Natiq ona 
yaxınlaşdı və müxbirin geri qayıtmasına imkan vermədi. 
Həm Natiq, həm də onun sürücüsü Əliyusifi əhatəyə aldı-
lar. Müxbir onların simasında gərginlik cizgilərinin sezildi-
yini görəndə vəcdə gəldi, çünki hər ikisinin əsəbləri tarıma 
çəkilmişdi. Əliyusif hələ də dəqiq anlaya bilmirdi ki, qarşı-
                                                     
 
  
                                                                            
                                                    196
sındakı adamları hiddətləndirən səbəb nədir və nəyə görə 
məhz onu bura çağırıblar? Müxbir nə baş verdiyini soruş-
duqda, ağzından alov püskürən Natiq səbirsiz halda dedi: 
- Bir tərəfdən pələmədə tanımadığın bir qıza arxa 
durmaqla qəhrəmanlıq göstərirsən, o biri tərəfdən isə həmin 
qızın etimadından istifadə edərək, onun namusuna təcavüz 
edirsən. Sən köməksiz qızı zorlamaq istəmisən? Bilirsən də, 
belə biqeyrət hərəkətlərə görə adamı necə cəzalandırırlar? 
Artıq söhbətin nədən getdiyini dərk edən müxbir özünü 
cəmləşdirərək, vaxt itirmədən ünvanına yönəldilən ittiham-
ları rədd etmək üçün müdafiəyə keçdi. O, baxışlarını azğın-
laşmış oğlanın gözlərinin içərisinə yönəldərək həyəcan dolu 
hisslərlə dedi: 
- Başa düşmədim, nə üçün belə bir alçaq hərəkətə görə 
məndən şübhələnirsiniz? Bu cür naqis hərəkət mənim 
xislətimə uyğun deyil.  
- Sənin kimi çaqqalları yaxşı tanıyıram, – deyə müxbirə 
hədsiz dərəcədə kin bəsləyən Natiq qəzəblə qışqırdı. – Bir 
şey olan kimi sudan duru çıxmağa çalışırsınız? Qızın dediyi 
əlamət var ki, buna görə sən yaxanı məsuliyyətdən kənara 
çəkə bilməyəcəksən. 
- Nə əlamət? Hansı əlamət? Məni şərdən uzaq edin, mən 
təcili kompleksə qayıtmalıyam.  
                                                     
 
  
                                                                            
                                                    197
- Qaçmağa tələsmə. – deyə Natiq getməyə cəhd edən 
müxbirin qabağını kəsdi və üzünü Akifə tutub hüznlə 
sözünə davam etdi. – Akif, qızın dediyinə görə həmin 
məqamda oğlanın telefonuna zəng gəlmiş və orada “Bakılı 
qız” mahnısı səslənmişdi. İndi zəhmət çək onun telefonuna 
zəng et.  
Qəribə olsa da, daxilində yaranan nifrət hissini boğa bil-
məyən Akif tələsik halda telefonunu əlinə aldı və nömrəni 
öyrənən kimi həmin aparata zəng çaldı. Çıxılmaz vəziyyət-
də qalan Əliyusifin dili qurudu, o, yerindəcə donub qaldı. 
Çünki hamı yaxşı bilirdi ki, zəng edilən vaxt onun 
telefonunda hansı mahnı səslənir.  
Akif zəng edən zaman Zemfira mobil telefon ilə onları 
kameraya çəkirdi. Elə ki, müxbirin telefonunda “Bakılı 
qız” mahnısı səsləndi, Natiqlə Akif heç bir söz demədən 
onun üstünə düşüb döyməyə başladılar. Əliyusif vaxtilə 
boks ilə məşğul olsa da o, aldığı sarsıdıcı zərbələrdən özü-
nü itirdi. Ona görə ki, müxbir ağlına belə gətirə bilməzdi ki, 
birdən-birə ona qarşı fiziki güc tətbiq edəcəklər. Əliyusifin 
özünə görə kifayət qədər gücü vardı, lakin Natiqin dəmir 
barmaqlıq ilə sağ qaşına endirdiyi zərbə, onu müqavimət 
göstərməyə imkan vermədi.  
Azğınlaşmış oğlanlar kəskin müqavimət ilə rastlaşma-
sınlar deyə, müxbirin əynindəki köynəyi çıxarıb, onun 
                                                     
 
  
                                                                            
                                                    198
vasitəsilə şərə düşənin qollarını arxadan ağaca bağladılar. 
Qurbanının köməksiz vəziyyətdə olduğunu görən Natiq 
Əliyusifin sifətinə, qarnına və sinəsinə sarsıdıcı zərbələr 
endirə-endirə təkid edirdi ki, müxbir etmədiyi şeyi boynuna 
alsın. Lakin müxbir “məni şərləməyin” deyərək, özünə 
bəraət qazandırmağa çalışırdı.  
Belə bir dəhşətli səhnədən həzz alan sırtıq müğənni 
sevincək halda bütün bu işgəncəni telefonuna həkk edə-edə, 
mütəmadi olaraq müxbirin ünvanına təhqiramiz sözlər 
yağdırırdı.  
Əliyusif nə qədər döyülsə də o, inadkarlıq göstərərək 
susmağa çalışırdı. Lakin fiziki məhrumiyyətlərə tab gətir-
məyən müxbir huşunu itirib özündən getdi. Məhz bundan 
sonra Zemfira araya girib, müdafiəsiz qalan qonşusunun 
döyülməsinin qarşısını aldı. Müğənni qorxurdu ki, istirahət 
kompleksinin mühafizə dəstəsi buraya gəlib, bu ekzekut-
siyanın şahidi olacaq və hamını polisə verəcəklər.  
Həm Zemfira, həm də Natiq Əliyusifin amansızcasına 
döyülməsilə öz istədiklərinə nail olmuşdular. Hətta hirsi 
soyumayan müğənni huşsuz halda olan oğlanın sifətinə 
tüpürərək, çəkilişi dayandırdı. Qadının istəyi ilə Akif 
huşsuz halda olan müxbirin qollarını açıb, onu yerə uzatdı. 
Onların bu hərəkətindən narazı olan Natiq, qan basmış 
gözlərini bərəldərək, əsəbi halda dedi: 
                                                     
 
  
                                                                            
                                                    199
- Sən, nə edirsən? O, hələ öz günahını boynuna 
almayıbdır. 
- Buna görə biz onu öldürməliyik? – deyə Akif narazı 
halda dilləndi. – Bəlkə o, heç vaxt bunu boynuna almaya-
caq, onda necə olsun? 
- Lazım gəlsə, o, hər şeyi boynuna alacaq. Amma heç 
kim mənə mane olmasın. 
- Natiq, mənə elə gəlir o, biabır olmamaq üçün heç bir 
şeyi boynuna almayacaq. – deyə Zemfira razı halda dillən-
di. - Həmin hərəkətə görə sən onu kifayət qədər cəzalandır-
dın. İndi isə gedək kottecə bir qədər viski içək. Boğazım 
yaman quruyubdur. 
Ondan sonra hamı müğənninin ardınca hadisə yerini tərk 
etdilər. 
            
 
 
 
 
    XVIII fəsil. Şərə düşən müxbirin aqibəti 
 
Onlar gedəndən bir neçə dəqiqə sonra Əliyusif özünə 
gəldi və bədənindəki ağrıları dəf edə-edə yarıoturmuş halda 
belini ağaca söykəyib, özünü ələ almağa başladı. İndi-indi 
                                                     
 
  
                                                                            
                                                    200
o, başa düşdü ki, Natiq və onun əhatəsində olan adamlar nə 
dərəcədə təhlükəlidir. Onu ən əsas Zemfiranın xəyanətkar 
hərəkətləri yandırırdı. Axı, o, müxbiri aldadaraq istirahət 
kompleksindən xeyli aralıda çayın kənarına gətirmişdi. Bu 
dəqiq idi ki, Natiq müxbirdən qisas almaq üçün belə bir 
böhtan xarakterli tələ qurmuşdu. Lakin qəribəsi isə o idi ki, 
bu məsələdə rəssam qızın adı hallanırdı və deyilənlərdən 
belə çıxırdı ki, bir neçə saat bundan əvvəl, qızı burada 
zorlamaq istəyiblər. Sual oluna bilər ki, kim? 
Əliyusifin başı aldığı zərbələrdən ağradığından o sərbəst 
halda düşünməkdə çətinlik çəkirdi. Birmənalı şəkildə bəlli 
idi ki, belə bir çirkin hadisədə onun əli yoxdur. Təsiredici 
hal o idi ki, müəyyən mənada müxbirin xasiyyətinə bələd 
olan Gülnarəni də bütün bu cəfəngiyyata inanmışdılar. 
İndiki məqamda Əliyusif öz görkəminə düzəliş verib, 
məsələni aydınlaşdırmalı idi. İlk növbədə o, elə etməli idi 
ki, bu insindent barəsində nə anası, nə də ki, anasının 
yanında qalan adamlar, nə də Arifgil xəbər tutmamalıydılar. 
Xədicə oğlunun belə bir vəziyyətə düşdüyünü bilsə, o, 
tərəddüd etmədən bu haqda istirahət kompleksinin müdriy-
yətinə şikayət edib, müqəssirlərin hüquqi cəhətdən cəzalan-
dırılmasını tələb edəcəkdi. Buradan uzaqlaşmağı planlaşdı-
ran müxbir üzündəki qanı yuyub, paltarını dəyişməliydi. 
                                                     
 
  
                                                                            
                                                    201
Müxbir çantasını götürüb ayağa qalxdı və ağsaya-ağsaya 
çaya tərəf aşağı düşdü. O, əl-üzünü yuyandan sonra gördü 
ki, sifətində sızaqlar qalıbdı. Əsas zərbələr bədən nahiyəsi-
nə endirildiyindən Əliyusifin sifəti demək olar ki, salamat 
qalmışdı. Müxbir Allaha şükür edirdi ki, azğınlaşmış Natiq 
onu birdəfəlik şikəst etməmişdi. Hətta Əliyusif fiziki cəhət-
cə nə qədər möhkəm olsa da, onun sağ ayağı bərk 
zədələndiyindən ağsamağa başladı. 
Bütün ağrıları öz daxilində dəf edən müxbir axsaq 
şəkildə çayın o biri sahilinə keçərək, meşənin içərisi ilə üzü 
kotteclərə tərəf getdi. Beləliklə o, xeyli yol gedərək qaldığı 
mehmanxananın arxasına çıxır və orada ayaq saxlayır. 
Əliyusif belə bir görkəmdə camaatın gözünə görünməmək 
üçün, hava qaralana kimi burada qalmağı planlaşdırdı. İndi 
əsas məqsəd heç kimin gözünə dəyməməklə mehmanxa-
naya dazil olmaq idi.  
İş elə gətirdi ki, Ürfan ona zəng edib harada olduğunu 
soruşdu. O, elə bilirdi ki, müxbir hələ də müğənni ilə bir 
yerdədir. Əliyusif isə ona həqiqətdə harada olduğunu izah 
edərək, onunla görüşmək istədiyini dedi. Ürfan tərəddüd et-
mədən deyilən yerə özünü çatdırır və müxbirin hansı vəziy-
yətdə olduğunu görəndən sonra dəhşətə gəlir. Əliyusif 
əvvəlcə ona nə baş verdiyini ərz etmək istəmədi, lakin son 
məqamda o, Ürfanın ağzıbütöv oğlan kimi tanıdığı üçün 
                                                     
 
  
                                                                            
                                                    202
sirrini ona açıqlamağı məsləhət bildi. Həm də bu işin 
açılmasında cavan oğlan müxbirə böyük köməklik göstərə 
bilərdi.  
Ürfan zədələnmiş müxbiri mehmanxanaya ötürür. Tərs-
likdən Qəşəm dostları ilə birlikdə Piran kəndi yaxınlığında 
yerləşən “Yeddi göl”ə getmiş və gecəni orada qalmalı idi.  
Əliyusif üçün bir neçə saat istirahət etmək üçün əlverişli 
imkan yaranırdı. Vəziyyət elə gətirdi ki, axşama doğru 
onun bədənindəki zədələrin ağrısı daha da şiddətləndi. 
Burnu və alt dodağı şişdi. Sağ qaşının üstündəki yara böyük 
iz yaratdı. 
Ürfan primitiv qaydada, yəni, yaş dəsmalın vasitəsilə 
bədəndə əmələ gələn şişləri yatızdırmağa çalışsa da, bunun 
heç bir effekti olmadı. Ağrılar daha da kəskinləşirdi.  
Şam yeməyinin vaxtı çatanda Ürfan böyük küləfirəngiyə 
getdi ki, xəsarət almış dostuna azuqə gətirsin. 
Hər şeyə ciddi və məsuliyyətlə yanaşmağa vərdiş edən 
Ürfan vəziyyətin o qədər də ürəkaçan olmadığını dərk 
edərək, bu haqda anasını məlumatlandırmağı qərara aldı. 
Çünki belə bir vəziyyətdə Əliyusifə ambulator müalicə 
lazım idi.  
Sənubər hər şeydən hali olanda dəhşətə gəlmişdi. Olma-
yan bir cinayəti kiminsə boynuna qoymaq və buna görə 
həmin adamı cəzalandırmaq, bu ağlasığmaz bir şey sayılır. 
                                                     
 
  
                                                                            
                                                    203
Mütləq bu müəmmalı məsələni araşdırmaq lazım idi. Sənu-
bər Gülnarə ilə rəfiqə olduğu üçün, bu məsələnin araşdırıl-
masında məhz o, müxbirə köməklik göstərə bilərdi. Lakin 
hər şey nəzərdə tutulduğu kimi asan deyildi. İş ondadır ki, 
Zemfira çəkdiyi videonun görüntüləri, elə müğənninin vasi-
təsilə Gülnarənin mobil telefonuna ötürməyə nail olmuşdu. 
Məkrli niyyətini həyata keçirən Natiq rahatlaşmaqdansa, 
özünü daha da əsəbi halda aparmağa başladı. Ona görə ki, 
bu hadisədən sonra Gülnarə müəyyən mənada depressiyaya 
düşmüş və bir daha təkbaşına kompleksin ucqar yerlərinə 
ayaq basmırdı. O, hər şeydən ehtiyat edirdi.  
Əliyusifi cəzalandırmaqda xüsusi rol oynamış Natiq bu 
hərəkəti ilə müəyyən qədər Gülnarənin etimadını qazanmış-
dı. O, depressiyaya düşən Gülnarə ilə daha yaxın əlaqələr 
yaratmaq şansını əldən vermək istəmirdi. Məhz buna görə 
də Natiq mütəmadi olaraq rəssam qıza zəng edib, ondan 
hal-əhval soruşurdu. Onun bu hərəkəti müəyyən mənada 
Gülnarəni sakitləşdirsə də, o, həmin kottecdə tək olmadığı-
nı bəhanə gətirərək, oğlandan zəng etməməyi xahiş etdi.  
Maraqlı o idi ki, anasını təşvişə salmaq istəməyən rəs-
sam qız başına gələn müsibəti daxilində sirr kimi saxlamağı 
qərara almışdı. Onun fikrincə, onsuz da cinayətkar öz cəza-
sına çatibdır. Elə onun səhhəti və indiki durumu ilə maraq-
lanan Sənubər rəfiqəsini yoxlamaq üçün Gülnarın qaldığı 
                                                     
 
  
                                                                            
                                                    204
kottecə gəlmiş və bir daha fürsət tapan kimi Əliyusifin 
günahsız olmasını sübuta yetirmək istədi. Lakin sarsıntı 
içərisində olan qız müxbirin adını eşidən kimi, birdəfəlik 
həmin adamın adının hallanmamasını rəfiqəsinə bildirir.  
Sənubər məyus halda mehmanxanaya qayıdır və əldə 
etdiyi lazımi dərmanlarla primitiv qaydada müxbirin müali-
cəsi ilə məşğul olmağa başladı. 
Bakıya qayıtmaq üçün vaxtın tükəndiyini görən Natiq 
get-gedə azğınlaşmağa başlayırdı. O, Zemfiranın yanında 
olsa belə, özünü narahat hiss edirdi. Özünü əsəbi aparan 
Natiq, söhbət zamanı qeyri-ixtiyari olaraq, qarşısındakı 
qadını acılayırdı. Necə ki, Natiq, eləcə də Zemfira emosio-
nal və əsəbi adam sayılırdı. Arada narazılıq yaranan kimi 
oğlandan tez, həyasız qadın emosiyalara qapılaraq, məşuqu 
ilə qızğın mübahisə yaradırdı. 
Həmin geçəni Sənubər xəsarət almış müxbirin qulluğun-
da duraraq, onun zədələrinin sağalmasına böyük bir təkan 
verdi. Günortaya yaxın Əliyusif ayağını çəksə də, sərbəst 
şəkildə yeriyə bilirdi.  
Bəlli olur ki, hava qaralan zaman istirahət edən turistlər-
dən ikisinin, istirahət müddətinin başa çatdığı üçün, gəldik-
ləri “Mersedes” maşınında geri qayıtmalıdırlar. Ürfan sürü-
cü ilə danışıb, müxbiri onlarla birlikdə Bakıya göndərdi. 
                                                     
 
  
                                                                            
                                                    205
Əliyusif Bakıya gələndə zədələrinin müalicəsi ilə məşğul 
olaraq, başına gəldiyi müsibəti aydınlaşdırmağa çalışırdı. 
Şübhə yox idi ki, bu Natiq tərəfindən ona qarşı qurulan 
böhtan xarakterli kompaniyanın bir hissəsiydi. Müxbiri ən 
çox sarsıdan nadanlıq idi. İş onda idi ki, Gülnarə həmin 
şərdə yaxşı tanıdığı saf qəlbli Əliyusifdən çox, naqis 
hərəkətləri ilə məşhur olan Natiqin iftiralarına uymuşdu. 
Jurnalist mütləq bütün bu məsələni araşdırıb müqəssirləri 
üzə çıxarmalı idi. Məsələnin mürəkkəbliyi müxbirə, bu işdə 
hansı tərəfdən yanaşılmasını çətinləşdirirdi.  
Boş oturmağı xoşlamayan Əliyusif zədələrini müalicə 
edə-edə istirahət etdiyi məkanın möhtəşəmliyi barəsində 
məqalə hazırlayırdı. Məqalə hazır olan zaman Xədicə də 
istirahətdən qayıtmışdı. Təxminən elə o vaxt müxbirin 
tanıdığı bütün dost-tanışlar şəhərə gəlmişdilər.  
Xədicə evinə qayıdandan sonra oğlunu qanı qara vəziy-
yətdə görür. Daim dinib-danışan Əliyusif bu dəfə susmağa 
üstünlük verirdi. Lakin müxbirin də istirahət kompleksində 
göstərdiyi inadkarlığı kövrək qəlbli ananı hiddətləndirmiş-
di. Çünki ananın oğluna təklif etdiyi qız xasiyyətinə görə 
bir çox müasir qızlardan fərqlənir və ondakı mədəniyyət, 
ədəb-ərkan hər bir azırbaycanlı qız üçün örnək sayıla bilər. 
Xədicənin fikri ilə Əliyusif Gülnarə ilə olan izdivaca razılıq 
vermədiyi üçün onun arzusunu ürəyində qoymuşdu. O, elə 
                                                     
 
  
                                                                            
                                                    206
evinə qayıdan kimi oğlunun bikef olmasına əhəmiyyət ver-
mədən “sən Gülya kimi qızdan imtina etməklə öz xoşbəxt-
liyinin üstündən xətt çəkdin. Buna görə sən çox peşman 
olacaqsan”, deyərək öz kabinetinə yollandı. 
Müxbir hələ də ona atılan şərdən ayılmamışdı və ona 
təsir edən o idi ki, həmin böhtana kamil səviyyəli bir xanım 
inanmışdı. Həmin qızın yanında bəraət qazanmaq üçün 
müxbirin heç bir şansı yox idi. O, daim özünə belə bir sual 
verirdi: “Necə olur ki, mənəviyyatı saf olan, polad iradəli 
bir qız heç bir şeyi araşdırmadan, məni günahkar kimi 
qəbul etsin?” Məhz bu səbəbdən Əliyusif xüsusi maraq 
göstərdiyi Gülnarədən yavaş-yavaş soyumağa başladı. Son 
olaraq o, anlamağa çalışırdı ki, nəyə görə belə bir müsibət 
onun başına gəldi?  
Bu məqamda o, bir çox şeyləri daxilində saf-çürük 
etmək üçün öz otağına çəkildi və bir neçə dəqiqə ərzində 
ağır xəyallara daldı: mən nə qəbahət iş görmüşəm ki, 
durduğum yerdə şərə düşürəm? Bəlkə, mən anamın sözünə 
qulaq asmadığım üçün qəzəblərə düçar oluram? Hədislərdə 
də göstərilir ki, valideynin sözündən çıxan övlad heç vaxt 
xeyir tapmaz. Artıq bir neçə ildir ki, anam atamı itiribdir və 
o, bütün həyatını mənimlə qardaşımın və bacımın böyüyüb 
başa çatmasına, təlim-tərbiyəmizə həsr edibdir və çalışır ki, 
bundan sonra da hər üçümüz xoşbəxt gələcəyə doğru 
                                                     
 
  
                                                                            
                                                    207
addımlayaq. Mən isə addımbaşı bizə böyüklük edən adamın 
sözündən çıxıram. Anam mənə öz zövqünə uyğun olan bir 
xanım almağa səy göstərir, mən isə qəti olaraq həmin 
izdivaca etiraz bildirirəm.  
Fikrimdə kamil düşüncəli bir qız tutmuşdum, o, isə 
məkrli insanların fitvasına uyaraq, etmədiyim bir cinayəti 
mənim boynuma qoydu. Əlbəttə ki, bu müsibət, anamın 
sözünə qulaq asmadığım üçün mənim başıma gəldi. Mən, 
öz inadkarlığım ilə günaha batmışam. Mütləq şəkildə öz 
səhvimi düzəltməliyəm. Qoy anam məsləhət bildiyi qızın 
qapısına elçi getsin. Necə olsa da o, mənə pis qız təklif 
etməz. Başqa qızlara nisbətən, anam Qənirə xanımla olan 
yaxın dostluğun sayəsində Gülyanın xasiyyətinə və xarak-
terinə müəyyən qədər bələddir.  
Son məqamda Əliyusif elə başa düşdü ki, anasının 
qəlbini sındırmaqla Allahın qəzəbinə düçar olmuşdu. 
Kompromiss variant əldə etmək üçün o, bir daha anası ilə 
səmimi söhbət aparmalıydı.  
Əliyusifin bədəni ağrılar içərisində olsa da, o, bütün 
ağrıları daxildə dəf edə-edə söhbət etmək üçün münasib bir 
vaxtın yetişməsini gözlədi. Əsas istəyi o idi ki, müəyyən 
müddət ərzində anasının hirsi soyusun və o, da rahat 
şəkildə onu böyüdüb başa çatdırdığı bir adamla dialoq 
apara bilsin.  
                                                     
 
  
                                                                            
                                                    208
Bir gün Xədicənin elmi məqaləsi Türkiyədə nəşr olunan 
bir elmi jurnalda çıxır və bu münasibətlə bütün həmkarları 
telefon vasitəsilə onu təbrik etməyə başlayırlar. Fürsətdən 
istifadə edən oğul bu münasibətlə anasına yaxınlaşıb onunla 
söhbət etmək qərarına gəlir. Müxbir anasının iş otağına 
keçib, onun könlünü almaq üçün nəvazişlə dedi: 
- Ana, elmi məqalənin çıxması münasibətilə səni təbrik 
edirəm. Arzu edirəm ki, sənin böyük bir elmi əsərin xarici 
ölkədə nəşr olunsun və orada yaşayan elm adamlarına 
önəmli xidmət göstərsin. 
- Çox sağ ol. – deyə Xədicə məmnuniyyətlə dilləndi və 
oğluna çəpəki nəzər salaraq təşəxxüslə sözünə əlavə etdi. – 
Əli, vacib nəsə sözün varsa, söylə, mənim işlərim çoxdur.  
- Hər şeydən əvvəl məni sənin səhhətinin durumu 
maraqlandırır, ondan sonra mən başqa mövzuda söhbət 
apara bilərəm.  
- Səhhətim lap əladır. 
- Bəs, nəyə görə hər dəfə məni görəndə sənin qanın 
qaralır? Ana, axı sənə nə olub?  
- Bir daha səninlə istirahət mərkəzlərinə getməyəcəm. – 
deyə Xədicə gözündəki optik eynəyi çıxarıb ciddi halda 
dilləndi.  
- Nəyə görə? – deyə Əliyusif təəccübləndi. 
                                                     
 
  
                                                                            
                                                    209
- Orada olan müddətdə sən özünü elə aparırdın ki, - deyə 
Xədicə narazı halda dilləndi. - sanki biz doğma yox, bir-
birimizə yad adamlarıq.  
- Mən orada nə edə bilərdim? Özümü sırtıq kimi apar-
malıydım? 
- Niyə sırtıq kimi?  
- Sən kottecdə rəfiqən və onun qızları ilə bir yerdə idin 
və mənim orada görünməyim sırtıqlıq sayılardı.  
- Deyəsən, özünü ağıllı saymaq istəyirsən. Qənirə bilir 
ki, sən mənim oğlumsan və o, məmnuniyyətlə istəyirdi ki, 
küləfirəngiyə gedəndə biz ziyafətlərdə bir yerdə olaq. 
Amma sən, mənim təkidlərimə baxmayaraq ziyafətlərin 
hamısında bizdən aralı oldun.  
- Mən sizdən aralı olmaqla öz qabiliyyətimi göstərdim. 
Ona görə ki, Qənirə xanım qızları ilə birlikdə sərbəst 
şəkildə istirahət edə bilsin. 
- Az danış. – deyə Xədicə qəzəblənərək sol əlini masanın 
üstünə çırpdı. – Sən həmin hərəkətinlə qabiliyyətini yox, 
tərbiyəsizdiyini nümayiş etdirdin.  
- Axı, nəyə görə bu cür fikirləşirsən? – çaşqınlıq içərisin-
də olan müxbir təəccüblə soruşdu. 
- Əli, çıx get buradan. Mənim əsəblərimlə oynama.  
- Ana, xahiş edirəm əsəbləşmə. – deyə Əliyusif anasının 
hirsini soyutmaq üçün başını aşağı salaraq mülayimcəsinə 
                                                     
 
  
                                                                            
                                                    210
dilləndi. – Ola bilər, mənim hərəkətlərim sənin xoşuna gəl-
məsin, amma mən elə etmək istəyirəm ki, aldığım tərbiyəyə 
görə valideynlərimin ünvanına tənqidi fikirlər söylənilmə-
sin.  
- Əli, yadda saxla ki, - deyə Xədicə öyüdlə dilləndi. - 
tərbiyənlə bağlı mənə heç bir söz deməsələr də, amma 
etdiyin hərəkətlər ünsiyyət qurduğun insanlarda birmənalı 
qarşılanmır. Çünki sənin hərəkətlərində çoxlu qüsurlar var. 
Bir sözlə, sən istirahətdə olan zaman məni çox pis 
vəziyyətdə qoydun. İndi sənə bir təvəqqim var. Oğlum, nə 
vaxt sən hərəkətlərində olan qüsurları aradan qaldırsan, 
onda gəlib mənimlə hər bir mövzuda söhbət apara bilərsən. 
İndi isə rica edirəm, məni burada tək burax, işlərim çoxdur.  
Anası tərəfindən mənəvi zərbə alan müxbir suyu süzülə-
süzülə otağı tərk etdi. Halbuki o, bura anasının könlünü 
almaq üçün gəlmişdi. 
 
 
 
           XIX fəsil. Özünü mədəni göstərməyə   
             çalışan Natiqin iç üzünün açılması 
 
İstirahət müddəti ərzində sarsıdıcı mənəvi zərbə alan 
Gülnarə Bakıya qayıdanda heç bir oğlanla ünsiyyət qurmaq 
                                                     
 
  
                                                                            
                                                    211
fikirində deyildi. Çünki onun ən səmimi oğlanlara olan 
inamı birdəfəlik ölmüşdü. Rəssam qız Əliyusifin həddindən 
artıq əxlaqlı, mədəni, tərbiyəli oğlan olduğuna inanmış və 
onunla dostluq əlaqələrini genişləndirmək fikirində idi. 
Lakin hər şey qızın gözləmədiyi bir şəkildə cərəyan etdi. 
Asudə vaxtında Natiq onunla əlaqə yaratmaq istəsə də, 
Gülnarə cürbəcür bəhanələrlə həmin görüşlərdən boyun 
qaçırırdı. Gülnarə xarakter etibarılə humanist fikirli, ürəyi 
yumşaq, məlahətli qız olduğundan, kiməsə qarşı ifrat dərə-
cədə nifrət hissi bəsləməzdi. Lakin ona qarşı edilən zorakı-
lıq aksiyası tətbiq olumuşdu. Hazırda o, stressdən çıxmaq 
üçün mütəmadi olaraq öz sənəti ilə məşğul olurdu. Əvvəllər 
bir-birindən gözəl rəsm əsərlərini yaratsa da, Gülnarə 
stressdən tam şəkildə çıxmadığından, hazırda həmin poten-
sialını nümayiş etdirə bilmirdi.  
Rəssam qızı təqib edən emosional oğlan hər dəfə 
Gülnarənin qarşısına çıxanda özünü elə aparırdı ki, guya o, 
təsadüf nəticəsində həmin yerdə peyda olubdur. Amma 
Gülnarə arif qız sayıldığından anlayırdı ki, həmin 
üzləşmələr təsadüfi deyil. Düzdür, Natiq guya yaxşılıq 
etmək üçün hər dəfə qız ilə görüşəndə, onu evinə və yaxud 
evinə yaxın bir yerə maşınla aparmağı təklif etsə də, 
Gülnarə tərbiyəli bir qız kimi həmin təkliflərə kəskin 
etirazlarını bildirmişdi.  
                                                     
 
  
                                                                            
                                                    212
Lakin günlər geçdikcə, qızın Natiqə olan münasibəti 
yavaş-yavaş dəyişməyə başladı. Son vaxtlar o, oğlanla 
üzləşən zaman müəyyən mənada sakitləşir və özünü rahat 
hiss edirdi. Çünki Gülnarə meşədə təcavüzə məruz qalanda, 
həmin məqamda özünü bu dünyada tənha hiss etdi. Həmin 
an onda elə bir təsəvvür yaranmışdı ki, sanki insanları 
aqressivləşmə bürüyüb və belə bir vəziyyətdə kim istəsə, 
onun üstünə hücum edib ona qarşı fiziki güc tətbiq edəcək. 
Lakin elə həmin gün Natiqin bu işə müdaxilə etməsi, 
“cinayətkarın” arayıb tapılmasında, onun üzə çıxarılmasın-
da və heç kimdən çəkinmədən həmin adamın layiqincə 
cəzalandırılmasında mühüm rol oynaması qızın daxilində 
nikbinlik yaratmışdı. Rəssam qız Natiqin timsalında özünə 
müdafiəçi tapmış və hər an onun ən çətin vəziyyətlərdə 
dəstək olacağına da inanmışdı.  
Oğlan ilə dayanıb bir neçə dəqiqə söhbət etmək dərrakəli 
qız üçün hava-su kimi lazım idi, ona görə ki, məhz ünsiyyət 
zamanı Gülnarə stressdən tam çıxmaq və oğlanın xasiy-
yətinə bələd olmaq istəyirdi. Bu səbəbdən o, metro stansi-
yasına kimi Natiq ilə yol qət etməyi özünə qəbahət hesab 
etmirdi. Çünki indiki məqamda oğlanın göstərdiyi nəvaziş 
rəssam qızın ürəyindən idi.  
Hələ “Relax”da olan zaman Xədicə rəfiqəsi ilə qohum 
olmaq barəsində öz niyyətini bildirmişdi. Qənirə rəfiqəsinin 
                                                     
 
  
                                                                            
                                                    213
verdiyi təklifi qızına deyəndə o, da tərbiyə görmüş bir 
övlad kimi bildirir ki, hələlik ərə getmək fikrində deyil və 
münasib vaxt yetişən kimi bu haqda anasını 
məlumatlandıracaq.  
İndiki vaxtda Natiq Gülnarə üçün başa düşən, özünü ağır 
aparan, ciddi davranışlı bir oğlan sayılırdı. Belə bir məqam-
da o, başqa bir oğlan haqqında azacıq olsun belə, düşünə 
bilməzdi. Bütün bunlara baxmayaraq Qənirə əmin idi ki, 
qızı onun sözündən çıxmayacaq və qısa müddət ərzində bu 
məsələ ilə bağlı özünün müsbət cavabını verəcək. Elə buna 
görə də o, rəfiqəsini xətircam etmək üçün bildirir ki, Gülna-
rə utandığından bu barədə qəti fikrini bildirmək iqtidarında 
deyil.  
Ümumiyyətlə, tanımadığı oğlanlarla ünsiyyətdən kənar 
duran Gülnarə istirahət zamanı başına gələn müsibətdən 
sonra hər bir kəsdən uzaq olmağa üstünlük verirdi. Qızın 
Natiq ilə (Natiq Əliyusifi cəzalandırandan sonra Gülnarə ilə 
onun arasındakı münasibət xeyli dərəcədə yaxşılaşmış və 
bununla da zavallı qız həmin adamı özündən uzaqlaşdıra 
bilmirdi) dostluq əlaqəsi yaranandan sonra, yenə də o, 
özünü ehtiyatlı aparmağa başladı.  
Günlər, həftələr, hətta aylar ötüb keçir, lakin Gülnarənin 
Əliyusifə olan kin-küdurəti, nifrəti, qəzəbi hələ də 
soyumamışdı. Qızın fikrinə görə onun ləyaqətini alçaldaraq 
                                                     
 
  
                                                                            
                                                    214
namusuna toxunmaq istəyən bir şəxs ömürlük zülmə düçar 
olmalıdır. İndiki məqamda rəssam qızın bir arzusu vardı; 
şəhərin gur hissəsində Əliyusiflə üzləşib və camaat qarşı-
sında onun üzünə tüpürsün. Beləliklə o, qəlbən küsdüyü bir 
insanı camaat arasında biabır edərək, növbəti dəfə ondan 
qisas almaq istəyirdi. 
Hər şey Məkanənin onunla görüşüb səmimi söhbətdən 
sonra dəyişdi. Çünki Məkanə müxbirin sözlərinə istinadən 
cavan rəfiqəsinə izah edirdi ki, Əliyusifin bu cinayətdə heç 
bir əlaqəsi yoxdur. Sadəcə olaraq onu qızın gözündən 
salmaq üçün belə bir böhtan xarakterli hərəkətə əl atıblar. 
Lakin bütün bu təkidlərə əhəmiyyət verməyən Gülnarə, 
rəfiqəsinə bildirdi ki, əgər xətrini istəyirsə, bir daha bu 
məsələ onun yanında müzakirə olunmasın. O, əmin idi ki, 
həmin ərəfədə başqa oğlanlarla yanaşı Əliyusifin də ona 
gözü düşmüş və bəlkə də hisslərini ram edə bilməyindən, 
belə bir alçaq hərəkətə əl atmışdı.  
- Sən ömrünün axırına qədər həmin adamı qınayacaq-
san? – deyə Məkanə təəccüblə dilləndi. – Gülya, sən yaxşı 
bilirsən ki, təsdiq olmayan bir şeyə görə onu həddindən 
artıq, mən deyərdim ki, vəhşicəsinə döyərək, sənin gözün-
dən saldılar.  
- Mənə elə gəlir orada yanlışlıq olmayıbdır, - deyə başını 
aşağı salan rəssam qız həqarətlə dilləndi. – ona görə ki, 
                                                     
 
  
                                                                            
                                                    215
həmin yaramazı günahlandırmaq üçün kifayət qədər dəlillər 
vardı. Onlardan biri telefonda səslənən “Bakılı qız” 
mahnısı.  
- Gülya, mən səni yaşıdlarına nisbətən həddindən artıq 
ağıllı, dərrakəli bir qız kimi tanıyır və bilirəm ki, hər bir 
məsələdə sən müstəqil fikirlər yürüdürsən. Amma sən 
zəkana üstünlük verərək, bu məsələnin müsbət həllinə ayıq 
başla nail ola bilərsən. Əsl günahkarın üzə çıxması baş 
versə, onda sən də rahat nəfəs alarsan.  
- Məkanə, bilirsən mən nə vaxt rahat nəfəs alıram? – 
deyə bir qədər həyəcanlı görünən Gülnarə qeyri-müəyyən 
tərzdə dilləndi və kompüterini işə salıb, orada Əliyusifin 
Natiq tərəfindən qəddarcasına döyülməsini nümayiş etdirə-
rək, elə həmin tərzdə sözünə davam etdi. – Bax, mən indi, 
bu kadrlara baxa-baxa ləzzət alıram. Ona görə ki, həmin 
biqeyrət özünün alçaq hərəkətlərinə rəğmən belə bir şəkildə 
cəzalandırılır. Halbuki bu zorakarılığa görə onu cinayət 
məsuliyyəti gözləyirdi.  
- Gülnarə, sənin daxilində olan nifrətin ifrat həddə 
çatmasına inanmazdım. Amma sən realist fikirli adam 
olduğun üçün, başa düşməlisən ki, Əliyusif xarakterdə olan 
oğlan heç vaxt elə alçaq hərəkətə əl atmaz. Atalar yaxşı 
deyibdir, hirsli başda ağıl olmaz.  
                                                     
 
  
                                                                            
                                                    216
Ondan sonra Məkanə hava almaq üçün eyvana çıxır. 
Rəssam qız isə artıq emosiyalara qapılmamaq üçün yavaş-
yavaş özünü ələ almağa başladı. Lakin bütün bunlara 
baxmayaraq o, nəzərini kompüterin displeyindən kənara 
çəkmirdi. Gülnarə displeyə baxa-baxa öz-özünə düşünməyə 
başladı. Görəsən, mən həqiqətən də ağlımı itirmişəm? 
Məkanə nəyə görə həmin yaramaz oğlanın tərəfini saxlayır? 
Axı, onlar elə istirahət mərkəzində tanış olublar. Qısa 
müddət ərzində o, həmin oğlanın xasiyyətinə tam bələd ola 
bilməzdi. Lakin hər şey sübuta yetirilsə də, yenə də Məkanə 
onun günahsız olduğunu iddia edir. Necə olsa da, mən 
həmin şərəfsizin sinəsinə çırmaq atmaqla, oradan tük 
qopartmaqla ona xəsarət yetirə bilmişəm.  
Məhz bu məqamda rəssam qız “ah” çəkərək, əlləri ilə 
üzünü tutub yerindəcə donub qaldı. “Aman Allah, ola 
bilməz!” deyən qızın əl-qolu qurudu. Həmin an eyvanda 
olan Məkanə otağa girib qızdan nə baş verdiyini soruşdu.  
- Məkanə, ola bilməz. – deyə Gülnarə əli ilə displeyi 
göstərib vəcdə gəldi. – Mən nələr görürəm? 
- Nə olub, axı? – deyə elementar görüntülərdən heç bir 
şey anlamayan qadın təəccüblə soruşdu.  
- Yadına düşür, mən demişdim ki, təcavüzə məruz qalan 
vaxt, mən onun sinəsinə çırmaq atmış və oradan bir topa 
tük qopartmışdım.  
                                                     
 
  
                                                                            
                                                    217
- Yadımdadır. – deyə qadın tərəddüdlə dilləndi. 
- Sən demə, - Gülnarə əli ilə döyülən oğlanın sinəsini 
göstərib həqarətlə dilləndi. - onun sinəsində nə tük var, nə 
də ki, cırmaq yeri. 
Ondan sonra Məkanə həmin kadrlara tamaşa edərək, 
təəccübdən yerindəcə donub qaldı. Həqiqətən də əynindəki 
köynək ilə qolları ağaca bağlanan Əliyusifin bədənində nə 
cırmaq yeri, nə də tük var idi. Deməli, belə çıxır ki, 
Gülnarənin namusuna toxunmaq istəyən adam Əliyusif 
yox, başqa bir oğlan imiş. 
- Gülya, onda belə çıxır ki, Əliyusif təqsiri olmadan sərt 
şəkildə cəzalandırılıbdır. Sənə deyirdim axı, onun bu işdə 
əli yoxdur. Sən isə mənə inanmırdın. 
- Onun telefondakı “Bakılı qız” mahnısı məni çaşqınlıq 
vəziyyətinə salıbdır. – rəssam qız çiyinlərini çəkərək 
müəmmalı tərzdə dilləndi. - Yaxşı, bəs mənə hücum edən 
adam kim idi? 
- Mənə elə gəlir, bunu yalnız Əliyusifdən xoşu gəlməyən 
adamlar edə bilərdi. – deyə Məkanə bir qədər fikirləşəndən 
sonra ciddi halda dilləndi. 
Bundan sonra Gülnarə fikirə getdi. Onun fikirincə, 
Əliyusifin istirahət mərkəzində yalnız bir düşməni vardı, o 
da ki, Natiq. Bəs, telefondakı melodiya? Axı, Natiqin 
telefonunda tamamilə başqa bir melodiya səslənirdi. Əsl 
                                                     
 
  
                                                                            
                                                    218
baiskarın necə araşdırılması müşkül məsələyə çevrilir. Belə 
çıxır ki, Natiq emosiyalar zamanı məhz Gülnarənin fitvası 
ilə heç bir günahı olmayan bir adamı vəhşicəsinə 
cəzalandırmışdı. İndiki məqamda rəssam qız necə etməlidir 
ki, cəzalandırdığı oğlandan üzr istəsin. Necə olsa da, Əliyu-
sif həmin səhlənkar şübhəyə və həmin şübhə nəticəsində 
ağır fiziki məhrumiyyətlərə məruz qalmasına görə Gülnarə-
dən inciyə bilər, bunun nəticəsində isə qıza nifrət bəsləyər.  
Rəssam qız bu məsələ ilə bağlı Məkanədən məsləhət 
alanda, səbirli qadın dedi ki, “çalışıb Əliyusifə hər şeyi izah 
edər və üzrxahlıq bildirmək üçün ictimai bir yerdə onları 
görüşdürər”.  
- Əgər, mən onunla görüşüb üzrxahlıq bildirsəm, onda 
vicdanım qarşısında öz borcumu yerinə yetirmiş olacağam.  
Məkanə, Allah köməyin olsun, sən olmasaydın, mən 
hələ də elə zənn edəcəkdim ki, bütün bu alçaq hərəkəti edən 
həmin oğlandır. 
Onlar bir qədər də söhbət edib, günorta yeməyini yemək 
üçün hazırlıq görməyə başladılar. Gülnarə məyus olduğun-
dan və vicdan əzabı çəkdiyindən heç bir iş görə bilmədi. 
Günlər ötdükcə Gülnarə ilə Natiqin arasındakı 
münasibətlərdə müəyyən sirrlər üzə çıxmağa başladı. 
Rəssam qızın həddindən artıq özünü tərbiyəli aparması 
emosional oğlanı hövsələdən çıxarırdı. Həm də Məkanə ilə 
                                                     
 
  
                                                                            
                                                    219
olan söhbətdən sonra onun müəyyən mənada bir müddət 
etibar etdiyi Natiqin hərəkətlərinə də şübhə ilə yanaşmağa 
başladı. Çünki məlum hadisədə o, da bildirmişdi ki, həmin 
naqis hərəkəti məhz Əliyusif törədibdir.  
Natiq qız ilə özünün arasında olan məsafəni daraltmaq-
dan ötrü onunla qəti söhbət etməyi qərara aldı. Heç bir 
günahı olmayan Əliyusifin amansızcasına döyülməsi Gül-
narəni rahat buraxmırdı və o, da bu məsələyə aydınlıq 
gətirmək üçün Natiq ilə ciddi diskussiya yaratmaq fikirində 
idi. O, Gülnarəni işdən çıxanda yolda qarşılayıb, onu hər 
hansı bir kafeyə dəvət etdi. Rəssam qız nə qədər müqavi-
mət göstərsə də, son məqamda inadkar oğlan onu razı sala 
bildi. 
Onlar kafedə olan zaman Natiq elə hey cəhd edirdi ki, 
qızın əlindən tutub özünə tərəf çəksin. Lakin Gülnarə öz 
tərbiyəsinə əsasən, daim oğlandan aralı olmasını xahiş 
edirdi. Süniliyi xoşlamayan rəssam qız realist olduğundan 
birbaşa mətləbə keçdi. O, bütün fikrini toplayıb hüznlə 
dedi: 
- Şüurum dərk edəndən mən çalışıram ki, həyatda kobud 
bir səhv buraxmayım və ən əsası, səhlənkarlıq ucbatından 
kiməsə şər və böhtan atmayım. Lakin mən nə qədər həmin 
prinsip ilə yaşasam da, yenə də günahla bərabər səhv 
buraxmalı oldum.  
                                                     
 
  
                                                                            
                                                    220
- Sən, hansı səhvə görə özünü günahlandırırsan? – deyə 
başlanan söhbətin ciddiliyinə əhəmiyyət vermək istəməyən 
emosional oğlan istehza ilə dilləndi. - Olmaya, məni yaxına 
buraxmamaqda, sən vicdan əzabı çəkirsən? 
- Məgər, buna görə vicdan əzabı çəkirlər? – Gülnarə 
ciddi halda dillənəndən sonra Əliyusif ilə bağlı məsələni 
açıqlayaraq, birmənalı şəkildə ona edilən təcavüzdə 
müxbirin heç bir təqsiri olmadığını bildirdi.  
- Sən elə danışırsan ki, bişmiş toyuğun gülməyi gəlir. 
Onda belə çıxır ki, biz həmin işi qurmuşuq? Şəxsən mən də 
Əliyusifi pak oğlan kimi tanıyırdım, amma həmin hadisə-
dən sonra o, mənim gözümdən düşdü. O, mənim xoşuma 
gələn, hətta deyərdim ki, ürəyimi titrəyiş altında saxlayan 
bir qızın namusuna toxunduğu üçün, şəxsən mənim 
tərəfdən döyülübdür. Allahına şükür etsin ki, belə binamus 
hərəkətə görə o həddindən artıq yüngül cəzalandırılıbdır.  
- Mən isə qətiyyətlə deyirəm ki, təqsiri olmayan bir ada-
mı vəhşicəsinə döyməklə, sizin hamınız günaha batmısınız.  
- Gülya, bizim boynumuza şər atma. Sənin ittihamından 
sonra biz onun üstünə hücum çəkdik və mənə elə gəlir ki, 
biz düz etdik. Onun telefonu zəng çalmasaydı, həmin alçaq 
sudan duru çıxacaqdı.  
- Natiq, başa düş ki, həmin mahnı yalnız onun telefonun-
da ola bilməzdi. – deyə həmsöhbətinə qəribə nəzər salan 
                                                     
 
  
                                                                            
                                                    221
qız inadla dilləndi. - Müqəssiri başqa adamın qismində ax-
tarmaq lazım idi. Sənə dedim axı, bu işi tamamilə başqa bir 
adam görmək istəmişdi.  
- Sən mənə elə baxırsan ki, guya həmin iyrənc işi mən 
görmək istəmişəm? – deyə Natiq vəcdə gələrək səsini qızın 
üstünə qaldırdı. – Deyəsən, sən məni həmin binamusla səhv 
salırsan? 
- Xahiş edirəm, üstümə qışqırma, biz burada tək deyilik. 
Sadəcə olaraq, mən demək istəyirəm ki, Əliyusif günahı 
olmadan sizin tərəfdən döyülübdür. Məhz buna görə də 
ondan üzr istənilməlidir.  
- Nə dedin? – deyə vəcdə gələn oğlan ayağa qalxdı və 
sağ əlinin yumruğunu sıxaraq əsəbi halda sözünə davam 
etdi. – Sən bizi onun yanında əskiltmək istəyirsən? Deyə-
sən, mənim kim olduğumu unudursan? 
- Onda mən onu tapıb, özüm sizin yerinizə ondan üzr 
istəyəcəm. – ayağa qalxan Gülnarə qətiyyətlə dilləndi. – 
Başa düşmürsən ki, həmin günü onun ləyaqəti və şərafəti 
alçaldılıbdır? İnsanlarla heyvan kimi davranmaq olmaz. 
- Sən, nə dərəcədə qədir bilməz qızsan. Mən sənə görə 
onu döymüşən, indi isə deyirsən ki, gedib ondan üzr istə-
yim. Çalış bir daha mənim yanımda bu məsələni müzakirə 
etmə.  
                                                     
 
  
                                                                            
                                                    222
Bundan sonra Gülnarə söhbəti yarımçıq qoyub, kafe-
dən getmək istədiyini bildirdi. Onlar bir neçə dəqiqə də 
burada qalsalar, şübhəsiz ki, aralarında güclü mübahisə 
yaranacaqdı. 
Natiq rəssam qızın yanında olanda əksər hallarda sakit 
və soyuqqanlı görünməyə çalışırdı. Bir sözlə o, cildə 
girərək özünü çox təmkinli, ədəb-ərkanlı aparardı. Lakin 
Natiq emosiyalara qapılanda həmin hərəkətlərdən əsər-
əlamət qalmırdı. Artıq o, nə dərəcə əsəbi olduğunu nümayiş 
etdirdi. Əsəblərini cilovlaya bilməyən Natiq həmin 
vəziyyətdə maşınına mindi. İndi də o, bir qədər qəzəbli 
halda sükan arxasında maşını idarə edirdi. Natiq sürəti 
artırır, sağdakı, soldakı, qabağdakı maşınları ötür, yerli-
yersiz olaraq siqnallar verir, piyada keçidlərində yolu 
keçmək istəyənlərə imkan vermir, qabağına çıxan piyadanı 
təhqir edirdi.  
Vəziyyəti belə görən Gülnarə qorxu hissləri keçirə-
keçirə mütəmadi olaraq, maşını yavaş sürməsini ondan 
xahiş edirdi. Lakin bütün bu xahişlərə əhəmiyyət verməyən 
emosional oğlan mənzil başına tez çatmaq üçün sürəti 
azaltmırdı. Birdən maşın növbəti zolaqlı piyada keçidinə 
çatanda, oradan əlində böyük olmayan kardon qutu ilə 
ortayaşlı bir kişi keçirdi. Natiq əyləci basanda təkərin altın-
dan çıxan cüyültü səsi yoldan keçəni diksindirdi və o, özün-
                                                     
 
  
                                                                            
                                                    223
dən asılı olmayaraq “korsan, görmürsən keçirəm?” – deyə-
rək qışqırdı. Belə bir ifadəni özü üçün təhqir hesab edən 
sürücü cəld maşından düşüb, həmin adama bərk yumruq 
vuraraq, yerə sərdi. Zərərçəkənin əlindəki qutu yerə düşən-
də içərisindəki uşaq oyuncaqlar asfalta səpələndi.  
Natiqdən belə bir sərt hərəkəti gözləməyən Gülnarə 
cəld maşından düşüb, “sən, nə edirsən?” – deyərək, yerə 
sərilmiş kişiyə həm qalxmağa, həm də oyuncaqları qutuya 
yığmağa kömək etdi. Oğlan yanındakı qızın humanist 
hərəkətlərini görüb daha da hiddətləndi və o, qızın 
qolundan tutub yuxarı qaldırdı. 
- Sən, nə edirsən? O, yaramaz məni söyür, sən isə ona 
kömək edirsən? 
- Natiq, hər bir narazılığa görə adam qolunun gücündən 
istifadə etməməlidir. – deyə oğlanın saymazyana münasibə-
tini görən qız vəcdə gəldi. - Görmürsən, onu necə vurdun?  
- Sən, bu cındıra görə mənimlə höcətləşmək istəyirsən? 
– deyə Natiq daha da əsəbləşdi.  
- Natiq, danışığına fikir ver. Bir qədər özünü ələ alsan, 
yaxşı olar. 
- Gülya, səndən rica edirəm, keç maşına əyləş. - ətrafda 
olan insanların burada toplaşmasından təngə gələn Natiq 
ciddi halda dilləndi. – Onsuz da əsəblərim yerində deyil.  
- Əsəblərin tam soyumasa, mən maşına əyləşməyəcəm. 
                                                     
 
  
                                                                            
                                                    224
- Deməli, sözümdən çıxırsan? – Natiq əsəbdən dişlərini 
sıxaraq ikrah hissi ilə dilləndi və tərəddüd etmədən maşını-
na minib hadisə yerindən uzaqlaşdı. 
Natiqin qeyri-etik hərəkətlərindən dəhşətə gələn qız 
başını aşağı salıb məyus halda evinə yollandı. 
 
 
 
 
                 XX fəsil. Tük ürpərdici həqiqət  
 
Övladlarının xoşbəxtliyi barəsində düşünən ana bu dəfə 
oğlu ilə evlilik haqda söhbəti açaraq, ürəyini narahat edən 
məsələyə birdəfəlik son qoymaq niyyətində idi. Müəyyən 
mənada Əliyusif anasının dediyi ilə razılaşırdı. Məhz buna 
görə də Xədicə fürsətdən istifadə edib, oğlunu ərik yığdığı 
yerdə, yəni bağda haqladı.  
- Nə yaxşı iş görürsən. – deyə Xədicə oğluna kömək 
edə-edə dilləndi. – Axşamdan başlayaraq mən mürəbbə 
düzəldəcəm. Onsuz da Elşənə tapşırmışam ki, bazardan 
gələn kimi şəkər tozu alıb gətirsin.  
- Builki bar çox məhsuldardır. – deyə nərdivanın yuxarı-
sında dayanan Əliyusif anasına tərəf baxmadan ehtiramla 
dilləndi.  
                                                     
 
  
                                                                            
                                                    225
- Əli, mən Qənirəyə söz vermişəm ki, ona da mürəbbə 
verəcəm. – Xədicə salafan bağlamada olan ərikləri vedrəyə 
boşalda-boşalda nəvazişlə dilləndi. – Özü də rəfiqəmə 
deyəcəm ki, ərikləri məhz sən yığmısan.  
- Ana, bu ayıbdır axı. – deyə Əliyusif utancaq halda 
dilləndi və axırıncı bağlamanı götürüb aşağı endi. – Sən 
məni onların yanında utandırmaq istəyirsən? 
- Burada xəcalətli iş var? Sadəcə olaraq Qənirə sənin 
xətrini çox istədiyindən, mən onu sevindirmək üçün 
deməliyəm ki, bu əriki məhz sən yığmısan. 
- Yaxşıdır ki, demədin onun qızına xəbər verəcəksən. – 
deyə Əliyusif anasına qəribə nəzər salaraq atmaca ilə 
dilləndi. – Ana, bilirəm sən nəyə işarə edirsən.  
- Oğlum, mən zarafat etmirəm. – deyə ziyalı qadın ciddi 
halda dilləndi. – Qənirənin qızı çox dərrakəli, halal və 
humanist fikirli bir qızdır. Mən hər dəfə onlara pay 
aparanda o, da tərəddüd etmədən evlərində olan sovqatdan 
pay qoyur ki, arada halallıq olsun. 
- Deməli o, uzaqgörən və ənənələrimizə sadiq qalan bir 
qızdır. – deyə Əliyusif başını təqdiredici tərzdə yellədərək 
səmimiyyətlə dilləndi. 
- O, nəinki uzaqgörən, həm də geniş dünyagörüşünə 
malik olan, kamil, arif və adil bir qızdır. Mən Gülnarənin 
xasiyyətinə, qabiliyyətinə, mədəniyyətinə vurulmuşam. 
                                                     
 
  
                                                                            
                                                    226
- Allah elə bir dərrakəli qızı mərdiməzardan qorusun və 
onu xoşbəxt eləsin!  
- Sən yaxşı bilirsən ki, mən sənə Qənirənin kiçik qızını 
almaq istəyirdim və bu haqda mən rəfiqəmə bir-iki kəlmə 
də söz eşitdirmişəm. Tam cavab almasam da, Qənirənin 
hərəkətlərindən başa düşdüm ki, o, bu izdivaca razıdır. – 
qayğıkeş ana oğlunun söz demək istədiyini görüb, sağ 
əlinin işarəsi ilə onu susmağa vadar etdi və fikrini sona 
çatdırmaq üçün hökmlə sözünə davam etdi. – Bilirəm, nə 
demək istəyirsən, amma çalış mənim sözümü axıra qədər 
dinlə. Gülya çox ağıllı, kamallı, tərbiyəli və qeyri-adi 
xasiyyətə malik olan bir qızdır. İndiki zamanda onun kimi 
başa düşən, böyüklərin fikirinə hörmətlə yanaşan, həyatda 
baş verən bir çox qlobal məsələlərdən aludə olan, haqsızlıq-
la razılaşmayan ədalətə üstünlük verən, bir sözlə arif, aqil, 
kamil və fazil bir qız tapmaq qeyri-mümkün bir işdir.  
- Ana, sən yaxşı bilirsən ki, insan xarakterində cəmləşən 
bütün müsbət keyfiyyətlərin cəminə fəzilət deyilir. Bu 
kriteriyanı nəzərə alıb qətiyyətlə deyə bilərəm ki, həmin 
qızın xarakterində müəyyən qüsurlar olduğu üçün mən onu 
fazil adlandırmazdım. Mən onunla bir neçə dəqiqə söhbət 
aparmış və onun nəyə qadir olduğunu görmüşəm.  
- Bilmirəm, sən hansı qüsurlardan danışırsan, lakin mən 
onunla ünsiyyətdə olduğum zaman heç vaxt ondan artıq-
                                                     
 
  
                                                                            
                                                    227
əskik hərəkət görmədim, əksinə onun ali tərbiyəyə malik 
olduğunun şahidi oldum. Bir sözlə, sənə demək istəyirəm 
ki, gündüzlər əlində çıraqla gəzsən belə, heç vaxt Gülya 
kimi ədəb-ərkanlı qız tapa bilməzsən.  
- Yaxşı, sən nə məsləhət görürsən, mən indi nə 
etməliyəm?  
- Məsləhətim odur ki, Gülya kimi ağıllı bir qız mənim 
evimin gəlini olsun. Sən onu alsan peşman olmayacaqsan.  
- Onda gərək, mən bir daha onunla şəhərdə, münasib bir 
yerdə görüşüb söhbət etməliyəm. Gülyanı tanımaq üçün 
mən əlverişli imkan tapmalıyam. 
- Bunun üçün sən onun iş yerinə gedib onun qabağına 
çıxmalı və səmimi söhbət aparmalısan. Onda görərsən ki, 
Gülya sənin arzuladığın bir xanımdır. Sən onunla ailə həya-
tı qursan, onda bil ki, mənim də arzumun biri çin olacaq.  
- Nə deyirəm ki, anamın sözü mənim üçün qanundur. 
Əliyusifin belə bir cavabı gözlənilməz olduğundan, 
qağıkeş ana yerindəcə donub qaldı. Necə olsa da müxbir 
evlilik məsələsində həmişə müstəqil olmağa səy göstərmiş 
və anasının müdaxiləsi olmadan, öz zövqünə uyğun bir qız 
ilə izdivac quracağını bildirmişdi. Əliyusifin müsbət cava-
bından sonra Xədicənin rəngi-rufu açıldı, üzü güldü, gözləri 
işıqlandı. Ziyalı qadın qamətini şax tutub həvəslə dedi: 
                                                     
 
  
                                                                            
                                                    228
- Oğlum, yaxın on gün ərzində mən Qənirəgilə gedib, 
nişan barəsində söhbət açacam. Çalışıb, payızın əvvəlində 
nişan gününü təyin edərəm. Əli, əvvəlcədən sənə deyirəm 
ki, Gülya ilə bir yerdə sən xoşbəxt olacaqsan.  
- Təki hər şey sənin ürəyincə olsun. – deyə Əliyusif 
əlacsız halda dilləndi. - Şübhə yoxdur ki, sən mənim 
xoşbəxtliyimi istəyirsən. 
Geniş dünyagörüşünə malik olan müxbir anasının 
könlünü alandan sonra sevincək halda mətbəxə gedib çay 
hazırlamağa başladı. 
İzdivacın alınmasına ciddi hazırlaşan Xədicə rəfiqəsinə 
zəng edib, onlara qonaq gedəcəyini bildirdi. Hər iki qadın 
həddindən artıq yaxın rəfiqə olduqları üçün onların arala-
rında olan söhəbətlər həmişə xoş məcrada gedirdi. Məhz bu 
səbəbdən Xədicənin verdiyi təklif tərəddüd edilmədən 
Qənirə tərəfindən qəbul edildi. Qalırdı bu haqda Gülnarəni 
məlumatlandırmaq. Bunun üçün ana qızına xəbər verməli, 
sonra isə bir-iki həftə ərzində rəfiqəsini xəbərdar etməli 
idi.  
Lakin hər şey onların planlaşdırdığı kimi getməmişdi. 
Ona görə ki, lap əvvəlki günlərdə istirahət kompleksindən 
qayıdan Gülnarə Natiqin ona göstərdiyi qayğı və nəvaziş-
lərin təsirinə düşərək, bir neçə dəfə onunla rastlaşmış və 
cürbəcür mövzularda söhbət etmişdi. Qızın arası onunla 
                                                     
 
  
                                                                            
                                                    229
dəyəndən sonra oğlanlara olan inam daha da itdi. Belə olan 
halda indiki zamanda heç bir oğlanın varlığı onun marağın-
da deyildi.  
Qənirə rəfiqəsini oğlu ilə birlikdə qarşılamaq üçün 
hazırlıq işi görməyə başladı. Sövdələşməyə əsasən, qız ilə 
oğlan bir-birilərini görüb tanımalı, cüzi də olsa, 
xasiyyətlərinə bələd olmalı idilər. Qız evində bütün tədarük 
görüləndən sonra Xədicəyə xəbər verildi ki, onlar qonaq 
gələ bilərlər.  
Avqust ayının əksər günləri küləklərlə müşayiət olunur-
du. Elə ayın son günlərində də hava yay fəslinə uyğun heç 
də xoş keçmədi. Küləyin əsməsi, hava temperaturunun bir 
neçə dərəcə aşağı düşməsi, yayın əvvəlki aylarına nisbətən, 
Abşeron yarımadasının sahillərində yerləşən kəndlərdə və 
çimərliklərdə basırıq yaratmırdı. Sentyabr ayı da demək 
olar ki, sərin keçdi. 
Havalar bir qədər mülayimləşəndən sonra Əliyusif yeni-
dən “Azərnəşriyyat”da peyda oldu. O, “Azərnəşriyyat”da 
olan zaman Ürfan ona zəng edib onunla təcili olaraq görüş-
mək istədiyini bildirdi. Əliyusif tərəddüd etmədən  onu 
Elmlər Akademiyasının bağında görüşə dəvət etdi. Bir qə-
dər söhbətdən sonra Ürfan birbaşa mətləbə keçdi. O, dedi:  
- Əliyusif, bu yaxınlarda mən kompüterdə çəkdiyim 
materialı nəzərdən keçirirdim. Ola bilsin, geçikdiyimə görə 
                                                     
 
  
                                                                            
                                                    230
sən məni qınayacaqsan. İş ondadır ki, həmişə mən həmin 
çəkilişə evimizə gələn qonaqlarla, dost-tanışlarla baxaraq, 
öz təəssüratlarımı bölüşürəm. Lakin bu yaxınlarda mən 
evdə tək olan zaman həmin kadrlara baxanda vizual görün-
tülərdə qəribə kadrlarla rastlaşdım. Səninlə iğtişaşda olan 
Natiq pələmənin yanından ötüb meşənin ərazisinə daxil 
olanda onun əynində tünd göy rəngində balonka idman 
paltarı, oradan qayıdan da isə dizdən aşağı brici şalvar və 
uzunqol köynək olur.  
- Ola bilsin, hava isti olub o, da idman paltarını 
soyunubdur. – deyə müxbir bu məlumatın ciddiliyinə 
əhəmiyyət vermək istəmədi.  
- Əgər elədirsə, onda Natiqin əlində bağlama olmalı idi. 
Amma onun əlində heç nə yox idi. Burada böyük 
anlaşılmamazlıq yaranır.  
Artıq bu məlumat müxbiri düşündürməyə vadar etdi. 
Məhz bu məqamda Əliyusif öz beynində götür-qoy etməyə 
başladı. Əgər, hər şey Ürfanın dediyi kimidirsə, onda bütün 
bu işləri elə Natiqin özü qurubdur. Mütləq şəkildə bu 
məsələnin üstünü açmaq lazımdır. Həqiqət üzə çıxsa, onda 
Natiq və onun kompaniyası ifşa olunacaq, mən isə rəssam 
qızın qarşısında bəraət qazanacağam. İşdir, həmin işin üstü 
açıldı, bəs mən haradan həmin qızı axtarıb tapacağam? Axı, 
məndə onunla əlaqə saxlamaq üçün heç bir oriyentir yox-
                                                     
 
  
                                                                            
                                                    231
dur. Onun axtarılıb tapılması üçün, elə Ürfanın anası 
köməklik göstərə bilər. Çünki Sənubər rəssam qızla dost-
laşmış və günün əksər hissəsini onunla bir yerdə keçirirdi.  
- Ürfan, sən həmin çəkilişin dublikatını mənə verə 
bilərsən? – deyə aldığı məlumatdan həvəslənən müxbir 
hərarətlə dilləndi.  
- Dublikat üstümdədir. – deyə Ürfan dilləndi və zərfin 
içərisində olan diski cibindən çıxardıb müxbirə uzatdı.  
Bundan sonra elə bil Əliyusifin çiynindən ağır bir daş 
yerə düşdü. Onun üçün qaranlıq görünən məsələnin üstü 
açılmaq üzrə idi.  
- Ürfan, tutalım bu qurama işi təşkil edən adamların 
kimliyi bəlli oldu, bəs mən onların ifşa olunmasını həmin 
qıza necə sübut edəcəm? Axı, mən onun harada yaşadığını, 
harada işlədiyini bilmirəm. Onu tapmaq üçün anan mənə 
kömək edə bilər? 
- Bu haqda mən anama deyərəm. – deyə Ürfan bikef 
halda dilləndi. – Mənə elə gəlir, bu bir qədər çətin olacaq. 
Ona görə ki, həmin hadisədən sonra Natiqgil səni 
döydükləri üçün qız onları özünə müdəfiəçi kimi qəbul 
etmiş və demək olar ki, o, iki dəfə Natiq ilə səmimi 
məcrada söhbət etməyə vaxt tapmışdı. Daha doğrusu, Natiq 
ondan əl çəkmədiyi üçün qız onunla ünsiyyət qurmaqdan 
vaz keçmirdi.  
                                                     
 
  
                                                                            
                                                    232
- Təəssüflər olsun ki, həmin qız yaramaz oğlanın 
fitvasına uydu. – deyə müxbir məyus halda dilləndi. – Vaxt 
gələcək qurbana çevirilmiş qız Natiq ilə dostluq etdiyinə 
görə peşman olacaq, amma onda da gec olacaq.  
Beləliklə, Əliyusif səmimiliyi ilə seçilən yeni dostundan 
ayrılıb birbaşa evinə yollandı. Belə bir vizual görüntülərə 
xüsusi diqqət yetirən müxbir diski kompüterinə salıb, bütün 
görüntüləri nəzərdən keçirməyə başladı. Kadrlardan məlum 
olur ki, meşəyə birinci Gülnarə, ondan sonra Akif, daha 
sonra Natiq, ən axırıncı isə Əliyusifin özü daxil olur. 
Başqalarına nisbətən yalnız Natiq bir libasda meşəyə daxil 
olmuş və başqa bir libasda ordan çıxmışdı. Burada sual 
yaranır, nəyə görə o, paltarını dəyişməyə məcbur olmuşdu? 
Bəlkə, zərərçəkmiş qız ona təcavüz edən adamın hansı 
libasda olduğunu görmüş, o, da izi itirmək üçün əynindəki 
idman paltarını çıxarıb məhv etmişdi. Mütləq bunu 
aydınlaşdırmaq üçün zərərçəkmiş qız ilə görüşmək lazım 
idi. İndi bütün ümid Sənubərə bağlanırdı.  
Eyforiya içərisində olan müxbirin əhval-ruhiyyəsi xeyli 
yaxşılaşmışdı. Bir neçə ay vicdan əzabı çəkən Əliyusif 
özünün günahsız olduğunu sübuta yetirmək üçün, xeyli 
şans əldə etmişdi. O, çətinlik çəkmədən hər şeyi Gülnarəyə 
izah etməklə, təmiz qəlbli kövrək qızın yanında bəraət 
qazanacaqdı.  
                                                     
 
  
                                                                            
                                                    233
Paralel olaraq Gülnarə də ədalətin zəfər çalması üçün 
Əliyusif ilə görüş təşkil etməyi planlaşdırırdı. İndi onun 
əsas problemi bu məsələnin üstünün açılması deyildi. Əsas 
problem onu oğluna almaq istəyən Xədicənin evlərinə 
mütəmadi olaraq təşrif buyurması idi. Axı, axırıncı dəfə 
Xədicə onlara gələndə, qız oğlanı görmək üçün öz razılığını 
bildirmişdi. 
 
 
 
 
 
    XXI fəsil. Rəssam qız şərə saldığı oğlana  
                          üzrxahlıq bildirir 
  
Əliyusif dostunun xahişi ilə yenə də Şirvanşahlar sara-
yında ekskursovod funksiyasını yerinə yetirəcəkdi. Günor-
tadan sonra Türkiyədən gələn qonaqları tarixi abidənin 
kompleksi ilə tanış edən müxbir onları gəldikləri yol ilə də 
geri yola saldı. İş vaxtının başa çatmasına az qalmış 
Əliyusif hərəmxananın hovuzuna yaxın bir yerdə kölgəlik 
tapdı. Muzeyin rəhbərliyi onun iş üslubunu görüb, ehtiyat 
ekskursovodun xidmətindən razı qaldığını bildirmişdilər.  
                                                     
 
  
                                                                            
                                                    234
Yüksək əhval-ruhiyyə ilə kompleksdən çıxmağa hazırla-
şan Əliyusif, hovuzun yanında onu kiminsə, kənardan 
durub süzdüyünü hiss etdi. O, dönüb həmin istiqamətə 
nəzər salanda yerindəcə donub qaldı. Onu süzən gözəlliyə 
bənizi ilə nur saçan Gülnarə idi. Rəssam qız Sənubərlə 
durub məzlum şəkildə müxbirə baxırdı. Əliyusif qızın 
üzündəki mimikadan hiss etdi ki, o, nəsə demək istəyir. 
Evlərinə getməyə hazırlaşan personalın ərazidə var-gəl 
etməsi, arada çaşqınlıq yaradırdı.  
Gülnarə əlindəki fotoaparat ilə ətrafdakı tarixi abidələrin 
şəkilini çəkə-çəkə qeyri-ixtiyari halda “münəccim” gümbə-
zinə girdi. Çıxılmaz vəziyyətdə qalan müxbir bilmədi nə 
etsin. Əliyusifin fikirincə, rəssam qız hələ də onu özünə 
qarşı təcavüz etməkdə ittiham edə bilərdi. Lakin indiki 
məqamda həmin məzlum qızın qarşısında bəraət qazanmaq 
üçün əlverişli şans yaranırdı.  
Nə edəcəyini bilməyən müxbir sıxıla-sıxıla buradan 
uzaqlaşaraq qapıya tərəf getməyə başladı. Əliyusifin əlində 
günahsız olduğu barəsində dəlillər olsa da o, hələ də zənn 
edirdi ki, Gülnarə olmazın ittihamlarla onun ünvanına 
təhqiramiz sözlər söyləyib, onu burada biabır edəcək. 
Narahatlığını gizlətməyən müxbir fikirli halda çıxacaqda 
yerləşən darvazaya yaxınlaşdı. Sarayın qarşısında insanlar 
çox olmasa da, Əliyusif pillənkanlardan aralanan kimi 
                                                     
 
  
                                                                            
                                                    235
orada Sənubər ilə üzləşdi. Gülnarə onun arxasında 
dayanaraq, gözlərini buradan görünən minarənin günbəzinə 
dikmişdi. Müxbir rəssam qız ilə üzləşməkdən ehtiyat etsə 
də, o, hiss etdi ki, onlar bilərəkdən burada dayanıb onu 
gözləyirlər.  
Əliyusif salamlaşan kimi Sənubərin kef-əhvalını 
soruşdu. Qadın isə hər ikisinin arasında dayanaraq, hər 
şeyin yaxşı olduğunu bildirdi və hara gedəcəyini xəbər aldı. 
Əliyusif Sənubərlə söhbət edən zaman Gülnarənin, bu 
ünsiyyətə görə sərt reaksiya vermədiyinə fikir verdi. Məhz 
belə bir yanaşmadan sonra müxbir gördü ki, rəssam qız 
Sənubəri yanına çağırıb ona pıçıltı ilə nə isə dedi. Lakin 
belə hallarda fürsəti əldən vermək istəməyən Əliyusif ona 
daha da yaxınlaşaraq, “Sənubər xanım məni şərləyiblər. 
Mənim yanınızdakı xanımın qarşısında heç bir günahım 
yoxdur” – dedi. Ovqatını pozmayan qadın isə vacib söhbət 
olduğu üçün o, sabah saat 12-də Sabir bağına gəlməyini 
xahiş etdi. Bu xəbər Əliyusifin ürəyindən olduğu üçün o, 
dönə-dönə Sənubərə öz minnətdarlığını bildirdi. 
Günorta çağı şəhərdə olan hər bir kəsdə bayram əhval-
ruhiyyəsi vardı. Əliyusif bu vaxt İçərişəhərin qala divarına 
bitişik olan bağdakı skamyaların birinin yanında dayanıb, 
ətrafdakı adamların hərəkətlərini nəzərdən keçirirdi. Burada 
var-gəl edən adamların əksəriyyətini, şəhərə turist qismində 
                                                     
 
  
                                                                            
                                                    236
təşrif buyuran əcnəbilər təşkil edirdi. Onlar əsasən, burada 
qala divarının yanında şəkil çəkdirərək, oranın tikilişi və 
arxitektura stili ilə maraqlanırdılar. Baki tolerantlar şəhəri 
olduğundan, milliyyətindən və dinindən asılı olmayaraq, 
hər bir əcnəbi özünü burada sərbəst hiss edirdi.  
Bir neçə dəqiqə keçəndən sonra, Əliyusifin təəccübünə 
rəğmən Gülnarə təkbaşına dahi şairin heykəli qarşısında gö-
ründü. Onun gəlişi müxbiri riqqətə gətirdi. Əliyusif ayağa 
qalxıb keyimiş halda qarşısındakı qıza nəzər yetirməyə baş-
ladı. O, gözlərinə inana bilmirdi ki, Sabir bağına təşrif 
buyuran Gülnarənin özüdür. Müxbir çaşqınlıq içərisində ol-
masına baxmayaraq qıza salam verməyə imkan tapdı. Gül-
narə də oğlanla salamlaşıb birbaşa mətləbə keçdi. O, dedi: 
- Əliyusif, yaxşı bilirsən ki, yayda istirahət komplek-
sində olanda mənim başıma hansı müsibət gəlmişdi?  
- Allaha and olsun ki, bu işdə mənim heç bir təqsirim 
yoxdur. – deyə müxbir qorxa-qorxa dilləndi və başını aşağı 
saldı. 
- Bilirəm. – deyə qız səbirsizliklə dilləndi. - Təəssüflər 
olsun ki, bu işdə mən yalnız səndən şübhələndim.  
Məhz bu sözlərdən sonra Əliyusif ruhən sakitləşdiyini 
hiss edərək, xeyli dərəcədə yüngülləşdi. O, başını qaldırıb 
əllərini qarşısında tutdu və sevincək halda dedi:  
                                                     
 
  
                                                                            
                                                    237
- Allahımdan razıyam ki, gec də olsa ədalət bərpa olun-
du. Xanım, təsəvvür edirsiniz, bu haqsızlığa görə mən nə 
qədər sarsıntılar keçirmişəm. İndi isə qanadlarım olsaydı, 
mən sizin qarşınızda uçardım. 
- Bu məsələnin üstü açılanda mən xəcalətdən özümə yer 
tapa bilmirdim. 
Gülnarə qara uzun saçlarını arxaya darayıb, dizdən aşağı 
geydiyi düz paltarın arxasına tökmüşdü. Əynindəki boz 
paltosunun yaxası açıq idi. Seyrək saçının bir neçə topa 
dənəsi alnına töküldüyündən onun yaraşıqlı siması daha da 
heyranedici görünürdü. Əliyusifin çaşqın vəziyyətdə 
olmasına, uzun müddətli stressdən çıxmasına baxmayaraq, 
o, qızın füsünkar gözəlliyi qarşısında daha da əridi və indiki 
məqamda onun hansı təbii silaha malik olmasını dərk etdi. 
O, öz baxışları ilə qızı qıcıqlandırmamaq üçün gah ona, gah 
da ətrafda olan insanlara ötəri nəzər sala-sala səmimi söh-
bətə başladı. Əliyusif bənizinə sadə görkəm verib təmkinlə 
dedi:  
- Gülnarə xanım, həmin çirkin hadisə ilə bağlı mən, bu 
bir neçə ayı stress altında olmuşam. Bu müddət ərzində 
məni bircə sual düşündürürdü, kişiliyə xas olmayan həmin 
naqis hərəkəti kim həyata keçirib? Yaxşıdır ki, bizimlə 
yanaşı orada saf qəlbli, hər şeyə obyektiv qiymət verməyi 
bacaran adamlar vardı. Elə götürək, sizinlə dostluq edən 
                                                     
 
  
                                                                            
                                                    238
Sənubər xanımın oğlu Ürfanı. O, olmasaydı, həmin məsələ 
mənim üçün qaranlıq görünəcəkdi. Məlumatınız olsun 
deyim ki, Ürfan istirahət kompleksində mütəmadi olaraq, 
video kamera ilə çəkilişlər aparıbdır və orada olan 
kadrlardan, təxmini demək olar ki, həmin naqis hərəkətin 
müəllifi Natiq adlı xain xislətli ünsürdür.  
- Doğrudan deyirsiniz? – deyə rəssam qız təəccübləndi. 
– Halbuki o, mənə israrla deyirdi ki, həmin hadisəni siz 
törətmisiniz.  
- Həmin suala cavab tapmaq üçün, mən Ürfana deyərəm, 
siz də həmin gün pələmənin yanında çəkilən kadrlara 
tamaşa edə bilərsiniz.  
- Onda mən Sənubərlə əlaqə saxlayıb, həmin çəkilişləri 
əldə edərəm.  
- Gülya xanım, mən sizi kamil səviyyəli qız kimi 
tanıdığım üçün əvvəlcədən bilirdim ki, bu məsələnin üstünü 
mənim iştirakım olmadan, məhz özünüz açacaqsınız.  
- Yaxın rəfiqələrim olmasaydı, bu məsələnin üstü gec 
açılacaqdı. Deməli, həmin xeyirxah addım ilə onlar savab iş 
qazandılar.  
Etirafdan sonra rahat nəfəs alan müxbir yavaş-yavaş 
nəzərlərini yalnız həmsöbətinin gözəl bənizinə yönəltməyə 
başladı. O, fikir verdi ki, qızın ona olan münasibəti xeyli 
loyaldır. Çünki etiraf olandan sonra Gülnarə vaxt itirmədən 
                                                     
 
  
                                                                            
                                                    239
buradan uzaqlaşmalıydı. Lakin hava mülayim olmasa belə, 
qız hələ də həmsöhbətindən ayrılmaq istəmirdi. Bu məqam-
da fürsətdən istifadə edən müxbir, cəsarətlənərək rəssam 
qıza kofe içmək üçün yaxınlıqdakı kafeyə getməyi təklif 
etdi. Gözlənilməz olmasa da Gülnarə həmin təklifə etirazını 
bildirdi, lakin Nizami muzeyinin yerləşdiyi binanın birinci 
mərtəbəsində fəaliyyət göstərən kitabxanaya, məmnu-
niyyətlə bir yerdə getməyə etiraz etmədi.  
Son zamanlar gözlənilməz hadisələrlə üzləşən Əliyusif 
üçün bu təklifin özü gözlənilməz idi. Ona görə ki, dünənə 
kimi özünə hesab etdiyi bir xanımla o, hazırda bir yerdə idi 
və onunla bərabər yol yoldaşlıq edirdi. Müxbiri maraqlan-
dıran o idi ki, necə oldu, lap anlaşılmamazlıq olsun belə, elə 
bir qalmaqallardan sonra Gülnarə onunla birlikdə yol gedir? 
Düşüncələr içərisində olan rəssam qız özü anlaya bilmirdi 
ki, nəyə görə dünənə kimi zəhləsi getdiyi bir adamla, 
cəmiyyət arasında ayaq döyür?  
Addımlarını qədim Bakının köhnə küçələri ilə atan 
Əliyusif hələ də gözlərinə inanmırdı ki, o, belə bir gözəl, 
əxlaqlı, tərbiyəli və ağıllı bir qızla yol gedir. Əhval-
ruhiyyəsinin 180 dərəcə yaxşılığa doğru dəyişən müxbir elə 
zənn etdi ki, yanındakı qız vaxtilə ona qarşı kin-küdurət 
bəsləsə də, indi onunla yaxından dost olmaq niyyətindədir. 
Elə bu an onun yadına anasının qız almaq üçün Qənirənin 
                                                     
 
  
                                                                            
                                                    240
evinə getməsi düşdü. Axı, Xədicə istəyirdi ki, məhz 
Gülnarə onun evinin gəlini olsun. Nəyin bahasına olursa-
olsun, həmin izdivacın qarşısı alınmalıydı. Əks təqdirdə iki 
rəfiqə arasında böyük biabırçılıq yaranacaq.  
Kitabxanaya uzanan küçə ilə nə qədər addım atılırdısa, 
müxbirin ürəyi daha güclü titrəyişlərə məruz qalırdı. Onun 
qıza olan bağlılığı daha da möhkəmlənirdi. Əliyusif hər 
addımında istəyirdi ki, qızın əlindən tutsun, lakin son 
məqamda o, özünü ələ almağa çalışırdı.  
Onlar kitabxanaya girəndə Gülnarə tərəddüd etmədən 
fəlsəfə və əxlaqla bağlı kitabları nəzərdən keçirməyə 
başladı. Həmin kitabların müəllifi əsasən, antik dövrdə, 
erkən və orta əsrlərdə yaşayan alimlərin əsərləri idi. Böyük 
bir seçim qarşısında qalan rəssam qız orta əsrlərdə yaşamış 
görkəmli Azərbaycan alimi Mühəmməd Nəsirəddin Tusinin 
ərsəyə gətirdiyi “Əxlaqi Nasiri” əsərinin üzərində dayandı. 
Əliyusif yanındakı xanımın belə bir kitabı əldə etməsindən 
heyrətə gəlib, ona daha da məftun oldu.  
Məhz həmin məqamda Gülnarə gözlənilmədən kitabı 
müxbirə uzadıb, ona da bu əsəri oxumağı tövsiyyə etdi. O, 
dedi:  
- İnsan yüksək əxlaqa nail olmaq üçün mütləq bu kitabı 
bir neçə dəfə oxumalıdır. Bu insan üçün əsl ibrət dərsi 
sayılır. 
                                                     
 
  
                                                                            
                                                    241
- Hər bir uşaq erkən vaxtı öz valideynindən məhrum olsa 
belə, ali tərbiyəyə və yüksək əxlaqa sahib olmaq istəyirsə, 
onda “Əxlaqi Nasiri”ni oxumalıdır və əminəm ki, həmin 
əsər ona böyük yardımçı ola biləcək.  
- Müasir yazarlardan kimlərin əsərlərini oxuyursunuz? – 
deyə qız müəmmalı tərzdə soruşdu. 
- Mən əsasən, istər yerli, istərsə də əcnəbi müəlliflərin 
tarixi romanlarına üstünlük verirəm. Amma son... 
- Sözsüz ki, “Qılınc və qələm”, “Bakı 1501”, 
“Xudafərin körpüsü”, “Məşhər” və başqa bədii-tarixi 
romanlarla tanış olmusunuz? – deyə rəssam qız oğlanın 
sözünü kəsərək, maraqla soruşdu.  
- Məmməd Səid Ordubadinin, Əzizə Cəfərzadənin, 
Fərman Kərimzadənin, İsa Muğannanın əsərlərini hələ 
məktəblik illərində oxusam da, mən indi də həmin 
kitabların səhifələrini vərəqləyirəm. Amma son illər mən 
tarixi əsərlərlə yanaşı siyasi detektivlə də maraqlanır və bu 
sahədə Çingiz Abdullayevin əsərlərinə müraciət edirəm.  
- İndi Azərbaycanda ən çox oxunan və ən çox satılan 
Çingiz Abdullayevin əsərləridir. – deyə söhbətdən 
həvəslənən qız səbirsizliklə dilləndi və əli ilə divardakı 
rəfləri göstərib həmin tərzdə sözünə əlavə etdi. – Buna 
bariz nümunə rəflərdə adı çəkilən müəllifin kitablarının 
                                                     
 
  
                                                                            
                                                    242
böyük üstünlük təşkil etməsidir. Çingiz Abdullayev bizim 
ölkədə ən çox tanınan qələm ustasıdır. 
- İcazənizlə mən bir qədər əlavə etmək istəyirəm. – deyə 
müxbir sıxıla-sıxıla dilləndi və qamətini düz tutub 
ehtiramla sözünə əlavə etdi. – Çingiz Abdullayev yazdığı 
əsərlərin sayəsində nəinki Azərbaycanda, hətta bir çox 
ölkələrdə kifayət qədər tanınmış qələm ustasıdır. Onun bir 
azərbaycanlı kimi məşhur yazıçılarla rəqabət aparması məni 
həddindən çox heyrətləndirir. Lakin təəssüflər olsun ki, 
bizim televiziya kanalları demək olar ki, ANS-dən başqa 
onun təbliğatı ilə, heç bir əməli iş görmür. Halbuki o, bizim 
hamımızın fəxr etdiyimiz nur saçan ziyalımızdır. 
- Çingiz Abdullayev yaradıcı bir insan kimi bütün ömrü 
boyu insanları anlamaqla, dünyanı dərk etməklə məşğul 
olur. O, idraksız yaşaya bilmir.  
Necə ki, mən Bakıda oturub Qabriel Markesin, Paolo 
Koelyonun, Çarlz Verlindenin, Çarlz Hepqutun əsərlərini 
oxuyur, eləcə də Londonda, Parisdə, Madriddə, Berlində, 
Budapeştdə, Osloda, Moskvada, Sankt-Peterburqda və 
digər şəhərlərdə yaşayan sakinlər Çingiz Abdullayevin 
əsərlərini oxuyaraq, onlardan böyük həzz alırlar. Mən fəxr 
edirəm ki, adı çəkilən müasirim və həmyerlimin əsərləri 
tərəqqipərvər insanları sevindirir, həmin uğur ilə başda 
ermənilər olmaqla düşmənlərimizin bağrını çartladır.  
                                                     
 
  
                                                                            
                                                    243
Mən özüm, elə orta məktəb illərində tarixi-bədii əsərlərə 
üstünlük versəm də, Artur Konan Doyl, Jorj Simenon, 
Aqata Kristinin də əsərlərini xoşlamışam. O vaxt həmin 
yazıçıların yaratdıqları obrazlar çoxlarının dillər əzbəri 
olmuşdur, lakin ağlıma belə gəlməzdi ki, haçansa Şerlok 
Holms, komissar Meqre, Erkül Puaro səviyyəsində və 
həmin cərgəyə daxil olacaq Dronqo kimi bir qəhrəmanı 
mənim həmyerlim yetişdirib, ədəbiyyat meydanına 
buraxacaq. Belə bir möcüzə yalnız, zəkası ilə dünya 
ədəbiyyatını mənimsəyən, güclü intellektual potensiallı 
geniş dünyagörüşünə malik olan Çingiz Abdullayev 
tərəfindən yarana bilərdi.  
Xüsusilə, onu qeyd etmək istəyirəm ki, Çingiz 
Abdullayevin səviyyəli, bacarıqlı, Avropa oxucularının 
nəbzini tuta bilən bir yazıçı kimi, zəngin biliyə malik olan 
yaradıcı bir insan kimi yetişməsində valideynlərinin də 
böyük rolu olubdur. 
- Belə bir istedadlı yazçıya dövlət qayğısı lazımdır. 
Cəsarətlə demək olar ki, müasir qələm sahiblərindən bir 
neçəsini çıxmaqla, onun kimi Azərbaycanı xarici ölkələrdə 
tanıtdıra bilməyibdir. Çünki məhz onun əsərləri bir çox 
xarici ölkələrdə yaşayan potensial oxucuların qəlbinə yol 
tapa bilibdir.  
                                                     
 
  
                                                                            
                                                    244
Fərəhli haldır ki, onun 160-dan çox əsəri işıq üzü görüb 
və yazdığı əsərlərə dair 10-a yaxın bədii film çəkilibdir və 
xüsusilə də, qeyd etmək istəyirəm ki, həmin filmlər əcnəbi 
rejissorlar tərəfindən Azərbaycanın hüdudlarından kənarda 
çəkilibdir. Belə bir uğur hər nasirə nəsib olmur.  
25 milyon tirajdan çox çap olunan və 30 dilə yaxın 
tərcümə olunan əsərlərinin oxucu kontingenti isə bir çox 
sahələrdə çalışan sıravi adamlardan başqa, həm də siyasi, 
dövlət və ictimai xadimlərdir.  
- Elə bu səbəbdən onu qəlblərin fatehi adlandırmaq olar.  
- Bu bir həqiqətdir ki, dünya şöhrətli ədiblər əsl fateh-
lərdir. – deyə qız düşüncələr əhatəsində dilləndi. – Make-
doniyalı İsgəndər, Attila, Teymurləng, Məhmət Sultan və 
başqa dahi sərkərdələr ölkələri fəth etməklə, tarixin 
səhifələrinə fateh kimi düşsələr də, onları tam şəkildə fateh 
adlandırmaq olmaz, ona görə ki, onlar ölkələri fəth etsələr 
də, orada yaşayan xalqların qəlbini fəth edə bilməmişdilər. 
Əsl fateh isə zor gücünə yox, gərək xeyir əməllər sayəsində 
insanların qəlbini fəth etməlidirlər, necə ki, həmin işin 
öhdəsindən yaradıcı insanlar, alimlər, xeyriyyəçilər və 
humanistlər gəlirlər.  
Çingiz Abdullayevin əsərləri hər il yeni-yeni ölkələrin 
sərhədlərini keçir, onun ədəbi külliyyat ordusu əcnəbi 
                                                     
 
  
                                                                            
                                                    245
şəhərlərdəki kitabxanalara daxil olur və kitabsevər 
insanların qəlbini fəth edərək, hamının sevimlisinə çevrilir.  
- Siz istəsəniz, - deyə daha da cuşa gələn müxbir 
hərarətlə dilləndi. - gedib Çingiz Abdullayevin qəbuluna 
düşərik və orada şəxsən öz dəst-xəttilə yazdığı təfəkkür 
məhsullarını hədiyyə ala bilərik.  
Bu sözlərdən sonra riqqətə gələn qızın gözəl çöhrəsində 
şirin təbəssüm yarandı və o, qamətini şax tutaraq, 
qarşısındakı oğlana mənalı nəzər saldı. Sanki oğlanın 
dediyi sözlər onun ürəyindən olmuşdu. İndiki məqamda 
Gülnarəni qəribə hisslər bürüyürdü. Əliyusifdən nə qədər 
xoşu gəlirdisə, bir o qədər də yadına müxbirin Natiq 
tərəfindən qəddarcasına döyülməsi səhnəsi düşürdü. Axı, 
həmin təhrikə görə məhz qızın özü məsuliyyət daşıyırdı. 
Həm də o, elə başa düşürdü ki, müxbir onun yanında 
olmasına və üzünə gülməsinə baxmayaraq, ürəyində məhz 
onu qınayır, bəlkə də lənətləyir. Rəssam qız elə etmək 
istəyirdi ki, onun könlünü birdəfəlik alıb xəcalətdən çıxsın. 
Bunun üçün ən yaxşı vasitə Əliyusif ilə bir kafedə əyləşib 
ürəkdolusu söhbət aparsın. Çünki Gülnarə müxbirin 
mimikasından və hərəkətlərindən hiss edirdi ki, cavan 
oğlan onunla sakit bir məkanda oturub səmimi söhbət 
etmək arzusundadır.  
                                                     
 
  
                                                                            
                                                    246
Əlbəttə ki, qız belə bir təklifi verə bilməzdi və belə bir 
təklifin eşidilməsi üçün də tələsmirdi. Oğlanların 
psixilogiyasına müəyyən qədər bələd olan rəssam qız əmin 
idi ki, o, səmimiyyətini bildirərək xoş məcrada ünsiyyət 
quranda, onda həmin adam çalışacaq ki, qısa bir müddət 
ərzində bir daha görüşüb onunla ürəkdolusu söhbət eləsin. 
Məhz bu səbəbdən istədiyi ədəbiyyatı əldə edən Gülnar, 
vaxtın məhdud olduğunu nəzərə alıb, təcili evə gedəcəyini 
bildirdi. Belə bir qərardan məyus olan Əliyusif bir daha nə 
vaxt görüşəcəyini soruşdu. Ləyaqətini qorumağı bacaran 
rəssam qız buna heç bir ehtiyac olmadığını qeyd edərək, 
müxbirdən uzaqlaşmağa çalışdı. Lakin müxbir özündən 
asılı olmayaraq onun qarşısını kəsib üzrxahlıqla dedi: 
- Hörmətli xanım, mən bu həyatdan çoxlu mənəvi 
zərbələr almış və hər dəfə bütün iradəmi toplayaraq, həmin 
psixoloji baryeri addımlamağa çalışıram. İş ondadır ki, 
müsbət xarakterli adamlarla üzləşəndə hiss edirsən ki, 
onlardan müsbət aura ixrac olunur, amma onlarla ünsiyyət 
quranda isə, həmin əks tərəfdən ixrac olunan müsbət 
auranı, masbət enerjini idxal edirsən. 
- Əliyusif, məlumatın olsun ki, mən də bu həyatda xoş 
günlər keçirmirəm. Əlbəttə xoş niyyətli şəxslərlə ünsiyyət 
quranda insan özünü mənəvi cəhətcə rahat hiss edir. 
Təzadlarla dolu olan cəmiyyətimizdə cürbəcür insanlar 
                                                     
 
  
                                                                            
                                                    247
yaşayır, lakin gözəl xasiyyətli, xoş niyyətli insanlar çox 
azlıq təşkil edir. Belə bir insanlara hər birimizin ehtiyacı 
var. Mən deyərdim ki, sən həmin azlıqda olan insanlar 
cərgəsindəsən. Amma bu o demək deyil ki, mən sənin hər 
bir xahişinə razılıq bildirməliyəm.  
- Axı, mən sizinlə görüşüb sizin haqqınızda olan bütün 
müsbət fikirləri söyləməliyəm. 
- Yadda saxla ki, Azərbaycan o qədər də böyük ölkə 
deyil və paytaxtımız da Nyu-York, Tokio, Moskva, London 
kimi iri şəhər sayılmır. İstəsən, məni axtarıb taparsan. 
 
 
 
 
 
           XXII fəsil. Valideynlərin sözlərini yerə  
                              salan övladlar 
 
Gülnarənin qərarını başa düşmək çətin deyildi. O, bir 
xanım kimi şərəf və ləyaqətini ucuz tutmamaq üçün hər 
verilən təklifə müsbət fikir bildirməməliydi, xüsusən də 
həmin təklif oğlanla görüşdən ibarət idisə. Həm də aydın 
idi ki, Əliyusifin qıza olan meyli ciddidirsə o, heç bir 
çətinliyə əhəmiyyət vermədən nəyin bahasına olursa-olsun, 
                                                     
 
  
                                                                            
                                                    248
istədiyi şəxsin harada olduğunu müəyyənləşdirib onunla 
görüşməlidir. Bu bir növ sınaq sayılırdı və müxbir həmin 
sınaqdan müvəffəqiyyətlə çıxmalı idi.  
Əliyusif evinə gələndə anasıgil axşam yeməyini yeyirdi-
lər. Həmişə fikirli və dəftər-kitab arxasında olan Mədinənin 
əhval-ruhiyyəsi bu dəfə xeyli yüksək idi. Elə anası ilə 
Elşənin də kefi pis deyildi, hətta müxbir içəri daxil olanda 
onlar deyib-gülürdülər.  
- Sizi şən və mehriban görmək, məni lap sevindirdi. – 
deyə Əliyusif anası ilə üzbəüz əyləşib hərarətlə dilləndi və 
həmin an qardaşına ötəri nəzər salaraq soruşdu. – Ana, 
olmaya Elşən özünə yaxşı iş tapıbdır?  
- Xeyr! – ana gülə-gülə cavab verdi.  
- Deyəsən, maaşını qaldırıblar?  
- Yenə də tapmadın.  
- Hə, Mədinəni alman şirkətlərinin birinə tərcüməçi 
götürüblər?  
- Hələlik bu iş alınmayıbdır. - deyə bu dəfə Mədinə 
anasının yerinə cavab verdi və əvvəlcədən süzdüyü çayı 
onun qabağına qoyub sevinc hissi ilə sözünə əlavə etdi. – 
İnşallah iki gündən sonra sənin üçün “həriyə” gedirik. 
- Hara gedirsiniz? – deyə Əliyusif səksənmiş halda 
dilləndi. 
                                                     
 
  
                                                                            
                                                    249
- Yadından çıxıbdır? – Xədicə təbəssümlə dilləndi. – 
Bənzərsiz xarakteri ilə hamını heyran edən, danışıq tərzi ilə 
qarşısındakı adamı valeh edən, mələklər-mələyi Gülya 
xanımın razılığını əldə etmək üçün mən Qənirənin qapısına 
gedəcəyəm.  
Əliyusif bu məsələdən hali olsa da o, bu sözləri eşidən 
kimi, sanki vəcdə gəldi. Elə bil bu ifadələrlə onun 
mənəviyyatına sarsıdıcı bir zərbə endirilmişdi. Həmin an 
müxbirin gözləri önünə bu gün görüşdüyü qız gəldi və 
verilən qərardan onun rəngi qaraldı. O, sarsılmış vəziyyətdə 
əlinə aldığı stəkanı nəlbəkiyə qoyub, başını təəssüflə 
yellətməyə başladı. Əlbəttə belə bir vəziyyətdə Əliyusif 
imtina cavabı verməklə, evdəkiləri məyus etmək istəmirdi.  
- Əli, oğlum, sənə nə oldu? – deyə Xədicə təəccübləndi 
və üzünə ciddi ifadə verərək iradə ilə sözünə davam etdi. – 
Söylədiyim şad xəbər səni sevindirməkdənsə, elə bil sənin 
başına qaynar su töküldü. Olmaya, nəsə qeyri-adi bir şey 
baş verib? 
Gülnarədən ayrılandan bəri yolboyu surətini yadından 
çıxara bilməyən müxbir üçün verəcəyi cavab ciddi xarakter 
daşımalı idi. Çünki burada insan taleyindən, ev qızının 
namusundan, xanım ləyaqətindən söhbət gedirdi. O, elə 
etməli idi ki, evdəkilərin xətrinə dəyməməklə, həmin 
izdivac baş tutmasın. Ona görə ki, Əliyusif sidqi qəlblə bu 
                                                     
 
  
                                                                            
                                                    250
gün rastlaşdığı qıza vurulmuşdu. Müxbir bütün fikrini 
cəmləşdirib ciddi halda dedi: 
- Ana, mənə elə gəlir, bu işdə tələskənliyə yol vermək 
lazım deyil. Qəti olaraq əsəbləşmə, indi izah edərəm nəyə 
görə. Ona görə ki, hal-hazırda mənim aldığım məvacib heç 
özümə bəs etmir. Əgər elədirsə, onda mən ailəmi necə 
dolandıracağam?  
- Sən özün dedin ki, İbrahim sənin üçün yaxşı iş tapacaq. 
– ana səbirsizliklə dilləndi. 
- Göründüyü kimi o, hələ də mənim üçün münasib bir iş 
tapmayıbdır. Ana, mən istəmərəm ki, tanışlıq sayəsində, 
evə gələcək gəlin maddi imkansızlıq ucbatından səni gecə-
gündüz lənətləsin.  
- Sən niyə belə fikirləşirsən? – deyə ana oğlunun fikri ilə 
razılaşmadı. – Ola bilsin ilkin vaxtlar çətinlik olacaq, amma 
müəyyən bir müddətdən sonra hər şey öz yoluna düşəcək. 
Hər ikiniz işləyər, əl-ələ verib bir-birinizi dolandırarsınız. 
Elə mən də sizin dolanışığınıza öz köməkliyimi göstərəcə-
yəm.  
- Ana, sən yaxşı bilirsən ki, bu məsələni həll etmir. – 
deyə müxbir təşəxxüslə dilləndi. – Ailəni dolandırmaq üçün 
ən azı 500-600 manat pul lazımdır. Bizim birgə aldığımız 
maaş ərzaqa veriləndən sonra kommunal xərclərin 
                                                     
 
  
                                                                            
                                                    251
ödənilməsinə çatmır. Bir sözlə, bu problemi həll etmək 
üçün vaxt gərəkdir.  
Əliyusifin söylədikləri həqiqət olduğundan kövrək ana 
həmin sözləri ürək yanğısı ilə dinləyirdi. İndiki mövcud 
cəmiyyətdə yüz minlərlə cavanlar vardı ki, onlar aldıqları 
cüzi məvacib sayəsində ailə qurmaqdan məhrumdurlar. 
Xədicə bir qədər fikirləşəndən sonra təmkinlə dedi: 
- Əli, sən gəl arzumu ürəyimdə qoyma. Mən istəmirəm 
ki, Gülnarə kimi bir qız bizim əlimizdən çıxsın. Səni əmin 
edirəm ki, sən yalnız onunla xoşbəxt olacaqsan.  
- Axı, həmin izdivac ədalətli sayılmayacaq. – deyə Əli-
yusif bu ifadəni bədbin notlar altında vurğuladı. – Əlbəttə 
ki, mən sənin məsləhət bildiyin qızla xoşbəxt olacam, 
amma həmin qız xoşbəxtliyin nə olduğunu bilməyəcək.  
- Əli, gəl məni el içərisində biabır etmə. – deyə pis 
vəziyyətə düşən ana kövrək halda dilləndi və oğlunun əlin-
dən tutaraq yalvarışla sözünə əlavə etdi. – Mən Qənirəyə 
əvvəlcədən xəbər vermişəm ki, qızını oğluma alacağam. O, 
demək olar ki, qiyabi şəkildə öz razılığını bildiribdir. Sən 
etirazını bildirsən, başa düşürsən nə baş verəcək?  
- Qənirə xanım bilməlidir ki, mənim maaşım nə qədərdir 
və o, hamıdan yaxşı anlayır ki, belə bir məvaciblə ailə 
saxlamaq olmaz. 
                                                     
 
  
                                                                            
                                                    252
- Əgər elədirsə, onda nə üçün sən əvvəlcədən həmin 
izdivaca öz razılığını bildirmişdin? - əsəblərini cilovlaya 
bilməyən elmi xadim oğlunun üstünə qışqırdı və fikrini 
bitirmək üçün həmin tərzdə sözünə əlavə etdi. – Bu gün sən 
fikirini dəyişməklə məni pis vəziyyətdə qoyursan. Əli, sənə 
sonuncu dəfə deyirəm, əgər razılığını bildirməsən, onda 
mən bir daha bu məsələyə qayıtmayacaq və heç bir qızın 
evinə elçiliyə getməyəcəm. Sənin fikrin odur ki, mən ən 
yaxın rəfiqəmin yanında biabır olum?  
Bu sözlərdən sonra Xədicə incimiş halda ayağa qalxıb 
qonaq otağını tərk etdi.  
Əliyusif isə fikirli halda bir qədər də masa arxasında 
əyləşərək, nəyi isə öz daxilində götür-qoy etməyə başldı. O, 
özünü elə aparırdı ki, yanında olan qardaşı ilə bacının 
varlığını hiss etmədi. Çünki eşq dünyasına qapanan müxbi-
rin xəyallarında Gülnarənin surəti canlanırdı. Əliyusif bir 
qədər də oturub ondan sonra çayını içmədən, çörəyini 
yemədən otağına yollandı. 
Günün əksər hissəsini xəyallar girdabında olan müxbir 
yenə də otağında çarpayının üstünə uzanıb, mobil telefonu-
na yazdırdığı Ruhinin ifa etdiyi “Sevdim” mahnısına qulaq 
asmağa başladı. Ona görə ki, ilk dəfə o, bu manını 
“Relax”da eşitmiş və həmin mahnıya qulaq asanda daim 
                                                     
 
  
                                                                            
                                                    253
gözünün qabağında bənzərsiz gözəlliyə malik olan rəssam 
qızın çöhrəsi canlanırdı.  
Eyni vəziyyət Gülnarənin evində də baş verirdi. Qız 
müxbir ilə görüşəndən sonra sanki tilsim altına düşmüşdü. 
Nədənsə, Əliyusifin xasiyyəti onun xoşuna gəlmiş və o, da 
evinə qayıdana kimi ünsiyyətdə olduğu oğlanın surətini 
yaddan çıxara bilmirdi. Gülnarə ona yanaşan oğlanları uzaq 
məsafədə saxlasa da, onların yağlı vədlərinə ciddi əhəmiy-
yət verməsə də, bir dəfə söhbət edən zaman onların hansı 
xasiyyətə malik olduğunu müəyyən etsə də, o, müxbir ilə 
olan hər bir görüşü heç cürə yaddan çıxarda bilmirdi. 
Üstündən müəyyən bir vaxt keçsə də, ilk növbədə 
“Relax”dakı günlər onun gözləri önündə lent kimi 
fırlanırdı. Əlbəttə ki, söhbət xoş günlərdən gedirdi. Gülnarə 
həddindən artıq təmkinli və ağır təbiətli qız olsa da, o, 
Əliyusifin varlığı qarşısında aciz görünməyə başladı. O, da 
müxbir kimi öz otağına qapanaraq, özündən asılı olmadan, 
“Relax”da tez-tez eşitdiyi mahnıları kompüterində axtarıb 
üzə çıxardı. İlk növbədə o, Könül Kərimovanın ürəkdən ifa 
etdiyi “Bir aləm var” mahnısını taparaq, həmin ürəyə yatan 
musiqi ilə səslənən sözlərə qulaq asmağa başladı. O, 
mahnının sözlərinə elə qapanmışdı ki, sanki özünü yaradıcı 
insanın yaratdığı təxəyyül aləmində hiss edirdi. 
 
                                                     
 
  
                                                                            
                                                    254
                 ...Dünyaya doğulmaqda, 
                    Ürəkdən oxumaqda, 
                    Sevərək sevilməkdə, 
                    Çırpınan bir ürəkdə, 
                    Mən Tanrı bəndəsiyəm, 
                    Sevgi dolu səsimdə, 
                    Bir aləm var, bir aləm… 
 
Qızının özünü müəyyən mənada qapalı aparması ananı 
narahat etməyə bilməzdi. Məhz buna görə də o, Gülnarənin 
otağına gəlib nə baş verdiyini soruşdu. Qız isə sadəcə 
olaraq yorğun olduğunu bildirib əsl səbəbini gizlətməli 
oldu.  
- Yaxşı özünə güc ver, gəl mətbəxə çay içək. – ana bu 
sözləri söyləyərək mətbəxə yollandı.  
Gülnarə tərbiyəsinə uyğun olaraq tərəddüd etmədən 
anasının ardınca gedib, vaxt itirmədən stəkanlara çay 
süzdü. Qənirə çayına bir limon atan kimi sözə başladı: 
- Qızım, sən bilirsən də Xədicə xanım sənin xətrini necə 
çox istəyir? Bu istəyi sən öz xarakterinlə qazanmısan.  
- Elə mən də Xədicə xanımın xətrini çox istəyirəm. – 
deyə Gülnarə təqdiredici tərzdə dilləndi. – Ana, onun 
danışıq tərzi, etiketi, əxlaqı, mədəniyyəti hər bir kamil 
düşüncəli adamı heyran edə bilər.  
                                                     
 
  
                                                                            
                                                    255
- Gülya, sənə əvvəlcədən demişəm ki, Xədicə xanımın 
oğlunun tərbiyəsindən, mədəniyyətindən, qabiliyyətindən 
mənim xoşum gəlir və belə bir adam hər bir xanımı xoşbəxt 
edə bilər. Məlumatın olsun bildirməliyəm ki, Xədicə xanım 
səni oğluna almaq istəyir.  
Hər bir sözə təmkinlə yanaşmağı xoşlayan Gülnarə bu 
xəbərdən qıcıqlanaraq, yerindəcə səksəndi. O, qamətini 
düzəldib baxışlarını masanın üstündəki kitaba dikərək, 
ciddi halda dedi: 
- Ana, mənim Xədicə xanıma olan hörmətim çox böyük-
dür, amma belə bir təklif mənim üçün gözlənilməzdir. Ona 
görə ki, mən onları özüm üçün ailəvi dost sayıram.  
- Xədicə xanım sənin xasiyyətinə vurulduğu üçün bizim-
lə qohum olmaq istəyir. Elə onun oğlunun da xasiyyəti çox 
gözəldir. Etiraf etməliyəm ki, siz hər ikiniz bir-birinizə 
yaraşırsınız. Həm də həmin oğlan bir dəfə bacınla ünsiyyət 
qurmaqla o, Gülarənin də xoşuna  gəlibdir.  
- Ana, sən yaxşı bilirsən ki, nə mən, nə də bacım heç 
vaxt sənin sözündən çıxmamışıq. – deyə bir qədər daxilində 
götür-qoy edən rəssam qız təmkinlə dilləndi. – Amma bu 
məsələdə mən müstəqil olsam, daha yaxşı olar. Çünki 
oğlanın xasiyyətinin necə olduğunu məndən başqa heç kim 
yaxşı bilməz. Ona görə ki, onlarla səmimi ünsiyyətdə olan 
                                                     
 
  
                                                                            
                                                    256
zaman həmin adamların nəyə qadir olduqlarını söhbət 
əsasında müəyyən edə bilərəm. 
- Qızım, qorxuram bəxtinə tamamilə naqis bir insan 
çıxsın. – deyə ziyalı qadın nigarançılıqla dilləndi. - Ondan 
sonra mən sənin əzab-əziyyətlərinə tab gətirə bilmərəm. 
İndiki boşanmaların sayını eşidəndə tüklərim biz-biz durur.  
- Sən məni başqaları ilə səhv salma. – deyə ifadələrində 
diqqətli olan Gülnarə səmimiyyətlə dilləndi. - Boşananların 
əksəriyyəti ülvi hissləri unudub, maddi nemətlər ardınca 
gedənlər və özlərini təkəbbürlü aparan nadanlardır. 
Neynəyirəm qızıl teşti, sonra da içinə qan qusum. 
- Elə Xədicənin də oğlu kasıb, nəzakətli və ailəcanlı bir 
adamdır. Ağlıma belə gətirə bilmərəm ki, elə bir oğlan nə 
vaxtsa, sənin kimi qızın xətrinə dəyər. 
- Ana, mənə elə gəlir, öz seçimimi mənim ixtiyarıma 
buraxsan daha yaxşı olar. Mən elə bir oğlanla izdivac 
quracam ki, o, məndən çox sənin ürəyinə yatacaq.  
- Qızım, gəl sən məni rəfiqəmin yanında üzüqara etmə. – 
deyə Qənirə yavaş-yavaş qəzəblənməyə başladı. – Artıq 
Xədicə səninlə bağlı mənim qapıma gəlmək istəyir. Mən də 
ona söz vermişəm ki, qapım həmişə sənin üzünə açıqdır.  
- Sən nə danışırsan? – deyə qız hiddətləndi. – Nəyə görə 
mənim yerimə cavab vermisən?  
                                                     
 
  
                                                                            
                                                    257
- Mən, sənin yaxşılığını fikirləşərək belə bir addım 
atdım. – Qənirə qətiyyətlə dilləndi. - Xahiş edirəm, məni 
camaatın yanında biabır etmə. Qoy onlar gəlsinlər, sən 
peşman olmayacaqsan.  
- Ana, məni ürəyim istəmədiyi bir şeyə görə sövq etmə.  
Son günlər həm Əliyusif, həm də Gülnarə eyni problem-
lə üzləşmişdilər. Valideynlər təkidlə deyirdilər ki, onlar 
nümunəvi qayğıkeş adam tapdıqlarından övladlar məhz hə-
min namizəd ilə ailə qurmalıdırlar. Lakin övladlar bütün bu 
təkliflərə razılıqlarını bildirməsələr də, onlar öz seçimlərin-
də çətinliklə üzləşmişdilər. Evliliklə bağlı fikir mübadiləsi 
yarananda artıq valideynlər övladlarının istəklərinə qarşı 
çıxırdılar.  
Hətta bir dəfə iş elə gətirir ki, fikir ayrılığı zamanı əsəb-
lərini qoruya bilməyən Xədicə, oğlunun sözə baxmadığın-
dan stressə düşür və belə bir vəziyyətdə o, yataqda müalicə 
almalı olur. Əlbəttə, anasının belə bir vəziyyətə düşməsində 
Əliyusif özünü təqsirkar hesab edirdi.  
Bütün bu narazılıqların fonunda Əliyusif istədiyi qızla 
görüşməyi də yaddan çıxarmırdı. Əvvəl onlar həftədə bir 
dəfə, sonra iki dəfə, indi isə hər gündən bir görüşərək, bir-
birilərinə isinişirdilər. Qızın gözəlliyi qarşısında əriyən 
Əliyusif ilk baxışdan ona aşiq olsa da, Gülnarə son görüşlər 
zamanı ona vurularaq, bütün namizədləri özündən 
                                                     
 
  
                                                                            
                                                    258
uzaqlaşdırmağa başlamışdı. İlk növbədə o, müxbirdə olan, 
lakin ünsiyyətdə olduğu başqa oğlanlarda olmayan 
bənzərsiz xasiyyətə aşiq olmuşdu. 
Lakin bütün bu görüşlər həm Əliyusifi, həm də Gülna-
rəni tamamilə əldən salmışdı. Ona görə ki, görüş zamanı 
onlar ali tərbiyə görmüş əsl azərbaycanlı kimi müəyyən bir 
məsafə saxlamaq məcburiyyətində idilər. Məhəbbət iztirab-
larına tab gətirməyən müxbir ürəyinin başında gəzdirdiyi 
sirri sevgilisinə açıqlamaq üçün münasib vaxt və münasib 
məkan axtarırdı. 
Vəziyyət elə gətirdi ki, Əliyusifin şəxsi işinə qardaşı ilə 
bacısı da qarışmağa başladılar. Müxbirin dərdindən anası-
nın yatağa düşdüyünü görən ailə üzvləri, artıq kəskin şəkil-
də onun qarşısında tələb qoydular: Anasının yarasına məl-
həm qoyulsun deyə və yataqdan sağlam şəkildə qalxmaq 
üçün, Əliyusif Qənirənin qızı ilə izdivac qurmağa öz 
razılığını bildirməlidir. Çıxılmaz vəziyyətdə qalan müxbir 
Xədicənin səhhətinin pisləşməsinin qarşısını almaq üçün 
Qənirənin evinə getməyə razılıq verdi. Amma yola düşmə-
mişdən əvvəl o, hamıya xəbərdalıq etdi ki, işdir, qızın 
hərəkətlərində və tərbiyəsində mühüm nöqsanlar olsa, bunu 
açıq şəkildə bəyan edəcək, nəticədə isə həmin izdivacdan 
boyun qaçıracaq. Onun qərarından ruhlanan Xədicə 
həvəslənərək belə bir cavab verdi: 
                                                     
 
  
                                                                            
                                                    259
- Mən sənə elə bir qız alıram ki, istəsən belə onun nə 
əxlaqında, nə hərəkətlərində, nə də ki, tərbiyəsində nöqsan-
lar tapa bilməyəcəksən. Əli, yadda saxla ki, mən sənə küçə-
də tum çırtlayan, ictimai yerlərdə saqqız çeynəyən, nəqliy-
yatda yersiz söhbətlər apararaq boş-boşuna gülən, vulqar 
geyimlərdə millət qarşısına çıxmaqda utanmayan, Avropa 
adətlərini milli adətlərimizdən üstün tutan dırnaqarası 
xanım almıram. Mən sənə əsl azərbaycanlı xanımı alır və 
buna görə daim sən mənə öz minnətdarlığını bildirəcəksən.  
Bu məsələdə anasının canfəşanlıq göstərməsinə 
baxmayaraq, müxbir yalnız bir məqsədlə qız evinə gedirdi, 
o da ki, orada qızda ciddi nöqsan tapıb, elçilərin əliboş geri 
qayıtmasına nail olmaq. 
 
 
 
 
      
             XXIII fəsil. Övladlarının seçimi ilə    
    razılaşmayan valideynlər sürprizlə üzləşirlər 
 
Son görüşdən sonra özünə rahat yer tapmayan müxbir 
yalnız bir amal ilə yaşayırdı, o da ki, Gülnarə ilə görüşüb 
ürəyini parçalayan hisslərini həmin qıza açıqlasın. O, hələ 
                                                     
 
  
                                                                            
                                                    260
dəqiq bilmirdi kamil düşüncəli qızın həmin etirafa 
reaksiyası necə olacaq. Ola bilsin, rəssam qız oğlanın ona 
qarşı münasibətini biləndən sonra birdəfəlik müxbirdən 
zəhləsi getsin.  
Görüşün harada baş tutmasından aslı olmayaraq Əliyu-
sif, qabiliyyətli bir oğlan kimi vurulduğu qızı hansısa bir 
restoran və ya kafeyə dəvət edib, orada ürək dolusu söhbət 
etmək fikrində oldu. Lakin özündə 10 manatdan çox pul 
olmadığını anlayan müxbir, İbrahimdən onun restoranında 
ziyafət təşkil etməsi üçün şərait yaradılmasını xahiş etdi.  
İbrahim yaxın bir dost kimi onun məqsədini biləndən 
sonra, həmin gün onlara yüksək səviyyədə xidmət 
göstəriləcəyinə söz verdi.  
Əliyusif rəssam qız ilə Qız qalasının yanında görüşdü. 
Əvvəlki görüşlərə nisbətən Gülnarə daha mülayim və 
təbəssümlü görünürdü. Amma Əliyusifin evində anası ilə 
yaranan söz-söhbətdən sonra qanı bir qədər qaralmışdı. 
Yalnız rəssam qızın cismanı varlığı onun hal-əhvalının 
yaxşılaşmasına səbəb oldu.  
Primitiv ifadələrlə bir-biriləri ilə söhbət edən cavanlar 
gəzə-gəzə İbrahimin işlətdiyi restoranının astanasına kimi 
gedib çıxdılar. Əliyusif təamlardan dadmaq üçün qızı resto-
rana dəvət edəndə Gülnarə qətiyyətlə narazılığını bidirdi. 
                                                     
 
  
                                                                            
                                                    261
- Əliyusif, restoran adı gələndə, nədənsə özümü narahat 
hiss edirəm. Deyilənə görə orada qadınlara pis gözlə 
baxırlar.  
- Bu fikir ilə mən səninlə tamamilə razıyam, - deyə 
müxbir təqdiredici tərzdə dilləndi və verdiyi təklifə bəraət 
qazandırmaq üçün səmimiyyətlə sözünə əlavə etdi. – amma 
bu restoran o biri restoranlar kimi deyil. Bura çox elitniy bir 
yerdir və gələnlərin tam əksəriyyəti alicənab ailəvi və kübar 
nəslə mənsub olan adamlardır. Burada açıq-saçıq 
geyimlərdə olan qadınlara peyda olmaq qadağandır.  
- Əliyusif, bəlkə başqa bir yerdə əyləşək. Mən rəva 
bilmərəm ki, yemək qəbul etmək üçün sən belə bir bahalı 
ocaqda çoxlu pul xərcləyəsən.  
- Buna görə narahat olmağa dəyməz. – deyə Əliyusif 
tərəddüd etmədən dilləndi. – Gülnarə xanım, bu restoranı 
işlədən mənim yaxın dostumdur və bizim burada olmağımı-
za görə o, məndən bir qəpik olsun belə, pul almayacaq. Ona 
görə ki, o, özü şəxsən bizi bura dəvət edir.  
Gülnarə nə qədər müqavimət göstərsə də, son məqamda 
o, öz razılığını bildirməli oldu.  
Onlar içəri daxil olanda mədəniyyətini nümayiş etdirən 
İbrahim qarşılarına çıxıb, hər ikisinə fəvvarənin yanında 
ayrıca yer ayrılmış masaya dəvət etdi. 
                                                     
 
  
                                                                            
                                                    262
Günəş hələ qürub etmədiyindən burada cəmi 20-25 müş-
təri vardı. Gülnarə gəldiyi oğlanın sözlərinin yalan olmadı-
ğı üçün hərdənbir ətrafdakı adamlara nəzər yetirmək məc-
buriyyətində idi. Həqiqətən də bu restorana təşrif buyuran 
müştərilər – istər kişilər, istərsə də qadınlar kübarlara xas 
olan geyimlərdəydilər. Kişilər ziyafətlərdə olduğu kimi 
kostyumlar, qadınlar isə dizdən aşağı və sinəsi ilə kürəyi 
bağlı eleqantlı kostyumlar və ya paltarlar geymişdilər. 
Masa arxasında əyləşənlər sanki bura çörək yeməyə yox, 
istirahət etməyə gəlmişdilər. Çünki onlar bir-birilərilə 
söhbət edərkən ətrafda olanlara nəzər yetirmirdi-lər.  
Heyrətini gizlədə bilməyən Gülnarə üzünü müxbirə 
tutub fərəh hissi ilə dedi: 
- Əliyusif, adam özünü lap evdəki kimi hiss edir. Sanki 
mən yuxudayam. Mən deyərdim ki, buradakılar özlərinə 
hörmət qoyan əsl azərbaycaynlılardır.  
- Düz deyirsən, - deyə həmsöhbətinə təsəlli verən 
müxbir aludəliklə dilləndi. - əxlaqı olmayan, mədəniyyətin 
nə olduğunu bilməyən kəsləri azərbaycanlı adlandırmağa 
adamın dili gəlmir. Ona görə ki, onlar evlərində əxlaq 
tərbiyəsini görməyiblər.  
Elə bu dəm də İbrahim onlara yaxınlaşıb nə yeyəcək-
lərini soruşdu. Əliyusif belə olan halda qonağının sifarişini 
gözləməyə başladı. Gülnarə isə həmin an başını aşağı salıb 
                                                     
 
  
                                                                            
                                                    263
qarşısındakı vazadakı gülləri nəzərdən keçirməyə başladı. 
Əliyusif onun vəziyyətini görüb ərkanla dedi: 
- İbrahim, mənə elə gəlir, yarpaq dolması, toyuq cığırt-
ması və məsləhətli salatlar olsa, hər ikimizin ürəyindən 
olar.  
Bu sözlərdən sonra restoran müdirini gülmək tutdu. O, 
sol əlini sinəsinin üstünə qoyaraq giley-güzarla dedi: 
- Qardaş, bağışla məni, sən özünü burada elə aparırsan 
ki, sanki yad bir adamsan. Ürəyindən keçən sifarişi et. 
Unutma ki, bura sənin qardaşının obyektidir.  
- Çox sağ ol, sənə öz minnətdarlığımı bildirirəm. Amma 
mənim verdiyim sifariş bizi qane edir.  
- Nə deyirəm ki. – İbrahim bu ifadəni işlədərək ayağa 
qalxdı və “Əfsanə bu masaya sən xidmət edərsən” deyərək, 
onlardan ayrıldı.  
Ondan sonra Əliyusif qızdan bir qədər sərbəst olmasını 
xahiş etdi. Başını dik qaldıran Gülnarə utancaq halda dedi: 
- Əliyusif, biz burada bir-iki fincan kofe içsək kifayət 
edər. Sən dostunu xərcə salmamalıydın. Belə bir vəziyyətdə 
mən özümü narahat hiss edirəm.  
- Bu barədə narahat olmağa dəyməz. İbrahim, mənim ən 
yaxın dostumdur, bizim aramızdan su da keçmir. 
- Amma buna baxmayaraq mən yemək istəmirəm. Əli, 
mənə elə gəlir biz buradan getsək yaxşı olar. 
                                                     
 
  
                                                                            
                                                    264
- Mən istəmərəm ki, hər hansı bir xahişini yerə salım. 
Xahişini yerə salsam, Günəşin işığı gözümdə qaranlıq kimi 
görünər. Lakin biz buradan səbəb göstərilmədən ayrılsaq, 
onda İbrahim məndən inciyəcək. Onsuz da o, qonaqlıq 
verməsə, bizi buradan buraxmayacaq. 
Elə bir az keçmişdi ki, yaşı təxminən 25 olan Əfsanə adlı 
bir yaraşıqlı ofisiant qız əlində böyük podnes onların 
masasına yaxınlaşdı və gətirdiyi bir neçə salat, camış qatığı, 
narşərab, doğranmış pendir, şirə və mineral suyu masanın 
üstünə boşaldıb geri qayıtdı.  
Əliyusif şaftalı şirəsini stəkanlara süzəndə hiss etdi ki, 
qarşısındakı qız onu mənalı baxışları ilə süzür. Müxbir 
onun gözlərinə baxada ürəyi çırpınmağa başladı. Ona görə 
ki, bu adi baxışlar deyildi. Yalnız məhəbbət sferasına düşən 
insan belə bir mənalı baxışların sahibi olurdu. Bir anda 
oğlanın nitqi ağzında qurudu. Bundan sonra Gülnarə 
baxışlarını ondan ayırıb restoranın ansamblının çaldığı 
musiqiyə qulaq asmağa başladı. 
Arada sükut yaransa da Əliyusif həmin sükutu pozmağa 
cürət etmədi. Bu vaxt ofisiant qız süfrəyə isti yeməkləri - 
dolma, cığırtma, lülə və balıq kabablarını boşaldıb geri 
qayıtmaq istədi. Lakin müxbir onu saxlayıb fəhmsizliklə 
dedi: 
- Əfsanə xanım, lülə ilə balıq kababları burada artıqdır.  
                                                     
 
  
                                                                            
                                                    265
- Burada heç bir şey artıq deyil. – deyə ofisiant tərəddüd 
etmədən dilləndi. – Hörmətli qonaqlar olduğunuz üçün 
kababları İbrahim müəllim göndəribdir. 
- Əfsuslar olsun ki, biz həmin kababları yeməyəcəyik. – 
deyə rəssam qız söhbətə müdaxilə etdi. – Kababların 
burada qalması israfçılıqdır. Xahiş edirəm, artıq təamları 
geri aparın. 
- Təəssüflər olsun ki, mən gətirdiyim şeylərdən heç biri-
sini geri apara bilməyəcəyəm. Bu bizim qaydalara ziddir. 
Mən kababları geri aparsam, onda dərhal işdən çıxarılaca-
ğam.  
Ofisiantın vəziyyətini başa düşən müştərilər heç bir söz 
demədən süfrədə olan təamlardan dadmağa başladılar. On-
ların nəfisləri balıq kababı istəsə də, lakin utandıqlarından 
heç birisi kababa əl atmadı. Həm də onlar bir-birilərinə 
ötəri nəzər salmaqla ağır xəyallara dalır və demək olar ki, 
yeməyə o qədər də meyl göstərmirdilər. Onların hər ikisi 
ehtiraslı hisslərin təsiri altında idilər. Əliyusif nə qədər 
səbirli və təmkinli olsa da, o, hərəkətlərini nəzarət altında 
saxlamaqda çətinlik çəkirdi. Müxbir nə qədər eləsə də, 
nəzərlərini qarşısındakı qızın gözəl bənizindən ayıra bilmir-
di. O, göyçək məxluqun məftunedici gözəlliyi qarşısında 
şam kimi əriyirdi. Gülnarə utandığından baxışlarını süfrə-
                                                     
 
  
                                                                            
                                                    266
nin üzərindən çəkməsə də, son məqamda o, tab gətirməyib 
məlahətli səslə dedi: 
- Sənə nə olub? Elə bil azarlamısan? Bəlkə çörək 
yeyəsən? Ətrafdakı camaat bizə baxır. 
- Ola bilsin, söyləyəcəyim etiraf dolu fikirlər sənin 
ürəyincə olmasın, amma mən ürək sözlərimi bildirmək 
məcburiyyətindəyəm.  
Mən həmişə bura gələndə daim buradakı fəvvarəyə, 
mərmər döşəməyə, daş sütunlara, ekzotik ağaclara və gül-
çiçəklərə baxaraq, onların yaratdığı harmonik gözəllikdən 
böyük həzz alırdım. Lakin “Relax”da olduğu kimi bu dəfə 
də bütün bu gözəllik sənin surətindəki füsunkar gözəlliyin 
qarşısında aciz görünür. Hələ də anlaya bilmirəm hansı bir 
qüvvə məni bu sözləri söyləməyə vadar edir? Halbuki mən, 
hər hansı bir xanımın qarşısında belə ifadələr söyləməyə 
cürət etməzdim. 
Bu dəfə Gülnarə həmin ifadələrə görə narazılıq bildirmə-
di. Əksinə o, həmsöhbətinə mənalı bir nəzər yetirəndən 
sonra üzündə xoş bir təbəssüm sezildi. Görünür, poetik 
fikirlər rəssam qızın ürəyindən idi.  
- Əliyusif, sən əsl şairlər kimi danışırsan. – deyə ədəb-
ərkana xüsusi diqqət yetirən Gülnarə oğlanın məhəbbət 
dolu olan baxışlarını dəf etmək üçün sözə başladı. – Ədəbi-
yaradıcılıq məclislərində belə fikirlər söyləniləndə bəzən 
                                                     
 
  
                                                                            
                                                    267
deyirlər ki, eşqə düşən şair ürəyini boşaldır. Bəlkə sən də 
aşiq olmusan? 
Bu sözlərdən sonra müxbir dərindən köksünü ötürdü və 
həmin an onun rəngi-rufu açıldı. O, daxilində nəyisə götür-
qoy edərək ciddi halda dedi: 
- Xanım, mənim aləmimdə sən həddindən artıq kamil bir 
insansan. Sən başındakı zəka ilə hər bir insanın ürəyini 
oxuya bilərsən. Həqiqətən də mən vurulmuşam. Amma 
ürəyimdəki hissləri açmaq üçün məndə cəsarət çatmır.  
- İndiki zamanda mən deyərdim ki, bu mürəkkəb bir şey 
sayılmır.  
- O kəslər ki, valideynləri ilə hesablaşmır, onların məslə-
həti ilə oturub-durmur həmin adamlar üçün bu problem 
sayılmır. Ona görə də onlar ailə quran kimi qısa müddət 
ərzində boşanırlar. Mən isə onlara oxşamaq istəmir və 
valideyn xeyir-duası olmadan ailə qurmaq fikrində deyiləm. 
- Valideyn xeyir-duası olmadan adam heç vaxt xoşbəxt 
ola bilməz. Əgər istədiyin varsa, mütləq bu haqda böyük-
lərinə məlumat verməli və onlardan məsləhət almalısan. 
Belə yalnız yüksək ailə tərbiyəsi görmüş adam etməlidir. 
Sənin hərəkətlərindən, qabiliyyətindən və ünsiyyətindən 
müəyyən etmək olar ki, sən əxlaqlı, mədəni, alicənab, etika 
normalarına riayət edən və ali tərbiyə görmüş oğlansan. 
                                                     
 
  
                                                                            
                                                    268
Məhz buna görə də mən burada səninlə oturub səmimi 
söhbət edirəm.  
- Diqqətinə görə sənə təşəkkür edirəm.  
İfadəmə görə üzr istəyirəm səndən, anam mənə heç vaxt 
görmədiyim bir qızı almaq istəyir. Əlbəttə ki, bu mənim 
iradəmə ziddir. Həm də paralel olaraq mən də özümə layiq 
bir qız axtarıb tapmışam. 
- Yaxşı, bəs görəsən o, bəxtəvər kimdir ki, sənin ürəyini 
fəth edibdir. – deyə rəssam qız maraqlandı. - Onun bundan 
xəbəri var? 
- Əlbəttə ki, yox! – deyə müxbir qətiyyətlə dilləndi.  
- Əliyusif, bağışla məni, sən lap sadəlöhv adamlar kimi 
danışırsan. – deyə Gülnarənin dodaqlarında təbəssüm sezil-
di. – Bəlkə qızın səndən xoşu gəlmir, onda necə olacaq? 
- Bunu Allah bilir. – deyə ruhdan deşən müxbir təəssüflə 
dilləndi və bir qədər ara verəndən sonra özünə təsəlli 
verərək, ərkanla sözünə əlavə etdi. – Mən belə başa düşdüm 
ki, sənin dediyinə görə mənə gələn xoşbəxt qız olacaq. Sən 
bunu səmimiyyətlə deyirsən, yoxsa xətrimə dəyməmək 
üçün təsəlli vermək istədin? 
- Bu həqiqi sözümdür. Sənin elə bir xasiyyətin var ki, 
hər hansı bir qız səninlə xoşbəxt ömür sürə bilər. 
Eşitdiyi sözlərdən həvəslənən Əliyusif yekə bakalları 
mineral su ilə doldurub ehtiramla dedi:  
                                                     
 
  
                                                                            
                                                    269
- Sən ki, belə bir qiymət verdin, bu cavabla sanki məni 
göylərə qaldırdın. Sadəcə olaraq xoşbəxt edəcəyim adam 
mənə “hə” cavabı verməlidir.  
Bu məqamda rəssam qız həmsöhbətinə qəribə nəzər 
saldı və birdən-birə onda ruh düşkünlüyü yarandı. Sanki 
müxbirin səmimiyyətlə söylədiyi sonuncu ifadə onun 
ürəyindən olmadı. Əliyusif də özünə görə arif insan 
sayılırdı və o, qarşıdakı qızın baxışlarında qəribə hisslər 
aşıladı. Onun fikirincə, belə baxışlar yalnız aşiq olan adama 
məxsus idi. Deməli, heyranedici gözəlliyə malik olan qızın 
qəlbini məhəbbət atəşi bürümüşdü. Lakin maraqlı idi, hansı 
bəxtəvər elə büllur kimi saf olan bir qızın ürəyini fəth edə 
bilmişdi. Sonrakı fəsadları gözünün qarşısına gətirmək 
istəməyən müxbir, ürəyini tikan kimi didib parçalayan sirri 
söyləmək qərarına gəldi.  
Əliyusif bütün fikrini bir yerə toplayaraq dərindən kök-
sünü ötürdü və baxışlarını birbaşa həmsöhbətinin gözlərinin 
içərisinə dikərək çəkinə-çəkinə dedi: 
- Gülnarə xanım, ola bilsin ki, hazırda söyləyəcəyim 
sözlər sənin xətirinə dəysin, hətta birdəfəlik məndən inciyə 
də bilərsən. Açığını desəm, mən özüm-özümlə bacara 
bilmirəm.  
- Əliyusif, qəlbinin saflığına görə mən sənin hər bir 
dərdinə şərik olmağa hazıram. – deyə rəssam qız oğlanın 
                                                     
 
  
                                                                            
                                                    270
həddindən artıq həyəcanlı olduğunu görüb, ona təsəlli 
verdi. – Özünə əzab vermə, təxmini bilirəm nə demək 
istəyirsən. 
- Sən haradan bilirsən ki, mənim ürəyimdə nələr var. – 
deyə mənəvi sarsıntı keçirən müxbir həqarətlə dilləndi. – 
Əziz Gülnarə xanım, sual verdin ki, həmin bəxtəvər kim-
dir? Həmin bəxtəvər ulduzları öz nuru ilə qamaşdıran, 
laləzərliyi gözəlliyi ilə kölgədə qoyan, hüsnü-camalı ilə 
mirvari üzlü dənizi mat edən, baxışları ilə bütün aləmi hey-
ran edən, vücudu ilə möhtəşəm dağlardan vüqarlı görünən, 
gülüşü ilə qaranlığı nura qərq edən, mənəvi gözəllik rəmzi 
sayılan, füsunkar gözəlliyə malik olan mənimlə bir masa 
arxasında əyləşən qızdır.  
Eşitdiyi sözlərdən məst olan Gülnarə son sözdən pərt 
oldu. Qız heç bilmədi nə cavab versin. Çünki həmin 
məqamda Əliyusifin dodaqları əsir, əlləri isə titrəyirdi. 
Rəssam qız narazılıq bildirmək istəsə də, onun ürəyi isə əks 
hisslərlə buna mane oldu. Birmənalı şəkildə başa düşmək 
olardı ki, həmin sözlər Gülnarənin ürəyindən oldu və o, 
utandığından başını aşağı salaraq, daxilində nəyisə götür-
qoy etməyə başladı. Bir az keçəndən sonra rəssam qız 
bütün iradəsini toplayaraq hüznlə dedi: 
- Əliyusif, sirr deyil ki, belə bir təklifi mən səndən 
gözləyirdim, amma təsəvvürümə gətirə bilməzdim ki, sən 
                                                     
 
  
                                                                            
                                                    271
yanında vasitəçi olmadan belə bir addımı atacaqsan. Demə-
li, sən gözlənildiyindən də səmimi bir insansan. Cavabı isə 
yalnız anamla məsləhətləşəndən sonra sənə verəcəm.  
Hər şeyin yaxşı ötüşdüyünü görən müxbir Gülnarənin 
bokalına şaftalı şirəsi süzüb, rahatlaşmış halda dedi: 
- Gülnarə, sənin kamalın get-gedə məni heyrətləndirir. 
Məhz buna görə də mən səninlə axıra qədər səmimi olmaq 
istəyirəm. Anam bu həftənin axırında elçi qismində bir 
rəfiqəsinin evinə gedəcək.  
- Bu münasibətlə əvvəlcədən mən səni təbrik edirəm. – 
deyə mimkasında bir qədər dəyişiklik yaranan rəssam qız 
istehza ilə dilləndi. – Bəxtəvər olacaq həmin qız kimdir, 
qohumdur, yoxsa kənar bir adam? 
- Rişxənd eləmə, yalnız bir dəfə, mən həmin qızın üzünü 
görmüşəm. Amma o, sənin kimi heyranedici deyil ki, mən 
həmin izdivaca razılıq bildirim. Həm də sən olan yerdə mən 
kiməsə göz sala bilərəm? 
Ondan sonra Əliyusif anası ilə yaranan ixtilafı və elçi 
gedən zaman orada nə edəcəyini bütün təfsilatı ilə 
sevgilisinə ərz etdi. 
 
 
 
 
                                                     
 
  
                                                                            
                                                    272
       XXIV fəsil. Elçilik vaxtı qeyri-adi hadisənin  
                                  baş verməsi 
 
“Həri günü” gəlib çatanda Əliyusifdən başqa hamı sevi-
nir, gülüb-danışır və xonçaları hazırlayırdılar. Əvvəlcədən 
danışıldığı kimi qız qapısına Arif, həyat yoldaşı Ofeliya, 
övladları və onların həyat yoldaşları da getməliydilər. 
Nurlan ilə Elçin hərə öz maşınında sürücülük funksiyasını 
yerinə yetirəcəkdilər. Xədicə qorxurdu ki, oğlu Qənirənin 
evində hansısa qeyri-adi hərəkətlərə əl atacaq və bununla da 
özünü qızın gözündən salmağa çalışacaq. Məhz buna görə 
də o, qonşularından xahiş etmişdi ki, yolboyu təbliğat 
apararaq Əliyusifə lazımi təsir göstərə bilsinlər.  
Hal-hazırda Qənirənin evinin bir hissəsi təmirdə olduğu 
üçün o, elçiləri yaxın rəfiqəsi Məkanənin evində qarşılama-
ğı qərara aldı. O, əsasən Xədicənin yox, ziyalı qadının ya-
nında gələcək qonaqların yanında biabır olmaq istəmirdi.  
Elçilərin gəlişinə tam-təraqla hazırlaşan Qənirə yalnız iki 
saat qalmış Gülnarəyə nə baş verdiyini izah etdi. Rəssam 
qız belə bir sövdələşməyə görə aşıb-coşsa da, son məqamda 
sakitləşməyə məcbur oldu, lakin qətiyyətlə bildirdi ki, o, 
elçilərə razılıq verməyəcək. Gülnarə Əliyusifi əyan etmək 
üçün bu haqda onu məlumatlandırdı. Onda Əliyusif ona 
təsəlli vermək üçün belə bir söz dedi: 
                                                     
 
  
                                                                            
                                                    273
- Taleyin işinə bir bax, bizimkilər məni zorla evləndir-
mək üçün qız evinə gedirlər, səninkilər isə səni ərə vermək 
üçün, səndən xəbərsiz oğlan evi ilə sövdələşmə aparıblar.  
Qızının bu fikri ananı təşvişə saldı. Odur ki, o, qonaqları 
bikef və narahat halda qarşılamalı oldu.  
Əliyusif Arifin sol tərəfində masanın küncündə 
Qənirədən uzaq bir yerdə əyləşdi. Ondan solda eyvanın 
giriş qapısı yerləşirdi. Qənirədən başqa Məkanə də qızı ilə 
birlikdə qonaqların qabağına çıxmışdı. Xədicə ev yiyəsini 
kifayət qədər tanıyırdı və onun həyat yoldaşının Qarabağ 
müharibəsində şəhid olmasından hali idi.  
Ofeliya ilə Xədicənin ağız dolusu qızı tərifləməsi və 
şirin ifadələrin fonunda gələn oğlanın kölgədə qalması 
müxbirin planlarına daxil deyildi. Artıq gün kimi aydın idi 
ki, bir yerdə çalışan rəfiqələr ikiəlli razı idilər ki, adları 
çəkilən cavanlar bir-biriləri ilə ailə həyatı qursunlar.  
Bikef olan Qənirənin ürəyi yavaş-yavaş açılmağa 
başladı. Lakin Əliyusif hələ də fikirli halda əyləşərək, içəri 
daxil olacaq qızın hansı qiyafədə olmasını və burada özünü 
necə aparmasını səbirsizliklə görmək istəyirdi. Mədinə 
qızların otağına gedib orada qardaşının tərifi ilə məşğul idi. 
Məclisdə yüksək əhval-ruhiyyə yaratmağa çalışan Ofeli-
ya hərdənbir səbəbkara söz atmaqla elə hey istəyirdi ki, o, 
                                                     
 
  
                                                                            
                                                    274
dialoqa cəlb olunsun. Lakin elə səhər tezdən qanı qara olan 
Əliyusifin hal-əhvalı yaxşılığa doğru dəyişmirdi. 
Bir neçə dəqiqə keçəndən sonra Gülarə ilə Mədinə, 
əllərində doğranmış meyvə ilə dolu olan nimçələrdə içəri 
daxil oldular. Nimçənin biri Arif ilə Əliyusifin, o birisi isə 
masanın o biri başına qadınların qabağına qoyuldu.  
Əliyusif Gülarəni görən kimi utancaq halda dərhal başını 
aşağı saldı və bundan sonra nə edəcəyini aydınlaşdıra 
bilmədi. Onun təbiətində elə bir xasiyyət yox idi ki, əsaslı 
səbəb göstərilmədən kimisə acılayıb xətrinə dəysin.  
Qızın əynində qəhvəyi rəngdə şalvar və çəhrayı rəngli 
uzunqol köynək vardı. Saçını arxaya darayan Gülarə zöv-
qünə uyğun makiyaj etmiş və boynundan qızıl medalyon 
asmışdı.  
Gülarə anası ilə Xədicənin arasında əyləşərək söhbətə 
qulaq asmağa başladı. Sıxıntı işərisində olan müxbir qəti 
olaraq həmin səmtə nəzər salmırdı. Elə bu an onun mobil 
telefonu zəng çaldı. Əliyusif nömrəyə baxanda gördü ki, 
zəng edən Gülnarədir. O, hamıdan üzr istədi və sərbəst 
danışmaq üçün eyvana çıxdı. Müxbir qızın nömrəsini 
yığaraq, onlarda vəziyyətin necə olduğunu soruşdu.  
- Əliyusif, açığını desəm, qanım çox qaradır və bu sə-
bəbdən qonaqlara xoş gəldim deməmişəm. Səhər açılandan 
anamla mübahisə etmişəm.  
                                                     
 
  
                                                                            
                                                    275
- Sən çalış bir qədər özünü ələ al. Ananla söz güləşdir-
mə. Vəziyyətin gərginləşməməsi üçün güzəştə get.  
- Əliyusif, mən özümlə bacarmıram. Adamı da xahişlə 
və ya zorla ərə verərlər? 
- Səbirli ol. Əslinə qalanda mənim də qanım qaradır, 
amma mən özümü nəzarət altında saxlamağa çalışıram. 
Yaxşı, bəs oğlanı görə bildin? 
- Xeyr! Otaqdan çıxmışam ki, hələ bir onu da görüm. 
Bacımın dediyinə görə oğlan qonaqlarla birgə içəridədir. 
- Məndə isə tamamilə başqa cürdür. Qız gəlib masanın 
başında əyləşibdir və bizimkilərlə söhbət edir.  
- Bu müasir təlim-tərbiyə üsuludur. Demək olar ki, 
indiki ənənələrə görə bu qəbahət kimi görünmür. Yaxşı, 
geyimi necədir, hansı qüsurları aşkarladın? 
- İş ondadır ki, onun geyimində də qüsur tapmaq 
çətindir.  
- Qorx ki, sən ümumiyyətlə qüsur tapa bilməyəsən. Onda 
sənin vəziyyətin ağırlaşacaq.  
- Mən vəziyyətdən çıxış yolu tapacam. Səndə vəziyyət 
necə olacaq, bunu Allah bilir. Axı, sən oğlanın üzünü 
görməmisən də.  
- Mən səndən başqa heç kimin üzünü görmək istəmirəm. 
Elə bu anda Əliyusif gördü ki, Qənirə narahat halda 
ayağa qalxıb qonşu otağa keçdi və dərhal müxbirin mobil 
                                                     
 
  
                                                                            
                                                    276
telefonla əlaqəsi kəsildi. Demək olar ki, paralel olaraq onun 
anası da masadan ayrılıb eyvana tərəf gəlməyə başladı. 
Xədicə eyvana daxil olan kimi emosional tərzdə: 
- Həya-abırın olsun da. Bu nə qabiliyyətdir nümayiş 
etdirirsən? Sən buraya telefonla danışmağa gəlmisən, ya 
elçiliyə? 
- Ana, nə deyirsən onu da edirəm. Vacib söhbətim 
olduğu üçün bura çıxmalı oldum.  
- Tez ol, keç içəri. – deyə qadın oğlunun qolundan 
tutaraq dartdı. – Hansısa bir hoqqadan çıxmaq istəsən, 
əvvəlcədən xəbər elə.  
Bundan sonra Əliyusif suyu süzülə-süzülə içəri keçdi. O, 
yerində əyləşən kimi baxışları Gülarənin baxışları ilə 
toqquşdu və gördü ki, qız onun hərəkətlərindən çox 
narazıdır. Həqiqətən də Əliyusifin telefon adı ilə məclisdən 
müəyyən müddət uzaqlaşması, onun mədəniyyətsizliyindən 
xəbər verirdi. Müxbirin bu hərəkəti nəinki ev sahiblərini, 
hətta onunla birlikdə bura gələn Arifgilin ailəsinə də pis 
təsir göstərmişdi. Məhz bundan sonra o, xəcalət hissi 
çəkməyə başladı. Əliyusif özü anlaya bilmirdi ki, nəyə görə 
o, belə bir qeyri-ciddi addımlara əl atır.  
Bir az keçmişdi ki, Qənirə qanı qaralmış halda otağa 
daxil oldu. O, başqa bir otaqda qazandığı qəzəbi daxilində 
boğmağa çalışsa da, sifətinin cizgiləri həmin hissləri 
                                                     
 
  
                                                                            
                                                    277
gizlətməkdə aciz idi. Görünür, kimsə onu yaman bərk 
əsəbiləşdirmişdi. Əliyusif elə başa düşdü ki, Qənirə məhz 
onun hərəkətlərinə görə hiddətlənibdir.  
Bu dəfə qızın anası gözlərinin jestləri ilə yanındakı 
əyləşmiş Məkanəni qonşı otağa göndərdi. Elə həmin an 
Gülarə də ev yiyəsinin ardınca bu otaqdan çıxdı. Heç bir 
dəqiqə keçməmiş Qənirə Ofeliyanı yanına çağırıb, onunla 
birlikdə mətbəxə getdi.  
Arada müəyyən soyuqluq yarandı. Əliyusif elə başa 
düşürdü ki, bütün bu qan-qaraçılıq ona görə olubdur və bu 
işə görə o, müəyyən mənada özünü günahlandırırdı. İçəridə 
ev sahiblərindən heç kimin olmadığını görən Xədicə, üz-
gözünü bozardaraq hiddətlə dedi: 
- İstədiyinə çatdın? Sənin qanacağını görən qız razılıq 
verməkdən boyun qaçırır. Sən, bizim hamımızı biabır 
etdin.  
- Sən haradan bildin ki, qız etiraz edir? – deyə Əliyusif 
maraqlandı.  
- Qənirənin emosional hərəkətlərindən. - deyə Xədicə 
oğluna olan qəzəbini gizlədə bilmədi. - Mən belə başa 
düşürəm ki, qız sənin kimi mədəniyyətsiz oğlandan imtina 
edir. 
- Necə yəni imtina edir? – deyə müxbir təəccübləndi. 
                                                     
 
  
                                                                            
                                                    278
Əliyusifin söz güləşdirməsini istəməyən Arif onunla 
birlikdə eyvana çıxmağı məsləhət bildi. Elə həmin an 
Ofeliya mətbəxdən qayıtdı və tələsik halda qonşusunun 
qulağına dedi: 
- Bir qədər səbirli ol. İş ondadır ki, qız Əliyusifin qaba-
ğına çıxmaqdan imtina edir. Onun dediyinə görə istədiyi 
oğlan var və yalnız onunla ailə səadəti quracaq. - Elə Əlinin 
də dediyindən elə çıxır. Deyəsən, o da tamamilə başqa bir 
qıza vurulubdur.  
- Deyirəm qonşu, indiki cavanların gözü kordur. – Ofeli-
ya təəssüflə dilləndi. – Sənin oğlun, Gülnarə kimi əsl azər-
baycanlı adətləri ilə böyüyən bir qızdan imtina edir.  
- Mən sizin və Qənirənin yanında biabır oldum. – deyə 
həqarətlə dillənən ananın əl-qolları yanına düşdü.  
- Xahiş edirəm, bu cür abstrakt fikir söyləmə. – deyə 
Ofeliya qonşusuna təsəlli verdi. – İş ondadır ki, Gülnarənin 
özü həmin izdivacdan boyun qaçırıbdır. Elə Qənirə də pis 
vəziyyətə düşdüyü üçün məndən xahiş etdi ki, mən bu 
haqda səni məlumatlandırım.  
Ofeliya ifadəsini sona çatdırmışdı ki, birdən Əliyusifin 
mobil telefonu yenə də zəng çaldı. Müxbir eyvanda idi. 
Əsəbiləri tarıma çəkilən Xədicə ekranda yazılan nömrəyə 
və ya ada fikir vermədən “Yes” düyməsini basır. Elə həmin 
                                                     
 
  
                                                                            
                                                    279
an əks tərəfdən bir qız səsi eşidildi: “Əliyusif, ömrümdə ilk 
dəfə, sənə görə mən anamın sözündən çıxmalı oldum”.  
Xədicə telefondakı səsi eşidəndən sonra sanki yuxudan 
ayıldı. Bu səs ona tanış gəldi. Ziyalı qadın kimin danışdığı-
nı soruşduqda qız telefonu söndürdü. O, cavab vermədən 
qonşusunun üzünə qəribə nəzər saldı.  
- Sənə nə oldu? – deyə Ofeliya təəccüblə soruşdu.  
- Deyəsən, bu Gülnarənin səsi idi. – deyə ziyalı qadın 
keyimiş halda dilləndi. – Başa düşmədim, məgər onlar bir-
biriləri ilə danışırlar? 
- Ola bilməz. Onlar hər ikisi bir-birilərini inkar edirlər. 
Görmürsən, qız heç otağından çıxmır?  
- Mən Gülnarənin səsini, onun danışıq tərzini, diksiyası-
nı heç kiminlə səhv sala bilmərəm. Yüz faiz əminəm ki, 
danışan Gülnarə idi.  
- Burada böyük anlaşılmamazlıq baş veribdir. Bunu 
aydınlaşdırmaq çətin deyil.  
Ofeliya həddindən artıq arif adam olduğu üçün təxmini 
olaraq, burada nə baş veridyini anlamağa çalışdı. O, telefon 
zənginin kimin tərəfindən zəng çalındığını dəqiqləşdirmək 
üçün dərhal Gülnarənin otağına getdi.  
Cavanların inadkarlığı sayəsində hamının kefinə soğan 
doğranmışdı. Çoxları gəldiklərinə görə pərt olmuşdular və 
ilk növbədə Əliyusifi qınayırdılar.  
                                                     
 
  
                                                                            
                                                    280
Bir neçə dəqiqədən sonra Məkanə qızı Xəyalə ilə birlik-
də otağa daxil olub, Xədicənin yanında özünə yer tutub, 
razı halda söhbət etməyə başladı. Nədənsə, belə bir düyünlü 
məsələdə kompromiss variant tapılmışdı. 
Arif ilə səbəbkar eyvandan qayıdanda, öz düşüncələrinə 
şübhə ilə yanaşan Xədicə tərəddüd etmədən telefonun zəng 
çaldığını oğluna xəbər verdi və oğlanın necə reaksiya verə-
cəyini səbirsizliklə gözləməyə başladı. Müxbir nömrəyə 
baxan kimi narahat oldu və vacib zəngi olduğu üçün eyvana 
çıxmasına, hamıdan icazə istədi. Hövsələdən çıxan Arif 
bunun qarşısını almaq istəsə də, Xədicə hamının təəccübü-
nə səbəb olaraq, ona etiraz bildirmədi.  
Vəziyyətin gərginləşməsini istəməyən Qənirə Gülarə ilə 
qonaq otağına gəlib, Xədicənin yanında əyləşdi və güclə 
eşidilən səslə dedi: 
- Bağışlayın məni, qız qəti olaraq bu izdivaca etirazını 
bildirir. Mən hamınızın yanında üzüqara oldum. Ofeliya ilə 
söhbətdən mənə hali oldu ki, Əliyusifin də başqa istədiyi 
qız var. Mənə elə gəlir, biz öz qərarlarımızla uşaqların 
qəlbini sındırmamalıyıq.  
Sanki bu xəbər elmlər namizədinin əhval-ruhiyyəsini 
qaldırdı və həmin an o, şux qamətini dik tutdu. Qənirənin 
sözlərində həqiqət vardı və artıq bəlli idi ki, cavanlar öz 
                                                     
 
  
                                                                            
                                                    281
qəlblərinin sahibi olduğu üçün, onları iradələrinə zidd 
evləndirmək günah sayılardı.  
Bu xəbər bir anlığa içəridə olanların qulağına çatdı. Həm 
ev sahiblərinin, həm də elçiliyə gələnlərin ovqatı şad oldu. 
Ona görə ki, onların çiynindən ağır yük düşdü və arada 
yaranan incilik bir anlığa yoxa çıxdı.  
Xədicənin əhval-ruhiyyəsi yüksəlsə də, oğlunun telefonu 
ilə danışdığı qız səsi hələ də onu şübhə altında saxlayırdı. 
O, əmin idi ki, zəng edən Gülnarənin özü idi. Yəni, onun 
fikrincə, səslər bu dərəcədə bir-birinə oxşaya bilməzdi.  
Əliyusif otağa qayıdandan sonra gördü ki, hamının kefi 
sazdır. Artıq o, başa düşdü ki, rəfiqələr övladların rəyini 
nəzərə alaraq ümumi razılığa gəliblər. O, şux vəziyyətdə 
anasının yanında əyləşib, rahat şəkildə nəfəs almağa başladı 
və Allahına şükür elədi ki, hər şey yaxşılıqla bitdi. 
Ovqatının təlx olmasına baxmayaraq, Xədicə ürəyini didib-
parçalayan sözləri demək üçün əlverişli məqam tapdı. O, 
ağzını Əliyusifin qulağına yaxınlaşdırıb pıçıltı ilə dedi: 
- Bəxtin gətirdi ki, qız sənin kimi fərsiz oğlana gəlmək-
dən boyun qaçırtdı. Arzumu ürəyimdə qoyduğun üçün səni 
bağışlamayacağam.  
- Ana, nəyə görə elə deyirsən? – müxbir də pıçıltı ilə 
dilləndi. - Görürsən, hər şey hamının ürəyincə oldu. Mən 
                                                     
 
  
                                                                            
                                                    282
səni elə bir qız ilə tanış edəcəm ki, onda deyəcəksən, həmin 
qız əsl arzuladığın qızdır.  
- Sən məni dolamısan. – deyə ziyalı qadın bir qədər 
coşdu və səsinin qalınlığı ilə içəridəki adamların diqqətini 
özünə cəlb etdi. – Səninlə hələ evdə danışacağam.  
Bu vaxt, içəridəkilərin yanında pərt olan müxbir anasının 
könlünü almaq üçün yaltaqcasına dedi:  
- Nə olar, bəsdir də məni tənbeh etdin. İstəyirsən, qarşın-
da diz çöküm. 
- Bura zarafatın yeri deyil. Sən həqiqətən də tənbeh 
olunmalısan. 
- Ana, hamı sənə baxır. – İradlardan təngə gələn Əliyusif 
səsini daha da yavaşıdaraq, həmin tərzdə sözünə əlavə etdi. 
- Özünü ələ alsan daha yaxşı olar. Əks təqdirdə mən 
buradan çıxıb gedəcəm. 
Bu cavabdan vəcdə gələn ana əli ilə ağzını tutaraq 
yerindəcə donub qaldı. Xədicənin əsəbiləşdiyini görən 
Qənirə rəfiqəsini sakitləşdirmək üçün ona yaxınlaşdı. O, 
dedi: 
- Xədicə, sənə dedim axı, uşaqları sıxışdırmaq lazım 
deyil. Ola bilsin, onlar seçdikləri taliblərin xasiyyətlərinə 
daha yaxından aludə olublar. Sadəcə olaraq, biz onları 
anlamaq istəmirik.  
                                                     
 
  
                                                                            
                                                    283
- Onları seçim məsələsində özbaşına buraxsaq, onda ailə 
həyatında mütləq çətinliklərlə üzləşəcəklər. – deyə Xədicə 
etiraz etdi. 
- Lakin övladlarımızı sevindirmək bizim borcumuzdur. 
Biz onları daim təzyiq altında saxlasaq, onda gözlənilməz 
problemlər üzə çıxacaq. Mənim yaxşı bir təklifim var. 
Onsuz da bu gün sən övladının razılığı olmadan mənim 
qapıma elçi gəlmisən. İstəyirəm, hamımız onun üçün bir 
sürpriz təşkil edək. Sən yaxşı bilirsən ki, mən Əliyusifin 
xətrini dünyalar qədər istəyirəm. 
Artıq bəlli oldu ki, onun istədiyi qız var və siz hamınız 
Əliyusifin istədiyi qızın evinə elçi getməklə, onun 
arzusunun hasil olunmasına köməklik göstərməlisiniz.  
- Sən nə danışırsan? – deyə təəccübdən elmi xadimin 
gözləri bərələ qaldı. 
- Niyə təəccüblənirsən? – deyə Ofeliya söhbətə müdaxilə 
etdi və həmin an onlara yaxınlaşıb təbəssüm hissi ilə sözü-
nə əlavə etdi. – Mənə elə gəlir, bu məsələdə vaxtı uzatmaq 
lazım deyil. Elə yaxın üç gündə biz hamımız birbaşa Əliyu-
sifin istədiyi qızın evinə elçi gedək. Necə olsa da bizim 
hamımız onu evləndirmək adı ilə buraya toplaşmışıq.  
- Siz zarafat edirsiniz? – Xədicə onların verdikləri təklif-
ləri ciddi qəbul etmədi. 
                                                     
 
  
                                                                            
                                                    284
- Belə bir şeylə zarafat etmək olar? – deyə Qənirə rəfiqə-
sinə təsəlli verməyə başladı. – Allah mübarək eləsin. Ofeli-
ya xanımın dediyi kimi, yaxın üç gün ərzində hamınız hə-
min naməlim qızın evinə gedib Əliyusifi sevindirin. – sonra 
o, üzünə şən təbəssüm verib zarafatla sözünə əlavə etdi. – 
Xədicə əzizim, siz hamınız elçilik adı ilə evnizdən çıxmısı-
nız. Sadəcə olaraq ünvanı səhv saldınız. Bu gün bura yox, 
gərək Əliyusifin istədiyi yarının evinə getməliydiniz. 
- Mən, nadir hallarda səhv edirəm. – Xədicə təşəxxüslə 
dilləndi. – Bu evə isə oğlumun səadətinə görə ayaq basdım 
və ürəyimin istəyinə səs verərərək, Allahın rizası ilə əmin 
idim ki, Əliyusif yalnız sənin qızın ilə xoşbəxt olacaqdı. 
Qənirə, onu bil ki, mən ünvanı düz seçmişdim.  
- Deməli, qızın da öz qisməti var. – deyə hər şeyin yaxşı-
lıqla qurtardığını görən Məkanə hərarətlə dilləndi və qızı ilə 
Gülarəyə göstəriş verdi ki, qonaqlara çay gətirsinlər.  
- Övladın xoşbəxt olması üçün təkcə, valideynin istəyi 
nəzərə alınmamalıdır. – deyə Qənirə müdrikcəsinə dilləndi. 
– Bu məsələdə övladın ürəyindəki duyğular da önəmli 
sayılır. Belə çıxır ki, Əliyusifin qisməti ürəyinin başında 
gəzdirdiyi qızdır. Xədicə, mənə inan, sən gedəcəyin 
ünvandakı qız oğlunu xoşbəxt, sənin isə başını uca edəcək. 
Məkanə demişkən, hərənin öz qisməti var. Əvvəlcədən 
hamınızı təbrik edirəm.  
                                                     
 
  
                                                                            
                                                    285
Söz-söhbətin uzandığını görən Arif Əliyusifə bildirdi ki, 
növbəti elçiliyə getməklə bağlı qıza xəbər versin. Müxbir 
isə sevincək halda cəld eyvana çıxıb, rəssam qızın 
nömrəsini yığdı.  
- Gülya, sənə şad xəbərim var. Bizimkilər buradan çıxıb 
sizə gəlməyi planlaşdırırlar. Təcili olaraq evdəkilərə xəbər 
ver. Yaxın 72 saat ərzində sizdə olcayıq.  
- Əliyusif, nə yaxşı ki, sən ananı razı sala bildin. Onu da 
bil ki, evimizin qapısı həmişə sizin üzünüzə açıqdır.  
- Elə sən də qapınıza gələn elçilərə arxa çevirməklə, 
cəsarətli addım atmısan və bu inadkarlığa görə anan sənin 
başını sığallamayacaq. Birdən bu günkü qalmaqala görə 
anan bizi içəri buraxmadı və yaxud da “yox” cavabı ilə bizi 
yola saldı, onda necə olacaq? 
- Narahat olma, əminəm ki, anam mənim fikrimi və istə-
yimi nəzərə alıb, sizi əliboş yola salmayacaq. Amma əvvəl-
cədən mənə imkan ver anamla söhbət edim, ondan sonra 
cavab verim. İnanıram ki, anamın cavabı müsbət olacaq. 
- Elədirsə, gəlişimizi gözləyin. Allah bizi iztirabda çox 
saxlamasın. İşıqlı dünyanı bizə bəxş edən Yaradanımız, bu 
gün hər ikimizi sevindirdi. 
Müxbir fikrini sona çatdırmışdı ki, Arif ona yola düşmək 
xəbərdarlığını verdi. Qənirə tərəfindən verilən təklifdən 
                                                     
 
  
                                                                            
                                                    286
sevincini gizlədə bilməyən Əliyusif, tərəddüd etmədən 
gəldiyi adamlarla mənzili tərk etdi. 
 
 
 
 
         XXV fəsil. Hamının arzusu üst-üstə düşür 
 
Həmişə ağır görünən Əliyusif sevincindən alışıb 
yandığından, hamı ilə uşaq kimi davranmağa başladı. Arif 
ilə daim ciddi mövzularla bağlı diskussiyalar apardığı 
halda, son vaxtlar o, yalnız səadət, xoşbəxtlik, ülvi hisslər, 
xüsusən də, dahi Nizami Gəncəvinin, Məhəmməd Füzuli-
nin, Səməd Vurğunun, Nüsrət Kəsəmənlinin məhəbbət 
dastalarında baş verən bir çox məqamları müzakirə etməyi 
xoşlayırdı. Müxbirin yaxın dostu şair İslam da sevgi, 
məhəbbət, eşq ilə bağlı xeyli sayda şeirlər ərsəyə gətirdiyi 
üçün o, həmin hisslərin dərinliyinə, daha doğrusu onun 
sirrlərinə bələd olmağa çalışırdı. 
Həri günü təyin olunan kimi Əliyusif bu haqda İslama 
xəbər verdi. Dostunun belə bir xoş günündə şair də iştirak 
etməliydi. İslam evli idi və cavan olmasına baxmayaraq o, 
belə bir tədbirlərdə dəfələrlə iştirak etdiyindən, müxbir on-
dan mənəvi dəstək almaq üçün şairi dəvət etməli olmuşdu. 
                                                     
 
  
                                                                            
                                                    287
Şair şeir yazmaqdan əlavə, məharətli dil qabiliyyətinə ma-
lik olduğundan, toylara da aparıcı qismində dəvət edilirdi.  
Gülnarənin xeyir iş zamanı razılıq verməsinə şübhə 
etməyən Əliyusif ehtiyat edirdi ki, qızın anası öz etirazını 
bildirərək, bütün işləri korlaya bilər. Ona görə ki, bir neçə 
gün bundan əvvəl Gülnarə kəskin etirazını bildirərək, 
anasının sözünü yerə salmışdı. Məhz bu səbəbdən müxbir 
həmin xeyir işə şair dostunu dəvət etmişdi. İslam üçün belə 
bir məclislərdə iştirak edərək, ev sahibini razı salmaq 
müşkül iş sayılmırdı.  
Paralel olaraq Gülnarə öz anası ilə danışıqlar apararaq, 
elçilərin gəlişi üçün razılıq ala bilir və dərhal bu haqda 
sevgilisinə xəbər verir. Vaxt vədə çatan kimi ayırdan 
onların hamısı Novxanıdan şəhərə yola düşdülər. Bu dəfə 
elçilərin arasında artım vardı, o da ki, şair İslam idi.  
Arif səbəbkar ilə bir maşında idi və ondan hansı ünvana 
gedəcəyini soruşdu.  
- Arif müəllim, açığını desəm, mən onun hansı ünvanda 
yaşadığını ad ilə bilmirəm. Amma yerini dəqiq göstərərəm. 
- Yaxşı, qız şəhərin hansı hissəsində yaşayır?  
- “Neftçilər” metrosunun yanında. 
Qənirənin evi 8-ci km. qəsəbəsində “Neftçilər” metrosu-
nun üstündə, Rüstəmov küçəsində yerləşirdi. Hazırda isə 
onlar “20 yanvar” metrosunun arxasında yerləşən yaşayış 
                                                     
 
  
                                                                            
                                                    288
kompleksində idilər. Artıq saat 6-ya işləyirdi. Naviqator 
rolunu oynayan Nurlan maşını Azadlıq prospektinə çıxaran 
zaman Əliyusifin telefonuna mesaj gəldi. Orada belə bir 
ifadə vardı: “Gəlişinizi səbirsizliklə gözləyirik, amma anam 
deyir ki, gələnlər arasında kimin üzündə və ya hərəkət-
lərində narazılıq ifadələri görsə, o, razılığını verməyəcək. 
Məlum hadisələrə görə çalış anan bizimkiləri acılamasın”. 
Müxbir elə başa düşdü ki, Gülnarəgildə vəziyyət o qədər də 
ürəkaçan deyil və qızın anası elçiləri əliboş yola salmaq 
üçün psixoloji gərginlik yaratmaq fikrindədir. 
Oğlunun itaətsiz hərəkətlərindən Xədicənin qəlbi qırıl-
mışdı. O, bu dəfəki elçiliyə ürəksiz yanaşırdı. Əsas funksi-
yanı Arif ilə Ofeliya yerinə yetirirdilər. Onlar Əliyusifin 
xeyir yüksək səviyyədə keçməsi üçün Xədicəni dilə 
gətirirdilər.  
Arada olan narazılığa baxmayaraq, hamı nəzərdə tutulan 
ünvana çatdılar. Xədicə o qədər fikirli idi ki, onlar binanın 
girişinin astanasına çatandan sonra hara gəldiyindən agah 
oldu. Təəccübünü gizlətməyən Mədinə anasına hansı ünva-
na yaxınlaşdığını izah etdi. Arif ilə Ofeliya ana ilə balanın 
danışıqları ilə hərəkətlərindən hiss etdilər ki, sanki onlar 
burada bir neçə dəfə olubdular. Ondan sonra həmişə ağır 
görünən Xədicə heç kimə heç nə izah etmədən öz-özünə 
gülməyə başladı. Elçiliyə gələn digər adamlar nə baş verdi-
                                                     
 
  
                                                                            
                                                    289
yini anlaya bilmirdilər. Elmlər xadiminin belə bir qeyri-adi 
hərəkəti o birilərini pis vəziyyətdə qoyurdu. Çünki kənar-
dan onun hərəkətini binanın bir neçə sakini də izləyirdi.  
Məsələyə aydınlıq gətirmək istəyən ana oğlunu bir qədər 
kənara çəkib, müəmmalı tərzə soruşdu: 
- Əli, de görüm qızın adı nədir? 
- Gülnarə! – deyə heç nə anlamayan müxbir ətrafdakı 
adamlara qəribə nəzər sala-sala tərəddüdlə cavab verdi. 
Qadın sanki şoka düşdü və həmin an özünü ələ alıb 
başını təəssüf hissi ilə tərpətdi. Xədicə daxilində nəyisə 
götür-qoy edib ciddi halda soruşdu: 
- Bəs, anasının adı nədir? 
- Bilmirəm! – deyə çiyinlərini çəkən müxbir yenə də 
tərəddüdlə dilləndi. 
- Sən müxbir kimi fəaliyyət göstərirsən, amma özünü 
avam insanlar kimi aparırsan. – deyə təəssüf hissi ilə başını 
yellədən Xədicə narazı halda dilləndi. – Başa düşürsən ki, 
sən bizim hamımızda heç nədən psixoloji gərginlik 
yaratmısan? Yaxşı, sən həmin Gülnarəni nə vaxtdan 
tanıyırsan? Amma düzünü de. 
- Düzünü desəm, “Relax”da istirahət edən zaman onunla 
tanış olmuşam. – deyə bir qədər tərəddüd edən müxbir 
çəkinə-çəkinə dilləndi. 
                                                     
 
  
                                                                            
                                                    290
- Mən elə də zənn etdim. – deyə vəcdə gələn ziyalı qadın 
oğluna sarı kinayə ilə nəzər saldı. – Sən başdan-ayağa 
sərgüzəştsən. Sənin səriştəsizliyin bizim hamımızı çaş-baş 
qoyubdur. 
- Ana, sənə nə olub axı, mənimlə elə hey atmacalarla 
danışırsan? 
- Əli, mən atmacalarla danışmıram, indi gedəcəyin 
mənzildə səni böyük bir sürpriz gözləyir. 
Kənardan seyr edən Arifgil dəqiq anlaya bilmirdilər, ana 
oğlundan nə tələb edir. Onlar elə zənn edirdilər ki, necə 
Əliyusif anasının sözünü yerə saldı, eləcə də Xədicə bu 
izdivacın baş tutmasına imkan vermək istəmir. Lakin arada 
baş verən müəmma xarakterli narazılıqlara baxmayaraq, 
onlar lazım olan mərtəbəyə qalxıb, ünvanda göstərilən 
qapını döydülər.  
Xədicənin dediyi kimi əsl sürpriz hələ burada baş verdi. 
Qapı açılanda hamı bir-birinə mat-məəttəl ilə nəzər salaraq, 
yerlərində donub qaldılar. Qapını açan Qənirənin qızı 
Gülarə idi. Təəccübdən hamını çaşqınlıq bürüsə də, 
Əliyusifin ağzında qurudu. Bu dəfə də onun qarşısına 
Gülarə çıxmışdı. Oğlan sanki yuxu görürdü. Necə ola bilər, 
daim bu qız “Relax”da onun qabağına çıxırdı, iki fərqli evə 
elçi gedirlər, yenə də bu qız onların qarşısında peyda olur. 
Bu qarabasmaları özündən rədd etməyə çalışan müxbir 
                                                     
 
  
                                                                            
                                                    291
məsələni ayırd etmək üçün mobil telefonu ilə Gülnarəyə 
zəng etdi. Qız telefonu götürməmiş Xədicə gülə-gülə 
“konturlarına qənaət et” deyərək, oğlunun qolundan tutdu 
və özü ilə birlikdə içəri daxil oldu.  
Hələ bir neçə gün bundan əvvəl düşdükləri vəziyyətdən 
bikef görünən elçilərin könlü şad olmuşdu. Hamı daxillə-
rində yaranan sevinc hissilə içəri doluşub, bunu Allahın 
möcüzəsi adlandırmağa başdılar. Qonaq otağında elçiləri 
gözləyən Qənirənin təəccübdən əl-qolları yanına düşmüşdü. 
O, dəqiq anlaya bilmirdi, bütün vizual görüntü həqiqətdir, 
yoxsa ilğım? Necə ola bilər ki, eyni adamlar həm Məkanə-
gildə olublar, həm də indi buradadırlar. Məkanənin özü də 
burada idi və o, həmin adamları burada görəndə yerindəcə 
donub qaldı. Xədicə rəfiqəsi Qənirənin qulağına nəsə 
pıçıldayandan sonra o, dərindən nəfəs alaraq rahatlaşdı.  
Əliyusif beyni dumanlı kimi qonaq otağında anası ilə 
yanyanaşı əyləşdi. Üzbəüz divarda müxbirə tanış gələn – 
“Relax”da çəkilən rəsm əsəri asılmışdı. O, hələ də zənn 
edirdi ki, bu rəsm əsərinin müəllifi Gülarədir. Müxbir hələ 
də Qənirə ilə Gülarənin burada nə etdiklərini anlaya 
bilmirdi. Yalnız Xədicə ilə Qənirə vəziyyətdən hali idilər. 
Müəmma qarşısında qalanlar isə bir-birilərinə sualedici 
nəzər salaraq, keyimiş halda əyləşmişdilər.  
                                                     
 
  
                                                                            
                                                    292
Həmişə təmkinli və alicənab görünən şair İslam, 
dostunun şok vəziyyətinə düşdüyünü görüb, yerindəcə çaş-
baş qaldı. O, da Əliyusif kimi burada nə baş verdiyindən 
baş çıxara bilmədi.  
Elə bu an Xədicə ayağa qalxıb təbəssüm hissilə dedi: 
- Bugünkü hadisə ondan xəbər verir ki, hər şey Yeri və 
Göyü yaradan Allah-təalanın əlindədir. Hər bir bəndənin 
qisməti nədirsə, o da qabağına çıxır. Ona görə də məsəl var 
deyirlər ki: “Qismətdən artıq yemək olmaz”. Nəhayət ki, 
Əliyusif bizi bu qapıya gətirməklə, öz istədiyinə nail ola 
bildi.  
- Ana, nə danışırsan? – deyə Qənirənin yanında xəcalət 
hissi keçirən müxbir özündən asılı olmadan yerindən dik 
atıldı. – Sən... 
- Xahiş edirəm, - deyə üzünə ciddi ifadə verən elmi 
xadim iradə ilə dilləndi. - mənim sözümü kəsmə, əks 
təqdirdə mən sənin arzunu ürəyində qoyacam. Hər halda 
biz buraya sənin verdiyin ünvanla gəlmişik. Təəssüflər 
olsun ki, sən bizim dediklərimizlə razılaşmadın. Yoxsa, sən 
öz istəyinə bir neçə gün bundan əvvəl çata bilərdin. 
Sən çox yaxşı bilirsən ki, Qənirə mənim ən yaxın 
rəfiqəmdir və demək olar ki, o, mənim üçün bacıdan da 
artıqdır. Biz elə etmək istəyirdik ki, bu izdivac hər ikimizin 
və səbəbkarların ürəyindən olsun. Lakin sən inadkarlıq 
                                                     
 
  
                                                                            
                                                    293
göstərərək öz səadətindən uzaq düşmək istədin. – bu 
sözlərdən sonra ziyalı qadın üzünü rəfiqəsinə tərəf tutaraq 
istehza ilə sözünə davam etdi. – İndi hər şey Qənirə 
xanımdan asılıdır. O, Əliyusifin inadkarlığını görüb, istəsə 
bizi əliboş evimizə qaytara bilər. Bundan sonra hadisələrin 
necə cərəyan edəcəyi, bizim hamımız üçün qaranlıq 
görünəcək.  
- İnsanı bu dərəcədə intizarda saxlamaq olmaz. – deyə 
müxbirin rənginin dəyişdiyini görən Ofeliya nəvazişlə 
dilləndi. – Biz qız almaq üçün, yaxın üç gündə iki dəfə 
Qənirə xanımın hüzuruna çıxmışıq. Əminəm ki, bu dəfə 
səadət quşu Əliyusifin əlindən çıxmayacaq. Çünki artıq o, 
öz qismətini tapıbdır və Allah özü elə bir şərait yaradır ki, 
onlar bir-biriləri ilə ailə qursunlar. Mənə elə gəlir, 
cavanların xeyir-duası verilməlidir. Allah mübarək eləsin! 
Əliyusifin ağır xəyallar içərisində olduğunu görən ana 
təsəlli vermək üçün oğlunun yanında əyləşdi və ümid dolu 
nəzərlərini rəfiqəsinə tərəf yönəltdi. Qənirə hamıya bəyan 
etdi ki, bu izdivaca onun etirazı yoxdur, lakin bu barədə 
qızının da razılığı olmalıdır. Elə bir az keçmişdi ki, şirin 
çay gətirilməsinin mərasimi başlandı.  
Hər iki bacı əllərində podnes içəri daxil olanda 
Əliyusifin ürəyi çırpındı, başı gicəlləndi, hisslər alovlandı. 
Bir anın içərisində Gülnarənin bənizindən saçan gözəllik 
                                                     
 
  
                                                                            
                                                    294
onun gözlərinə tor saldı. Həqiqətən də hər iki bacı biri-
birindən gözəl-göyçək idi və onlarda olan gözəlliyə tamaşa 
edən qonaqlar öz heyranlıqlarını gizlədə bilmədilər.  
Bu otağa yığılaşanların hamısı bir nəfər kimi hələ də 
belə bir ağlasığmaz dərəcədə yaranan anlaşılmamazlığın 
necə baş verdiyini dərk etməyə çalışırdılar. Əliyusif hələ 
“Relax”da olanda Gülnarəni tamamilə başqa bir ailəyə 
mənsub olan bir qız zənn etmişdi. O, elə başa düşmüşdü ki, 
Gülya kimi ona təqdim olunan qız Gülarədir. Ona görə ki, 
hər iki bacını qısaldılmış şəkildə Gülya deyərək 
çağırırdılar. Məkanənin qızını isə Qənirənin ikinci övladı 
zənn etmişdi. Xədicə oğlunu talvarın yanına qız ilə görüşə 
göndərəndə Əliyusif orada məhz Gülarə ilə rastlaşmış və 
elə o andan əmin olmuşdu ki, ona təqdim edilən qız 
Gülarənin özüdür. Həm də müxbirə deyilmişdi ki, Gülarə 
də bacısı kimi rəssamdır. Halbuki o, Gülnarə kimi peşəkar 
rəssam deyildi. Əliyusif isə talvarda olan zaman Gülarəni 
bacısının çəkdiyi tablo qarşısında görmüşdü.  
Gülnarə Xədicə ilə bir kottecdə qalmasına baxmayaraq, 
ağlına belə gətirə bilməzdi ki, Əliyusif elmi xadimin oğlu-
dur. Ona görə ki, onu kottecdə, bir çox qəzet 
redaksiyalarında müxbir kimi çalışan Əli adı ilə təqdim 
edirdilər. Qız isə onu İçərişəhərdə ekskursovod kimi çalışan 
Əliyusif adı ilə tanımışdı.  
                                                     
 
  
                                                                            
                                                    295
Sanki arada yaranan anlaşılmamazlıq süni şəkildə 
meydana gəlirdi. Çünki hər iki məhəbbət aşiqi bir-
birilərindən utanaraq, ailə mənsubiyyətini öyrənməmiş və 
valideynlərinin adlarını soruşmağa, bir dəfə də olsun cəhd 
göstərməmişdilər.  
Sadəcə elementar şeylərin araşdırılmaması ucbatından 
bu qədər səhlənkarlığa yol verilmişdi. Halbuki valideynlər 
inadkarlıq göstərsəydilər, onların arasındakı izdivac iflasa 
uğraya bilərdi. Son məqamda damarlarında ziyalı qanı axan 
valideynlər səbrlərini nümayiş etdirərək, cavanlara seçim 
imkanı yaratdılar və nəticədə ümumi razılıq əldə olunmaq-
la, hamının arzusu hasil oldu. 
 
 
 
 
 
 
 
 
 
 
 
 
                                                     
 
  
                                                                            
                                                    296
                   Mündəricat 
 
I fəsil. Yeni sifariş…………………………….. 6-17 
II fəsil. Jurnalist səmimi söhbətlər içərisində. 18-30 
III fəsil. Təkidlə verilən məsləhətə etiraz…… 31-39 
IV fəsil. Əliyusif arzuladığı məkana qədəm  
qoyur……………………………………………… 40-49 
V fəsil. Asudə vaxtdan səmərəli istirahət etmək  
istəyən turist……………………………………… 49-61 
VI fəsil. Yorulmaq bilməyən müdir………… 61-70  
VII fəsil. Böyük küləfirənginin yerləşdiyi  
ekzotik yer………………………………………... 71-81 
VIII fəsil. Qeyri-adi mənzərə………………... 82-95  
IX fəsil. Emosional hərəkətlərin ram  
edilməsi…………………………………………… 96-107 
X fəsil. Ananın xahişini yerinə yetirən oğul.. 107-118  
XI fəsil. Əliyusif istədiyi qız ilə ünsiyyət  
qurmağa nail olur……………………………….. 119-131 
XII fəsil. Yalan vədlərə aldanmayan qız və  
mədəni istirahət edən turistlər…………………. 131-142 
XIII fəsil. Gözəl kompaniya əhatəsində  
məstedici çay dəstgahından sonra diskotekada  
yaşanan biabırçılıq……………………………… 143-157 
XIV fəsil. Müxbirə verilən gözlənilməz  
                                                     
 
  
                                                                            
                                                    297
təklif……………………………………………… 157-167 
XV fəsil. Əqidəsinə görə verilən təklifdən  
imtina edən müxbir…………………………….. 167-177 
XVI fəsil. Naqis insanların məkrli niyyət- 
ləri……………………………………………….. 177-186 
XVII fəsil. Ambisioz oğlan düşmənini  
şərləyərək ondan qisas alır……………………... 186-199 
XVIII fəsil. Şərə düşən müxbirin aqibəti….. 199-210  
XIX fəsil. Özünü mədəni göstərməyə çalışan  
Natiqin iç üzünün açılması……………………... 210-224 
XX fəsil. Tük ürpərdici həqiqət……………. 224-233  
XXI fəsil. Rəssam qız şərə saldığı oğlana  
üzrxahlıq bildirir………………………………... 233-247 
XXII fəsil. Valideynlərin sözlərini yerə salan  
Övladlar………………………………………….. 247-259 
XXIII fəsil. Övladlarının seçimi ilə razılaş- 
mayan valideynlər sürprizlə üzləşirlər………… 259-271 
XXIV fəsil. Elçilik vaxtı qeyri-adi hadisənin  
baş verməsi……………………………………… 272-286  
XXV fəsil. Hamının arzusu üst-üstə düşür.. 286-295 
 
 
 
    
