 
 
 
                      Şurəddin MƏMMƏDLİ 
 
 
 
                        AZƏRBAYCAN  
                      ƏDƏBİYYATININ 
                       BORÇALI QOLU 
                           (1920-ci ilə qədər) 
 
 
 
 
 
 
 
 
  
                                     Tbilisi – 2003 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
2
 
 
 
 
 
 
 
Məmmədli Ş. B. Azərbaycan ədəbiyyatının Borçalı qolu (1920-ci 
ilə qədər). Monoqrafiya. Tbilisi: Kolori, 2003 
 
 
Monoqrafiya müəllifin «Borçalı ədəbi mühiti (1920-ci ilə qədər)» 
mövzusunda doktorluq dissertasiyası əsasında hazırlanmışdır. 
 
 
 
 
 
 
 
 
Мамедов Шураддин Бахаддин-оглы 
Борчалинская ветвь азербайджанской литературы 
Тбилиси – «Колори» – 2003 
(на азербайджанском языке) 
Çap vərəqi 17. Çapa imzalanmış 21.03.2003. Nüsxə sayı 1000. 
«Kolori» nəşriyyatının mətbəəsi, Tbilisi, M. Kostava küç., 14. 
 
© Məmmədli Ş. B.; Kolori, 2003. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
3
 
 
                             MÜNDƏRİCAT 
 
GİRİŞ  
 
1. BORÇALIDA ƏDƏBİ ƏNƏNƏLƏRİN 
    GENETİK QAYNAQLARI 
1.1. Mühitin tarixi-mədəni səciyyəsi 
1.2. Folklor örnəklərində bölgə koloriti 
1.3. XI–XIV əsrlərdə Gürcüstan ərazisində İslam-Türk mədəniyyəti 
 
2. BORÇALI ƏDƏBİ MÜHİTİNDƏ  
    POETİK YARADICILIQ İSTİQAMƏTLƏRİ 
2.1. Lirik şeir 
2.1.1. Klassik şeir üslubu ilə xalq şeiri üslubunun sintezi 
2.1.2. Xalq-el şeirinin normativləşməsi 
2.1.3. Poetik-sənət ocaqları xəritəsi 
2.1.4. Qonşu poetik areallarla əlaqələr 
2.1.5. El şairlərinin yaradıcılıqlarında mövzu çevrəsi 
2.2. Dini şeir 
2.2.1. Quran qissələrindən istifadə 
2.2.2. Təriqət şeiri 
2.3. Satirik şeir 
2.3.1. Xalq-el şeirində yumor-satira axarı 
2.3.2. «Molla Nəsrəddin» şeir üslubunda yazan şairlər 
2.4. Süjetli şeir 
2.4.1. Mənzum hekayə 
 
3. BORÇALI ƏDƏBİ MÜHİTİNDƏ 
    YENİ ƏDƏBİ NÖV-JANR ÜZVLƏNMƏLƏRİ 
3.1. Bədii nəsr 
3.1.1. Realist-maarifçi miniatür hekayələr 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
4
3.1.2. Romantik-sentimental hekayələr 
3.2. Dramaturgiya 
3.2.1. Tarix mövzulu dramlar 
3.2.2. Ailə-məişət məzmunlu faciə 
3.3. Ədəbi-tənqidi mülahizələr, publisistika 
 
4. BORÇALI ƏDƏBİ MÜHİTİ 
    BƏDİİ OBRAZ SƏVİYYƏSİNDƏ 
4.1. Klassik epos-dastanlarda Tiflis–Borçalı konteksti 
4.1.1. Ümummilli ənənəvi dastanlar 
4.1.2. «Şəhriyar» yazılı dastanı 
4.2. Borçalılı müəlliflərin irsində doğma yurd motivləri 
4.2.1. Nəzm əsərlərində 
4.2.2. Nəsr əsərlərində 
4.2.3. Dram əsərlərində 
 
5. BORÇALI ƏDƏBİ MÜHİTİNDƏ 
    BƏDİİ SƏNƏTKARLIQ ÖZƏLLİKLƏRİ 
5.1. Poetik forma tipləri 
5.1.1. Xalq-el şeiri biçimləri 
5.2. Bədii ifadə, təsvir-tərənnüm vasitələrindən istifadə tərzi 
5.3. Dil-üslub xüsusiyyətləri 
 
NƏTİCƏ 
 
İSTİFADƏ EDİLMİŞ ƏDƏBİYYAT 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
5
                                          GİRİŞ 
 
      Azərbaycançılıq məfkurəsinin milli mentalitet ideologiyası 
strateji proqramında dünya azərbaycanlılarının bu amal ətrafında 
birləşməsi milli-mədəni birlik siyasətinin əsas istiqamətinə, aparıcı 
ideoloji xəttinə çevrilmişdir. Dünya azərbaycanlılarının birinci 
qurultayında vurğulanmışdı ki, «bütün dünyaya səpələnmiş 
azərbaycanlıların birliyi, həmrəyliyi indi həm bizim üçün, həm də 
dünyanın müxtəlif ölkələrində yaşayan azərbaycanlılar üçün xüsusi 
əhəmiyyət kəsb edir» [54, s. 11]. 
      «Xaricdə yaşayan azərbaycanlılarla bağlı dövlət siyasəti haq-
qında» Azərbaycan Respublikasının Qanununda xaricdə yaşayan 
azərbaycanlılara öz mədəni irsinin qorunub saxlanmasına və inkişaf 
etdirilməsinə yardım, onların mədəni irsinin öyrənilməsinə kömək 
göstərilməsi xüsusi vurğu ilə təsbitlənir [183]. 
      Azərbaycan xalqının tarixi-coğrafi lokalizasiyadan və siyasi 
hüdudlardan asılı olmayaraq, ədəbi fəaliyyətinin elmi araşdırılması 
işi də məhz həmin milli-mədəni məsuliyyət hissindən, Azərbaycan-
çılıq təəssübkeşliyindən irəli gəlir. Müasir tarixi, ictimai-siyasi 
durumda Azərbaycançılıq amallarının yüksəlməsi təbii və məntiqi 
zərurətdir. Müstəqil Azərbaycan Respublikası dünyada yaşayan 
bütün azərbaycanlıların ana vətənidir. 
      Gürcüstanda da yarım milyona yaxın azərbaycanlı yaşayır. 
Azərbaycan və Gürcüstan dövlətləri arasındakı yaxın dostluq müna-
sibətləri hər iki ölkədə yaşayan soydaşlarımız arasında mənəvi ün-
siyyəti, milli-mənəvi və ədəbi-mədəni vəhdəti qorumağa imkan 
verir. Azərbaycan dövlətinin milli-mədəni siyasətinin tərkib hissəsi 
olaraq Gürcüstan azərbaycanlılarına dövlət səviyyəsində diqqət ye-
tirilir. Xüsusən də, onların tarixinin, maarifinin, folklor, ədəbiyyat, 
incəsənət, mətbuat ənənələrinin inkişafına qayğı göstərilir. 
      Gürcüstandakı soydaşlarımız həm vətənpərvər vətəndaşları 
olduqları müstəqil Gürcüstan dövlətiylə fəxr edirlər, həm də qürur 
hissi keçirirlər ki, onların müstəqil Azərbaycan kimi dayağı var. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
6
      Müdriklik və harmoniya erasının başlanğıcı olaraq proqnozlaş-
dırılan iyirmibirinci yüzil həm Azərbaycanın, həm də Gürcüstanın 
sosial-mədəni həyatında öncə müstəqil, demokratik, dünyəvi, 
hüquqi dövlət quruculuğuyla əlamətdardır. Sovet dönəminin çök-
məsindən sonra milli mənliyini dərk etmiş Azərbaycan və Gürcü 
xalqları arasında qədim zamanlardan üzü bəri davamlanan dostluq, 
qardaşlıq əlaqələrinin sağlam ənənələri bərpa olunur, keyfiyyətcə 
xüsusi mərhələ təşkil edir. 
      Gürcüstanla Azərbaycan arasındakı dostluq, əməkdaşlıq əlaqə-
ləri təkcə mədəniyyəti əhatə etmir; qonşu, müstəqil dövlətlərimiz 
eyni zamanda beynəlxalq iqtisadi müqavilələrdə, o cümlədən Bakı–
Tbilisi–Ceyhan, Bakı–Supsa, Bakı–Tbilisi–Ərzurum, Transqafqaz, 
Transxəzər neft kəmərlərinin, Böyük İpək Yolu layihəsinin və digər 
iqtisadi layihələrin gerçəkləşməsində strateji müttəfiq kimi birgə 
mövqe nümayiş etdirirlər, beynəlxalq, regional qurumlarda 
əməkdaşlıq edirlər. Gürcüstanla Azərbaycan bu gün bir çox hallarda 
mənafeləri üst-üstə düşən ictimai-siyasi, strateji müttəfiqdirlər. 
Coğrafi mövqelərimizlə ilgili olaraq bu müttəfiqliyin uzun 
ömürlüyü faktdır. İndi biz yeni əlaqələrin genişləndiyinin şahidiyik, 
bu yeni əlaqələr istiqlaliyyətlərini möhkəmləndirən iki dost xalqın, 
iki müstəqil dövlətin əlaqələridir. 
      Təbii ki, Gürcüstanla Azərbaycanı yaxınlaşdıran, onları dost, 
qardaş ölkələrə çevirən ən başlıca amil milli-mədəni münasibət-
lərdir. Müstəqil ölkələrimiz arasında dostluq ünsiyyətinin davam-
lanıb möhkəmlənməsində əsas rolu da Gürcüstanda yaşayan azər-
baycanlılar (həm də Azərbaycanda yaşayan Gürcülər) oynayırlar. 
      Mövzunun aktuallığı iki mühüm zərurətlə müəyyənləşir: 
• Azərbaycan ədəbiyyatının mühitlər kontekstində öyrənilməsi; 
• Borçalının Azərbaycanla ədəbi baxımdan inteqrasiyası. 
      İndiyə qədər Azərbaycan ədəbiyyatının Borçalı qolu, Gürcüstan 
azərbaycanlılarının ədəbi-bədii, estetik-mənəvi fəaliyyəti sistemli 
şəkildə tədqiq olunmamışdı. Halbuki Borçalı ədəbi mühitinin 
Azərbaycan ədəbiyyatına münasibəti hissənin tama münasibəti 
kimidir və bu mənada Borçalıların ədəbi ənənəsinin, ədəbi 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
7
fəaliyyətinin öyrənilməsi bütövlükdə Azərbaycan ədəbiyyatının 
öyrənilməsinin tərkib hissəsidir. 
      «Mühit təbiətcə zəngin olursa, dil də genişlənir, ədəbiyyat da 
zənginləşir...» – Yusif Vəzir Çəmənzəminlinin Qarabağ haqqında 
dediyi bu sözləri [41, c. 5, s. 7] [232] məntiqcə Borçalıya da şamil 
edirik. Borçalıda mənəvi-ədəbi landşaftın saflığı coğrafi durum, 
etnik bünövrə kontekstlərində şərtlənir, başqa sözlə, Borçalının 
ədəbi ekologiyası etnik ekologiyadan, təbiət ekologiyasından doğur. 
      Problemin elmi, mədəni-strateji, mənəvi-yaddaş əhəmiyyəti də 
bundan irəli gəlir. 
      Borçalı ədəbi-estetik informasiyasının öyrənilməsi 
• milli ədəbiyyatımızın regional spesifikasının aşkarlanmasıdır; 
• ədəbiyyatda lokal keyfiyyətlərin müəyyənləşdirilməsidir; 
• milli-mədəni inkişafımızın əsasını təşkil edən milli 
mənəviyyatımızın bütövlüyünün ifadəsidir; 
• Gürcülərlə azərbaycanlılar arasında ədəbi-mənəvi əlaqələrin üzə 
çıxarılmasıdır; 
• yaxın xaricdə milli ədəbi-mənəvi dəyərlərimizin təsdiqidir. 
      Borçalının Gürcüstanı Şərq aləmiylə birləşdirən körpü, Azər-
baycanla Türkiyə arasında dəhliz rolu oynaması burada mədə-
niyyətlərin qovuşmasına, tərəqqisinə, eyni zamanda da, Azərbaycan 
ədəbiyyatının, mədəniyyətinin güclü, özünəməxsus bir qolunun 
inkişaf etməsinə gətirib çıxarmışdır. Borçalı ədəbi mühiti istilahı 
Gürcüstan azərbaycanlılarının yaddaşdan-yaddaşa, soydan-soya 
ötürülən, daşınan ədəbi ənənə informasiyasını, yəni milli ədəbiy-
yatımızın Gürcüstandakı qolu anlamını ehtiva edir. Öz tarixi-
coğrafi çevrəsiylə başqa mühitlərimizdən seçilən Borçalı ədəbi 
aləmini bütöv şəkildə tədqiq edib, ümumi Azərbaycan ədəbiyyat-
şünaslığı xəzinəsinə qatmadan milli ədəbi fikir irsimizi də dolğun 
şəkildə, tam təsəvvür etmək olmaz. 
      Ədəbiyyatşünaslıqda milli ədəbiyyatların areallar və regionlar 
üzrə öyrənilməsi zəruri önəm kəsb etmişdir. Bu yöndə dünyada 
müəyyən təcrübə var. Məsələn, Türkiyədə Anqara, İstanbul, İzmir, 
Adana, Anadolu, Qars–Ərzurum, Sivas–Toqat, Bursa, Konya və 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
8
digər bölgələrdəki ədəbi arealların ədəbi proseslərin regionlar üzrə 
öyrənilməsi müstəvisində araşdırıldığı məlumdur [73] [210]. 
      Zəngin elmi-nəzəri təcrübəyə malik milli ədəbiyyatşünaslığı-
mızın indiki səviyyəsi tədqiqatları regional layların spesifik cəhət-
lərini də öyrənməyə, ədəbiyyatın inkişaf prosesində regional oriji-
nallığın göstəricisi olan ədəbi mühitlərin tədqiqinə də yönəldir. Bu 
problem çağdaş ədəbiyyatşünaslığımızda bir sistem, struktur yaru-
suna çatmışdır. Təqdirəlayiqdir ki, son zamanlar ədəbiyyat tarixi-
mizin regional aspektdə öyrənilməsi yönündə səriştəli tədqiqlər 
aparılmışdır və aparılır. Bununla da, Bakı, Abşeron, Qax–Zaqatala, 
Qarabağ, Şamaxı, Gəncə, Qazax, Lənkəran, Naxçıvan, Göyçə, 
İrəvan, Təbriz, Tiflis, Dərbənd, Borçalı... tarixi ədəbi mühitlərinin 
varlığı və bu mühitlərin tədqiqi zərurəti qəbul edilir. Çünki ədəbiy-
yat tarixinin, ədəbi-bədii fikrin inkişaf prosesinin çeşidli çalarları 
içində regional şəbəkələrin öz dəst-xətti də var. Ədəbiyyatın 
regional səpgidə araşdırılması nəticə olaraq onun Güneyli, Quzeyli 
yönlərinin tam tarixinin yaradılmasını da təmin edir. 
      Ümum ədəbiyyatımızın inkişaf səviyyəsi, ədəbi metod, cərəyan, 
ideya-məzmun, janr-növ, üslub tipologiyası barədə çeşidli 
bölgələrin ədəbi mühitlərinin tədqiqi sayəsində də elmi qənaətlər 
əldə etmək, dolğun elmi mülahizələr söyləmək olar. 
      Ayrı-ayrı ədəbi, folklor mühitlərinin, o cümlədən Qarabağ (Ya-
şar Qarayev, Mahmud Allahmanlı), Şirvan–Şamaxı (Əzizə Cəfər-
zadə, Alxan Məmmədov, Seyfəddin Qəniyev), Naxçıvan (Yavuz 
Axundlu), Lənkəran (Mirmahmud Talışlı), Tiflis (Abbas Hacıyev, 
Adil Mişiyev), Borçalı (Əflatun Saraçlı, İsmayıl Ömərov, Razim 
Məmmədli, Müşfiq Çobanlı, Tinatin Məmmədova, Şahbaz Şamı-
oğlu), Göyçə (İslam Ələsgərli, Ziyəddin Məhərrəmov, Tərlan Göy-
çəli, Hüseyn İsmayılov), Çıldır (Azad Ozan-Kərimli), Bağdad 
(Azadə Musayeva, Cavid Musayev) ədəbi-folklor mühitləri tədqiq-
çilərinin gəldikləri qənaətlər [163] [127] [164] [303] [302] [113, 
1989 # 4] [118, 1992 # 7] [283] [205] [95] [239] [263] [284] [305] 
[322] [373] [142] [191] [294] [289] [41, c. 5] [8] [232] [362] [193] 
dediklərimizi təsdiqləyir. Y. V. Qarayev Qarabağ ədəbi-folklor mü-
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
9
hiti barədə tədqiqatında yazmışdı: «Milli təfəkkür, fərdi səciyyə və 
əxlaq – hamısı təbii relyef və mühitlə şərtlənir» [41, c. 5, s. 7]. 
      Digər tərəfdən, dünyada qlobal inteqrasiya getdiyi indiki 
dövrdə, Azərbaycanla Gürcüstan arasında münasibətlərin möhkəm-
ləndiyi bir zamanda Gürcüstandakı soydaşlarımızın mədəni-ədəbi 
fəaliyyətinin öyrənilməsinin də vacibliyi hiss olunur. Deməli: 
• aktuallığı şərtləndirən ilkin amillərdən biri milli ədəbiyyatımızın 
tərkib hissəsi olan Borçalı ədəbi estafetinin istiqamətlərini incə-
ləməkdən ibarətdir; 
• bu iş həmçinin Azərbaycan–Gürcü ədəbi əlaqələri yönündə 
növbəti addımdır. 
      Göründüyü kimi, milli ədəbiyyatşünaslığımızda, ədəbiyyat 
tarixçiliyimizdə regional özünəxaslıqların incələnməsi elmi, strateji 
zərurətdən doğur. Bu zərurət məhz Borçalı ədəbi mühiti 
mövzusunun da əsaslı tədqiqini gərəkləndirir. 
      Önəmlidir ki, hazırda Azərbaycan ədəbiyyatşünaslığının prio-
ritet istiqamətlərindən biri də Azərbaycandan kənarda yaranan 
Azərbaycan ədəbiyyatı mövzusudur [174, s. 174]. Əlbəttə, bu 
baxımdan da, yaxın xaric olan Gürcüstandakı azərbaycanlıların 
elliklə yaşadıqları Borçalı ərazisində qədimlərdən üzü bəri inkişaf 
edən Azərbaycan Türk dilli ədəbiyyatın elmi mənzərəsini, sistemli 
sahmanını hazırlamaq mühüm vəzifələrimizdən sayılmalıdır. 
      Bununla da, seçdiyimiz mövzu əsas iki meyarla önəm daşıyır: 
      1) elmi aktuallıq; 
      2) ictimai-siyasi, strateji aktuallıq. 
      Bunlardan birincisi Azərbaycan ədəbiyyatşünaslığının, ikincisi 
Azərbaycanşünaslıq konsepsiyasının mahiyyətindən irəli gəlir. 
      İndiki halda mühitin 1920-ci ilə qədər, daha çox da 19-cu əsr və 
20-ci yüzilin əvvəllərində inkişaf yönlərinin araşdırılmasının səbəbi 
bundan ibarətdir ki, indiyədək ədəbi Borçalının tarixi təkamülünün 
əzəl çağları qaranlıq qalmış, itib-batmaq qorxusu astanasında 
dayanmışdı və buna görə də elmi tədqiqat baxımından ən çox maraq 
doğuran, regional özünəməxsusluq üçün daha çox faktoloji material 
verən məhz həmin mərhələdir. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
10
      Müvafiq problemlərlə bağlı olaraq, ədəbiyyatşünasların elmi 
qənaət və təcrübələri [330] [103] [18] [356] [187] [80] [236] [315] 
[223] [297] [82] [334] [128] [329] [20] [231] [3] [371] [58] [180] 
[388] [372] [365] [299] [314] [136] [339] [400] [122] tədqiqat 
zamanı nəzəri, metodoloji baza rolunu oynamışdır. 
      Tədqiqatın elmi yenilik səviyyəsi birbaşa onun predmeti, 
məqsəd və vəzifələri ilə, irəli sürülən müddəalarla bağlıdır. 
      Ümumiyyətlə, fundamental şəkildə: 
• problemə baxış mövqeyi yenidir; 
• məsələnin qoyuluşu yenidir; 
• təhlil konteksti yenidir;  
• problemin həlli yenidir. 
      Yəni bu əsər Gürcüstandakı azərbaycanlıların ədəbi ənənələ-
rinin funksional fasiləsizliyinə həsr edilən ilk bütöv elmi işdir. 
      Müasir meyarlara əsaslanaraq, bu tədqiqatda ədəbi mühiti etnik-
mədəni və ədəbi-bədii fəaliyyət sistemi halında formalaşdıran üç iri 
vahid, nəzəri struktur belə müəyyənləşdirilir: yaradıcılıq subyekti; 
yaradıcılıq əsərləri; sosial-mədəni şərait. 
      Bu əsərdə Borçalı ədəbi mühiti məhz ayrı-ayrı sənət çevrə-
lərindəki aşıqların, nağılçıların, şairlərin, şeir məclislərinin ümumi-
likdə yaratmış və daşımış olduğu ədəbi areal, ədəbi fəaliyyət 
halında, elmi-nəzəri anlayış kontekstində araşdırılmışdır. 
      Borçalıda ədəbi mühitin folklor qaynaqları, poeziyanın, bədii 
nəsrin, dramaturgiyanın inkişaf dinamikası problemləri elmi 
ədəbiyyatda ilk dəfə olaraq kompleks halında incələnmiş, Borçalı 
ədəbi ənənələrinin Azərbaycan milli ədəbiyyatında yeri, mövqeyi 
əsaslandırılmışdır. 
      Belə ki, Borçalı coğrafi məkan olmaqla yanaşı, eyni zamanda 
onun tarixi-coğrafi durumu, etnik mənsubiyyəti kimi məqamlarla 
bağlı olaraq, burada ədəbi-bədii, elmi-intellektual irsə həmişə 
həssas münasibət bəslənmişdir və ona görə də burada ədəbi-estetik 
fikrin özünəməxsus ənənəvi cəhətləri mövcuddur. Bu önəmli amil 
nəzərə alınaraq, tədqiqatda Borçalı arealındakı ədəbi prosesin dəst-
xəttinin bədii-tipoloji dinamikası sistemli şəkildə təhlilə cəlb edilir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
11
      Beləliklə, bu əsərin elmi yeniliyini aşağıdakı amillər təmin edir: 
1) Borçalı ədəbi mühitini bir sistem halında, regional özünəxaslıq, 
problem çevrəsində müstəqil tədqiqat obyektinə çəkməsi; 
2) bu ədəbi mühitin varisliyinin genezisini, tarixi-mədəni 
lokalizasiyasını, coğrafi xəritəsini ilk dəfə sistemli şəkildə 
müəyyənləşdirməsi; 
3) bu mühitdə ədəbi inkişaf mərhələlərini açılmamış məxəzlər, 
mənbələr, qaynaqlar zəminində aşkarlaması; 
4) mühitin ədəbi simalarını faktoloji baxımdan üzə çıxarması və 
onların hər birini öz mikromühiti səviyyəsində öyrənməsi; 
5) ədəbi obyektləri (bədii mətnləri) və ədəbi subyektləri (yaradıcı-
ları) üzə çıxarması. 
      Tədqiqatın elmi məziyyətlərinə aşağıdakılar da dəlalət edir: 
• erkən orta çağlarda Tiflisdə islam-türk kültürü Borçalı ədəbi 
mühitinin preambulası kimi götürülür; 
• orta yüzillərdə Borçalıda lirik poeziyadakı xalq-el şeiri üslubunun, 
heca vəzni düzəninin prioritetliyi (həm də ilkinliyi) ərazidə 
tərəkəmə-elat yaşam tərziylə, etnogenetik saflıqla əlaqələndirilir; 
• on doqquzuncu yüzildə və iyirminci yüzilin əvvəllərində Borçalı 
şairlərinin yaradıcılıqlarında sənətkarlıq xüsusiyyətləri, janr-forma 
özəllikləri düzənli şəkildə tarix və bədiilik, ədəbi simaların şəx-
siyyəti və onların yaradıcılıq fəaliyyəti müstəvilərində şərh edilir; 
• Borçalıda ədəbi proses təcrid halında deyil, daha çox Qazax–
Borçalı–Ahısqa–Çıldır ədəbi şəbəkəsi daxilində təhlil olunur; 
• Borçalı mühitində satirik şeir, süjetli şeir ənənələrinin, bədii nəs-
rin, dramaturgiyanın, ədəbi tənqidin də yüksəldiyi qeyd edilir; 
• Borçalı ədəbi arealına xas olan avtonom ədəbi hadisələr açıqlanır; 
• ümumilikdə, Borçalı ədəbi mühiti təsdiqlənir, onun varlığı bir fakt 
kimi ortaya qoyulur, elmi mənzərəsi yaradılır. 
      Məxəzlərin, mənbələrin xülasəsini verərkən qeyd etməliyik ki, 
ilkin məxəzlərin mühüm qismini ilk dəfə ümumi problem 
müstəvisində elmi təhlilə bu monoqrafiya müəllifi cəlb etmişdir. 
      Ən çox müraciət olunan ilkin mənbələr bunlardır: 
• Gürcüstan və Azərbaycan arxivlərindəki saxlanclar, o cümlədən: 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
12
 - Gürcüstan Elmlər Akademiyası Əlyazmalar İnstitutunda* məc-
muələr, Ərəb və Gürcü hərfləriylə şeirlər, mahnılar dəftərləri [150] 
[198] [202], habelə Gürcüstan Mərkəzi Dövlət Arxivinin [154], 
Gürcüstan Elmlər Akademiyası Gürcü Ədəbiyyatı İnstitutunun 
[152], Gürcüstan Dövlət Muzeyinin [151], Gürcü Ədəbiyyatı Muze-
yinin [153], Gürcüstan Milli Kitabxanası nadir nüsxələr fondunun 
[155], Gürcüstan Kitab Palatasının [147] müvafiq materialları; 
 - Azərbaycan Milli Elmlər Akademiyası Məhəmməd Füzuli adına 
Əlyazmalar İnstitutunda Ərəb hürufatıyla köhnə cünglər, şeir məc-
muələri [50], Salman Mümtaz adına Azərbaycan Dövlət Ədəbiyyat 
və İncəsənət Arxivində Borçalı əsilli alimlər Əlyar Qarabağlının və 
Ziya Borçalının fondları [51], həmçinin Azərbaycan Milli Elmlər 
Akademiyası Nizami adına Ədəbiyyat İnstitutunun, Folklor İnsti-
tutunun elmi arxivlərinin [49] müvafiq materialları. 
• Dövrün Tiflis, Bakı mətbuatlarının Azərbaycan dilindəki (çox 
qismi Ərəb hərfləriylə), Gürcü və Rus dillərindəki materialları 
                              
     * Qeyd: Gürcüstan əlyazmalar institutunun arxivində Xaqaninin تحفه العراقين 
= Töhfət-ül İraqeyn məsnəvisinin, şeirlərinin (PK-97) (AC-444) (AC-445) 
(PK-71) (PK-154) (K-11), Nizaminin 1428-ci ilə aid خمسی = Xəmsə toplusunun 
(AC-458), ayrıca şəkildə خسرو و شيرين = Xosrov və Şirin poemasının (AC-307), 
Mahmud Şəbüstərinin گلشن راز = Gülşən-i Raz əsərinin (PK-43) (PK-138), 
Bürhanəddinin Divanının (AC-564), Əhmədi Təbrizinin اسکندر نامه = 
İsgəndərnamə poemasının (K-5) (L-53), Nəsiminin Divanının (AC-97), 
Füzulinin 1577, 1658 illərinə aid Divanının (K-15) (K-31) (L-6), 
qəzəlliyyatının (L-22) (K-19), 1583, 1586, 1596 illərinə aid حديقة السعداء = 
Hədiqət-üs Süəda əsərinin (L-9) (L-47) (K-6), Saib Təbrizinin divanlarının 
(AC-362) (AC-364) (AC-369) (PK-36), Vaqifin, Vidadinin şeirlərinin (S-1512) 
(S-2385), Heyran xanımın Divanının (PK-165), Vazehin şeirlərinin (AC-307), 
Koroğlu dastanının (L-140), Nəsirəddin Tusi, Hamidi, Lami, Bərdəi, Hatifi, 
Əmin, Nəfi, Nabi Əfəndi, Sabit Əfəndi, habelə Şərqin dahi söz korifeyləri 
Firdövsi, Gürgani, Sədi, Əmir Xosrov, Hafiz, Cami, Nəvai və başqalarının 
əsərlərinin qədim əlyazmalarına, اشعار ترکی = Əşar-i Türki, اشعار فارسی و ترکی = 
Əşar-i Farsi və Türki, منظومه ترکی = Mənzume-yi Türki, جنگ = Cüng, بياض = 
Bəyaz, مجموع = Məcmuə toplularına rastlayırıq [198] [202] [355, s. 11–18]). 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
13
[155-a–155-ı] [50-o] [50-m] [50-ö] [51-a] [51-b] [147-a–147-ç]. 
• Borçalı ədəbi simalarının əsərləri yayınlanmış toplular, kitablar 
[209] [22] [104] [69] [26] [161] [40] [229] [322] [156] [140] [27] 
[93] [68] [376]. 
• Monoqrafiya müəllifinin ev saxlanclarından, sinədəftərlərdən 
yazılı və şifahi şəkildə topladığı, yazıya aldığı bədii nümunələr, 
sorğu-məlumat xarakterli qeydlər. 
      Bu ilkin məxəzlər arasında Azərbaycan ədəbiyyat və incəsənət 
arxivində Ziya Borçalının (Ziyəddin Əfəndiyevin) fondunda qoru-
nan Ərəb hürufatıyla «جنگ بياذ» («Cüng-bəyaz») adlı qiymətli ədəbi 
mənbəni [51-ə] xüsusi qeyd etmək lazımdır*. 
      Elmi ədəbiyyatda ilk dəfə bu monoqrafiya müəllifinin istifadə 
etdiyi [282] [274] [146, 2002 # 48, s. 2–3], şərti olaraq Ziya Borçalı 
cüng-bəyazı adlandırdığımız həmin topluda tərtibçinin seçdiyi, 
Borçalı tərəflərdə yayılıb-sevilmiş şeirlər cəmləşdirilmişdir. Belə 
ki, burada bayatılarla, xalq dastanlarımızdan poetik parçalarla, 
Füzulidən, Qaracaoğlandan, Vidadidən, Vaqifdən, Tufarqanlı 
Abbasdan, Xəstə Qasımdan, Qurbanidən, Zakirdən, Ələsgərdən 
örnəklərlə yanaşı, Borçalı–Qarayazı–Ahısqa ədəbi şəbəkəmizin 
                              
     * Qeyd: Ziya Borçalı kimi tanınmış Ziyəddin Əfəndiyev (1902–1965) 
Borçalının Arıxlı kəndindəndir. Qori seminariyasını bitirmişdi, 25 il Tiflisdə 
dövlət pedaqoji institutunun Azərbaycan bölümündə mühazirələr oxumuşdu, 
dərs vəsaitləri hazırlamışdı, ədəbi-tənqidi məqalələr, şeirlər yazmışdı... 
-cüng-bəyaz) iki dəftərdir. 2-ci dəftərdə çap qeydlərindən aşkar) «جنگ بياذ»      
lanır ki, dəftər 1903–1906-cı illərdə Tiflisdə Məhəmməd ağa Şahtaxtılının mət-
bəəsində buraxılmışdı; bir səhifədə əl yazısıyla belə qeyd var: «Сiя книга 
Зяддина Эфендиева, 1914» (bu kitab Ziyəddin Əfəndiyevindir, 1914) [51-ə, s. 
89]. Ziya Borçalı 12 yaşında cüng-bəyaz tərtibləyə bilməzdi və deməli, 1914-
cü il onun bu cünglə ilk tanışlığı tarixidir, dəftər bu tarixdən əvvəlindir. Və 
xatırladaq ki, 1974-cü ildə Ziya Borçalının əlyazmaları arxivə aparılarkən bu 
materiallara onun atası Yusif əfəndi Allahyarzadənin külliyyatı da qatılmışdır 
[146, 2001 # 12–13, s. 5]. Yusif əfəndi Türkiyədə ali ruhani təhsili almış, 
Borçalı qazısı olmuş, şeirlər yazmışdı. Bu da onun saxlanclarından ola bilərdı. 
Cüng-bəyazın ksero-surəti bu monoqrafiya müəllifinin ev arxivində də var. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
14
şairləri Zabit, Allahverdi, Abbas, Əliyar, Qəmbər, Dəli Yusif, 
Qarani, Kəlbi, Molla Xalis, Molla Əhməd, Molla Mustafa, Nəbi, 
Məhəmməd Şindili, Xəstə Hasan, Sadıq, Heydər bəy, Cabbar, 
Şenlik Baba, Talıb, Şəkərxanım, Əmrah, Qəhrəman, Mirsis, Mehdi, 
Abdulla, Sona xanım və başqalarının şeirləri var. 
      Bunlardən əlavə, müvafiq elmi-tədqiqat işləri də mənbə funk-
siyası daşımışdır və bu, mövzunun tədqiqi dərəcəsinə dəlalət edir. 
      Mövzunun tədqiqi dərəcəsi barədə danışarkən iki cəhətə diqqət 
yetirməyi məqsədəuyğun sayırıq: 
1) mövzuyla bağlı toplama, tədqiqat işləri görmüş müəlliflər; 
2) bu sahədə nəyin və necə öyrənilməsi. 
      Birinci yöndə Borçalı kökənli ziyalılar məşhur pedaqoq Əlyar 
Qarabağlının, Bakıda pedaqoji institutda müəllim işləmiş Abbas 
Kirəclinin*, uzun illər Tiflisdə dövlət pedaqoji institutunun müəl-
limi olmuş Ziya Borçalının toplama və ilk elmi tədqiq xidmətlərini 
ehtiramla yada salmalıyıq və bu sahədə çağdaş alimlərdən Əflatun 
Saraçlı, Asif Hacılı, Vahid Ömərli, Valeh Hacıyev, Elxan 
Məmmədli, Razim Məmmədli, İsmayıl Ömərov, Mədəd Çobanov, 
Müşfiq Çobanlı, Məmməd Sarvan, Əsəd Əliyev, Şahbaz Şamıoğlu, 
Tinatin Məmmədova və başqalarının araşdırmaları təqdirəlayiqdir. 
      Bunlardan əlavə, Salman Mümtaz, Həmid Araslı, Əziz Şərif, 
Kamal Talıbzadə, Mehdi Rzəvi, Əzizə Cəfərzadə, Bəxtiyar Vahab-
zadə, Dilarə Əliyeva, Şamil Qurbanov, Abbas Hacıyev, Adil 
Mişiyev, Məhməd Fahrəddin Kırzıoğlu, Ənsar Aslan, Orhan Ye-
niaras, Əlyar Səfərli, Nizami Cəfərov, Məhyəddin Sultanov, Süley-
man Süleymanlı, Həmid Vəliyev, Vəli Osmanlı, Abbas Abdulla, 
Hüseynqulu Məmmədli, Qoça Caparidze, Mürsəl Həkimov, Sədnik 
                              
     * Qeyd: Abbas Həsən oğlu Kirəcli (Məmmədov) (1917–1947) Borçalının 
Kirəc-Muğanlı kəndindəndir, şair Mirzə Həsən Məcruhun oğludur. Bakıda pe-
daqoji institutun ədəbiyyat fakültəsini bitirmiş, Şuşada institutda dekan işlə-
mişdi. Müharibədə vuruşmuşdu, sonra Bakıda pedaqoji institutda müəllimlik 
fəaliyyətini və aspirantura təhsilini davam etdirmiş, mətbuatda ədəbi-tənqidi 
məqalələrlə çıxış etmişdi. Onun hekayələri və cəbhə xatirələri də üzdədir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
15
Paşayev, Məhərrəm Qasımlı, Azad Ozan, Arif Əmrahoğlu, İbadət 
Rüstəmov, Sevil Mehdiyeva, Qəşəm Vəliyev, Salidə Şərifova, 
Rəşid Faxralı, Əzim İsmayıllı, Bəhram Mehdi, Əli Şamilov, Xətayə 
Rüstəmova, Azadə Taleh, Pərviz Kazımoğlu, Fərhad Xubanov, 
Nəriman Əbdülrəhmanlı, Səməndər Alməmmədli, Əbdüləli İbra-
himsoy, Kamandar Eyvazlı, Mahal Qacar, Yaşar Kalafat, Səmra 
Alyılmaz və başqa müəlliflərin də mövzuyla ilgili, ayrı-ayrı ədəbi 
simaların həyat-yaradıcılıqları, ayrı-ayrı bədii örnəklər haqqında 
məqalələri, qeydləri, mülahizələri var və onlar bu əsərdə gəldikcə 
elmi təhlilə cəlb edilirlər. 
      Mövzunun bu və ya digər aspektlərinin araşdırılması dərəcəsi-
nin təsnifini aşağıdakı şəkildə verə bilərik: 
a) məsələnin ümumi qoyuluşu; 
b) mühitin folklor qaynaqlarının toplanması, yayınlanması, tədqiqi; 
c) mühitin təmsilçilərinin həyat və yaradıcılıqlarının, yazılı bədii 
məhsulların (mətnlərin) üzə çıxarılması, təhlili; 
ç) mühitin inkişaf mərhələlərində ədəbi prosesin aşkarlanması. 
      Məsələnin qoyuluşu baxımından qeyd edək ki, Borçalı ədəbi 
mühiti istilahını elmə ilk dəfə Əflatun Saraçlı gətirmişdir; o, 
«Borçalı ədəbi mühiti» adlı tədqiqatında [118, 1992 # 7, s. 7] bu 
problemin elmi-nəzəri özülünü müəyyənləşdirmişdir. Sonra bu 
problemin müəyyən konturları barədə tədqiqatlar (V. Ə. Hacıyev, 
E. H. Məmmədli, R. Ə. Məmmədov, M. M. Çobanlı, T. İ. Məm-
mədova, Ş. Ş. Musayev, S. Alyılmaz və b.) davam etdirilmişdir 
[166] [265] [95] [191] [289] [362] [14]. 
      Borçalı ədəbi gələnəyinin əsas qaynağı olan folklor fondunun 
toplanıb nəşri yönündə 19-cu əsr Tiflis mətbuatının müvafiq 
materiallarını [155-g, 1830 # 91] [155-ğ, 1890 # 9], «Gürcüstan» 
(əvvəllər «Sovet Gürcüstanı») qəzetinin 1984–2003-cü illərdəki 
«Telli saz» səhifələrini [146, 1986 # 132] [1988 # 112] [1990 # 87] 
[1993 # 47] [1995 # 13] [2002 # 18], «Borçalı folkloru» antolo-
giyasını [40] qeyd etməliyik. 
      Borçalı folklor irsinin tədqiqi baxımından Borçalı folklor 
örnəklərinin ümumi xüsusiyyətlərinə (E. H. Məmmədli) [265], 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
16
Gürcüstandakı Türkdilli folklor ənənələrinə (V. Ə. Hacıyev) [166] 
[169], Borçalı ədəbi mühitinin tərkib hissəsi olan Borçalı aşıq 
mühitinin tarixi-mədəni səciyyəsinə (T. İ. Məmmədova) [191] 
xüsusi elmi tədqiqat işləri həsr olunmuşdur. Borçalı aşıqlarının 
həyat-yaradıcılıqları məlumat-sorğu dərəcəsində təhlil edilmiş (İ. A. 
Ömərov, M. M. Çobanlı) [322], Borçalı folkloru mənəvi mədəniy-
yət (Ə. T. Əliyev) [129], etno-siyasi proseslər (Ş. Ş. Musayev) 
[361] [362], sufizm (Y. Kalafat) [200] kontekstlərindən də müəy-
yən dərəcədə araşdırılmışdır. 
      Borçalıda yazılı ədəbiyyat təmsilçiləri irslərinin toplanması, sə-
nədləşdirilməsi, tədqiqi sahəsində görülmüş işləri iki qismə bölmək 
olar: 1920-ci ilə qədərki ədəbi simaların və 1920-ci ildən sonrakı 
şairlərin, nasirlərin əsərlərinin üzə çıxarılması, elmi tədqiq süzgə-
cindən keçirilməsi. 
      Bizi konkret olaraq 1920-ci ilə qədərki dövr maraqlandırdığı 
üçün deyək ki, həmin dövrün ədəbi təmsilçilərindən Zabit, Qasım 
Ağa, İveylər Allahverdi, Güllər Pəri, Alxas Ağa, Xəstə Hasan, 
Şenlik Baba, Miskinoğlu Allahverdi, Mirzə Mehdi Vəlizadə, Yetim 
Musa, Dollu Əbuzər, Nəbi Dürdəhan, Ağacan, Xəstə Namaz, İsa 
Borçalı, Mühəqqər Rzazadə, Məcruh, Sadıq Sultanov və başqa-
larının irsləri qismən toplanmış və müəyyən dərəcədə tədqiq 
olunmuşdur. 
      İlk öncə ehtiramla xatırlayaq ki, Borçalı əsilli məşhur pedaqoq 
Əlyar Qarabağlı* Borçalı şairləri haqqında məqalələr yazmışdı [51-
b, 1924 # 27] [226] [57, c. 1, s. 122, 137], onun Bakıda ədəbiyyat 
və incəsənət arxivindəki şəxsi fondunda [51-c] [51-ç] Borçalı 
şairləri haqqında qeydlər, onların ədəbi irslərindən örnəklər var. 
                              
     * Qeyd: Əlyar Qarabağlı (1901–1969) Borçalının Ləcbəddin kəndindəndir. 
Kənddə müəllim işləmiş, Bakıda elmi-tədqiqat pedaqoji elmlər institutunun 
şöbə müdiri, «Azərbaycan məktəbi» jurnalının məsul katibi, redaktor müavini 
vəzifələrində çalışmış, dövlət universitetində mühazirələr oxumuşdu. 
Ədəbiyyatımızın tədrisi metodikası sahəsində sanballı dərsliyin [225] müəllifi 
kimi şöhrət qazanmışdı. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
17
      Ziya Borçalının arxivindəki «جنگ بياذ» («Cüng-bəyaz») adlı 
məxəzdəki [51-ə] lirik örnəklərin mühüm qismi Borçalıda yaşayıb-
yaratmış müəlliflərin şeirləridir. 
      Abbas Kirəclinin (Məmmədovun) 1947-ci ildə yazdığı, Bakıda 
arxiv saxlancındakı «Borçalı şairləri haqqında» adlı məqaləsində 
[51-d] [65, s. 38–41] daha çox sovet dövrü yazarlarımızdan danışıl-
sa da, əvvəlki çağlardan da söhbət açılmış, o sıradan Muğanlı Qa-
sım ağa, Quşçu Abbasəli, Kosalı Zabit, Ləcbəddinli Namaz, Bəya-
zidli Məsim və başqaları Borçalının ilk bədii söz əhli, Məcruh, Mü-
həqqər bu mühitin layiqli ədəbi simaları kimi qələmə verilmişlər. 
      Tiflisdə dövlət pedaqoji institutunun müəllimi olmuş Ziya Bor-
çalının XVIII yüzil şairi Zabit haqqında tədqiqatı [105-e] [146, 
1960 # 42] [70, s. 11–13], XX əsr şairi Mühəqqər haqqında qeydləri 
də [105-ə] [146, 1962 # 86] [70, s. 30–32] əhəmiyyətlidir. 
      Toplayıcı-tədqiqatçılar olaraq Əlyar Qarabağlı, Ziya Borçalı, 
Ənsar Aslan, Elxan Məmmədli, Razim Məmmədli, Süleyman 
Süleymanov, Bəhram Mehdi, toplayıcılar kimi Salman Mümtaz, 
İsmayıl Güllər, Rəşid Hacallı, Hüseynqulu Məmmədli, Aşıq Göycə, 
Dəryeynur, Nəriman Əbdülrəhmanlı, Yusif Yusifli, Səməndər 
Alməmmədli və başqalarının xidmətləri qeyd olunmalıdır. 
      Borçalı ədəbi mühitinin təhlili, mühitin inkişaf mərhələlərində 
ədəbi prosesin tədqiqi yönündən Abbas Kirəclinin (Məmmədovun) 
1947-ci ildə yazdığı, Bakıda arxiv saxlancındakı «Borçalı şairləri 
haqqında» adlı sanballı məqaləsini [51-d] [65, s. 38–41] bu sahədə 
ilk addım dəyərləndirmək olar. 
      Əflatun Saraçlının «Borçalı ədəbi mühiti» sərlövhəli tədqiqa-
tında [118, 1992 # 7, s. 7] mühitdə yazılı ədəbiyyatın növ və janrlar 
üzrə (poeziya, nəsr, dramaturgiya, publisistika) inkişaf dinamikası 
elmi təhlilə, sintezə çəkilmişdir. 
      Borçalı ədəbi-mədəni mühitini Razim Məmmədlinin mətbuatla 
bağlılıq [290] [289], Müşfiq Çobanlının məlumat-soraq [95], Əsəd 
Əliyevin mənəvi mədəniyyət [129], Şahbaz Şamıoğlunun etno-
mədəni proseslər, mühacirət ədəbiyyatı [361] [362] prizmasından 
tədqiq etmələri onların araşdırmalarına orijinallıq gətirmişdir. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
18
      İşin materialları bu monoqrafiyaya qədər müəllifin «Borçalı 
ədəbi mühiti: qaynaqları, təşəkkülü, inkişafı (1920-ci ilə qədər)» 
monoqrafiyasında, başqa kitablarında da [272] [274] [276] [275] 
əksini tapmışdır. 
      Müəllif elmi mülahizələrini elmi əsərlər, elmi məqalələr toplu-
larında, Azərbaycanın, Gürcüstanın jurnal-məcmuələrində, dövri 
mətbuatında yayınlanmış Azərbaycan, Gürcü, Rus dillərindəki 
yüzdən çox elmi məqaləsində, publisistik məqalələrində və müsahi-
bələrində də ictimaiyyətə çatdırmışdır. Bu elmi-kütləvi əsərlər 
barədə azərbaycanlı, Gürcü alimlərinin (elmlər doktorları Əflatun 
Saraçlı, Mədəd Çobanov, Valeh Hacıyev, Nodar Canaşia, Nodar 
Ardoteli, elmlər namizədləri Razim Məmmədli, Otar Tabusadze, 
Mahmud Hacıxəlilov və b.) müsbət resenziyaları dərc olunmuşdur. 
Mütəxəssislərin və tədqiqatçıların (Adil Mişiyev, Mahal Məm-
mədli, Loğman Nəsibli, Razim Məmmədli, Əsəd Əliyev, Müşfiq 
Çobanlı, Şahbaz Şamıoğlu, Məmməd Sarvan, Tinatin Məmmədova, 
Nəsimi Ənvərli, Mahal Qacar, Fikrət Süleymanoğlu, Səmra Al-
yılmaz, Məhəbbət Aşırlı, Mahmud Hacıxəlilov, Dərviş Osman, 
Rəşid Faxralı vb) araşdırmalarında bu monoqrafiya müəllifinin elmi 
tədqiqatlarının məziyyətləri yüksək qiymətləndirilmiş, müəllifin 
əsərlərində əksini tapmış materiallara mənbə olaraq istinad edil-
mişdir [303] [95] [129] [361] [345] [130] [137] [191] [6] [228] 
[289] [271] [344] [33] [221] [222] [362] [72] [139] [14] [30]. 
 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
19
  
                                        I FƏSİL 
            BORÇALIDA ƏDƏBİ ƏNƏNƏLƏRİN 
                 GENETİK QAYNAQLARI 
 
 
1.1. Mühitin tarixi-mədəni səciyyəsi 
 
      Gürcüstanda azərbaycanlıların yığcam halda, elliklə yaşadıqları 
ərazi əvvəllər və əhalinin danışığında indi də Borçalı deyilən, rəsmi 
inzibati-ərazi vahidi olaraq Kvemo (Aşağı) Kartli adlanan diyardır. 
      Borçalı deyəndə Gürcüstanın güney səmtinin Marneuli (Sar-
van), Bolnisi (Bolus), Dmanisi (Başkeçid), Tetrisxaro (Ağbulaq), 
Zalqa (Barmaqsız) bölgələri, habelə Qardabani (Qarayazı) bölgəsi 
nəzərdə tutulur. Soydaşlarımız Gürcüstanın başqa bölgələrində də 
(Qaraçöp, Qabal, Telav-Qaracala, Kaspi, Muxran) yaşayırlar və bu 
yerləri də tarixi soybirliyi səbəbindən Borçalı adlandırırıq*. 
                              
     * Qeydlər: 
      1) 1920-yə qədər Borçalı qəzasının ərazisi daha geniş olmuşdu; o vaxt 
Borçalıya bağlı Loru nahiyəsi işğal edilərək, Ermənistana qatılmışdı [280]. 
      2) Borçalışünaslıq istilahı da işlənir və bu, Borçalı haqqında tədqiqatları 
ehtiva edir. Gürcüstan azərbaycanlılarının tarixi barədə salnamələrdə [201] 
[227], 19-cu əsrin qaynaqlarında [155-g] [155-f] [189] [155-ç, 1890 ## 244, 
245] [62] [155-e] [21] [192] bilgilərə təsadüf olunur. Gürcüstan 
azərbaycanlılarının tarixi barədə Mirzə Bala Məmmədzadə, Nodar Şenqelia, 
Məhməd Fahrəddin Kırzıoğlu, Ziya Bünyadov, Qiorqi Avalişvili, Zurab 
Ançabadze, Zurab Sinsadze, Zəki Vəlidi Toqan, Rəhim Andriaşvili, Mahal 
Məmmədli, Mehriban Abbasova, Şəmistan Nəzirli, Nəsib Nəsibli, Orhan 
Yeniaras, İrine Cukaşvili, Valeh Hacıyev, Məmməd Sarvan, Ketevan 
Kutateladze [301] [364] [211] [64] [63] [15] [16] [65] [398] [90] [317] [237] 
[345] [218] [170], arxeologiyası barədə Tariel Çubinişvili, Qiorqi Çubinişvili, 
Aleksandre Cavaxişvili, Tamaz Kiğuridze, Otar Caparidze, Tsira Davlianidze, 
Rusudan Dolaberidze, Manana Sinauridze, Marina Pirsxalava, Ömər Qoçulu 
[326] [354] [237] [244], etnoqrafiyası barədə Adilxan Nəbiyev, Siala 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
20
      Ali səviyyələrdə iftixarla qeyd olunmuşdur ki, «azərbaycanlılar 
Gürcüstanda öz vətənlərində yaşayır, öz torpaqlarında, öz 
əcdadlarının, öz ulu babalarının yaşadığı diyarda, eldə, obada 
yaşayırlar, Borçalı diyarı Azərbaycan xalqının ən dəyərli 
diyarlarından biridir» [42, s. 96] [175, s. 58]. 
                                                                    
Bezaraşvili, Qiorqi Calabadze, Leyla Molodini, Eldar Nadiradze, Cəlal 
Novruzov, Əsəd Əliyev [313] [220] [318] [129], tarixi coğrafiyası barədə İase 
Lortkipanidze, Davit Musxelişvili, Devi Berdzenişvili, Koba Xaradze [257] 
[182], xalça sənəti barədə Lətif Kərimov, Rasim əfəndi, Toğrul əfəndi [206] 
[241, 1993 # 1–2], epiqrafik yazı abidələri barədə Məşədixanım Nemətova 
[311], toponimiyası barədə Mədəd Çobanov, Budaq Budaqov, Qiyasəddin 
Qeybullayev, Mahmud Hacıxəlilov, Murad Kemularia, Xəlil Əliyev, Vaqif 
İsrafilov, Rəcəb Albayraq Hacallı [157] [100] [203] [130] [196] [72], şivə 
leksikası barədə Nodar Canaşia, Nikolay Baskakov, Venera Canqidze, Teymur 
Qarayev, Mədəd Çobanov, Vüqar Əliyev [107] [59] [108] [230] [99] [396], 
təhsil tarixi barədə Əlyar Qarabağlı, Zahid Qaralov, Əmrulla Paşayev, Gülnarə 
Qocayeva-Məmmədova, Alı Musayev, Novruz Bayramov [146, 1967 # 24] 
[65] [324] [242] [243], mətbuat tarixi barədə Razim Məmmədli, Müşfiq 
Çobanlı [290] [289] [96], Tiflis Azərbaycan ədəbi mühiti barədə Abbas 
Hacıyev, Adil Mişiyev [163] [164] [303] [302] elmi əsərlər üzə çıxarmışlar. 
Sorğu toplularında [369] [229] [272] [345] [137] [140] [228] [6] [101] [271] 
[344] [67] [321] [268] [125] [221] [222] [30] [141] [346] Borçalı ədəbi 
mühitinə aid də faktlar var. 
      Azərbaycan–Gürcü ədəbiyyat, mədəniyyət tipologiyası xüsusunda Dilarə 
Əliyeva, Konstantine Pağava, Qiorqi Şağulaşvili, Teymuraz Cəfərli, Maqali 
Todua, Leyla Eradze, Lia Çlaidze, Abbas Hacıyev, Həmid Vəliyev, Valeh 
Hacıyev, Aleksandre Qvaxaria, Əlixan Səmədov, Müşfiq Çobanlı, İrina 
Kiladze [12] [11] [323] [359] [81] [143] [117] [94] [392] [391] [162] [132] 
[116] [168] [166] [254] [98] [212], dil paralelləri barədə Nodar Canaşia, Fatma 
Əliyeva, Məhər Qəhrəmansoy, Ketevan Lortkipanidze, Marine Cikia, Luiza 
Ruxadze [107] [134] [199] [258] [89] [332], pedaqoji əlaqələri barədə 
Məmməd Gülməmmədov, Vahid Rzayev, Şəfiqə Zülfüqarova [255] [404], 
tarixi münasibətlərinə dair Şəfiqə Həmidova, Yunis Nəsibli [178] [309] 
tədqiqlər aparmışlar. Bu monoqrafiya müəllifinin də Gürcüstan azərbaycan-
lılarının tarixi, ədəbi ənənələri, Gürcü–Azərbaycan mədəni-ədəbi əlaqələri üzrə 
araşdırmaları var [279] [280] [272] [277] [281] [278] [274] [273] [275]. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
21
      Bu diyarda əhalinin çoxluğunu yerli azərbaycanlılar təşkil edir-
lər və onları öz əzəl etnonimilə Borçalı Qarapapaqları* adlandırırıq. 
      Borçalıda ədəbi ənənələrin funksional fasiləsizliyi Borçalının 
yaşı, tarixi qədərdir, yəni burada bədii söz sənətinin yaşı bu yurdda 
Türk soyunun qədim zamanlardan ilk məskunlaşma tarixi qədər, 
Türkcə sözün sənətə çevrildiyi tarix qədər uludur. 
      Bu ədəbi mühitin rişəsi bölgədə geniş yayılmış əsatir-rəvayət-
lərdən, zəngin folklordan, ozan-aşıq yaradıcılığından mayalanır. 
      Burada maddi və mənəvi mədəniyyətin qədimlərdən pərvəriş 
tapdığını arxeoloji tapıntılar da təsdiqləyir [272, s. 4–7]. Dmanisi 
arxeoloji qəsrində ən alt layda milyon yarım «yaşı» olduğu müəy-
yənləşdirilmiş insan çənəsinin və dişlərinin tapılmasına əsasən əra-
zidə məskunlaşma erkən paleolitə aid edilir. Eneolit çağının abidə-
ləri – Qaçağan, Arıxlı, Şüləver, İmir, Yaşıltəpə (Mamay) məskən-
lərində Göy-Tanrı inamının da izləri zənn etdiyimiz günəşə, aya 
                              
     * Qeyd: Qarapapaqlar sözü Borçalılıların etnik adı kimi işlənmişdir. Bu 
etnonimin eramızdan əvvəl salnamələrdə xatırlanan Barsılların (burcoğluların), 
12-ci əsrdə əsgəri qüvvə kimi Gürcüstan səmtlərə gəlmiş Kümən-Qıpcaqların 
Burçol, Qarabörk / Qarapapaq uruğunun adlarından qaldığı bildirilir. İslam 
qaynaqlarında Qarabörklü, Siyah-külahan, Rus salnamələrində «черные 
клобуки» (qara şişpapaqlar) deyə anılmış bu Qarapapaqlar döyüşkənliyilə 
tarixdə, o cümlədən Gürcüstanın 12–13-cü əsrlər tarixində həlledici iz 
qoymuşlar; belə ki, o dövrdə Gürcü şahı Qurucu David həmin Qıpcaqların 
yardımıyla Səlcuqları yenmişdi. Qarsdakı, Sulduzdakı Qarapapaqların əksəri 
Qazax–Borçalı–Ahısqadan köçənlərdir. Tərəkəmə Qarapapaqların mənşəyi, 
taleyi, folkloru barədə Türkiyə bilginləri Məhməd Fahrəddin Kırzıoğlunun, 
Yaşar Kalafatın, Orhan Yeniarasın ayrıca kitabları, Rus jurnalisti Konstantin 
Sadovskinin, Türkiyə alimləri Zəki Vəlidi Toqanın, Ziya Göyalpın, İsmayıl 
Türkoğlunun, Səmra Alyılmazın, Türkiyədə mühacirətdə yaşamış Azərbaycan 
tarixçisi Mirzə Bala Məmmədzadənin, Gəncə əsilli Əhməd Cəfəroğlunun, 
məşhur Rus Türkoloqu Nikolay Baskakovun, Azərbaycan tarixçisi Ziya 
Bünyadovun xüsusi məqalələri var [155-ğ, 1883 # 3] [73] [301] [59] [211] [74] 
[65] [398] [381] [14]. Qarapapaqların tarixi taleyini biz də tədqiq edirik [272]. 
      Borçalı ellərində Qarapapaq nəsilləri [221, s. 100], Qazaxda Qarapapaq 
kəndi bu etnosun yadigarlarıdır. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
22
bənzər ana heykəlcikləri; tunc, dəmir çağlarının yadigarları – 
Arıxlıda insan üzü təsvirli fiqur, Sadaxlıda günəş, şüa rəmzli bəzək 
ünsürləri, Şüləverlə Saraçlı arasında göy cismləri təsvirli qablar, 
İmir, Qaraağac, Çopurallar, Soğanlıq, Nəzərli, Darbaz qəbir abidə-
lərinin Türk dilli Bozər (Börər), sak əşirətlərinə aid edilən örnək-
ləri; antik dövr soraqları – Şüləver, Qazret, Çatax daş sənduqə 
qəbirlərində sak tipli bilərziklər, sırğalar, üzüklər, zər muncuqlar, 
ox ucları buralarda mədəniyyətin arxaikliyindən xəbər verir. 
      Eramızdan öncə və eramızın başlanğıcında burada Dmanis, 
Şəmşöldə, Hunan, Surtay, Kəndman qəsəbələri mühüm sənət, 
ticarət məntəqələri kimi seçilmişlər. Bu civarlarda iki karvan yolu 
qovuşurmuş – bir yol Hunan şəhərindən gəlib Kəndman şəhəri 
yanındakı Ləzə bazarından, bir yol da Bördüzü çayı boyunca gəlib 
Ləlvar dağı yamacındakı Ləl bazarından keçib və hər iki yol Tiflisə 
gedərmiş. Bir karvan məntəqəsi Alget çayı sahilindəymiş, Dmanisə 
yol buradan ayrılarmış. 
      ...Orta əsrlər Borçalının ictimai-mədəni gerçəkliyində 
keşməkeşli, həm də əhəmiyyətli dövr kimi səciyyələnir [272]. 
      Borçalı çayı boyunca Loru–Borçalı xanlığı, Anaxatır (Ehram) 
çayının aşağı axarı boyunca Baydar sultanlığı, Kür boyunca 
Dəmirçihasanlı sultanlığı olmuşdu. 18-ci yüzilin əvvəllərində Tiflis 
şəhər əhalisinin 3 mini, habelə 34 kənddə iki min ailə Türklər 
olmuşdular, yüzilin axırında Dəmirçihasanlı sultanlığında min ailə, 
Baydar sultanlığında iki yüz ailə, Borçalı–Pənbək xanlığında iki 
min ailə, Baratlıda yüz ailə, Qaxetdə Yor çayı boyunca on iki min 
nəfər Qarapapaq yaşamışdı... 
      19-cu əsrin əvvəllərindən Gürcüstan quberniyası tərkibindəki 
beş qəzadan biri Borçalıyı da içinə alan Loru qəzası olmuşdu, ilk 
əvvəl Borçalılılar Ruslara boyun əyməmiş, qiyamlar qaldırmış, 
hətta İran vəliəhdi Abbas Mirzə Qacarın Ruslara qarşı 
mübarizəsində ona kömək etmişdilər. 1819-cu ildən Borçalıya 
Tiflis quberniyası tərkibində əlahiddə mahal (Tatar məntəqəsi) 
statusu verilmiş, torpaqlar yerli ağalara-bəylərə paylaşdırılmışdı... 
1840-cı ildən Gürcüstan–İmeret quberniyası tərkibindəki Tiflis 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
23
qəzası Borçalı bölgəsinin bir hissəsini də çevrələmişdi... Rus–Türk 
hərblərilə əlaqədar olaraq Borçalıdan minlərlə Qarapapaq ailəsi 
Qars vilayətinə qaçqın düşmüşdü. 1880-ci ildə Tiflis quberniyası 
tərkibində Borçalı qəzası təşkil olunmuşdu. Qəza Borçalı, Loru, 
Yekaterinenfeld, Trialet nahiyələrinə bölünmüşdü. 
      20-ci yüzilin əvvəlində qəzada yerli idarə məclisləri (zemstvo-
lar) yaradılmışdı. 1918-də Güney Qafqazda üç cümhuriyyət qurul-
duqdan sonra Borçalı bu üç dövlət arasında mübahisəli ərazi sayıl-
mışdı. Yerli sakinlər Borçalının Qarapapaq xanlığı kimi tanınması 
xüsusunda məsələ qaldırmışdılar. Borçalı üstündə Erməni–Gürcü 
rəsmi müharibəsi getmiş və Loru neytral zona hesab edilmişdi. O 
biri tərəfdən də, Qars İslam Şurasının nəzdində Borçalı milli şurası, 
mərkəzi Qars olan Cənubi-Qərbi Qafqaz Türk Cümhuriyyəti 
tərkibində Borçalı–Qarapapaq Cümhuriyyəti bəyanlanmışdı. İngi-
lislər bu cümhuriyyətin yaşamasına imkan verməmişdilər. 
      Etnik tərkibcə, 1838-ci ildə Borçalıda əhalinin 64 faizini Türk-
lər təşkil etmişlər, yüzilin axırlarında da qəzada çoxluğu soydaş-
larımız tutmuşlar. 1918-ci ildə Borçalının orta qismində əhalinin 93 
faizi, Qarayazıda 89 faizi soydaşlarımız olmuşlar. 
      Borçalıda mədəniyyətin çiçəklənmiş olduğunu təsdiqləyən 
qaynaqlar, abidələr, bədii örnəklər bu gün də qalmaqdadır. Balıc 
kəndi yaxınında tapılmış daşdanyonma at və qoç heykəlləri, onların 
üstündə züllə papaqlı kişi təsviri, Ərəb əlifbasıyla yazılar, Ayorta, 
Güvəc, Oruzman, Hamamlı, Təkəli kəndlərində ağ qoç, qara qoç 
heykəlləri əhəmiyyətlidir. Araplıda Borçalı vəkili Əmircan oğlu 
Hacının türbəsində gözəl xətlə Quran ayələri həkk olunan yazının 
xəttatı usta Molla Məhəmməd İsmayıl oğlu xatırlanmışdı. Ləcbəd-
din kəndində sultan Əhmədin, Qaş-Muğanlıda Kazım xanın türbə-
lərində şeir parçaları, Təkəli, Ləcbəddin, Araplı, Sadaxlı, Qızıl-
hacılı, Sarvan, Saraçlı, Arıxlı, Kolayır, Faxralı, Kəpənəkçi, Görarxı, 
Kosalar, Darbaz, Yırğançay, Hamamlı, Kosalı, Təhlə məzarlıqların-
dakı baş daşlarında da gözəl xətlər var. 
      Qaş-Muğanlı kənd qəbiristanında 1817-ci (h. 1233) ildə vəfat 
etmiş Kazım xan oğlu Məhəmməd və Əli qardaşlarının başdaşında 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
24
iki adam şəkli həkk olunub, habelə hərimdə yonma daşdan papaq, 
at, yüyən, üzəngi təsvirləri var. Muğanlı və başqa kənd qəbiristan-
larındakı baş daşlarında Quran ayələrinin yazılışı burada xəttatlığın 
da inkişaf etdiyindən soraq verir. Araplı türbələrində şeirlə yazı da 
maraqlıdır. 
      Təbrizdən, Gəncədən, Qarsdan, Dmanisdən Tiflisə gəlib-gedən 
ticarət yolları Borçalıdan keçmişdi. Ləcbəddin kəndi yaxınındakı 
Damğaçı məntəqəsi karvan yollarının kəsişdiyi nöqtə olmuşdu. 
Qarabulaq tərəfdə ticarət yolları üstündə karvansaraylar tikilmişdi. 
      Görarxı, Arıxlı, Sadaxlı, Saral kəndlərimizdəki məscid binaları 
o vaxtın yadigarlarıdır; Tiflisdə Şah Abbasın adıyla bağlı minarəli, 
beştağ eyvanlı məscid, osmanlıların ucaltdıqları məscid, başqa bir 
məscid də olmuşdu. Tiflisdəki qədim məsciddə, habelə Şah Abbas, 
Cümə məscidlərində bərpa işləri aparılması, minarələr ucaldılması, 
Borçalının Görarxı, Arıxlı, Sadaxlı, Saral kəndlərində tağlı-minarəli 
məscidlər tikilməsi mədəniyyət yönündə diqqətəlayiq işlər idi. 
      Ulu qalalarımız həm tarixi qan yaddaşımız, həm də qiymətli 
mədəniyyət abidələrimizdir. Quşçu kəndi yaxınında qayalı təpədə 
əvvəlki Qurdbasar qalasının yerində 1488-ci ildə Ağqoyunlu 
sərkərdəsi Xəlil bəyin tikdirdiyi, sonra Səfəvi hakimi Şah İsmayılın 
şenləndirdiyi Ağcaqala böyük dairəvi bürcləri, ikimərtəbəli 
qüllələrilə, daş, saxsı qırıntılarından bəzək laylarıyla maraqlıdır. 
Kolayır kəndi yanında qədim Ağ qalanın yerində İrakli şahın 
xanımı Darəcan bəyimin 1788–1798-ci illərdə yerli və qonşu 
müsəlmanların əməyilə inşa etdirdiyi Kolagir qalası dörd bürcü, 
gündoğar və günbatar səmtlərdən hündür qapıları, mazğallı 
qüllələrilə, düzən yerdə olmağıyla seçilir. Ağcaqala, Kolagir qalası, 
Baydar qalası, Dələvər qalası, Güvəc qalası, Suqala, Çaxlaqqala, 
Qızqala, Qoçulu qalası, habelə Ehram çayı üstündə köhlən belində 
yəhərə bənzəyən Sınıq körpü, Dəbəd–Borçalı çayı üstündə daş 
körpü, Alget körpüsü səyyahların, alimlərin diqqətini çəkmişdi. 
      Borçalıda xalçaçılıq da inkişaf etmişdi. 18-ci yüzilə aid edilən, 
gah «Borçalı», gah da «Damğalı» adlandırılan, biri Nyu-Yorkda, 
biri də Münhendə incəsənət muzeylərində saxlanan, orta ölçülü 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
25
xalı-gəvə qoşa qoçbuynuzu və paxlavarı naxışlı yelənlə, ən çox 
arasahədəki iri damğa biçimlərilə mütəxəssislərdə böyük maraq 
doğurmuşdu. Berlinin incəsənət muzeyindəki «Damğa» kilimi də 
Borçalı xalçaçılıq incisidir. Borçalıda toxunmuş sənət örnəkləri-
mizdən biri də Budapeşt incəsənət muzeyindəki «Çobankərə» xalı-
sıdır. Gəncədəki Şah Abbas məscidinin divarını bəzəyən «Qaraçöp» 
çeşnili xalı da yaşıl yelənlə, qoçbuynuzu quyrumlarla, gəzmə xət-
lərlə zəngin kompozisiya, naxış koloriti yaradır. 19-cu yüzildə Qı-
zılhacılıda toxunmuş «Zinətnişan» çeşnili xalı, Borçalı Qarapa-
paqlarının adına bağlı olan «Papaqlı» xalıları, Borçalıda toxunmuş 
və Azərbaycan incəsənət muzeyində saxlanan «Qaraqoyunlu» xa-
lısı, «Faxralı», «Qaraçöp», «Qarayazı», «Qaçağan», «Qurbağalı», 
«Ləmbəli», «Dəmirçihasanlı»... xalıları hər naxışda ahıllarımızın 
hikmətini, gənclərimizin qeyrətini yaşatmışlar, yaşadırlar. 
      Borçalıda təhsil ocaqları mollaxanalar, mədrəsələr olmuşdu, 
bunları bitirən gənclər mollalıqla, mirzəliklə məşğul olmuşdular. 
      «Qarakəhər» («Gülabı», «Gövhəri»), «Qürbəti», «Gilənarı», 
«Yurdyeri», «Qaraqoyu», «Kərəmköçdü», «Dastanı», «Mina-
Gəraylı», «Qayabaşı», «Qürbəti-Kərəmi», «Sultanı», «Zarıncı», 
«Mixəyi», «Bəhmanı», «İbrahimi», «Doşanquloğlu», «Mansırı», 
«Hicranı», «Başxanımı», başqa saz havaları Borçalıdan yayılmışdır. 
      Borçalı ərazisində əlyazma kitablarının da maraqlı tarixçəsi var. 
Burada xoşnəvislər, katiblər, xəttatlar, mirzələr gözəl xəttlə, nəfis 
cildlə əlyazma kitabları hazırlamışlar. 1818-ci (h. 1234) ildə 
Məhəmməd Sadıq bəy Yadigaroğlu Tiflisinin tərtiblədiyi Mirzə 
Mehdi xan Astarabadinin «تاريخ نادری» («Tarix-i Nadiri»), 1838-ci 
(h. 1254) ildə Borçalıda Abbas Molla İsmayıl oğlunun tərtiblədiyi 
 İnşa»), 1842-ci (h. 1258) ildə Borçalının Sarban kəndində») «انشاء»
Süleyman Talıb oğlunun (Abdulla Şaiqin babasının) tərtiblədiyi 
Sədi Şirazinin «بوستان» («Bustan») əsərlərinin əlyazma kitabları 
[50-ç] [50-e], Borçalıda Qarakeşəli kəndində xəttat Molla İsmayılın 
hazırladığı «Şəfəqqətnamə» adlı əlyazması [146, 1997 # 23, s. 2] 
[30, s. 133], Borçalıda Muluxsalı kəndində köçürülmüş Sədrəddin 
Bərdəlinin «حقايق دقايق» («Həqaiqi dəqaiq» – Dəqiq həqiqətlər), Hacı 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
26
Əli Kərbəlayı Rəcəb oğlu Tiflisinin, Məhəmməd Bağır Tiflisinin 
tərtiblədikləri əlyazma kitabları [198] xalqımızın, Borçalının 
qiymətli mənəvi sərvətidir, dəyərli ədəbi, elmi yadigarlardır. 
      Göründüyü kimi, Borçalıda ədəbi ənənələrin özülündə tarixi 
sosial zəmin, tarixən inkişaf etmiş zəngin mədəniyyət durur.  
      Türkiyə alimi Səmra Alyılmaz yazmışdır: «Yüzyıllardan beri 
bugün Gürcistan Cumhuriyeti sınırları içinde kalan Borçalı, Kara-
yazı, Başgeçit ve Karaçöp'te yaşayan ve bu topraklar üzerinde eşsiz 
kültür ve medeniyet eserleri vücuda getiren Gürcistan Türklerinin 
edebi faaliyeti (tıpkı tarihleri gibi) ya gözardı edilmiş, ya da 
Azerbaycan edebi muhiti içinde degerlendirilmiştir. Oysa Gürcistan 
Türklerinin tarih boyunca vücuda getirdikleri kendi yaşayış ve 
inanışlarının ürünü olan sözlü ve yazılı edebiyat, Azerbaycan edebi 
muhitinin içine sığmayacak kadar kapsamlıdır» [14, s. 7]. 
      Borçalı ədəbi mühitinin inkişafında mərhələlərin müstəqilliyi, 
eyni zamanda bir-birinə genetik bağlılığı, dialektik istinadı 
müşahidə olunur. Bu baxımdan hər mərhələnin özünəxas səciyyəylə 
seçildiyini, həm də əvvəlki mərhələnin sonrakına dayaq olduğunu 
qeyd etməliyik. 
      Problemlərdən biri Borçalı ədəbi mühitinin dövrləşdirilməsi, 
yəni onun təşəkkül, inkişaf, təkamül dönüşlərinin bəlirlənməsidir. 
      Bu yöndə ilk və təməl mülahizəni Əflatun Saraçlı söyləmişdir: 
«Xalq ədəbiyyatının zənginliyilə seçilən Borçalı ədəbi mühitinin bi-
rinci dövrünün barı hələ tam toplanıb öyrənilməyib. İkinci dövr 19–
20-ci yüzilliklərə düşür... Yüzilimizin 20–30-cu illərindən Borça-
lıda yazılı ədəbiyyat da canlanmağa başlayır... İndi Borçalı ədəbi 
mühiti yenidən yüksəlməkdədir» [118, 1992 # 7, s. 7]. Adı keçən 
bilgin dəqiq bölgü verməsə də, o, Borçalı ədəbi mühitinin mərhə-
lələrini belə müəyyənləşdirib: birinci dövr – xalq ədəbiyyatı, ikinci 
dövr – 19-cu yüzil və 20-ci yüzilin ilk iki on ili, üçüncü dövr – 20-
ci yüzilin 20-90-cı illəri, dördüncü dövr – 1990-cı ildən sonra. 
      Müşfiq Çobanlı, Şahbaz Şamıoğlu, Məmməd Sarvan, Səmra 
Alyılmaz da əsasən bu bölgüyə tərəfdar çıxmışlar [95, s. 13] [361, 
s. 139] [345, s. 224, 248] [14, s. 7]. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
27
      Biz də bu bölgünü prinsip etibarilə dəstəkləyirik. 
      Və vurğulayaq ki, Borçalı ədəbi mühitində folkloru onun 
təşəkkülünə təkan vermiş genetik qaynaq hesab edə bilərik, orta 
yüzilləri (19-cu yüzilə qədər) mühitin birinci mərhələsi götürə 
bilərik – buna bizə o çağların Qul Allahqulu, Leyli Əziz bəy qızı, 
Fatma Alı qızı, Məmmədxəlil, Zabit, Cəlal, Kazım, Sadiq kimi 
şairləri, «Şəhriyar» əsəri haqq qazandırır; habelə 19-cu yüzili, 20-ci 
yüzilin əvvəllərini (yeni dövr), 1920–1990-cı illəri (ən yeni dövr), 
1990-cı ildən sonrakı müddəti (çağdaş dövr) növbəti mərhələlər 
müəyyənləşdirmək məntiqli görünür. 
      Bu bölgüdə birinci mərhələ mühitin təşəkkülü ilə, ikinci 
mərhələ inkişafıyla, sonrakı mərhələlər yüksəlişyilə səciyyələnir. 
      Bir məqamı da vurğulamalıyıq ki, Borçalı etnik arealı əslində 
Borçalı coğrafiyasından çox genişdir. Yəni bu gün doğma yurdda 
yaşayan Borçalılılardan əlavə, Borçalı əsillilərin böyük bir qismi də 
Bakıda, başqa yerlərdə kök salmışlar. Borçalı ədəbi mühiti həm bu 
ərazidə yaşamış, həm də bu məkana bağlı olan, Borçalı mənşəli 
şəxsiyyətlərin ədəbi fəaliyyətini nəzərdə tutur. 
      Borçalı təkcə coğrafi məkan deyil, həm də güclü ədəbi-estetik 
informasiya məkanıdır. Borçalı deyəndə ilk növbədə saz yada 
düşür. Bu diyar Türk əxlaqı və kültürünün önəmli ocağıdır, ana 
sazımızın beşiyidir, bədii sözümüzün qaynar bulağıdır. 
Gürcüstandakı azərbaycanlılar – Borçalılılar müəyyən çağlarda 
çətinliklərlə üzləşdiklərinə baxmayaraq, məhrəm dinini də, ana 
dilini də, milli adətlərini də, bir sözlə, milli özgürlüyünü saf şəkildə 
qoruyub saxlayırlar. 
      Mayası sazdan-sözdən tutulan, saz havasına, söz müdrikliyinə 
güvənən Borçalıda bədii-estetik fikrin qaynaqları cilalanıb 
büllurlaşan müqəddəs xalq inamlarından, bayramlardan, adət-
ənənələrdən, elat mərasimlərindən, mifik-əsatir parçalarından, 
zəngin folklordan, ozan-aşıq sənətindən qaysaqlanıb gəlmişdir. 
       
 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
28
1.2. Folklor örnəklərində bölgə koloriti 
 
      Ümumiyyətlə Gürcüstandakı Türkdilli folklorun səciyyəvi 
cəhətləri xüsusi tədqiqatda araşdırılmışdır [166] [169]. Ona görə də 
burada Borçalı folklorunun təhlili üzərində müfəssəl dayanmamaq, 
daha çox regional səciyyə daşıyan örnəkləri diqqət mərkəzinə 
çəkmək istəyirik. Belə regional özəlliklə seçilən nümunələrdə 
ideya-mövzu əlvanlığını, özəlliyi asanlıqla müşahidə edə bilərik. 
      Mütəxəssislər (Mirzə Bala Məmmədzadə, Məhməd Fahrəddin 
Kırzıoğlu, Mirəli Seyidov vb) Borçalılıların da ulu əcdadlarının 
Göy-Tanrı, şaman, atəşpərəst əqidəli olduqlarını yazmışlar [301, s. 
330] [211, s. 1]. Əski Türklərdə şamanlığın Göy-Tanrı görüşlərində 
ifadəsini tapdığı, Türk qövmlərinin şamanlığı bir sehr kimi qəbul 
etdikləri, qam-şamanların müdrik, ağsaqqal, habelə mahir rəqqaslar, 
xanəndələr, söz xiridarları sayıldıqları müəyyənləşdirilmişdir. 
      Qam-şaman təsəvvürünün Türk xalqlarında mifo-poetik 
görüşlərin söykənməyinə, biçimlənməyinə, bədii təfəkkürün 
genişlənməyinə yardım etdiyini xüsusi vurğulamış görkəmli alim 
Mirəli Seyidov qam sənətiylə varsaq–yanşaq–ozan–aşıq sənəti 
arasında üzvi yaxınlıq, doğmalıq, qohumluq müşahidə etmiş, 
həmçinin Qafqazda böyük rol oynamış Barsılların, Bulğarların 
qam-şaman, Varsaq mədəniyyətlərinin çarpazlaşmada, qaynayıb-
qarışmada əsas olduğunu bildirmişdir, ilk söz ustadımızın, musiqi, 
rəqs sənətkarımızın, ən əski şeir, melodiya biçimlərimizdən birinin 
adını bildirən varsaq (varsağı) haqqında danışarkən yazmışdır ki, 
Türk xalqlarının bu əski sənətkarının qəbiləsi miladdan öncə, eləcə 
də miladın başlanğıcında Qafqazda yaşamışdı [349, s. 294–296]. 
Qara Namazov da qədim qəbilələr içərisində böyük nüfuz sahibi 
olmuş varsaqların bu el sənətinin rişələriylə bağlılığını xüsusi 
qabartmışdır [308, s. 13–14]. Həmin Barsılların adı tarixdə məhz 
eraların aşırımında xatırlanır. 
      Eraların qovuşuq çağlarında saklar içində Bərç, Parallı, 
Bulğarlar (Bünqarlar, Büntürklər), Qıpcaqlar içində və ayrıca 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
29
Barsıllar adlarıyla buraya axınla gəlmiş tayfalara indiki 
Borçalılıların, Qarapapaqların etno-tarixi, boy-soy bağlılığını bu 
gün Azərbaycan, Türkiyə mütəxəssisləri (Zəki Vəlidi Toqan, Mirzə 
Bala Məmmədzadə, Məhməd Fahrəddin Kırzıoğlu, Ziya Bünyadov, 
Qiyasəddin Qeybullayev və b.) təsdiqləmişlər [272, s. 9–10]. 
Həmin Türk Barsıl elləri Tanrıya iman gətirər, Günəş, Ana 
ilahələrinə qurbanlar kəsər, oda və suya tapınar, qam-şaman 
mərasimləri icra edərmişlər. 
      Maraqlıdır ki, Barsıllardan danışmış salnaməçilər «varsaq» 
sözünü çalıb-oxuyan anlamında da işlətmişlər [349, s. 316]. 
Bayatlar, əfşarlar, Manılar kimi, Barsılların da öz havacatlarına, el 
sənətkarına öz adını verdiklərini düşünürük. 
      Borçalıda yayılmış ovsunlar sözün magik gücünə qədim inanc-
larla bağlı olmuşdur. Ruhlar inamının izləriylə bağlı Borçalıda belə 
əfsunlar (ovsunlar), inanc-sınanclar qalıb ki, yazda göy gurlamamış 
heç bir pencər yeyilməz; bu tərəflərdə yoncaya bənzər dördləçəkli 
tilsim otunu kim tapıb üstündə gəzdirsə, işi uğurlu olar, – deyərlər; 
uşağın üstünə qızıl tikmək onu bədnəzərdən qoruyar, – deyərlər. 
      Borçalılılar ulu əcdadlarımızın əski inamlarını, əski görüşlərini 
əks etdirən əsatir və əfsanələri də yaddaşlarında yaşatmışlar. 
      Faktoloji materiallar Borçalı mühitində mifik-əsatiri örnəklər 
barədə danışmağa imkan verir. Əslində, bu mif-əfsanə örnəkləri 
folklordan qida almışdır. Onları folklordan təcrid halında götürmək 
mümkün olmur. 
      Əlbəttə, hər bir mifin yaranma məkanı və zamanını 
müəyyənləşdirmək çətin olsa da, belə bir məkanın və zamanın 
olduğu heç kimdə şübhə doğurmur. Bu fikri Borçalı mühitinə belə 
şamil edə bilərik ki, burada yayılmış mifik parçalar ümumtürk 
mifoloji axınlarıyla, ümumi mifik rəmzlərimizlə səsləşir. Ancaq 
həmin örnəklərdən regional xarakterli olanlar daha çox spesifik 
xüsusiyyət təşkil edir; yəni məhz bu mühitin məhsullarıdır və yaxud 
onun bu mühit üçün lokal variantlarıdır. 
      Regionda yazıya alınmış mif-əsatir təsəvvürləriylə səsləşən par-
çalar [46, c. 1, s. 23, 28] [45] [146, 1986 # 132] [48] [146, 1988 # 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
30
112, s. 4] [146, 1993 # 47] [146, 1995 # 13] [40, s. 10–87, 139, s. 
243–247] arasında etnoqonik örnəklər daha çoxdur və onlar qədim-
dən doğma yurda bağlılığın semiotik ifadəsi kimi maraq doğurur. 
      Bolus bölgəsinin Dəllər elindən toplanmış bir örnəyə görə, qə-
dim əyyamlarda dövranını sürmüş qoca bir kişi xəstələnir, o, ətrafı 
seyr edir, çayın o üzündə bir qurdun onlara sarı baxdığını görür, «A 
bala, yığışın, qurd hara getsə, biz də onun arxasınca gedək» deyir, 
qurdun dayandığı yerdə qurd ürəkli oğullar binə salırlar. Borçalı 
(Börüçala) adı da buradan yaranır [146, 1993 # 47, s. 3]. 
      Həqiqətən, Börü Türk-Azərbaycan mifik təsəvvüründə ilkin əc-
dad, xilaskar, bələdçi, eyni zamanda qələbəyə çağırış rəmzi kimi 
seçilir. Əski Türk təsəvvüründə qurd (börü) Günəşin təcəssümüdür. 
Börü Borçalıda da uğurlu, sınaqlı sayılmışdır. Borçalı toponimini 
börü çala (börülər oylağı) izah edənlər çoxdur. İndiki Borçalılıların 
etno-tarixi, boy-soy bağlılığı düşünülən, miladdan öncə buraya 
gəlmiş Barsıllar etnoniminin də kökündə börü durduğu bildirilir. 
      Mütəxəssislər (o sıradan Kamil Vəliyev) Türk əfsanələrində 
dişi, ana börünün börcə, börcü deyə anıldığını göstərirlər [393, s. 
18]; deməli, Barsıl (Börsoylu) – Borçalı etnoniminin kökündə qə-
dim Türklərin qeyrət rəmzi olmuş, Tanrıdan güc almış börü, börcə 
dura bilər. Bölgədə yayılmış mifoloji örnəklərə görə, qurddan ada-
ma ziyan gəlməz, qurdlar insanlara qismət verərlər. 
      Əsatiri örnəyə görə, dünyanın lap əvvəlində, Adəm atanın 
vaxtından bir az sonra Borçalı çökəyinə Novruz vaxtı bir qatar qəflə 
gəlir. Çaxraxda bir ananın uşağını sel qoynuna alır. Ana diz çöküb 
Tanrıya yalvarır, çayın suyu soğulur, uşaq salamat qalır. Çay dilə 
gəlib deyir ki, mən o uşağı ana xatirinə salamat saxladım. Elin 
başçıları deyirlər: o ki, belə oldu, bu çayın adını Anaxatır, bu 
boşluğun adını Boşçalı qoyuruq, buranı özümüzə yurd seçirik [146, 
1988 # 112, s. 4] [30, s. 170]. 
      Burada Tanrının ana yalvarışını eşidib, onun balasını xilas 
etməsi və beləliklə də, Borçalıyı anaya yurd verməsi önəmli 
məqamlardır. Habelə bu mifik əhvalat ərazinin toponimikasının 
doğma etnik təfəkkürlə bağlı biçimləndiyini göstərir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
31
      Xatırladığımız parçada və Borçalının ilkinliyinə aid başqa əsatir 
örnəklərində su sevgisi mifik görüşü özünü büruzə verir. Ulu 
əcdadlarımız suyu həyatın mənbəyi bilib, suyun ölməzlik verdiyinə 
inam bəsləyib, mehrli Kür, Ehram (Anaxatır), Dəvət (Borçalı), 
Cavala (Görüncüt), Alget (Əlyət) çayları qırağında yurdlaşmışlar. 
      Əsatirə görə, Borçalı igidi dirilik suyu içib, onun yel qanadlı atı 
müqəddəs bulaq başında otlayıb, Borçalıdakı Cənnət bulağının suyu 
körpələri xəstəlikdən qurtarıb. Başkeçiddəki Pərvanə gölü Pərvanə 
adlı gözəl pərini əbədiyyətə qovuşdurub.  
      Əsatirə görə, Borçalı məmləkətinin səxavətli igidləri Alp Ərən, 
Uğurdur, Borçalı gözəllərinin adları Xatun Çiçək, Xatun İpəkdir. 
Alp Ərənlə – böyük saklar dövlətinin ən şövkətli dövrünü yaşadan 
əzəmətli qəhrəman, qədim Türk dastanlarındakı Alp Ər, «Dədə 
Qorqud»dakı Qalın Oğuz bəyi Alp Ərən uyğundur; Uğur yol 
ilahəsidir; Borçalı gözəlinin çiçəklə rəmzləşdirilməsi də təbiidir. 
      Borçalıda toplanmış mifik-toponimik rəvayətlərə görə, dağlar-
daşlar yurdun keşikçiləri olmuş, hər sal qayada bir igid hayqırtısı, 
bir köhlən kişnərtisi yatmışdı. Gəyliyən elində yurdu düşməndən 
qorumaqdan ötrü beş qardaş qatarlaşıb sədd yaratmışlar; Saraçlıda 
Qara adında qədd-qamətli oğuz oğlu kəndin başı üstündə qayaya 
çevrilmişdi, yurddaşları yağılardan qorumuşdu, düşmən əlinə 
keçməsinlər deyə iki sevgili daşlaşmış, indi də Qaraqaya adıyla 
durmaqdadır; Qoçulu kəndi yaxınında yeddi tonqallı qala yadlara 
göz dağı olmuşdu. Borçalı sınırlarındakı Qara dağ, Qızıl təpə, Mığır 
təpə, Yel dağı, Maral dağı, Maral qayası, Sınıq körpü, Qızıl körpü 
və başqa toponimlərə, Qaranər və başqa ocaq, pir yerlərinə aid 
rəvayətlərə də mifik məzmun xasdır. 
      Bitkilərin, meyvələrin, güllərin, çiçəklərin yaranışı haqqında 
ulularımızın təsəvvürləri də mifik dona bürünmüşdür. Borçalı 
çəmənlərinin bəzəyi çobanyastığı, nərgizdir. Çobanyastığı ona görə 
belə adlanır ki, sevgilinin çayla Borçalıya axıtdığı çiçəyi aşiq çoban 
yastıq kimi əzizləmişdi. Bu yurdda alma, əncir, iydə, dağdağan, 
çinar ağaclarını görklü bilmişlər və burada müqəddəs ağacların 
ruhu olduğuna inanmışlar. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
32
      Bölgənin mərkəz hissəsindəki – Candar kəndi yanında, Alget 
çayı qırağındakı ulu çinar pirinə tapınma bunun ifadəsidir; hər il 
Novruz bayramı günü yaxın-uzaq elatlardan gəlib, bu ocaq yerində 
şadyanalıq keçirərlər; Borçalıda Novruza Çinar bayramı da 
deyərlər*. Bu çinar piri yurdun qoruyucusu rəmzi kimi müqəd-
dəsləşib; o, həm də əhd ağacıdır, bayram günü ağacın şah budaq-
larından yelləncəklər asılar, niyyəti olanlar yellənib gələn bayra-
macan muraza çatmağı diləyərlər; mahalın sözlü-söhbətli el aşıqları 
telli sazı dilləndirər, çalıb-oxuyarlar. Burada ən çox məhz çinara 
sayğı səbəbsiz deyil, bu yurd öz mərd oğullarını çinara bənzədib, 
həmişə də öz çinar oğullarına güvənib. Bu məhrəm çinar mərda-
nəlik, hünər, qeyrət timsalıdır. 
      Borçalı mifik örnəklərində qurd, at və maral çox vaxt Borça-
lılıların xilaskarıdır. Borçalı igidi atasının qisasını alarkən onun 
məhbub sirdaşı, köməkçisi yel qanadlı at olub, at onu Savalana 
aparıb çıxarıb, dərin yuxuya gedən igidi qurd-quşdan qoruyub. Bu 
tipli parçalarda uşaqların maral südüylə böyüməyi, qadının marala 
çevrilməyi, ananın maralı ovçudan qorumağı, axırda da maralların 
uğrunda qurban getməyi, xəstələrin maral südüylə şəfa tapmağı, 
çobanların maralı yalquzaqdan xilas etməyi, namərdliyə, quldurluğa 
etiraz əlaməti olaraq maralın özünü sal qayadan atmağı... motivləri 
əski ümumtürk görüşlərindən süzülüb gələn motivlərdir. 
      Əfsanəvi əsatirlərdə ilan Borçalı gözəlinə aşiq olub, sevgilisinin 
                              
     * Qeyd: Novruz büsatının təsviri Şota Rustavelinin «ვეფხისტყაოსანი» = 
«Pələng dərisi geymiş pəhləvan» poemasında da yer almışdır [333, s. 145]: 
                     Hər il Novruz bayramında, bu şəhərin adətidir, 
                     Nə səfərə çıxan olur, nə də alver edir tacir, 
                     Geyir bayram paltarını istər cavan, istərsə pir, 
                     Valilər öz sarayında məclis qurub şadlıq edir. 
                                              Tərcümə Əhməd Cavadındır. 
      Dahi Gürcü şairi hər il Novruz bayramında on gün hər tərəfə rübab səsinin 
rövnəq verdiyini, gənclərin çovkan oynadıb, mahnı söylədiklərini, xonça verib, 
xonça alındığını nəql etmişdir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
33
öldüyünü görəndə ona sarmaşaraq, başını onun sinəsinə qoyub ölüb. 
Borçalıların mifik təsəvvürlərində qurbağa da rəmzləşdirilib, 
qurbağa suda balıq, quruda bülbül olub. 
      Bölgədə qeydə alınmış miflərdə, ilkin əcdadlar, hami ruhlar, 
məhrəm varlıqlar haqqındakı əsatir-rəvayətlərdə, mifoloji əfsanələr-
də Borçalılıların qədim dünyagörüşlərinin izləri qalmaqdadır. 
      Aşağıdakı mifik mətndə Borçalı adamlarının telli saza, bədii 
sözə əzəldən bütün varlıqlarıyla bağlı olduqları ifadələnir: 
      «...Qaraşın uşaq pıçıltılarına ara verdi, əlləri oxşadığı güllərin 
üstündə donulu qaldı, ürkək-ürkək aşağıdan yuxarı boylandı... 
Yəhərdən üzüaşağı əyilmiş azman kişinin odlu nəfəsilə dik qalxdı 
və dili tutar-tutmaz dedi: 
      – Qoşmuyajam daha söz, ay də, qoşmuyajam. 
      Hardasa yarğan uçdu, azman kişi quş ağırlığında uşağı qaldırıb 
qucağına aldı: 
      – Nolar, babam, söz qoş, – dedi, – söz yaxşı şeydi. Əmmə gör-
dünmü o yarğanı? Eşitdinmi uçqun səsini? Bir tayfa da belə uçdu, 
yurdu viran qaldı. Sözü o dərdə qoş, yolboyu ot kimi biçilirik, ona 
qoş, itirdiyimizi tapammırıq, ona qoş!..» [146, 1986 # 132, s. 3]. 
      Beləcə, burada telli sazla telli söz müqəddəs tutulmuşdur. 
      Aydın olur ki, Borçalıda mifik-əsatir təsəvvürlərinin özünəxas-
lığı bu təsəvvürlərin coğrafi-estetik məkan kimi Borçalıya, Borça-
lılıların inanclarına, xəyallarına, arzularına, etnik düşüncəsinə üzvi 
şəkildə bağlı olmasından ibarətdir. Burada «Borçalı» etnonimi və 
toponiminə aid etnoqonik əsatir-rəvayət parçalarının çox yayılması 
bununla izahlanmalıdır.  
      Mütəxəssislərin qeyd etdikləri kimi, «folklor əsrlərin yadigarı 
olan misilsiz ədəbi xəzinədir. Folklor onu yaradan xalqın həyatıyla, 
mübarizəsiylə, tarixiylə bağlı olaraq yaranmışdır. Xalq həyatının ən 
parlaq səhifələri özünəməxsus şəkildə folklorda ifadə edilmişdir. 
Qədim insanların mübarizələri, yaxşı və pis, əzablı və xoşbəxt gün-
ləri haqqında folklorda çox maraqlı məlumatlar var. Bu nümunə-
lərdə babalarımızın qəhrəmanlığı, xarici işğalçılara, daxili düşmən-
lərə qarşı mübarizəsi solmaz bədii boyalarla təsvir olunmuşdur» 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
34
[120, s. 12–13]. Bu fikrin Borçalı folklor gələnəyinə də dəxli var. 
Bölgədə yaddaşlarda qorunub saxlanan şifahi söz sənətində diyarın 
taleyi, buradakı soydaşlarımızın arzuları işıq üzü görür. 
      Tanınmış folklorşünas İsrafil Abbaslı haqlı yazmışdır: «Tarixən 
Başkeçid, Qarayazı, Qaraçöp, Ağbulaq toponimlərilə tanınmış, 
sakinlərinin yaddaşında isə Bağ-Borçalı, Dağ-Borçalı və Aran-
Borçalı ərazilərinə ayrılmış bu axarlı-baxarlı diyar özünün poetik 
sənət ənənəsilə seçilən önəmli məskənlərdən olmuşdur» [40, s. 3]. 
      Regionda yayılmış folklor örnəklərinin [146, 1986 # 132] [1988 
# 112] [166] [171] [146, 1993 # 47] [1995 # 13] [40] [139] 
şərhindən belə nəticə hasil olur. 
      Borçalıda yaddaş ədəbiyyatı ənənələrinin növ, janr, ideya və 
bədii-poetik xüsusiyyətləri incələnmişdir [166] [169]. Ona görə biz 
burada Borçalı folklor örtüyünün sırf özünəməxsus özgünlüyündən 
söhbət açmağı məqsədəuyğun hesab edirik. 
      Borçalıdakı folklor irsi də ümumi Azərbaycan şifahi xalq 
ədəbiyyatının sabit üzvi tərkib hissəsidir. Bu səbəbdən də milli 
yaddaş ədəbiyyatımızda olduğu kimi, Borçalı folklorunda da daha 
çox xəlqilik, humanizm hakimdir, milli şifahi xalq 
ədəbiyyatımızdakı əsas ideya-mövzu məhvəri, ənənəvi obrazlar, 
janrlar Borçalı folkloru üçün də xasdır. 
      Milli folklorumuzun bütövlüyü müstəvisində Borçalı folkloru 
ənənələri regional-etnik mənşə etibarilə, coğrafi durumla əlaqədar 
olaraq müəyyən özəlliklərini də qoruyub saxlayır və davam etdirir. 
      Həmin özünəxas cəhətlər arasında ən əvvəl Borçalıdakı nənə-
baba, el-oba imzalı folklor örnəklərində doğma yurda bağlılıq, 
Borçalının müqəddəsliyi motivlərinin aparıcı xətt olduğunu və daha 
çox elə bununla orijinallıq, özünəxaslıq mahiyyəti kəsb etdiyini 
vurğulamalıyıq. Bu səciyyəvi özünəxaslıq Borçalı folklorunda həm 
mövzu-məzmun, həm də janrlardakı forma fərqləri kontekstində, 
real məkanın sakrallaşması şəklində özünü büruzə verir. 
      Borçalı andları arasında gün işığına, ay işığına, od-ocağa, açılan 
səhərə, yolun uğuruna, çörəyin bərəkətinə içilən andlarla yanaşı, 
belə ülvi andlar da var: «Bu yurd haqqı!», «Bu torpaq haqqı!». 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
35
      Burada «Ağ yığvalın olsun», «Axar sular qapından axsın», 
«Sümüyün söyünsün», «Torpağı sanı yaşa», «Çörəyin bişmiş olsun, 
suyun gəlmiş olsun!», eləcə də «Vətən həsrəti çəkməyəsən», 
«Yerin-yurdun sayalı olsun», «Yurdda bərk-beşik ol, qayım-qədim 
ol», «Ocağından köz, bucağından dən əskik olmasın», «Göy 
yaylağın, sərin bulağın olsun», «Yer kimindi – oturanın», «Surun 
yerisin!» və s. kimi alqışlar (dualar) intensiv şəkildə işlənir. Bu 
xeyir-dualarda günəşin, işığın, ocağın istisiylə yanaşı, doğma 
yurdun da həniri duyulmaqdadır. 
      Bunu qopuz köksündən qopub gələn əski nəğmələrdə də mü-
şahidə etmək olar: 
                Boşşalı gözəl yerdi, 
                Yar gəlib gəzən yerdi, 
                Niyə nanay demersən... 
                Oğuz-oğuz oymaram, 
                Yağı gələ qoymaram. 
      Bu örnək [146, 1988 # 112, s. 4] [30, s. 179–180], ən öncə, 
Borçalının oğuz yurdu olması barədə folklor informasiyası kimi 
maraq doğurur. Burada Borçalının gözəl yer, yar gəlib gəzən yer 
kimi tərənnümü, oğuzun anımı, yağıya meydan oxunmağı təsadüfi 
deyildir, məhz tarixi keçmişin bədii yaddaşa hopmuş əksidir. 
      Borçalılılar əzəldən tərəkəmə yaşam güzəranı keçirmişlər, yəni 
onlar mal-qoyun ilxılarıyla, sürüləriylə yayda yaylaqda (dağda), 
qışda qışlaqda (aranda) dövran sürmüşlər. Onların əslində iki doğ-
ma məskəni – aranda kəndləri, obaları, dağda yurd yerləri olmuş-
dur. Borçalıda ən yaxşı, ən kamil folklor örnəkləri də məhz obada, 
yurdda toy-düyünlərdə, köç arabalarında yaranmış, yayılmışdır. 
      Yurd daxilində aran-dağ köçü oxumalarından gətirdiyimiz 
aşağıdakı nümunələrdə [146, 1994 # 2] [40, s. 128] [268, s. 36] 
bunu aydın şəkildə hiss etmək mümkündür: 
                Aranda qaldım, ay nənə, 
                Yandım, qaraldım, ay nənə; 
                Yaylağa göndər, ay nənə, 
                Çiyələmə döndər, ay nənə. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
36
      Yaxud: 
                Nəhrə çalxa, yağ olsun, 
                Qara inək sağ olsun. 
      Aran-dağ (qışlaq-yaylaq) sosial güzəranının, el-oba məişətinin 
folklorda koloritli şəkildə əks olunması məhz Borçalı folklor 
ənənələrinə xüsusi dəst-xətt gətirmişdir. 
      Bu yurdun öz qədimliyilə, ibrətamizliyilə seçilən atalar sözləri 
bir də ona görə diqqəti çəkir ki, bu örnəklərdə vətən, yurd, ocaq, el-
oba, dağ-bağ, aşıq, saz, söz və s. regional koloritli ifadələr, 
deyimlər üstünlük təşkil edirlər. Məsələn: Adam ağzında söz, qazan 
altında köz; Aşığı olan obanın qaşığı yağlı olar; Bülbül gülü sevər, 
insan vətəni; Çörək qədrini bilməyən el qədrini bilməz; Dağ iti 
gəlib bağ itini bağda boğar; Dağdan gələn bağdakını qovar; Dımbılı 
ələk, dımbılı sac, Əlim xəmir, qarnım ac; Dostu qurd olanın eli yurd 
olar; El içində – öl içində; Elini lağa qoyanın evinə lağım qoyallar; 
Əsaya söykənib gəzən qocaya bir el söykənər; Hər quşa öz yuvası, 
hər insana vətən havası; Südlü qoyun sürüsündən ayrılmaz; Tərə 
yeyən də yaza çıxar, kərə yeyən də... və s. 
      Borçalının varlığının, özünəxaslığının meyarı hər şeydən əvvəl 
onun sazıdır, unikal saz-söz dünyasıdır. Onun bütün maddi-mənəvi 
mədəniyyətinin təkanverici qüvvəsi saza doğmalığın, bağlılığın 
qüdrəti olmuşdur. Bölgədə işlənən zərb-məsəllərdə, frazeoloji 
deyimlərdə bu belə ifadələnir: Aldı sazı çiyninə, qurban məzhəb-
dininə; Saz harada – söz də orada; Saz qüdrəti – Tanrı məhəbbəti; 
Saz sevən ürək saz qalar; Səhər sazlı, axşam nazlı... kimi nümunələr 
bu baxımdan səciyyəvidir. 
      Borçalıda saz özü də obrazlaşmış və el ağzında tərənnüm 
obyektinə çevrilmişdir: 
                Əzizinəm, sim ağlar, 
                Saz inildər, sim ağlar; 
                Sən öldün, mən ağladım, 
                Mən ölsəm, bəs kim ağlar? 
      Borçalıda sazı tapmacalarla da nişan vermişlər: 
                O nədir ki, yetmiş iki dil bilir?; 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
37
      Yaxud: 
                Hillənir ha, hillənir, 
                Üstü ayna güllənir; 
                Hər şey ağzından dinir, 
                O, köksündən dillənir. 
      Bu nümunələrdə yetmiş iki saz havası olduğuna, sazın köksün-
dən səs çıxdığına eyhamlar var. 
      Türk xalq poeziyasının ilkin və çox qiymətli incisi olan bayatı 
Borçalıdakı folklor ənənələrində də ən geniş yayılmış janrdır. Bu 
bayatıların özünəməxsusluğu onlarda doğma yurd qeyrətinin önə 
çəkilməsidir. Bunu aşağıdakı nümunələrlə əyani şəkildə təs-
diqləmək olar: 
                Əzizinəm, güvən gəz, 
                Dağda bitər güvəngəz; 
                Yad sənə arxa olmaz, 
                Öz arxana güvən gəz. 
                               Xəncərimin tiyəsi, 
                               Düşmənimə dəyəsi; 
                               Elimi yağı görməz, 
                               Mənəm onun yiyəsi. 
                Qar altına, 
                Qar düşüb qar altına; 
                Adın elnən bir olsun, 
                Sığınaq qaraltına. 
      Borçalı bayatılarında etnik soykökə, konkret tarixi və coğrafi 
faktlara güzgü tutan deyimlər çoxdur: 
                Yola çıxdı yüz atlı, 
                Nə durubsan süz, atlı; 
                Balam, babam odurna, 
                Qarapapax boz atlı. 
      Bildiyimiz kimi, Qarapapaq (Qarapapax) Borçalılıların etnik-
soykökü adıdır. Və bu bayatıda həmin etnonimin xatırlanması, özü 
də qarapapağın məhz boz atlı kimi anılması, onun «babam odurna» 
kimi nişan verilməsi təsadüfi deyildi. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
38
      Aşağıdakı bayatı [146, 2003 # 10, s. 2] həsrətin ifadəsidir: 
                Arazdan keçən də var, 
                Suyundan içən də var; 
                Borçalı nə, Göyçə nə, 
                Dərbənddən köçən də var. 
      Bu bayatı-xoyrat da tarixi olayla bağlı söylənmişdir: 
                Qəza qaldı, 
                Qılmadım, qəza qaldı; 
                Bir yanımı Kür kəsdi, 
                Bir yanım qəza qaldı. 
      Bu, o vaxtın yadigarıdır ki, 1880-ci ildə Tiflis quberniyası 
tərkibində Borçalı qəzası təşkil olunmuşdu və qəza Borçalı (indi 
Marneuli bölgəsi), Loru (indi Ermənistandakı müvafiq ərazilər), 
Yekaterinenfeld (indi Bolnisi), Trialet (indi Dmanisi, Zalqa) 
nahiyələrini içinə almışdı, Qarayazı nahiyəsi isə Tiflis qəzasına 
qatılmışdı. Bayatıdakı «Bir yanımı Kür kəsdi» deyimi Qarayazının 
aralanmasına, «Bir yanım qəza qaldı» deyimi Borçalıda qəza 
yaradılmasına işarədir. 
      1918-ci il Ermənistan–Gürcüstan müharibəsinin acı nəticəsi 
olaraq Borçalı mahalının paralanması, ermənilərin fitnəkarlıqla 
Borçalının dağ zonasını işğal etmələri Borçalı sinədəftərlərinin 
ağılarında, bayatılarında belə əks olunmuşdur: 
                Borçalıyam, dağ məndə, 
                Təpə məndə, dağ məndə; 
                Dağlarım əldən getdi, 
                Düzdə qaldım, dağ mən də. 
      Bu, xalqın ürcah olduğu tarixi fəlakətlərin sözlə ifadəsidir. 
      Bölgədə dillər əzbəri olan bayatılarda yerli Türk toponimləri, 
buradakı kənd, dağ, dərə, çay, göl adları üstünlük təşkil edir və bu, 
regional koloriti gücləndirir: 
                Əzizinəm, Borçalı, 
                El-ulusum Borçalı; 
                Obama yağı gəlsə, 
                Pəncə vurar, bor çalı. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
39
                                    Qar ayazı, 
                                    Ağ kağız, qara yazı; 
                                    Bir yanım Kürə bağlı, 
                                    Bir yanım Qarayazı. 
                Əzizim, Qaracalar, 
                Ağ çalar, qara çalar; 
                Elə gözəl sevmişəm, 
                Yanağı qara çalar. 
                                    Yastı qar, 
                                    Asta yağar yastı qar; 
                                    Mənə loğman nə lazım, 
                                    Təbibimdi Yastı qar. 
      Borçalı bayatılarında doğma, qohum məskənlər – Tiflis, Qazax, 
Qarabağ, Şəmkir, Ağdam, Ağdaş, Qars, Ahısqa, İrəvan, Göyçə, 
Ağbaba, Təbriz, Şirvan və s. yerlər də tez-tez anılmışdır [118, 1976 
# 50, s. 8]: 
                Tiflisin yollarında, 
                Bənd oldum kollarında, 
                Bir cüt bazbənd olaydım 
                Yarımın qollarında. 
                                    Bu dəvə düzdən gedər, 
                                    Yükü Tiflisdən gedər; 
                                    Şəmkir qana boyanıb, 
                                    Dərməni bizdən gedər. 
                Bu yol Qazağa gedər, 
                Ömrüm sazağa gedər; 
                Gözlərim yolda qalıb, 
                Fikrim uzağa gedər. 
                                    Qarabağ yaşım mənim, 
                                    Üzükdə qaşım mənim; 
                                    Cənnətdi uca yerim, 
                                    Gözümdə yaşım mənim. 
      Borçalıların sosial-psixoloji emosiyalarını ifadə edən xoyrat-
bayatılardan bir neçə nümunə: 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
40
                Dona çay, 
                Suyu qıjov Dona çay; 
                Necəsən bir ah çəkim, 
                Göz yaşımdan dona çay. 
                                    Ağlağandı, 
                                    Qarağac, Ağlağandı; 
                                    Gedək dərdli yanına, 
                                    Görək kim ağlağandı. 
                Yekə dərdi, 
                Yetimin yekə dərdi; 
                El çəkməz, oba çəkməz, 
                Söylədim Lökə dərdi. 
      Gürcü ədəbiyyatında da bayatı formasında şeirlər yazılmış, ba-
yatılarımız Gürcü poeziya, nəsr örnəklərində işlənmiş, hələ 19-cu 
əsrdə Gürcü hərfləriylə kitablar şəklində nəşr edilmişdi*. 
      Borçalıda da uşaq nəğmələrində, laylalarda, oxşamalarda Tanrı-
ya xilaskar, qoruyucu kimi inam, iman ifadə olunur: 
                Ağrın alım, ağ Tanrı, 
                Gəl bacadan bax, Tanrı; 
                Kim balamı istəmir, 
                Dam-daşını yıx, Tanrı. 
      Borçalı nağılları haqqında danışarkən 19-cu yüzildə Tiflis Rus, 
Gürcü mətbuatlarındakı örnəklərdən söhbət aça bilərik. Xatırladaq 
ki, həmin Borçalı nağıllarını ilk dəfə biz elmi tədqiqə çəkirik. 
      Hələ 1828-ci ildə Moskvadan Tiflisə gələrək, Rus mətbuatında 
işləmiş jurnalist Dmitri Yeliseyeviç Zubaryev Borçalıda yazıya al-
dığı «İnsanla ilanın nağılı» («Сказка о человеке и змее») adlı 
örnəyi «Тифлисскія ведомости» («Tiflisskiye vedomosti» = Tiflis 
xəbərləri) qəzetində dərc etdirmişdi [155-g, 1830 # 91, s. 1–4]. 
                              
     * Qeyd: Azərbaycan ədəbiyyatının dostu Zezva Medulaşvili Borçalı bayatı-
larından sırf orijinal örnəkləri Gürcü dilinə tərcümə edib, mətbuatda dərc 
etdirmişdir [43]. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
41
      D. Y. Zubaryev (1802–1850) Moskvada ali təhsil aldıqdan 
sonra Tiflisə göndərilmişdi və burada azərbaycanlılar haqqında 
yazmaq ona həvalə edilmişdi [387, s. 345]. Onun 1830-cu illərdə 
Tiflis Rus mətbuatında Qazax distansiyasından, İrəvan əyalətinin 
Oğruca kəndindəki Qaçaq Rövşən–Koroğlu qalasından, Qırmızı 
(Sınıq) körpüdən, Sürməlinin Qaraqala kəndindən «З.....въ» 
kriptonimilə dərc olunmuş məqalə-oçerkləri maraq doğurur [155-g]. 
Həmin müəllif Qarapapaqlar haqqında belə yazmışdı: «Карапапахи 
почитаются народом храбрым...» (Qarapapaqlar cəsur xalq 
sayılır...) [155-g, 1830 # 60, s. 3]. 
      D. Y. Zubaryev növbəti materialı Borçalı distansiyasının Şamalı 
kəndindən hazırlamışdı. Xatırladaq ki, bu kənd Araplı, Saral, 
Quşçu, Ulaşlı, Qasımlı, Aşıqlı, Bəyazitli kəndlərinin qonşuluğunda 
olmuşdu [378, s. 178], kənd əhalisinin bir qismi 1828-ci ildə İranın 
Sulduz mahalına köçmüşdü (1886-cı ildə bu kənddə 12 ailədə 57 
nəfər yaşayıb [272, s. 69]), bir qismi də qonşu kəndlərə qarışmışdı. 
      Şamalı (Şamamalı) kəndində Rus jurnalisti 1828-ci ilin 
payızında, özünün qeyd etdiyi kimi, «Borçalıda son dərəcə məşhur 
adam» olan usta molla Mehdi Bayram oğlu ilə görüşüb tanış olmuş 
və onun söyləməsində adıgedən nağılı yazıya almışdı. O, nağılı 
«sətri tərcümə» (буквальный перевод) etdiyini bildirmişdi. 
      «İnsanla ilanın nağılı»nın qısa məzmunu belədir: Səyahətə 
çıxan Xoca Əhməd yolda ilanı dar ayaqdan xilas edir. Əvəzində isə, 
ilan onun boynuna sarılıb, onu boğmaq istəyir. Xoca Əhməd 
soruşur ki, niyə yaxşılığa yamanlıq edirsən? İlan cavab qaytarır ki, 
insanlar da həmişə yaxşılığa yamanlıq edirlər. Onların qarşısına 
çıxan çinar da, camış da ilanın fikrini təsdiqləyirlər. Onlara 
rastlaşan tülkü isə fənd işlədir, Xoca Əhməd ilanı öldürür. 
Tülkünün bu yaxşılığının müqabilində Xoca Əhməd ova çıxmış 
xana tülkünün kolda gizləndiyini nişan verir. Tülkü əhvalatı xana 
danışır. Xan Xoca Əhmədi döydürür, tülkünü azad edir. Nağılın 
sonunda əxlaqi fikir olaraq: «İnsana heç vəchlə inanmaq olmaz» 
atalar sözü misal çəkilir. 
      Bu nağıl Azərbaycan folklorundakı həmin süjetli məlum 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
42
nağıllarla, o cümlədən «Nə səndən oğul dağı gedər, nə məndən 
quyruq yarası», «Ovçu Pirim» [46, s. 203–213], XX əsrin 
əvvəllərində Gürcü mətbuatındakı «Kəndli və ilan» [391 s. 59], 
«İlan və kişi» [166, s. 39], xüsusən də, sonralar Borçalının Darvaz 
kəndindən yazıya alınmış «Kasıb kişi ilə ilan» [40, s. 10–15] adlı 
örnəklərlə mövzu oxşarlığındadır. 
      Yüzilin axırlarında Gürcücə «ივერია» («İveria») qəzetində 
dərc edilmiş bir nümunədə – Tiflisin Şeytanbazar məhəlləsində aşıq 
Rəcəbin dilindən yazıya alınmış «Rəcəbin nağılı» adlı mətndə 
nəhəng divə insan müdrik sözlərin, ağlın qüdrətilə qalib gəlir. 
İnsanın qulağına günəş şüasının pıçıldadıqlarını eşitdikcə div qar 
kimi əriyir [155-ç, 1893 # 116, s. 3]. 
      Qori müəllimlər seminariyasının yetirmələri Rüstəm Məlik-
Aslanov, Ziyad Şərifov, Abbas Minasazov Borçalı mahalının 
Sarvan, Tecis ellərindən üç nağıl yazıya alıb, «Сборникъ 
матеріаловъ для описания местностейъ и племенъ Кавказа» 
(SMOMPK – Qafqazın yerlərinin və tayfalarının təsviri üçün 
materiallar məcmuəsi) jurnalında Rus dilində dərc etdirmişdilər 
[155-ğ, 1899 # 26, s. 71–108]. Sarvan kəndində toplanmış nağıllar 
«Çoban İbrahim», «Bağdadlı Cəfərin nağılı», Tecis kəndində 
yazıya alınmış nağıl «Bahadır İbrahim» adlanır və həmin 
nümunələr tipikliyilə seçilirlər. Bunlardan Ziyad Şərifovun Tecis 
kəndində Məşədi Əli Qulu oğlunun dilindən köçürdüyü «Bahadır 
İbrahim» nağılı mifik məzmunuyla, orijinallığıyla maraq doğurur. 
İbrahimə bahadırlıq şöhrətini qazandıran bu olur ki, o, insan kimi 
danışan, yarpaqları mahnı oxuyan sehirli ağacı, bu ağacın dilini 
bilən sehirli quşu bacısı Güllüzarın istəyilə tapıb gətirir və uçan 
xalçanın, gözəgörünməz papağın, sehirli süfrənin köməyilə Gur 
məmləkətinə gedir, Gur padşahının qızıyla evlənir. 
      Borçalı ellərindən toplanmış başqa nağıllarda da («Vəzir qızı», 
«Kasıb kişi ilə ilan», «Ata vəsiyyəti», «Padşahla həkim», «Əhmədlə 
qızıl balıq», «Ovçu ilə padşah», «Xıdır İlyaz», «Mən qurd gördüm» 
və s.) [40] inamlarımız, mənəvi dünyamız öz ifadəsini tapmışdır. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
43
      Tədqiqə çəkdiyimiz el ədəbiyyatı örnəkləri, apardığımız təhlil 
Borçalıdakı soydaşlarımızın yüzillər boyunca yaratdığı mənəvi irs, 
onların bədii-yaradıcılıq potensialı barədə dolğun təsəvvür yaradır.  
      Gürcüstanda Türkdilli folklorun tədqiqatçısı V. Ə. Hacıyevin 
qənaəti də dediklərimizi təsdiqləyir: «Borçalı qədim Türk etnik-
mədəniyyət sisteminin elmi-nəzəri cəhətdən şərhi üçün dəyərli 
materiallarla zəngin olan bir ərazidir» [166, s. 11]. 
      Bu gün Borçalıya xas ləhcə, şivə sözləri hesab olunan anarı, 
cınqı, cinclim, əppək, hancarı, hörrə, kərənti, kora, qulançar, qurut, 
mayıf, merət, nuşqul, postal, tənbəki, varıb getmək, yeyin, zayıl, 
zərdə vs belə tipli neçə-neçə sözə qədim yazılı Türk abidələrində, 
bir qisminə «Dədə Qorqud»da rast gəlməyimiz də bu mahalın, onun 
sakinlərinin ululuğuna, milli etnik saflığına dəlalət edir. 
      Lokal xarakterli folklor materialları üzərində müşahidələrdən 
aydın olur ki, Borçalı mahalında ulularımızdan bu günə miras 
qalmış əsatirlər, əfsanələr, toponimik-etimoloji rəvayətlər, cilası 
özündən el deyimləri, həzin-həlim nəğmələr, səlis zərb-məsəllər, 
ata sözləri, saf andlar, alqışlar (dualar), qarğışlar (bəddualar), 
yalvarışlar, oxşamalar, kövrək bayatılar, avazlı meyxanalar, dərd-
ələmli ağılar, düşündürücü tapmacalar, duzlu-məzəli gülməcə-
bəzəmələr, çeşidli nağıllar, şirin düzgülər, dodaqqaçdılar qiymətli 
söz inciləri kimi ümummilli şifahi xalq ədəbiyyatımızın Borçalı 
budağının əsas arxaik qaynağı olmaqla, milli folklor atlasımızı 
regional çalarlarla zənginləşdirməklə bərabər, Borçalıda sazın-
sözün intensivliyinə təkan verən zəmin rolunu oynamışdır. 
       
 
1.3. XI–XIV əsrlərdə Gürcüstan ərazisində İslam-Türk 
mədəniyyəti 
 
      Mövzuya preambula olaraq, 11–14-cü əsrlərdə Tiflisdə və 
Gürcüstanın başqa yerlərində yüksək inkişaf səviyyəsinə çatmış 
islam Türk mədəniyyəti fonunda burada islam Türk poeziyası 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
44
haqqında elmi mülahizələrimizi şərh etməyi lazım bilirik. 
      Tarixdən məlum olur ki, islamın ilk əsrində – miladın 7-ci 
yüzilinin ortalarından Tiflis və onun ətrafları, o cümlədən indi 
Borçalı ərazisinə uyğun gələn yerlər əmirlik adıyla Müsəlman 
xəlifətinin tabeliyinə keçmiş, buralarda Müsəlmanlar çoxalmışdılar. 
VIII əsrdə bu səmtlərdə Xəzər qoşunlarının Ərəblərlə vuruşduğu, 
qıpcaqların da Gürcülərə qoşulub Ərəblərə qarşı çıxdıqları, 
Azərbaycan əmirinin buraları dağıtdığı... islam və Gürcü 
salnamələrindən bəlli olur [16] [272, s. 16–17]. Müəyyən dövrlərdə 
Dmanis də islamın qüdrətli ocaqlarından birinə çevrilmişdi. Həmin 
çağlar Gürcüstanın gündoğarında Türklər əhalinin əksərini təşkil 
etdiyinə görə Gürcü salnamələrində bu ərazilərə böyük Türklük, 
Türkmanlıq adları verilmişdi [272, s. 21]. Oğuz-Səlcuqlar da Türk, 
İslam bayrağıyla bu bölgəyə axışmışdılar. 1064-cü (hicri 456) ildə 
sultan Alp Arslan bu civarlardakı Loru, Şəmşöldə qalalarını ələ 
keçirmiş, Loru əmirinin qızıyla evlənmişdi və qohumluq, ana dili 
birliyi səbəbindən bu mahalların sakinləri sultan hüzurunda islamı 
qəbul etmişdilər, burada məscidlər tikilmişdi. Alp Arslan Tiflisdə 
də vaxtilə Davud oğlu Süleymanın hazırlatdığı isti-kükürdlü 
hamamlar yanında məscid ucaltmışdı. Gürcü salnaməsinə görə, 
səlcuq Türkləri yayda öz barxanalarını, mal-qaralarını yığışdırıb, 
Kür və Yor boylarına, Ağrıdağ yamaclarına yayılarmışlar, bir çox 
qalalar onların ixtiyarında imiş [272, s. 18–19]. Kümən-Qıpcaqlar, 
daha çox da onların Burçol, Qarapapaq qövm-uruqları 12-ci əsrdən 
Gürcülərə kömək məqsədilə əsgəri qüvvə olaraq Gürcüstana axışıb 
gəlmişdilər. 
      Gürcüstan ərazisində Türk soylarının belə kütləvi 
məskunlaşması burada islam-türk kültürünün də yayılmasına səbəb 
olmuşdu. Bunu bölgədə aparılmış arxeoloji qazıntıların nəticələri, 
10–13-cü yüzillərə aid Qoçulu qalasında aşkarlanmış, 
mütəxəssislərin (Manana Sinauridze, Ömər Qoçulu vb) İslam 
örnəkləri hesab etdikləri hamamlar, saxsı qablar, bəzək əşyaları, 
ələlxüsus da Ərəb hərfləriylə Quran ayəsi yazılı gil qablar [354, s. 
44–45] [272, s. 24–25] [237, s. 30–32] [244, s. 249–252], həmin 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
45
dövrə aid Arıxlı arxeoloji məskənində Qıpcaq tipli daş sanduqə 
tabutlar, İmirdə ləl-cəvahirat, Qaçağanda güney səmtdən qapısı olan 
türbə, Dmanis müsəlman məzarlığından tapılmış Ərəb əlifbasıyla 
kufi, süls və nəsx xətlərilə yazılı epitafiya abidəsi, daşdanyonma at 
heykəlciyi, Balıcda, Şüləverdə günbəzli dördkünc türbələrdə Quran 
ayələri həkk olunmuş daş sanduqələr, yazılı mənbələr sübutlayır. 
      Bu civarlardakı Hunan, Kəndman, Qaq, Dmanis, Şəmşöldə, Ər-
kivan qəsəbələri mühüm ticarət, mədəniyyət məntəqələri sayılmış-
dılar. İpək yolunun Gəncədən gələn iki qolu buradan keçmişdi. 
      Qoçulu (Cabala) qalası yörələrini nəzərdə tutaraq Gürcü alim 
M. S. Sinauridze belə vurğulamışdır: «Məhz bu vilayətlərdə mədəni 
həyat güclü olmuşdur. Şəhər memarlığına və həm də sakinlərin 
yaşayışına, məişətinə o vaxt öz zirvəsinə ucalan müsəlman 
mədəniyyəti təkan vermişdi» [354, s. 25]. 
      Tiflisdəki Narınqalada Şahtaxtı istehkamında müsəlmanların rə-
sədxana işlətdikləri, Tiflisdə, Hunanda, Dmanisdə karvansaraylar, 
İslam sənətkarlarından, İslam xadimlərindən, sufilərdən, şairlərdən 
ötrü xüsusi saraylar tikildiyi, bu ziya ocaqlarının, Tiflis müsəlman 
kitabxanasının bütün Şərqdə məşhurlaşdığı... qaynaqlardan [75] 
[272] aşkarlanır. İslam maarifinin qüdrətli mərkəzlərinə çevrilmiş 
olan Tiflisdə, Hunanda, Dmanisdə Nizamiyyə məktəbləri açılmış, 
məscidlər nəzdində mədrəsələr, məktəblər təşkil edilmişdi. 
      On üçüncü əsrdə Misirdəki Burci (Burclu) sülaləsinin yazarı 
olmuş Məhyəddin Zahir Gürcüstan tərəflərdə xalçaçılığın geniş 
yayıldığını soraqlamışdır [272, s. 26]. Bu fakt da diqqəti çəkir: 
Berlin muzeyində saxlanan, əjdahayla qartalın vuruşu təsvir 
olunmuş xalının 1250-ci illərdə Qazaxla Loru arasında toxunduğu 
güman edilir və mütəxəssislər belə fikir irəli sürmüşlər ki, xalça 
Oğuz-Səlcuq mədəniyyətinə aiddir, ya da onun təsiri alt ında 
toxunmuşdur [349, s. 21]. 
      8–14-cü yüzillərin «ət-Tiflisi» (Tiflisli), «ət-Dmanisi» (Dma-
nisli), «ət-Hunani» (Hunanlı) nisbəli fəqihləri (islam xadimləri), 
alimləri, loğmanları, sənətçiləri, münəccimləri, habelə ədibləri, 
şairləri bəllidir. Onlardan kamil hədisçi Abdullah Tiflisi, dərin 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
46
bilikli dilçi alim və müəllim Əbu Məhəmməd əl-Həsən Tiflisi, 
hərtərəfli zəka sahibi, «islamın ən məşhur alimlərindən biri» kimi 
qiymətləndirilmiş Hübeyş Tiflisi, sufi təriqət poeziyasının görkəmli 
nümayəndəsi Əbülbəka Nəcməddin Tiflisi, Marağa rəsədxanasının 
yaradıcılarından, əsas alimlərindən, N. Tusinin yetirmələrindən biri 
olmuş həkim Fəxrəddin ət-Hilati Tiflisi, Arranda Elxanlılar 
sarayında alimliyilə seçilmiş, Tiflisin qazısı təyin olunmuş Ələddin 
Tiflisi, dərin məzmunlu rübailər müəllifi Ömər Şəmsəddin Tiflisi, 
filosof alim Mahmud Müəyyədəddin Tiflisi, Quranın kamil şərhçisi 
Hümaid Sədrəddin Dmanisi... şöhrətlidirlər. 
      8–14-cü yüzillərdə həyat-fəaliyyətləri və yaradıcılıqlarıyla 
Tiflisə bağlı olmuş görkəmli islam şəxsiyyətləri arasında ədiblərin, 
ədəbiyyatşünasların, şairlərin də adlarına rast gəlirik.  
      10-cu əsrin ikinci yarısında, 11-ci əsrin əvvəllərində əlli ilə 
yaxın Tiflis mədrəsəsində ədəbiyyatdan, Ərəb dilindən dərs demiş 
Əbu Məhəmməd əl-Həsən Bəndər oğlu Tiflisi poeziyada mədhin və 
tənqidin xüsusiyyətlərinə dair kitab yazmışdı, onun ədəbi oğruları 
ifşa edən təfsiri, Ərəb poeziyasının təhlilinə həsr etdiyi ədəbi 
risaləsi, həmçinin imamlar haqqında geniş qəsidələri də var. Alim, 
səyyah Əbu Əhməd Hamid ibn Yusif əl-Hüseyni Tiflisi həm də sufi 
ədib kimi tanınmış, sultan Məlik şahın vəziri Tacəlmülkün 
davamçısı olmuşdur. Azərbaycan mütəfəkkiri Seyid Yəhya 
Şirvaninin təzkirəsində şairlər Bədr Tiflisi, Seyfəddin Tiflisi, Qazı 
Tiflisi, Kamal Tiflisi, Lətif Tiflisi də xatırlanmışlar. 
      Hərtərəfli zəka sahibi, şeyx, alim, münəccim, təbib, lüğətçi, 
mühəndis, həm də dilçi alim, ədib, ədəbiyyatşünas, şair kimi zəngin 
elmi yaradıcılığa malik olmuş Hübeyş (Hüseyn) Tiflisi həm də 
ədəbiyyatşünas, şair, nasir kimi şöhrət qazanmışdı. 
      Qaynaqlarda Şeyx Əbülfəzl Hübeyş (Hübəyş, Hüseyn) ibn 
İbrahim ibn Məhəmməd Şərəfəddin ət-Tiflisi kimi təqdim olunan 
bu görkəmli şəxsiyyət 12-ci əsrdə gənclik illərini Tiflisdə keçirmiş, 
sonra Rum Səlcuqlarının paytaxtı Konya şəhərinə köçmüş, Səlcuq 
sultanı II Qılıc Arslanın sarayında xidmət etmişdi. Mütəxəssislərin 
çoxu Hübeyşin Azərbaycan Türkü olması barədə dəlillər 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
47
söyləmişlər. Əhməd Atəş, İrənc Əfşar onu «Arran dövlətindən olan 
alim» təqdim etmişlər [31, s. 98] [5, s. 53], Əhməd Münzəvi 
Hübeyş Tiflisinin «azərbaycanlı olduğu səbəbindən ləhcəsinin 
Xorasanın dəri ləhcəsindən fərqləndiyini və onun əsərlərinin 
tədqiqinin azəri ləhcəsinin tədqiqatçılarına fayda gətirə biləcəyini» 
bildirmişdi [5, s. 53]. 
      Fars filoloq alimi M. Baharın qeyd etdiyi kimi, «bu insan öz 
dövrünün görkəmli zəkasıydı və indi onun əsərlərinin bir çox 
əlyazıları qalıb, həmin əsərlərin hər biri də öz sahəsi üzrə nadir 
əsərlərdir» [5, s. 15]. Hübeyşin təbiət, ilahiyyat, nücum, təbabət, 
yuxuyozumu, kimya, fizika, həndəsə, fəlsəfə, dilçilik, 
ədəbiyyatşünaslığa aid Fars və Ərəb dillərində otuza yaxın əsəri, 
yunan dilindən tərcümələri bəllidir. Onun «Quranın mənşəyi», 
«Quranın tərcümələrinə izahlar məcmuəsi», «Tibb risalələri 
məcmusu», «Davranış qaydaları», «Ədviyyə təqvimi», «Bədənin 
səhhəti», «Nücumun bəyanı», «Nücum elminə giriş», «Daniyalın 
peyğəmbərliyi», «Kamil təbir», «Ədəb qanunu», «Qafiyələr», 
«Təfsirin bəyanı», «Sənətlərin bəyanı» əsərləri məşhurdur*. Bir 
neçə əsəri Hübeyş Tiflisi barədə ədib, ədəbiyyatşünas, şair kimi də 
danışmağa əsas verir. Bu baxımdan onun filoloji əsərlərindən 
«Qafiyələr», «Təfsirin bəyanı», «Ədəb qanunu», «Kamil təbir» və 
başqa əsərləri diqqəti çəkir. 
                              
     * Qeydlər: 
      1) Hübeyşin «Kamil təbir» risaləsində anılan, təbirə aid risaləsi olduğu 
bildirilən Sirin oğlu Məhəmməd Tiflisi [238, s. 14] [3, s. 14] Hübeyşin babası 
güman edilir. Tarixçi, publisist Samson Pirsxalava 1934-cü ildə Parisdə yayım-
latdığı «Tarixin kölgələri» kitabındakı «Qurucu David və Xoca İbrahim» mə-
qaləsində Hübeyşin atası İbrahimin din xadimi, alim olduğu, Gürcücə bildiyi, 
Qurucu Davidlə görüşüb məsləhətləşdiyi qənaətinə gəlmişdir [327, s. 28]. 
 Bəyan əl-sənət» – Sənətlərin bəyanı) ilkin sənət») «بيان السنت» (2      
risalələrindəndir. Rus dilində də nəşr edilmiş bu əsərdəki [5] sənətlərin 
texnologiyasına, təbabətə aid reseptləri mütəxəssislər o zaman Tiflisdə və 
Güney Qafqazda yayılmış sənət sirrlərinin izləri hesab etmişlər [5, s. 20]. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
48
      Hübeyşi ədəbiyyatşünas, şair kimi tanıtdıran ən çox «Qafiyələr» 
risaləsi nüsxələrdə müxtəlif adlar daşıyır. Azərbaycan əlyazmalar 
institutunda saxlanan nüsxə [36, 1988 # 1, s. 91–96] «قافيت اشعار 
 («Loğət-e qafiyət-i əşar» – «Şeirlərin qafiyələr lüğəti») «لغت
adlanır. Hübeyş bu risaləsi ilə Azərbaycan şairi, alimi Qətran 
Təbrizinin (1012–1088) əsasını qoyduğu lüğətçilik ənənələrini 
inkişaf etdirmişdir. Ədəbiyyatşünas kimi də o, ilk növbədə 
Azərbaycan alimi Xətib Təbrizinin (1030–1109) davamçısıdır. 
      Əsərin müqəddiməsində müəllifin özü qeyd etdiyi kimi, bu 
kitab poeziyaya meyli olanlara, şeir yazmağa başlayanlara, habelə 
şairlərə kömək, onları çətin və nadir qafiyələrlə tanış etmək 
məqsədi daşımışdır. Risalənin əsas hissəsi Ərəbcə həmqafiyə 
sözlərin Farsca qarşılığını bildirən lüğətdir və o, «əlif» qafiyəli 
sözlərlə başlayır. Burada Fars poeziyasında qafiyə üçün işlənən 
Ərəb sözləri qafiyələnən hərflərə görə əlifba sırasıyla düzülmüşdür, 
əvvəlcə iki hərfdən, sonra üç, daha sonra dörd, beş, altı, yeddi 
hərfdən ibarət həmqafiyə sözlər verilmişdir. Lüğət qafiyələnən 
sözlərin qrammatik çalarlarının, qafiyə düzəldən hərf və 
hərəkələrin, qafiyə növlərinin düzənliyilə, qafiyələr düzümündəki 
kəşflərlə səciyyəvidir. 
      Mütəxəssislərin yüksək qiymətləndirdikləri həmin risalə on 
ikinci əsrdən Ərəb, Fars dillərində filoloji təfəkkürün inkişafında 
böyük rol oynamış, əsərdən yüzillər boyunca Şərqin bədii söz-fikir 
ustaları bəhrələnmiş, şərq xalqları içərisində poeziya sənətini 
öyrənmək, öyrətmək üçün əsas vəsaitlərdən birinə çevrilmişdir. 
      Hübeyşin qafiyələr sistemindən Azərbaycan şairi və alimi Əssar 
Təbrizinin «Qafiyələrin sayı haqqında təfsilat», Fars-tacik şairi 
Əbdürrəhman Caminin «Qafiyə risaləsi» əsərlərində də istifadə 
edilmişdir. 
      Ə. H. Tiflisinin filoloji əsərləri arasında «بيان التفسير» («Bəyan-əl 
Təfsir» – «Təfsirin bəyanı») risaləsi də xatırlanır. Bu əsər poeziya 
haqqında elmi-nəzəri tutumlu risalə kimi qiymətləndirilir. Bu 
baxımdan Hübeyş Tiflisinin «Təfsirin bəyanı» risaləsi də Xətib 
Təbrizinin, Yusif Xoylunun, Nəsirəddin Tusinin, Əssar Təbrizinin, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
49
Həsən Rami Təbrizinin, Vahid Təbrizinin, Məhəmməd Rəfi Dost 
Məhəmməd oğlunun, Mirzə Əbutalıb Təbrizinin və başqalarının 
əsərləriylə bir sırada durur və Azərbaycan ədəbi tənqidi fikrinin 
birinci istiqamətini təşkil edən poetika kitabları silsiləsindəndir. Bu 
əsəri təfsirin nəzəriyyəsi sistemi barədə risalə kimi də qiymət-
ləndirmək olar. 
      Akademik Kamal Talıbzadənin yazdığı kimi, «şərhçilər dövr-
lərinin məşhur filoloqları idilər, şərhçilərdən orta əsr şairlərinin 
özləri kimi ensiklopedik bilik, zəngin məlumat tələb olunurdu» 
[371, s. 10]. Bu sözlər şərh–təfsir haqqında nəzəri əsər yazmış 
Hübeyşə də şamildir. 
      Ə. H. Tiflisinin başqa əsərləri də bədiilik cəhətindən maraqlıdır. 
Məsələn, onun «قانون ادب» («Qanun-e Ədəb» – Ədəb qanunu) risa-
ləsinin axırında maddeyi-tarix şeirlə verilmişdir [379] və bu, 
əlbəttə, Hübeyş qələminin məhsuludur. 
      «Sənətlərin bəyanı» risaləsini Q. P. Mixalyeviç «həm də Fars 
nəsrinin inkişafının mühüm mərhələsini əks etdirən ədəbi abidə» 
adlandırmışdır [5, s. 4]. Bu əsərdə kimya, qiymətli daş-qaşın 
hazırlanması, büllurun və mina qabların rənglənməsi, yaraqların 
təmizlənməsi, ziyanlı heyvanlardan qorunma vasitələri, oddan 
istifadə olunması, çıraqla, şərabla gözbağlayıcı oyunların göstəril-
məsi, paltardan ləkələrin götürülməsi, hamiləliyin sirrləri haqqında 
elmi və bədii dildə söhbət gedir. 
      Hübeyşin Şərq aləmində geniş yayılmış «کامل التعبير» («Kamil-əl 
Təbir» – Kamil yuxuyozumu) əsərində sözlərin yuxuya (tuşa) aid 
anlamını, tuşdakı ifadəsini daha aydın şərh etmək üçün qısa, sadə 
hekayələr var və bu hekayələr bədii ədəbiyyatımız üçün dəyərli 
örnəklərdir. Bakıda əlyazmalar institutunda bu əsərin Farsca əslinin 
on ikinci yüzilə aid bir əlyazması, h. 1265-ci (m. 1849) ildə Teh-
randa bir daşbasma çapı və Türkcəyə tərcüməsi saxlanır. (Bir fakt 
bizim üçün maraqlıdır ki, Türkcəyə tərcümə nüsxəsinin ilk vərə-
qində onu h. 1222-ci – m. 1808-ci ildə Ahısqada Qara Hafiz adlı 
Məshəti Türkünün şəxsi kitabxanasına Zanitzadənin hədiyyə etdiyi 
yazılmışdır [50-f, s. 1]. Hicri 938-ci (m. 1530) ildə İraq-Kərkük 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
50
Türkmanlarından (onlarla Borçalılıların qohumluğu bildirilir) yazıçı 
Xızr Əbdülhadi oğlu Bəvazicinin Mosul şəhərində Sultan Süleyman 
üçün hazırladığı Farscadan Türkcəyə «کوامل التعبير» («Kəvam-ül-əl 
Təbir» = Ən kamil yuxuyozumu) adıyla həmin bu tərcümə [50-f] 
haqqında çağdaş ədəbiyyatşünaslarımız Cahangir Qəhrəmanov, 
Rüstəm Əliyev, Möhsün Nağıyev, dilçi-alimlər Təyyibə Ələsgə-
rova, Cəmilə Sadıqova, Tofiq Abdullayev və başqaları məqalələr, 
dissertasiyalar yazaraq, onu orta yüzillərin qiymətli bədii tərcümə 
abidəsi kimi dəyərləndirmişlər [238] [36, 1988 # 1] [4]. C. V. 
Qəhrəmanov, R. M. Əliyev əsərdəki hekayələrdən danışarkən onları 
«bədii nəsrimizin qədim nümunələrindən» hesab etmişlər [238, s. 
15]. Hübeyşin «Kamil təbir» risaləsində on dörd miniatür-hekayə 
var [50-f]. 
      İslamın ilk əsrlərində əski Tanrıçılıq inamlarıyla İslamın qovu-
şuğunda yaranmış, fəlsəfi-idrak, estetik-ədəbi cərəyan kimi forma-
laşaraq, hakim dünyagörüşünə çevrilmiş, orta əsrlərdə qüvvətlənmiş 
sufi (təsəvvüf) təriqəti əsasında sufi (təsəvvüf) poeziyası, Həllac 
Mənsur, Cəlaləddin Rumi, Şeyx Mahmud Şəbüstəri və başqalarının 
yaradıcılıqlarında olduğu kimi, Tiflisdəki müsəlman şairlərin də 
ədəbi-fəlsəfi görüşlərində müəyyən izlər qoymuşdur. 
      Tiflisin sufi alimlərindən və şairlərindən Əbu Məhəmməd əl-
Həsən Bəndər oğlu Tiflisi böyük həcmli risaləsində sufiliyin 
qürrələnmə, lağlağı kimi iki məcazı, rəmzi barədə müfəssəl bilgilər 
vermişdi, Ərəb şairlərindən İbn ər-Ruminin, Əl-Mütənəbbinin 
yaradıcılıqlarının təhlilinə ədəbi-tənqidi risalə həsr etmişdi və bu 
əsərlərilə özünü sufiliyin elmi-ədəbi əlamətlərinin mükəmməl 
bilicisi kimi göstərmişdi. O, həmçinin şiəliyi və şiə imamlarını 
özünün böyük həcmli qəsidələrində vəsf etmişdi. Poetik 
dəyərləriylə də diqqəti çəkmiş bu qəsidələrdə şair öz mütərəqqi 
fikirlərini sufilik məcazları, rəmzləri vasitəsilə təbliğ etmişdi. 
      Sabit Nəcməddin Tiflisinin poetik yaradıcılığı sufi şeir üçün 
daha səciyyəvidir. 
      Mühəddis, sufi şeyx, imam və şair kimi təqdim olunan 
Əbülbəka Sabit ibn Tavan ibn Əhməd Nəcməddin ət-Tiflisi 12-ci 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
51
yüzilin ortalarında Tiflisdə dünyaya gəlmiş, Azərbaycan mütəf-
fəkiri, görkəmli sufi Şihabəddin Sührəvərdiyə yaxınlaşmış və onun 
davamçılarından birinə çevrilmişdi. Uzun müddət Tiflisdə yaşayıb-
yaratmış, sufiliyə yüksəlişin çoxpilləli yolunu inamla keçmiş, sufi 
şeyxi olub, fiqhi, üsulu, süluku, Ərəb dilinin sərf-nəhvini, poeziyanı 
mükəmməl bilmiş, gözəl xəttat olmuş, ömrünün axırlarında Dəməşq 
(Şam) şəhərində imam seçilmiş, 1234-cü ildə Dəməşq sufilər 
qəbiristanında torpağa tapşırılmışdır. 
      Nəcməddin haqqında Gürcü alimi Qoça Caparidzenin 
tədqiqatlarını, o cümlədən Dəməşq Ərəb Dili Akademiyasının Elmi 
Məcmuəsində çap etdirdiyi «Sufi şairi Nəcməddin ət-Tiflisi» 
məqaləsini [76] [75, s. 72] xüsusi dəyərləndirməliyik.  
      Nəcməddinin şeirlər divanı olduğu ehtimalı var. Ancaq hələlik 
onun 10 şeiri məlumdur; bunlardan dördü onun müasiri Şihabəddin 
əl-Qüsinin «Şeirlər çələngi» toplusunda, 14–15-ci yüzillərdə 
yaşamış İbn Şakir əl-Kutubinin və Səlahəddin Xəlil əs-Səfadinin 
tərtiblədikləri təzkirələrdə, ikisi 1215-ci ildə məşhur sufi Əbu-Talıb 
əl-Məkkin «Ürəklərin vüsalla bağlı qazancı» kitabında, dördü Əbül-
Fərəc əl-İbrinin tarixi əsərində yazılı şəkildə günümüzə çatmışdır 
[186, s. 270] [75, s. 72]. 
      Sabit Nəcməddinin yaradıcılığı üçün ictimai-fəlsəfi fikirlər, sufi 
ideyalar bununla səciyyəvidir ki, irfan, tərki-dünya əqidəsi, 
təsəvvüf onun şeirlərinin mahiyyətində, əlamətindədir və bu əlamət 
də dövrün ümumi fəlsəfi-ədəbi ruhundan irəli gəlmişdi. 
      Şairin şeirlərindən ən məşhuru bu örnəkdir (bədii tərcümə 
bizimdir): 
                Haram qazancındır ən ziyanlı şey, 
                özün də bilmirsən qazandın nəylə; 
                Dərk etdin o vaxt ki, var-dövlətlisən, 
                xərcləyib xeyrini verərsən yelə. 
      Bu misralarda Xaqani, Nizami kimi, Nəcməddin də sərvət 
toplayıb onları xalqın rifahına sərf etməyən acgözlərə, tamahkarlara 
istehza edir. Təlqin edilən fikir belədir ki, haram qazancın bərəkəti 
olmaz, sellə gələn yellə gedər. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
52
      Ümumiyyətlə, Sabit Nəcməddinin şeirlərində sufilik rəmzlərin-
dən haram-halal təzadı daha çox işlənmişdir. 
      Şairə görə, nurlanmanın, paklanmanın həqiqi yolu, haqq yolu 
halallığa doğru yüksələn xətdir. Yuxarıdakı şeirdə şairin haramı ən 
ziyanlı şey, yararsız hesab etməsi bununla bağlı olmuşdur. 
      Sabit Tiflisinin poeziyasında halallığın haram üzərində təntənə-
sinin yolu mənəvi kamilləşmədən keçir. Bu ideya aşağıdakı şeirdə 
daha aydın ifadəsini tapır: 
                Bu gün heç kəs bilməz nə vaxt gələcək gündəlik ruzi, 
                haramla halalı bir tərəziyə qoymaq heç olmaz. 
                Ancaq ki, birinin əli gödəkdir, birinin uzun, 
                birinin loxma payı çox, o birinin az. 
      Şairin duyumunca, var-dövlət Allah payıdır, buna halallıqla 
çatmaq mümkündür. 
      Nəcməddinin şeirlərində didaktik-tərbiyəvi ideyalar sufilik bo-
yalarıyla təzahür etmişdir. O, ömrü mənasız keçirənləri tənbeh-
ləmiş, vaxtdan xeyir əməllər üçün yararlanmağı tövsiyə etmişdir: 
                Bu yuxu ömrünü bekar dayanma, günün qonaqdır, 
                Nə ki əlindədir, qazancdır sənə, tez axan vaxtdır. 
                Zay keçirmə bu gün dəqiqələri, günün heç olar, 
                İndi qədrini bil gələcəyinin, sabah gec olar. 
      Filosof alim Zakir Məmmədovun təbirincə, bu şeirdə «mütə-
fəkkir sanki öz müridinə təsəvvüf psixologiyası aşılayır, sufi öz 
vaxtının övladıdır fikrini təlqin edir» [292, s. 190]. Həmin şeir 
sufilik ədəbi ənənələrinin səciyyəvi nümunəsidir. Nəcməddindən 
sonrakı ədəbiyyatımızda da vaxtı zay, boş keçirməməyə, onun 
qədrini bilməyə çağırış motivlərinə rast gəlirik. 
      Mütəfəkkir şairimiz İmadəddin Nəsiminin bir şeiri [46, c. 5, s. 
190] buna misal ola bilər: 
                Zaye keçirmə firsətün, əglənmə bir nəfəs, 
                Bu ömri-nazənin çü bilürsən qılır şitab. 
      Sabit Nəcməddin bu dünyadakı ömrün yuxu, qonaq olduğu, 
ruhi-mütləqin əbədi olduğu qənaətinə sadiq qaldığı kimi, Nəsimi də 
bu ömrü xəyal, nazənin adlandıraraq, əbədiyyətə şitab qılmaq 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
53
(tələsmək) ideyasına tərəfdar çıxmışdır. 
      Başqa şeirlərində də şairin kəlamları, həyat, ömür haqqında 
fikirləri oxucunu dərindən düşünməyə vadar edir: 
                Həyatın əşrəfi sənsən, tələsmə, 
                bu gün nə gəlibsə, gedər bir zaman; 
                Davam gətirəmməz, əyilər bir gün 
                bircə dəqiqəyə ömür-gün binan; 
                Axırda ölüm var, çalış xoşbəxt ol, 
                bir gün köçəcəksən fani dünyadan. 
      Sufiliyin ideyalarından çıxış edən şair də insanı dünyanın özü 
ilə müqayisədə dərk edir, fərdin roluna üstünlük verir və insanı 
dünyanın əşrəfi zirvəsinə yüksəldir. 
      İkinci tərəfdən də, burada sufiliyin fəna təliminin, bu dünyadakı 
həyatın puç, fəna olması əqidəsinin ifadəsini müşahidə edirik. 
Mütəxəssislərin vurğuladıqları kimi, məhz fəna sufi məktəblərinin 
böyük qismində təriqət yolçusunun (sufi yolunun) son məqsədi 
qəbul olunur. Nəcməddinin şeirində məhz tərki-dünyalıq, ruhi-
mütləq ideyası qabarıqdır. Müəllif bu günün ötəri, keçəri olduğu, 
ölümdən sonra əbədiyyətin gəldiyi fikrini irəli sürməklə sufiliyin 
əsas mövqeyini dəstəkləmiş olur. 
      Nəcməddin insanları zalımlara boyun əyməməyə çağırırdı: 
                Bəzilər elə hey öyüd verərlər, 
                imansız, cəlladdır ancaq özləri; 
                Daim yuxudadır onların qəlbi, 
                ancaq ayıq qalar dili, gözləri. 
      Şairin poetik rübabında eşq-məhəbbət lirikası da müəyyən yer 
tutur: 
                Ürəyim ümidə işıq salarsa əgər, 
                Ehtiras vüsalın üçün tezcə şirnikər. 
                Tənbeh görməsə ehtiras geri çəkilməz, 
                Özü aşiq olar həmin o qısqanan kəs. 
      Buradakı işıq, vüsal, tənbeh sözləri də sufiliyin məcazlarıdır. 
Şair bu məcazları hüsn-i mütləq, sufi eşq fikirlərini ifadə üçün 
işlətmişdir. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
54
      Sabit Tiflisinin şeirləri əruzun rəməl, kamil, səri, mütədarik 
bəhrlərindədir. Bu şeirlər təşbihlər, təzadlar və bədii tərənnüm 
vasitələrinin dolğunluğuyla diqqəti çəkir. Məna tutumlu şeirləri 
müəllifin qüdrətli şair olduğunu söyləməyə əsas verir. 
      Nəcməddin Tiflisi öncə təsəvvüf ədəbiyyatımızın təmsilçilərin-
dəndir, onun şeirləri fəlsəfi lirika nümunələrindəndir. Onun adı 
elmi-ədəbi qaynaqlarda 11–13-cü yüzillər Ərəbdilli Azərbaycan 
poeziyasının görkəmli nümayəndələri Xətib Təbrizi, Əli Təbrizi, 
Əbu-Nəsir Təbrizi, Yusif Xoylu, Ömər Gəncəli, Şihabəddin 
Sührəvərdi, Cəmaləddin Ərdəbili, İbrahim Urməvi, Baba Kuhi, 
Zülfüqar Şirvani, Hümam Təbrizi ilə bir sırada durur [292, s. 190] 
[293, s. 108]. Onun mütərəqqi ictimai siqlətilə seçilən poeziyası 
ədəbiyyat tariximizdə layiqli yer tutur. 
      13-cü əsr şairi Şəmsəddin Tiflisinin də şeir yaradıcılığı maraq 
doğurur. 
      Ömər ibn Əhməd Şəmsəddin Tiflisi tacir oğlu olmuş, özü də 
tacirlik etmiş, həm də şair kimi tanınmışdı. Şairin Şəmsəddin (dinin 
günəşi) titulu onun hörmət-şöhrətindən soraqdır. O, İran şairi 
Əvhədəddin Kirmaninin davamçılarından sayılır. 
      Ə. Kirmani Tiflisdə fəaliyyət göstərmişdi. O, Ömər Şəmsəd-
dinlə Tiflisdə görüşüb, yaradıcılıq ülfəti bağlamışdılar. 
      Ömər Şəmsəddinin Əvhədəddin Kirmaniyə həsr etdiyi Farsca 
rübailəri üzdədir. Həmin şeirlər Ə. Kirmaninin Tehranda nəşr 
olunmuş külliyyatına əlavə kimi verilmişdir [208, s. 135–136]. 
     Şəmsəddin Tiflisidən bir rübai örnəyi (tərcümə bizimdir): 
                Hümmətindir əbədiyyət mülkünü quran, 
                Şəfahətin kamaldan da üstündür hər an, 
                Qüdrətindir insanlığa hərəkət verən, 
                Kəramətin nişanıdır müqəddəs Quran. 
      Bu tip rübailərin poetik vüsəti yüksək dəyərləndirilməkdədir. 
      Rus şərqşünası B. A. Dornun bu mülahizəsi yada düşür: «9–12-
ci əsrlərdə Gəncə və Bərdə ilə bərabər Tiflis də Arranın mühüm 
elmi və mədəni mərkəzlərindən olmuşdur» [344, s. 10]. Məhz 
Hübeyş Şərəfəddinin, Sabit Nəcməddinin və Ömər Şəmsəddinin 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
55
yaradıcılıqları erkən orta yüzillərdə Gürcüstan ərazisində islam-türk 
mədəniyyətinin, şərq ədəbi mühitinin zənginliyini təsdiqləyən 
tutarlı faktlardır. 
* * * 
 
      Qeyd edək ki, Azərbaycan mədəniyyəti, ədəbiyyatı intibahının 
korifeyləri Fələki Şirvaninin, Xaqani Şirvaninin Tiflisə vaxtaşırı 
qonaq gəlmələri, onların, Nizami Gəncəlinin əsərlərinin, ədəbi-poe-
tik ənənələrinin burada da yayılması Tiflisdə və bütün Gürcüstan 
məkanında ədəbi mühitin çiçəklənməyinə rəvac vermişdir. 
      «Nizami mövzularına müraciət etmək, şairin qabaqcıl ideya-
larından faydalanmaq bütün dövrlərdə zamanın nəbzini tutmaq, 
müasir həyatın tələbləriylə ayaqlaşmaq xatirinə keçmişə qayıtmaq 
kimi bir məna daşımışdır» [20, s. 4]. Əlbəttə, Xaqaninin, Nizaminin 
əsas mövzularının, obrazlarının, ənənələrinin Borçalı ədəbi 
mühitində yayımı problemi xüsusi tədqiqat tələb edir. Bu dahi-
lərimizin əsərləri, ədəbi ənənələri, xüsusən də Nizami Gəncəli ədəbi 
məktəbinin humanizm, insana məhəbbət, cəmiyyətdəki eyiblərin 
tənqidi kimi önəmli motivləri Gürcüstan mühitində də yayılmış, 
Nizami obrazları Borçalı aşıqlarının, şairlərinin dilində bədii ifadə, 
təsvir-tərənnüm vasitələri kimi əzbər olmuşdur. Biz Borçalı ədəbi 
mühiti mövzusunu ümumi aspektdə işlədiyimizi nəzərə alaraq, 
mühitin inkişaf dövrlərinə müvafiq bölmələrdə həmin problemi 
Borçalının ayrı-ayrı ədəbi simalarının yaradıcılıqlarında əksi dərə-
cəsində öyrənməyə çalışmışıq. 
      Xaqaninin, Nizaminin Borçalıyla bioqrafik bağlılığına aid bəzi 
faktlar üzərində düşünməyə dəyər.  
      Dahi şair Xaqaninin məktublarından aşkarlanır ki, onun 
kürəkəni Mühəzzəbəddin Qurdbasardandır [204, s. 181]. Qurdbasar 
qalası Borçalıdakı Ağcaqalanın yerində olmuşdur. Buradakı cala, 
mahal Qurdbasar adlanmışdır [272, s. 18]. 
      Xaqaninin məktublarında adıkeçən sevimli kürəkəni, tələbəsi 
Müəyyədəddinin barəsində Qafar Kəndli-Herisçi yazmışdır: 
«Şairimizin üçüncü bir kürəkəni də olmuşdur. Qızıl Arslana 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
56
göndərdiyi məktubda fərzənd deyə adını çəkmişdir. O, Tiflisli 
Müəyyədəddindir. Adının Mahmud olduğunu da düşünmək olar» 
[204, s. 181]. Mahmud Müəyyədəddin Təbrizdə fiqh (dini hüquq) 
elmindən dərs almışdı. 
      Bu fikrə şərikik ki, dövrünün ensiklopedik bilikli şəxsi kimi 
Xaqaninin Mahmud Müəyyədəddin Tiflisini «hikməti-qələm» və 
«möcüz-i qələm» adlandırması onun görkəmli bir alim olmasına 
işarədir [344, s. 9]. Xaqaninin çox məsələlərin həllində tələbələri 
Müəyyədəddin və Əvhədəddinlə məsləhətləşdiyi, Xaqaninin Qızıl 
Arslana məktublarını çox vaxt Müəyyədəddinin çatdırdığı da 
bildirilir. Dahi şair «Namanəd» rədifli qitəsini Müəyyədəddin 
Tiflisinin ölümünə həsr etmişdi və onun ölümünə heyifsiləndiyini 
ifadələmiş, onu «ilhamın kökü», «istəklərin ulduzu», «dostların ən 
seçimlisi» kimi təqdimləmişdi.  
      Xaqaninin anası Rabiənin islamı qəbul etmiş nəsturi (xaçpərəst) 
qızı olduğu məlumdur [39, c. 1, s. 84] [351, s. 66] [204, s. 178]. 
Zənnimizcə, o, Daryal tərəfdən Gürcüstana və Şirvana əsgəri qüvvə 
kimi axışmış iki dinli, yəni bir qismi müsəlman, bir qismi xaçpərəst 
olan Kümən-Qıpcaqlardandır. O zaman bu Qıpcaqlardan qız almaq 
şölətli sayılırmış; Gürcüstan hökmdarı Qurucu David də Qıpcaq 
hakimi Ərtəkin qızı Qurantaxtla evlənmişdi, şah Tamar da həmin 
Qıpcaq qızından doğulmuşdu [272, s. 21]. Rabiənin atasının 
sərkərdə olması faktı da [351, s. 66] bu fikrimizi sübuta yetirir. 
Gerçəkdən, Gürcüstan və Şirvanşah qoşunlarında ön cinahı Qıpcaq 
igidləri tutmuşdular, Gürcüstan ləşgərinin başbuğu–sərdarı qıpcaq 
Qurdbasar olmuşdu [272, s. 20]. Borçalı ərazisindəki Qurdbasar 
qalası və çalası onun şərəfinə belə adlandırılmışdı. Diqqətəlayiqdir 
ki, Gürcüstanın Loru, Şəmşöldə, Bostanşəhər (Rustav) və Sığnaq 
ərazilərinə sığınmış iki yüz mindən çox Qıpcaq onların Burçol, 
Qarabörk (Qarapapaq) qövm-nəsillərindən olmuşdu [272, s. 19, 20]. 
Xaqaninin anasının Türk irqinin sarışın comərd soyu Qıpcaqlardan 
olduğu məntiqli görünür.  
      Xaqaninin Tiflis–Borçalıyla qohumluğu maraq doğurmaya 
bilməz. Onun Gürcüstanı vəsf etməsi bir də bu amillə bağlıdır.  
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
57
      Xatırladaq ki, Nizami də Qıpcaq qızı Appaqla (Afaqla) 
evlənmişdi. 
      Türk xalq ozanları Yunus Əmrənin, Aşıq Əmrahın da Qarapa-
paqlara, Borçalıya müəyyən anlamlarda bağlılığı müşahidə olunur.  
      Ən öncə, bildiyimiz kimi, Yunus Əmrə soyca Qaramanlıdır. Və 
Borçalı Qarapapaqlarıyla Türkman Qaramanları yaxın doğma 
soylardır. Orta yüzillərdə Borçalıda güneydən gələn Qaramanlar 
yurdlaşmışlar; Borçalı xanlığında Qaraman adında bir neçə yer 
adının olması da [272, s. 49, 50] bununla bağlıdır. Yunus Əmrənin 
mənsub olduğu İmir tayfasının mirası kimi Borçalı civarlarında 
İmir toponimi geniş yayılmışdır; tarixi-coğrafi toponimikamızdakı 
İmirxaslı, İmirli, İmirxəlil, İmirhəsili [272, s. 49], habelə indiki 
İmir, İmirhəsən kəndlərinin varlığı da həmin sirrlərin açımına 
kömək edə biləcək faktlardandır. Başqa bir tərəfdən, dahi Yunus 
Əmrə «Mən yüyrürəm eldən-elə» deyə-deyə Türk ellərini, o 
cümlədən Borçalıyı çox dolaşmışdı. 
      Yunus Əmrəni, Əmrahı Borçalıya onların yaradıcılıqlarındakı 
dil-düşüncə, adət-ənənə, folklor biçimi, başqa amillər də doğma-
laşdırır və onların Tərəkəmə gözəllərinə, Tərəkəmə-Qarapapaq el-
oymaq məişət tərzinə həsr olunmuş lirik örnəkləri Borçalıda ədəbi 
gələnəyin gedişatına müəyyən təkan vermişdi. 
      Erkən orta əsrlərdə Gürcüstanda İslam-Türk kültürünün yüksək 
dərəcədə inkişaf etmiş olduğunu Gürcü mütəxəssisləri də təsdiq-
ləyirlər [75]. 
      Həmin problemin əsaslı, xüsusi olaraq tədqiq edilməsi vacibdir. 
      
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
58
 
 
                                         II FƏSİL 
                BORÇALI ƏDƏBİ MÜHİTİNDƏ 
       POETİK YARADICILIQ İSTİQAMƏTLƏRİ 
 
      17–18-ci yüzillərdə Borçalı–Qarayazıda xanlıq, sultanlıqlar 
dövründə həyatın canlanmasıyla bağlı olaraq mənəvi-ədəbi 
landşaftda da çiçəklənmə baş vermiş, mühüm və mürəkkəb ictimai 
gedişatla bağlı el-elat, oba-oymaq mədəniyyətinin, ədəbi ənənələ-
rinin canlanması prosesi güclənmişdi. Ona görə də həmin yüzillərdə 
Azərbaycan milli mədəniyyətimizdə özünü göstərmiş intibahın 
məqamları Borçalı ədəbi mühitində də görünməyə başlamışdı. 
Burada mədəniyyətin yüksəliş dərəcəsinin əyani dəlilləri qalalar, 
körpülər, dünya muzeylərinə ayaq açmış Borçalı xalçaları, Borçalı 
saz havaları, xalq-el şeiri və başqa dəyərlərdir. 
      Əldə olan faktoloji materiallara əsasən deyə bilərik ki, Borça-
lıda ədəbi mühit, o cümlədən bu mühitdə poeziya ənənələri forma-
laşma, təşəkkül, inkişaf dönüşlərini 15–18-ci yüzillərdə keçirmişdir. 
      Mühitin əzəl dövr nümayəndələrinin az qisminin tanınmağının 
iki səbəbi var. Birinci səbəb budur ki, – bu yerlərdə Səfəvi–Osmanlı 
davaları, qanlı-qadalı qırğınlar, sürgünlər ədəbi-bədii örnəkləri-
mizin itib-batmasıyla nəticələnmişdi. Miqrasiyalar sonucunda Bor-
çalı ədəbi ənənələrinə də zərbələr dəymişdi. Mahalın bir çox sənət 
adamları yurddan aralı düşmüşdülər, onlar və varisləri özgə 
məmləkətlərin mədəni-ədəbi ab-havasında ərimişdilər*. İkinci 
                              
     * Qeyd: İranda Fətəli şahın dövrünə, yəni 19-cu yüzilin ilk qərinəsinə aid 
bir təzkirədən bəhs edərkən Gürcü şərqşünası Maqali Todua orada adları 
sadalanan şairlərdən bəzilərinin Gürcüstan əsilli olduqlarını üzə çıxarmışdır 
[143, c. 1, s. 108–171]. Həmin şairlər bunlardır: 
      Əhməd bəy Əxtəri. Gürcüstan vilayətindən Səfəvi hakimlərinin gətirdikləri 
yesirlərin törəmələrindən olmuş, Süleyman xan Qacarın müşaviri olmuş, 
təzkirə, öz divanını tərtibləmişdi, yazmışdı ki, atam Tiflis ağazadələrindən, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
59
səbəb budur ki, Borçalıda elat-tərəkəmə (aran-yaylaq) yaşam gü-
zəranıyla bağlı burada yaddaş ədəbiyyatı yazılı ədəbiyyata nisbətən 
daha çox inkişaf etmişdi və ona görə bizə yazılı ədəbi örnəklərimiz 
az gəlib çatmışdır. 
      Həmin dövrdə Azərbaycan ədəbiyyatında intibah meyarı bu-
nunla ölçülür ki, xalq poeziyası, el-elat şeiri əsasında yazılı 
ədəbiyyat çiçəklənmə dövrünü yaşamışdı. Borçalı mühitində də bu 
cəhət üstünlük təşkil etmişdi, yəni bu mühitə milli ədəbi ənənələr 
təkan vermiş, Borçalı mühitində də yazılı ədəbiyyatın ideya-
məzmununu, forma xüsusiyyətlərini el şeiri müəyyənləşdirmişdi. 
       
 
2.1. Lirik şeir 
 
      Ədəbi coşğunluqdakı intibah işartıları, ən öncə, Füzuli, Nəsimi, 
Qaracaoğlan, Tufarqanlı Abbas, Qurbani, Xəstə Qasım... poeziya 
gələnəyinin burada da geniş yayılması, əhalinin etnik yaşam 
tərzinin (sosial münasibətlərin) ədəbiyyatda bədii əksi, elat danı-
şığıyla ədəbi dilin yaxınlaşması, klassik şeir üslubuyla xalq şeiri 
üslubunun qoşalaşması zəminində özünü təsdiqləmişdi.  
      Tanınmış dilçi-ədəbiyyatşünas alim Nizami Cəfərov Səfəvilərin 
süqutundan sonrakı dövrü səciyyələndirərək yazmışdır ki, kəndin 
nüfuzu artıb, beləliklə, təbii olaraq, klassik ədəbi-bədii təfəkkürə 
                                                                    
islam şəxsiyyətlərindən, anam Hasan paşa Türkman nəslindəndir. 
      Məhəmməd Bağır bəy Nəşati. Həmin Əxtərinin qardaşıdır, onun təzkirə 
ənənəsini davam etdirmişdi, özünün də divanı olmuşdu. 
      Vəfai Əşrəfi. Onun haqqında Hidayəti yazmışdır ki, onun adı Mirzə Mehdi 
Qulu xandır, dədə-babaları Səfəvilər dövründə Gürcüstanda idilər. 
      Mirzə İsmayıl Kəmi Gürcüstani. Nisbəsindən göründüyü kimi və 
Məhəmməd Əli İsfahaninin soraqladığına görə, Gürcüstanda yaşamışdı. 
      Bu şairlərin qəzəlləri, qəsidələri, qitələri saxlanır [143, c. 1, s. 108–171]. 
      İranda yaşayıb yaratmış şairlərdən Keyxosrov xan, Zeynal bəy, Söhrab bəy, 
Fəzləli bəy, Şirmərdan bəy və başqaları da Gürcüstan kökənli olmuşlar. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
60
qarşısıalınmaz şəkildə kənd-elat koloriti gəlib [85, s. 29]. Azərbay-
can milli poetik yüksəlişinin məhvərində dayanmış xalq-el şeiri üs-
lubu Borçalı ədəbi məkanında da inkişaf üçün daha optimal imkan 
tapmış, normativləşmiş, burada da şifahi ədəbiyyatla yazılı ədəbiy-
yat tarixən misli-görünməmiş səviyyədə çarpazlaşmışdır. Bunlar 
Azərbaycan ədəbiyyatındakı yeni dirçəlişin işığında Borçalı ədəbi 
mühitinin də təşəkkül tapıb, keyfiyyətcə yüksəldiyini sübuta yetirir. 
      
 2.1.1. Klassik şeir üslubu ilə xalq şeiri üslubunun sintezi 
      Milli poeziyamızda klassik şeir üslubu müqabilində xalq şeiri 
üslubunun geniş yayılması, çox vaxt onun yazılı ədəbiyyatı da yön-
ləndirməsi nəticəsi olaraq, mütəxəssislərin təbirincə desək, «Vaqif 
əsri» [351, s. 358], «poeziyamızın mərhələləri arasındakı Vaqif ke-
çidi, Vaqif səddi» [231, s. 14] zirvə məqamını təşkil etmişdi. Vaqif 
ədəbi məktəbi dedikdə nəinki təkcə Molla Pənah Vaqifin yaradıcı-
lığı, eləcə də Azərbaycan ədəbiyyatı tarixində mühüm bir mərhələ 
nəzərdə tutulur. Əslində, bu mərhələ Vaqifdən bir az da öncədən 
başlanmasına baxmayaraq, Vaqif yaradıcılığında özünü təsdiqlədiyi 
səbəbindən onun adıyla bağlanır. Milli poeziyamızda klassik şeir və 
xalq şeiri üslublarının üzvi qovuşmasıyla qərarlaşan Vaqif məktəbi 
Borçalı ədəbi mühitinin gəlişməsinə də təsir göstərmişdi. 
      Ədəbi Borçalıda bu iki üslubu sintez şəklində qoşalaşdırmış 
ədəbi simalardan bəzilərinin bədii irslərindən örnəklər üzdədir. 
      Mənbələrdə Gürcüstanla ilgisi açıq vurğulanan, 17–18-ci yüzil-
lərdə yaşamış Ömər adlı aşığın, şairin kimliyi dəqiq bəlli deyildir. 
      Bu məqamda Krımın qədim Gözləvə (Yevpatoriya) şəhərindən, 
yaxud Konyadan olduğu gümanlanan, dövrün məşhur saz şairi 
olmuş, Türkiyədə şeirləri geniş yayılmış Ömərin (1621–1707) [380, 
s. 78] adını göz önünə gətirməyə bilmirik. O vaxtlar Borçalı–
Ahısqa tərəflərdə də Ömər adlı sənətkar xatırlanır. Və biz arxivdə 
şeirlərinə rast gəldiyimiz Ömərin hansı Ömər olduğunu, yaxud da 
hər ikisinin eyni müəllif olduğunu söyləməkdə çətinlik çəkirik. Hər 
halda, elə düşünürük ki, Ömər haqqında söhbət açmaq ədəbiyyat-
şünaslığımız üçün gərəklidir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
61
      Ahısqa–Borçalının ünlü şairi Xəstə Hasanın mənzuməsində [22, 
s. 50] Ömərin adı Vaqiflə, Gövhəriylə, Qul Qaranilə, Qara Zülalla 
bir sırada ehtiramla anılmış, o, «sözdə bir» sənətkar kimi dəyər-
ləndirilmişdir. 
      Gürcüstan əlyazmalar institutunda saxlanan məcmuələrdən 
Ömərin Gürcü əlifbasıyla yazıya alınmış bir şeirini [150-c, s. 47] 
əldə etmişik: 
                Sevmək üçün bir dilbəri, qəmər olsa, lal eylər, 
                O gül hüsnü, o ləbləri şəkər olsa, bal eylər, 
                Bədirlənmiş aya bənzər, şövğü düşmüş aləmə, 
                Gülüstanda lalə ola, xətər olsa, xal eylər –  
misralarıyla başlanan bu şeirdə əsas qayə sonuncu bənddə açılır: 
                Tək-tək böylə səfa çəkər, böylə mey, böylə bahar, 
                Cananla hər an olursaq, bulunar bir intizar, 
                Gəzə-gəzə, gülə-gülə şad olar Aşıq Omar, 
                Həm əndamı, həm şəkili yetər olsa, hal eylər. 
      Mövlana Füzuli: «Eşq olmasa, hüsn mahir olmaz» – dediyi 
kimi, Ömər də sevgili dilbərin gözəlliyini onun məhəbbətində 
görür, ən öncə gözəlin gül hüsnünü yada salır. Və müəllif şadlığı el-
el gəzməkdən aldığı təəssüratlarda görür. 
      S. M. Mümtaz hələ 1930-cu illərdə öz toplularına Ömərin bir 
neçə şeirini daxil etmişdi [112, c. 1, s. 141]. Ahısqa poetik arealının 
bilicisi Asif Hacılı Öməri Qars–Çıldır–Ahısqa ellərinin doğma 
şairlərindən, klassik aşıqlarından biri kimi dəyərləndirmiş və 
Ömərin bir şeirini Ahısqa Türklərinin etnik mədəniyyətinə, 
folkloruna dair kitabında çap etdirmişdir [161, s. 195–196]. 
«Qısqanıram» rədifli bu varsağı Ömərin Türkiyədə sevilən 
şeirlərindəndir [380, s. 80]. 
      17-ci əsrdə yaşamış Faxralı Seyid Əhmədin qoşqusunda 
oxuyuruq: 
                Əhmədəm, yadında qallam ellərin, 
                Söhbəti olaram şirin dillərin, 
                Sərin-sərin əsən qara yellərin 
                Bəlkə taleyimi daraya, dağlar!.. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
62
      Bu nümunədəki [139, s. 271] səmimi lirika göz önündədir.  
      O çağlar Təhlə bölgəsinin el şairlərindən Aşırın və Məmməd-
xəlilin bizə gəlib çatan şeirləri qiymətli incilərdir [376, s. 236–237]. 
      16–17-ci əsrlərdə yaşadığı ehtimal olunan Qaratəhləli Aşır 
Seyid Əhməd oğlunun belə bir şeiri [376, s. 236] maraq doğurur: 
                Yandı dilim, dulcuğum, Aşır baba! 
                Xanada qaldı muncuğum, Aşır baba! 
                Yaxama sancdın sancağım, Aşır baba! 
                Əldən gedir yancağım, Aşır baba! 
      Bu şeir barədə mifoloji rəvayətlər də yaranmışdır. Belə ki, 
deyilənlərə görə, bu şeiri Aşır baba tutub evdə-eşikdə işlətdiyi cinin 
dilindən söyləmişdi.  
      18-ci əsrdə yaşamış Qaratəhləli Məmmədxəlil İbrahimxəlil oğ-
lunun iki şeiri, təcnislərindən parçalar bəllidir [376, s. 236–237]. 
      Onun: 
                Zülfləri bənd olub bağınan belə, 
                Bülbül şeyda qılar bağınan belə,  
                Axır yoldaş oldun bağınan belə, 
                Ötüşər bayqular vərayə, Yetər –  
misraları da [376, s. 236] təsdiqləyir ki, onun lirik rübabında xalq-el 
şeiri üslubca kamillik səviyyəsində olmuşdur. 
      Mənbələrdə rastlaşdığımız sənətkarlardan biri də Bağır adlı 
şairdir. Onun əldə olan şeirləri göstərir ki, o, klassik üslubda 
yazmışdır. 
      Şairin şəxsiyyətinin müəyyənləşdirilməsinə cəhd kimi 
xatırladaq ki, tarixdə Borçalı Yadigaroğlular xanimanından Bağır 
bəy adlı şəxs olmuşdur. Qaynaqlarda Yadigaroğlu Məhəmməd 
Bağır bəy deyə hallanan bu şəxs onyeddinci yüzilin ikinci 
yarısında, onsəkkizinci yüzilin əvvəlində yaşamışdır, Tiflisdə vali 
sarayında müstövfi (sarayın təsərrüfat işlərini idarə edən) işləmiş, 
1701-ci ildə I İrakli (Nəzərəli xan) ona ağalıq kağızı vermişdi [144, 
s. 168]; həmin Bağır bəy şair Zabit düşündüyümüz Yadigaroğlu 
Mirzə Sadığın atasıdır və Mirzə Sadıq əvvəl zabit (vergi yığan) 
çalışdıqdan sonra atası Bağır bəyin yerinə müstövfi keçmişdi. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
63
      Tiflisdə əlyazmalar arxivindəki mahnı dəftərlərində Bağırın bir 
şeiri saxlanır [150-b, s. 253] [150-c, s. 45, 46]. «Düşdü» rədifli hə-
min müxəmməsi Dilarə Əliyeva dərc etdirmişdi [11, s. 151] [133, s. 
197, 198] və qeyd edək ki, D. Ə. Əliyeva əslindəki beş bəndin: «Ey 
gül, axır mənim çəngəlim Əzrailə düşdü», «Oldu ki, səbəbi indi hər 
yana çəkərsən» misralarıyla başlayan iki bəndini ixtisar etmişdi. 
      Müxəmməs məhəbbət mövzusundadır. Aşiq «ciyərini xun 
eləyən», «möhnətini əfsun eləyən», «lütf ilə əvvəl məcnun eləyən 
lalərüxun-məşuqun» cəfasından öz yarını günahkar sanmır, dərdini 
izhara yetirməklə iqbalından şikayətlənir: 
                Bağıri ki sənə dərdini izharə yetirdi, 
                Yarəb, ol yaradan ona bir çarə yetirdi, 
                Əlqissə, qəmi verdisə, qəmxarə yetirdi, 
                Hər aşiqi-şeyda özünü yarə yetirdi, 
                İqbali-zəbun oldu, bizimki belə düşdü. 
      «Qəmi verdisə, qəmxarə yetirdi» kəlamı «Dərd verən dərmanını 
da verər» atalar sözümüzə; bayatılarımızın: «Dərdlini dindirməyin, 
dərd onsuz da dindirir», yaxud: «Gedək dərdli yanına, görək dərdə 
nə bağlar» hikmətlərinə doğmadır. 
      Üslubu, leksikası, bədii ifadə tərzilə bu müxəmməs daha çox 
Nəsimi, Füzuli lirikasından qidalanmışdır, özündən əvvəlki və 
sonrakı məhəbbət lirikamız arasında körpü timsalındadır. 
      Belə ki, burada: 
                Çün lütf ilə əvvəl məni məcnun elədin sən, 
                Sandım ki, sənin daməni-vəslin ələ düşdü – 
beytində Füzuli ruhu aydın duyulur. 
      Eləcə də: 
                Dönməz neyləyim rəhmə bu gərdişi-dövran – 
səpgili misraları oxuyanda Vaqifi xatırlayırıq, hətta: 
                Gülzari-cahan içrə gözüm bir gülə düşdü –  
misrası sonralar ədəbi aləmə gəlmiş Ələsgərin şeirlərini yada salır. 
      Deməli, Bağır və onun timsalında Borçalı mühitinin digər 
üzvləri özlərindən əvvəlki milli ədəbi irsimizdən bəhrələndikləri 
kimi, özlərindən sonrakı ənənələrə də təsir göstərə bilmişlər.  
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
64
      Arxivlərdə köhnə əlyazmalarda, cünglərdə, bəyazlarda şeir-
lərinə rast gəldiyimiz Zabit təxəllüslü şairin həyatı, anadan olduğu, 
yaşadığı yer barədə dəqiq bilgi yoxdur. 
      1927-ci ildə ədəbiyyatşünas Salman Mümtaz «ايل شاعرلری» («El 
şairləri») kitabında müəlliflər haqqında bioqrafik bilgi verərkən 
Zabitin haralı olduğu sualının cavabı qarşısında sual işarəsi 
qoymuşdu [111, c. 1, s. 389]. 1947-ci ildə ədəbiyyatşünas Abbas 
Kirəcli Zabitin Borçalının Kosalı kəndindən olduğunu bildirmişdi 
[51-d, s. 1] [146, 1990 # 113, s. 3] [65, s. 38]. Zabit haqqında 
əhəmiyyətli araşdırmaların müəllifi Ziya Borçalı (Ziyəddin Əfən-
diyev) 1960-cı ildə bu şübhələrə son qoymağa çalışmış, mətbuatda 
belə fikir irəli sürmüşdü: «Zabit Gürcüstanda anadan olmuşdur» 
[146, 1960 # 42, s. 4] [70, s. 11]. 
      1966-cı ildə və sonralar da akademik Feyzulla Qasımzadə yaz-
mışdı: «Zabit tədqiq olunmamış şairlərimizdəndir, onun şəxsiyyəti 
və həyatı haqqında heç bir məlumat yoxdur» [236, s. 47]. 
      Bir qeydə görə, Qazax mahalının Hacı-Əmirli kəndində Nəbi 
əfəndi Zabit adlı bir şəxs yaşamışdır. Başqa bir məlumata görə, 
Nəbi əfəndi Tiflisdə yaşamış, 73 yaşında vəfat etmişdir, Borçalının 
Ləcbəddin və Kosalı kəndləri arasındakı Çələbili qəbiristanında 
dəfn olunmuşdur. Digər məlumatlara görə, Zabit ilk təhsilini 
Şəkidəki ruhani mədrəsəsində almış, poruçik rütbəsində Varşava 
ordusunda xidmət etmişdir, oğlu Mirzə Mehdi Qori seminariyasını 
bitirmiş, Gəncədə və Şuşada müəllimlik etmişdir [35, s. 256]. Belə 
fikir də var ki, Zabit 18-ci əsrin sonu, 19-cu yüzilin əvvəllərində 
Şamaxıda yaşamışdır [179, s. 231] [368, s. 74–75]. 
      Zabitin adına və şeirlərinə hələ 1819-cu (hicri 1235) və 1822-ci 
(h. 1238) illərin cünglərində rast gəlməyimiz [50-a, cünglər 19, 44] 
təsdiqləyir ki, Zabitin Mirzə Nəbi ilə eyniləşdirilməsi (müfti 
Hüseyn əfəndi Qaibzadənin əmisi Mirzə Nəbi 1810-cu il doğum-
ludur, ikinci tərəfdən də, onun ləqəbi Zabit yox, Sabitdir), Zabitin 
Varşava ordusunda xidmət etməsi, oğlunun Qori seminariyasında 
oxuması faktları məntiqcə yanlışdır; ikinci bir tərəfdən də, adı 
çəkilən Mirzə Mehdi Vəlizadə Qarayazı bölgəsinin Kosalı kən-
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
65
dindəndir, 1851-ci il təvəllüdlü olmuş, Qori seminariyasını 1890-cı 
illərdə başa vurmuşdu (Mirzə Vəlizadənin atası da Nəbi əfəndidir; 
o, Tiflisdə müftə olmuşdu [321, c. 1, s. 536]). 
      Şəkili Nəbinin şeirləri, onun Şəki xanı Hüseyn xan Müştaqın 
sarayında yaşaması isə çoxdan bəllidir [46, c. 6, s. 497–504]. 
      Zabitin Şirvanla bağlanması da yenə onun Nəbi (yaxud Nəbi 
əfəndi) adlı şairlə eyniləşdirilməsi meylindən doğmuşdur. Halbuki, 
köhnə cünglərdə Nəbi Şamaxılının şeirləri Zabit təxəllüsü ilə deyil, 
öz təxəllüsü ilə (Nəbi Şamaxılı, Nəbi əfəndi Şamaxılı) verilmişdir 
[50-a, cüng 23, s. 31a, 31b, 86b]. 
      Bunlardan anlaşılır ki, Zabitin daha çox məhz Borçalıdan 
olduğu faktı özünü doğruldur. 
      Zabitin şəxsiyyətini, həyatını, yaradıcılığını öyrənmək, öncə-
liklə, Borçalıya bağlılığını bəlirləmək yönündə müfəssəl tədqiqat 
aparmışıq [146, 1996 ## 23, 24, 25] [36, 2001 # 1–2, s. 92–96]. 
      Qeyd edək ki, onun təxəllüsü heç də orduda xidmətdə qazanılan 
zabit rütbəsilə ilgili deyildir. Tarixi qaynaqlara görə, orta yüzillərdə 
dövlət xəzinəsinə müəyyən məbləğ keçirib, əhalidən vergi yığmaq 
haqqı qazanılmasına zəbt, vergi yığanlara da zabit deyilirmiş. 
Azərbaycan tarixçisi İsgəndər bəy Türkman Münşi dəftərxana 
işçilərinin sayını göstərərkən zabitnəvisləri də sadalamışdır; 
zabitnəvis bir qayda olaraq, şah mülkiyyətilə (və bütün məmalik 
vilayətlərindən gələn təsadüfi gəlirlərlə) iş görürmüş [119, s. 239–
240]. Və fikrimizcə, Zabit şairlik təxəllüsü də vergi yığan anlamlı 
zabit vəzifəsilə bağlı olmuşdur. 
      Bu baxımdan Gürcüstanın arxiv saxlancları da müəyyən 
məsələlərə işıq salır: 17-ci yüzilin axırlarına aid bir sənəddə Zabit 
adına rast gəlirik və onun Tiflis zərbxanasının pul yığanı olduğu 
bildirilmişdir [144, s. 309]. 
      Şairin mənzum məktublarında yaxın qohum-əqrabalarından 
Həsən, Abdulla, Məhəmməd ağa, Alı əfəndi, Əmin adları çəkilir. 
Arxivdə sənədlərdə rastlaşdığımız 1693-cü ildə ağalıq kağızı almış, 
Səfiabad qalasında minbaşı, müstövfi Yadigaroğlu Məhəmməd 
Bağır bəy, onun oğlu – əvvəl zabit olub, sonra atasının yerinə 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
66
müstövfi keçmiş Mirzə Sadıq, talağa yazan Mirzə Məhəmməd ağa, 
Əmirxaslı Molla Abdulla, Dəmirçihasanlı Yolçu oğlu Alı, Qullar 
Həsən, Ləcbəddinli Molla Əli, Nəzərli Əmin, kətxuda Əli ağa, 
1740-cı illərdə Borçalı Məhəmməd Əmin, 1735–44-cü illər arasında 
Borçalı vəkili, gəlir vergisi üzrə dövlət müvəkkili Mirzə Əmin ağa, 
Nadir şahın Gürcüstan kələntəri qoyduğu Xoca Əmin və başqa 
adlar [272, s. 35, 51, 52] maraq doğurur. Xatırladaq ki, Əmin də o 
vaxt zabit sayaq sənət, titul bildirmişdir. Əmin indiki nəzarətçi, 
vəkil anlamlarına yaxındır. Maraqlıdır ki, Azərbaycan Əlyazmalar 
İnstitutu arxivindəki 1819-cu ilə aid, Zabitin yeddi şeiri yazılmış 
19-cu cüngün bir qisminin daha əvvəllər Əli Qurbani tərəfindən 
Məhəmməd Əmin Əfəndinin xidmətində tərtibləndiyi qeyd 
olunmuşdur [50-a, cüng 19]. Zabitin adını çəkdiyi Əmin güman ki, 
Mirzə Sadığın oğlu, Borçalıda vergi müvəkkili işləmiş Mirzə Əmin 
[272, s. 51] ola bilər*. 
      Zabit tarixi qaynaqlardakı Mirzə Sadıq da ola bilər. Onun zabit 
işlədiyi, savadlı olduğuna dəlalət edən Mirzə talağası, oğlunun 
Əmin olmağı da bu gümanımıza dəstəkdir. Mirzə Sadıq Borçalının 
qədim Yadigaroğlular nəslindəndir. Bu nəslin nümayəndələri 
ictimai həyatda seçilmişlər, onun atası Mirzə Bağır bəy vali 
sarayında müstövfi işləmişdi, o da şair olub, Sınıq körpüdən Tiflisə 
qədər müsəlman elləri onlara varidat verilmişdi. İrakli sarayında 
vəzir vəzifəsini tutmuş, güclü tarix, ədəbiyyat bilgini olmuş Sadiq 
təxəllüslü Məhəmməd Sadıq bəy (həmin Mirzə Sadığın nəticəsi), 
Baydar sultanı Ağacan, adıbəlli xanəndə Allahverdi, cəsur sərkərdə 
Xudu bəy, general-mayor İsrafil bəy, Sankt-Peterburq 
universitetinin məzunu Ağa bəy və başqaları bu şöhrətli nəslin 
törəmələri olmuşlar [65, s. 6–10] [272, s. 53, 54]. Bu xanimanın 
mənsubları Dəmirçihasanlı, Baydar sultanlıqlarını da idarə etmişlər, 
                              
     * Qeyd: Görkəmli yazıçımız Abdulla Şaiqin anası ana tərəfdən həmin 
Əminlilərdəndir [360, c. 5, s. 351]. Əminlilər nəsli Borçalı mahalının 
Dəmirçihasanlı bölgəsində bu gün də var. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
67
onların çoxunun qəbri Ləcbəddin, Kosalı kəndləri arasında Xacca-
oğlu–Çələbili qəbiristanındadır; Zabitin də məzarı buradadır [146, 
1995 # 13, s. 4] [30, s. 175]. 
      Sözgəlişi xatırladaq ki, 20-ci əsr Borçalı sənətkarı Əmrah Gül-
məmmədov (1908–1987) Zabiti məhz bu mahalın şairi kimi tərən-
nüm etmişdi [30, s. 140]: 
                Sevib-sevindirən dillər məşuqu 
                Zabiti, Sədisi Kürüstündədir. 
      Zabitin Qarayazı-Kosalı kəndindən olduğu fikrini irəli sürənlər 
var [191, s. 107]. 
      Onun həyatı barədə onun şeirlərində də açılası eyhamlar tapmaq 
olar. Aydınlaşır ki, o, zabit (vergi yığan), qazı olmuş, ömrünün 
hansı kəsimindəsə yurddan aralı düşmüş, qürbətdə yar cəfası, oğul, 
qohum-əqraba həsrəti çəkmişdir. 
      Ola bilsin ki, Azərbaycanın bu və ya digər bölgəsində Zabit 
təxəllüslü hansısa şair yaşamışdır. Hər halda, Zabit təxəllüslü şairin 
(yaxud Zabit təxəllüslü şairlərdən hansısa birinin) Gürcüstana 
bağlılığı, Borçalı əsilliliyi də əsaslıdır.  
      Zabitin otuzdan çox şeirini əldə etmişik.  
      Şairin şeirləri dastanlarda (o cümlədən «Şəhri və Mehri» 
dastanında) ustadnamələr yerində də işlənmişdir.  
      Azərbaycan əlyazmalar institutunun arxiv fondlarındakı cüng-
lərdə Zabitin şeirləri, o sıradan 19-cu cüngdə «Bağıdır», «Eyləmiş», 
«Məni», «Yaylağın», «Mədəd eylə», «Qılmaz», 89-cu cüngdə «Da-
ğıyam, dağı», «Məndən», «Cahan», «Səndən», «Oynar», «İnci-
məsin», «Təbanələrdir», «Olmaz», «Haldı», «Gətirmiş», «Çəkdim», 
108-ci cüngdə «Bülbül» şeirləri, 232-ci cüngdə bayatıları var [50-a, 
cünglər 9, 19, 26, 44, 61, 89, 108, 232]. Hüseyn əfəndi Qaibzadənin 
məcmuəsinin üçüncü cildində Zabitin «Səndən», «Zəmanələrdir», 
«İnciməsin» qoşmaları var [50-h, c. 3, s. 953–954] [55, c. 3, s. 195–
197]. Onun bir qəzəlini də («Xublar gəlmiş bu gün, ol xub mənzər 
gəlməmiş...») 1854-cü ildə Başkeçidin Hamamlı obasında Alı adlı 
bir nəfər Ərəbcə əlyazmasının qırağına köçürmüşdü [146, 1960 # 
42, s. 4] [70, s. 13] [273, s. 338]. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
68
      Zabit irsinin yığılmasında, təhlilində Ziya Borçalının xidməti 
əvəzsizdir. Bu baxımdan Azərbaycan ədəbiyyat və incəsənət arxi-
vindəki Ziya Borçalının şəxsi fondunda qorunan «جنگ بياذ» («Cüng-
bəyaz») adlı məxəz [51-ə] çox əhəmiyyətlidir. Bu məxəzdə Zabitin 
«Mən oldum», «Sevdiyim», «Görünməz», «Gəlin», «Səbalanıbdır», 
«Eyləməz», «Bu yerdə» qoşmaları var [51-ə, s. 26a, 50a, 66, 86, 87, 
101, 107a, 108, 110, 118, 120a, 123a]. Ziya Borçalının bizdə olan 
arxivindəki materiallar arasında Zabitin həmin qoşqulardan əlavə 
səkkiz qəzəlini üzə çıxarmışıq, onlardan dördü mənzum məktubdur 
(biri Həsənə, üçü Əminə) [105-e]. Şeirlərin çoxunda «Zabit» 
təxəllüsü işlənmişdir. Şair özünü Zabit əfəndi, Xəstə Zabit, Şikəstə 
Zabit də adlandırmışdır. 
      Zabitin poetik irsinin toplanması, nəşri yönündə S. M. Müm-
tazın xidməti təqdirəlayiqdir. Onun Azərbaycan əlyazmalar insti-
tutundakı fondunda «Zabitin qoşmaları» adlı əlyazısını da əldə 
etdik və orada Zabitin dörd şeiri («Gətirmiş», «Oynar», «İncimə-
sin», «Təbanələrdir») saxlanır [50-ğ, s. 1–3]. S. M. Mümtaz milli 
ədəbiyyatşünaslığımızda hadisə kimi dəyərləndirilən «El şairləri» 
kitablarında Zabitin yaradıcılıq örnəklərinə də xeyli yer ayırmışdı; 
belə ki, kitabın 1927–28-ci illər nəşrinin (ərəb hürufatıyla) birinci 
hissəsində Zabitin altı bayatısı, iki gəraylısı («Dilbər», «Mü-
kərrər»), beş qoşması («Gərək», «A zalım», «Fələk», «Dedim-
dedi», «Eylədi»), ikinci hissədə bir qoşması («Bülbül») çap 
edilmişdi, sonra bu örnəklər 1935-ci il nəşrinin (latın qrafikasıyla) 
birinci və ikinci hissələrində təkrar verilmişdi [111, c. 1, s. 134–
141] [c. 2, s. 266] [112, c. 1, s. 101–108] [c. 2, s. 206]*.  
      Xatırladaq ki, ədəbi xəzinəmizin, qiymətli əlyazmalarının təd-
qiqi, nəşri yönündə əvəzsiz xidmətlər göstərmiş Salman Mümtaz 
Gürcüstanda da mənbələri araşdırmışdı. Hələ 1913-cü ildən o, xeyli 
                              
     * Qeyd: «Qayıtdı», «Gəl indi», «Mübarək olsun» qoşmaları, Şahsəmədlə 
deyişməsi, «Qarabağ» rədifli təcnisi də Zabitə aid edilir [236, s. 49]. Əslində, 
bu nümunələr «El şairləri» məcmuəsində Padarlı Abdullanındır [111, c. 2]. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
69
vaxt Tiflisdə qalmışdı, onun nəşrə hazırladığı kitablardan birincisi 
Tiflisdə «Şərq» mətbəəsində çap edilmişdi. Güman ki, o, Zabitin 
şeirlərini və onun haqqında materialları elə bu zaman toplamışdı. 
      «El şairləri» məcmuələrindəki və başqa məlum qaynaqlardakı 
Zabitin şeirləri sonralar müxtəlif toplularda, məcmuələrdə təkrar 
yayınlanmışdır [179, s. 69–75] [35, s. 256–269] [110, s. 217–218] 
[38, s. 277–280] [368, s. 74–75]. Zabitin Borçalıda yayılmış, aşıqla-
rımızın repertuarına düşmüş şeirlərini arxivlərdən və dildən-ağızdan 
toplayıb mətbuatda dərc etdirmişik [146, 1997 # 29–30, s. 7]. 
      Zabitin şeirləri Borçalı sənətkarlarının ifa ehtiyatında bu gün də 
qalmaqdadır. Soğanlıqlı aşıq Məmmədbağır Allahverdi oğlu onun 
qoşmalarını böyük zövqlə ifa edirmiş [105-ğ, s. 22]. 
      Onun həyatı kimi, yaradıcılığı da ciddi tədqiq olunmamışdır. 
Bununla belə, onun haqqında ayrı-ayrı qeydlər mövcuddur.  
      Abbas Kirəcli onu Borçalının əzəl dövr şairləri arasında məşhur 
sənətkarlardan biri kimi təqdim etmişdi [51-d, s. 1] [146, 1990 # 
113, s. 3] [65, s. 38].  
      Bu baxımdan Ziya Borçalının tədqiqləri daha diqqətəlayiqdir. 
Onun ev arxivindən əlyazma şəklində əldə etdiyimiz «Zabit» adlı 
bir məqaləsində Zabit yaradıcılığının ideya-bədii xüsusiyyətlərini 
süzgəcdən keçirmişdi [105-e]. Məqalənin qısaldılmış variantı 
«Zabit təxəllüslü bir şair haqqında» adıyla mətbuatda dərc edilmişdi 
[146, 1960 # 42, s. 4]. Burada müəllif tədqiqatçılarımızın Zabit 
haqqında bir neçə kəlmə deməklə kifayətləndiklərini xatırladır, 
şairin qoşmalarını, qəzəllərini, mənzum məktublarını tədqiqə cəlb 
edib, belə qənaətə gəlir ki, bu sahədə ədəbiyyatşünaslarımız 
tədqiqat aparmalı, Zabit yaradıcılığını öyrənərək, geniş oxucu 
kütləsinə təqdim etməlidirlər. 
      Ədəbiyyatşünaslarımızdan akademik Feyzulla Qasımzadə Zabiti 
«xalq şeiri üslubunda yazan istedadlı bir sənətkar» adlandırmışdı 
[236, s. 49]. Sədnik Paşayev də bu xüsusda yazmışdır: «Zabitin 
düzüb qoşduğu zərif ruhlu, incə mətləbli şeirlər el yaddaşında 
pozulmaz iz buraxmış, ...aşıq şeiri tərzində yaratdığı qoşma, 
gəraylı, təcnis və müxəmməslərin əksəriyyəti sazın kök və 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
70
pərdələrinin tələblərinə uyğun gəldiyi üçün bir qayda olaraq 
asanlıqla saz havaları üstə oxunmuşlar» [325, s. 6]. 
      O dövr milli ədəbi gedişata xas klassik üslubla folklor üslubu-
nun tənasübü, üzvi qovuşuğu Zabitin şeirlərində də özünü göstərir. 
      Bildiyimiz kimi, klassik ədəbiyyatın, divan ədəbiyyatının geniş 
yayılmış janrı olan qəzəl biçimindəki lirik mətnlərdə məhəbbət və 
gözəllik mövzuları üstün yer tutmuşdur. Zabitin də «Məndən» 
rədifli bir qəzəli [50-a, cüng 89, s. 20b] bu baxımdan səciyyəvidir. 
Bu qəzəldə müəllif səbaya üz tutub, hali-dilə xəbər çatdırmağı 
diləyir. Şeirin mətləsində (ilk beytində) deyilir: 
                Apar hali dilim şərhin yetir yarə səba məndən, 
                Yetişcək varid olacaq, etginən çox dua məndən. 
      Hicran yükündən şair lirik «mən»inin zənbur kimi sızıldadığını, 
qamətinin əyildiyini, tab-taqətdən düşdüyünü ərz eləyir, «Yarım, 
bir dərd çəkən varmı dəxi qeyri səva məndən», «Görəsən ki, 
əskilərmi dəxi cövri-cəfa məndən» – deyə qəlb göynəmlərini açıb 
göstərir. Qəzəlin məqtəsində (son beytində) oxuyuruq: 
                Tulladı Zabiti, hicran təki tari-mar elədi, 
                Yetişcək söylə bir-bir gözləri yəğma məndən.  
      Şairin köhnə cünglərin birində və Hüseyn əfəndi Qaibzadənin 
məcmuəsinin üçüncü cildində rast gəldiyimiz «Səndən» rədifli 
qəzəli də [50-a, cüng 89, s. 34b] [50-h, c. 3, s. 953–954] [55, c. 3, s. 
195–197] üslubca yuxarıdakı qəzəlilə səsləşir. Məzmunundan 
aydınlaşır ki, şair həmin ikinci şeiri sevgili yara cavab naməsi kimi 
söyləmişdi. Bu qəzəldə o, səbanın hali-dildən soraq gətirdiyini, çox-
çox dua yetirdiyini nəzmə çəkmişdir: 
                Canana vasil olmaq çox çətinü müşgüldür, ay Zabit, 
                Ki, bəlkə kəsməmiş ola o xaliq həm əta səndən. 
      Zabitin ədəbi irsində qəzəllərlə yanaşı, bayatılar, gəraylılar, 
qoşmalar da mühüm yer tutur. Onun yaradıcılığında forma baxımın-
dan olduğu kimi, mövzu baxımından da çeşidlilik, bitginlik özünü 
göstərir, aşiqanə lirikasıyla ictimai motivlər vəhdətdədir. Şairin 
dilində həm Ərəb-fars tərkibləri, mifik, dini, əfsanəvi məzmunlu 
ifadələr, həm də sadə el-oba deyimləri bir-birini tamamlayır. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
71
      Şairin məhəbbət lirikasında yar cəfası, vüsal təşnəsi təsirlidir, 
dilbər şairin nəzərində cəfakardır, aşiqə əzab verməkdən həzz 
alandır. Ancaq cəfa nə qədər ağır olsa da, şairin lirik aşiq 
qəhrəmanı bir o qədər dözümlüdür: 
                Zabit, işin ahu-zardır, 
                Yarın əğyarə qəmxardır, 
                Bu bəmlər ki mənim vardır, 
                Nisbət et Fərhadə məni. 
      Lirik qəhrəmanın cəfaya sinə gərməkdə özünü Fərhada tay 
tutması diqqəti çəkir. Bu, həm də dahi Nizami poeziya ənənələrinin 
Borçalıda yayıldığını sübuta yetirir.  
      Zabit Borçalı ədəbi aləmində el-elat şeir gələnəyini özünə-
məxsus tərzdə davam etdirmiş və daha da gücləndirmişdir. Onun 
vəsf etdiyi dilbərlər elat gözəlləridir: 
                Ay ağalar, bir yaşılbaş sonam var, 
                Hər səhər duranda telinnən oynar. 
      Şairin duyumunca: 
                Bir kəs ki bəhs edib gözələm desə, 
                Ağ üzündə üç mötəbər xal gərək, 
                Zərrəcə hüsnündə ayıb olmaya, 
                Qaşı fitnə, qəmzələri al gərək. 
      Bu tipli deyimlər Vaqif qoşqularını xatırladır. Həmin şeiri 
ədəbiyyatşünas Araz Dadaşzadə «məhəbbətə, gözəl qadına müna-
sibətdə həyatilik prinsiplərinin, dünyəvi baxışın üstün gəldiyini 
göstərən» örnək kimi qiymətləndirmişdir [102, s. 82]. 
      Zabitin məhəbbət lirikasında «Bülbül» şeiri xüsusi yer tutur. 
Sədnik Paşayev bu qoşmanı «ölməz sənət incisi» kimi qiymət-
ləndirmiş, onun sənətkarlıq ölçülərinin şeir boyundakı bənzərsiz 
poetik mənzərəsini Dədə Qurbaninin dillər əzbəri olan «Bənövşə»-
siylə yanaşı tutmuşdur [325, s. 6]. Zabit həmin şeirdə özünü şeyda 
bülbülə bənzədir, ona xitabən ah-nalə çəkir, dərdini Fərhada, 
Məcnuna nisbət tutur. 
      Zabitin «Yaylağın» qoşması [50-a, cüng 19, s. 28a] [273, s. 
338–339] təbiət-peyzaj lirikasının gözəl örnəklərindən sayıla bilər: 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
72
                Ay maşallah, seyrangahı görünür, 
                Təzələnir gülüstanı yaylağın, 
                Seyr eylə bu dəmdə, şeydayi-könlüm, 
                Əldən gedir bu meydanı yaylağın. 
      Şair yaylaqda lalələrin açmağını, şeyda-bülbüllərin oxumağını, 
çiçəklərin gülzarla dava qılmasını təsvir edərək, doğma təbiətin 
gözəlliyini belə tərənnüm edir: 
                Zabit, istə qəmdən azad olmağı, 
                Beş gün bu dünyada kefi bulmağı,  
                Bina eylə belə yerdə qalmağı, 
                Qoyma sıxa səni çəni yaylağın. 
      Hər nişanı behiştə bərabər bu yaylaqlar Borçalının Başkeçid–
Ərcivan dağlarıdır. 
      Bu şeir həmçinin göstərir ki, Zabit Borçalı sakini olaraq 
Qarapapaq-Tərəkəmə elat yaşam tərzinə yaxşı bələd olmuşdur. 
                Bu necə mürüvvət, köçdün yaylağa, 
                Qoydun məni sən aranda, sevdiyim – 
misralarında Tərəkəmə dağ-aran köçünün təsviri duyulur. 
      Zabitin yaradıcılığında həsrət və qürbət motivləri aparıcı 
xətlərdən biridir. O dövrün ictimai-siyasi durumunun mürəkkəbliyi 
üzündən Gürcüstan valisinə boyun əyməyən Vaqif doğma Qazax-
dan çıxıb getdiyi, Vidadi müəyyən vaxt kəsiyində İrakli şahın 
sarayında yaşadıqdan sonra onun qəzəbinə ürcah olub, həbsxanaya 
düşdüyü, Qazağın Xanlıqlar qəryəsindən şair Əbdürrəhman ağa 
Dilbaz oğlunun gözləri çıxarıldığı, Qazağın Şıxlı obasından Mus-
tafa ağa Arif Rusiyanın ucqarlarına sürgün edildiyi kimi, Zabit də 
beləcə acı qəribliyə düçar olmuşdur. 
      Şair doğma yurdda qoyub gəldiyi əzizlərini, doğmalarını, sevgi-
lisini həsrətlə, sevgiylə yada salır, bu qərib taleyinə, kimsiz-
kimsənəsiz, yar-ü həmdəmsiz, biganə əllərdə qalmasına acıyır: 
                Qohumlar, qardaşlar, dostlar, yaranlar, 
                Görünməz gözümə o xanimanlar, 
                Tökülər çeşmimdən dərya ümmanlar, 
                Qərq olub sellərdə qalan mən oldum. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
73
      Zabitin ictimai fikirləri ifadə tərzi də səlisdir. O, «qapısı eyvanlı 
verana damlar»a üz tutub, «fələyin dövründə düşdüm azara», «bu 
zamana mərdümi-əhli-riyadır», «Zabitəm, möhnətrəsidə, eyşü-
dövranım gedib» söyləyir, çərxi-fələkdən gileylənir: 
                Dərdi-qəmdən mən fəqiri bay etdin, 
                Əlif qəddim döndəribən yay etdin, 
                Fərhada, Məcnuna məni tay etdin, 
                Eylədin dərdimi ziyada, fələk!.. 
      Burada da şair Nizami ədəbi obrazlarına yerində müraciət edir, 
Fərhadı, Məcnunu həqiqi eşqin bariz rəmzləri kimi xatırlayır. Şairin 
lirik qəhrəmanı aman çəkib fələyin qapısına gəlir, fələk onu nə 
gora, nə də dada yetirir. Yusif tək hicrana düşən Zabit qadir 
sübhandan, xaliqdən imdad diləyir 
      Şairin bayatıları da həmin lirik ovqatı ifadə edir: 
                Qarşıda yaman bala, 
                Dil vurma yaman bala, 
                Zabit der: görüm dəysin 
                Yamana yaman bala. 
      Zabitin bayatıları cinas qafiyələrin mənası asanlıqla açıldığına 
görə seçimlidir. 
      Zabitin adıyla bağlı «Zabit» epizodik dastanı da [19, s. 13] var. 
      Şairin poetik söz dağarcığında kirpikləri peykan, yanaqları 
gülgəz, gərdən minalı, sona sığallı, laçın könlüm, mehrü-münəvvər, 
büllur buxaq, sərxoş yerişli, məstə baxışlı, qəmər məqallı... misallı 
məcazlar, təşbihlər, bənzətmələr bol işlənmişdir. Ziya Borçalı qeyd 
etmişdi: «Zabitin klassik üslubdakı şeirlərində Füzuliyanə şikayətçi 
əhval-ruhiyyənin ifadəsi tərənnüm edilmişdir» [105-e, s. 5]. 
      Ümumiyyətlə, həm ideya-məzmun, həm forma, həm də poetik 
dil baxımlarından Zabit poeziyasıyla Qurbani, Tufarqanlı, ən çox 
Vidadi, Vaqif irsləri arasında tipoloji səsləşmələr var. Zabit qürbət 
lirikasıyla, fani dünya motivləriylə Vidadiyə, gözəlin vəsfi-halı 
cəhətdən Vaqifə yaxındır. Zabitlə Vidadinin, Vaqifin bəzi şeirləri 
(«Sevdiyim», «Bu yerdə», «Dağıyam, dağı», «Qurbanıyam mən», 
«Gəlin», «Gərək») bir-birinə çox bənzəyirlər. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
74
      Bunu aşkar görmək üçün Zabitin və Vaqifin «Bu yerdə» rədifli 
şeirlərini [46, c. 6, s. 402] [51-ə, s. 123a] müqayisə edək: 
                Siyah tel görmədim Kür qırağında, 
                Məgər heç yaşılbaş olmaz bu yerdə? 
                Tərlan könlüm yenə uca dağlara 
                Havalanıb, hərgiz qonmaz bu yerdə? 
                                                        (Vaqif) 
                Bircə elə sənəm yox, naz eyləsin, 
                Durna kimi xoş-xoş avaz eyləsin, 
                Laçın könlüm necə pərvaz eyləsin, 
                Yaşılbaş yox, durna ötməz bu yerdə. 
                                                        (Zabit) 
      Eyni rədifli şeirlərində Vaqif də, Zabit də qürbətin naz-
qəmzəsiz, bəzək-düzəksiz gözəlləri müqabilində doğma yerlərin 
dərd bilən həmdəm pərilərini yada salırlar. Vaqif yarın xəyalıyla 
şad olduğunu bildirdiyi kimi, Zabit də: 
                Yada düşüb bizim yerin dilbəri –  
söyləmiş, el sənəmlərini «peyvəstə dilin əzbəri» deyə tərifləmişdi. 
      Zabitin şeirlərində Borçalı ləhcəsinin izləri duyulur; verana 
(viranə), gətdiyin (gətirdiyin), quylansın, eliyim (eləyim) vs 
kəlmələr, deyimlər bu qəbildəndir. 
      Vaqif dövrünün şairlərindən olmuş, Vaqifin süd qardaşı zənn 
edilən, şəxsiyyəti, ədəbi-poetik irsi müəyyən anlamda qaranlıq 
qalan Ağqızoğlu Pirinin də Borçalıya, Qazağa qonşu 
Dəmirçihasanlı, Baydar bölgələrinə bağlılığını ehtimal edirik. 
      Ağqızoğlu Piri bir şeirdə [112, c. 1, s. 3] Baydar İsa adını çəkir: 
                Dad əlindən sənin yəman həmsaya, 
                Həqq rəhmət eyləsin Baydar İsaya, 
                O ki bənzəməzdi heç bir kimsaya, 
                Nə fayda dünyadan getdi namurad, 
                Olmadı bir zad, 
                Düşmən oldu şad. 
      Adıçəkilən Baydar İsa Dəmirçihasanlı və Baydar sultanları 
nəslindən İsa sultanın nəvəsi, Borçalı vəkili Sətli Məhəmməd xanın 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
75
oğlu olub [272, s. 38, 40]. Şeirin məzmunundan görünür ki, 
Ağqızoğlu ilə Baydar İsa yaxın, bəlkə də qohum olublar. (Şeirdə 
Gürcü tavadı da anılır). 
      Ağqızoğlu Pirinin Tərəkəmə-Qarapapaq qızlarını koloritli təsvir 
etməsi də onun tərəkəmə məişətinə bağlılığından xəbər verir: 
                Axşam-sabah durar əlində çatı, 
                Buzov bağlar, gəlib tumarlar atı, 
                Palçığa bulanar siri-sufatı, 
                Elə zada nə məhəbbət eylərsən.  
      18-ci yüzilin qaynaqlarına görə, bu tərəfdə Anaqız oğlu Gödək 
Piri, Qızılhacılı Piri adlı şəxslər yaşamış olduqlarını da [272, s. 52, 
53] xatırladırıq. Yazıçı-ədəbiyyatşünas Əzizə Cəfərzadə Ağqızoğlu 
Pirinin Gürcüstanla bağlılığını güman etmişdi. Tutarlı dəlillər olma-
dığından hələlik bunu dəqiqləşdirə bilmirik. Hər halda, bu yöndə 
səriştəli tədqiqatlar, elmi dəqiqləşdirmələr davam etdirilməlidir... 
      Bu dövr Borçalı–Tiflis ədəbi mühitimiz barədə bilgi verən 
qaynaqlar cərgəsinə Şıxlı Kazım ağa Salikin «Sənə daim işim xeyir-
duadır» misrasıyla başlayan mənzuməsi də daxildir. 
      «Molla Pənah Vaqifdən sonra mərhum Kazım ağa Salik nəinki 
vahid Qazax mahalında, bəlkə tamami Zaqafqaziyada zühur edən 
şüəranın müqtədirlərindən birisi hesab olunur» – Firidun bəy 
Köçərlinin belə dəyərləndirdiyi [217, s. 269], Qazağın Şıxlı 
kəndində yaşayıb yaratmış, «Övtanım kənari-Kür, şikargahım 
Qarayazı» demiş Kazım ağa Salik özünə çağdaş olan məşhur 
şairlərin tərifinə qoşduğu həmin mənzumədə [217, s. 271] [55, c. 2, 
s. 46] Qubadan Ağabəy Mirzə Baba, Abbasqulu bəy Qüdsi, 
Qazaxdan Vaqif, Vidadi, Kərbəla Şair, Arif, Əbdürrəhman, Mustafa 
və başqalarından hörmətlə söz açmış, sonra da yazmışdı: 
                Mahal-i Borçalıdan şair olmaz, 
                Çıxan bir Şəmsəddinlidən Cəladır. 
                Bunun tək Qələlidə gəldi Rizvan, 
                Kəlamü-nüsxəsi behcətnümadır. 
                Biri Sadiq, biri Kazım, xülasə, 
                Oların ismi ismi-övliyadır.  
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
76
      Salikin şeirindəki «Mahal-i Borçalıdan şair olmaz» misrasının 
anlamını, bizcə, bir neçə yerə yozmaq olar. 
      Birincisi, Borçalı mahalı o vaxt rəsmi inzibati vahid kimi indiki 
Borçalı ərazisini tam əhatə etməyib, mahal Borçalı–Pənbək xanlığı 
tərkibində təkcə Ağcaqala tərəfləri əhatə edib; Borçalı–Pənbək xan-
lığından başqa, Dəmirçihasanlıda ayrıca, Baydarda ayrıca sultan-
lıqlar, Bolus, Başkeçid yönlərində tavadlıqlar olub [272, s. 47]. 
      İkincisi, Salik deyə bilərdi ki, Borçalı mahalı aşıqlar 
məskənidir, buradan aşıqlar yetişər, şair çıxan varsa, o da təkcə 
Şəmsəddinli Cəladır. 
      Üçüncüsü, «cəla» sözünün köçən, gedən anlamları da var, yəni 
Borçalıda güclü bir şair olub, o da Şəmsəddinlidən köçəndir. 
      Buradakı Şəmsəddinli yer adını o zamankı Qazaxla Zəyəm arası 
ərazini əhatələyən Şəmşəddil (Şəmsəddinli) mahalıyla qarışdırma-
malıyıq. Borçalı mahalının özündə də Şəmsəddinli obası olub. 
1721-ci ildə osmanlıların tərtiblədikləri, indi İstanbul Başbakanlıq 
Arxivində (iş 897) qorunan «Tiflis əyalətinin müfəssəl dəftəri»də 
Ağcaqala nahiyəsindəki Bozçalı əşirətləri arasında Araplı oymağına 
tabe Saral, Qaçağan, Təkəli, Quşçular, Şamamalı, Ulaşlı, Aşıqlı 
obalarının qonşuluğunda Şəmsəddinli camaatı da qeyd edilmişdir 
[378, s. 178]. 1752-ci ildə Şirvan hakimi Hacı Çələbi Borçalıya 
hücuma keçən vaxtlar da qaynaqlarda Baydar–Borçalıda Şəmsəd-
dinli kəndi xatırlanmışdı; Hacı Çələbinin Tiflisdən bəri bütün 
müsəlmanlara hökmran qoyduğu oğlu Ağakişi bəyin səngər yeri 
Tülkütəpə məhz Şəmsəddinli kəndi yaxınında olub [272, s. 41]. 
      Güman ki, Şair Cəla (Cəlal) Borçalı mahalının həmin Şəm-
səddinli elində yaşamışdı. (Xatırladaq ki, tarixi qaynaqlarda 18-ci 
yüzildə Borçalının nüfuzlu adamları arasında Qaplanoğluların 
qolbəyisi yasovul Cəlal adı da çəkilir [272, s. 52]). 
      Borçalı Cəladan sonra Tiflis şairlərinin tərif edilməsi də 
təsadüfi deyildi. 
      Salikin həmin şeirini çap edən Firidun bəy Köçərli orada adları 
çəkilən şairlər barədə belə izahat vermişdi: «Tiflis şəhərində Qalalı 
məhəlləsindən zühur edən şüəranın – ki, ibarət ola Rizvan, Sadiq və 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
77
Kazımdan, – əsar və əşarından, hərçənd cüstücü etdiksə də, bir 
nişan tapa bilmədik» [217, s. 271]. 
      F. Köçərli belə də yazmışdı: «Nədən isə bizim Türk şüərasından 
bir çoxu öz əsl və nəsəblərindən və hansı zaman və məkanda 
dünyaya gəlib, zindgənlıq etdiklərindən bir əsər və nişan qoy-
mayıb» [217, s. 204]. Elə Cəlal, Rizvan, Sadiq, Kazım da öz 
həyatları haqqında əsaslı nişan qoymamış şairlərimizdəndir. 
      Tiflisli şairlərin şəxsiyyətlərini müəyyənləşdirmək, yaradıcılıq 
irslərini aramaq yönündə axtarışlarımız göstərir ki: 
      Rizvanın barəsində K. Salikin «Kəlamü-nüsxəsi behcətnüma-
dır» (kəlamı şadlıq gətirəndir, yəni nikbindir) deməsi onun 
şeirlərinin şən ovqatlı olduğuna işarədir; 
      Sadiq saray vəziri və şair olmuş, habelə «Şəhriyar» əsərini 
yazıya alan hesab etdiyimiz Borçalı Yadigaroğlularından Sadiq 
təxəllüslü Məhəmməd Sadıq bəydir; 
      Kazım haqqında elə bir tutarlı məlumata rast gəlmirik. Belə 
güman edirik ki, Hüseyn əfəndi Qaibzadənin tərtiblədiyi şeirlər 
məcmuəsinin arxivdə saxlanan dördüncü cildindəki Kazım [50-h, c. 
4, s. 1027–1028] Tiflisli Kazım ola bilər. 
      Kazımın qəzəlləri əruzun məfailün-məfailün-məfailün-məfailün 
biçimindədir: 
                Nə gündür, nar eşqin xəstə könlümü kabab etməz, 
                Səy ilən dərdi-hicranın könül şəhrin xarab etməz. 
                Dolana bülbül könlüm sərasər baği-dünyanı, 
                Sənin tək bir güli-xəndanı billah intixab etməz... 
                Bu gün dünyada aləm tirəvü-tağındır, Kazım, 
                Yüzündən ol günəş yüzlü məgər dəfi-niqab etməz?! 
      Şair bu qəzəlində də, ikinci qəzəlində də özünü Füzuli məktə-
binin davamçısı kimi göstərir: 
                İçdi hər kim ki bizim eşqdə peymanə Kazım tək, 
                Düşər sərməst və avarə olar divanə Kazım tək... 
                Yetişmiş hər kişi mətləbinə didəm dil tapmış, 
                Mənəm, ancaq ki, yanan atəşi-hicranə Kazım tək. 
      Onu da bildirək ki, Rizvanın, Sadiqin, Kazımın yaşayıb yarat-
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
78
dıqları Tiflisin Qalalı məhəlləsi adı bəlli Narınqala həndəvərləri, 
qədim Türk Meydanı, Şeytanbazar yörələri, indi Cümə məscidi yer-
ləşən ərazilər olub; Borçalı–Tiflis ədəbi mühitinə şamil etdiyimiz 
«Şəhriyar» əsərində də əsas surətlərdən biri: «Tiflis Qalalı sev-
mişəm» – deyir [262, s. 61]; əzəl-başdan azərbaycanlıların yığcam 
məskəni olmuş bu yerlər indi də Qala məhəlləsi adlanır və 
buralarda saz da, söz də həmişə xüsusi mövqeyiylə seçilmişdi. 
      Dövrünün tanınmış sənətkarı Salikin Tiflis şairləri Rizvanı, 
Sadiqi, Kazımı görkəmli şairlərlə bir cərgədə tərifləməsi, onların 
şirin kəlamını layiqincə dəyərləndirməsi, adlarını müqəddəs tutması 
göstərir ki, onlar da dövrün qabiliyyətli söz sənətkarları olmuşlar. 
Onların timsallarında da Borçalı–Tiflis ədəbi mühitinin hələ o 
vaxtlarkı canlanma səviyyəsini müşahidə edirik. 
      Borçalıda Vaqif məktəbinin daha bir təmsilçisi Yadigaroğlu 
Sadiq olmuşdur. 
      Məhəmməd Sadıq bəy Sadiqin şəxsiyyəti yönündə araşdır-
malarımız göstərir ki, o, Borçalının Yadigaroğlular nəslindən 
Mustafa bəyin oğlu olub, Gürcüstan şahı İkinci İraklinin sarayında 
vəzir rütbəsinə qədər yüksəlmişdi.  
      Abbasqulu ağa Bakıxanov «Gülüstan-i İrəm» əsərində bu mü-
nasibətlə yazmışdı: «İrakli xan Sadıq bəy Yadigaroğlunu səfir sifə-
tiylə Fətəli xanın yanına göndərdi... Səfir Sadıq bəy Nuxada xanın 
hüzuruna gəlib, hədsiz lütf və mərhəmətə nail oldu» [272, s. 53]. 
İrakli Sadıq bəyə, onun oğulları Ağacana, Mustafaya, Allahverdiyə 
Tiflisdə Meydan məhəlləsində məscid yanında beş dükan bağış-
lamışdı; Lorudakı Ağaöyü kəndi də ona verilmişdi, Sadıq bəy orada 
öz rəncbərlərini yerləşdirmişdi; yüzilin son qərinəsində onun böyük 
oğlu Ağacan Baydar sultanı olmuş, öz eli ilə oradakı Çələbili 
obasına köçmüşdü. Sadığın oğlu Allahverdi xanəndə, müğənni kimi 
məşhurlaşmışdı, İrakli sarayında saz, tar çalıb oxuyurmuş. Ağa 
Məhəmməd xan Qacar Tiflisi odlara qalayanda Gürcülər tərəfdən 
şücaət göstərmiş Borçalı mərd süvarlarının fərmandehi Sadıq bəy 
olub, bunun müqabilində şah imtiyaznaməsiylə Sınıq körpü ətrafı 
kəndləri əhalisiylə birlikdə Sadıq bəyə varidat verilmişdi... O, ciddi 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
79
ictimai-diplomatik vəzifələr yerinə yetirmiş, Nuxaya xanın hüzu-
runa səfir sifətiylə getmişdi, İrəvan hakimi Məhəmməd xanın Rus 
dövlətinə məktubunu çatdırmışdı. Qafqaz canişininin fərmanıyla 
Borçalının aran elləri Loru dərəsinə qədər Sadıq bəyin ixtiyarında 
olub [272, s. 53, 54, 75]. O, 18-ci yüzilin ortalarında doğulub, 
təxminən 70 il ömür sürüb. 
      Arxiv sənədləri təsdiqləyir ki, Məhəmməd Sadıq bəy şair, tarix-
çi, xəttat olmuş, ana dilindən əlavə Ərəb, Fars dillərini, Gürcü dilini 
də mükəmməl bilmişdir. Dediklərimizi Salikin onu məşhur şairlərlə 
bir sırada yüksək dəyərləndirməsi, «ismi övliya» (adı müqəddəs) 
adlandırması [217, s. 271], habelə Mirzə Mehdi Astrabadinin tarixi 
əsərini gözəl xətlə tərtib etməsi də [50-g] aşkarca təsdiqləyir. 
      Bir məqamı qeyd edək ki, Hüseyn əfəndi Qaibzadənin məc-
muəsində Kazım ağa Salikin öncə qeyd etdiyimiz mənzuməsi belə 
qeydlə verilmişdi: «Tiflisli Sadıq bəyə təərrüz babındadır» [55, c. 2, 
s. 46]. «Təərrüz» Ərəbcə təcavüz etmə, hücum etmə, sataşma, 
öcəşmə anlamındadır [47, s. 210] və deməli, birincisi, Yadigaroğlu 
Sadiqin bu səpgidə şeiri olmuş, Salik öz qəzəlini ona müqabil cavab 
kimi yazmışdı, ikincisi, Salik Tiflisdə yaşamış Rizvanla, Kazımla 
bərabər Sadiqi də tanımışdı. 
      Sadiqin avtonimi tam belədir: Məhəmməd Sadıq bəy Yadigar-
oğlu Tiflisi Sadiq. Burada Məhəmməd Sadıq – adı, bəy – titulu, 
Yadigaroğlu – soyadı, Tiflisi – nisbəsi, Sadiq – şairlik təxəllüsüdür. 
      Sadiqin poetik yaradıcılığında klassik şeirlə saz şeiri tərzi üzvi 
təmasdadır. 
      Bir fakta da aydınlıq gətirmək istəyirik. S. M. Mümtaz «El 
şairləri» toplusunda «Əğyari, gəl ey dust, kənar et, səni tari» 
misrasıyla başlayan cığalı müxəmməsin müəllifini «Tiflisli Mirzə 
Sadıq» göstərmişdi [112, c. 1, s. 58–59]. 
               Şeir öz lirizmi, orijinallığıyla seçilir: 
                Əğyari, gəl ey dust, kənar et, səni tari, 
                Bir rəsmi-pəsəndidə şiar et, səni tari, 
                Bir yanıma lütf ilə güzar et, səni tari, 
                Bir ləhzə kənarimdə qərar et, səni tari. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
80
                Bir munisi zarəm, 
                Dil xəstə fükarəm, 
                Bisəbrü-qərarəm, 
                Mən aşiqi-zarəm, 
                Fikri-dili bu aşiqi-zar et səni tari. 
                Möhrədə Sadiq təxəllüsü durur: 
                Əlqissə mənəm Sadiqi-dil xəstəyi-bimar. 
      Bu cığalı müxəmməsin Sadiqə, yoxsa Zakirə məxsusluğu xeyli 
mübahisə doğurur. Əzizə Cəfərzadə bu xüsusda belə fikirdədir: 
«Gah da bu müxəmməsi Sadiq təxəllüslü Mirzə Sadığın adına 
çıxırlar, sonuncu iddianın heç bir elmi əsası yoxdur, çünki əl-
yazmalarında həm sərlövhədə «müxəmməsi-Zakir» sözləri yazıl-
mışdır, həm də möhrədə (məqtədə) şairin təxəllüsü aydın göstə-
rilmişdir» [86, s. 35–36]. Özü də elmi ədəbiyyatda bu şeir Nuxalı 
Molla Qasım Zakirə aid edilir [236, s. 65]. Bakıdakı əlyazmalar 
institutunda bu şeirin yazıldığı cüngdə, həqiqətən, müəllif Zakir 
qeyd olunmuşdur [50-a, cüng 23]. Hüseyn əfəndi Qaibzadənin 
toplusunda da bu şeirin möhrəsində Zakir təxəllüsü işlənmişdir [55, 
c. 3, s. 53–55]. Müxəmməsin müəllifi dəqiq müəyyən deyilsə də, bu 
faktın özü S. M. Mümtazın timsalında ədəbi ictimaiyyətin Yadi-
garoğlu Sadiqi şair qəbul etdiyinə sübutdur.  
      Sadiq təxəllüslü şairin şeirləri Azərbaycan əlyazmalar institu-
tundakı bir cüngdə də [50-a, cüng 9] var, ancaq bu şeirlərin Tiflisli 
Sadiqin olduğunu deyə bilmirik. 
      Yadigaroğlu Sadiqin bir şeirinə Ziya Borçalı cüng-bayazında 
rast gəlirik. «Gərək» rədifli bu gözəlləmədə [51-ə, s. 98b] [273, s. 
340] müəllif gözəlin vəsfinə belə başlayır: 
                Şibəhin, şahbazın mədhin eyləyən, 
                Bilirsən gözəldə nə nişan gərək, 
                Yavru kəklik kimi oxuyub gülən, 
                Gözəllər içində aşiyan gərək. 
      Sadiq gözəllərin nişan-mizanları meyarında Vaqiflə həmrəydir. 
Vaqif Açıqbaş (Gürcüstan) dilbərini vəsf edərkən: «Şirin danışıban 
xoş gülən gərək» – dediyi kimi, Sadiq də gözəli oxuyub gülməyi ilə 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
81
yavru kəkliyə bənzədir. Vaqif gözəlin əndamını ayinə, qəddi 
mötədil, «siyah zülfü qamətinə tən gərək» hesab etdiyi sayaq, 
Sadiqin də zövqüncə, gərək gözəlin «sərvə nisbət ola qaməti, boyu, 
huri təki ola xilqəti», gözəlin danışığı da xoş olmalı, ağzından bal 
tək şirin sözlər tökülməlidir. 
      Şeirdə ismətli, həyalı el sənəmlərinin poetik tablosu yaradılır: 
                Zülfü süsən-sünbül, sinəsi ağ gül, 
                Xətti-xalı bir-birinə müqabil, 
                Bir məhbub şirin dil, hüsn içrə qabil, 
                Lətifi-şeydayi-hazəran gərək. 
      Xətti-xalı bir-birini tamamlayan, şirin dilli gözəl şairin öz 
ellisidir: 
                Cəm ola düstürdə aqili sərdə, 
                Açılmamış üzdə hicabi-pərdə, 
                Böylə gözəl olsa bizim bu yerdə, 
                Hərdənbir Sadiqə o mehman gərək.  
      Məzmunlu şeirlər müəllifi Yadigaroğlu Sadiq, həqiqətən, döv-
rün adıbəlli şairlərindən olmuş və onun yaradıcılığı Borçalı ədəbi 
mühitinin (o sıradan bu arealın Tiflis budağının) diqqətəlayiq 
hadisəsi kimi qiymətini almalıdır. 
      Beləliklə, 17–18-ci yüzillərdə və 18-ci əsrlə 19-cu əsrin aşırı-
mında Borçalıda klassik şeirin və xalq-el şeirinin tənasübü yaradıcı 
şəxslərin tənasübündə öz əksini belə tapır: Tarixi xronologiya üzrə 
izləyərək [bu monoqrafiyaya əlavə], görürük ki, həmin dövrdə 
Borçalıda poetik yaradıcılıq təmsilçilərindən şair statuslu 10 nəfər, 
el şairi statuslu 7 nəfər, yaradıcı aşıq statuslu 1 nəfər qeydə alın-
mışdır. Göründüyü kimi, bu kateqoriyada sırf şair statuslular qis-
mən çoxluq təşkil etmişdilər (55,5 %). Şairlərin bəzilərinin yaradı-
cılıqları klassik şeir örnəklərindən ibarət olmuşdu (Rizvan, Kazım, 
Bağır, Sadiq), bəzilərinin yaradıcılıqlarında isə, bu iki poetik üslub 
qoşa davamlanmışdı (Seyid Əhməd oğlu, Aşır, Piri, Cəla, Polad, 
Zabit, Vəli əfəndi), el şairlərinin və yaradıcı aşıqların irslərində tam 
halda xalq-el şeiri örnəkləri cəmlənmişdi (Ömər, Aşır, Məmməd-
xəlil, Qul Allahqulu, Leyli xanım, Polad, Qasım ağa, Güllər Alı, 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
82
Fatma Alı qızı). Buradan həmçinin aşkarlanır ki, daha çox klassik 
şeirə şəhərdə, hər iki üsluba həm şəhərdə, həm də kənddə, sırf el 
şeirinə kənddə-obada yaşayıb-yaradanlar meyl göstərmişdilər. 
      19-cu əsrin əvvəlindən etibarən burada xalq-el şeiri üstünlüyü 
tam ələ almağa başlamışdı. 
      
 2.1.2. Xalq-el şeirinin normativləşməsi 
      Borçalıda xalq-el şeiri üslubunun geniş pərvərişində ictimai-
tarixi, coğrafi durumun rolu vurğulanmalıdır. Borçalı–Qarayazı 
Qarapapaqları el-elat adət-ənənələrinə daha dərin köklərlə bağlı 
olduqlarına görə burada aşıq sənəti, el şeiri daha geniş yayılmış, bir 
məktəb kimi qəliblənmiş, burada ədəbiyyatın, mədəniyyətin ön 
cinahını təşkil etmişdir. 
      Ümumiyyətlə, aşıq yaradıcılığı sırf folklor hadisəsi olmadığı 
kimi, tam yazılı ədəbiyyatın funksional tərkib hissəsi də ola bilmir. 
Çünki o, folklordan qidalandığı, folklor kimi şifahi yayıldığı kimi, 
müəlliflərinin bəlli olması, dil-üslub semantikası və başqa 
koordinatları etibarilə həm də, daha çox yazılı ədəbi-poetik prosesə 
qaynayıb qarışır. 
      Aşıq poeziyasını xalq yaradıcılığıyla yazılı ədəbiyyat arasında 
keçid, körpü hesab edənlər, əlbəttə, haqlıdırlar. Çünki o, kökü-rişə-
ləriylə xalq ilhamından su içir, budaqları, qol-qanadıyla yazılı ədə-
biyyata qovuşur... Bu, Borçalı ədəbi mühiti timsalında da belədir. 
      Borçalı ədəbi sistemində üç yaradıcılıq layının üzvi əlaqəsinin 
diaxron sxemi belə müəyyənləşir: 
 Folklor  
Aşıq yaradıcılığı  Yazılı yaradıcılığı 
      Hər üç ədəbi yaradıcılıq yönünün fasiləsizliyi, bir-birilə üzvi 
funksional təsir əlaqəsinə malik olması Borçalı ədəbi mühiti timsa-
lında daha qabarıq şəkildə üzə çıxır. Belə ki, Borçalıda aşıq ilə el 
şairi, aşıq ilə yazılı ədəbiyyat təmsilçisi arasında ciddi hüdud qoy-
maq mümkün də olmur. Əslində, Borçalıda yazılı ədəbiyyatı da 
yaşadanlar çox halda el şairləri, yaradıcı, ustad aşıqlar olmuşlar. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
83
      16-cı yüzildən, xüsusilə də 17-ci yüzildən başlayaraq Qara-
bağdan Borçalıya qədərki məkanda yazılı ədəbiyyatın şifahi xalq 
ədəbiyyatı əsasında formalaşdığını, bu ədəbiyyatın həmişə bila-
vasitə yaddaş ədəbiyyatına dayandığını, ümumi Azərbaycan ədə-
biyyatına və hətta Gürcü, erməni ədəbiyyatlarına da güclü təsir 
göstərdiyini vurğulamış ədəbiyyatşünas Lalə Əliyevanın belə 
qənaəti də məntiqli, sərrast görünür: «Qarabağ, Gəncə–Borçalı 
zonasında demokratik, nəticə etibarilə milli ədəbiyyatın meydana 
çıxıb biçimlənməsini zona əhalisinin etno-genetik saflığı, ən qədim 
zamanlardan başlayaraq Türk epos təfəkkürünü öz tarixi tipoloji 
müəyyənliyində mühafizə etmələri ilə də bağlamaq mümkündür» 
[135, s. 16]. Müəllif bu fikrində də tam haqlıdır ki, folklor üslubu 
inqilabi bir sürətlə irəli çıxmağa və nəinki şifahi xalq ədəbiyyatını, 
hətta yazılı milli ədəbiyyatı da yönləndirməyə məhz qərbdən, yəni 
Gəncə–Borçalı bölgəsindən başlamışdır. 
      Aşıqlıq sırf milli sənətdir. Borçalıya da haqlı olaraq sazın 
beşiyi, ozanların ana vətəni, qoşmaların, gəraylıların, bayatıların 
qaynar bulağı deyirik. Çünki bu mahal saray təsirindən uzaq olmuş, 
bu elatın mənəvi zövqünü aşıq oxşamış, saz sənəti bu yurdda 
coşmuş, öz məcrasından çıxmamış, məhvərindən qopmamış, ilkin-
liyini, saflığını qoruyub saxlamışdır. «Tərəkəmə» el rəqs havası, 
«Başkeçid Gözəlləməsi», «Borçalı Dübeytisi», «Borçalı Gövhə-
risi», «Borçalı Gözəlləməsi», «Borçalı İbrahimisi», «Borçalı Qay-
tarması», «Borçalı Mansırısı», «Borçalı Sultanısı», «Borçalı Urfa-
nısı», «Borçalı Yurdyeri», «Borçalı Zarıncısı», «Dastanı», «Əh-
mədi-Kərəm», «Faxralı Dilqəmisi» («Doşanquloğlu»), «Faxralı 
Müxəmməsi», «Gülabı», «Məmmədbağırı», «Sürütmə Koroğlu», 
«Tərsə gəraylı»... saz havaları Borçalıda yaranmışdır. Aşıq Nurəd-
din Qasımlının dediyi kimi, «bu havaları oxumağın da qaydası var, 
səsin yağlılığı gərək ola, təbii axarı gərək ola» [66, 1999 # 3, s. 5]. 
      «Borçalı aşıq məktəbi öz uzunömürlülüyü, orijinallığı, çalar və 
dəst-xəttiylə seçilir» – bu sözlər Əflatun Saraçlınındır. Bu məktəbin 
uzunömürlülüyünü, dəst-xətt özünəxaslığını şərtləndirən ilkin amil 
onun saflığıdır. Borçalı əsilli başqa bir tanınmış ədəbiyyatşünas-
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
84
tənqidçi Arif Əmrahoğlunun vurğuladığı kimi, «saz-söz pərəstiş-
karlarına yaxşı məlumdur ki, sazın da, el məclisi aparmağın da ən 
qədim formasını saf yaşadanlar Borçalı sənətkarları olmuşlar» [146, 
1985 # 60, s. 4]. 
      Aşıqşünas Mürsəl Həkimov aşıq sənətinin coğrafi ərazi əhatə-
sinə görə ən qədimdən geniş yayılmış məskənlər arasında Qarayazı, 
Borçalı, Başkeçid, Tiflis və Tiflis ətrafını da göstərir [176, s. 22]. 
Sənətşünas İlqar İmamverdiyev də Borçalı saz məktəbini ən qüd-
rətli məktəb kimi dəyərləndirir [188, s. 63]. Saz sənətinin mütəxəs-
sislərindən Azad Ozan Azərbaycan aşıq məktəbləri arasında ilk ola-
raq Borçalı məktəbini qeyd edir, bu məktəbin özümlü ənənələriylə 
seçildiyini bildirir [205]. Aşıq sənətinin mütəxəssisi Məhərrəm 
Qasımlı tarixən formalaşmış Azərbaycan aşıq mühitləri arasında 
Gəncəbasar (Gəncə–Qazax) mühitindən sonra Borçalı (Borçalı–
Başkeçid–Qarayazı) mühitini qeyd edir və belə bir fikir irəli sürür: 
«Borçalı aşıq məktəbi təşəkkül tərzinə görə Azərbaycan aşıqlığının 
təkcə kökənli tipində daha çox aşıqlaşmış ozanlar qanadına 
daxildir... Əslində Borçalı aşıqlarının tək saz ifaçılar olmağı da 
onların ozan ənənəsinə söykəndiyini göstərir» [234, s. 209]. 
      Borçalı saz məktəbi əsas, öncül məktəblərimizdən sayılır, onun 
özünəxaslığı qəbul edilir, bu özəllik ağır, saf ifa üslubu, əzəli ha-
vacat repertuarı, təravətli saz qoşquları, düzgüləri ilə səciyyəlidir.  
      Hələ Şah İsmayılın sarayında Borçalı əsilli qadın aşığın həzin 
nəğmələr oxuduğu barədə soraqlar var [272, s. 32, 37]. 
      Bu önəmli faktı tarixi mövzulardakı romanlarıyla sevilən Fər-
man Kərimzadə bədii boyalarla təsvir etmişdir. Şah İsmayılın sara-
yındakı Borçalıdan həmin kənizin adı Səkinədir. Bu sözlü-nəğməli 
qadın həmişə daş hücrədə cürə saz çala-çala yurdu Borçalı çökə-
yinin bağlı qapılarından qəmli-qəmli əhvalatlar danışarmış. Səkinə 
xalanın sazı-sözü ona sarayda yaxşıca hörmət-izzət qazandırıbmış, 
onu sarayda bəzəndirər, saz çaldırıb oxutdurarlarmış. Xəstələnən 
vaxtlar, rəngi zəfərana dönən vaxtlar ona vətəni Borçalıyı 
xatırladırlar: 
      – Səkinə xala, biri vardı, biri yoxdu, bir Borçalı eli vardı. O elin 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
85
qırx gözəl qızı seyrə çıxmışdı... 
      – Borçalı?.. Hansı Borçalı... 
      – Səkinə xalanın vətəni Borçalı... 
      Dinmədi. Gözləri dəyişdi, birdən kirpiklərindən yaş axmağa 
başladı. Elə zülüm-zülüm ağladı ki... 
      – Sağalacaq, Səkinə xala mütləq sağalacaq... 
      Onu saz sağaltmalıydı. Sazın simi qırılanda Səkinənin gözləri 
yumulur. Ölüm ayağında Şah İsmayıl ona saz çalır [207, s. 255]. 
      Borçalı Aşıq Səkinənin ünlü şəxsiyyətimiz Şah İsmayılla bəra-
bər anılması, onun sarayında Borçalı sazını, havacatlarını yaşatması 
faktının özü, əlbəttə, önəmli faktdır. 
      Bunun müqabilində arxivlər, sinə dəftərləri orta yüzillərin başqa 
sənətkarlarımızdan bizə poetik inci çələngi çatdırır. 
      Borçalı sənət stixiyasının şah damarı milli aşıqlıq ənənəsidir və 
bu gələnəyin nəfəsi aşıq ifaçılığı, bəstəçiliyi, poetik irsidir, ona 
köklənən xalq-el şeiridir. 
      Borçalı–Qarayazı Qarapapaqları arasında elat ədəbi gələnəyinin 
pərvərişilə bağlı burada dastan janrı daha geniş yayılmışdı. Bu 
səbəbdən də xalq-el şeiri janrlarının ayrı-ayrı tipləri, o sıradan 
ustadnamələr çox yaranmışdı. O dövrün saz poeziyasının önəmli 
təmsilçilərindən Qul Allahqulu ustadnamələr ustası kimi bu 
mühitdə özünəxas yer tutmuşdu.  
      Mütəxəssislər (Əflatun Saraçlı, Elxan Məmmədli, Azad Ozan, 
Sədnik Paşayev, Valeh Hacıyev, Qəşəm Vəliyev, Şahbaz Şamıoğlu, 
Məmməd Sarvan, Tinatin Məmmədova vb) onu qeyd-şərtsiz olaraq 
Borçalı ədəbi mühitinə şamil etmişlər. 
      Araşdırmalarımıza görə, Qul Allahqulu Başkeçidin Qarabulaq 
elində, Borçalının mərkəz qismindəki Meçidli-Görarxı elində ya-
şamış, sonralar Soğanlıq kəndinə köçmüş Qocaöyü (Allahverdilər) 
nəslindən olmuşdur [105-ğ, s. 1a]. 
      Allahqulunun günümüzə öyüdləməsi gəlib çatmışdır. Bu, das-
tanlarda ustadnamə yerində oxuna-oxuna qorunan «Qaldı» şeiridir.  
      Sədnik Paşayevin yazdığı kimi, ustadlardan Qul Allahqulunun 
və başqa yaradıcı sənətkarların ədəbi irsindən ancaq bir neçə 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
86
ustadnamə qalıb, deməli, «ustadların şeirlərinin ustadnamə yerində 
deyilməsi həm də onların ədəbi irslərinin, heç olmasa, bir qisminin 
itib-batmaqdan qorunmasına kömək etmişdir» [325, s. 13].  
      Allahqulunun həmin şeirini 1926-cı ildə Qazaxda Aşıq Abbas 
«Qasım» dastanında ustadnamə yerində söyləmişdi və bunu əsil-
nəsli vaxtilə Borçalıdan İrana – Urmiyəyə, Sulduza köçmüş Qara-
papaqlardan olan məşhur alim, folklor toplayıcısı Hümmət Əlizadə 
otuzuncu illərdə kitablarına daxil etmişdi [34, s. 387]. Ustad öyüdü 
sonralar «Aşıq Qərib və Şahsənəm», «Aşıq Alının Türkiyə səfəri» 
dastanlarının ustadnaməsi olaraq söylənmişdi [141, s. 341]. Bu şeir 
sonralar toplularda, jurnallarda, mətbuatda da yayınlanmış və adı 
çox vaxt səhv olaraq «Getdi» verilmişdi [32, 1983 # 3, s. 119]. 
      Şeir bədiilik incisidir. Şair ustad sənətkarı belə dəyərləndirir: 
                Könül, qulluq eylə kamil ustada, 
                Ustad görməyənin işi xam qaldı, 
                Neçə danəndələr getdi dünyadan, 
                Yerində bir neçə ağlı kam qaldı. 
                               Nanəcib heç kimə ənam eyləməz, 
                               Təkəbbür kimsəyə salam eyləməz, 
                               İnsan bu dünyanı tamam eyləməz, 
                               Çoxları cəhd etdi, natamam qaldı. 
      Şairin söz amanatı bizi düşünməyə sövq edir: 
                Ərəb at üstündə durdum deyənlər, 
                Asdım, kəsdim, yıxdım, vurdum deyənlər, 
                Dünyaya əmlakım, yurdum deyənlər, 
                Onlar da köçdülər, quru dam qaldı. 
      Şairin fikrincə, həyatın siqləti xeyirxah əməllərdədir: 
                Bivəfaya dedim: dur, məndən üzül, 
                Naməhrəmə baxma, gözlərim, süzül, 
                Nuh da əmr eylədi min doqquz yüz il, 
                Elə bil bir günüz, bir axşam qaldı. 
      Şeirdə poetik dünyaduyumu dolğundur. Burada «gündüz» 
sözünün «günüz» biçimində deyilişi də maraqlıdır. Borçalıda bu 
gün də məhz «günüz» deyərlər. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
87
      Qoşmanın möhürbəndi xüsusilə məntiqlidir. Burada forma 
qəlibi də bitkindir, qafiyələr cinaslardan qurulmuşdur: 
                Qul Allahquluyam, ay nəsib eylə, 
                Şəcərdən baş verib, ay nəsib eylə, 
                İsgəndər mülküdür, ayna sib eylə, 
                Nə Cəmşid padişah, nə də cam qaldı. 
      Sözün estetik çox anlamlılığı qabarıqdır. Burada Nuh, İsgəndər, 
Cəmşidin camı kimi tarixi, dini-əsatiri rəmzlər, obrazlar dünyanı 
dərketmə üsulu olaraq dəyərləndirilməlidir, bu, şairin özündən 
əvvəlki ənənələrə bələdliyinə də dəlalət edir.  
      Ustadnamə məzmun tutumu, bədii siqləti, tərbiyəvi önəmiylə 
Dədə Qurbaninin, Abbas Tufarqanlının, Xəstə Qasımın ustadnamə-
ləriylə bərabər səviyyədədir və Borçalı Qul Allahqulu özü də bu 
kamil ustadlarla bir cərgədə durmağa layiqdir. 
      Mahalın el sənətkarlarından biri Baydar elindən Leyli xanım ol-
muşdur. Onun yaradıcılığı həsrətin poetik ifadəsiylə maraq doğurur. 
      18-ci yüzildə ictimai-siyasi durum kəskinləşən zaman Dağıstan 
ləzgiləri bir neçə dəfə Borçalı–Qarayazı səmtlərdə soyğunçuluq 
törətmişdilər və bu basqınlardan ən dəhşətlisi 1785-ci ildə olmuşdu. 
      Dağıstandan Nürsəl xanın qardaşı, Vidadinin «külli ləşkər 
sərvəri» [46, c. 6, s. 396] deyə öydüyü Umma xanın qoşunu bu 
yerlərə həmlə etmişdi. Gürcü salnaməçisi Papuna bu hadisəni belə 
xatırlamışdı: «El dağdan təzə enmişdi. Ləzgi qoşunu beş qismə 
bölündü. Bir hissə Ağcaqalaya getdi. Hünzax hakimi özü Baydara 
gəldi, Baydar qalasına yaxınlaşdı. Baydar sultanının oğulları 
içəridəydilər. Qaladan tüfəng atəşi başladı, çoxlu ləzgi qırıldı, 
qalanı da möhkəm qorudular. Elə mərdliklə vuruşdular ki, yüz, iki 
yüz adam da belə bacarmazdı. Axşam Hünzax hakimi buradan əlini 
üzüb, Borçalı tərəfə getdi. Ləzgi qoşunu Dəmirçihasanlı obalarını 
və Dəvəd boyundakı Borçalı kəndlərini, Bolnis tərəfləri taladı» 
[272, s. 42–43]. Ləzgilər gümüş yataqlarını qarət etmiş, xeyli 
qənimət ələ keçirmiş, çoxlu əsir götürmüşdülər. 
      Baydarlı Əziz bəyin şair qızı Leylini Dağıstana Novruz bəyə 
peşkəş göndərmişdilər. O, qəmli həsrət şeirləri söyləmişdi. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
88
      Leyli xanımın Gürcüstan əsilli olduğunu vurğulamış Əzizə 
Cəfərzadə onun şeirlər qoşduğunu, haqqında kiçik bir dastan da 
yarandığını bildirmişdir [56, c. 2, s. 164].  
      Leyli Əziz bəy qızının qoşquları [112, c. 1, s. 252] [118, 1976 # 
44, s. 4] [56, c. 2, s. 164, 263] onun barəsində səmimi dərd əhli, söz 
əhli kimi danışmağa əsas verir. 
      Onun ən məşhur deyimi «Dəyməyin» rədifli qoşmadır: 
                Leyliyəm, dilimdən çəkilləm dara, 
                Bilmirəm, özüm də gedirəm hara, 
                Atam Əziz bəydi, qardaşım Qara, 
                Başı beyvaxt qaralıyam, dəyməyin! 
      Qürbətə ilanlar yurdu deyən müəllifin qorxusu budur ki, ədavət 
yolundakı daxili çəkişmələr anaları balalardan ayırar. Qoşmada 
taledən giley belə izhar edilir: 
                Qızım, gənə yatıb Leylinin baxtı, 
                Yorulub iqbalı, çönübdü taxtı, 
                Bu yazıq ananın qocalan vaxtı, 
                Yasında geyinər qaralar bir gün. 
      Beləcə, Borçalılıların ürcah olduqları sürgünlük, qəriblik taleyi 
onların dərdli-ələmli könül simlərini coşdurmuşdu. 
      18-ci yüzildə yaşamış el şairi Faxralı Poladın da təsirli şeir-
lərindən parçalar gəlib çatmışdır [140, s. 27]. O, şəyirdinə kəm 
baxan ustadları tənbehləyir, belələrini əsl ustad saymağın mümkün 
olmadığını bildirir. 
      Borçalı ədəbi mühitinin üzvlərindən Aşır, Məmmədxəlil, Bağır, 
Zabit, Sadiq, Cəla, Rizvan, Kazım və başqalarının irslərində klassik 
poeziya üslubuyla xalq şeiri üslubu vəhdətdədirsə, Qul Allah-
qulunun, Leyli Əziz bəy qızının, Fatma Alı qızının yaradıcı-
lıqlarında sırf xalq-el şeiri üslubu hakimdir. Və bununla da, Borçalı 
ədəbi mühitində xalq şeiri gələnəyinə söykənən keyfiyyət 
dərəcəsinin biçimləndiyini müşahidə edirik. Bütün bunlar 18-ci 
yüzildə milli poetik təfəkkürümüzdəki ənənələrin Borçalıda yayı-
mına, davamına gətirib-çıxaran, orta yüzillərdə Borçalı ədəbi 
mühitinin səviyyəsini şərtləndirən amillərdir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
89
      «Tiflis əyalətinin müfəssəl dəftəri»də Borçalının Ağcaqala nahi-
yəsində Aşıqlı camaatı, Axstav nahiyəsində Aşıq kəndi də qeydə 
alınıb [378, s. 169, 230]. Bu, Borçalıda aşığın xüsusi bir zümrə kimi 
seçildiyinin və hansısa el aşığının şərəfinə bu obanın belə 
adlandırıldığının sorağıdır. 
      Borçalının ağır ellərində neçə-neçə belə aşıqlar, şairlər mahalın 
saz-söz ovqatını yüksəltmiş, mənəvi-estetik ehtiyacı ödəmişdilər. 
      Ədəbiyyatşünas-tənqidçi Arif Əmrahoğlu yazır: «Şair Nəbi 
Miskin, Xındı Məmməd, Aşıq Əmrah, Aşıq Hüseyn Saraçlı, Aşıq 
Kamandar kimi ustad sənətkarlar ulu sələflərinin yalnız ifaçılıq yox, 
həm də yaradıcılıq ənənələrini ləyaqətlə davam və inkişaf etdirən 
sənətkarlardır. Bu günkü Azərbaycan aşıq sənətinin nə ifaçılıq, nə 
də yaradıcılıq mənzərəsini onların sazı və sözü olmadan tam, 
bütövlükdə təsəvvür etmək mümkün deyil» [146, 1985 # 60, s. 4]. 
Bu sözləri ümumən Borçalının ədəbi simalarının hamısı haqqında 
deyə bilərik. Borçalı sənətkarları milli saz sənəti xəzinəmizi məhz 
özünəxas yaradıcılıq irsləriylə zinətləndirmişlər. Borçalılılar təbiə-
tən saza-sözə bağlıdırlar, ona görə bu ədəbi məkanda saz ovqatında 
yaranan lirika həmişə inkişafda olmuşdur. Borçalı ədəbi mühitinin 
19-cu yüzili və 20-ci yüzilin ilk iki on ilini əhatələyən dönəmində 
də burada lirik poeziyanın geniş şəbəkədə, çeşidli biçimlərdə, 
önəmli mövzularda zənginləşdiyini müşahidə edirik. 
      Həmin dövrdə Borçalıda 116 nəfər poeziya təmsilçisindən şair 
36 nəfər, el şairi 61 nəfər, yaradıcı aşıq 19 nəfər qeydə alınmışdır. 
Deməli, əvvəlki çağlarla müqayisədə xalq-el şeiri yaradıcılarının 
xüsusi çəkisi xeyli artmışdı. 
      Burada lirika yenə də xalq-el şeiri axarında inkişaf etmiş, onun 
klassik, satirik üslublarda da müəyyən uğurları olmuşdu.  
      Xalq şeirinin öncüllüyü mühitin tarixi-ictimai mədəni duru-
muyla, burada sözə, saza tapınma dərəcəsindəki sevgilərlə, meyllə 
şərtlənmişdi. 
      Belə gurluğun təsdiqini bu çevrədə saz-söz əhlinin sayca 
çoxluğunda və onların bədii yaradıcılıqlarının keyfiyyətcə geniş-
liyində, kamilliyində axtarmalıyıq. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
90
      
 2.1.3. Poetik-sənət ocaqları xəritəsi 
      Əlbəttə, mühitin hissələri rolunu oynamış ədəbi ocaqlar daha 
çox ortaq, müştərək parametrlərlə səciyyələnmişdilər. Bununla belə, 
müəyyən seçimli ştrixlər, fərqlər də nəzərə çarpmışdı. Ona görə də 
Borçalıdakı poetik-sənət çevrələrinin hər biri barədə söhbət 
açılması onların fərdi səciyyəsini və mühitin ümumi ədəbi xəritəsini 
müəyyənləşdirmək üçün əhəmiyyətli materiallar verir. 
      Tarixi Borçalı mahalı vaxtilə ondan qoparılmış ərazilər də nəzə-
rə alınmaqla şərti olaraq aşağıdakı bölgələrdən ibarət hesab olunur: 
 a) Aran-Borçalı – Sarvan, Kürüstü tərəflər; 
 b) Bağ-Borçalı – Bolus yörələri; 
 c) Yaylaq-Borçalı – Başkeçid, Ərcivan yaylaqları; 
 ç) Dağ-Borçalı – Loru, Pənbək yurd yerləri. 
      Və əlavə olaraq da Qarayazı, Qaraçöp, Ahısqa səmtlərində azər-
baycanlılar elliklə yaşayıb, etnik birlik, sənət vəhdəti yaratmışlar. 
      O çağlarda Borçalıda lirik poeziyanın bu çevrələrdə yayılıb 
inkişaf etməsi dinamikasını ədəbi simalar, onların yaradıcılıq irsləri 
timsalında izləyə bilirik. 
      Beləcə, Borçalı mahalının, habelə Qarayazının, Qaraçöpün, 
Muxranın, Ahısqanın hər obasından saz avazı eşidilmişdi, hər kən-
din, hər elin saz-söz xiridarı, hər ağanın, hər bəyin xüsusi aşığı ol-
muşdu. Daha qüdrətli saz-söz sərrafları bütün mahalın sevimlisinə 
çevrilmişdilər. 
      Kürüstü, yaxud Dəmirçihasanlı səmtləri (indiki Keşəli, Kürüstü-
Kəpənəkçi, Ambarlı, Kosalı kəndləri) mahalın ictimai-iqtisadi, 
eləcə də mədəni-ədəbi baxımlardan aktiv bölgələrindən sayılır. 
      Hələ 19-cu yüzilin ortalarında Tiflisdə yaşamış məşhur Rus şai-
ri Yakov Polonski Dəmirçihasanlı nahiyəsində gördüklərini «Кав-
казъ» (Kavkaz) qəzeti səhifələrində belə təsvir etmişdi: «Bir kərə 
iki il bundan əvvəl Tiflisdən 40 verst aralıdakı Dəmirçihasanlı kən-
dində isti bir gündə çayxananın talvarı altında dayandım, yapıncımı 
soyundum, at üstündə gəzmək yorduğuna görə məni mürgü basdı; 
birdən çonqur (saz) səsi, nəhayət, yanıqlı mahnı səsi eşitdim, sonra 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
91
bu səs fəryada döndü, məcbur elədi başımı qaldırım: on addım 
məndən aralıda həmin talvarın altında üç qoca yerə səvərmişdi və 
onların önündə daşın üstündə cavan aşıq oturub, metal simlərdə əl 
gəzdirirdi. Qocalıb əldən düşmüş bu dinləyicilərin sifətlərinin 
ifadəsini heç vaxt unutmaram, elə bil onlar yuxuya getmişdilər, 
ancaq kirpiklərini qaldırmadan mənə göz gəzdirirdilər, mənim də 
onlar kimi bu aşığa, belə şirin mahnılara qulaq asmaqdan həzz alıb-
almadığıma əmin olmaq istəyirdilər» [155-d, 1851 # 1, s. 3]. 
Təəssüf ki, şirin-şirin çalıb-oxuyan bu Borçalı sənətkarının adı xa-
tırlanmayıb; ancaq təsvirdən belə aydın olur ki, onun həzin çalğısı 
da, yanıqlı oxumaları da şair qonağa xoş təsir bağışlayıbmış*. 
      Dəmirçihasanlı bölgəsində ən aktiv ədəbi çevrə kimi Kosalı 
elatı seçilmişdi. İndi bu elat Birinci-Kosalı, İkinci-Kosalı, Qarayazı-
Kosalı kəndlərinə bölünməsinə baxmayaraq, onların kökü birdir. 
Zabit (18-ci əsr), Əfəndiöyü nəslindən Vəli əfəndi (18–19-cu 
əsrlər), Nəbi əfəndi (19-cu əsr), Mirzə Mehdi Vəlizadə (20-ci əsr), 
habelə Mayıl Usub oğlu (20-ci əsr), Sədi Bəy Arif (Müftüzadə) (20-
ci əsr) bu kənddəndirlər*. 
      Vaxtilə Baydar sultanlığı olaraq tanınmış, Ehrəm (Xram) çayı-
nın aşağı axarı boyundakı Kürtlər, Baydar, Qaş-Muğanlı, Ləcbəddin 
kəndləri yaxınlığında Damğaçı adlı ticarət meydanı, Ləl bazarı ol-
muşdu. Bu amil burada mədəniyyətin də inkişafına təkan vermişdi. 
      18-ci əsrin qadın şairi Baydarlı Leyli xanım Əziz bəy qızı 
mühiti həsrət şeirləriylə zinətləndirmişdi. 
      18–19-cu əsrlərdə Qaş-Muğanlı obasında yaşamış Qasım ağa el 
şeiri yaşadıcılarından olmuşdu; onun söz boğçasından yarpaqlar 
bəllidir. 
                              
     * Qeyd: Y. P. Polonski Ahısqa tərəflərdə Pərvanə gölü yanında el aşığı Əli 
Əsgərin (Ələsgərin) məlahətli çalğısına, «Əsli–Kərəm»dən oxumalarına da 
valeh olmuşdu [155-d, 1851 # 1, s. 3]. 
     * Qeyd: «Sazın Əmrah ucalığı da, Kamandar gözəlliyi də Kürüstündə 
yaranıb» [30, s. 5]. Bu elin ədəbi gələnəyini Aşıq Alxan Qarayazılı, Aşıq Aslan 
Kosalı və başqaları davam etdirmişlər. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
92
      Qasım ağanın nəticə-kötücələrinin söyləmələrinə görə, o, 
kəndin özgə ağası Məhərrəmlə düşmənçiliyi səbəbindən yeddi ailə 
ilə birlikdə Qaş-Muğanlıdan köçüb, Sınıq körpü yaxınlığında Kirəc-
Muğanlı kəndinin binasını qoymuşdu. Borçalıda ağsaqqal, eləcə də 
seyid əsilli kimi həmişə sözü keçən olmuşdu. 
      Ədəbiyyatşünas alim Abbas Kirəcli «Borçalı şairləri haqqında» 
məqaləsində [51-d] [146, 1990 # 113] [65, s. 38–41] Borçalının 
məşhur şairləri, aşıqları arasında ilk olaraq Qasım ağanın adını 
çəkmiş, onu Qasım bəy Zakirin müasiri kimi qələmə vermişdi. 
      Qasım ağa şirin təbli şair kimi hörmət-izzət qazanmış, bəda-
hətən ürəyə yatımlı, saza uyarlı sözlər qoşmuşdu. Onun qızı Dürrə, 
nəvələri Mirzə Həsən, Hüseyn şair olmuşlar, nəticə-kötücələri 
arasında da şair təblilər var. 
      Qasım ağanın yaradıcılığından bir gözəlləmə və bir satirik 
mənzumə üzdədir. 
      Onun «Məni» qoşması [401, s. 97] daha çox səciyyəvidir: 
                Ellər bilir, mən bir ocaq sonuyam, 
                Fələk bu günlərə qoyubdu məni, 
                Olan-qalan varım əlimdən gedib, 
                Sanasan, harami soyubdu məni. 
      Öz taleyinin ellərə yaxşı bəlli olduğunu göstərən, özünü «ocaq 
sonu» adlandırmaqla həyatının miskin keçdiyinə işarə edən şair 
sonra könlünü belə açır: 
                Təvəkkül eylədim adı gözələ, 
                Bəlkə bu tinətin axrı düzələ, 
                Dönə-dönə, müdəm, bundan əzələ, 
                Süxənvər dastanda yayıbdı məni. 
      Adı Gözəl, özü gözəl xatırlanandan sonra «Süxənvər dastanda 
yayıbdı məni» deyimindən belə çıxır ki, Qasım–Gözəl sevgi 
əhvalatı dillərdə əzbər olubmuş. 
      Tarixin ədalətsizliyindən gileyli şair pünhan aləmini möhür-
bənddə belə açıqlayır: 
                Tərkin qılıb, şərbətimi içmişəm, 
                O fanidən bu faniyə köçmüşəm, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
93
                Mən Qasımam, vardan yoxa keçmişəm, 
                Görməsin dost-düşmən, ayıbdı, məni. 
      Bu qoşma, xüsusən son bənd Borçalı şairinin qoşqularının tərki-
dünyalıq ovqatıyla kökləndiyini büruzə verir. 
      Burada təsəvvüf simvolikası da müşahidə olunur, «vardan yoxa 
keçmək» fəna əleyhinə (fənafillah) çevrilmək kimi də anlaşıla bilər.  
      Bu çevrənin yetirmələri arasında Xəstə Namaz (Namaz Rəhim 
oğlu Səfərov) (1863–1936) önəmli yer tutur. O özü barədə belə 
qeyd etmişdi: «Bizə Səfəruşağı deyərlər, əslimiz Ləcbəddin 
kəndindəndir» [51-ç, s. 1]. 
      Xəstə Namaz barədə əslən onun həmkəndlisi olan ədəbiyyat-
şünas Əlyar Qarabağlı Tiflisin «İşıq yol» qəzetində xüsusi məqalə 
dərc etdirmişdi [51-b, 1924 # 27] [57, c. 1, s. 137]. Abbas Kirəcli 
Ləcbəddinli Şair Namazı Borçalının çox məşhur söz əhlindən biri 
kimi dəyərləndirmişdi [51-d] [146, 1990 # 113] [65, s. 38]. 
      Onun şeirlər dəftəri Azərbaycan ədəbiyyat və incəsənət arxi-
vində Əlyar Qarabağlının fondundadır [51-ç] və bu dəftərdən seçmə 
örnəkləri mətbuatda dərc etdirmişik [146, 2002 # 18, s. 3]. 
      Borçalı çökəyinin aşağı (aran) səmti kimi tanınan kəndlərdə 
(Təkəli, Qaçağan, Quşçu, Ulaşlı, Qasımlı, Kirəc-Muğanlı, Sadaxlı, 
Saral) lirika yönündə coşqunluq baş vermişdi. Burada saza meyl 
artmış, saz ovqatında şeirlər yaranmış, öncül şairlərin yaradıcı-
lıqlarında dünyəvilik motivləri güclənmişdi. 
      Təkəli Yadigaroğlular nəslindən şair Bağır, şair Məhəmməd 
Sadiq klassik şeirlə xalq şeirini eyni tənasübdə davam etdirmişdilər. 
      Quşçu Abbasəlinin, Ulaşlı Dollu Əbuzərin, Qaçağanlı Ağacanın 
irsləri Borçalıda poetik yüksəlişin müəyyən pillələridir. 
      Quşçu Abbasəli Borçalının mahir söz əhlindən biri olmuşdur. 
      A. H. Kirəcli öz qiymətli tədqiqatında Borçalının əzəl çağlar 
məşhur şairləri, aşıqları cərgəsində Muğanlı Qasım ağadan sonra 
ikinci Abbasəlinin adını çəkərək belə yazmışdır: «Mustafa ağa 
Arifin müasiri olan şair Abbasəlinin Çıldırlı məşhur Aşıq Şenliklə 
deyişməsi və onun bağlanması özündən sonra el içində yayılmış, 
dastana çevrilmişdi» [51-d, s. 1] [146, 1990 # 113, s. 3] [65, s. 38]. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
94
      Türk dünyasının böyük söz-fikir ustadı Şenlik Babanın qaba-
ğına cəsarətlə çıxmış Quşçu Abbasəliyə şöhrəti onun misralarının 
yüksək şeiriyyəti qazandırmışdı. 
      Əbuzər (1856–1912) Borçalıda lirik şeiri yüksəltmiş şairdir. 
      Tədqiqatçıların, o cümlədən Azad Ozanın qiymətləndirdikləri 
kimi, Dollu Əbuzər dərin bilikli, şirin ləhcəli kamil ustad olmuşdu 
[241, 1993 # 1–2, s. 37]. 
      O, otuz yaşında Dol mahalından Borçalıya gəlib, burada ailə 
qurmuşdu. Əslində, onun dədə-babası əzəldən Borçalıda yaşa-
mışdılar və Əbuzər də öz doğma ata-baba yurduna qayıtmışdı. O, 
Borçalıda əvvəl Kəpənəkçidə, Qasımlıda, Qaçağanda, sonra öm-
rünün axırına qədər Ulaşlıda yaşamışdı. 
      Əbuzərin sənətçi fəaliyyəti təxminən 1880–1890-cı illər Borçalı 
mühitində daha geniş vüsət almışdı. 
      Əbuzərin şeirlərinin, söz-söhbətinin az qismi aşıqların, şeir-
sevərlərin hafizəsində, sinə dəftərində qorunmuşdur. Şairin irsindən 
qalan incilər, o sıradan bizim ev arxivimizdəki [105-d] şeirləri – bir 
gəraylısı («Qalacaqdır»), iki qoşması («Alov», «Dolandırır»), bir 
təcnisi («Gözlər»), dörd divanisi («Bax», «Gərək», «Yüküm», 
«Əzəl») onun yaradıcılığı barədə fikir yürütməyə imkan yaradır. 
      Ədəbi Borçalıda məşhur şair Ağacanın (1886-cı il təvəllüdlü) 
xüsusi imici, mövqeyi olmuşdu. 
      «Elimizə-obamıza kimliyi həm yaxşı, həm də müəyyən anlamda 
az bəlli olan bu şairin özü də, yaradıcılığı da, şeirləri də bir növ 
xalq arasında nübara çevrilib» [146, 1990 # 114, s. 3]. O, Borçalıya 
qonşu Gümrüyə yaxın Şörayıl elatından gəlmiş, Borçalının Quşçu, 
Qaçağan ellərində yaşamış, şərq dillərini mükəmməl bilmiş, təqib-
lər illərində Ucruma sürgünə göndərilmişdi, orada rəhmətə get-
mişdi. Şairin mürüvvətli ömür-gün yoldaşı onun sümüklərini gətirib 
Qaçağan qəbiristanında dəfn etdirmişdi. 
      Ağacan irsindən örnəklər hələ 1920–30-cu illərində Salman 
Mümtazın «El şairləri», Hümmət Əlizadənin «Azərbaycan aşıqları» 
toplularında çap olunmuşdu. Sözgəlişi, qeyd edək ki, H. Əlizadə 
Borçalı mahalından Məsumla Ağacanı eyni şəxs hesab etmişdi [34]. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
95
      Şairin zəngin irsi Aşıq Göycənin sinə dəftərində qorunmuşdu, 
onun sənət irsini Xətayə Rüstəmova, Pərviz Kazımoğlu və başqaları 
üzə çıxarmışlar [146, 1990 # 114] [65, s. 28–31] [222, s. 541]. 
      «O, söz qoşmağa erkən yaşlarından başlayıb, çox gənckən 
Türkiyədə, İranda, Azərbaycanda və Borçalı çökəyində məşhur-
laşıb» [146, 1990 # 114, s. 3]. «13-14 yaşlarından bədahətən şeir 
deyən ustad Ağacan haqq vergisinin işığı altında son nəfəsinədək 
söz qoşub və dilinə qadağa eləməyib» [95, s. 14]. Şairin məhz 
iyirminci yüzilin əvvəllərinə düşən ilk lirik əsərləri gənclik ruhlu 
səmimi eşq-məhəbbət qoşqularıdır. 
                Bəri başdan deyək ki, Ağacan: 
                Əslim Şörayıldı, vətənim, yurdum, 
                Özümü dəryadan ümmana vurdum – 
misralarında ümman deyəndə Borçalı saz-söz dünyasını göz önünə 
gətirmişdi. 
      «Dərya, ummandı Ağacan» söyləmiş söz-fikir ustadı şairlik 
elmindən kamil halı olduğunu da nəzərə çatdırıb. Şairin səmimi 
şeirləri, «Ağacan–Güllüzar», «Cahangir» dastanları Borçalı ədəbi 
məkanında yaranan ölməz sənət nümunələridir. 
      Kirəc-Muğanlıdan Mirzə Həsən Məcruh Borçalı «Mollanəsrəd-
din»çisi olaraq diqqəti çəkir. «Molla Nəsrəddin» ədəbi hərəkatına 
daxil olan Məcruhun jurnalda satirik felyetonları dərc edilmişdi. 
      Mahalın mərkəz hissəsində yerləşən Bəylər, Görarxı, Sarvan, 
Qızılhacılı və başqa ellər ədəbi coşqunluq yönündə də aktiv ədəbi-
sənət çevrəsinə daxildirlər. 
      Bəylər elindən olduğu gümanlanan Qul Qarani yaxın saz-söz 
areallarında məşhurlaşa bilmişdi. 
      Qızılhacılıda xalq-el poeziyası daha intensiv olmuşdu və bunu 
Qul Əlinin, Qul Nəcəfin yaradıcılığı təsdiq edir. 
      Sarvan kəndi ədəbi çevrəsi yeni ədəbi növ və janrların yaranma-
sına səbəb olan sənətkarlarıyla fərqlənir. Belələrinə dramaturq Kə-
rim bəy Şərifli, peşəkar publisist Hüseyn Minasazlı misal ola bilər. 
      Borçalının bağ bölgəsi – Bolusun ellərində də bir neçə sanballı 
sənətkar yetişmişdi. Bu çevrənin aşağı hissəsində Faxralı, Kolayır, 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
96
Həsənxocalı, İmirhəsən elləri ədəbi məhsuldarlıq baxımından daha 
zəngin sayılırlar. 
      Təkcə bir kənddən – Faxralıdan on beşdən çox şair bəllidir. 
Onlardan Seyid Əhməd (17-ci əsr), Güllər Alı (13-cü əsr), Fatma 
Alı qızı, İveylər Allahverdi, Güllər Pəri, Güllər İsmayıl, Kərbəlayı 
Molla Alı (19-cu əsr), Nəbi Dürdəhan (19–20-ci əsrlər) və başqaları 
Borçalı ədəbi xəzinəsinə qiymətli incilər daxil etmişlər. 
      Arxivdən Allahverdi adlı şairin poeziya örnəklərini – iki təc-
nisini («Sinə», «Dürüstə məni») [150-b, s. 226, 274], altı qoşmasını 
(«Bizdən salam olsun keşiş oğluna», «Yeriyir», «Ay gözəl», 
«Qocaldı», «Yandırar», «Leyli») [51-ə, s. 52a, 55, 74, 78a, 80a, 
94a, 106, 122] [273, s. 340–342] aşkarlamışıq. 
      Təxminən eyni vaxtda Allahverdi adında bir neçə şairimiz 
olmuşdu: biri Naxçıvanda və Göyçə tərəflərdəki Aşıq Allahverdi, 
biri Tiflisdəki xanəndə, müğənni Allahverdi, biri də Borçalıda şair 
Allahverdi. 
      Göyçəli Ağ Aşıq talağalı adı bəlli Allahverdinin (1754–1860) 
həlim-həzin misraları, gözəl deyimləri, dastanları məşhurlaşmışdı; 
şəyirdi məşhur Aşıq Alı: «Dərya odur, damla mənəm» – deyə onun 
əsl epitetini vermişdi. Göyçəli Allahverdinin (Ağ Aşığın) şeirlərini 
[383, s. 49–104] [181, s. 54–57, 300–325] bizdəki şeirlərlə tutuş-
durduqda onlar arasında uyğunluq bağları tapmadıq. Tiflisdəki 
Allahverdi xanəndə, müğənni olmuşdu [291, s. 5] [11, s. 65] [133, 
s. 116] [123, s. 5, 7] [118, 1987 # 30] [303, s. 40]; onun şeir yazdığı 
bəlli deyil. 
      Borçalının şair Allahverdisi isə aydın şəkildə onlardan fərqlənir. 
Səməndər Alməmmədli (Məmmədov) Borçalının Faxralı elindən 
İveylər Allahverdinin şeirlərini dildən-ağızdan yığmış, Faxralı 
şairlərinin şeirlərindən ibarət topluda yayınlamışdır [140, s. 29–31]. 
Və müqayisələr göstərir ki, arxivlərdən aşkarladığımız şeirlər də 
həmin Allahverdinindir. Xüsusən də, arxivdən yazılı şəkildə əldə 
etdiyimiz «Yandırar», «Qocaldı», «Yeriyir» şeirləri [51-ə, s. 74, 
80a, 94a] və Faxralı şairləri toplusundakı İveylər Allahverdinin 
həmin rədifli qoşmaları [140, s. 29, 30] eyni şeirlərdir. Deməli, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
97
haqqında danışdığımız Allahverdi məhz XVIII–XIX yüzillər şairi 
Faxralı İveylər Allahverdidir*. 
      Bununla bir əhəmiyyətli məqam da üzə çıxır. Faxralı Allah-
verdinin şeirləri hələ öz çağında yazıya alındığı kimi, yenə həmin 
çağlardan dildə-ağızda söylənə-söylənə gəlib günümüzə qədər 
çatmışdır. Və bu onun həm şairlik qabiliyyətindən, həm xalqa 
yaxınlığından, həm də yaradıcılığının yaşarılığından xəbər verir. 
Allahverdinin şeirlərinin o vaxtların Gürcü xanəndələrinin, müğən-
nilərinin repertuar dəftərlərində yazılması həmçinin bunu söylə-
məyə imkan verir ki, onun şeirləri Tiflisdə də (o cümlədən Gürcü 
sənətçiləri arasında da) yayılmışdı. 
      Bu monoqrafiya müəllifinin üzə çıxararaq, haqqında elmdə ilk 
bilgi vermiş olduğu [185, 2000 # 90, s. 14–16] [274, s. 100–101] 
[273] Faxralı İveylər Allahverdinin şeirləri coşqusuyla seçilir. 
      Güllər Pərinin təxəllüsündən aşkarlandığı kimi, o, Faxralının 
şairlər nəsli Güllər (Güləlilər) tayfasından olmuşdu. Bu tayfanın 
indiyə kimi otuzdan çox söz qoşan, söz deyəni bəllidir. Onlardan 
Fatma Alı qızı, Güllər Pəri, Güllər Orucoğlu İsmayıl, Kərbəlayı 
Molla Alı, Güllər Şəmistan, Güllər Rüstəm, Güllər Həmid, Güllər 
Hümmət, Güllər Abbas, Güllər Dünyamalı, Güllər Musa, Güllər 
İsmayıl, Güllər Mustafa, Güllər İslam və başqalarının şeirləri daha 
çox seçilir. Bu şairlər düzümündən ən məşhuru və birincisi Güllər 
Pəri Oruc qızının (1792–1922) lirik şeirləri, dastanı bizə çatmışdır 
[146, 1980 # 55, s. 4] [241, 1984 # 4, s. 87–91] [56, c. 2, s. 33–34] 
[146, 1998 # 52–53] [140, s. 29–31]. 
      Pərinin rəvan şeirləri onun qardaşı nəvəsi, 1912-ci il təvəllüdlü 
müəllim şair İsmayıl Güllərin yaddaşında qorunub qalmışdır. 
      Sözgəlişi, arxivdə Gürcü əlifbasıyla «Ağam bilir, mən ki yardan 
gözələm» misrasıyla başlayan, sonda Gülpəri (bəlkə də Gül Pəri) 
                              
     * Qeyd: İveylər (Qaraməmmədlilər) Faxralının yeddi əsas tayfasından 
biridir [268, s. 17] və həqiqətən, arxiv sənədində 1820-ci ildə Faxralıda Şamxal 
oğlu Qaraməmmədin oğlu Allahverdi xatırlanır [139, s. 25]. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
98
təxəllüsü duran, «Durma, gəl» rədifli qoşma da [133, s. 208] 
üslubuyla Güllər Pərinin yaradıcılıq kredosuna uyğun gəlir. Burada 
«Boynu buruq qaldım Qarsın şəhrində» biçimində Qarsın anılması 
da zənnimizə söykək ola bilər. 
      «Bu dünya dediyin bir şirin bağdır!» – deyə həyatı coşğun mə-
həbbətlə sevmiş, tərənnüm etmiş Güllər Pərinin lirik şeirləri, onun 
qoşub-bağladığı «İsmayıl–Qızyetər» dastanı [146, 1980 # 55, s. 4] 
[241, 1984 # 4] [56, c. 2] [146, 1998 # 52–53] [139, s. 248–255] 
onu Borçalının əzəl saz-söz sərraflarından biri kimi tanıtmışdır. 
      Pərinin şeirlərində ictimai motivlər şəxsi dərdlə ilgidə açılır. 
      Borçalı əsilli böyük Türk aşığı Şenlik Baba Faxralıda Yahaların 
Abbasın toyunu keçirəndə məclisdə Güllər Pəri də iştirak etmiş, 
yaşmaq altdan şeir də söyləmişdi. 
      Ustad Şenlik haqqında kitablarda Şikəstə Pəri adında bir qadın 
şairin də adı çəkilir. Şenliyə qıfılbənd göndərmiş Pərinin Gür-
cüstanın Busetli kəndindən olduğu bildirilir [22, s. 117]. Qaynaqlar 
soraqlayır ki, indiki Şahbuzlu (Şalvızdı) elinə o çağlar Şahbuzetli 
də deyilib və Güllər Pəri də, onun nəticəsi İsmayıl müəllimin təs-
diqlədiyinə görə, bir vaxtlar Faxralı elatının Şahbuzlu elində yaşa-
yarmış. Deməli, Şenliyə qıfılbənd göndərmiş Şikəstə Pəri də Güllər 
Pəri olmuşdu. 
      Güllər Pəri Borçalıda xalq-elat lirikasının inkişafında xüsusi 
mövqe qazanmışdı. 
      Faxralı Şair Nəbi (1873-cü il təvəllüdlü) Borçalı ədəbi mühi-
tinin görkəmli daşıyıcılarından biridir. Həm «Miskin», həm də 
«Dürdəhan» təxəllüslərini daşımış bu məşhur sənətkarın yaradıcılı-
ğının ilk çağları 19-cu yüzilin axırına, 20-cı yüzilin əvvəllərinə 
təsadüf edir. 
      O, ehtiyac üzündən bir müddət ayrı-ayrı yerlərdə çoban, 
qoruqçu işləmiş, doğma kənddə təsərrüfat işlərində çalışmışdı. 
      Saza-sözə bağlılıq onda şairlik istedadına təkan vermişdi. 
      Faxralı əsilli tanınmış alim Hüseynqulu Məmmədlinin toplama-
sında və Elxan Məmmədlinin tərtibində Şair Nəbinin şeirlər kitab-
ları işıq üzü görmüşdür [69] [68]. Borçalının əzəl şairləri arasında 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
99
o, şeirləri daha çox toplanıb nəşr olunmuş, yaradıcılığı nisbətən çox 
tədqiq edilmiş sənətkarlardandır. 
      Nəbinin gəncliyində poetik yaradıcılıqla məşğul olduğunu onun 
ömürlüyündən aşağıdakı yarpaqlar təsdiqləyir: «Nəbi on beş yaşa 
çatanda İmir kəndində Məşədi Hüseyn adlı bir nəfər varlı şəxsə 
nökər verilir. Bir neçə il nökərçilik etməklə yanaşı, həm də ilk 
qoşma, təcnis və müxəmməslərini yaradıb... 1910-cu ildən etibarən 
peşəkar bir sənətkar kimi toy və yığnaqlarda xalqa mənəvi xidmət 
göstərib» [69, s. 4]; «Kiçik yaşlarından şeir qoşan və Miskin təxəl-
lüsü ilə məşhurlaşan Şair Nəbi qoşma, gəraylı, təcnis və divanilər 
yaratmışdı» [191, s. 48]; «Özünə Miskin ləqəbini götürmüş və 
oniki-onüç yaşlarından şeir yazmağa başlamışdı» [140, s. 40]. 
      Mütəxəssislərin duyduqları kimi, Borçalı el şairinin aşıqla 
bərabər məclis aparmağı yalnız bu ədəbi-aşıq çevrəsində müşahidə 
olunur [191, s. 149] və bu keyfiyyət ənənəsini Şair Nəbi daha 
uğurla davam etdirmişdi. Onun dastan ehtiyatına «Koroğlu» qolları, 
«Qurbani», «Abbas Tufarqanlı», «Aşıq Qərib», «Kərəm», «Dil-
qəm», «Mehdi bəy», «Alıxan», «Nəcəf» dastanları daxil olmuşdu. 
      Elxan Məmmədli Şair Nəbi şeirlərinin ana özəlliklərini «bu 
şeirlərdə insanın mənəvi aləminin, onun nəcib hisslərinin, təmiz və 
xeyirxah arzularının sənətkarlıqla tərənnüm olunmasında» görür 
[69, s. 5]. Nəbinin sənətini Arif Əmrahoğlu «Borçalı aşıq mədə-
niyyətinin həm şəxsiyyət, həm ifaçılıq, həm də yaradıcılıq baxı-
mından meyar göstəricisi» kimi dəyərləndirərək, belə fikir də irəli 
sürmüşdür ki, bu el sənətkarının kamil yaradıcılığı Azərbaycan 
şeirinin ən yaxşı ənənələriylə bir sırada dayanır, onun şeirlərində 
fikir, mətləb bitginliyini poetik bitkinlik tamamlayır, nəticədə hey-
rətamiz harmoniya yaranır» [146, 1985 # 60, s. 4]. Borçalı ədəbi 
mühitində Şair Nəbi yaradıcılığının ilk dövrü onunla səciyyələnir 
ki, o, lirik şeiri özünəxas, təkrarsız duyum və deyim tərziylə, gə-
raylı, qoşma, təcnis, divani, müxəmməs şəkillərinin qüvvətli tip-
ləriylə, incə lirizmlə, ideya-mövzu mətləbləriylə zinətləndirmişdi. 
      Nəbinin lirik «mən»inin səsi şah misralarında eşidilir: «Şair 
Nəbi ağlar dərdin kanıdı», «Nəbiyəm, dərsimi oxudum kamil», 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
100
«Mən Nəbiyəm, aşıqların zəriyəm», «Şair Nəbi dilər ildə bir günü, 
düşübdü aləmə sədası-ünü», «Şair Nəbim deyər: qəm xirdarıyam», 
«Şair Nəbi dərdin söylər sözüynən», «Nəbim deyər, sinəm eşqin 
bulağı», «Mən Nəbiyəm, mərd çıxaram meydana»...  
      Nəbinin timsalında Borçalı lirik şeir varisliyinin yüksək davamı 
göz önünə gəlir.  
      Bir fakta da aydınlıq gətirək: Arxivdə Şair Nəbinin Aşıq Ələs-
gərlə deyişməsinə rast gəlmişik [51-ə, s. 7, 29]. Bəllidir ki, Ələsgər 
Borçalı mahalında da olmuş, burada toylar, saz-söz məclisləri 
aparmışdı. Sənətkarlığının yetkin çağında Ələsgərin Borçalıda yerli 
cavan şairi sınağa çəkməyi mümkün idi. 
      Şair Nəbi incə aşiqanə vəsfləriylə məhəbbət lirikasının gözəl 
örnəklərini yaratmış, hikmətamiz deyimləriylə dövrün başlıca meyl-
lərinə bədii güzgü tutmuşdu. Onun poeziyasının cövhəri qəlb alə-
minin istək-arzularıdır. 
      Faxralıda XX əsrin əvvəllərindən Səkinə Alməmmədli, Kərbə-
layı İbrahim (Ağakişi oğlu), Hüseyn Mahmud oğlu, Əlləz Bəkir 
oğlu, Şaban, Rəhim və başqa el şairləri sənət aləmində öz izlərini 
buraxmışdılar.  
      Kolayır elində yaşayıb-yaratmış şair Məhəmməd Rzazadə Mü-
həqqərin (1890–1942) yaradıcılığında həm lirik xalq şeiri ənənələri 
güclü şəkildə davam etdirilmiş, həm də satirik şeir yönündə önəmli 
əsərlər meydana çıxarılmışdı. 
      Mühəqqər sözünü (həqir, aciz anlamlı) təxəllüs götürmüş, bu 
adla tanınmış, bu adla çağırılmışdı*. O özü belə yazıb: «Mən 
Məhəmməd Rza oğlu Kolagir kəndində 1890-cı ildə təvəllüd 
                              
     * Qeyd: Mühəqqər təxəllüsünün Məhəmməd Rzazadəyə məxsusluğunu, 
onun bu imzayla Tiflis mətbuatında çıxış etdiyini Qulam Məmmədli də qeyd 
etmişdi [269, s. 74]. Ancaq o, Mühəqqər təxəllüsünü həm də Ziya Əfəndiyevə 
aid etməkdə yanılmışdı. Çünki Ziya Əfəndiyev şeirlərini Ziya Borçalı təxəllüsü 
ilə dərc etdirmişdi. Və Ziya Borçalı özü Mühəqqər təxəllüsünün məhz 
Məhəmməd Rzazadəyə məxsusluğunu təsdiqləmişdi [105-ə, s. 1] [146, 1962 # 
86] [70, s. 30]. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
101
etmişəm. Yeddi sinnimdə kənd məktəbində köhnə üsul oxuyub, iki 
sənədən sora atam vəfat etdiyindən dolayı dərsi buraxmışam... 
1902-ci ilin qışında qonşu Arıxlı kəndindəki Rus-tatar məktəbində 
müəllim Hüseyn Əfəndinin yanında dərs almış, həm də yeni üsulla 
dərs deməyi öyrənmiş və soralar evdə bir neçə uşağa dərs 
vermişəm» [105-f, s. 1]. Mühəqqər o vaxtlardan müəllim işləmişdi. 
      Borçalının bağ bölgəsinin yuxarı səmtindəki Bolus-Kəpənəkçi 
kəndinin yetirdiyi ədəbi simalardan biri Alxas ağa Hacallı (1817–
1907) olmuşdu. Şair Zəlimxan Yaqubun qeyd etdiyi kimi, «Alxas 
ağanın bu günümüzə gəlib çıxan şeirləri onun bir sənətkar 
kamilliyindən, təbiəti, insanı gözəl bilməyindən, güclü təbə, şirin və 
rəvan dilə malik olmağından xəbər verir, ...eldən gələn, torpaqdan 
mayalanan bu el adamı, el şairi bu gün də öz sözünün səsində-
sədasında yaşayır» [156, s. 4, 8]. 
      Bu hörmətli el sənətkarının nəvəsi müəllim şair Rəşid 
Hacallının sinə dəftərindən yazıya alınan Alxas ağa şeirləri qəzet-
jurnal səhifələrində və kitabda oxuculara təqdim edilmişdir. Onun 
ədəbi irsindən günümüzə çatan örnəklər on iki qoşmadan, dörd 
təcnisdən, bir gəraylıdan, bir divanidən, on bir bayatıdan ibarətdir 
[146, 1980 # 12] [1985 # 111] [104, s. 275] [146, 1998 # 37–38] 
[156, s. 16–54]. Bunlarda təmiz poetik ovqatlı, el ruhuna köklənən 
şair ürəyi döyünür. 
      «Şeirim yağdı sinədən» demiş Alxas ağanın poetik ilhamının 
özünəməxsusluğuna şeirlərinin dil səlisliyi, ifadə obrazlılığı rəvac 
verir. O, ədəbi Borçalıdan pərvazlanaraq, ümummilli 
ədəbiyyatımıza qovuşur. 
      Bolus-Kəpənəkçi kəndində yaşamış Emin ağa Hacıalıyev 
(Hacallı) Borçalıdakı ədəbi mühitdə xüsusi mövqeyə malik 
olmuşdu. O, gəncliyində qaçaqlıq etmiş, sonra yaylaq müdiri 
işləmişdi, böyük nüfuz qazanmışdı. 1912-ci ildə onun «بسدی، اويان» 
– «Bəsdi, oyan!» kitabı işıq üzü görmüşdü [151-a]. 1915-ci ildə 
Tula şəhərində Rus dilində çap olunmuş «Borçalı Emin ağa 
(Keçmiş qaçağın xatirələri)» adlı kitabın [155-i] [146, 1997 # 8–39] 
[256, 2001 # 5–6] qəhrəmanı və müəyyən mənada müəllifi odur. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
102
Emin Ağa Türkiyədən gələn İslam ordusunu 1918 yayında Türkiyə 
sərhədində qarşılayıb, Qazax bölgəsinə qədər müşayiət etmişdi, 
Qars Milli İslam Şurasının rəisi və hökumətin maarif naziri 
bəyanlanmışdı. 1920-ci illərdə əvvəlcə Türkiyədə, sonra Qazağın 
Qarapapaq kəndində yaşamışdı, 1927-ci ildə bu kənddə vəfat etmiş, 
orada dəfn olunmuşdu. Onun adına bağlı povestdən bu da aydınlaşır 
ki, sazından heç vaxt ayrılmamış, özü də söz qoşmuşdu*. 
      Bolus-Kəpənəkçidən eyni zamanda Alxas ağa Hacallı, Emin ağa 
Hacallı kimi iki avtoritet ədəbi simanın yetişməsi bu kəndin Borça-
lıda sazın-sözün zəngin ocaqlarından biri olduğuna dəlalət edir*. 
      Başkeçiddə və Bolusda ömür sürmüş Məhəmməd Şindili imzalı 
şairin yaradıcılığından da örnəklər aşkarlamışıq. 
      Əslən Qazağın Dağ-Kəsəmən kəndindən olmuş Şəmkirli 
Hüseynin layiqli şəyirdləri arasında Borçalı Məhəmmədin də adı 
çəkilir [35, s. 299]. Bizcə, bu, elə Məhəmməd Şindilidir. Həmçinin 
Şəmkirli Hüseynin 1811–1891-ci illər arasında ömür sürdüyünü 
nəzərə alsaq, belə açıqlanır ki, Məhəmməd Şindili 19-cu yüzilin 
ortalarında və ikinci yarısında yaşayıb-yaratmışdı. 
      Şindilinin şeirlərini «جنگ بياذ» (cüng-bəyaz) saxlancından [51-ə] 
əldə etmişik. Və şeirlərindən biri [51-ə, s. 105] [273, s. 343] onun 
həyatı barədə müəyyən məqamlara işıq salır: 
                Meylim hey səndədir, mən də sanlıyam, 
                Xoş ixtilatlıyam, şirin canlıyam, 
                Əslim Qəfərlidi, Mirhasanlıyam, 
                Qarabulaqlıyam, Saca deməyin. 
                              
     * Qeydlər: 
      1) Abbas Abdulla bizə bildirmişdir ki, onun ev arxivində Emin ağa 
Hacallının şeirləri də var. 
      2) Gürcüstan Dövlət Muzeyində Emin ağanın təqdimlədiyi «Borçalı 
qadınının geyimi» adlı maraqlı etnoqrafik eksponat qorunub saxlanır [146, 
1997 # 40–41] [185, 2002 # 132, s. 16]. 
     * Qeyd: Çağdaş şairlər Rəşid Hacallı, Abbas Abdulla, Zəlimxan Yaqub bu 
kənddəndirlər. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
103
      Deməli, o, əslən Mirhasan (İmirhəsən) elində Qəfərli nəslindən 
olmuş, Qarabulaq kəndində yaşamışdı. Tarixi qaynaqlarda yüzilin 
ikinci yarısında Qarabulaq kəndi yanında Şindi-Kəpənəkçi obası da 
xatırlanır [272, s. 70]; bu oba Bağ-Borçalıdakı İmirhasan elatının 
Qəfərli və Qəfərlidən ayrılma Cəfərli elinin yaylağı olub; yəqin ki, 
şair Məhəmməd Şindili də Şindi dağına yaxın həmin Qarabulaq 
oymağında ömür sürüb. 
      Yerli ahılların (o cümlədən Aşağı-Qarabulaqdan Mollalıöyünün 
Əmirxanın) söylədiklərinə görə, Məhəmməd bulaq başında bir 
gözələ şeir qoşub, qızın qohum-əqrabaları şairi öldürmək istəyiblər, 
nəsil düşmənçiliyi səbəbindən həmin Qəfəröyünün ağsaqqal-
qarasaqqalları oğul-uşaqla bərabər Qarabulaqdan Bolus 
bölgəsindəki İmirhəsən, Qoçulu, Cəfərli obaları tərəfə köçüblər*. 
      Bu monoqrafiya müəllifinin üzə çıxarıb, elmi ədəbiyyatda ilk 
dəfə haqqında məlumat verdiyi Məhəmməd Şindilinin [185, 2000 # 
89, s. 30] [274, s. 119–120] [273] Ziya Borçalı cüng-bəyazında 
Məhəmməd təxəllüsüylə iyirmidən çox şeir var; bunlardan 
bəzilərinin Məhəmməd adıyla əlaqədar dastanlardan, bəzilərinin 
Məhəmməd adlı başqa şairlərin yaradıcılığından ola biləcəyini 
gümanlayaraq, Məhəmməd Şindili, Molla Məhəmməd Şindi 
təxəllüsləriylə şeirləri [51-ə, s. 79a, 84, 105, 118a] Borçalı şairi 
Məhəmməd Şindilinin ədəbi irsinə şamil edirik. 
      Dağlar qoynundakı Başkeçiddə şeirin-sənətin həmişə qədir-qiy-
məti gözlənilmişdi. Bu bölgədə tanınmış el şairlərimizdən biri də 
Yırğançaylı Miskinoğlu Allahverdi (təxminən 1845-ci il təvəllüdlü) 
olmuşdu. 
      O, gəncliyində Miskinoğlu, sonralar Lələoğlu təxəllüslərilə şeir 
qoşmuş, şirin söz-söhbətiylə Yırğançayın, həmçinin qonşu Soyuq-
bulaq, Cücəkənd, Qaraisə kəndlərinin toy şənliklərini bəzəmişdi. 
                              
     * Qeyd: Bolus bölgəsindəki İmirhəsən kəndinə vaxtilə Başkeçidin Şahmarlı 
yurdundan gəlmiş Məhəmməd Hacı Vəli oğlunu [137, s. 51] şair Məhəmməd 
Şindili gümanlamaq olar. İmirhəsən kəndində Qəfərlər nəsli, Qoçulu, Cəfərli 
kəndlərində Qəfəröyü nəsli indi də yaşayır. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
104
      Mədəd Çobanov şairin oğlu Nəbi Əhmədovdan, nəvəsi Halay 
Əhmədovdan onun bir neçə şeirini yazıya alıb, mətbuata çıxarmışdı 
[146, 1979 # 129] [322, s. 15–17]. 
      El şairinin şeirlər dəftəri şəxsi ev arxivimizdədir [105-d, s. 3–
20]. Miskinoğlu Allahverdinin yüzə yaxın şeiri əlimizdədir. Bu 
şeirlərin əksəri qoşma, gəraylı səpgilərindədir, həmçinin onların 
arasında divanilərə, müxəmməslərə, bayatılara da rast gəlirik. Və bu 
şeirlərdə mühüm yeri doğma dağların, bulaqların, yaylaqların, al-
yaşıl çəmənlərin, el gözəllərinin tərənnümü, elat-tərəkəmə adət-
lərinin, saza-sözə bağlılığın həssaslıqla incələnməsi tutur. 
      Yüzil boyu Borçalıda lirik poeziyanın çeşidli bölgələr üzrə 
yüksəlişi, gurluğu özünü onda göstərmişdi ki, Borçalı qəzasının 
Sarvan, Şüləver, Bolus, Başkeçid, Loru nahiyələrində olduğu kimi, 
Tiflis qəzasının Qarayazı nahiyəsində, Sığnaq qəzasının Yor-
Muğanlı (Qaraçöp) bölgəsində də adı bəlli lirik şairlər yetiş-
mişdilər. Və ayrı-ayrı bölgələrin ədəbi prosesləri Borçalı ədəbi 
ərazisinin bütöv mühitini yaratmışdı. 
      Qarayazı bölgəsində Təhlə, Soğanlıq, Kosalı kəndlərində bədii 
söz sənətinin qaynarlığı həmişə hiss olunmuşdur. 
      Təhləli Aşır Seyid Əhməd oğlu (16–17-ci əsrlər aşırımı), Məm-
mədxəlil İbrahimxəlil oğlu (17–18-ci əsrlər aşırımı) ümumiyyətlə 
Borçalı ədəbi ənənələrinin ilkinlərindən hesab olunurlar. 18-ci 
yüzilin güclü söz sahibi Qul Allahqulu ömrünün müəyyən qismini 
Soğanlıq kəndində keçirmişdi. Sonra bu kənddə Dərdli Xurşid, 
Beçərə Əsəd (Əsədullah) kimi bədii söz adamları yaşamışdılar. 
      Kosalının maarifçi ziyalılar, şairlər nəsli kimi məşhur olan 
Əfəndiöyünün Mirzə Mehdi Vəlizadənin (1851–1929) ədəbi 
irsindən bir neçə qoşma, gəraylı və müxəmməs qalmışdır. 
      Bu, həmin Mirzə Mehdidir ki, «Koroğlu»dan Borçalı–Qarayazı 
tərəflərdə yayılmış nəğmələri Tiflis Rus mətbuatında dərc 
etdirmişdi [155-ğ, 1890 # 9, s. 121–126]. 
      Xatırladaq ki, məşhur Zabitin məhz Mirzə Mehdi Vəlizadənin 
atası və ya babası olduğu ehtimalı da var [35, s. 256] [321]. 
      Mirzə Mehdi Vəlizadə Dəmirçihasanlı nahiyəsinin Kosalı-
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
105
Hacılar kəndindən Əfəndiöyü nəslindəndir. Onun adı daha çox 
maarif xadimi kimi bəllidir, Qori seminariyasında oxumuş, 
Dağıstanda real məktəbdə, Qori, Qazax, Gəncə seminariyalarında 
müəllimlik etmiş, sevimli şairimiz Səməd Vurğuna da dərs demişdi. 
      Bakıda əlyazmalar institutunda 4, 14, 35, 98, 131 saylı 
cünglərdəki [50-a] Mirzə Mehdini və Qarabağlı şair Mirzə 
Ələsgərin həcvinə tutarlı cavab qaytarmış Mirzə Mehdini 
Qarayazılı Mirzə Mehdi Vəlizadə qəbul etməyə çətinlik çəkirik. 
Ancaq Ziya Borçalının cüngündəki şairlərin əksərinin Borçalı–
Ahısqa–Qazax tərəflərdən olduğunu nəzərə alaraq, düşünürük ki, 
orada şeirləri yazıya alınmış Mirzə Mehdi [51-ə, s. 12] Qarayazılı 
Mirzə Mehdidir. 
      Son vaxtlar Mirzə Mehdi Vəlizadənin xeyli şeiri aşkarlanmışdır 
[92, s. 7] [321, c. 2]. Alim Vahid Ömərlidən, Aşıq Aslan Kosalıdan 
və şairin yurd yerində yaşayan Şamil Abdullayevdən Mirzə Mehdi 
Vəlizadənin daha bir neçə şeirini əldə etmişik [105-c, s. 21–26] 
[273, s. 346]. 
      Şair gəraylılarının birində özü barədə belə söyləmişdi: 
                Pirim mənə verdi badə, 
                İçirdi həddən ziyadə, 
                Əfəndioğlu Vəlizadə, 
                Adım Mirzadan söyləyim. 
      Mirzə Mehdi Vəlizadənin əldə olan şeirləri onun güclü, şirin 
şairlik təbindən xəbər verir. 
      Bu bölgənin Kəpənəkçi elindən Məhəmməd Qasım oğlu (XX 
əsr) yetişmişdi. 
      O çağlarda Qaxet zonasındakı Qaraçöp mahalında Miskin Vəli, 
Qasım, Zakir, İsmayıl Mərdanoğlu, Murğuzlu Abdulla, Pirili 
Əlixan, Gülü kimi el şairləri, yaradıcı aşıqlar yetişmişdilər. 
      Miskin Vəlinin Qaraçöpün Əyrəm elində yaşadığı, dövrün saz-
söz adamlarıyla şeir-sənət sınağına çıxıb məşhurlaşdığı haqqında 
məlumat var [229, s. 289]. 
      El şairinin əlimizdəki bircə qoşqusu [229, s. 289] onun 19-cu 
yüzilin birinci yarısında və ortalarında yaşadığına şahidlik edir. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
106
      Şeir belə başlayır: 
                Ay ağalar, gəlin sizə söyləyim, 
                Görməmişdik, belə cəfamız gəldi, 
                Ağzımın ləzzəti o vaxtı getdi, 
                Tavadlar torpağı böldü ha böldü. 
      Qoşmada çar hökumətinin göstərişiylə Qazax, Şəmşəddin, 
Borçalı məntəqələrində torpağın tavadlar, ağa-bəylər arasında 
paylaşdırıldığı dövrlərə, lap dəqiq desək, 1847-ci ilə işarə var və 
şair də o vaxtlar yazıb-yaratmışdı. 
      Qaraçöpün o çağ şairlərindən biri Molla Qasım olmuşdu. 
      O, 19-cu yüzilin ikinci yarısında, 20-cı yüzilin əvvəllərində 
Əyrəm kəndində yaşamışdı. Tanrı dərgahına qulluq etməklə yanaşı, 
həm də söz xiridarı olmuşdu. Səxavətli el ağsaqqalı Hatəmtay Hacı 
Qəhrəmanın süfrəsinin başında oturmuş, el məsləhətçisi kimi nüfuz 
qazanmışdı. 
      Qaraçöpün ədəbi gedişatından danışarkən xatırlatmaq istəyirik 
ki, Azərbaycan əlyazmalar institutundakı bir cüngdə [50-a, cüng 
19] 19-cu yüzilə aid Mail Molla İsmayıl Qaraçubinin şeirləri var; 
ancaq onun məhz Borçalı Qaraçöpündən olduğunu müəyyənləşdirə 
bilmirik. 
      Qaraçöp mahalında ən qüdrətli sənətkar Yetim Musa (1885–
1966) sayılır. O, Qazlar kəndində yaşayıb. 
      Mütəxəssislərin vurğuladıqları kimi, onun ustad sənətkar qüdrə-
tinin əsas mizanı, şairlik istedadı ədəbi irsimizə bələdliyilə ölçülür. 
Şeirlərini bədahətən söyləmiş, ağır məclislər aparmış, el şeirinin bir 
çox şəkillərində məzmunlu əsərlər, habelə qəzəllər qoşmuşdu. 
Ələsgərin məşhur «Yeddidi» rədifli qıfılbəndini tam halda o 
açmışdı, onun şeirləri əsasında «Aşıq Musanın Qarayazı səfəri» adlı 
epizodik dastan da yaranmışdı [104, s. 286] [28, s. 182, 183] [229, 
s. 267–280, 291–298]. 
      Əyrəmli Şair İbad (1882-ci il təvəllüdlü) həzin qoşqularıyla 
tanınmışdı. 
      İsmayıl Mərdanoğlu deyimləri aşıqların, xanəndələrin 
repertuarında bu gün də qalır [105-ğ, s. 16–17]. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
107
      Şəxsiyyəti, yaradıcılığı konkret aydın olan söz əhlindən əlavə, 
elə şairlərimiz də olmuşlar ki, öz çağlarında Borçalıda məşhur-
laşmışlar, indi isə bizə onların yalnız adları və şeirlərindən cüzi 
örnəklər bəllidir. Onlardan Piri, Nabat xanım, Sona xanım, Mina 
xanım, Heydər bəy, Qəhrəman və başqalarını xatırlada bilərik. 
      Şair Qəhrəmanın yaradıcılıq örnəkləri toplulara daxil edilmiş, 
belə qeydlər verilmişdir ki, 19-cu, 20-ci yüzillər aşırımında yaşa-
mışdı, nə vaxt və harada yaşaması haqqında dəqiq məlumatlar 
yoxdur [375, s. 75–79]. 
      Ziya Borçalı cüng-bəyazından əldə etdiyimiz bir şeirinin 
möhürbəndində [51-ə, s. 109] o özünü belə təqdim edir: 
                İsmim Qəhrəmandır, Lətif nəvəsi, 
                Sərgərdan oluban çölə dolanar. 
      Borçalı sənətkarlarının repertuarında Qəhrəmanın şeirləri çox 
olmuşdu. Soğanlıqlı aşıq Məmmədbağırın (1906–1950) ev arxi-
vindəki şeirlər dəftərində bir səhifədə «Qəhrəman (Borçalı)» sözləri 
yazılmışdır [105-ğ, s. 25]. Şair Qəhrəmanın Sadaxlı tərəflərdən 
olduğu ehtimalı var. 
      Qəhrəmanın qoşqu Borçalıda sevilmiş, dillər əzbəri olmuşdu. 
      Borçalının qadın şairləri arasında Güllər Pəridən başqa, Nabat 
xanım, Sona xanım, Mina xanım, Səhnə (Səkinə) və başqalarının 
yaradıcılıqlarından örnəklər bəllidir. 
      Qaynaqlarda şeirlərinə rast gəldiyimiz Nabat xanımın bir 
gəraylısında: «Gürcüstanın vecəsiyəm» – eyhamından [56, c. 1, s. 
164] onun Gürcüstandan olduğu aydınlaşır. Bu fikri görkəmli 
alimimiz Əzizə Cəfərzadə vurğulamışdır [56, c. 1, s. 163]. 
      1929-cu ildə Süleyman Rüstəmin, Məmməd Rahimin hazır-
ladıqları topluda Nabat xanımın üç qoşması var [245, s. 27–28]. 
Sonra onun şeirləri Azərbaycanın aşıq və şair qadınları toplularında 
verilmişdir [56, c. 1, s. 163–164] [56, c. 2, s. 192–193]. 
      Qeyd edək ki, aşıq və şair qadınlar toplusunun 1991-ci il 
nəşrində bu şeirlər əslən Naxçıvanlı olub, sonralar Bərdədə yaşamış 
Aşıq Nabat Cavadovaya şamil edilmişdir [56, c. 2, s. 192–193]; 
ancaq S. Rüstəmin və M. Rahimin qoşmalar kitabının çap edildiyi 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
108
1929-cu ildə Nabat Cavadovanın cəmi 15 yaşı olduğunu nəzərə 
alsaq, bunun səhv olduğu aydınlaşır. Əslində isə, bu nəğmələr Aşıq 
Talıb Nardaranlının söylədiyi «Cəlali Məmməd» epizodik dasta-
nındandır [50-x]. Bu dastanda «Gürcüstanın şəhəri», «Gürcüstan 
eli» ifadələri işlənir, dastan qəhrəmanı Məmməd «Mən özüm 
göndərdim Navat xanımı» deyir. Buradakı Nabat xanımın adıyla 
söylənən gəraylı, qoşmaları sonra S. Rüstəm, M. Rahim və Ə. Cə-
fərzadə təkrar çap etdirmişlər*. 
      Borçalıda 20-ci yüzilin ilk rübündə lirikanın yüksəlişində o 
illərin şairləri Arıxlı Yusif Əfəndi Allahyar oğlu, Həsənxocalı Musa 
vələdi-Mahmud, Məhəmməd vələdi-Binnət Musazadə, el şairləri 
Kürüstü-Kosalıdan Sədi Bəy Arif, Kürüstü-Kəpənəkçidən Xoca 
Mahmud oğlu, Faxralı Səhnə Alməmmədli, Kərbəlayı İbrahim, 
Dost Pirməmməd, Sacalı Balakişi Alı oğlu, Soyuqbulaqlı Məmməd 
(Tülü) Əhməd oğlu, Saraçlı Hüseyn, Əhməd, qismən də Gorarxılı 
Abbasqulu Eləbağlı, Qaçağanlı İsa Borçalı, Ləcbəddinli Vəli 
Səyyar, Əyyar, Əhməd Xançallı oğlu, Kolayırlı Məhəmmədəli, 
Qarayazı-Kəpənəkçili Məhəmməd Qasım oğlu, Kosalı Mayıl 
Usuboğlu, Təhləli Teymur Məşədi Cəfər oğlu, Əhməd Məşədi 
Hüseyn oğlu, Alməmməd Məşədi Hüseyn oğlu, Şeytanbazarlı 
Əsədullah, Şəfi, Rəfi, Qaraçöplü Gülü, Bayram, habelə ustad 
yaradıcı aşıqlar Quşçu İbrahim, Ağtalalı Sadıq Sultanov, Bəyazitli 
Məsim, Qaş-Muğanlı Xındı Məmməd, Gorarxılı Oruc, Soğanlıqlı 
Məmmədbağır və başqalarının da müəyyən mövqeləri olmuşdu; 
mühitdə saz-söz ovqatının qaynarlığına sırf ifaçı aşıqlardan 
(sazçalanlardan) Faxralı Həsən, Saraçlı İsmayıl, Ərcivan-Sarvanlı 
Dəllək Paşa, Qaçağanlı Yetim Hüseyn, Kürüstü-Kəpənəkçili Paşa, 
Çürük-Kəmərli Məşədi Hüseyn, Qasımlı Yusif, Faxralı Şəmistan, 
Faxralı Bayram, Daştəpəli Şamil, Axılmahmudlu Hüseynxan, 
Qırxılı Nadir və başqalarının sənətləri təkan vermişdi. 
                              
     * Qeyd: Məşhur ustad aşıq Molla Cumanın məzmunca Tiflisə bağlı «Cəlali 
Məhəmməd və Tavat xanım» dastan-nağılı da bəllidir [41, c. 4, s. 341–352]. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
109
      Bununla da, məlum olur ki, Borçalının aşağıdakı el-obalarında 
ədəbi-poetik ocaqlar cəmlənmişdi: 
• Aran-Borçalıda – Baydar, Bəylər, Görarxı, Kirəc-Muğanlı, Kürüs-
tü, Qaçağan, Qaş-Muğanlı, Qızılhacılı, Quşçu, Ləcbəddin, Sarvan, 
Təkəli, Ulaşlı; 
• Bağ-Borçalıda – Arıxlı, Bolus-Kəpənəkçi, Faxralı, Həsənxocalı, 
İmirhəsən, Kolayır, Saraçlı; 
• Yaylaq-Borçalıda – Qarabulaq, Saca, Soyuqbulaq, Yırğançay; 
• Qaraçöpdə – Əyrəm, Qazlar; 
• Tiflisdə və yörələrində – Soğanlıq, Şeytanbazar, Təhlə. 
      Bu poetik-sənət ocaqları arasında məhsuldarlıq dərəcəsi müx-
təlif olmuşdu [bu monoqrafiyaya əlavə]. Bunu bəlli olan ədəbi 
yaradıcı şəxslərin kəmiyyəti üzrə belə müəyyənləşdirmək olar: 
• 5 və 5-dən çox sənətkarlılar – Faxralı, Kosalı, Şeytanbazar, So-
ğanlıq, Təhlə; 
• 4 sənətkarlılar – Sarvan, Qaçağan, Qızılhacılı, Ləcbəddin, Gö-
rarxı; 
• 3 sənətkarlılar – Həsənxocalı, Kolayır, Quşçu, Saraçlı; 
• 2 sənətkarlılar – Bolus-Kəpənəkçi, Əyrəm, Qaş-Muğanlı, Təkəli, 
Kürüstü-Kəpənəkçi; 
• 1 sənətkarlılar – Arıxlı, Baydar, Bəylər, İmirhəsən, Kirəc-Mu-
ğanlı, Qarabulaq, Qazlar, Saca, Soyuqbulaq, Ulaşlı, Yırğançay. 
 Başqa cür desək, ədəbi ocaqlar arasında 
• 11-ində (36,6%) 1 sənətkar; 
• 5-ində (16,7%) 5 və 5-dən çox sənətkar; 
• 5-ində (16,7%) 4 sənətkar; 
• 5-ində (16,7%) 2 sənətkar; 
• 4-ündə (13,3%) 3 sənətkar olmuşdu. 
      Göründüyü kimi, bəhrəli poetik ocaqlar olaraq Tiflisin Şeytan-
bazar məhəlləsi (30 sənətkar) və Bağ-Borçalıdakı Faxralı eli (17 
sənətkar), sonra Kürüstü-Kosalı eli (6 sənətkar), Soğanlıq eli, Təhlə 
elatı (hərəsində 5 sənətkar) seçilmişdilər. Aran-Borçalıdakı Sarvan, 
Qaçağan, Qızılhacılı, Ləcbəddin, Görarxı elləri (hərəsində 4 sə-
nətkar) və Həsənxocalı, Kolayır, Quşçu, Saraçlı elləri (hərəsində 3 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
110
sənətkar) fərqlənmişdilər. Qalan ocaqlar ya iki, ya da bir nəfər 
sənətçi yetirmişdilər. 
      Beləliklə, Borçalıdakı poeziya ocaqları fərdlərdən ümumiyə, 
yəni ədəbi ocaqlardan ədəbi mühitə doğru formalaşmanın mühüm 
elementləri rolunu oynamışlar. 
 
 2.1.4. Qonşu poetik areallarla əlaqələr 
      Ədəbi prosesdə, ədəbi dinamikada nadir və çox önəmli hadisə-
lərdən, faktlardan biri ədəbi şəbəkə, ədəbi arealdır. Borçalının ona 
yaxın və doğma bölgələrlə ədəbi şəbəkədə qovuşmasının məhvərini 
məhz bu çeşidli bölgələrin etnik, tarixi tale baxımlarından qohum-
luqları təşkil etmişdi. Belə bir yaxınlıq onların mədəni-etnoqrafik 
yaşayış, danışıq tərzlərində, psixoloji ovqatlarında olduğu kimi, 
ədəbi ənənələrində də vəhdəti şərtləndirmişdi. Və bu geniş şəbə-
kədə Borçalı ədəbi mühiti özünəməxsus mövqe qazanmışdı.  
      Bunu ədəbi məkanların həm şəcərə kökündə, həm də bədii 
vəhdətində görürük.  
      Şəcərə kökü vahidliyi deyəndə onu nəzərdə tuturuq ki, Tiflisdə 
də, Ahısqada da, Qarsda da əksər saz-söz sərrafları Borçalı əsilli 
olmuşlar. Bu amilin də qaynağı ondadır ki, zaman-zaman Borçalı-
dan miqrasiyalar, deportasiyalar (sürgünlər, köçkünlər) vaxtı sənət-
karlar yurddan məhz Ahısqaya, Göyçəyə, Ağbabaya, Qarsa, Urmi-
yəyə, həmçinin Qazağa, Qarabağa getmişlər. Və Borçalılılar təzə 
yurdda öz əzəli adət-ənənələrini, ələlxüsus da saz-söz ləngərini 
saxlamışlar, yaşatmışlar. 
      Əvvəlcə, Borçalı ədəbi mühitinin Tiflis şəhər poeziyasıyla 
yaradıcılıq əlaqəsi haqqında. Bu ülfət o qədər əhatəli olmuşdur ki, 
Borçalı ədəbi mühitinin Tiflis budağı (yönümü) biçimlənmişdi. 
      Tiflisdəki Azərbaycan ədəbi mühitinin yüksəlişi Borçalıda 
ədəbi ənənələrin gəlişməsinə mühüm təsir göstərmişdi. O dövrdə 
Tiflisin ümumən Qafqazın ictimai-siyasi, mədəniyyət mərkəzinə 
çevrilməsiylə ilgili görkəmli alimlərin, şairlərin, ədiblərin buraya 
gəlib fəaliyyət göstərmələri Tiflisdə Azərbaycan ədəbi mühitinin, 
həmçinin yaxın Borçalı ədəbi mühitinin çiçəklənməsinə təkan 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
111
vermişdi. Tiflisin mədəniyyət mərkəzi potensiyasından Gürcüstan 
azərbaycanlıları da yararlana bilmişdilər. 
      Məşhur şərqşünas alim, şair Mirzə Cəfər Topçubaşov (1784–
1869) tiflislidir, ana tərəfdən Borçalı Yadigaroğluları nəslindəndir. 
Əhəmiyyətlidir ki, Mirzə Cəfərin şairlik istedadını görkəmli Rus 
ədəbi tənqidçisi V. Q. Belinski müsbət qiymətləndirmiş, onun şeir-
lərini «çiçəklənən poeziya örnəkləri, ilhamlı əsərlər» adlandırmışdı 
[247, s. 98–144]. Mirzə Cəfərə şairlik şöhrəti qazandıran 1835-ci 
ildə işıq üzü görmüş Fars dilində «Qalibiyyət təranəsi» poeması və 
Türk, Fars dillərində iki şeir kitabı olmuşdu. «Qalibiyyət təranəsi» 
Rus dilinə tərcümə edilmişdi; əsərdə 1812-ci il müharibəsinin ağrı-
acıları ön məqama çəkilirdi. Müəllif dünyanı sal qayaya, insanları 
bu sal qayanın dənələrinə bənzətmiş, müdrikcəsinə bildirmişdi: 
dünyanın iki qapısından biri giriş, biri çıxış üçündür və o adam 
şərəflidir ki, bu dünyada özündən sonra şan-şöhrət qoyub gedir... 
      Mirzə Cəfərin atası Gəncəli Əlimərdan bəy Borçalının Yadi-
garoğlular nəslindən vəzir Məhəmməd Sadıq bəyin qızını almışdı. 
Qafqaz canişini sarayının müşaviri Ağa bəy, general-mayor İsrafil 
bəy Yadigarovlar Mirzə Cəfərin bacısı oğullarıdır. Mirzə Cəfərgilin 
evi İraklinin vali sarayına bitişik olmuşdu, o, Tiflisi tez-tez böyük 
ehtiramla anmışdı. 
      Şair, müəllim Fazil xan Şeyda (1790–1852), mütəfəkkir şairi-
miz Mirzə Şəfi Vazeh (1792–1852), görkəmli alim, şair Abbasqulu 
ağa Bakıxanov Qüdsi (1794–1847), yazıçı İsmayıl Bəy Qutqaşınlı 
(1806–1869), adı bəlli şəxsiyyətimiz, dramaturqumuz Mirzə Fətəli 
Axundzadə (1812–1878), şair Seyid Əzim Şirvani (1835–1888) və 
başqa ədəbi şəxsiyyətlərimiz ömürlərinin mənalı çağlarını Gür-
cüstanda keçirmişdilər, bir çoxlarının ədəbi-bədii yaradıcılıqları 
məhz burada çiçəkləmişdi. 
      Təbrizdən Tiflisə gəlib, burada müsəlman epiqrafiya abidələri-
nin tərcüməçisi, Əliyyə məktəbində müəllim işləmiş, dərsliklər 
yazmış şair Molla Fətulla Fazil xan Şeyda hörmət qazanmışdı. 
      Gəncəli müdrik, Tiflisdə gimnaziyada müəllimlik etmiş, ədəbi 
məclis açmış Mirzə Şəfi Vazehin hikmətli şeirləri dünyaya buradan 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
112
qanadlanmışdı*. Fridrix Bodenştedt Mirzə Şəfi haqqında xatirə-
lərində yazmışdı: «Gəncəli ustadımın bir çox nəğmələri şənliklərdə 
Gürcü, azərbaycanlı sazandaların dilindən düşmürdü». Tiflisdəki 
sazandalar arasında Borçalılıların da olduğunu nəzərə alaraq, deyə 
bilərik ki, Mirzə Şəfi nəğmələrini Borçalı sənətçiləri də sevmiş və 
yaymışdılar. 
      Müəyyən müddət Gürcüstanda yaşamış Abbasqulu ağa Qüdsi 
qəzəllərinin birində belə yazmışdı: «Tiflisin küncündə bu ömrü 
keçirrəm bəxtəvər». Lirik əsərlərinin, mənzum hekayələrinin, başqa 
bədii əsərlərinin çoxunu Tiflisdə qələmə almış Qüdsinin «Tiflis» 
müxəmməsi daha çox məşhurdur. O, həmin şeirdə «Tiflisə nəzər qıl 
ki, gülüstanə dönübdür» – deyə vəsf etmişdi [46, c. 8, s. 397]. 
      Mirzə Fətəli Axundzadə 66 illik ömrünün 44 ilini Gürcüstanda 
keçirmişdi. Tiflisin ictimai-ədəbi aləmi onun püxtələşməsində 
mühüm rol oynadığı kimi, o da öz ideyalarıyla, realist bədii 
yaradıcılığıyla bu mühitə böyük təsir göstərmişdi. Böyük 
sənətkarımızın komediyaları hələ 19-cu əsrdə Tiflisdə Azərbaycan 
teatrımızın təşəkkülündə əsas yer tutduğu kimi, onun «Lənkəran 
xanının vəziri» əsərinin Gürcü dilində tamaşası da mühüm mədəni-
ədəbi hadisəyə çevrilmişdi*. 
      M. F. Axundzadənin Borçalıyla əlaqələrinin də maraqlı mə-
qamları olmuşdu. 
      Borçalının Yadigaroğluları nəslinin ziyalıları Mirzə Fətəlinin 
sirdaşları, əziz dostları olmuşdular; belə ki, Akaki Seretelinin 
məktublarından onun Sankt-Peterburq Universitetində təhsil illə-
rində Peterburqda çarın xüsusi konvoy (mühafizəçilər) dəstəsində 
                              
     * Qeyd: İlya Çavçavadzenin «ივერია» («İveria») qəzetinin səhifələrində 
hələ 1890-cı illərdə «Mirzə Şəfi» imzasıyla aforizmlər dərc olunmuşdu. (Bax: 
[146, 1981 # 96, s. 3] [279, s. 77–80]). 
     * Qeyd: «Lənkəran xanının vəziri» komediyası 1898-ci ildə Gürcü dilində 
tamaşaya qoyulmuşdu. Əsəri məşhur şair, Türk-Azərbaycan dilini də öyrənmiş 
Akaki Sereteli çevirmişdi [149] [32, 1982 # 10] [259] [256, 1987 # 12] [279, s. 
121–137] [382, 1990 # 11] [281] [278]. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
113
xidmət göstərmiş Borçalı Yadigaroğlular nəslindən əsgərlərlə dost-
luq işlətdiyi aydınlaşır [382, 1990 # 11, s. 26]. General-mayor rüt-
bəli İsrafil Bəy Yadigarov Mirzə Fətəli ilə səmimi sirdaş, kirvə 
olmuşdu, Mirzə xəstə yatanda başı üstündə İsrafil bəy dayanmışdı; 
Borçalının Rusiyada təhsil almış ilk ziyalısı, Peterburq universi-
tetinin məzunu olmuş Ağa bəy Yadigarov (1823–1892) Tiflisdə 
Qafqaz canişinliyi dəftərxanasında Mirzə Fətəli ilə bərabər işləmiş, 
onun əlifba islahatı niyyətini dəstəkləmiş, əlifba islahatı xüsusunda 
özü də bir kitabça hazırlamışdı. 
      Mirzə Fətəli də Borçalıyı çox sevirmiş. Onun burada dostları 
olmuşdu. Borçalı əsilli tanınmış ziyalı Axund Mustafa Talıbzadə 
onunla dostluq işlətmişdi. Axundun oğlu Abdulla Şaiqin xatirə-
lərindən görünür ki, yaxın məhəllələrdə yaşayan Mirzə Fətəli ilə 
axund Mustafanın elmə, mədəniyyətə, ədəbiyyata, incəsənətə, dinə 
aid maraqlı söhbətləri olurdu. Hərdən söhbət mübahisəyə 
çevrilirdi... Mirzə Fətəli özü tez-tez axundun yanına gəlir, onun 
zəngin kitabxanasından faydalanırdı [340, s. 5–6]. 
      Vaso Çaçanidze atasının xatirələrinə əsasən yazmışdı: «Bir gün 
Mirzənin qapı qonşusu Qurban səhər tezdən onun qapısını bağlı 
görür... Axşam Mirzə yenə də gözə dəymir. Qurban düşünür ki, 
Mirzə ya Borçalıya, ya da Qarayazıya gedib. Lakin ikinci gün 
Qurban şübhələnir və polis çağırır. Polis qapıyı açır və Mirzə 
əminin öldüyünü görürlər. Atamdan eşitdiyimə görə, Mirzə əminin 
ailə üzvləri həmin günlərdə Borçalıdaymışlar» [118, 1981 # 11, s. 
3]. Həqiqətən, Mirzə Fətəli Borçalıya, Qarayazıya tez-tez gedərmiş; 
qoca vaxtlarında günlərlə Borçalıda qalarmış; ailəsiylə birlikdə hər 
yay Qocordakı yaylaq evində, Borçalı ellərində istirahət edərmiş. 
      İsmayıl bəy Qutqaşınlı səfərnaməsində yazmışdı: «Sınıq körpü-
dən keçdikdə sağ tərəfdə Dəmirçihasanlı mahalı, sol tərəfində Bay-
dar, ondan bir az uzaq Borçalı mahalının kəndləri görünür» [253, s. 
96]. Bu qeydlər göstərir ki, o da Borçalıda çox olmuş və ona görə 
də bu bölgə haqqında belə rəğbət hissiylə bilgilər vermişdi... 
      Bu dövrdə müğənnilərimiz Allahverdi, Cəfər, Səttar öz konsert-
ləriylə, Məlikballı Qurban, başqa aşıqlar öz ifalarıyla söz və sənət 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
114
dəyərlərini Tiflisdə də xalq içində aktiv şəkildə yaymışdılar. Onlar 
da yerli azərbaycanlı sənətkarlarla, ziyalılarla bir mühitdə fəaliyyət 
göstərmiş, bu mühitin nümayəndələri kimi çıxış etmişdilər. 
      Gürcü xalq şairi, akademik İoseb Qrişaşvilinin xatirələrində 
oxuyuruq: Tiflisdə ticarət meydanı Türk-Tatar Meydanı sayılardı, 
buraya Şürəgəldən, Marneuldan, Dürnükdən un, buğda, 
Qarayazıdan düyü, Şıxlıdan pendir, Hamamlıdan yumurta, 
Cəlaloğludan və Məngilisdən qartof, Ləmbəlidən yağ, Borçalıdan 
bostan və tərəvəz, soğan, badımcan gələrdi [246, s. 139–140]. 
Əlbəttə, Borçalı–Qarayazı tərəflərdən şəhərə söz-söhbət də gəlirdi. 
İ. Qrişaşvilinin «Əzəldən bizdə aşıqsız bayram olmazdı» deyimi 
Tiflisin özünəxas mədəni-ədəbi ab-havasını açıq göstərir [246, s. 
139–140] [241, 2002 # 4, s. 72–74]. 
      Tiflisdə dilimiz özgə millətlər arasında da ən çox işlək və şeir-
sənət dili olmuşdu, Tiflisin yerli azərbaycanlılar yığcam yaşayan 
məhəllələri, Ortacala bağları, Şeytanbazar çayxanaları çalıb-
oxuyanların yığamat yerlərinə çevrilmişdi. 
      Qaynaqlarda [150-b] [150-c] [105-ğ] Şeytanbazarın saz-söz əh-
lindən Divani, Allahverdi, Qul Əli, Səməd, Əziz, İsmayıl, Seyran, 
Hüseyn, Rəsul Yetimi, İbrahim, Xurşid, Əsədullah, Şəfi, Rəfi və 
başqalarının şeirlərinə rast gəlirik. Tiflis arxivlərindəki Gürcü əlif-
basıyla əlyazmalarda [150-b] [150-c] şeirlərinə rast gəldiyimiz Rza, 
Fağır, Qurban, Əkbər, Mücür, Nişat, Müştaq, Ülfət, Rəvani, Məlul, 
Məzlum, Mina, Məhzun, Çirkin Nəvas, Qasım, Məmmədəli, Mür-
şüd, Süleyman, Təklə Şeyda, Şükür, Zəki, Xəstə Yetim və başqa 
aşıqların, şairlərin kimliyini konkret müəyyənləşdirmək imkan-
sızdır; bunlardan bəziləri, şübhəsiz, Tiflisdə, Borçalıda yaşamışlar. 
      Tiflisdəki xanəndə Allahverdi tədqiqatlarda Nəriman Nərima-
novun babası nişan verilmişdir [291, s. 5] [123, s. 5–7] [118, 1987 # 
30] [303, s. 40]. Araşdırmalar təsdiqləyir ki, yüzilin sonunda İkinci 
İraklinin sarayındakı Allahverdi Borçalının Yadigaroğluları nəslin-
dən vəzir, şair Məhəmməd Sadıq bəyin oğludur [272, s. 54, 61]. 
      Allahverdinin uşaqlıq, yeniyetməlik çağları Borçalıda keçmişdi, 
o burada müğənni, xanəndə kimi məşhurlaşıbmış, Gürcü şahının 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
115
oğulları onun xoş avazına qulaq asmaqdan ötrü Borçalıya gələr-
mişlər. Sonra İrakli Allahverdiyi Tiflisə vali sarayına gətirmişdi, 
sarayda Allahverdi Azərbaycan xalq mahnılarını və Gürcü mahnı-
larını məharətlə ifa edərək şöhrət tapmışdı. Borçalıda evləndiyi 
Nabat adlı sevgilisi cavankən vəfat etdikdən sonra Gürcü şahının 
nəvəsi Anastasya ilə sevişmişdi; Anastasya kefsizləyəndə xanəndə 
Allahverdiyi dəvət edərlərmiş, onun şirin oxumalarını dinləyən 
Anastasya ona aşiq olmuş, ona qoşulub qaçmışdı, Allahverdi 
hamam yanındakı evində bir müddət onunla yaşamış, Anastasyanın 
da qəfil ölümündən sonra Allahverdi sazını sındırıb, tar çalıb, qəmli 
mahnılar oxumuşdu. 
      Dahi Rus şairi A. S. Puşkin Ərzuruma gedərkən yolüstü Tiflisdə 
qalan vaxt Ortacala bağlarında Allahverdi öz məlahətli 
oxumalarıyla onun qəlbini oxşamışdı; Nikoloz Barataşvilinin atası 
Meliton Barataşvili ona səmimi şeir həsr etmişdi; Şah Giorginin 
oğlu, Borçalıda mülkü, malikanəsi olmuş, günlərinin çoxunu 
Borçalıda keçirmiş «Qərib» təxəllüslü şair David müxəmməsində 
Allahverdiyə «ağır kişi, bərk ərən, isti-isti şilə-plov bişirən» deyə 
xoş tərif demiş, «Çağırın, könül ovunduran Allahverdiyi, gəlsin» 
söyləmişdi; şair Qriqol Orbeliani müxəmməsində Allahverdiyi şirin 
cəh-cəh vuran qoca bülbül adlandırmışdı.  
      Borçalı əsilli Allahverdi sənətçi kimi Tiflisdə yetkinləşmişdi. 
Şəhərin musiqi həyatında tarın, kamançanın, sazın üstünlük qazan-
masında Allahverdi, həmçinin «Tiflis əhlinin dildadələri» (sevimli-
ləri) adlandırılan [241, 1987 # 2, s. 92] Səttar, Əbdülbaği, Sadıqcan 
böyük rol oynamışdılar. (O dövrdə nəinki Borçalı elatında, eləcə də 
Tiflisdə, başqa yerlərdə də tar, saz, kamança, dəf, zurna, düdük, 
nağara kimi musiqi alətləri, həmçinin «Çahargah», «Bayatı-Şiraz», 
«Mahur», «Rast», «Şur», «Humayun» muğamları çox xoşlanırmış. 
Tiflisdə Allahverdinin, Səttarın, Əbdülbağinin və Sadığın Şərq 
konsertləri böyük marağa səbəb olmuşdu [241, 1987 # 2]). 
      Azərbaycan poeziya şəkillərinin (bayatı, gəraylı, qoşma, təcnis, 
müxəmməs) Gürcü şairlərinin poetik irslərinə təsir göstərməsində 
də Allahverdinin və başqa sənətçilərimizin xidmətləri əvəzsizdir. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
116
Bu baxımdan Allahverdinin görkəmli Gürcü şairi Aleksandre Çav-
çavadze ilə (1786–1846) yaradıcılıq əlaqəsi maraq doğurur. O çağ-
ların poeziya, musiqi məclislərinin fəal iştirakçılarından olmuş 
Ketevan Orbeliani xatirələrində yazmışdı: «Onun şeirlərinə bir tatar 
mahnı bəstələyib oxuyurdu» [91, s. 9]. Burada aşkarca şair Alek-
sandre Çavçavadze və müğənni Allahverdi nəzərdə tutulublar... A. 
Çavçavadzenin atası Qarsevan Çavçavadze uzun müddət Qaraçöpdə 
murov, mülkədər olmuşdu. Aleksandre Çavçavadze şeirlərini «Ba-
yatı», «Müxəmməs», «Müstəzad», «Təcnis», «Latayır» («Rişxənd 
mahnı») adlandırmışdır və onları bu havalar üstündə yazdığını 
bildirmişdir: «Nazı, mən nazı», «Sən bir eylə azarım», «Uçdu könül 
quşu», «Bağça divarından aşdım», «Can gülü bu yerlərdədir», 
«Getməsəm öldürər o yara məni», «Ağam sənsən», «Hər baxanda 
çeşmim axdı», «Şüştər-müxalif», «Hüseyni», «Mənsuriyyə», «Os-
manlı qaydası», «Rast-Guşə», «Dügah-guşə», «Dübeyti», «Qacar 
bayatı», «Badisəba çəmən», «Bir naziynən, bir qəmzəynən», 
«Cövri-canda qəribəm», «Lacərəm», «Şahnaz», «Mən ha gəncəli 
deyiləm»... [91]. Hiss olunur ki, bunlar Allahverdinin repertua-
rındakı havaların və xalq mahnılarının adları, motivləridir... «Şah 
Giorginin həyatı» salnaməsində Allahverdinin adı «tiflisli tatar 
müğənni» kimi verilmişdir. 
      Xatırladaq ki, Aleksandre Çavçavadzedən əvvəl yaşamış Gürcü 
şahları və şairləri I Teymurazın (1589–1663), Arçilin (1647–1713), 
VI Vaxtanqın (1675–1737), Tiflis şəhər aşıq poeziyasının məşhur 
nümayəndəsi Besikinin (1750–1791) qoşmaları, təcnisləri, müxəm-
məsləri, müstəzadları, cinaslı bayatıları Şərq poeziyası ruhundadır. 
      Besikinin (Besarion Qabaşvilinin) gözəlləmələri [219, s. 59] 
maraq doğurur: 
                Ey şux bədən, bəzənibsən ceyran kimi, 
                Boynun mərmər, hörüklərin ilan kimi, 
                Alışıram mənə nəzər salan kimi, 
                Canım çıxır səndən cavab alan kimi, 
                İnsaf eylə, gəl dolanma gendən belə. 
                          (Tərcümə Əflatun Saraçlınındır) 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
117
      Burada «şux bədən», «boynun mərmər», «hörüklərin ilan kimi» 
deyimləri Azərbaycan klassik poeziyasından gələn bənzətmələrdir. 
      Ədəbiyyatşünaslığımızda çoxdan müəyyənləşdirilmişdir ki, 
Tiflisdə Azərbaycan xalq şeiri ruhunda, Azərbaycan dilində qoşub 
düzən, öz repertuarlarında bayatılarımızdan, qoşmalarımızdan, das-
tanlarımızdan, xalq mahnılarımızdan geniş bəhrələnmiş Gürcü, 
erməni aşıqları, şairləri də yetişmişdilər. 
      Borçalıda etnik münasibətləri, ədəbi-mədəni inkişaf dialektika-
sını tədqiq edən Şahbaz Şamıoğlunun bildirdiyi kimi, Borçalı 
folkloru Gürcü ədəbiyyatına təsir göstərə biləcək səviyyədəydi 
[361, s. 35] [362, s. 56–57]. Borçalı aşıqlığının öncüllüyünü təsdiq-
ləmiş Tinatin Məmmədovanın da bu mülahizəsi orijinaldır ki, Tif-
lisdə Gürcü, erməni milli sənətlərinin Azərbaycan ədəbi gedişatının 
əlavəsinə çevrilməsi hadisəsində mərkəz, ocaq rolunu Borçalı aşıq 
mühiti oynamışdı [191, s. 20]. 
      Tiflis şəhər poeziyasının xüsusiyyətlərini incələmiş Giorgi 
Şağulaşvilinin bu fikrinə haqq qazandırırıq ki, aşıq poeziyası Gürcü 
düşüncəsi üçün qeyri-immanent (qeyri-üzvi) fakt idi, bu sənət Şərq-
türk aləmindən daxil olaraq, Tiflisdə kök salmışdı [358, s. 11]. 
      Həqiqətən, aşıq poeziyası Gürcü ədəbiyyatına Türk dilli aləm-
dən, Azərbaycan mühitindən, ən çox da yaxın Borçalıdan gəlmiş, 
yayılmışdı. Tiflisin məşhur xanəndəsi Allahverdinin buraya Borça-
lıdan gəlməsi, Tiflisdə aşıq, sazanda kimi püxtələşmiş Gürcü, 
erməni sənətçilərinin bəzilərinin (o cümlədən Həzirin) Borçalı 
qəzasından olmaları, bəzilərinin Borçalı ellərində çalıb-çağırmaları 
(məsələn, Yetim Gürcünün) faktları dediklərimizə söykək ola bilər. 
      Gürcülər söz qoşub-oxuyan öz xalq sənətçilərinə «mqosani» 
deyiblər və «ozan–mqosan» səsləşməsi əlbəttə, maraq doğuran 
məsələdir [168, s. 8–9]. 
      Tiflisdə mqosanlar, eləcə də qaraçoxelilər (qaraçuxalılar), 
sazandalar adlanmış bir qism xalq sənətkarlarıya özləri Azərbaycan 
Türkcəsində gəraylılar, qoşmalar, o sıradan təcnislər, yedəkləmələr, 
dodaqdəyməzlər qoşmuşdular, ya da bizim aşıqların, şairlərin 
şeirlərini oxumuşdular. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
118
      Sözgəlişi xatırladaq ki, Tiflisdə Gürcü mqosanları, aşıqları, 
şairləri (Besiki, Aleksandr Çavçavadze, Qriqol Orbeliani, Akaki 
Sereteli, Yetim Gürcü və b.) öz dillərində Azərbaycan şeir biçim-
lərində (bayatı, qoşma, təcnis, müxəmməs, müstəzad...) maraqlı ori-
jinal əsərlər ortaya çıxarmışdılar. Bunlardan fərqli olaraq, Tiflisli 
erməni sazandalarının, aşıqlarının çoxu (Çaxmaxçı Aslan, Dülgər-
oğlan vb) əksər məqamlarda ədəbi plagiatlıqla, «kərdiyar» (eyni 
bənddə Azərbaycan, erməni, Gürcü, Rus sözləri işlədib, qafiyə qu-
rulması) biçimli cızma-qaralar quraşdırmaqla məşğul olmuşdular. 
      Məsələn, Görgəz-oğlan (Martişka Qorqazov) «Bağçada güllər» 
adlı məşhur Azərbaycan xalq mahnısını 1893-cü ildə öz adına çap 
etdirmişdi [391, s. 82–83] [113, 1986 # 7]. Aşıq Civani adlı birisi 
muğamlarımızı öz adına çıxmışdı [155-ç, 1894 # 270]. Tiflis Azər-
baycan teatrımıza müxalif olaraq Erməni truppası yaradılmışdı 
[162] [279]. Hətta, bəzi Erməni qondarma sənətçiləri öz təxəllüslə-
rini də azərbaycancaya uyğunlaşdırmışdılar (məsələn: Sayat-nova, 
Kiçik-nova, İsgəndər-nova*, Şikəstə Şirin, Şamçı Melkon, Keşiş-
Dərdimənd, Beçərə, Yolçu-oğlan, Dəllək-oğlan, Allahverdi, Gör-
gəz-oğlan, Çərkəz-oğlan, Naçar-oğlan, Civani, Hazira, Çaxmaxçı 
Aslan, Abdulla Zabuzal oğlu...) [391, s. 86–87] [279, s. 66–67]. 
      Arxiv saxlanclarındakı Gürcü əlifbasıyla mahnı dəftərlərində 
Füzulinin, Vidadinin, Vaqifin şeirlərinə rast gəlməyimiz təsdiqləyir 
ki, Tiflis məclislərində onların şeirləri də səsləndirilmişdi. Gürcü 
müəlliflərinin Azərbaycan Türkcəsində şeirlərində, nəğmələrində 
Azərbaycan şairlərinin, yaxın Borçalı aşıq, şairlərinin yaradıcılıq-
larından, burada yayılmış dastanlardan bəhrələnmə hiss olunur. 
      Yetim Gürcü, Həzir daha çox məşhur olmuşlar və onların 
maraqlı qoşmaları, təcnisləri məlumdur [219] [146, 1973 # 76] [60, 
s. 13–16]. 
                              
     * Qeyd: Sayat-nova və başqalarının təxəllüsündəki «nova» hissəciyi müx-
təlif cür yozulsa da, zənnimizcə, bu, azərbaycanca «nəvə» sözüdür. Həzir 
(Hazira) Farsca bülbül anlamlı, Azərbaycan ədəbiyyatında da çox işlənmiş 
«həzarə» sözünü özünə təxəllüs götürmüşdü (bax: [279, s. 66–67]).  
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
119
      Yetim Gürcünün nənə-babası Osmanlıya əsir düşmüş, müsəl-
manlığı qəbul etmişdi və onlara orada «Gürcü» ayaması verilmişdi. 
Onun atası İbrahim Tiflisə qayıdıb, Türklərin daha çox yaşadıqları 
Xarpux məhəlləsində binə qurmuşdu, oğlunun adını Yetim (bəzi 
qaynaqlarda İakob) qoymuşdu. Onun Dabğişvili (Dabbağ oğlu) 
familiyası da atasının dabbağ (gön-dəri ustası) peşəsiylə bağlı 
olmuşdu. Yeniyetmə yaşlarında ata-anasını itirən İakob böyüyüb 
şair kimi tanınanda, mahnıları dildən-dilə dolaşanda «Yetim 
Gürcü» təxəllüsü götürmüşdü və onu belə çağırmışdılar [399, s. 2] 
      Yetim Gürcü (1875–1940) Qaracaoğlanı özünə ustad saymış 
[60, s. 15], Tiflisin Şeytanbazar məhəlləsində, Borçalı ellərində, 
habelə Bakıda da çalıb-çağırmış, Vidadinin, Vaqifin də sözlərini 
mahnıya çevirmişdi. O, azərbaycanca da şeirlər qoşmuş, Gürcücə 
şeirlərində loğman, qoç, bülbül, kotan, sim, ləl-zümrüd, dəftər, 
qəhrəman, bayraqdar, iqbal sözlərini işlətmişdi. Onun bir 
gözəlləməsi [219, s. 91]: 
                Bənzəyirsən pəriyə sən, 
                Ömrü verdin yarıya sən, 
                Gəl şirə ver arıya sən, 
                Hicran salma araya sən, 
                Nə qocalıb qarıyasan, 
                Nə gedib yad arıyasan, 
                Yetim Gürcü, yarıyasan, 
                Ola dərdə çarə belə! 
                       (Tərcümə Əflatun Saraçlınındır) 
      David Qərib, Şahoğlu, Gürcü Güloğlan, Miskin Gürcü, Gürcü 
Kikola, habelə Qriqol Orbeliani, Akaki Sereteli, Rapiel Eristavi və 
başqalarının da Azərbaycan poeziyası şəkillərində şeirləri var. 
      Arxivlərdəki Gürcü əlifbasıyla şeirlər, mahnılar dəftərlərində 
Borçalı şairlərinin (məsələn, Qızılhacılı Qul Əlinin, Faxralı İveylər 
Allahverdinin, Dərdli Xurşidin) şeirlərinin də yazılması [150-b, s. 
226, 274] [133, s. 79] şahidlik edir ki, bu şeirlər Tiflisdə Gürcü 
aşıqlarının, sənətçilərinin də repertuarlarında müəyyən yer 
tutmuşdu. Belə faktlar Borçalı ədəbi ənənələrinin Tiflis şəhər 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
120
poeziyasına təsirini, onlar arasında yaradıcılıq ülfətini təsdiqləməsi 
baxımından da əhəmiyyətlidir. 
      Tiflisin Meydan, Ortacala, Şeytanbazar məhəllələrində şairlər, 
aşıqlar Rizvan, Kazım, Sadiq, Divani, Səməd, Əziz, Seyran, İsma-
yıl, Hüseyn, Rəcəb, Dərdli Xurşid, Əsədullah, Rəsul Yetimi, Şəfi, 
Rəfi, İbrahim, Kamal və başqaları Azərbaycan bədii sözünü yay-
mışdılar. Tiflisdə daha çox dini məzmunlu şeirlər ərsəyə gəlmişdi. 
      ...Hələ İran hakimi Nadir şahın özünün mənsub olduğu Əmbərli 
tayfasından qohumlarını Borçalıya gətirib, əvəzində buradan Də-
mirçihasanlı ellərindən on iki min sayseçmə sənətkarı ana vətəni 
Xorasanın Sərgah mahalına köçürdüyü tarixdən bəllidir [272, s. 37]. 
Əvvəlki sürgünlərdən geniş danışa bilməsək də, XIX yüzildə Bor-
çalıdan Urmiyəyə, Qarsa, Ahısqaya köçləri qaynaqlar təsdiqləyir. 
      Yüzilin əvvəllərində Borçalıyı əldən vermək istəməyən İran 
vəliəhdi Abbas Mirzəyə tərəf çıxmış Borçalı–Qazax Qarapapaq-
larının müəyyən qismi yurddan didərgin düşərək, İrəvan xanlığına 
qaçmışdı, 1827-ci ildə İrəvan da Rus işğalına uğrayandan sonra 
onlar daha güneylərə səpələnmişdilər, 1828-ci ildə 800 ailə Borçalı 
Mehdi xanın öndərliyiylə Urmiyə gölünün günbatarındakı Sulduz 
mahalında yurdlaşmışdı, təzə yurdu Borçalı Qulu xan idarə etmişdi 
[336, s. 58–59] [272, s. 66]. 
      Ahısqa paşalığında yaşamış tərəkəmələrin bir qismi 18-ci 
yüzilin axırlarında, başqa bir qismi 19-cu yüzilin əvvəllərində 
Borçalı, Qazax mahallarından köçmüşdülər. 1830-cu ildə Osmanlı 
Türkiyəsindən Ermənilər Cavaxetə gətirildikdən sonra oradakı 
Qarapapaq-Tərəkəmələrin müəyyən qismi – vaxtilə Borçalının 
İmirhəsən obasından gəlmiş İmirhəsənli tayfası Niyal düzü adlanan 
ərazidə məskunlaşmış, Levis icmasını yaratmışdılar [146, 1983 # 
44] [168, s. 24–25]. 
      1827–1830-cu illərdə Borçalıdan ağır köç arabaları Qars 
tərəflərə də üz tutmuşdu. 1855-ci ildə, 1877–1878-ci illərdə də 
Rus–türk hərbləriylə ilgili olaraq Borçalıdan, Qazaxdan iyirmi beş 
min nəfərə yaxın Qarapapaq Qars tərəflərə qaçmışdı, onlar Qars, 
Ərdəhan, Qağızman, habelə Ərzurum, Dol mahallarında təzə 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
121
məskən, yurd qurmuşdular. Bu da bəllidir ki, 1877-ci ildən sonra 
Qars vilayəti Rusiya tərkibində olmuşdu, yəni Borçalı ilə Qars 
arasında gediş-gəliş asanlaşmışdı, Tiflis–Qars dəmiryolu da 
Borçalıdan keçmişdi [272, s. 67, 82]. 
      Beləcə, Borçalıdan miqrasiyalar, deportasiyalar zamanı köçən-
lər arasında saz-söz adamları çox olmuşdu və onlar təzə yurdda da 
şəyirdlər yetirmiş, Borçalı saz ovqatını şəbəkə halında davam 
etdirmişdilər. 
      Borçalı aşıq sənətinin daha çox qonşu mühitlərdən təsirlən-
diyini, Borçalı aşıqlarının da sənət şəcərəsində dördüncü ya beşinci 
ustadın Güney Azərbaycandan gəlməsi faktının ortaya çıxdığını 
[234, s. 222], Dollu Mustafanın, Dollu Əbuzərin Urmiyədən Borça-
lıya güney təsirinin daşıyıcıları olduqlarını [191, s. 25] bildirənlərin 
müqabilində bizə belə gəlir ki, müəyyən vaxt kəsimlərində Borçalı 
mahalından köçən saz-söz adamlarının Borçalı saz ənənələrini, 
sənət keyfiyyətlərini özləriylə aparıb yaydıqları səbəbindən 
Ahısqanın da, Qarsın da, Urmiyənin də Qarapapaq aşıq mühitləri 
Borçalı sazının ovqatı üstündə köklənmişdilər. Əhməd Cəfəroğlu-
nun, Məhməd Fahrəddin Kırzıoğlunun, Yaşar Kalafatın, Orhan 
Yeniarasın Türkiyədə Qars, Ərzurum, Anadolu yörələrindəki Qara-
papaqlardan [73] [210] [211] [398], Mehdi Rzəvinin İranda Sulduz 
Qarapapaqlarından [336], Valeh Hacıyevin, Asif Hacılının Ahısqa 
Türklərindən [168] [166] [161] [158] topladıqları folklor və yazılı 
ədəbiyyat örnəkləri fikrimizə əyani dəstəkdir. Şenlik Borçalı əsilli, 
Borçalı saz kökənli olduğuna görə sənətin incəliklərinə yiyələn-
məkdən ötrü Borçalıya üz tutmuşdu. Elə Dollu Mustafanın, Dollu 
Əbuzərin Urmiyənin Dol-Dizək kəndindən, yoxsa Ərzurumun Dol 
mahalından gəldikləri mübahisə doğursa da*, onlar da dədə-baba 
yurdu havasının gücü ilə buraya qayıtmışdılar. 
                              
     * Qeyd: «Ağacanın Ərzurum səfəri» dastanında Dollu Mustafa Ərzurumlu 
nişan verilir [26, s. 168], Digər məlumatlarda da onun Türkiyənin Dol kən-
dində anadan olduğu bildirilir [105-d, s. 1]. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
122
      Borçalı ədəbi mühitinin başqa qonşu, doğma mühitlərlə qar-
şılıqlı əlaqələri, onlardan bəhrələndiyi təbiidir, ancaq Borçalının saz 
qaynarlığı mühit xarici yox, mühit daxili amillərlə əlaqədardır. 
Borçalı sazın, aşıqlığın beşiyi olduğu səbəbindən o, daha çox 
təsiredici qüvvəyə malik olmuşdu, Ahısqanın da, Qarsın da, 
Urmiyənin də saz-söz sərraflarının şəcərə kökünü əslində Borçalıda 
arayıb tapmaq mümkündür. 
      Önəmlidir ki, Ahısqanın da, Qarsın da, Urmiyənin də ən məşhur 
saz-söz sərrafları məhz «Qarapapaq aşıqları» adlanmış sənətkarlar 
olmuşlar.  
      «Urmiyənin cənub zolağı boyundakı Sulduz mahalında 
Qarapapaq aşıqları adıyla tanınmış el aşıqlarının yaradıcılığı, 
ifaçılığı bir sıra özəlliklərə malikdir» – bu, milli aşıq mühitlərimizin 
mütəxəssisi Məhərrəm Qasımlının sözüdür [234, s. 211] və 
zənnimizcə, Urmiyədəki bu özəlliklər məhz Borçalı mühitinin orada 
yayılmış varislik gələnəyiylə bağlı olmuşdu*.  
      Urmiyəli Qarapapaqlardan alim Mirzə Mehdi Rzəvinin oradakı 
Qarapapaq ellərinin tarixinə, folklor və ədəbi-mədəni ənənələrinə 
aid qiymətli monoqrafiyası (fars dilində) əlimizdədir [336]. Burada 
misal gətirilmiş bədii örnəklərdə [336, s. 151–187] məhz Borçalı 
saz məktəbinin nəfəsi duyulur. Habelə Urmiyə Qarapapaqlarının 
dilində ləhcə özəllikləri, həftə günlərinin adlarında, şəxs adlarında, 
yerli toponimlərdə Borçalıya doğmalıq müşahidə olunur. 
      Borçalıda, Ahısqada, Qarsda, Anadoluda, Urmiyədə eyni köklü 
saz ənənələri yaşadığına görə bu mühitlər bir-birilə üzvi bağlanan 
vahid ədəbi areal şəklində inkişaf etmişdilər, yəni şəcərə vəhdəti öz 
növbəsində bədii vəhdəti də yaratmışdı.  
      Borçalı mühacirət ədəbiyyatının elmi konturlarını Şahbaz 
Şamıoğlu daha təfsilatıyla açıqlamışdır [362, s. 20, 38–43]. 
                              
     * Qeyd: Sulduza köçmüş Borçalı Qarapapaqlarından olan şair Qulu xan 
Borçalının (Nağı Rzaqulu oğlunun) (1915–1945) şeirləri çap edilmişdir [88, s. 
154–156]. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
123
      Borçalı–Ahısqa–Qars saz-söz şəbəkəsinin üzvlərinə gəlincə, bu 
baxımdan Xəstə Hasanın bir divanisi və Ziya Borçalının cüng-
bəyazı tədqiqə möhtacdır. 
      Xəstə Hasanın «Yüzdə bir» divanisi tədqiqatçıları təzə bir 
sahəyə – indiyədək öyrənilməmiş Ahılkələk, Ahısqa aşıqlarının, 
şairlərinin yaradıcılıqlarını öyrənməyə istiqamətləndirir [146, 1986 
# 79, s. 4]. Əli Şamilovun bu fikrinə şərikik. Həqiqətən, bu fəx-
riyyədə [51-ə] [22, s. 73] Xəstə Hasan öz çağdaşları və yurddaşları 
olmuş məşhur söz xiridarlarının hər birinə layiqli qiymət verir: 
                Vaqif dərddən xəbərdardır, Gövhərinin əvəzi yox, 
                Qul Qarani, Qara Zülal, Aşıq Ömər sözdə bir. 
      Sonrakı bənddə Qurbani daim xamdan sökən haqq aşığı, 
İsmayıl qoşmanın baş tacı adlandırılır. Bəndlərin biri belədir: 
                Molla Xalis dəlalətdən içdi eşq badəsini, 
                Güfdadiyə vermişdilər ondan ziyadəsini, 
                İrfani haqq aşığıdır, keçilməz adasını, 
      Aşıq Seyfi, Usta Polad, Dəli Tamı sazda bir. 
      Burada xatırlananların çoxu, öncəliklə də, Qul Qarani, Qara 
Zülal, Ömər, Çöllü İsmayıl, Molla Xalis, Güfdadi, İrfani, Seyfi, 
Usta Polad, Dəli Tamı Borçalı–Ahısqa–Qars şəbəkəsinin Xəstə 
Hasana qədərki yetirmələri olmuşdular. 
 cüng-bəyaz) saxlancında [51-ə] şeirlərindən örnəklər) «جنگ بياذ»      
toplanmış Abdulla, Aydın, Cabbar, Dəli Yusif, Əliyar, Əmrah, 
Əsəd, Əvəz, Hali-vətən, Heydər bəy, Həmdullah, Hümmət, Xalis, 
Xəstə Hasan, İsmayıl Əfqan, Kəlbi, Qarani, Qəhrəman, Qəmbər, 
Mirsis, Molla Əhməd, Molla Mustafa, Müştaqi, Nuru, Pirverdi, 
Sadiq, Səyyad, Sona xanım, Şenlik, Talıb, Vəkil qızı, Yunus, Zahid 
və başqalarının da çoxunu Borçalı–Ahısqa–Qars ədəbi şəbəkəsinə 
(bəzilərinin Qazax, Göyçə–Ağbaba areallarına) aidliyini zənn 
etmək olar zənnindəyik. Bunların da arasında Qarani, Xəstə Hasan, 
Nuru, Şenlik daha çox, Xalis, Əmrah, Əvəz, Əhməd, İsmayıl, 
Mirsis, Talıb, Müştaqi, Pirverdi, Qəhrəman, Əsəd müəyyən 
dərəcədə məşhurlaşmışdılar. 
      Ədəbi qaynaqlarda şeirlərinə rast gəldiyimiz qüvvətli şairlərdən 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
124
biri Əmrahdır. O, 18-ci əsrin axırları və 19-cu əsrin birinci yarı-
sında əvvəl Borçalıda, Ahısqada, sonra Ərzurumda ömür sürmüşdü. 
      Gürcüstan əlyazmalar institutundakı mahnı dəftərlərindəki [150-
b] [150-c], Azərbaycan əlyazmalar institutundakı cünglərdəki [50-a, 
cüng 108], Azərbaycan ədəbiyyat və incəsənət arxivindəki Ziya 
Borçalı cüng-bəyazındakı [51-ə] Əmrah adlı müəllifin şeirləri 
Borçalı–Ahısqa–Ərzurum şəbəkəsində məşhur olmuş Əmrahındır. 
Bunu bu da təsdiq edir ki, Əmrahın Gürcü əlifbasıyla dəftərlərdəki, 
Ziya Borçalı cüng-bəyazındakı, habelə Hümmət Əlizadə toplu-
larındakı şeirləri lirik-bədii çalarlarla bir-birinə yaxındırlar, hətta 
onun «Deyiləm» rədifli qoşması müxtəlif mənbələrdə [150-b, s. 52] 
[50-a, cüng 108, s. 5] olmasına baxmayaraq, eyni şeirdir. 
      Qul Qarani Borçalı–Ahısqa–Qars ədəbi məkanında nəqşbəndi 
təriqət şeirinin davamçısı və yayıcısı olmuşdu. 
      Bəllidir ki, Qarani təxəllüslü şairlər çox olmuşlar və bu təxəllüs 
öz ilkinliyini hicrətin birinci yüzilinin əvvəllərində Yəməndə 
yaşamış, müqəddəslik zirvəsinə yüksəlmiş Üveys (Veysəl) Qarani-
dən götürmüşdür. Qaran onun qəbiləsinin adı olmuşdur. O, səadət 
əsrində uzaq bir məkanda Rəbbimizin damızdırdığı bir duyğudan 
həzrət Məhəmmədə iman gətirmiş, ona peyğəmbərlik veriləcəyini 
və verildiyini qaibanə şəkildə duymuşdu, peyğəmbərin Allah 
buyruqlarını yaymışdı, Üveysilik–Qaranilik təriqətinin əsasını 
qoymuşdu. Yunus Əmrə Veysəl Qaraniyə şeir həsr edib, Şah 
İsmayıl Xətai: «Haqqın yaranıdır Veysəl Qarani» – deyib; onun adı 
ədəbiyyatımızda dosta, dostluğa sədaqət rəmzi kimi tez-tez çəkilib. 
      Borçalı–Ahısqa ədəbi arealına mənsub şair Qul Qarani təxəllüsü 
götürmüşdü. 
      İndiyə qədər bilginlər Qul Qaraninin yalnız adını çəkməklə, onu 
Borçalı ədəbi mühitinin qüdrətli təmsilçilərindən biri təqdim 
etməklə yetərlənmişlər [22, s. 76, 217] [146, 1986 # 79] [118, 1992 
# 7] [129, s. 12] [345, s. 613] [191, s. 46], məlumat azlığı 
səbəbindən onun barəsində geniş danışa bilməmişlər. 
      Qarani, müəyyən soraqlara görə, Ahısqa tərəflərdə doğulmuş, 
orada və Borçalıda məşhurlaşmışdı; başqa soraqlara görə isə, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
125
Borçalının Bəylər kəndindən olmuş, 19-cu yüzilin birinci yarısında 
yaşamışdı. Bəylər kənd sakini Balabəyin dədə-baba yaddaşına 
söykənərək dediyinə görə, hündür boylu, dolu bədənli, zəhmli Qa-
rani onun ulu babasının çobanı, aşığı olmuşdu [105-b, s. 1]. 
      Bəlkə də bu Qaranilər ayrı-ayrı müəlliflərdir. Hər halda, onlar-
dan hansısa biri Borçalıda, Ahısqada şair kimi püxtələşəndən sonra 
Osmanlıya keçmiş, Ərdahanın Dəyirman kəndində yaşamış, Çıldır-
da Xəstə Hasanla deyişmiş, şöhrət tapmış, Nağı bəyin aşığı, şairi 
kimi fəaliyyət göstərmişdi, ahıl yaşlarında Borçalıya qayıtmışdı. 
      Qul Qaraninin şeirləri, deyişmələri indi də Borçalıda elin 
hafizəsində yaşayır [105-b] və bu fakt özü də onun Borçalıya 
bağlılığı faktının müəyyən anlamda dəstəklənməsinə kömək edir*. 
      Borçalı Qul Qaraninin şeirləri təsəvvüf qaynaqlı fikirlərlə 
zəngindir. 
      Borçalı, Qarayazı, Qaraçöp tərəflərdə Qaraninin, ümumən Qara-
niçilik təriqəti davamçılarının, o sıradan Qazağın Aslanbəyli 
kəndində türbəsi ziyarətə çevrilmiş Hacı Mahmud əfəndi Qaraninin 
şeirləri də yayılmışdı. Xatırladaq ki, dini-nəqşbəndi poeziyanın 
kamil ustadı Mir Həmzə Seyid Nigari də Borçalıda çox olmuş, bu 
tərəflərdə onun şeirləri sevilmişdi. 
      Borçalı–Ahısqa ədəbi şəbəkəsinin dəst-xəttini yaradıcılığında 
bariz şəkildə əks etdirən Xəstə Hasan (1800–1866) əsil-nəsilliklə 
Borçalı Qarapapaq tərəkəmələrindən olmuş, onun atası Bolus 
bölgəsinin Çürük-Kəmərli kəndində yaşamışdı. Bu faktı Pənah 
Mahmudov xüsusi vurğulamışdır [118, 1976 # 50, s. 8]. Tarixi 
dəlillərə söykənən Valeh Hacıyev məntiqli olaraq Levis tərə-
kəmələrinin məhz Borçalıdan köçdüyü və Cavaxetin Dırqına 
kəndində yaşamış, sonra Levisə köçmüş Xəstə Hasanın buraya ilk 
dəfə gələn Tərəkəmə ailəsindən olduğu gümanına bəraət qazandırır 
[146, 1983 # 44] [168, s. 23–26]. 
                              
     * Qeyd: Bəylər, Saraçlı, Kosalı, Qaracalar kəndlərində Qaranizadə soyadı 
indi də qalmaqdadır. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
126
      Xəstə Hasanın ömürlüyü hicri 1182–1265-ci illər (miladi 1768–
1849) qəbul edilir. Onun Levisdəki qəbri ziyarət ocağı olub. Özü 
yazdığı kimi, kamil bir ustaddan dərs almış, Qaraniyə şəyirdlik 
etmiş, Xəstə Qasımı özünə mənəvi ustad saymışdı. 
      O, şeir qoşmağa erkən yaşlarından başlamışdı. Yeniyetmə 
çağlarında yuxuda ona pirilər şairlik badəsi içirmişdilər və həmin 
vaxtdan da Xəstə ayaması ilə tanınmışdı. 
      Xəstə Hasan Ahısqa səmtində, Borçalı–Qarayazı, Qazax, Qars 
yörələrində güclü ustad təki ad-san qazanmışdı. O, neçə-neçə 
sənətkara ustadlıq etmiş, şəyirdi Nuruya, onun vasitəsilə də məşhur 
Şenliyə böyük sənət təsiri göstərmişdi. Türk-Azərbaycan xalq-el 
şeiri ənənələriylə yetişmiş ahısqalı aşıq Sefil Lado qoşqularının 
birində onun sənətini yüksək dəyərləndirmiş, «Aşıqlıq Xəstə 
Hasana qalmadı» – demişdi. 
      Şairin irsinin yığılıb nəşri yönündə Ziya Borçalı, Ənsar Aslan, 
Pənah Mahmudov, Əli Şamilov, Valeh Hacıyev, Asif Hacılı və 
başqalarının xidmətləri təqdirəlayiqdir [51-ə] [22] [118, 1976 # 50] 
[146, 1986 # 79] [161] [166]. Ustadın təcnisləri, divaniləri, 
qoşmaları, gəraylıları, deyişmələri üzdədir; dastanları da olmuşdu; 
onun haqqında da dastanlar düzüb-qoşulmuşdu. 
      Bir mübahisəyə öz münasibətimizi bildirək. Vaqif Vəliyev 
yazmışdı: «Bu, həmin Xəstə Hasandır ki, Xəstə Qasımın «Divam-ül 
ovqat» qıfılbənd ayaqlı qoşmasını öz adına çıxıb, Aşıq Ələsgərə 
göndərmişdi. Aşıq Ələsgər həmin qıfılbəndi açmış və hətta Xəstə 
Hasana eyham vurub: «Qasım qafnandır, Hasan heynən, xeyir 
tapmaz ustadından deyinən» [24, s. 232]. Əli Şamilov bu iki 
sənətkarın yaş fərqini nəzərdə tutaraq, ustad Xəstə Hasanın gənc 
Ələsgərə qıfılbənd göndərməsinin ağlabatan görünmədiyi qənaətinə 
gəlmişdir [146, 1986 # 79, s. 4]; Valeh Hacıyev Xəstə Hasanın 
plagiatlığını şər hesab etmişdir [168, s. 22]. Bunlara dəstək və əlavə 
olaraq demək istəyirik ki, birincisi, Xəstə Qasımın şeirini öz adına 
çıxan aşıq irəvanlı nişan verilir [24, s. 317]; ikincisi, Ahısqa tə-
rəflərdə Ələsgər adında başqa bir sənətkar yaşamışdı, 1851-ci ildə 
«Kavkaz» qəzetinin jurnalisti Pərvanə gölü qırağında həmin Ələs-
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
127
gərin çalıb-oxumağına valeh olmuşdu [155-d, 1851 # 1, s. 2–3]. 
      Xəstə Hasan şeirlərində [51-ə] [22] dövrünün söz sərraflarının 
adlarını çəkmiş, «Çox aşıqlar gəldi keçdi, Xəstə Hasan üzdə bir» 
sözlərini də iftixarla söyləmişdi. Şairin: «Ahu-zar çəkərəm, bursalı 
dağlar», yaxud: «Xəstə Hasan xocaların xocası...» kimi şah 
misraları göstərir ki, onun qoşquları ürəyəyatımlıdır. 
      Borçalı–Ahısqa–Çıldır ədəbi şəbəkəsinin iki böyük siması 
Xəstə Hasanla Şenlik Babanı körpü kimi bir-birinə qovuşduran bir 
ustad da bəllidir: bu, Xəstə Hasanın şəyirdi və Şenlik Babanın saz 
ustadı Nurudur. Xəstə Hasan: 
                Əylən, oğlum, xəbər verim, pərli peykan məndədi, 
                Yüz açar olsa açılmaz, bağlı dükan məndədi – 
sözlərini [22, s. 50] Nuruya xitabən söylədiyi kimi, Nuru da şəyirdi 
Şenliyi sınağa çəkərkən ona ustadının eynən həmin sözləriylə üz 
tutmuşdu. 
      Nuru Ahısqanın Levis kəndində yaşamışdı. Onu Borçalıya möh-
kəm doğmalıq telləri bağlayır. Tarix təsdiqləyir ki, Levislilər vax-
tilə Borçalı ellərindən, ələlxüsus da, İmirhəsən kəndindən və yörə-
lərdən köçkün düşmüşdülər [146, 1983 # 44, s. 4]. İkincisi, Şenliyin 
şahidliyinə görə, Nuru Borçalının Sarvan, Qasımlı, Sadaxlı, Halla-
var, Meçidli-Görarxı, Arıxlı, İmirhəsən, Faxralı, Saraçlı, Qızılkilsə, 
Hamamlı, Qəmərli, Gümrü, Soğanlıq ellərində toylar keçirmişdi. 
      Nurunun Qarani ilə, Şenliklə deyişmələrindən onun güclü 
şairlik təbi aşkarlanır. 
      Nurunun ədəbi mühitimizə əhəmiyyətli xidmətlərindən biri də 
budur ki, o, Türk dünyasının Borçalı əsilli böyük aşığı Şenliyin 
üzünə sənət qapılarını açmışdı. 
      Borçalı–Ahısqa–Qars ədəbi şəbəkəsi özünün bədii-estetik 
zirvəsinə Borçalı saz ənənələrinə sıx bağlı olan məşhur Şenlik 
Babanın ilhamında, sənətində çatmışdı. 
      Bəri başdan qeyd edək ki, Şenliyin dədəsi Qədir ağa 1827–28-ci 
illərdə Rusiyaya boyun əyməyərək, bir yığamatla Güney Azər-
baycanın Sulduz mahalına, böyük bir yığamatla da Qars tərəflərə 
köçmüş Borçalı Qarapapaqlarındandır [209, s. 3] [22, s. 4] [118, 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
128
1976 # 50] [83, s. 4] [146, 1979 # 14] [395, s. 9]. Tədqiqatçı Məh-
yəddin Sultanovun Şenliyin kiçik qızı Gülxanımın və nəvəsi Qə-
ləndər Piriyevin dilindən eşitdiyi xatirələrdən də belə nəticə hasil 
olur ki, Şenliyin atası Qədir öz külfətiylə 19-cu əsrin birinci yarı-
sında Borçalı mahalından köçən ailələrlə birlikdə Artvin çayının 
yuxarılarında, Çıldır dərəsindəki Suhara kəndində sakin olmuşdu 
[146, 1979 # 14, s. 2]. Qarapapaq Qədirgillərin Qədir ağa (bəzi 
qaynaqlarda Qərib) məhz o vaxt Borçalıdan on beş külfətlə gedib, 
Çıldır (Zurzuna) yaxınlığında sulu bir yerdə Suhara (Yaxınsu) oba-
sını qurmuşdu. Anası Zalxa sinədəftər, hörmət-izzətli qadın olmuş, 
Şenliyə uşaq yaşlarında cəng kitabları, dini qissələr oxumuşdu... 
      Şenliyin qızı Gülxanım, nəvəsi Qələndər axır vaxtlara qədər 
Borçalıda (Bolnisdə) yaşamışdılar. İndinin özündə Borçalıda, o 
sıradan Hamamlı, Faxralı, Qəmərli kəndlərində Şenliyin qohum-
əqrabaları var. 
      Şenlik 1850-ci (yaxud 1853-cü) ildə doğulmuşdu. Adı Hasan 
olub. Yuxuda pirilər ona sevgi, şairlik butası, el nəğməkarı anlamlı 
Şenlik ayaması vermişdilər... 
      Həddi-buluğa çatanda onu dayısı İbrahim kişi Levis kəndində 
məşhur Nurunun yanına şəyirdliyə gətirmişdi. Şenlik saz və söz 
dərsini burada almışdı. Nurunun və onun vəsitəsiylə də Xəstə 
Hasanın ona böyük təsiri keçmişdi. Onun barəsində Nuru: «Bu 
oğlan məni tərlətdi, bu çox yaman şair olacaq» demişdi. 
      Şenlik əvvəlcə Xəstə Hasana nəzirələr söyləmiş, sonra özü 
Şenlik, Sefil Şenlik, Xəstə Şenlik, Beçərə Şenlik, Qul Şenlik, Şenlik 
Baba ayamalarıyla gəraylılar, qoşmalar, təcnislər, divanilər qoşmuş, 
dastanlar bağlamışdı. 
      Gürcüstanın arxiv sənədlərində Şenlik mahalın baş aşığı 
adlandırılır [166, s. 52]. Qars şəhərində Şenlik Babanın heykəli 
Dədə Qorqud abidəsiylə yanaşı durur... 
      Bu müqtədir sənətkarın zəngin irsi Türkiyədə, Azərbaycanda, 
Gürcüstanda toplanıb yayınlanmışdır. 
      Xatırladaq ki, Ziya Borçalı cüng-bəyazında Şenliyin: «Bu gün 
Səməd bəyin seyrinə vardım», «Əzraildən sonra əcəl də olu» 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
129
(Abbasla deyişmə), «Fikrim pərişan oldu, xəyalım dağnıq», 
«Aldanma cahana, olma divanə», «Axır gündə tor göründü 
gözümə» misralarıyla başlayan şeirləri yazılıb [51-ə, s. 48, 77a, 80, 
85a, 92]; Tiflisin «Dan yıldızı» jurnalında 1928-ci ildə Şenliyin 
«Həsrətin çəkdiyim Tiflis şəhrinin» misrasıyla başlayan qoşması 
dərc edilmişdi [147-b, 1928 # 4/5, s. 55]. 
      Soykökü Borçalıya bağlı Şenliyin yaradıcılığı öz rişəsi, gövdəsi, 
budaqları, barı-bəhrəsiylə Borçalıya, Borçalı saz-söz aləminə qovu-
şur. Bu qovuşuğun bir neçə möhkəm bağları var: Şenlik yaradıcı-
lığında Borçalı mövzusu; Borçalı saz-söz sərraflarıyla deyişmələri, 
sənət ülfəti; ənənə tipologiyası; ləhcə, ləmis, deyim amilləri... 
      Ustad sənətkarın Borçalı söz xiridarlarıyla yaradıcılıq ünsiyyəti, 
onlarla deyişmələri də maraqlı faktlardır. Bu faktlar Hüseyn 
Saraçlının düzüb-qoşduğu «Aşıq Şenliyin Borçalı səfəri» 
dastanında öz əksini tapır [26, s. 93–117]. 
      Şenliyin yetişdirdiyi şəyirdlər arasında Borçalıdan, Ahısqadan 
Abbasəli, Nuru oğlu Balakişi, Əhməd və başqaları da olmuşlar. 
      Şenliyin Qasımlıda Səməd bəyin istəyiylə Quşçudan şair 
Abbasəli ilə deyişməsi dillər əzbəridir. Abbasəlinin hərbə-zorbasına 
Şenlik təmkinlə: «Arzulayıb gəlmişəm, Mən sizi deyin, aşıq» – 
cavabını qaytarmışdı. 
      Onunla Faxralı Nəbinin deyişmələri də gözəl sənət örnəkləridir. 
Şenlik şair Nəbiyə üz tutub, belə söyləmişdi: 
                Ta əzəldən qətrə ikən bəhri-ümman olmuşam, 
                Heç tükənməz xəzinədən ləli-mərcan olmuşam, 
                Söylənər cümlə-cahanda şanı-şöhrətim mənim, 
                Aşiqlərin arasında nitqi-lisan olmuşam. 
      Şenliyin ölümünə Borçalı Şair Nəbinin, Xındı Məmmədin 
mərsiyələri var. 
      Faxralı Güllər Pərinin göndərdiyi qıfılbəndləri Şenlik açmışdı. 
Gürcüstanlı Abdul Bəyin qızı Zübeydə Şenliyə şeir yollayanda 
Şenlik ona şirin bir gəraylı həsr etmişdi. 
      Şenliyin «Borçalı Səməd bəy», «Mehralı bəy», «İsmayıl», 
«Cüyür ovu», «Gürcüstan səfəri» dastan-əhvalatları [22] [335] 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
130
[167] bu yerlərlə bağlıdır, daha doğrusu, məşhur Şenliyin Borçalı 
məkanında hərəkət trayektoriyasının göstəriciləridir. 
      Qüdrətli sənətkarın şeirlərində Borçalıya, Qarapapaqlara məx-
sus şivə, ləmis koloriti diqqəti çəkir. Onun ən çox sevdiyi, çalıb 
oxuduğu «Borçalı Dübeytisi», «Borçalı Gözəlləməsi», «Borçalı 
Qaytarması», «Borçalı Urfanisi», «Çıldır Divanisi» («Çuxuru»), 
«Sultanı» («Qürbəti-Kərəmi») saz havaları olmuşdu və bu havalar 
onun ifa ehtiyatında o qədər möhkəm yer tutmuşdu ki, çox vaxt on-
lar «Şenlik xoşlamağı» havaları kimi yayılmışdı. 
      Şenlik poeziyasının kəlmə xəzinəsində Borçalı–Qarayazı şivəsi 
tam əks olunur. Bu baxımdan onun şeir dilində torpaq (topraq yox), 
yarpaq (yapraq yox), yayılıftı, qurtuluf, atdar, asdan, qızdar, şennih, 
mən (bən yox), mahna (bəhanə anlamında), çöyür, döölət, gəler, 
gəlmer kimi deyim biçimləri, habelə Osmanlı Türkcəsində 
işlənməyən, yaxud başqa adlar daşıyan açar, ağ, acal, akuşka, aloy, 
anarı, andır, ayam, başatan, beyqafıl, bıy, bildir, birçək, cahal, 
əppəh, eşih, fırıllax, hancarı, havah, sənəh, süysün, yığval, ürüzgər, 
layıx, xavar, yağın, mazarrat, taqsır, yekə, beçərə, buxaq, bulaq, 
əmlik quzu, qalmağal, xəlvət... sözləri üstünlük təşkil etmişdi. 
      Şenlik haqqında görkəmli alimlər, araşdırıcılar tədqiqat apar-
mış, fikir söyləmişlər. Ələlxüsus, Eynəli Sultanov, Salman Mümtaz, 
Əhliman Axundov, Məhməd Fahrəddin Kırzıoğlu, Orhan Özbəy, 
Ənsar Aslan, Akay Beşmart, İslam Ərdənər, Firidun Nüsrət, Sədnik 
Paşayev, Kamil Vəliyev, Məhyəddin Sultanov, Həmid Vəliyev, El-
xan Məmmədli, Qəşəm Vəliyev, Pənah Mahmudov, Valeh Hacıyev, 
Alp Bərat Alptəkin, Türkay Yücük, Hikmət Dizdaroğlu, İsmayıl 
Aşıqoğlu, Ənvər Daşdəmiroğlu, Əkrəm Tormutlu, Orhan Yeniaras, 
Məhərrəm Cəfərov, Rüstəm Rüstəmzadə, Azad Ozan, Əsəd Əliyev, 
Tinatin Məmmədova və başqalarının bu yöndə xidmətləri təqdirə-
layiqdir. 
      Biz daha çox Şenliyin Borçalıya bağlılığı aspektində tədqiqatlar 
aparırıq [274, s. 136–141] [185, ## 110, 111].  
      Önəmlidir ki, Şenlik məhz Borçalı ədəbi-aşıq mühitinin yetir-
məsi, Borçalı–Ahısqa–Çıldır ədəbi şəbəkəsinin qüdrətli təmsilçisi 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
131
qəbul edilir. Türkiyəli alim Ənsar Aslan Şenlik Babanı «bütün 
məmləkətimizdə büyük aşıklar yetiştirən okulun (məktəbin) gerçək 
hocası» tərifini verməklə, belə vurğulamışdır: «Bu aşıklık kültürünü 
Şenlik Azerbaycan aşıklarından almıştı. Çünkü şu devirde Ana-
doluda Şenliye tesir edecek bir aşık yoktu. Eyni zamanda dil ve 
gelenek (enene) bakımından onları kendine daha yakın biliyordu... 
Şenlik Azeri sahasından aldığı bir çok unsuru Anadoluya yayarak, 
aşık edebiyatımıza yenilik getirmiş, bu tarzın gelişip daha mukem-
mel eserler vermesine yardım etmişti» [22, s. 40–41]. Ustadın həyat 
və irsinin tədqiqinə dissertasiya həsr etmiş Qəşəm Vəliyev doğru 
olaraq yazmışdır: «Aşıq Şenlik Borçalı mahalına dərindən bağlı 
olmuş, həmin ədəbi mühitdə sənət məktəbi keçmişdi». Müəllif haqlı 
olaraq bildirmişdir ki, Şenlik yaradıcılığında Qul Allahqulunun 
poetik ənənələrinin izləri aydın duyulur [395, s. 18, 26]. 
      Şenlik irsinin bilginləri hesab edirlər ki, ondakı Allah eşqi 
Füzulidə gördüyümüz eşqlə bənzərlik qədər irəlidir [13, s. 17]. 
      Şenliyin yedəkli qoşmaları, divaniləri, cığalı təcnisləri, sicillə-
mələri, dastanları da qiymətli sənət inciləridir. 
      Mühitdə şair Molla Xalisin də müəyyən yeri olmuşdu. Xəstə 
Hasan məşhur fəxriyyəsində [51-ə] [22, s. 73] onu «Molla Xalis 
dəlalətdən içdi eşq badəsini» deyə yüksək dəyərləndirmişdi. 
      Qul Əhməd təxəllüslü şair haqqında danışarkən M. F. Kırzıoğlu 
onun Borçalı mahalından Çıldıra köçmüş Qarapapaqlardan oldu-
ğunu, Əhməd Paşa ləqəbini götürdüyünü, 1915-ci ildə Ərdahanda, 
Çıldırda Ermənilərin törətdikləri qırğınla bağlı söylədiyi qoçaq-
lamasıyla məşhurlaşdığını bildirmişdir [210, s. 96]. Tiflisli Həsən 
Sadıqovun cüngündə [50-b], Ziya Borçalının cüng-bəyazında [51-ə] 
Əhməd Paşanın anasına xitabı, qarı nənə ilə, Mələk xanımla deyiş-
mələri bir-birinin eynidir. Əslində, bu şeirlər Borçalıda yayılmış 
onun adıyla bağlı «Əhməd–Cəvahir» dastanındandır. 
      Ahısqa, Ahılkələk tərəflərdə Qarapapaq sənətkarlarının təsirilə 
Türkcə xalq şeiri səpgisində şeirlər düzüb qoşan Gürcü şairlər, 
Gürcü aşıqları da yetişmişdilər, maraqlıdır ki, oradakı Gürcü aşıqlar 
çonqur deyil, saz çalmışdılar [168, s. 73].  
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
132
      Ahısqanın yerli sənətkarlarının, tez-tez oraya getmiş Borçalı 
saz-söz əhlinin təsirilə orada yetişmiş Gürcü, Məshəti Türk yaradıcı 
aşıqlarından Ruhani, Şivğa, Şeydayi, Sandro, Yaralı Mahmud, 
Zeyin, Pəktayi, Sefil Lado və başqalarının Türkcə şeirləri [168] [29] 
məzmun-sənətkarlıqca Borçalı–Ahısqa sənət fenomeniylə bağlıdır. 
      Aşıq musiqisi mütəxəssisi Azad Ozan (Kərimli) yazmışdır: 
«Çıldır aşıq məktəbi sırf Azərbaycan (Borçalı, Tovuz, Gəncə–
Şəmkir, Göyçə, Şirvan, Güney Azərbaycan aşıq məktəbləri) və sırf 
Türkiyə aşıq bölgəsi arasında çox şaxəli körpü vəzifəsini yerinə 
yetirirmiş» [205, s. 130]. 
      Borçalı ilə Qazax, qismən də Şəmşəddil (Tovuz) qarışıq Gəncə-
basar yörələri milli-etnik, tarixi soy birliyi, dialekt-ləhcə yaxınlığı 
və s. meyarlarla doğmadırlar. Xüsusən də, Borçalı və Qazax – bu 
iki qoşa Qıpcaq-Qarapapaq uruğu, qövmü əzəllərdən bir-birilə 
yaxın qohumluq şəraitində yaşamışlar. 
      Bu ərazilərdə ədəbi ənənələr də bir-birini zənginləşdirmişdi. 
      Hər ikisi Borçalıya doğma olan Qazax, Qarabağ ədəbi mühit-
lərinin yetirməsi Molla Pənah Vaqifin Borçalılılarla yaxın qohum-
luq əlaqəsində ola bilməsi ehtimalını Dədə Qorqudun, Füzulinin, 
Vaqifin ata soyu olmuş bayat ellərinin vaxtilə Qarabağ, Qazax 
bölgələrində və Borçalıda yaşadıqları [274, s. 64], digər tərəfdən, 
Vaqif Qazaxdan Qarabağa köçən zamanlar Borçalının Dəmirçi-
hasanlı, Cinli, Qızılhacılı, Bəyəhmədli elatlarının Gürcüstan höku-
mətinə boyun əyməyibən, Qarabağ vilayətinə getdikləri [227, c. 1, 
s. 160] faktları da istisna etmir*. 
                              
     * Qeyd: Vaqif şeirində [386, s. 6] Borçalı (Boşşalı şəklində) sözü var: 
                          Nağaraxananın yolların gözlə, 
                          Boşşalıdan gələn dərəni saxla! 
      Boşşalı sözü Borçalı mahalına da, indiki Xanlar rayonundakı Borçalı kən-
dinə də aid ola bilər. Buradakı Boşşalı deyimi maraqlıdır, çünki Borçalıya 
folklor örnəklərində, yerli söz əhlinin, məsələn, Şenliyin, Xəstə Namazın, 
Məcruhun, Hüseyn Saraçlının əsərlərində [22, s. 26] [51-ç, s. 16] [146, 1988 # 
112] [26, s. 87, 88, 95, 117] və yerli camaatın dilində Boşşalı çökəyi deyilir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
133
      M. P. Vaqifin şeirlərində Borçalının [386, s. 6], M. V. Vida-
dinin şeirlərində Borçalının Quşçu kəndindən Namazəlinin xatırlan-
ması da [46, c. 6, s. 377] bu görkəmli şairlərin bu yerlərlə bağlı-
lığına dəlalət edir. 
      Hələ XVIII yüzildə Qazax şairlərinin şeirlərinin Borçalıda da 
geniş yayıldığını faktlar təsdiqləyir. 
      Qazağın Şıxlı kəndindən Mustafa ağa Arifin: 
                Qaldı Baydar–Borçalının bəyləri, 
                Meydan günü bir-birindən yeyləri, 
                Mehman qarşısına mərd gəlməkləri, 
                Yadıma düşəndə onlar ağlaram – 
misralarını [217, s. 264] [55, c. 2, s. 88] günü bu gün də Borçalılılar 
çox xoşlayırlar; Borçalı aşıqları bu şeiri xüsusi fəxrlə ifa edirlər. 
Həmin şeirin məzmunundan («Yadıma düşəndə onlar ağlaram») 
belə çıxır ki, şair Borçalıda çox olmuş, Baydar–Borçalı bəylərinə 
mehman gəlmişdi. 
      Kazım ağa Salikin də Tiflis–Borçalı ədəbi arealıyla əlaqələri 
maraq doğurur. Onun bu tərəflərdə yaşamış şairlər Cəlalı, Rizvanı, 
Sadiqi, Kazımı şeirlərində təriflədiyi barədə əvvəl söhbət açmışdıq. 
O, Tiflisin quzey-günbatar tərəfindəki Muxran elatının bəylərinin 
zövqü-səfa sürmələrini də rəğbətlə nəzmə çəkmişdi. 
      «Ey iki növcavan Muxran bəyləri» xitabıyla başlayan həmin 
şeirdə [55, c. 2, s. 74] oxuyuruq: 
                Qədəh tutsun ol saqiyi-sadələr, 
                İçək, keyf eləyək gülgün badələr, 
                Dursun yanımızda ağazadələr, 
                Bəzminizdə söhbət olsun, saz olsun. 
      Gördüyümüz kimi, Kazım ağa Salik Muxran əhalisinin sazsevər 
olduqlarını da duymuşdu. 
      Diqqətiçəkən faktdır ki, Ziya Borçalı cüng-bəyazında Qazax 
şairlərindən Ədürrəhman ağa Şairin «Yenə gəldi bahar fəsli», 
Mustafa ağa Arifin «Mən də iraq düşdüm səndən», «Fikr eylərəm, 
bir-bir düşər yadıma», «Gəldi təmiz namən», Kazım ağa Salikin 
«Ey yasim, sən yasim razdan gözəlsən», «Dəxi eşq əhlini kafi 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
134
görmənəm» misralarıyla başlanan şeirləri, M. Arifin K. Salikə 
mənzum məktubu, Kəsəmənli Çoban Əfqanın qoşquları, başqa 
şeirlər də toplanmışdır [51-ə]. Və bu topluda Borçalıda yayılmış 
lirik şeirlər cəmləndiyini nəzərə alsaq, onda bu məkanda Qazax 
şairlərinin də əsərlərinin yayıldığını aşkarlamış oluruq. 
      XIX əsrdə və XX əsrin əvvəlində Qazaxlı şairlərdən Molla 
Hüseyn Sabit, Şıxlı Mustafa Ağa Arif, Dağkəsəmənli Mustafa ağa 
Nasir, Əbdürrəhman ağa Dilbazi Şair, İsgəndər ağa Şair, Xanlıq-
lardan Hacı Rəhim ağa Vəhidi, Şahnigar xanım Rəncuri, Kəsəmənli 
Çoban Əfqan, Qıraqkəsəmənli Məhəmməd, Köçəsgərli Əli, Miskin 
Əli, Ağstafalı Mirzə Səməd, Məhəmmədəli, Şıxlı Səməd, Qaymaqlı 
Avdı, Daşsalahlı Tapdıq, Canallı Məmməd və başqaları Borçalı 
ellərində də ağır məclislər keçirmiş, sevilmişdilər. 
      Hüseyn Saraçlı Borçalıda məşhur sənətkarlardan söhbət düşər-
kən Çoban Əfqandan da iftixarla danışardı [26, s. 199]. 
      Canallı Məmmədin Borçalı ellərində axşamdan səhərəcən 
dastan danışdığı xatirələrdən silinmir. Ana sazın mahir ustadı, 
Borçalı saz havalarını orijinallıqla yaşatmış Əmrah Gülməmmədov 
belə söyləyərdi: «Canallı Məmməd basılmaz bir orduydu, sazınnan, 
sözünnən, aşıqlıq yükünnən, bir də, insafnan desək, havacatıynan. 
Rəhmətlik atam Paşa kişiynən dost idilər. Günlərin bir günü də 
Canallı Aşıq Məmməd bizim kəndə toy keçirməyə gəlibmiş... 
Həmin gecə Məmməd kişi Əmrahın dastanını danışırmış. Atam da 
məclisdə olur. Birdən gecənin bir vaxtı bir muştuluqçu gəlib atama 
deyir ki, Paşa əmi, oğlun oldu. Aşıq Məmməd söhbətini saxlayır, 
atamı öpüb qucaqlayır, deyir: Paşa, icazə ver, oğluyun adını mən 
qoyum. Atam razı olur. Onda Canallı Məmməd deyir ki, axşamdan 
bəri mən burda Əmrahdan danışıram, gəlsənə, elə oğluyun adını 
Əmrah qoyaq. Beləcə, adım olur Əmrah... Mən də ağlım kəsəndən 
onun sənətinə aşina olmağa başladım». 
      Tovuz–Şəmkir aşıq məktəbindən Şəmkirli Hüseyn, Bozalqanlı 
Vəli, Bozalqanlı Hüseyn, Bozalqanlı Aşıq Hüseyn Cəfərqulu oğlu, 
Bozalqanlı Xəyyat Mirzə və başqalarını da Borçalı mühiti ilə 
müəyyən məqamlar, sənət vəhdəti birləşdirmişdi. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
135
      Şəmkirli Hüseynin, Bozalqanlı Vəlinin, Bozalqanlı Hüseynin 
şeirləri Borçalı sənətkarlarının repertuarında müəyyən yer tutur 
[105-ğ, s. 7, 13, 14, 15]. Hüseyn Bozalqanlının «Nəriman», «Tiflis 
səfəri» dastanları, Tiflisli Əsədullahla, Borçalı Ağacanla, Quşçu 
İbrahimlə deyişmələri [25] [105-h] [222, s. 542–543] Borçalıda fəal 
şəkildə yayılmışdı. Şəmkirli Hüseynin «Oynasın» qoşması Hüseyn 
Saraçlının sevimli mahnısı olmuşdu. 
      Azad Ozan Tovuz aşıq mühitində yayımlı havalardan danı-
şarkən onların arasında Borçalı aşıq mühitindən gəlmə havaların da 
olduğunu göstərir [191, s. 27]. Deməli, Borçalı ədəbi mühiti həm 
bəhrələnmiş, həm də təsir göstərmişdi. Bu fikri bütövlükdə qərb 
ədəbi arealına şamil edə bilərik. 
      Borçalının öz yaxın qonşuları Göyçə, Ağbaba, Şörayıl, Loru 
mahallarıyla həm etnik qohumluq, həm tarixi keşməkeşlər, həm də 
mədəni-ədəbi ənənələr baxımından bağlılığı çox möhkəm olmuşdu. 
      Xüsusən, Borçalı Loru ərazisilə son çağlara qədər eyni coğrafi 
vahid təşkil etmişdi. Belə ki, bu mahalların camaatı ortayüzillərdə 
Borçalı–Pənbək–Loru xanlığında, 1918-ci ilədək Borçalı qəzası 
tərkibində bərabər yaşamışdı. Yalnız 1918-ci ildə Borçalı ərazisi üç 
dövlət arasında mübahisə obyektinə çevriləndə Ermənistan–Gür-
cüstan müharibəsinin acı nəticəsi olaraq Borçalı qəzası paralan-
mışdı, onun güney, yəni Loru qismi neytral zona hesab edilmiş, 
Şura hökuməti gələndən sonra isə Borçalının Loru–Voronsovka 
bölgəsi, üstəlik, Lök–Ləlvar dağ silsiləsinin yamacları ermənilərə 
peşkəş verilmişdi [280] [237, s. 19–22]. Borçalıdan kəsilib qon-
darma, yığma Ermənistana qatılan həmin Loru nahiyəsinin ərazisi 
indiki Ermənistanın Allahverdi (Tumanyan), Qarakilsə (Quqark, 
Kirovakan), Şınıx (Noyemberyan), Hamamlı (Spitak), Gümrü 
(Aleksandropol, Leninakan), Cəlaloğlu (Stepanavan), Taşir (Voron-
sovka, Kalinino) rayonlarının, Ayrım, Əyridağ, Moşul, Nəhədək, 
Təhlə, Şamlıq, Armudlu, Bayatlar, Mollaqışlaq (Güllüdərə), Gözəl-
dərə, Hallavar, Heydərli, Qalaqala, Qaraisə, Qızılkilsə, Cücəkənd, 
Dəmirçilər, Evli, İlməzli, Sarıyal, Soyuqbulaq, Körpülü, Ləmbəli, 
Qursalı, Qızılörən, Saral vs kəndlərin ərazilərinə uyğundur. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
136
      Loru nahiyəsinin sənətkarlarından Mollaeyyublu İmanqulu, 
Göyəmlikli Əhməd və başqalarının şeirləri Borçalı sənətkarlarının 
ifa repertuarında həmişə olmuşdu [105-ğ, s. 31]. Onlar bilavasitə 
Borçalı aşıq-ədəbi arealına daxildirlər. 
      Göyçəli ünlü sənətkar Ağ Aşığın (Allahverdinin) şöhrət qazan-
dığı yerlər arasında Borçalı mahalının da adı qeyd olunur [181, s. 
322]. «Ağ Aşığın Borçalı səfəri» dastanı barədə də soraq var [383, 
s. 51]. Göyçəli Aydın, Əziz, Qaraqoyunlu Musa, Daşkəndli Məm-
mədhüseyn, Qızılvəngli Alı, Ağkilsəli Musa, Məhəmməd, Zodlu 
Məhəmməd Tağı oğlu, Hacı bəy, Aşıq Qurban, Ağkilsəli Talıb, 
Qarakilsəli Tapdıq, Sarıyaqublu Miskin Abdal, Zodlu Mirzə Bəylər, 
Dost Pirməmməd, Ağbulaqlı Kazım, Yarpızlı Əli, Başxanım Şəfi 
qızı, Bəşir Əli oğlu, Usta Abdulla, nəhayət, Dədə Ələsgər və baş-
qalarının* deyimləri Borçalıda toy-düyünü bəzəmişdi. Məhəmməd 
Ağkilsəlinin «Məhəmmədlə Gürcü qızı», yaxud «Məhəmməd və 
Səlbi Xuraman» dastanı Borçalı aşıq məclislərində dinlənilmişdi. 
      Ələsgərin ağır məclislər keçirmiş olduğu yerlər arasında 
Gürcüstan birincilər sırasında xatırlanır [24, c. 2, s. 316]. Hələ 
1920-ci illərdə Tiflisin «Dan yıldızı» jurnalı «Ələsgərin şeirlərinin, 
şirin-şirin sözlərinin və qoşmalarının Gürcüstan qəzalarında da çox 
sürətlə yayılıb xalq arasında böyük hörmət qazandığını» fəxrlə 
bildirmişdi: «Bu yerlərdə aşıq Ələsgər adını eşitməyən, onun gözəl-
gözəl sözlərini, şeirlərini artıq həvəslə dinləməyən tapılmaz» [147-
b, 1926 # 4] [289, s. 127]. Borçalı şairlərinin, aşıqlarının (məsələn, 
Ağacanın, Şair Nəbinin, Qaraçöplü Musanın) Ələsgərə nəzirələri, 
onun qıfılbəndlərinə açmaları bəllidir [51-ə, s. 7, 36] [146, 1993 # 
19, s. 4]. Əlbəttə, «Ələsgərin şagirdləri yalnız bilavasitə onun 
yanında dərs alanlar deyil, bir də aşığın irsi əsasında tərbiyə tapıb 
yetişən, o ustadın yaratdığı ədəbi məktəbi, indiki istilahla desək, 
                              
     * Qeyd: Göyçə sənətkarları barədə İslam Ələsgərli, Ziyəddin Məhərrəmov, 
Tərlan Göyçəli, Hüseyn İsmayılov və başqalarının tədqiqlərindən [127] [263] 
[142] [141] [193] bilgilənirik. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
137
qiyabi surətdə bitirən el aşıqlarıdır» [315, s. 147–148]. Bu anlamda 
Ələsgərin sənət davamçıları cərgəsinə Borçalı söz əhlindən Ağacan, 
Şair Nəbi, Yetim Musa və başqalarını da əlavə etmək olar. 
      Loru nahiyəsinin Körpülü kəndindən Nəziroğlu Əsgərin (1880–
1953) gözəlləmələri, həcvləri cəmi Borçalı çökəyində məşhur 
olmuşdu. Bunu aşağıdakı şeir parçası [66, 2001 # 31–34, s. 9] 
barədə daha əyani şəkildə söyləmək olar: 
                A günü qara fəhlə, 
                Əppəyi para fəhlə, 
                Niyə məlul durmusan, 
                Samanı dara fəhlə. 
      Dost Pirməmməd barədə açıqlama verməyi məqsədəuyğun 
sayırıq. Əslən Göyçəli olan, çox vaxt Borçalıda yaşamış, yerli 
sənətkarlarla (məsələn, Faxralı Şair Nəbi ilə) deyişmiş şair Dost 
Pirməmməd Borçalı mühitinə o qədər qaynayıb-qarışmışdı ki, onu 
Borçalı şairi tanımışlar. Bu, ədəbi şəbəkə doğmalığına da sübutdur. 
      Bir maraqlı məqamı qeyd edək. Poetik örnəklər arasında elə-
lərinə rast gəlirik ki, onlar müəyyən fərqlərlə bu və ya digər 
sənətkarlara şamil edilir. Məsələn, «Yüküm» rədifli divaniyi götü-
rək. «Dan yıldızı» jurnalında Göyçəli məşhur Aşıq Alının şeiri kimi 
təqdimlənmiş bu nümunə [147-b, 1927 # 8, s. 26] [289, s. 124–125] 
qismən variantlaşmış şəkildə Borçalı şairləri Nəbi Dürdəhanın, 
Dollu Əbuzərin də adlarına çıxılmışdı [69, s. 62] [105-d]. Bu sözləri 
«Dolandırır» rədifli qoşmanın həm Şenliyə, həm Aşıq Alıya, həm 
də Əbuzərə aid olunması [22, s. 97] [23, s. 68–69] [181, s. 107] 
[105-d, s. 7], «Ov» şeirinin həm Nəbiyə, həm də Dollu Əbuzərə aid 
olunması [69] [105-d] haqqında da söyləyə bilərik. Əlbəttə, bu 
məqam, birincisi, eyni şeirin Borçalı arealında populyarlaşması və 
ikincisi, həmin sənətkarların yaradıcılıq kredosunun bir-birinə yaxın 
olması, bu nümunələrin dildə-ağızda dolaşa-dolaşa bu və ya 
digərinin adına çıxılması nəticəsi kimi izah edilə bilər. 
      Borçalı aşıqlarının ifa repertuarında Göyçə, Ağbaba sənətkarları 
Aşıq Alı, Ələsgərin, Məmmədhüseynin, Nəcəfin şeirləri mühüm yer 
tutur [105-ğ, s. 19, 20, 35a].  
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
138
      Təsadüfi deyil ki, ünlü şair Şenlik Baba Borçalı ədəbi mühiti və 
Ağbaba çevrəsi arasında da körpü yaratmışdı. Onun şəyirdi, Ağba-
banın söz xiridarı Güllübulaqlı Nəsibin şeirləri, bu şeirlərdəki: 
                Bu Ağbaba oylağından 
                Bir cüt gözəl gəldi keçdi. 
                Qızıl tənə qulağında, 
                Bu dərdimi bildi keçdi – 
kimi deyimləri, Ələsgərlə sənət ülfəti el-el dolaşmışdı [26, s. 179–
184] [41, c. 7]. 
      Və bu da əhəmiyyətli faktdır ki, Loru, Göyçə, Şörayıl, Ağbaba 
sənətkarlarından bir neçəsi də Borçalıya köçərək, burada yaşamış, 
öz sənətlərini davam etdirmişdilər və bununla da həmin mühitlər 
bir-birilə yaxınlaşmış, doğmalaşmışdı. Mühitlər arasında sənət 
körpüsü salanlardan biri məşhur Aşıq Alının bacısı oğlu Sadıq 
Sultanov olmuşdu. Tədqiqatçı T. İ. Məmmədovanın qeyd etdiyi 
kimi, Sadıq «əslində ustad-şagird ənənəsiylə Borçalı aşıq mühitinə 
ustadı və dayısı Aşıq Alının, mühit baxımından yanaşdıqda isə 
Göyçə aşıqlığının təsirini gətirmişdi» [191, s. 26]. 
      Gümrüyə yaxın Şörayıl mahalından Borçalıya köçmüş məşhur 
Ağacan öz yaradıcılığıyla nəinki təkcə o tərəflərin saz sənəti 
özəlliklərini Borçalıya gətirmişdi, eləcə də bu çevrələrin 
özünəməxsus gələnəyini qovuşdurmuş, tamamlamışdı. 
      Tiflis–Borçalı–Qarayazı ilə Şəki–Şirvan sənətkarları da təmasda 
olmuşdular. 
      Şəkili Məhəmmədin «Tiflisin» müxəmməsinin [112, c. 1, s. 
266–268] məzmunundan aydınlaşır ki, şair buraya gəlmiş, şəhərin 
gözəlliyinə valeh olmuşdu: 
                Tiflisi mədh qılan bir şair yoxdur yarana, 
                Hər kimin düşər yolu baxar o sərdar devrana, 
                Şəkili Məhəmməd ol gün ki, çıxar yelvurana, 
                Çox uzun söyləməli Allah yaradıb qurana. 
      Habelə Şəkili Molla Turab Miskin Bürcünün də şeirləri burada 
sevilmiş, yayılmışdı. O, özü Tiflisdə olmuş, yerli sənətkarlarla 
yaradıcılıq ülfəti saxlamış, öz sənətiylə Tiflis şəhər poeziyasına 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
139
təsir göstərmişdi. Onun «Tiflisin tərifi» şeiri [112, c. 2, s. 23–25] bu 
təəssüratlar zəminində yaranmışdı: 
                Şəhri Tiflis içində yetmiş iki millət gəzər, 
                Kimisi yaşıl geyər, kimisi geyər laləzər. 
      Məlikballı Qurban Tiflisi gəzməsiylə öyünmüşdü [112, c. 1, s. 
202]. 
      Bu şəbəkədə Borçalı sazının üstün mövqe tutmağı önəmli 
məsələdir. Ə. Y. Saraçlı çox düzgün nəticə çıxarmışdır ki, 
Türkiyədən Şenlik, Göyçədən Ələsgər kimi ustadların Borçalıya 
gəlişi, yerli aşıqlarla yığamat aparmaları da Borçalı ədəbi mühitinin 
öncüllüyü ilə bağlı idi [118, 1992 # 7, s. 7]. 
      Qazax–Borçalı–Ahısqa–Göyçə–Qars saz-söz şəbəkəsinin 
özünəxas çalarları, ənənələri nəinki təkcə Borçalı ədəbi mühitinin, 
eləcə də ümummilli ədəbiyyatımızın inkişafında mühüm yer tutur. 
      Beləliklə, Borçalı ədəbi mühitinin yaradıcılıq ülfətində olduğu 
mühitlər bunlardır: Tiflis, Ahısqa, Qars-Çıldır, Anadolu, Urmiyə, 
Şörayıl, Göyçə, Ağbaba, Qazax, Şəmşəddil (Tovuz, Şəmkir), 
Gəncəbasar, Qarabağ, Şəki–Şirvan. Bunlardan Tiflis, Tiflis, Ahısqa, 
Qars-Çıldır mühitlərilə münasibətlər sənət şəbəkəsi səciyyəsi, 
qalanlarıyla qarşılıqlı sənət əlaqələri səciyyəsi daşımışdı. 
      
 2.1.5. El şairlərinin yaradıcılıqlarında mövzu çevrəsi 
      «Ondoqquzuncu əsr Borçalı aşıq şeiri yaradıcılığının kamilləş-
mə dövrüdür» – bu, tanınmış alim Sədnik Paşayevin qənaətidir 
[325, s. 15]. Həqiqətən, yüzil boyu Borçalıda xalq-el şeiri həm 
mövzu, həm də sənətkarlıq cəhətlərindən inkişaf etmişdi. 
      Borçalı yaradıcı sənətkarları məhəbbət, təbiət, qəhrəmanlıq, 
vətən mövzularında dəyərli şeirlər qoşmuşdular. 
      Onların lirik əsərlərini mövzu etibarilə üç qismə bölə bilərik: 
1) öyüd-nəsihət ruhlu deyimlər – ustadnamələr; 
2) məhəbbəti tərənnüm edənlər – gözəlləmələr; 
3) vətən sevgisi üstündə köklənənlər – yurd mənzumələri. 
      Birinci yöndə İveylər Allahverdinin, Qaraninin, Xəstə Hasanın, 
Şenlik Babanın, Əbuzərin, Mirzə Mehdinin, Alxas ağanın həyat, 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
140
dünya haqqında düşüncələr üstündə köklənmiş ustadnamələrini, 
öyüd-nəsihət şeirlərini qeyd etməliyik. 
      İveylər Allahverdinin yaradıcılığında nəsihətamiz fikirlər baxı-
mından onun «Qocaldı» rədifli qoşması [51-ə, s. 80a] səciyyəvidir: 
                Çox da qəm eləmə, divanə könlüm, 
                Bu dünyada hamı canlar qocaldı. 
                Bu dünya fanidir, heç kəsə qalmaz, 
                Övliyalar, pəhləvanlar qocaldı. 
      Və şairin təsəllisi odur ki, bu fani dünya əbədi heç kəsə qalmır, 
həyatın özünəməxsusluğu onun hamıya bir gözlə baxmağıdır.  
      Borçalı əsilli olub, Ahısqada şeir-sənət ovqatını şenləndirmiş 
Xəstə Hasan insanları mərdliyə səsləyirdi [161, s. 196]: 
                Gəl beçərə Xəstə Hasan, danışma namərdiynən,  
                Cəhd eylə ki, dost olasan əhli dil comərdiynən. 
      Geniş bir ədəbi şəbəkənin ən məşhur sənətkarı titulunu 
qazanmış Şenlik Baba da ustadnamələr ustasıdır. 
      Onun şeirlərindən misraları [22, s. 133, 140] yada salaq: 
                Əxlaqda həlim ol, pəncədə polad, 
                Lisanda kamalın hal eylə qat-qat, 
                Əvvəl sərraf ara, sora sözün sat, 
                El qədrin bilməzsə, sözün yazıqdır; 
      Şenlik Babanın ölüm ayağında söyləyib başdaşına yazılan: 
                İstər ixtiyar ol, istər növcavan, 
                Bu dünyada baqi qalan öyünsün; 
                Maraqsız, fikirsiz, qəmsiz hər zaman 
                Başatan şad olub gülən öyünsün – 
sözləri [395, s. 9] hikmətli kəlam kimi Borçalı mahalında indi də 
dillər əzbəridir. 
      Borçalı ədəbi mühitində hikmətamiz ifadələr daha çox Alxas 
ağa Hacallının qoşqularında boy vermişdi. Onun bu qəbil 
ustadnamələri [156, s. 27–28] xalq təfəkküründən, el düşüncəsindən 
süzülüb gələn hikmət xəzinəsi təsiri bağışlayır: 
                Külü küllüyündən, odu ocaqdan, 
                Közü kömüründən böləsən gərək, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
141
                Çörəyi təknədən, qabı qacaqdan, 
                Qundağı qucaqdan alasan gərək. 
      Alxas ağa deyimlərində öyüd-nəsihətçilik axarı sərrastdır: 
                Almanı rəngindən, armudu daddan, 
                Heyvanı dəridən, insanı addan, 
                Soyundan seçəsən qohumu yaddan, 
                Aslanı pəncədən biləsən gərək. 
      T. İ. Məmmədovanın qeyd etdiyi kimi, «Alxas ağanın şeirlə-
rində el müdrikliyiylə həyat keşməkeşlərinin acı təcrübəsi dərin 
poetik ilham zəminində qovuşaraq, parlaq həyati lövhələrin təs-
viriylə nəticələnmişdi» [191, s. 45]. 
      Şairin qoşmalarında [156, s. 16, 24] halallığa çağırış güclüdür: 
                Kasıblıq alçaqlıq sayılan deyil, 
                Comərd əlin, halal nanın olanda. 
      Bu qəbil deyimlərində şair ağsaqqal kimi çıxış edir: 
                Alxas gileylidi xeyli sənədi, 
                Zamanın gərdişi bir məngənədi, 
                Selləmə yağmurun faydası nədi, 
                Yağış dürr bitirər narın olanda. 
      Şairin yetkin çağlarının qoşqularında [146, 1998 # 37–38] [156, 
s. 15, 48] məna yükü daha dərindir: 
                Dağ odu ki, arxası var, dalı var, 
                Gədiyi var, yamacı var, yalı var; 
                Köhlən odu, qayalarda nalı var, 
                Yəhərində Rüstəm olu, Zal olu; 
      və yaxud: 
                Qalvı dağlar yetim qalar, 
                Qartal qanad çalmayanda, 
                Təbib-loğman naçar olar, 
                Dərdə dərman bulmayanda. 
      Alxas ağanın divani janrındakı şeirlərində [156, s. 53] hikmətli 
fikirlər daha sərrastlıqla aşılanır: 
                Bir adamla dost olanda əsli zatın bilməli, 
                Qal deyəndə qulum ola, öl deyəndə ölməli, 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
142
                Dar günündə dayaq durub, şad günündə gülməli, 
                Mərifətdə tən gərəkdi, tən olmasa gen gərək. 
      Mirzə Mehdi gəraylılarında [105-c] [92] [321, c. 2] öyüd-
nəsihətçilik üstündür: 
                Üç günlüksən sən də, kef çək, 
                Gedəcəksən bir gün gerçək, 
                İşlər gör ki, gözəl-göyçək, 
                 Dünya üç gündür, beş gündür. 
                                Müxənnətə bel bağlama, 
                                Sirrini mərddən saxlama, 
                                Mirzə, öləndə ağlama, 
                                Dünya üç gündür, beş gündür. 
      Şair üç, beş günlük dünyada yaxşı ad qoymağı təlqin edirdi. 
      Borçalıda nəsihətamiz, hikmətamiz tutumlu şeirlərin belə 
sevilib yayılması bir də onun nəticəsi idi ki, burada şairi, aşığı el 
atası, ağsaqqal, dədə, ustad gözündə görürdülər, onun məsləhət-
lərinə hamı əməl edirdi. Məclislərdə deyilən bu cür kəlamlar əhali 
arasında daha tez və daha geniş yayılırdı. 
* * *  
      Borçalı şairləri məhəbbətin tərənnümünə, gözəlin vəsfinə həsr 
etdikləri aşiqanə şeirlərində – gözəlləmələrində səmimidirlər.  
      Faxralı Allahverdinin bu qəbil qoşquları öz gözəlliyiylə seçilir. 
O, gah gözəlin nazənin yerişini nəzmə çəkir, gah sevgilisinin poetik 
tablosunu yaradır, gah vüsal intizarında qovrulur, gah da Leylisi ilə 
görüş arzularını misralara hopdurur. 
      Şairin «Yeriyir» qoşmasının [51-ə, s. 74] [140, s. 30] qəhrəmanı 
olan gözəlin hər qıya baxmağı yüz qan eyləyir, yel dəyəndə kəla-
ğayısı yana sallanır, bulud arasından günəş camalı şölə salır: 
                Allahverdi dərddən odlara yandı, 
                Xəyal o xəyaldı, demə usandı, 
                Nə şahdı, nə sultan, nə də ki xandı, 
                Sanki başı taclı paşa yeriyir. 
      Allahverdinin arxivdən götürdüyümüz başqa bir qoşmasında 
[51-ə, s. 78a] şair sevgilisinə «gözəllər içində gözəl bəllisən», 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
143
«gözəllər içində gözəl bir inci» – deyə üz tutur. Bu gözəl uzun 
boyludur, nazik bellidir, qələm qaş altından gözü görünür, aşiq 
sevgilinin bircə şirin sözünə möhtacdır: 
                Bağban olub bağ gülünü dərmədim, 
                Həsrət olub yar üzünü görmədim, 
                Allahverdi deyər: ləbin sormadım, 
                Öldürüb məzarım qazma, ay gözəl. 
      Şair özünü gül bağına bağban sanır, bağbanın dərdi də, fərəhi də 
güldədir. 
      «Yandırar» qoşmasının [51-ə, s. 94a] rişəsi Türk klassik 
poeziyasının öncül ənənələrindən, o cümlədən də Qaracaoğlanın 
poetik dünyasından gəlir: 
                Könül qəm-qubarda, can intizarda, 
                Bu eşqin atəşi canı yandırar; 
                Saxla qədəmini, gəlmə yaxına, 
                Od düşər üstümə, kanı yandırar. 
      Eşq atəşi aşiqin eşqinə qovuşmaq həsrətiylə yanmasında təzahür 
edir. Qoşmada eşqin atəşi, od düşər üstünə ifadələrindən sonra yay 
kirpiyi, kəşananı yandırar ifadələrinin düzümü məntiqlidir və aran-
dağ təzadı da bununla ilgilidir. 
      Burada Allahverdiyə doğma olan Tərəkəmə yaşam tərzinin 
açıqlandığını görürük. 
      Allahverdinin məhəbbət mövzusunda mükəmməl təcnisləri 
[150-b, s. 226] var: 
                Seyrana çıxıbsan, səlmi-salatın, 
                Geyibsən al-yaşıl dalda ləsinə. 
                Aşkara çıxmaynan, eldən ayıbdır, 
                Baxmaynan üzünə daldala sinə... 
      Qul Qaraninin «Növcavan» rədifli divanisindəki [105-b, s. 1, 2] 
məhəbbətin tərənnümündə Vaqif üslubu hiss olunur: 
                Qarani də mehman ola otağında sazıynan, 
                Üzün sürtüb busə ala qədəmi-pişvazıynan, 
                Soyunub alsan qoynuna aşiqi min nazıynan, 
                Açılaydı üstümüzə sübhi-sabah, növcavan. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
144
      Xəstə Hasan da sələfləri Vaqif, Zakir, Qarani sayaq, gözəlin 
vəsfində pünhan hissləri açıq-saçıq ifadələyir [51-ə, s. 106] [273, s. 
344–345]: 
                Başına döndüyüm səlmi-salatın, 
                Soyunub qoynuma girsən bu gecə; 
                İllər ilən həsrətini çəkdiyim, 
                Sinəni sinəmə sarsan bu gecə. 
      Ancaq gördüyümüz kimi, bu açıqlıq Vaqifin, Zakirin 
şeirlərindəki qədər çılpaqlığıyla verilməmişdi. Yəni Xəstə Hasanda 
nisbətən təmkin, salğar var. 
      Xəstə Hasanın: «Gözəllərin dərgahına uğradım, Birər-birər bəri 
varın, gözəllər» misralarıyla başlayan qoşmasından [40, s. 177]: 
                Xəstə Hasan deyər dürdü sözünüz, 
                Çəmənlərdə qaldı iki gözünüz, 
                Baxa-baxa bir aşiqə yüzünüz, 
                Yedirtməyin zəhrimarı, gözəllər. 
      Gözəlləmədə «üzə xınalar yaxan», «sözə şəkərlər qatan», cəfası 
da aşiqə xoş gələn el sənəmləri məharətlə vəsf olunur. 
      Divaninin gözəlləmələri aşıqların repertuarında indi də qalır. 
      Onun: 
                Fələk zülm eylədi, ayırdı yardan, 
                Qaldı mən yazığın gözləri yaşlı – 
misralarıyla başlayan bir qoşması ilk notlardan hiss olunduğu kimi, 
hicran axarlıdır. Gül camalını doyunca görmədiyi nazlı cananın 
həsrəti aşiqin ağlını başdan aparır: 
                Divani aşiqdi nazlı canana, 
                Gözümə görünmür heç ata-ana, 
                Bu gözəl ömrümü verdi talana 
                Bir maral baxışlı, bir qələm qaşlı. 
      Məhəmməd Şindilinin «Kəkliyim» qoşması [51-ə, s. 79a] [273, 
s. 342–343] onun qoşma şəklində gözəlləmələrdən ibarət olan 
yaradıcılığında sənətkarlıq baxımından xüsusi yer tutur: 
                Dağlar başı heç şen olmaz, verandır, 
                Bulud çıxıb, yağış yağır, borandır, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
145
                Aşıqların bağrın başın yarandır, 
                Ayaqların batıb qana, kəkliyim. 
      Miskinoğlu Allahverdinin aşiqanə təranələrində [105-d] xoş bir 
təbiilik sezirik. 
      O, sevgilisinə pünhan dərdini səmimiyyətlə izhar edir: 
                Xubların içində bəlli birinci, 
                Ləbləri nanədir, dişləri inci, 
                Ağlar Allahverdi zarı-zarıncı, 
                Mövlam nəzər etsin sana, ceyranım. 
      Qəhrəmanın «Dolanar» rədifli qoşmasında [51-ə, s. 109] 
gözəlin tərənnümü öz təravətilə diqqəti çəkir: 
                Bir cüt sona gördüm göl kənarında, 
                Əcəb seyr eyləyib gölə dolanar; 
                Əynində arxalıq, zərli mintənə, 
                Gümüş kəmər incə belə dolanar. 
      Əmrahın Borçalıda yayılmış bir gözəlləməsindən [105-ğ, s. 24]: 
                Gözüm qaldı gözəllərin köçündə, 
                Boynu tumağalı tərlan, laçında, 
                Mən ağlım itirdim qoynun içində, 
                Görən deyər qeyri-xəyala düşmüş. 
                                Əmrah yağısıdır ağa damının, 
                                Sovqatı gül olar bağ adamının, 
                                Səhra dəlisinin, dağ adamının 
                                Gözü səni kimi marala düşmüş. 
      Xəstə Namazın da gözəlləmələri [51-ç, s. 17] səmimidir, axı-
cıdır: 
                Sabah ertə gəldin çıxdın qarşıma, 
                Dağıtdın ağlımı, ay gedən gəlin. 
                O süzgəc baxışın aldı canımı, 
                Görməmişəm sənə tay, gedən gəlin. 
      Burada Vaqifin, Ələsgərin təsiri sərgilənir. 
      Xüsusən də: 
                Gümüş kəmər xub yaraşır belinə, 
                Sən bir dürrsən, düşdün cərrah əlinə, 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
146
                Müşki-ənbər, ay layiqdi telinə, 
                Qaşın ucu olub yay, gedən gəlin – 
kimi misraları bunu bir daha təsdiqləyir. 
      Ağacanın gözəlləmələrindən məşhur folklorçu Hümmət Əliza-
dənin çap etdirdiyi «Oldu» qoşması [34, s. 69] şairin erkən 
yaradıcılığının mükəmməl bəhrəsidir: 
                Gəşt eləyib bu cahanı gəzərkən 
                Tifil canım bir canana tuş oldu; 
                Əl uzatdım tutam yarın əlindən, 
                Sinəsində o mərcana tuş oldu... 
                                Neçə zaman oldu çəkərəm zillət, 
                                Könlümü dağlamış düyün, dağ, illət, 
                                Firiştə ismində, huriyi-cənnət, 
                                Ya mələkdi Ağacana tuş oldu. 
      Şairin «Gəlmədi» qoşması da [146, 1993 # 19, s. 4] məhəbbət 
mövzusundadır: 
                Şair Ağacana badə veribdi, 
                Deyirlər, ilqarı yadə veribdi, 
                Özü bir həftəyə vədə veribdi, 
                Ay da keçdi, ilə dözdüm, gəlmədi. 
      Borçalı şairlərinin tərənnüm etdikləri gözəllər xırda yerişli, kək-
lik gülüşlü, piyalə gözlü, gül buxaqlı, şirin dilli Borçalı qızlarıdır. 
* * * 
      Borçalıda ana vətən, ana torpaq, ata yurdu sevgiləri müqəddəs 
tutulur. Bu, Borçalılıların yurd qeyrəti hisslərinin daim yüksək 
olmasıyla bağlı psixoloji keyfiyyətdən irəli gəlir. Yerli sənətkarların 
yaradıcılıqlarında aparıcı mövzu da məhz vətən, yurd sevgisidir. 
      Bu mövzu iki yöndə özünü biruzə verir: 
1) ümumiyyətlə vətən mövzusu 
2) bilavasitə Borçalı mövzusu 
      Ümumiyyətlə vətən mövzusu müstəvisində Əlimirzə Nərima-
nov Sənaninin romantik səciyyəli «Vətən» adlı şeiri qiymətlidir. 
      Xatırladaq ki, Əlimirzə bəy Molla Məmməd oğlu Nərimanov 
Sənani (1880–1943) əsil-nəsilliklə tiflisli (Nəriman Nərimanovun 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
147
yaxın qohumu) olmuş, Borçalı qəzasının Qızılhacılı kənd məktə-
bində, Tiflis məktəblərində müəllimlik etmiş, dərslikləri ilə tanın-
mışdı [243, s. 117–118]. Şeirləri, hekayələri əhəmiyyətlidir. Haq-
qında söhbət açdığımız «Vətən» mənzuməsi də onun Borçalının 
Qızılhacılı məktəbində və Tiflis mədrəsəsində müəllim işləyərkən 
hazırladığı, Tiflisdə 1907-ci ildə birinci, 1913-cü ildə ikinci hissə-
ləri çap olunmuş «نصيحة االطفال» («Nəsihət-ül Ətfal») dərsliyində 
«Sənani» təxəllüsüylə* «Müəllifdən» imzasıyla verilmişdi [50-k, s. 
58–59] [50-j] [273, s. 350–351]. 
      Sənani vətən borcunu ona sidq-canla xidmətdə görür: 
                Şayət əhvali-zəmanə edərik kəsbi-vüquf, 
                Cani-dildən çalışaq vadiyi-himmətdə vətən. 
                Qıldı həqq ruzi-əzəl cismi-məhəbbətlə xəmir, 
                Necə razı ola dil, qalsa məzəllətdə vətən! 
                Sidq-canilə sənə gör necə xidmət edərik, 
                İftixar eyləyəsi aləmə şöhrətdə vətən! 
      Bu şeirdə vətən sevgisilə ürək döyüntüsünü eşidirik. 
      Bilavasitə Borçalı sevgisilə aşılanmış poetik örnəkləri «Borçalı 
ədəbi mühiti bədii obraz səviyyəsində» fəsilində təhlil edirik [bu 
monoqrafiyanın 4.2.1 bəndi]. 
      Beləliklə, Borçalı şairlərinin yaradıcılıqlarında hikmətli fikirlər, 
öyüd-nəsihətçilik, yurd sevgisi, məhəbbət, ailə-məişət, qəriblik 
motivləri üstünlük təşkil etmişdi. 
 
 
2.2. Dini şeir 
 
      Əsrlər boyu bizdə milli-dini mənsubiyyət etibarilə dini dünya-
görüşünün qüvvətli olması səbəbindən ədəbiyyatımızda dini möv-
                              
     * Qeyd: Əlimirzə Nərimanov Sənani, eləcə də Azərbaycanın xalq artisti 
Möhsün Cəfərov Sənani Tiflisin başı üstündəki Sənan dağının adını özlərinə 
təxəllüs götürmüşdülər. Mtatsminda (Müqəddəs dağ) və ya Sənan dağı adlanan 
bu dağ döşündə Şeyx Sənan türbəsi indi də durur  
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
148
zular özünəməxsus yer tutmuşdur. Bu amil Tiflis, Borçalı ədəbi 
arealımıza da müəyyən dərəcədə şamil olmuşdur. 
      Öncə qeyd edək ki, Borçalı əsatir, folklor örnəklərində də dinlə 
bağlı motivlərə rast gəlmək olar. Məsələn, bir nümunədə [48, s. 
172] deyilir ki, uşağı gözdəymədən, nəzərdən qorumaq məqsədilə 
üzərrik yandırarkən bu sözləri söyləyərlər: 
                Çıxdım Savalan dağına, 
                Çağırdım ya Əli, ya Məhəmməd! 
                Dedi: nədir fağır beçərə? 
                Dedim: nədir bu dərdə çarə? 
                Dedi: kollu-görklü üzərrik, 
                Başı börklü üzərrik. 
      Sonralar da Borçalıda mərsiyəxanlar, sinəzənlər yetişmişdilər. 
      Tiflisin məhərrəmlik mərasimini Abdulla Şaiq belə təsvir 
etmişdi: «Hər təkyənin başçısı öz təkyəsini gözə soxub ad qazan-
maq üçün gözəl səsli növhəxanlar və mərsiyəxanlar çağırır, sinə-
zənlər, zəncir vuranlar dəstəsi düzəldirdi» [360, c. 5, s. 53]. 
      Gürcüstanın xalq artisti İbrahim İsfahanlı Tiflisdə şəbih tamaşa-
larının canlı şahidi olmuşdu və o belə xatırlamışdı: «Bir-birlərinin 
bəhslərinə tasura və aşura günlərində müxtəlif şəbihlər tərtib edir-
dilər. Bu şəbihlərdən İmam Hüseyn, Həzrət Abbas, İmam Zeyna-
labdin, Bimari Kərbəla, Cənabi Qasim, Cənabi Ələkbər, Cənabi 
Zeynəb, xeyməgahlar, müslüm balaları, zücənahlar, Qasım otaqları, 
müxtəlif tuğlar, yezid, şümür və onların qoşunları və s. şəbihləri 
bəzəyib, böyük bir «teatr» şəklinə salırdılar...» [277, s. 43]. 
      O vaxtlar Tiflisdə aşura mərasiminin daha bir şahidi şair Məm-
mədhüseyn Bəxtiyarlının xatirələrində [146, 1992 # 18, s. 4] Tif-
lisdə oxunmuş növhə örnəklərinə də rast gəlirik: 
                Hüseynə həm göylər, həm yerlər ağlar, 
                Bətuli Mustafa peyğəmbər ağlar; 
                Necə qan ağlamasın daş bu gün, 
                Kəsilib yetmiş iki baş bu gün. 
      Dini-təriqət şeirinin Borçalıda 19-cu əsrdə və 20-ci əsrin 
əvvəllərində də müəyyən dərəcədə yayımını aşkarlayırıq. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
149
      Borçalıda dini məzmunlu poeziyanın yayılma səbəblərindən 
başlıcası onu yaradan şairlərin özlərinin təhsili ilə bağlı olmuşdu. 
Çünki, bu şairlərin çoxu mollaxanalarda, mədrəsələrdə oxumuş, 
Quran surələrini, qissələrini, şəriəti, dini risalələri öyrənmişdilər və 
bunlar da onların yaradıcılıqlarına təsir göstərməyə bilməzdi. 
      Borçalı mühitində dini məzmunlu poeziyanın iki istiqaməti 
nəzərə çarpır: 
• Quran qissələrindən istifadə; 
• Dini-təriqət şeiri. 
 
 2.2.1. Quran qissələrindən istifadə 
     Bu mühitdə xalq-aşıq poeziyasında dini motivli şeirin nümayən-
dələri kimi Qaratəhləli Məmmədxəlil, Xəstə Hasan, Molla Xalis, 
Faxralı Güllər Pəri, İveylər Allahverdi, Nəbi Dürdəhan, Dollu 
Əbuzər, qismən də Mirzə Mehdi və başqaları, sırf nəqşbəndi təriqət 
şeirinin təmsilçiləri kimi Qul Qarani, Tiflisli Rəsul Yetimi, 
Həsənxocalı Musa vələdi-Mahmud, Məhəmməd vələdi-Binnət və 
başqaları bəllidirlər. 
      17–18-ci əsrlər aşırımında yaşamış şair Qaratəhləli Məmməd-
xəlil İbrahim oğlunun bir təcnisindən əldə olan parçada [376, s. 
237] oxuyuruq: 
                Nə ilə bağlanmış iki daldala? 
                Məhəmməd hüsnündə iki daldala. 
      Həmin müəlifin qıfılbəndindən [376, s. 237] bir bənd: 
                Bir şəhərə girdim bağı münəvvər, 
                İki şöylü çıraq qüdrəti-təyyar. 
                On dörd pilləkanı, dörd guşəsi var, 
                Onu cəm edənin birdir bənnası. 
      Aşkar olur ki, bu şeirdə cənnət, onu qadir Allahın bənna kimi 
cəm edib yaratdığı təsvir edilir. 
      Xüsusi vurğulamalıyıq ki, Borçalı şairlərinin, aşıqlarının dilində 
Allah, Məhəmməd peyğəmbər və başqa müqəddəslərimizin adları 
ilahi qüdrətlə səslənmişdi. Onlar Allaha daha çox Sübhan, Mövla, 
Rəbb, Yaradan deyə üz tutmuşlar. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
150
      Xındı Məmmədin 1919-cu ildə yazdığı bir şeirində [27, s. 25] 
belə deyim var: 
                Çağır gəlsin harayına 
                Xaliqim, sübhanı sən. 
      Bu baxımdan Əbuzərin bir divanisi [105-d, s. 5] [273, s. 347] 
diqqəti çəkir. Burada o, «Əlifdi Allah əzəl» kəlamını qürurla 
söyləyir: 
                Dost tutma dünya malını, eylə bismillah əzəl, 
                Sidq-ürəklə haqqa güvən, əlifdi Allah əzəl. 
                Allahın min bir adı var, hər kəlmədən bəyandır, 
                Bir adına ya deyərlər, bir adı billah əzəl. 
      Buradakı «əlif» Allah anlamındadır, əbcəddə əlifin qiyməti 
birdir. Bu şeiri alim Qiyas Vəkilov xüsusi dəyərləndirərək, 
yazmışdır: «Bismillah əslində sidqi haqqa bağlı salehlərin dilində 
zikr olunmalıdır. İlahiyyat qanunlarına dərindən bələd olan Dollu 
Əbuzərin «Əzəl» rədifli divanisində bu fikir bütün aydınlığıyla 
ifadə edilmişdir» [389, s. 60]. 
      Tufarqanlı Abbasın, Xəstə Qasımın, Aşıq Alının, Dədə Ələs-
gərin və başqa klassiklərimizin şeirlərində olduğu kimi, Borçalı 
şairi Əbuzərin poetik dilində də müqəddəs bismillah sözü ilahi 
vüsətilə səslənir. 
      Rəsul Yetimi təxəllüslü şairin dini şeirlərinin birində [105-ğ, s. 
8, 9] oxuyuruq: 
                Bismillah, verdim salamı, 
                Dərya-ümmana eşq olsun. 
                Haqqım yaratdı nuruynan, 
                Mən dedim kana eşq olsun. 
      Həmin şeirdə şair: «Sığın Sübhana, eşq olsun» – söyləyir. 
      İveylər Allahverdi din övliyalarını belə xatırlamışdı: 
                Yüz iyirmi dörd min nəbi üllahdır, 
                Musa Tur dağında kəlamullahdır, 
                Məhəmməd meracda salamullahdır, 
                Onlar kimi din imanlar qocaldı. 
      Burada yüz iyirmi dörd min nəbinin müqəddəsliyi, Musa 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
151
peyğəmbərin Sinay dağında Allahla kəlmələşməsi, Məhəmməd 
peyğəmbərin Merac səfəri nəzmə çəkilir. 
      Şeirin son bəndinə diqqət yetirək: 
                Allahverdi, ölüm boynunda haqdı, 
                Namaz qıl, qəzaya qoyma beş vaxtı, 
                Gör necə boş qaldı Süleyman taxtı, 
                Neçə-neçə Süleymanlar qocaldı. 
      Şair ölümü haqq saymaqla, namaz qılmağı vacib bilməklə, Sü-
leyman peyğəmbəri anmaqla Tanrı dərgahına tapındığını açıqlayır. 
      Borçalı–Ahısqa–Qars ədəbi şəbəkəsinin nümayəndəsi Molla 
Xalisin şeirində [51-ə, s. 5a] [273, s. 344] belə misralar var: 
                Bir kəs ki dinində müsəlman ola, 
                Onun da dilində səlavət olu, 
                Yazısı mahəzər olar duasız, 
                Kəlməsi dilində şəhadət olu. 
      Şeirin sonluğu da ibrətamizdir: 
                Molla Xalis xeyli səlavət verə, 
                Günahlarımıza irəhmət olu. 
      Burada ifadələnmişdir ki, islam müqəddəslərinin adları 
müsəlmanın dilində səlavata çevrilmişdir, iman yolunda sədaqətlə 
xidmət borcdur. 
      Bildiyimiz kimi, Allah kəlamı olan Quran müsəlmanların ilahi 
hidayət kitabıdır, islami fəlsəfi-ədəbi fikrin qaynağıdır, həmişəyaşar 
dini, elmi, bədii abidədir. 
      Borçalı–Ahısqa–Qars ədəbi şəbəkəsinin qüdrətli simalarından 
biri olan, özünə müqəddəs bir islami-irfani adı təxəllüs götürmüş 
Qul Qarani müqəddəs Quranın insanlara çatmasını şeir dililə [51-ə, 
s. 77] belə söyləmişdi: 
                Haqq buyurdu Cəbrailə, İncil endi İsaya, 
                Zəburu Davuda dəxi, Tövratı da Musaya, 
                Məhəmməd durdu qibləyə, onlar girdi kilsaya, 
                Məhəmmədin hümmətində oxunan Qurana bax. 
      Allahın müqəddəs Tövratı, Zəburu, İncili, Quranı yer üzünə 
göndərməsi, Quranın Məhəmməd salavatullaha iman gətirənlərin 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
152
müqəddəs kitabı olması, Quranın vəhyində Allaha ən yaxın 
mələklərdən biri Cəbrailin xidməti ibadətlə ifadələnmişdir. 
      Borçalının Faxralı elindən Güllər Pəri məşhur Şenliyə 
ünvanladığı qıfılbənddə [22, s. 117] belə sual vermişdi: 
                Quranda oxunan qül hüvəllaya, 
                Yasində sırəbbi nöqtə nədəndi? 
      Müəllif Quranın «İxlas» surəsindəki <قل هوهللا> (qül hüvəllahu) 
(De: O Allah birdir) kəlamının, «Yasin» surəsinin ilahiliyini dərk 
edərək, bağlamanı belə qurmuşdu. 
      Quran sözünə Faxralı Nəbinin şeirlərində daha çox rast gəlirik. 
                Gəl biçarə Şair Nəbi, haqq dini islamı gör, 
                Cəbrail nazil etdi, gətirdi Quranı gör. 
      «Talibəm sidqinən zikri Qurana» əqidəli şairin bir şeirində [69, 
s. 40] oxuyuruq: 
                Qul odur ki, qulluq etsin Qurana, 
                Qulluq yoxsa, əxrət gedər tufana, 
      «Sığınnam mövlaya», «sidqinən sığındım sübhana», «talib 
oldum, mən pirimdən dərs aldım» söyləmiş [69, s. 10, 40] Şair 
Nəbinin «min şükür» ifadəsini rədif düzəltmə funksiyasında irəli 
çəkməsi [69, s. 59] ona xüsusi vurğu və ahəng qazandırmışdı. 
      Bu şeirdə ən öncə Quran kəlamına şükranəlik vurğulanır: 
                Yazılanlar gəldi başa, qələminə min şükür, 
                Cümləmizə muraz verən kərəminə min şükür, 
                Göydən dörd baş kitab endi, əzəl başdan İncili, 
                Biz götürdük ol Quranı, kəlamına min şükür. 
      Sonra da həmin müəllif: «Əl götürüb dua qılan, salamına min 
şükür» demişdi. 
      «Şükür sözünün çox geniş və dərin fəlsəfi mənası var. Bu 
anlayışda dinin kökünün və budaqlarının müqəddəs qayələri ehtiva 
olunur. Allaha sidqi dillə şükür etmək onun hər şeyə qadir qüdrətini 
dərk etməkdir» [389, s. 87]. 
      Borçalı şairi bu şükranəliyi min şükür şəklində ifadələmişdi və 
bu dərin inamdan irəli gəlirdi. 
      Qaraçöplü şair Miskin Vəli qoşmalarının birində [229, s. 289] 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
153
doğma yurdu nəzərdə tutaraq: 
                Bizlərdə bülbültək oxunur Quran – 
deyə fəxrlə bildirmişdi. 
      Şenliyin «Qurban bayramı» mənzuməsi [22, s. 114–115] diqqəti 
çəkir. Şeir islamın müqəddəs Qurban mərasiminə həsr olunmuşdur: 
                Bu günə deyərlər Qurban bayramı, 
                Hacılar murada yetdiyi gündü; 
                Səksən min ehtacı, səksən min hacı 
                Alıb Ərəfata getdiyi gündü. 
      Şeirdə bir gecə röyada cəlilin əmr etməsi, Ərəfat dağında 
İbrahimxəlilin İsmayılı qurban etməsi, quyunun içində Yusifi-
Kənanın haqqın təhdirinə güman gətirməsi, ulu bəzirganın dada 
yetişməsi, götürüb Misirdə satması, Nəmrudu-Qaranın əzazilə 
uyması, Qəni Səttara şərik çıxması, İbrahimin əlini nara bağlaması, 
mancılağa qoyub atması, Yezidi-Ləinin iblisə aldanması, Kərbəla 
çölündə imam Hüseynin qızıl qan içində yatması, Tur dağından 
həzrəti Musanın gəlməsi, Misir əhalisinin yasa tutulması, Firovunla 
suya batması nəzmə çəkilmişdir. Şeirin son bəndində deyilir: 
                Şenlik der peyğəmbər getdi mehraca, 
                Dürdən libas geyib yetişdi taca, 
                Qənimət gətirdi yerdə möhtaca, 
                Əli də Qəhqəhi tutduğu gündü. 
      Borçalı şairlərinin yaradıcılıqlarında müqəddəs Quranın 
ayələrindəki, qissələrindəki hikmətlərlə səsləşən şeirlərdən bir neçə 
nümunə verməyi zəruri sayırıq. 
      Güllər Pəridən [22, s. 117]: 
                Məhəmməd Mustafa ərşi-əlada, 
                Çəkilib Minaya Əqsa nədəndi? 
                Suyi-səlsəbildən doldurub bada, 
                Gətirib dəhanə dürdanədəndi? 
      Məhəmməd peyğəmbərin Mina dağına çəkilməsilə, cənnətdəki 
dörd bulaqdan biri olan Səlsəbillə, dörd müqəddəs kitab 
göndərilməsilə bağlı hədisləri xatırlamaqla müəllif dərin mənalara 
cavab arayırdı: 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
154
                Əmirülmöminə oldu afitab, 
                Göydən yerə endirdilər dörd kitab, 
                Nurdan külah örtdü, altdan sərəntab, 
                Dörd kitabın əsli xırda nə dəndi? 
      Faxralı Nəbinin bir divanisindən [69, s. 64]: 
                Əvvəl Adəm axır xatəm, ədalət divanı gör, 
                Ruzi-şəbi zikr eyləyib, ol qəni-sübhanı gör.  
      Adəm yer üzünə gələn ilk insandır. Müqəddəs Quranın 
«Zumər» (Zümrələr) surəsinin 6-cı ayəsində deyilir: <Allah sizi tək 
bir nəfərdən (Adəmdən) xəlq etdi. Sonra onun özündən həmtayını 
(Həvvanı) yaratdı> [248, s. 460]. 
      Əbuzərdən [105-d, s. 5]: 
                Gəl beçərə Dollu Əbzər, çağırginən yaradan, 
                Nə biləcək din qədrini hər ağılsız, hər nadan. 
                Bir gün olar sinni dolar, köç eylərsəm fənadan. 
                Kimsədən bir imdad olmaz, mövladı pənah əzəl. 
      Şair xaliq Allah dərgahına üz tutur. Şeirdə faniliyin əxlaqi 
səciyyəsi də ibrətamizliklə göstərilir. Quranın («Kəhf»–Mağara 
surəsi, 8-ci ayə) öz təbirilə desək, <Fani dünyaya, onun cah-cəlalına 
etibar yoxdur. Yer üzündə olan heç bir şey əbədi deyildir> [248, s. 
295]. Faniliyi dərk edən hər kəs hidayət yolunu tutmalıdır. 
      Həmin müəllifin divanilərindən birinin [105-d, s. 3] son 
bəndində oxuyuruq: 
                Doxsan min alim yığıla, bağışlanmaz günahın, 
                Nəkrailə cavab verən şahi-şəhidan gərək. 
      Şahi-şəhidan şəhidlər şahı deməkdir.  
                Əbuzərin divanilərinin birində oxuyuruq: 
                Zəngüvarın padişahı sən də görsən mənbəri, 
                Unutdu taci-taxtını şəfa gətdi hünəri; 
                Uyduq şeytanlar felinə, incitdik peyğəmbəri, 
                Əli çaldı Zülfüqarı, biz gəldik imana, bax. 
      Şeirdə Əli Əleyhissəlamın qüdrət, hünər sahibi olması tərənnüm 
edilir. Onun ikiağızlı qılıncını – zülfüqarını çalması deyimi buna 
işarədir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
155
      Son bənddəki «Sığın şahi-heydərə» kəlamında da müqəddəs 
iman ifadələnmişdir. 
      Divanidə daha çox günahdan, haqq divanından söhbət gedir: 
                Tut orucu, qıl namazı, sığın şahi-heydərə, 
                Yazan olsa günahımız heç sığışmaz dəftərə, 
      İsrafil çalsa surunu hamı gedər mənşərə, 
                Gəl beçərə Dollu Əbzər ədalət divana bax. 
      Bu səpgili şeirlərilə Borçalı şairləri dini, mənəvi-əxlaqi mətləb-
ləri poetik axarda, estetik biçimdə təqdim etməyi bacaran sənət-
karlar kimi çıxış edirlər. 
      Əbuzərin «Yasini gözlər» qoşmasındakı [105-d, s. 8] cinas qafi-
yələr arasında Quranın qəlbi sayılan «Yasin» (Ya İnsan) surəsinin 
adı ilkindir: 
                İbtida əlifdən dərsimi aldım, 
                Oxudu, öyrəndi Yasini gözlər – 
misralarıyla başlayan bu şeirdə deyilir: 
                Hər kəs sözlərimə yetirsin diqqət, 
                O qəni sübhandan almışam rüsxət, 
                Sisəbbih lillahi mafi səmavət, 
                Dilim kəlmə deyər, ya sini gözlər. 
      Müqəddəs bir ayədən <سبحهللا مافی السموات> (<Sisəbbih lillahi 
mafi səmavət>) cümləsinin bütövlükdə şeirə gətirilməsi nadir, çox 
önəmli haldır. Bu cümlə «Həşr» surəsinin birinci ayəsindəndir. 
Mənası belədir: <Göylərdə və yerdə nə varsa, Allahı təqdis edib 
(müqəddəs tutub) şəninə təriflər deyər> [248, s. 546]. 
      İkinci Yasin cinası Məhəmməd Mustafa salavatullaha işarədir. 
                Əbzərəm, deyərəm qül hüvəllah, 
                Qalmasın dilimdən zikiri-lillah, 
                Belə aq görmədim, vallahi-billah, 
                Sözün hər kəlməsi ya sini gözlər. 
      Müşahidə etdiyimiz kimi, şeirdə müqəddəs islam kəlamları 
(«qəni sübhan», «qül hüvəllah», «zikiri-lillah», «vallahi-billah», 
«ya sin»), hətta Qurandan ayə misralara üzvi şəkildə hopdurulmuş, 
həm də onlardan uğurlu qafiyələr qurulmuşdur. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
156
      Əbuzərin gəraylılarında da [105-d, s. 8] dini-mənəvi düşün-
cələrlə rastlaşırıq: 
                Əbzər deyər gözüm toxdur, 
                Var-dövlətdən fayda yoxdur, 
                Körpü birdir, karvan çoxdur, 
                Hamı bir-bir gələcəkdir. 
      Quran qissələrindən istifadə aşkardır. Rəbbimiz var-dövlətindən 
asılı olmayaraq, hamının haqq divanına çəkiləcəyini buyurur. 
      Mirzə Mehdinin gəraylılarında da irfan hikmətləri yığcam ifa-
dələnir. 
      Qatar-qatar ellər görən şair bir gün fələyin onu da nəzərindən 
atacağını, yüz il qaçsa da, bir gün tutacağını söyləyir. Onun şeir-
lərində dünyanın faniliyi təlqin olunúur, bu üç günlük həyatda 
«gözəl-göyçək işlər görmək» nəsihət edilir. 
      «Söyləyim» gəraylısında [105-c, s. 3] şair dostları başına yığıb, 
onlara dünyadan, ərşdən, gürşdən, yerdən, göydən söhbət açır: 
                Bilirsizmi otuz cüzü, 
                Fərzi, sünnəti, caizi, 
                Qışı, yazı, yay-payızı 
                Verən mövladan söyləyim. 
      Otuz cüz, fərz, sünnət, caiz islam istilahlarıdır. Belə ki, otuz cüz 
Qurandakı ayələrin müəyyən bölgüsüdür, fərz mütləq dini tə-
limatdır. 
      Şeirdə mövlanın qadirliyinə, haqqın təntənəsinə alqış ifadələnir: 
                Nədən haqq yaratdı bizi, 
                Gecə ilə həm gündüzü, 
                Göydə hesabsız ulduzu 
                Qurdu binadan söyləyim. 
      Bu deyimlər müəllifin Qurani-Kərimi yaxşı dərk etdiyinə 
dəlalət edir. Onun irsi Borçalı ədəbi ənənələrində nəsihətçi şeir 
axarının timsalı kimi əhəmiyyətlidir. 
      Borçalı ədəbi arealında aşıq deyişmələri müstəvisində geniş 
yayılmış qıfılbəndlərin, bağlamaların, onlardakı müəmmaların əksər 
qismi dini məzmun daşımışdı. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
157
      Arxivdə rast gəldiyimiz Şair Nəbinin Aşıq Ələsgərlə deyişməsi 
də [51-ə, s. 7, 29] [273, s. 348–349] dini ehkamlara söykənir. Ələs-
gərlə Nəbinin şəxsən görüşdüklərini təsdiqləməkdə çətinlik çəksək 
də, Ələsgərin qıfılbəndini Nəbinin məharətlə açdığını aşkarlayırıq. 
      Məsələn, Aşıq Ələsgərin: 
                Altı gündə dünya neçə don geydi? 
                Nə üstə əyləndi, bərqərar oldu? 
                Əzəli kim oldu ərşin bənnası? 
                Ulduzlar nə təhər yerbəyer oldu? – 
bəndi ilə başlayan, sirrli mənalar soraqlayan qıfılbəndinin açımını 
Borçalı şairi sənətkarlıqla belə vermişdi: 
                Altı gündə dünya dörd cür don geydi, 
                Ab üstdə əyləndi, bərqərar oldu. 
                Xaliqi-haqq olub ərşin bənnası, 
                Səmada ulduzlar yerbəyer oldu. 
                                Pəncə yek piyadır müqərrarın mələyi, 
                                Onların içində Cəbrail bəyi, 
                                İsmi əzəm cansız ərşin dirəyi, 
                                Çalındı lohi-qələm, mötəbər oldu. 
                Şair Nəbi keçməz etiqadından, 
                Xələti hafizdir göy büsatından, 
                Haqqıynan peyğəmbər əhvalatından, 
                Mərifət Allahdır, bu xəbər oldu. 
      Quran hikmətində belə deyillir: <İnsan əvvəlcə mövcud deyildi. 
Sonra o, yəni ulu babamız Adəm torpaqdan və sudan yoğrulub 
insan şəklinə salınmış, ona ruh verilmiş və o, həyat sürməyə 
başlamışdır> [248, s. 579]. Şair Nəbi bu mənaları şeirə gətirmişdi. 
      Ağacanla Mustafanın deyişməsindəki qıfılbəndlərin [26, s. 173–
177] məzmununda əsas etibarilə dini hədislər dayanmışdı. 
      Bunu qıfılbəndlərdə Ağacanın cavablarından izləmək olar: 
                Həzrət Adəm getdi cənnət bağına, 
                Hürülər, pərilər dəstan dedilər. 
                Mələk tovuz ona səcdə etmədi, 
                Lohü-nəhlət keçdi, şeytan dedilər. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
158
                                İbrahimxəlili atdılar oda, 
                                Əlinin nuruydu, yetirdi dada, 
                                Loğman çarə etdi, yetmədi nida, 
                                Nə ölməz, dirilməz mehman dedilər. 
                Ayrı sözün varmı bu Ağacana, 
                Yusif gözəlliyi düşüb cahana, 
                Həzrəti-Züleyxa getdi mehmana, 
                Axırda Misirə sultan dedilər. 
      Gördüyümüz kimi, şeirdə ilk insan Adəmin cənnətdən çıxarıl-
ması, İbrahimxəlil peyğəmbərin tonqala atılması və Rəbbin qüd-
rətilə xilas olması, gözəllik rəmzləri Yusiflə Züleyxanın məhəbbəti 
barədə dini ehkamlara işarələr var. 
      Kilsənin, məscidin və sinaqoqun eyni məhəllədə mövcud 
olduğu Tiflis şəhərində yaşamış İbrahim şeirlərinin birində [105-ğ, 
s. 40] belə söyləmişdi: 
                İbrahim din bəslər dinlər içində, 
                Qızıl gül də müşki-ənbər içində. 
      Tiflis–Soğanlıq ədəbi çevrəsinin üzvləri Dərdli Xurşidlə İbra-
himin deyişmələri də [105-ğ, s. 10–11] dini mövzudadır. Qıfılbənd 
üstündəki bu deyişmələrdə əzəl bu dünyaya Adəm atanın gəlməsi, 
cənab əmirin qüdrət çuvunu çalması, haqqın nizam-tərəzi qurması, 
şəriətin dörd kitab kəndimanı olması mətləbləri şeirə gətirilmişdi. 
 
 2.2.2. Təriqət şeiri 
      Bəllidir ki, islam dinində məzhəblər, təriqətlər islami təfək-
kürün şaxələridir, onların hər birinin əsasını müqəddəs Qurani-
Kərim təşkil edir və bu məzhəblərin, təriqətlərin hər birinin öz yeri, 
öz mövqeyi var. Bu təriqətlərdən biri olan nəqşbəndilik bədii 
ədəbiyyata, poeziyaya da öz təsirini göstərmişdi. Şərq aləmində 
məşhur şairlər Əbdürrəhman Cami, Əlişir Nəvai, Seyid Mir Həmzə 
Nigari və bir çox başqaları bu təriqətə bağlı olmuşlar. 
      19-cu əsrdə Borçalı ədəbi mühitində də dini-təriqət şeiri 
müəyyən mövqe qazanmışdı və bu proses 20-ci əsrin əvvəllərində 
də davamlanmışdı. Məhərrəmlik təziyədarlığıyla bağlı mərsiyələr, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
159
dini əhvalatlar, peyğəmbərin şəninə fəxriyyələr, nəqşbəndi şeirləri 
az-çox burada da yayılmışdı. 
      Borçalı–Ahısqa–Qars ədəbi şəbəkəsində Qul Qaraninin özünə 
Qarani təxəllüsü götürməsi bir fakt olaraq onun Qaraniçilik 
təriqətinə xidmət etdiyini göstərir. 
      Bu baxımdan Qul Qaraninin «Ayağa səni» cinaslı təcnisi [105-
b, s. 3] [273, s. 344] xüsusilə diqqəti cəlb edir: 
                Müşgül olsa, pəkim atar nəx əndan, 
                Qorxum yoxdur nə sultandan, nə xandan, 
                Mələkülmövt bir gün tutar yaxandan, 
                Qoymaz ki, qalxasan ayağa səni. 
      Mələkülmövt əzrail anlamındadır, onun yaxadan tutması məcazi 
deyimdir. 
                Cəhd eylə, Qarani, qıl beş vaxtını, 
                Günahkar olarsan, tərk et taxtını, 
                Soyarlar əynindən taci-raxtını, 
                Yüyərlər, bükərlər ay ağa səni. 
      Şair insanlara son günü göz önündə saxlayıb, xeyirxah olmağı, 
günah işlətməməyi öyüd verirdi. 
      Qul Qaraninin Xəstə Hasanla deyişməsi [105-b, s. 4] ayrıca 
qeyd olunmalıdır: 
                Üstümüzdə kərəm kanı bir dura, 
                Qadir sübhan nicat verdi, birdir a, 
                Əliyi də mindirdilər Dürdürə, 
                Karvanıydı qabağında qara hey. 
      Bu şeir öz poetik qəlibi ilə gözəl sənət incisi olmaqla bərabər, 
həm də islami və irfani dəyərləri hidayətlə əks etdirdiyi üçün 
əhəmiyyətlidir. Kərəm kanı, qadir sübhan, Əli, Dürdür, Əyyub 
sözləri nur, hikmət işıqlarıdır. 
      Qul Qarani ilə Xəstə Hasanın deyişməsinin qıfılbənd hissəsinə 
Ziya Borçalı cüng-bəyazında rast gəlmişik [51-ə, s. 77]. Burada Qul 
Qaraninin cavabı dini motivlərilə maraq doğurur: 
                İbrahim ki İsmayılı götürdü Ərəfətə, 
                Bağladı əl-qollarını, onu saldı zillətə, 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
160
                Xəsmi gəldi, bıçaq vurdu ol həcəri-əlhətə, 
                Kim göndərdi, kim gətirdi qoç quzu qurbana bax... 
      İslamın Qurban mərasimi inayətlə misralara hopdurulmuşdur. 
      Qarani insan üçün ömrü salavatla keçirməyi, imanı kamil-
ləşdikcə mərhəmətə, inayətə nail olmağı müqəddəs borc bilirdi: 
                Bir igid ki kamil olsa, haqqı yəqin bilməli, 
                Salavatın əda edib zəkatını qılmalı, 
                Ay Qarani, yüz yaşasan, axır günü ölməli, 
                Bizi yoxdan var edənin yazdığı fərmana bax... 
      Qaraninin bu qıfılbəndi də [51-ə, s. 145] din mövzusundadır: 
                Bizi yoxdan var eyləyən o sübhandan ver xəbər, 
                Səkkiz cənnət əzizindən, o qılmandan ver xəbər, 
                O kimdir ki, höllə biçər insanların qəddinə, 
                Doqquz bağa su axıdar, o bağbandan ver xəbər... 
      Qarani də, Xəstə Hasan da öz hikmətamiz fikirlərini dini 
obrazlara söykənərək ifadə etmişdilər. Qıfılbənd-açmadakı qadir 
sübhan, abu-atəş, Adəm, cənnət-rizvan, İsa, Davud, Musa, Bari-
xuda, səkkiz cənnət əzizi, İdris, doqquz bağ, Qabil, Habil, Əzrayıl, 
Həzrət Yunus və başqa adlar, deyimlər irfani mətləblərə açardır. 
      Seyid Mir Həmzə Nigari, Hacı Mahmud əfəndi kimi sırf 
nəqşbəndi əqidəli şeirlər yazan şairlər Borçalıda da olmuşdu. 
Onlardan Musa vələdi-Mahmudu, Binnət vələdi-Məhəmməd Musa-
zadəni göstərmək olar. 
      Bəri başdan bildirək ki, Ziya Borçalının cüng-bəyaz saxlancında 
xeyli sinəzən şeir örnəkləri var. «Dur ayağa, eyləmə xab, oğul», 
«Təneyi-əğyar öldürür zeynəb-zeynəb», «Ey quş, bu necə qandı ki, 
qərq olmusan, ey vah», «Mübarək ramazan gəldi», «Talanıbdır 
xeyməgahım, başı açıq qalıb hərəmlər», «Qanlı fələk görün nələr 
qayırdı», «Ey can, gələn var Kərbəla yolundan» misralarıyla 
başlayan bu sinəzənlər [51-ə] Borçalıda dini mərasimlərdə ifa 
olunmuş nümunələrdir. 
      Müəyyən müddət Qazağın Xanlıqlar kəndində, habelə Borçalıda 
yaşamış, bu yerlərdə də başına müridlər cəm etmiş Seyid Mir 
Həmzə Nigarinin (1815–1885) şeirləri Qazaxda, Borçalının, Qara-
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
161
yazının, Qaraçöpün ellərində də çox məşhur olmuşdu, onun şeir-
lərini buradakı müridləri öz məclislərində əzbərdən ifa etmişdilər. 
      Seyid Mir Həmzə Nigarinin şeirləri də burada çox sevilmişdi. 
Nigarinin ilk kitablarından birinin «ديوان نگاری» («Divani-Nigari») 
adıyla Tiflisdə «غيرت» («Qeyrət») mətbəəsində 1908-ci (hicri 1326-
cı) ildə çap edilməsi [51-f], Ziya Borçalı cüng-bəyazında Nigarinin 
«Mübtəlayi-firqətim biçarə nə can, ey təbib», «Bülbül tək oyandım 
bir səhər nagah» misralarıyla başlanan şeirlərinə rast gəlməyimiz 
[51-ə, s. 31, 99], 1908-ci ildə Tiflisdə çıxmış «ديوان نگاری» 
(«Divani-Nigari») kitabının bir nüsxəsinin Ziya Borçalının 
arxivində [51-f], 1885-ci (hicri 1305) ildə Türkiyədə çap olunmuş 
 Nigarnamə») divanının bir nüsxəsinin hazırda») «نيگارنامه»
Borçalının Keşəli kənd sakini Molla Əflatunun evində qorunub 
saxlanması [146, 1997 # 23, s. 2] faktları bu məşhur nəqşbəndi 
şairinin yaradıcılığına Borçalı mahalında da maraq göstərildiyini 
təsdiq etdiyinə görə əhəmiyyətlidirlər. 
      Həmçinin Veysəl Qaranini «övliyalar piri» adlandıraraq, mü-
qəddəs Qarani adını özünə təxəllüs götürmüş, Nigarinin Qazaxda 
layiqli müridi olmuş, Aslanbəyli kəndindəki türbəsi Borçalılıların 
da müqəddəs ziyarət ocağına çevrilmiş*, dövründə dərin bilikli 
təriqət şairi kimi də tanınmış Hacı Mahmud əfəndi Qaraninin 
(1835–1891), Qazaxlı təriqət şairləri Hacı Rəhim ağa Vəhidinin 
(1822–1874), Şahnigar xanım Rəncurinin (1850–1890) də hədisləri, 
nəqşbəndi şeirləri nəinki təkcə Qazaxda, eləcə də yaxın Borçalı, 
Qaraçöp, Qarayazı ellərində müqəddəs tutulmuşdu. 
      Hacı Mahmud əfəndi hər il Borçalının Qarağac, Qalaqala 
yaylaqlarına çıxarmış. Buradakı Hacıxalıl ocağı onun təşəbbüsü ilə 
ziyarətgaha çevrilmişdi [344, s. 71]. 
      Xatırladaq ki, nəqşbəndi təriqət şairləri sünnü-şiə parçalan-
                              
     * Qeyd: Türbədəki hərimi 19-cu yüzilin axırında Borçalıdan Qalaqalalı 
Cəlal Səməd oğlu, Keşəli Əhməd Osman oğlu öz xərclərilə və Borçalının 
kəndlərindən toplanmış vəsaitlə hördürmüşdülər [353, s. 65–66]. Sonra 
türbənin bərpasında Sadaxlı Avdı kişinin zəhməti çox olmuşdu [6, s. 88]. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
162
masının əleyhinə, islamın bütövlüyünə tərəfdar çıxmışlar. Mir 
Həmzə Nigarinin şeirlərindən birində [51-f] deyilir: 
                Allahı, Məhəmmədi ali sevən dostdanız, 
                Nə sünniyiz, nə şiə, xalis müsəlmanız. 
      Qazaxlı Şahnigar xanım Rəncuri də belə söyləmişdi: 
                Nə şiə, nə sünnüyəm pürlaf, 
                Çahar yarə könülüm saf. 
      Maraqlıdır ki, bu ifadələr bizə Borçalı tarixindən bir məqamı – 
Türk salnaməçisi İbrahim Rəhimizadənin 1587-ci ilə aid bu 
sözlərini yada salır: «Beləcə, bütün Borçalı–Qazaxlar Osmanlı 
idarəsinə keçib, əvvəllər olduğu kimi, yenə də hənif oldular, nə 
sünnü, nə də şiə, xəlis müsəlmanıq dedilər» [272, s. 31]. 
      Bu tarixi fakt bir daha sübutlayır ki, nəqşbəndilik Borçalı 
dindarları üçün məqbul təriqət olmuşdur. 
      Borçalıda nəqşbəndi təriqət şeirinin yayımını təsdiqləmək 
yönündə Ziya Borçalı cüngündəki bir qeyd maraq doğurur. 
      Həmin mənbədə bir növhənin aşağısında «مآل محمد ولدی بئت 
 Sahibi Molla Məhəmməd vələdi-Binnət») sözləri yazılmış») «صاحب
və onun Hacı Mahmud əfəndiyə sədaqətlə xidmət göstərdiyi 
bildirilmişdir [51-ə, s. 2]. Deməli, Həsənxocalı Musa vələdi-
Mahmud, onun nəslinin və əqidəsinin davamçısı Məhəmməd 
vələdi-Binnət də həm əqidəcə, həm dini növhə yaradıcılığı etibarilə 
Hacı Mahmud əfəndinin sədaqətli davamçıları olmuşdular. 
      Cüngdə yer alan, Nəbi adlı bir şəxsin dilindən yazılmış növhədə 
deyilir: 
      Gəl sənə bir ərz eyləyim, dərdli sinəmə ol dərman, Allah, Allah, 
      Təbib gəldi yaram deşdi, ölmərəm belə yaradan, Allah, Allah, 
      Göydə doğan ulduzlar qoşa-qoşadır, gələn qada can-başadır, 
      Fələyin duası biz iki qardaşadır, əl-aman, Allah, Allah. 
      Burada nəqşbəndi təriqəti ilə səsləşən deyimlər, motivlər nəzəri 
cəlb edir. 
      20-ci əsrin birinci yarısında yazılmış Həsənxocalı Molla 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
163
Məhəmməd Musazadənin «Şəfəqqətnamə» əsəri də nəqşbəndi 
təriqətilə bağlıdır*. 
      Sadaxlıdan Usta Mahmudun, Yetər Nənənin, Hacı Hüseynalı-
nın, Kürüstü-Kosalıdan Nəsib Babanın da nəqşbəndi şeiri səpgili 
sözlər söylədikləri barədə soraqlar verilir [6, s. 88–89] [30, s. 158]. 
      Beləliklə, Borçalıda da dini-təriqət şeirləri diqqətə səbəb olmuş, 
daha çox dindar zümrə arasında yayılmış, dini ayinlərdə, mərsiyə 
mərasimlərində ifa edilmişdi. 
 
 
2.3. Satirik şeir 
 
      Ədəbi Borçalıda lirik xalq-el poeziyası müqabilində satirik 
poeziyanın gec meydana çıxması təbii görünməlidir. Bu proses 
konkret olaraq mühit üçün ümummilli ədəbiyyatdan gələn tipoloji 
hadisə idi, ümummilli ədəbiyyatımızda satirik poeziyanın inkişa-
fıyla əlaqədar olaraq formalaşmışdı. 
      Borçalıda da poeziyada satira-yumor əvvəlcə xalq-el şeirinin 
hərbə-zorba, həcv və s. tiplərində, sonra sırf satirik poeziya 
qurumlu şeirlərdə öz ifadəsini tapmışdı. 
      
 2.3.1. Xalq-el şeirində yumor-satira axarı 
      19-cu əsrin ortalarından etibarən milli poeziyamızda fərdi 
mahiyyət daşıyan həcvlər yayılmışdı və belə həcvlər milli ictimai 
satiramızın ilk rüşeymi kimi qiymətləndirilir. Bu dövrdə satira xalq 
aşıq şeirində də yayılmağa başlamışdı. Kəndlərdə yaşayan, bəylərin 
zülmünü görən, yaxud şəxsən özləri bu zülmə məruz qalan el şair 
və aşıqları satirik şeirlərində kəndli hüququnun tapdalanmasına 
qarşı mübarizə aparmışdılar. 
                              
     * Qeyd: Borçalının Qarakeşəli kəndində Molla İsmayılın tərtiblədiyi bu 
əlyazmanı hazırda Keşəli kənd sakini Molla Əflatun öz evində saxlayır [146, 
1997 # 23, s. 2] [30, s. 133]. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
164
      Milli poeziyamızda satiranın inkişaf spektrini müəyyənləş-
dirmiş Kamran Məmmədov haqlı bildirmişdir: «XIX və XX əsrlər 
Azərbaycan satirasının təsirləndiyi mənbələrdən biri olmaq etibarilə 
aşıq şeirini daha dərindən öyrənməyə, tədqiq etməyə ehtiyac var» 
[288, s. 52]. 
      Bu sözləri Borçalı mühitinə də şamil edə bilərik. 
      Faktlara keçərək, qeyd etməliyik ki, o çağlarda Borçalının 
ellərində Qasım ağa, Güllər Pəri, Məhəmməd Şindili, Miskin Vəli, 
İbad, Xəstə Namaz və başqa şairlərimizin yaradıcılıqlarında məişət 
məzmunlu satirik-yumoristik çalarlar üzdədir; onların bu səpgili 
şeirlərində daha çox Baba bəy Şakirin, Qasım bəy Zakirin satira-
yumor ovqatı duyulur. 
      Borçalının Qaş-Muğanlı obasında yaşamış şair Qasım ağanın 
şeirləri arasında satirik çalarlı mənzumələr də nəzərə çarpır. 
Təsadüfi deyil ki, ədəbiyyatşünas Abbas Kirəcli (Məmmədov) 
«Borçalı şairləri haqqında» məqaləsində [51-d] [146, 1990 # 113] 
[65, s. 38] Muğanlı Qasım ağanın Qasım bəy Zakir ruhlu şeirlərinin 
çox səciyyəvi olduğunu vurğulamışdı. 
      Satirik çalarlı el-məişət şeirlərindən birini də 19-cu yüzilin 
birinci yarısında Qaraçöplü Miskin Vəli qoşmuşdu. 
      Torpağın tavadlar arasında bölüşdürülməsi Miskin Vəlinin 
şeirlərində əksini tapmışdı. Rəiyyətin hey çapıldığı, talandığı, dərdə 
düşüb, qəm oduna qalandığı şairin həmin həcvində [229, s. 289] 
satirik boyalarla ifadə olunmuşdu: 
                Niyə baxdıq bir gavırın sözünə, 
                Həsrət qaldıq Düzəyrəmin düzünə, 
                Ərzə yazın düz knyazın özünə, 
                Ağlayın, söyləyin, bu hal nə haldı?! 
      Faxralı Güllər Pərinin, Qaraçöplü Molla Qasımın, Əyrəmli 
İbadın, Ləcbəddinli Xəstə Namazın, Faxralı Səhnə (Səkinə) 
Alməmmədlinin, Muğanlı Mirzə Həsən Məcruhun, Kolayırlı 
Məhəmməd Rzazadə Mühəqqərin, Mollaeyyublu İmanqulunun 
həcvləri, yumorlu qoşmaları, istehzalı bayatıları satirik motivli elat-
məişət lirikasının tipik nümunələridir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
165
      Örnəklər: 
                Xalq günüz gedəndə bu gedər gecə, 
                Görmüyör yolları göz merət qalmış. 
                Harava çaxçaxdı, ulaq çəkmiyer, 
                Harava, ulağı tez merət qalmış. 
                                                 (Güllər Pəri) 
                Bacım oğlu Alı orda dilləndi, 
                Qızbəs xalam köhnə qədir biləndi, 
                Keçəl Hasan əsirgədi, diləndi, 
                Bir oğlum var, o da az gəlib-gedər. 
                                                 (İbad) 
                Xəstə Namaz deyər, Allah, amandı, 
                İmdad elə, əhvalımız yamandı, 
                Bu il dirriyimiz otnan samandı, 
                Bostan quru qalıb, göy də tapılmaz. 
                                                 (Xəstə Namaz) 
                Bu fələyin qəsdi nə, 
                Tale bizdən küsdü nə, 
                Mallara azar düşdü, 
                Namaz bir-bir kəsdi nə. 
                                                 (Səhnə Alməmmədli) 
      Qaraçöplü Molla Qasımın yaradıcılığından bəlli olan (sinədəftər 
el şairi Həsənəli Təhməzoğlunun söyləməsində) hər iki şeir [229, s. 
290] cavan qıza gözü düşmüş altmış yaşlı Zorba Alıya həcvdir. Bu 
şeirlər yumorlu boyalarla ovqatlanmışdır: 
                Sən qoca köpəksən, həddini tanı, 
                Əl uzadıb, qonça nara toxunma. 
                Himarın ruzusu otdu, samandı, 
                Gül-çiçəkli çəmənzara toxunma... 
      Şair «ovçu döysən, xub şikara toxunma» deməklə mənfi tipə 
rixşənd etmişdi. 
      Molla Qasımın ikinci bəzəməsi də maraqlıdır: 
                Niyə xar elədin adını eldə, 
                Ağlın başda olub zay, Alı dayı. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
166
                Əvlək köpək kimi oldun ağılsız, 
                Umdun qəysəvədən pay, Alı dayı... 
      Şeirin sonrakı bəndlərində kinayə daha da güclənir, müəllif «çal 
saqqal», «qoca ayğır olmaz day» epitetlərilə daha acı istehzaya ke-
çirdi. 
      Həcvlərdə daha ağır sarkazmlara rast gəlirik: 
                Görüm veran qalsın belə zamana, 
                Yaxşını çəkirlər indi yamana, 
                Bir çomaq endirdi fağır İmana, 
                Gədəyi vurmuşdu bic donuz oğlu. 
      Bu səpgili şeirlər sırf satirik poeziya örnəyi olmayıb, xalq 
şeirinin həcv, hərbə-zorba, bəzəmə formaları kimi maraqlıdır. 
      Əlbəttə, yumor ovqatlı həmin xalq-el şeiri örnəklərinin sırf 
satirik şeirin təşəkkülündəki rolunu, mövqeyini danmaq olmaz. 
      Borçalı ədəbi mühitində sırf satirik poeziya örnəkləri 20-ci əsrin 
əvvəllərindən «Molla Nəsrəddin»çilərin, xüsusən də Mirzə Ələkbər 
Sabirin təsirilə yaranmışdı. 
      
 2.3.2. «Molla Nəsrəddin» şeir üslubunda yazan şairlər 
      Tiflisdə «غيرت» («Qeyrət») mətbəəsində nəşr olunmuş «الدين 
 Molla Nəsrəddin») satirik jurnalı ictimai-siyasi, bədii») «مال نصر
fikir tariximizdə intibah səviyyəli hadisəyə çevrilmişdi. «Sizi deyib 
gəlmişəm, ey mənim müsəlman qardaşlarım» məramıyla [50-m, 
1906 # 1, s. 2] [304, s. 2] meydana atılan, M. C. Məmmədqulu-
zadənin dediyi kimi, «zəmanənin özü yaratdığı» [264, s. 673] 
«Molla Nəsrəddin» mütərəqqi ideyaların carçısı, demokratiyanın 
tərəfdarı olmuş, çar mütləqiyyətini, onun müstəmləkəçilik siyasə-
tini, cəhaləti tənqid etmiş, xalqın azadlığı, yeni quruculuq uğrunda 
mübarizəyə öz kəskin ictimai satirasıyla böyük kömək göstərmişdi. 
      «Molla Nəsrəddin» xalqın həqiqət deyən səsi, XX əsr Azər-
baycan ictimai həyatınin ədəbi-bədii salnaməsi, ensiklopediyası idi» 
[296, s. 24]. Jurnalın milli önəmli, şərəfli fəaliyyətində Mirzə Cəlil 
Məmmədquluzadə, Ömər Faiq Nemanzadə, Mirzə Ələkbər Sabir, 
Əliqulu Qəmküsar, Əbdürrəhim bəy Haqverdiyev, Məmməd Səid 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
167
Ordubadi, Firidun bəy Köçərli və başqalarının xidmətləri dərin 
ehtiramla anılır. 
      Əlamətdardır ki, «Molla Nəsrəddin»in Tiflisdə nəşrə başlaması 
və on ildən çox burada nəşr olunması Borçalının qələm, söz əhlinin 
də onun səsinə səs verməsinə, onun ənənələrini yaşatmasına səbəb 
olmuşdu [382, 2000 # 12, s. 64–66]. Gürcüstanın Axalsıx (Ahısqa) 
bölgəsindən Ömər Faiq Nemanzadənin (1872–1941) «Qeyrət»in də, 
«Molla Nəsrəddin»in də yaradıcılarından biri, M. C. Məmmədqulu-
zadənin ən yaxın məsləkdaşı, qələmdaşı olması buna aşkarca 
sübutdur. 
      Görkəmli jurnalist, publisist Ömər Faiq həm də «Molla 
Nəsrəddin» ədəbi məktəbinin aparıcı icraçılarından olmuşdu. 
                Millət, yetər bu qədər səbr, cövrü-təhəmmülat, 
                Heç olmasın cəhalətə bağlı olan həyat – 
deyə millətin dərdlərinə qovrulmuş, həm də: 
                Cümlə gülzari-vətən məhv oldu istibdad ilə, 
                Bizdən istimdad edər hər zərrə bir fəryad ilə – 
deyə Ömər Faiq ədəbi hərəkatımızda inqilabi-demokratik ovqatı 
gücləndirmişdi. 
      Gürcüstanlı jurnalistlər, yazıçılar Nəriman Nərimanov, Hüseyn 
Minasazov, Mirzə Şərif Mirzəyev «Molla Nəsrəddin» ideyalarını 
müdafiə etmiş, onun mübarizəsinə qoşulmuşdular. Belə ki, N. 
Nərimanov jurnalın nömrələrini müsadirə edən polisi rişxəndlə ifşa 
etmişdi; H. Minasazov jurnalın yaradıcılıq və siyasi mübarizə 
xəttini bəyənmiş, onun «mübarizə meydanına gecikmədiyini» 
bildirmişdi; yerli şairlər Mirzə Həsən Məcruh, İsmayıl Həqqi və 
başqaları onun səhifələrində öz satirik şeirlərilə çıxış etmişdilər; 
tiflisli mühərrirlər, çapçılar İsmayıl Həqqi, Məhəmməd Hüseynov, 
Allahverdi Feyziyev, Paşa Məmmədov, Müslüm Bağırov, Ələkbər 
Məmmədov, Seyfulla Feyziyev və başqaları onun nəşri işinə böyük 
əmək sərf etmişdilər. 
      1918-ci ildə Tiflisdə Ərəb hürufatıyla çıxmış «تارتان-پارتان» 
(«Tartan-partan») satirik jurnalı burada «Molla Nəsrəddin» 
ənənələrini davam etdirməyə cəhd kimi nəşr olunmuşdu. Bu satirik, 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
168
şəkilli jurnalın ilk və yeganə sayı 1918-ci ilin sentyabrında 
çıxmışdı. Səkkiz səhifəlik bu məcmuənin «Məqsədimiz» adlı baş 
məqaləsində oxuculara müraciətlə bildirilmişdi ki, «Molla Nəsrəd-
din» gedəndən bəri üzümüz gülməyir [50-ö, s. 1]. Əliheydər Qara-
yevin redaktorluğuyla çap edilmiş jurnalda Ə. Qəmküsarın, Ə. 
Haqverdiyevin və başqalarının əsərləri, habelə dövrün ictimai-siyasi 
hadisələri əks olunan şəkillər, karikaturalar verilmişdi. Karikatura-
ların biri «Gürcüstan» adlanır və onun şəkilaltında deyilir: «Qatso, 
əqlə gəl, yer məsələsinin vaxtı deyil». «Azərbaycan» adlı kari-
katurada isə bəy kəndlinin bığından yapışıb soruşur: «Adə, nə vaxta 
kimi tutuquşu olub, sosialistlərə qulaq asacaqsınız?» [50-ö]. 
      «Molla Nəsrəddin» poetikasının tədqiqçisi İslam Ağayevin 
yazdığı kimi, «Molla Nəsrəddin»in lirikası onun publisistikasının 
yetirməsidir, yeni şeirin yaradıcıları zəmanənin ən önəmli məsə-
lələrindən bəhs etmişlər, xalqın milli-ictimai şüurunu oyatmaq 
onların başlıca amalına çevrilmişdi» [7, s. 78–79]. Bu amallar 
Borçalı ziyalılarını da düşündürmüşdü. O sıradan Borçalının yara-
dıcı şəxslərindən Ömər Faiq Nemanzadə, Mirzə Həsən Məcruh, 
Məhəmməd Rzazadə Mühəqqər, Əlyar Qarabağlı «Molla Nəs-
rəddin» ədəbi hərəkatıyla əlaqədar olmuşdular. 
      Məcruh təxəllüslü Mirzə Həsən Məmmədov 1894-cü ildə Bor-
çalının Sınıq körpüyə yaxın Kirəc-Muğanlı kəndində anadan olmuş, 
ilk təhsilini atası Molla Əyyubdan almış, Qazağın Şıxlı kəndində, 
Borçalının Qızılhacılı kəndində, Tiflis şəhərində ibtidai məktəb-
lərdə oxumuş, kənd müəllimi hüququ qazanmış, Nazarlı-Kosalı, 
Dəmirçihasanlı, Qaçağan nahiyə məclislərində katib, Borçalı qəza 
komissarı Əbdürrəhim bəy Haqverdiyevin yanında kargüzar 
vəzifələrində çalışmışdı. 
      Məcruhun yaradıcılığında lirik, satirik şeir axarları üzvi bağlam-
dadır. Onun poema, qəzəl, müxəmməs, mürəbbe, bayatı, gəraylı, 
qoşma, təcnis janrlarındakı lirik şeirlərilə yanaşı, felyeton, satira, 
təmsil, həcv, bəzəmə, hərbə-zorba janrlarındakı satirik şeirləri də 
var. Onun təbiətin, el gözəllərinin tərənnümünə həsr olunmuş lirik 
şeirlərində də satirik-yumorlu boyalar nəzərə çarpır: 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
169
                Mən ki gəldim sənə sürtüm üzümü, 
                Qucağında beş gün qalım, yaylaqlar! 
                Döşlərinə həsrət qoydun gözümü, 
                Heç sormadın mənim halım, yaylaqlar! 
 Yaxud da: 
                Eşqin pünhan dərdlərinə a çara, 
                Qapı bağlı, kim əl ata açara, 
                Fələk, bir gün ilmələri aç, ara, 
                Səbr et, Həsən, gözlərinin yaşı nə? 
      Lirik şeirlərilə də sevilmiş şair satiralarında daha çox uğur 
qazanmışdı: 
                Çalqız oğlu xalqı cana yetirib, 
                Qurt–Baydarı tamam dilə ötürüb, 
                Amerkadan yeddi ülgüc gətirib 
                Tamam xalqı qırxıb üryan etməyə. 
      Əlyar Qarabağlının qeyd etdiyi kimi, Məcruhun «əliəyrilər, 
köhnəpərəstlər, elm və mədəniyyət düşmənləri, bəzi üzdəniraq 
müəllimlər haqqında yazdığı duzlu, məzəli şeirləri, felyetonları 
Gürcüstan mətbuatında çox nəşr olunmuşdu» [226, s. 4]. «Molla 
Nəsrəddin»də də Mirzə Həsən Məcruhun felyeton, məqalə və 
xəbərləri dərc edilmişdi [50-m]. Tədqiqatçılar Süleyman Süley-
manov və Məhyəddin Sultanov bu xüsusda yazmışlar: «Bu satirik 
parçaların hamısında Borçalı nahiyəsinin kəndlərindəki bəzi 
hadisələr qələmə alınmışdır. Müəllif Şüləver, Təkəli, Qızılhacılı 
kəndlərində baş vermiş hadisələri yerli-yataqlı təsvir etməklə, 
satirik şeirlərdə tənqid hədəfinə çevrilmiş mənfi obrazların canlı 
portretini yaratmışdır» [146, 1980 # 124, s. 2]. 
      Şairin xatirələrindən aydınlaşır ki, onu Mirzə Cəlillə məşhur 
ədib Əbdürrəhim bəy Haqverdiyev tanış etmiş və onun satirik 
şeirlərinin altında Məcruh (Yaralı) təxəllüsünü Mirzə Cəlil əlavə 
etmişdi. 
      Xatirələrdə oxuyuruq: «1917-ci ilin yanvarında Mirzə Cəlillə 
söhbətimiz çox qısa oldu, o mənə diqqətlə nəzər saldıqdan sonra 
belə dedi: «Jurnalımızın əməkdaşlarından S. Mümtaz, Ə. Haqverdi-
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
170
yev və Q. Şərifzadə məşhur İbrahim bəyin «Səyahətnamə»sinə 
nəzirə olaraq, «Mozalan bəyin səyahətnaməsi» adlı felyetonlar 
yazıb nəşr etdirmişlər. Mozalan bəyi Borçalı qəzasının qəsəbə və 
kəndlərində gəzdirməyi və onun müşahidələrini müntəzəm olaraq 
yazıb göndərməyi sizə həvalə edirəm» [146, 1980 # 124, s. 3]. 
      Mirzə Həsənin «Molla Nəsrəddin»lə yaradıcılıq əlaqəsinə aid 
bir fakt da diqqəti çəkir. Jurnalda bir Ərəb şairinin şeirinin 
tərcüməsi üzrə müsabiqədə birinci yeri Üzeyir bəy Hacıbəyov, 
ikinci yeri Mirzə Həsən tutmuşdu. 
      Məcruhu «Əbdürrəhim bəyin, Mirzə Cəlilin yadigarı» xatır-
layırlar [244, s. 192]. 
      «Molla Nəsrəddin»də Borçalı kəndlərindən yazıların çoxunu 
Məcruh yazmışdı. O, satiralarında Borçalının o dövr olaylarını 
tənqid atəşinə tutmuşdu. 
      «Zəbani Molla Həsən əhli-Şüləver» satirasında şüləverli Molla 
Həsən, «Xanın qamçısı» satirasında Təkəli kəndinin ağası Həsən 
bəy, «Ramazanlıq» satirasında Qızılhacılı Molla Həsən ifşa 
olunmuşdular. 
      Şair «Payız yağışına» adlı satirasında yazır: 
                Uçurtmasın balasını, kamə yetməsin kapitan, 
                Alıb evi əlimizdən, edibdir eli sərgərdan, 
                Nə tövləni bizə verir, edək malımızı bir yan, 
                Açıqda qalmış xəlayiq olub biabiru-bədnam. 
      Şairin 1918-də yazdığı qoşmalarının birində satirik boyalar var: 
                Ey Şikəstə, qara günlər əlindən 
                Başım dəstəgahi-misgərə dönmüş; 
                Könlümün kitabı olub pərvərəq, 
                Bir köhnə tullanmış dəftərə dönmüş. 
      Şeirdə cahan savaşında müsəlmanların üstünə yaxılmış şərə 
etiraz bildirilir: 
                Məhv olsun ingilis, belə siyasət, 
                Şərq əhli yaşasın asudə-rahət, 
                Sümük çox böyükdür, udammaz əlbət, 
                Şərqin xəlqi bütün əsgərə dönmüş. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
171
      Məcruhun satira və həcvlərində Sabir ənənələrindən ilham al-
dığı duyulur: 
                Günüz axşama kimi işlə, başı daşlı kasıb! 
                İftara arpa çörək dişlə, başı daşlı kasıb! 
                Gün qaraldan başıyın işlədikcə sil tərini, 
                İçmə yansan da suyu, gözlə behişt kövsərini. 
      Bu misralar «Ramazan» satirasındandır və şeirdə varlıların 
riyakarlığı pislənir: 
                Görsə naməhrəmi mömin orucu batil olur, 
                Alacaq yüz mələk ol gün ki, gora daxil olur, 
                Həq sözünü söyləyənə babi deyən dövlətli, 
                Tutmayır kəndi orucu bəs niyə bu lənətli. 
      Alimlər Abbas Kirəcli, Əlyar Qarabağlı Borçalıda şöhrət tapmış 
şairlərin siyahısında Məcruhun adını birincilər sırasında çəkmişlər 
[51-d] [65, s. 38] [226, s. 4]. 
      Mirzə Həsən Məcruh daha çox həcv ustası kimi məşhur 
olmuşdu. 
      Gürcüstanlı mollanəsrəddinçilərdən olan İsmayıl Səməd oğlu 
Həsənzadə Həqqi (1882–1938) barədə də danışmağa dəyər. 
      Əziz Şərif onu «Molla Nəsrəddin»in mürəttibi və əməkdaşı» 
deyə xatırlamışdı [366, s. 155]. Hörmətli alimimiz Əziz Mirəh-
mədov onu «Molla Nəsrəddin»in əməkdaşı» kimi təqdimləyərək, 
elmi ictimaiyyətimizə onun barəsində mühüm bilgilər çatdırmışdır 
[300]. 
      İ. Həqqi Tiflisdə doğulmuş, Tiflis Azərbaycan dram teatrımızın 
səhnəsində rollar aparmış, Tiflisdə «Şərqi-Rus», Bakıda «Kaspi», 
sonra Tiflisdə «Qeyrət» mətbəələrində mürəttiblik etmiş, bədii 
tərcüməçiliklə, publisistik, şeir yaradıcılığıyla məşğul olmuş, 1937-
ci il repressiyasının qurbanı olmuşdu. O, Mirzə Cəlilin, Ömər 
Faiqin, Əziz Şərifin, Məmməd Səid Ordubadinin xatirələrində 
dövrün bacarıqlı naşiri, jurnalisti, «səmimi və etibarlı dost» kimi 
anılır [366, s. 109]. Xatirələrdən aydınlaşır ki, Mirzə Cəlil istirahətə 
gedəndə «Molla Nəsrəddin»i Qızdırmalıya (Əliqulu Qəmküsara), 
Məmmədəli Sidqiyə və İsmayıl Həqqiyə tapşırarmış [177, s. 34–
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
172
36]. İ. Həqqi xatirələrində göstərir ki, Sabir Tiflisdə xəstəxanada 
yatarkən onunla yaxın ünsiyyət yaratmışdı [177]. Çağdaşlarının 
xatırladıqlarına görə, «Tiflis azərbaycanlılarının mədəni mərkəzi 
Həqqinin kontoru idi» [366, s. 179]. 
      İsmayıl Həqqini dövrün mötəbərləri M. C. Məmmədquluzadə, 
Ö. F. Nemanzadə, M. Ə. Sabir, H. Cavid, H. Ərəblinski, Ə. Şərif, S. 
Şuşinski, M. Ə. Abbasov və başqaları ilə səmimi dostluq telləri 
bağlamışdı. 
      İsmayıl Həqqi Tiflisdə Şeytanbazar məhəlləsində müsəlman 
qiraətxanasının və teatr binasının yanında «شرق» («Şərq») adlı 
mətbəə yaratmış və burada əhəmiyyətli kitablar (o cümlədən Cəlil 
Məmmədquluzadənin «Poçt qutusu», Hüseyn Cavidin «Ana», 
«Keçmiş günlər», Əziz Şərifin «Rəhm çeşməsi», Salman Mümtazın 
«Seyid Əhməd Hatif», Borçalı şairi Mühəqqərin «El şeirləri» 
kitablarını) nəşr etmişdi. 
      İsmayıl Həqqi «Molla Nəsrəddin»in çapına xüsusi əmək sərf 
etmiş, özü də ara-sıra jurnalın səhifələrində satirik şeirlər, mənzum 
felyetonlar çap etdirmişdi. 
      Ədəbi-tənqidi fikrimizdə «Molla Nəsrəddin» ədəbi məktəbinin 
bilavasitə təmsilçisi adını daşımaqla bu ədəbi məktəblə əlaqədar 
olmaq bir-birindən fərqləndirilir [197, c. 2, s. 173]. Bu anlamda 
ədəbi Borçalının yetirməsi, görkəmli «Molla Nəsrəddin»çi Ömər 
Faiq Nemanzadə bu məktəbin qüdrətli nümayəndəsi, Borçalının 
kəndlərində yaşayıb yaratmış Məhəmməd Rzazadə Mühəqqər, 
Mirzə Həsən Məcruh, Əlyar Qarabağlı, Tiflisdə fəaliyyət göstərmiş 
İsmayıl Həqqi və başqaları bu ədəbi hərəkata mənsub, onun 
ənənələrinin davamçıları olmuşdular. 
      «Molla Nəsrəddin» ədəbi məktəbinin ideya-estetik söykəkləri 
onun inqilabçı publisistikamızı zirvəyə çatdırmasından, Sabir inqi-
labçı satira məktəbimizin özülünü qoymasından ibarət olmuşdu. 
      «Sabir ədəbi məktəbi ideya, ruh, mövzu və üslub etibarilə Sabir 
yaradıcılığına yaxın şairləri birləşdirir» [319, s. 3]. Bu baxımdan 
Borçalıda «Molla Nəsrəddin» şeir üslubunun, Sabir məktəbinin 
davamçılarından məşhuru Məhəmməd Rzazadə Mühəqqərdir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
173
      Mühəqqərin özünün səliqəylə yazıb tərtiblədiyi Ərəb hərfləriylə 
 Şeirlər dəftəri) adlı əlyazısı külliyyatını Borçalının) «شعرلر دفتری»
Kolayır kəndində şairin qardaşı oğlu Vladimir Əliyevin evindən 
tapmışıq. Bu əlyazısı üç bölümdən ibarətdir: 1) el mahnıları və 
qəzəllər, 2) felyeton, 3) inqilabi şeirlər [105-f]. 
      1920-ci ildə Mühəqqərin «Borçalı qəzasının Kolagir kəndindən 
Məhəmməd Molla Rza oğlu» təqdimlənərək, Tiflisdə Ərəb hərflə-
riylə nəşr olunmuş «ايل شعرلری» («El şeirləri») kitabı qiymətli yadi-
gardır [151-b]. 1920–1921-ci illərin Ərəb hürufatıyla «َوطن» 
(«Vətən») dərgisində, iyirminci illərdə Tiflisdə çıxmış Ərəb 
hərflərilə «اشعر مجموعهسی» («Əşar məcmuəsi») kitabında, habelə 
Ərəb hürufatıyla «ينی فکر» («Yeni fikir»), latın qrafikasıyla «İşıq 
yol» qəzetlərində də Mühəqqərin şeirləri yayınlanmışdı [147-a] [51-
b] [147-c, 1927 # 2]. 
      Eləcə də, Mühəqqərin sinədəftər bacısı Gülgəz Abdulla qızının, 
Mühəqqəri şəxsən görüb tanımış şair Məmmədhüseyn Bəxtiyarlı-
nın, müəllim Müslüm Hüseynovun, şairin qardaşı qızı Limon Əli 
qızının, şairin adı qoyulmuş qardaşı nəvəsi Mühəqqər Əliyevin, 
alim Razim Məmmədlinin köməkliyilə sənətkarın üç yüzə yaxın 
şeirini toplayıb yazıya almışıq [Örnəklərə bax: 273, s. 351–353]. 
      Ədəbiyyatşünas Abbas Kirəcli Mühəqqəri Borçalının geniş 
şöhrət tapmış şairlərindən biri kimi dəyərləndirmişdi [51-d] [146, 
1990 # 113] [65, s. 38–41]. Müəllim-ədəbiyyatşünas Ziya Borça-
lının «Mühəqqər yaradıcılığında satira» adlı məqaləsinin əlyazısı 
[105-ə] və mətbuatda çap olunmuş «Şair Mühəqqər» məqaləsi [146, 
1962 # 86, s. 3] [70, s. 30–32] əlimizdədir. Ziya Borçalı Mühəqqər 
haqqında fikrini konkret belə ifadələmişdi: «Onun ən çox sevdiyi və 
ehtirasla oxuduğu Sabirin «Hophopnamə»si və «Molla Nəsrəddin» 
jurnalı olmuşdu, elə bunların təsiri altında da o öz şeirlərini 
yazmağa başlamış, yoxsul həyatıyla əlaqədar olaraq Mühəqqər 
təxəllüsünü qəbul etmişdi» [105-ə, s. 1]. Bu tədqiqatlarda 
Mühəqqər Borçalı şairləri arasında ən məşhurlardan biri kimi 
səciyyələndirilir, ona «Molla Nəsrəddin»in, «Hophopnamə»nin 
böyük təsiri vurğulanır. Alim Əlizəbun Əkbərov «Yeni fikir» 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
174
qəzetinə həsr etdiyi tədqiqatında [126] Mühəqqəri görkəmli 
felyetonçular Məmməd Səid Ordubadi ilə, Balaqədəş Səttaroğlu 
Mürşüdlə bərabər səviyyədə qiymətləndirmişdir. Filoloq Razim 
Məmmədli şairin o çağ mətbuatındakı şeirlərini təhlilə cəlb etmişdir 
[146, 1989 # 106] [290] [289, s. 56–59]. 
      M. R. Mühəqqərin həyatını, bədii yaradıcılığını biz daha 
müfəssəl tədqiq etmişik. 
      Mühəqqər yaradıcılığı iki yönlü olmuşdur: lirik və satirik. 
      Onun: 
                Sevdalı könlümə qəm-qubar gəlir, 
                Yel yıxan budaq tək paralanmışam; 
                Açıram, yumuram, gözə yar gəlir, 
                Tale dəftərindən qaralanmışam – 
misallı səmimi deyimləri [105-f, s. 34] [146, 1994 # 2] Borçalı lirik 
el şeirini daha da zinətləndirən gözəl poetik nümunələrdir. Lirik 
şeirləri də sevilmiş Mühəqqərin satiraları daha böyük əhəmiyyətə 
malikdir. Çünki, bu satiralarıyla o, Borçalı ədəbi aləminə təzə ab-
hava gətirmişdi. 
      Borçalıda xalq-el şeiri əzəllərdən, yüzillərdən üzübəri uğurla 
davamlanıbsa, satirik şeir üslubunun inkişafının yüksək nöqtəsini 
Mühəqqər irsində aşkarlayırıq. 
      Onun ilk lirik şeirlərinin alt qatında satira ovqatı var. Məsələn: 
                Bu dünya bir belə şeydir, əzizim, 
                Mal ilə, pul ilə tutarlar onu; 
                Hər kəs fəqir olub ayrı gəzərsə, 
                Məclisdən kənarə atarlar onu. 
                                «Tərəfdarlıq» [105-f, s. 5]. 
                Bahalıq gün-gündən olubdu betər, 
                Xəliqlər nə qədər cəfa çəkərlər, 
                Hər ayda bir bıçaq alan Mühəqqər 
                Üç ildir bir sınıq bıçaq saxlayar. 
                                «Bahalıq» [105-f, s. 7]. 
                Dövranı dönübdür bu zəmanənin, 
                Bəzi kəslər mənim faqqım olubdur. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
175
                Avropa davası qəhətlik salıb, 
                Sarı sabun, budru raqqım olubdur. 
                                «Mənim haqqım» [105-f, s. 17]. 
      Mühəqqərin xalq yumorundan mayalanmış mənzum felyeton-
larında, taziyanələrində, həcvlərində, satiralarında Zakir realist şei-
rinin, Sabir ənənələrinin davamını, bu ənənələrə uyğun olaraq hər 
cür yaramazlığın yerli-yataqlı ifşasını görürük. Onun tənqid hədəf-
ləri əliəyrilər, qolçomaqlar, sitəmkarlar, ziyankarlar, bədəxlaqlardır. 
      Mirzə Cəlil: «Günlər dolanar, sular axar, zəmanə təzələnər və 
axırda yetim-yesir və keçəl-küçəl qardaşlarım dostuyla düşmənini 
tanıyıb haman yoğun dəyənəkləri sizin əlinizdən alar və başlar... 
dəxi dalısını demirəm» deyəndə Borçalıda şair Mühəqqər bu 
dəyənəyi götürüb: 
                İndi düşübsən duzağa, incimə! 
                Öz əməlindir, ay ağa, incimə! – 
deyərək, zalımlığa meydan oxumuşdu. 
      Mühəqqərin şeirlərində azyaşlı qızların qocalara ərə verilməsi, 
pul, qumar, şərab düşgünlüyü qamçılanır, onun bu yönlü satiraları 
S. Ə. Şirvani, M. Ə. Sabir, Ə. Nəzmi, M. Ə. Möcüz, B. Abbaszadə 
yaradıcılıqlarıyla səsləşir. O, M. F. Axundzadə, Q. Zakir və M. Ə. 
Sabir ifşa üsulunu davam etdirməklə, mənfi tipi öz etirafnaməsilə 
tənqid etmişdi; Şakir, Zakir kimi «antiqəhrəmanlarını» adıyla 
qınamış, həcvlərində «zülmü rəşbərlərə həddindən aşıran» qolço-
maqları, sitəmkarları birbaşa adlarıyla yamanlamaqdan çəkinmə-
mişdi. Bu baxımdan şairin satiralarından birində [105-f, s. 53] Allah 
adından pis niyyətləri üçün istifadə edənlər tənqid atəşinə tutulurlar: 
                Qorxut hamını ki, Allah sizə qənim olsun, 
                Dəyməz sənə heç kimsə, qənimdən qazanıbsan... 
                Borc pulları verdin, birə üç qat sələm aldın, 
                Çəkdik güzarı, xalça-kilimdən qazanıbsan. 
                Biçdim yeri yay günü, sən haqqımı kəsdin, 
                Hər nə ki, yeyirsən, bu əlimdən qazanıbsan. 
      Haramlıqla varlananlar adını apogen (himayədar) qoyub, yetim-
lərin malını yığanlar, nökər işlədib, onun haqqını kəsənlərdir. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
176
      Mühəqqər hər gün tər töküb, müqabilində ac-yalavac yaşayan-
ların halına acıyırdı. O, bir şeirində [105-f, s. 121] belə söyləmişdi: 
                Rəşbər adımız, özgəyə amma nökərik biz, 
                Varlı bağına il uzunu püş tökərik biz. 
      Şair o rəncbərlərdən söhbət açırdı ki, ata-babadan qalma yeri 
əkib-becərməkdə tənbəllik edər, varlıların bağında işləyərdilər: 
                Qışda sajan ilə çəkərik zənginə daşlar, 
                Torpaq qazımaqda edərik çoxlu savaşlar, 
                Öz nəfimizə eyləmərik səy, təlaşlar, 
                Daxmada qalıb, özgələrə ev tikərik biz. 
      Bu qəbildən olan şeirləri Mühəqqəri Mirzə Cəlilin və Sabirin 
önündə getdikləri inqilabi-satira cərəyanına yaxınlaşdırır. 
      Şair 1916-cı ildə yazdığı «Maşallah bizə» sərlövhəli satirik 
şeirində [105-f, s. 39] Borçalının məişət dərdlərini kinayə 
üsulundan yararlanmaqla belə üzə vurur: 
                İldə tökərik yerlərə al-qanı biz, 
                Öldürərik pul kəsib insanı biz, 
                Qaldırarıq göylərə əfqanı biz, 
                Aləmə vurruq odu, vulkanı biz, 
                Molladan allıq belə fitvanı biz, 
                Paylarıq zilhöccədə qurbanı biz, 
                Eyləyərik tövbəni, hoqqanı biz, 
                Dost edərik xaliqi-rəhmanı biz, 
                Yaxşı əməldi, bu da qah-qah bizə. 
      Satirada yeniyetmə qızların qocalara ərə verilməsi tənqid edilir, 
kinayəli gülüş zahirən sakit, soyuqqanlı olsa da, daxilən tədrici 
surətdə nifrətli sarkazma keçir. 
      Şair 1917-də Sandar stansiyasındakı «eşelon qırğını»nda Rus 
əsgərlərinin qəddarlığını satira atəşinə tutmuşdu [105-f, s. 43–44]: 
                Söyləndi mahal yandı – bildim ki, müsəlmandı, 
                Malı-pulu talandı – bildim ki, müsəlmandı, 
                Arvad-kişi qovlandı – bildim ki, müsəlmandı, 
                Etdikləri tufandı – bildim ki, müsəlmandı, 
                Pislikləri çoxlandı – bildim ki, müsəlmandı. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
177
      Müəyyən zümrənin vəhşiliyinin səbəbini Borçalı satiriki, öz 
böyük sələfi Sabir kimi, avamlıqda, nadanlıqda axtarırdı. 
      Sabir seyr etməyə fəzanı balonlar icad olduğu, əcnəbinin seyrə 
balonlarla çıxdığı zamanda bizim hələ avtomobil minmədiyimizə 
[337, s. 214, 283] heyifsiləndiyi sayaq, Mühəqqər belə yazmışdı 
[105-f, s. 64]: 
                Hər maşın ilə fənn bilən hər yanı gəzsin, 
                Göylərdə balonlar ilə gəzib aləmi süzsün. 
      M. Rzazadənin 1920-ci ildə Tiflisdə «Şərq» mətbəəsində çıxmış 
 El şeirləri») kitabında [151-b] müəllifin lirik və») «ايل شعرلری»
satirik şeirləri cəmlənmişdi. 
      Ziya Borçalı (Əfəndiyev) «El şeirləri» kitabının iki hissədən 
ibarət olduğunu soraqlayır [105-ə, s. 1] [146, 1962 # 86]. Xatırladaq 
ki, araşdırıcı R. Ə. Məmmədli «El şeirləri»nin iki hissə deyil, bir 
hissə olduğunu zənn etmiş, Ş. Ş. Musayev bunu ədəbi mübahisə 
adlandırmışdır [289, s. 57] [362, s. 126]. Əlbəttə, Ziya Borçalı 
Mühəqqərin çağdaşı olmuşdu, «El şeirləri» haqqında bizə soraq 
çatdıran da o olmuşdu; yəni onun məlumatı daha dəqiq ola bilər. 
Bizcə, araşdırıcıları çaşdıran «El şeirləri»nin hissələrindən birinin 
hələlik əldə olmamasıdır. 
      «Mühəqqərin kitabının çap edilməsi də sübuta yetirir ki, o, 
Gürcüstanda ədəbi dairələr tərəfindən yetkin şair kimi qəbul edilmiş 
və sevilmişdi» [289, s. 32]. Kitabdakı «İnsanlara», «Dükan», «Ana 
və qız», «Müsəlman», «Taxıl», «Üxüvvət», «Mütaim», «Möhnə-
tim», «Əsrimiz», «Qonaqlıq» satiraları əhəmiyyətlidir. 
      «İnsanlara» satirasında [151-b, s. 2–4] şair tarixdən İsgəndəri, 
Rüstəm-Zalı, Hatəmi, Bəhramı, Sultan Süleymanı xatırladır, insan-
ları gözütox yaşamağa çağırır: 
                İbrət gözü ilən gəzdi bu dünyanı Mühəqqər, 
                Heç görmədi bir kimsədə xəndanı Mühəqqər, 
                Solğundu həmişə gül-reyhanı Mühəqqər, 
                Hər yerdə görüb nalə və əfqanı Mühəqqər, 
                Qara geyinib hər kəs ki, geyib alı, ey insan! 
                Dünyaya həris olma gəl, ol halı, ey insan! 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
178
      «Dükan» satirasında [151-b, s. 5–7] o vaxtkı ağır yaşayış acı 
gülüşlə qamçılanır: 
                İspişkə alan yox, hamı çaxmaq daşı saxlar, 
                Paltarı alan yox, hamı ancaq başı saxlar, 
                Tənbəki çəkən boş qutuyu yanaşı saxlar, 
                Sakit eləməkçün uşağı xaşxaşı saxlar... 
                Əsr bizi ac qoyan, hər şeyə möhtac qoyandır, 
                Dükana qarovul çəkirəm, həqqə əyandır. 
      Satirada kirvəngə qurutun çox baha, bir badiyə qatığın yüz ma-
nata satıldığı, qaymaq görənin ağzı sulandığı, ayran tapılmadığı, bu 
dövranda olanın halı yaman olduğu satirik eyhamla tənqid edilir. 
      M. R. Mühəqqərin «Qonaqlıq» sərlövhəli satirasında [155-ı, s. 
18–20] M. Ə. Sabirin «Fəhlə», «Dilənçi» satiralarının [337, s. 81–
82, 137–138] təsiri aydın sezilir. Sabir eyşü-səfanın dövlətlilər üçün 
olduğunu, onların məclislərinə büsbütün ərbabi-qina (sərvət əhli), 
kök, yekə, boynuyoğun, nücabə, bəy, ağa, ağzı dualı üləma meh-
man gəldiklərini sarkazmla söylədiyi kimi, Mühəqqərin də kinayə, 
eyhamla təsvir etdiyi dövlətlilərin keyf məclislərinə çağırılanlar el-
obanın «nüfuzlu» adamlarıdır. Sabir kasıblara «Hər məclisi-alidə 
soxulma tez arayə, sən dur ayaq üstə, demə bir söz ümərayə», 
«dikmə gözünü mətbəxə» deyə sətiraltı anlatdığı kimi, Mühəqqərin 
də şeirində dulun, yetimin halı dövlətliyi maraqlandırmır, məclis 
sahibi cır-cındırı səsləmir, çünki bilir ki, arxada palan gələcək. 
      Satiranın gülüş hədəfləri işrət edib, millətə biganə qalanlardır. 
      Mühəqqər kasıb kütlənin acınacaqlı halıyla, zəmanənin mürək-
kəb gərdişiylə bağlı misli görünməmiş bahalıq düşməsi, yaşayışın 
ağırlaşması kimi ictimai bəlaları öz duyum ələyindən keçirmişdi. 
      Sabirin və başqa satiriklərimizin poeziyasıyla Mühəqqərin irsi 
arasında janr, rədif, qafiyə, istiarə, təzad və s. bənzəyişləri də 
tapmaq olar. Bu xüsusiyyətlərilə Mühəqqər əsrlərdən bəri xalq-el 
şeiri müstəvisində intişar tapan Borçalı ədəbi məkanına təzə ruh, 
təzə məzmun gətirmişdi.  
      Onun sənətkarlıq məharəti hadisələrin, olayların inandırıcılıqla 
bədii gerçəkləşdirilməsinə nail olmağındadır. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
179
      Mühəqqərin Gürcüstanda demokratik cümhuriyyət dövründə 
çıxmış «ايل شعرلری» («El şeirləri») kitabındakı [151-b] qələm 
məhsulları ilə yanaşı, Tiflisdə 1920–1921-ci illərdə müsəlman 
gənclərinin maarif cəmiyyətinin orqanı olaraq nəşr edilmiş «َوطن» 
(«Vətən») məcmuəsindəki [155-ı] satiraları da müəllifin bədii 
yaradıcılığında, eləcə də bütövlükdə Borçalı ədəbi mühitində 
əhəmiyyətli hadisə olmuşdu*. 
      Qeyd edilən məcmuə Gürcüstanın Azərbaycan məktəblərinə 
yardımçı vəsait olaraq buraxılmışdı və oradakı şeirlər məktəblilərin 
mütaliəsi üçün nəzərdə tutulmuşdu [243, s. 100–101]. Onun 1920-ci 
ildə çıxmış birinci və 1921-ci ildə çıxmış ikinci saylarında 
Mühəqqərin «Zəmanə», «Dünya», «Qafqaz», «Təb və Ağıl», 
«Başsızlar», «Tələf olanlar», «İslam pozğunluqları» satiraları çap 
olunmuşdu [155-ı]. Bu şeirlərdə şair « vurub-yıxıb dünyada ad 
almaq» iddiasında olanları, istismarın, talanın, sitəmin həddini 
aşmasını ürək ağrısıyla qələmə almışdı: 
                Yatmış idin, kimlər dedi sənə oyan, zəmanə! 
                Oyandığın vaxtı qızıl qana boyan, zəmanə! 
                Hər çalınan pis sazları tezcə yayan zəmanə! 
                Nələr olmuş, sənə edim bəyan, zəmanə! 
                Yatmış idin, kimlər dedi sənə oyan, zəmanə! 
                                                 («Zəmanə») 
                Kasıblar cərgəsinə parayçün bir zəhrimar oldun, 
                Gədaya, oğruya həmdəm olub, xoş ruzigar oldun, 
                Cəm olmuş dövləti dağıtmağa sən aşikar oldun, 
                Nə etmək istəyirsən axırında sən yenə, dünya! 
                Qiyamət qaim olduqca bu işlər söylə nə, dünya! 
                                                 («Dünya») 
      «Təb və Ağıl» şeiri müəllifini bizə maarifçi kimi təqdimləyir. 
                              
     * Qeyd: «َوطن» («Vətən») məcmuəsi, «ايل شعرلری» («El şeirləri») kitabı 
barədə elmi ədəbiyyatda ilk məlumatı Razim Məmmədli vermişdir [146, 1989 
# 106] [290, s. 46]. Həmin məcmuənin və kitabın ksero-surəti bu monoqrafiya 
müəllifinin ev arxivində də var. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
180
Şeirdə Təb xalqın şirin məcazına zəhərlənmiş şərbət qatmağı, talan 
pulundan ali evlər yapmağı tərif etdiyi halda, Ağıl həqarət 
işlərindən utanmağı, elm söhbətləri qılmağı üstün tutur: 
                Ağlım deyir heyvan olma, insan cərgəsində ol, 
                Elm-fənni, elm-təbii, kimyanı qıl üsul. 
      Maarifçiliyiyi müəllif «İslam pozğunluqları» şeirində davam-
lamışdı: 
                Şair olmuşkən Mühəqqər çağırır, ey islam, 
                Ayılın, birlik edin, elm oxuyun cümlə tamam. 
      Elə bu misralardan da aydınlaşdığı kimi, şair islam hümmətinin, 
öz həmellilərinin tərəqqi açarını əsas etibarilə ayılmaqda, birlikdə, 
elm oxumaqda görmüşdü. 
      Səriştəli alim Razim Məmmədlinin vurğuladığı kimi, «Mühəq-
qərin şeirlərində dövrün ən mühüm ictimai-siyasi hadisələri öz 
bədii ifadəsini tapmışdı» [289, s. 78]. Mühəqqər poeziyası üçün 
yüksək sosial mahiyyət dərəcəsini hiss edirik. Bu anlamda «Molla 
Nəsrəddin»ə dövrün salnaməsi, Sabirə satira güzgüsü deyiriksə, 
Mühəqqəri Borçalının həqiqət aynası adlandırmaq olar. 
      Hətta şair siyasi məsələlərə də öz münasibətini bildirməkdən 
ehtiyatlanmamışdı: 
                İslama firənglər olubdu şah, sultan, 
                İngiltərə zəbt eylədi çoxlarca müsəlman, 
                Xaç dəstəsinə məskən olubdur Ərəbistan, 
                Bu olmaq Ərəbdəki vəhşidən oldu. 
      Mühəqqərin dinə münasibətində aydınlaşdırılmağa ehtiyacı olan 
məqamlar var. Xatirələrdən aşkarlanır ki, şair özü dini mükəmməl 
bilmiş, məktəbdə şagirdlərə şəriət dərsi də keçmişdi. Və o, 
şeirlərində də islamın təəssübünü çəkmişdi. 
      Bu məqamda da o, Sabirin davamçısıdır. Bu baxımdan Sabirin 
«Təhəssür» [337, s. 303–304] və Mühəqqərin «Müsəlman» şeirləri 
[151-b] səciyyəvidir. 
      Belə ki, Sabir: 
                İslamımızı etməliyiz boyləmi ihya?! 
                İmanımızı qılmalıyız boyləmi ifa?! – 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
181
deyərək; Mühəqqər də: 
                Fikr eyləyirəm, belə müsəlmanlıq olurmu? 
                Allaha rəsullinidə də düşmanlıq olurmu? – 
deyərək, öz narahatlıqlarını ifadə etmişdilər. 
      Mühəqqər islam adından danışıb, öz mənafeləri üçün istifadə 
edənləri biabır etmişdi. Zakir, Sabir ənənələrinin davamçısı kimi 
özünü göstərmiş Borçalı satiriki şeirlərində saxta mollaları 
qırmanclamış, dinin saflığını qorumağı təlqin etmiş, islam adına 
ləkə olanları pisləmişdi. 
      Mühəqqər Borçalı ədəbi mühitinin inkişafında satirik şeirin əsas 
nümayəndəsi kimi meydana çıxmışdı və milli ədəbiyyatımıza 
bununla daxil olmağa layiqdir. 
      Bu qeydlər aşkarca göstərir ki, Borçalı şairlərinin satiraya, 
istehzaya, məsxərəyə, ümumiyyətlə bədii gülüşə müraciəti onlardan 
ötrü doğma yurdun ağrı-acılarını açıb göstərməyin, xalqı 
mübarizəyə səsləməyin gərəkli vasitəsinə çevrilmişdi. 
      Borçalı mühitində satiranın yaranıb inkişaf etməsi realizmin, o 
cümlədən də demokratik realizmin burada da yayılmasıyla əlaqədar 
olmuşdu. 
 
 
2.4. Süjetli şeir 
 
      Ədəbiyyatın lirik-epik təsvir tiplərindən biri epik şeir, başqa 
sözlə, süjetli şeirdir. Milli ədəbiyyatımızda epik şeirin inkişaf 
yolları və süjetli lirikanın poetik xüsusiyyətləri sahəsində sanballı 
tədqiqatlar bəllidir [334] [350] [235]. «Süjetli lirika sinkretik 
formadır. O, lirikanın elə bir qoludur ki, burada xarakter və hadisə, 
başqa sözlə, süjet lirikanın epik inkişafı əsasında açılır» [235, s. 
14]. Süjetli şeir Borçalı ədəbi mühitində də yayılmışdı. Bu 
baxımdan burada mənzum təmsillər çox azdırsa, mənzum hekayə 
janrında əhəmiyyətli nümunələrə rast gəlirik. 
 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
182
 2.4.1. Mənzum hekayə 
      Milli ədəbiyyatımızda mənzum hekayənin 17-ci əsrdən müstəqil 
janra çevrilməsi, 19-cu əsrdə A. Bakıxanlı, Q. Zakir, S. Ə. Şirvani 
kimi şairlərin yaradıcılıqlarında geniş vüsət tapması [350, s. 151], 
bu janra 19-cu əsrin axırları və 20-ci əsrin əvvəllərində Azərbaycan 
bədii fikrinin realist-maarifpərvər, inqilabi-demokratik, romantik 
qolları müstəvisində meylin güclənməsi, romantik poemanın 
nəzmlə romanı, nəzmlə hekayəni meydana gətirməsi [320, s. 160] 
müqabilində milli ədəbi hərəkatımızdakı bu amilin Borçalı mühitinə 
də sirayət etdiyini müşahidə edirik. 
      18–19-cu əsrlər aşırımında Borçalının Qaş-Muğanlı obasında 
yaşamış şair Qasım ağanın mənzum hekayəsindən parçalar [401, s. 
95] bu qəbildəndir. 
      Mənzum hekayənin məzmunu məişət xarakterlidir. Borçalı 
kəndlərinin birində lobbaz bir kişinin söyüddən uzun dəyənəyi 
varıymış və hara getsəydi, həmişə dəyənəyi özü ilə apararmış. Bir 
dəfə o, dəyirmana dən üyütməyə gedir, həyətdə dəyənəyinə üz tutub 
deyir: 
                Ay söyüd, mən sənə verirəm öyüd, 
                Hamıdan birinci dəni sən üyüd. 
      Dəyirmana girəndə başqa novatçının əlində onunkundan da iri, 
özü də zoğaldan çomağı görüb, dili topuq çala-çala öz dəyənəyinə 
söylənir: 
                Ay söyüd, mən sənə verirəm öyüd, 
                Qoy zoğal üyüdsün, sonra sən üyüd. 
      Qasım ağa Borçalıda ağızdan-ağıza dolaşmış nəsihətamiz 
rəvayəti nəzmə çəkmişdi. 
      Bu baxımdan Borçalının Bolus-Kəpənəkçi kəndində yaşamış 
Emin Hacıalıyevin «Bəsdi, oyan!» mənzum hekayəsi də təhlil üçün 
mühüm material verir. 
      Həmin əsəri hələ 1950-ci illərdə namizədlik dissertasiyası 
yazmış Ziya Borçalı o dövrdə Gürcüstanda ərsəyə çatan təqdirə-
layiq bədii nümunələrdən biri kimi qiymətləndirmişdi [51-e]. 
Kitabın bir nüsxəsini Gürcüstan Elmlər Akademiyası Serqi Canaşia 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
183
adına Dövlət Muzeyinin kitabxanasının Şərq arxiv fondunda əldə 
etmişik [151-a] və elmi ictimaiyyətə bu barədə məlumat vermişik 
[185, 2002 # 133, s. 14–15]. 
      Kitab hicri 1330, miladi 1912-ci ildə Tiflisdə «Şərq» mətbəə-
sində çıxmışdı. Titul səhifəsindəki möhürdən bəlli olur ki, kitab bu 
fonda sabiq Qafqaz muzeyindən daxil olmuşdu [151-a, s. 1, 2]. 
      Titul səhifədə belə yazılmışdır: 
 – «بسدی، اوين! ملی حکايه. شعر. مؤلف و ناشيری: امين اغا حاجی عليوف»       
«Bəsdi, oyan! Milli hekayə. Şeir. Müəllifi və naşiri: Emin ağa 
Hacıalıyev». 
      Sərlövhə güclü siyasi, poetik tutuma malikdir. 
      Yığcam müqəddimədə oxuyuruq: «Hər kəsin borcudur, əlindən 
gəldiyi qədər hər növ ilə olmuş olsa, bəşərə, ələlxüsus öz millətinə 
kömək eləsin. Nə fayda ki, əcdadlarımız bizi naşı qoyublar, 
məramımızı ifadə etməyə dil və qələmimiz yoxdur. Bununla belə, 
millətimizin bu günkü halına baxanda insan sakit dura bilmir, odur 
ki, bəndə-həqir də bu balaca kitabçanı yazıb nəşrinə iqdam etdim...» 
      Müəllifin xitabından və əsəri «milli hekayə» kimi təqdim 
etməsindən göründüyü kimi, bu əsəri yazmaqda məqsədi milli 
tərəqqi problemini önə çəkmək olmuşdu. 
      İlk dəfə elmi tədqiqə, təhlilə cəlb etdiyimiz bu mənzum 
hekayədə növrəsidə kəndli oğlu gənc Fərhadın başına gələn əhvalat 
nəql olunur. O, on yaşında elmə yiyələnməyi fəhm qılır, ata-
anasından rica edir ki, onu oxutsunlar. Atası Mahmud öz oğlunun 
bu sözlərini cin, şeytan sözü qəbul edir, hirslənir, onu evdən qovur. 
Fərhad meşədə elm qədri bilən, çoxlu dövlət sahibi, dünyagörmüş 
bir ovçuya rast gəlir. Rəşid adlı bu ovçunun övladı yoxuymuş, 
Fərhadı oğulluğa götürür, mal-mülkünün yarısını ona vəsiyyət edir, 
onu oxumağa həvəsləndirir. Fərhad gimnaziyanı qurtarıb həkimlik 
elmi öyrənmək üçün xaricə – Parisə gedir. Parisdə yeddi il oxuyub, 
fənndə kamil olur. Orada bir milyonçu xəstəyə şəfa verir, xeyli pul 
qazanır. Bu əsnada Rəşid də ağır xəstələnir, Fərhad vətənə qayıdır. 
Gətirdiyi dərmanlardan istifadə edərək, Rəşidin dərdinə əlac bulur, 
üç gündən sonra Rəşid ayağa durur. Fərhadın gəlişinə qurbanlar 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
184
kəsilir, məclis qurulur. Mahmud da arvadı Fatma ilə məclisə gəlir. 
On səkkiz illik ata-oğul, ana-oğul intizarı sona yetir. 
      Bu bədii-publisistik əsərin sonunda « دنملعت یلاچروب ەمي » – «Borçalı 
təlimindəyəm» deyə xatırlanmasıyla [151-a, s. 24] məzmun Borçalı 
gerçəkliyinə əlaqələndirilir [Əsərdən parçalara bax: 273, s. 355–
356]. 
      Göründüyü kimi, əsərdə ruh maarifçilikdir, elm, biliklərə 
yiyələnmək xalqa nicat gətirəcak ictimai amil olaraq dəyərləndirilir. 
      Baş qəhrəman Fərhad elmə, maarifə meylli gəncliyin 
təmsilçisidir. O, hələ on yaşında olanda atasından onu oxutmağı 
xahiş edir: 
                Ay atacan, çək zəhməti, oxuyum, olum adam, 
                Nə üçün yaranmışıq, dünyadan bir şey dadam. 
                Oxusam mən səbəb ollam bağlı qapı açmağa, 
                Bu qaranlıq xeyməmizə ləl, gövhər saçmağa.  
      Fərhad camaata belə xitab edir: 
                Eşidin, ay islamlar, elmsiz şəxs adam deyil, 
                Gözü var, görmür heç şey, özü də xoşqədəm deyil. 
                Atın bu boş fikirləri siz, yeriyək elmə sarı, 
                İnsana fərzdir üç şey: elm, ədəb, peşə barı. 
      Bir yerdə də: Bilin və eşidin, millət, elm lazımdı bizlərə, – 
söyləyir. 
      İkinci müsbət surət olan Rəşid əmi burada adicə ovçu deyil, 
elmin, maarifin faydasını başa düşən, ziyalılara yardımçı olan sadə 
kəndlidir. Bu keyfiyyətilə o, cəhalətin təmsilçisi Mahmud kişidən 
və başqalarından fərqlənir. Rəşid əmi Fərhada: «Elmə səy et, millət 
üçün, yatanlar gözünü açsın» – deyərək, elm yolunda ona xeyir-dua 
edir. O, elmin, elm dalınca gedən gənclərin himayəçisi kimi şərəfli 
bir missiyanı öz üzərinə götürməklə dövrü üçün böyük xeyirxahlıq 
göstərmiş olur. Fərhad elmin açarının Rəşid əmi tək əşrəflər əlində 
olduğunu ehtiramla bildirir, çatdığı mənsəb üçün ən əvvəl ona 
minnətdarlıq edir: 
                Məni girdabi-qəflətdən götürən gəmiyə sənsən, 
                Bu qədər çıraq işığı yetirən hamıya sənsən. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
185
      Borçalı müəllifinin əsərində romantizm axarı nəzərə çarpır. Bu, 
ən öncə, millətin tərəqqisi, elmə çağırış motivlərinə romantik 
münasibətdə, yeniyetmə, gənc insanın idealıyla həyatın gerçək 
potensialı arasındakı kontrastda və problemin romantik həllində öz 
ifadəsini tapır. Romantik qəhrəman mövcud cəmiyyətə sığmır, öz 
arzularıyla özünü cəmiyyətdən üstün tutur, romantik ideallar 
dalınca gedir, gələcəyə ümidlə qətiyyət göstərir. Şair xəyalının 
səciyyəsini millətin taleyi, insanın elmlə hər məqsədə nail olmaq 
qüdrətinə inam müəyyən edir. 
      Burada Borçalı balasının elm, təhsil üçün xəyali olaraq Parisə 
getməsi Avropa mədəniyyətini təqdirdən irəli gəlmişdi. 
      Əslində, Emin ağa romantizmin qüvvətli təsirinə düşmüş 
realistdir. Bu cəhətdən millət və elm mövzusunu seçməklə estetik 
səciyyə etibarilə onunla S. Ə. Şirvani, A. Səhhət, A. Şaiq, M. Hadi, 
M. Ə. Sabir arasında metod, ideya əlaqəsi hiss olunur. 
      Emin Hacallının «Bəsdi, oyan!» mənzum hekayəsini oxuduqca 
Seyid Əzim Şirvaninin «Oğluma nəsihət» şeirini, milli ədəbiyyatı-
mızdakı əxlaqi-didaktik mənzumələri, millətin taleyinə həsr olun-
muş romantik poeziya nümunələrini yada salırıq. 
      E. Hacallının əsərini «Bəsdi, oyan!» adlandırması təsadüfi 
deyildi. 20-ci yüzilin əvvəllərində «bəsdi», «oyan» sözləri «qeyrət», 
«hürriyyət» kimi çağırış nidalı sözlər səviyyəsində milli 
ədəbiyyatımızda, xüsusən də poeziyada tez-tez hallanmışdır. Əli 
bəy Hüseynzadə: «Bilirmisən cühəla nə etdilər vatana, Nə qoydular 
uyuya, nə qoydular oyana»; Məhəmməd Hadi: «Açıldı sübhi-sadiq, 
xabdən millət oyanmazmı», «Bəsdir, yetər artıq, dur, oğul, dur, 
daha yatma», «Oyan, ey milləti-mərhumə, vəqti-səyü qeyrətdir» 
[172, s. 32, 36, 92]; Abbas Səhhət: «Bəsdir, bu qədər xabi-qəflətdə 
ki yatdıq» [352, s. 18]; Abdulla Şaiq: «Aç, aç o qəmli köksünü, ey 
məxzəni-məlal» [360, c. 2, s. 7] – dedikləri kimi, Emin Hacallı da 
Borçalıda «Bəsdi, oyan!» nidasını kitab sərlövhəsi seçməklə milləti 
cəhalətdən qurtarmağa, tərəqqiyə səsləmişdi. 
      M. Ə. Sabir milləti hələ avtomobil minməməkdə qınadığı 
halda, E. Hacallı Parisdə təhsil alan qəhrəmanını Borçalıya 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
186
avtomobildə qaytarır: 
                Bu sözdə yetdi qapıya aftamabil, Fərhad endi, 
                Təəccüb etdi camaat, hamısı qorxulu dondu. 
      Sabir gəncliyə: 
                Oxuyun, millətin nicatı olun! –  
deyə müraciət etdiyi kimi [337, s. 337], E. Hacallı da millətin nicat 
yolunu elmdə, maarifdə görmüşdü: 
                Elmə səy et, millət üçün, yatanlar gözünü açsın.  
      Emin Hacallı «Bəsdi, oyan!» əsərini aşağıdakı misralarla 
tamamlamışdı: 
                Xudaya, saxla yazanı, oxuyuban dinləyəni, 
                Borçalı təlimindəyəm, yazardım bundan iyi yəni. 
                Emin, dua et sübhi-şam, sənin də Fərhadın bulsun, 
                Tək elmdən bir şey çıxmaz, elm ilə əqli də olsun. 
      «Bəsdi, oyan!» ideya mükəmməlliyilə yanaşı, forma etibarilə 
də diqqəti cəlb edir. Əsər klassik ədəbiyyatdan gələn, A. Səhhət, A. 
Şaiq, M. Hadi və başqa romantiklərin də müraciət etdikləri məsnəvi 
formasındadır. Müəllif özü əsəri hekayə-şeir adlandırmışdı. Burada 
hekayəyə məxsus təhkiyə ilə poetik ovqat bir-birini tamamlayır. 
Hərəkət aktının qabarıqlığı, obrazların psixoloji davamlılığı, 
konfliktin qismən gərginliyi ona həm hekayə, həm də poema-şeir 
səciyyəsi verir. 
      Milli poeziyamızdakı bu qəbil nümunələr kimi, Borçalı ədəbi 
mühitinin bəhrəsi olan «Bəsdi, oyan!» əsəri də manifest xarakteri 
daşıyır. 
      Saz kökənli lirik poeziya Borçalının ellərində, o sıradan onun 
Sarvan, Bolus, Başkeçid, Ərcivan bölgələrində, habelə Qarayazıda, 
Qaraçöpdə, Muxranda da, Tiflis şəhərində də boy vermişdi; 
mahalda kamil şairlər poetik sözün potensiyasından güc alaraq, 
rəngarəng janrlarda, çeşidli şəkillərdə, müxtəlif mövzularda şeirlər 
qoşmuşdular; Borçalı şairlərinin yaradıcılıqlarında qoşma, gəraylı, 
divani geniş işlənmiş, habelə qəzəl, təcnis, müxəmməs, bayatı 
şəkillərinə də meyl göstərilmişdi; nəsihətçilik, yurd sevgisi, 
məhəbbət əsas mövzulara çevrilmişdi. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
187
      19-cu yüzildə və 19-cu əsrlə 20-ci əsrin aşırımında Borçalıda 
poeziyanın inkişaf istiqamətlərini həmin yaradıcılıq istiqamətləri 
daşıyıcılarının say tənasübündə izləyə bilirik: Tarixi xronoloji 
şəcərə kataloqundan [bax: bu monoqrafiyaya əlavə] açıq-aydın 
görürük ki, həmin dövrdə Borçalıda poetik yaradıcılıq 
təmsilçilərindən şair statuslu 43 nəfər (34,4 %), el şairi statuslu 63 
nəfər (50,4 %), yaradıcı aşıq statuslu 19 nəfər (15,2 %) qeydə 
alınmışdır. Deməli, xalq-el şeiri təmsilçilərinin (el şairləri və 
yaradıcı aşıqların) xüsusi çəkisi (65,6 %) daha çoxdur. Üstəlik, şair 
statusluların irslərində də xalq-el şeiri tiplərinin mühüm yer 
tutduğunu nəzərə alaraq, belə qənaətə gəlirik ki, Borçalıda poetik 
prosesdə prioritet mövqeyi saz kökənli el şeiri qazanmışdı. Burada 
dini şeir hər üç poetik istiqamət daşıyıcılarının yaradıcılığında 
özünü əks etdimişdi, burada satirik poeziyanı, «Molla Nəsrəddin» 
ədəbi məktəbinin ənənələrini davam etdirən 2 satirik şair (ümumi 
ədəbi nümayəndələrin müqabilində 1,3 %), süjetli şeir yaradıcısı 
olan 1 şair (0,7 %) yetişmişdi. 
 
      ... Beləliklə, iki əsrin aşırım çağlarında Borçalıda ədəbi proses 
o qədər geniş, əhatəli olmuşdur ki, bu dinamika ənənəvi lirika ilə 
yanaşı, poeziyanın süjetli şeir, satirik şeir formalarının, bunlarla 
paralel şəkildə Borçalıda ədəbi proses üçün yeni növlərin – bədii 
nəsrin, dramaturgiyanın, habelə ədəbi tənqidin, bədii publisistikanın 
da yaranıb inkişaf etməsinə optimal şərait yaratmışdı. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
188
 
                                           III FƏSİL 
                  BORÇALI ƏDƏBİ MÜHİTİNDƏ 
       YENİ ƏDƏBİ NÖV-JANR ÜZVLƏNMƏLƏRİ 
 
 
      Borçalı ədəbi mühiti üçün poeziya səciyyəvi, ənənəvi növ, bədii 
nəsr, dramaturgiya isə yeni, kəmiyyətcə məhdud növlərdir. 
      Təsadüfi deyil ki, həmin növlərdə əsərlərə bu mühitdə əsasən 
iyirminci əsrin əvvəllərində rast gəlirik. 
      Bu, ədəbi Borçalı saz-söz nümayəndələrinin tarixi-xronoloji 
şəcərəsində onların ədəbi-sənət statusuna dair bilgilərlə də 
təsdiqlənir [bu monoqrafiyaya əlavə, s. 333–337]. Belə ki, Borçalılı 
yazarlar arasında çoxluğu şairlər, el şairləri təşkil etdiyi halda, 
nasirlər, dramaturqlar, publisistlər barmaqla sayılası qədər azdır. 
      19-cu yüzilin axırları və 20-ci yüzilin əvvəlləri Azərbaycan 
ədəbi-ictimai fikri Mirzə Fətəli Axundzadə realist ədəbi ənənə-
lərinin davamıyla, «Molla Nəsrəddin» ədəbi məktəbiylə səciyyə-
lidir. Həmin dövrdə ədəbiyyatımızda yeni düşüncə tərzi, milli 
realist-maarifçilik məfkurəsi, eləcə də publisistika, mətbuat milli 
taleyin, gerçəkliyin həqiqətləri kimi əks olunmuşdu. Ümummilli 
ədəbi hərəkatımızdakı hadisələr, gedişatlar (o sıradan satirik şeirin, 
bədii nəsrin, dramaturgiyanın üstünlüyü ələ alması) doğma milli 
məfkurəmizlə, bədii-estetik təfəkkürümüzlə bağlı olmuş Borçalı 
ədəbi gələnəklərinə də müəyyən dərəcədə sirayət etmişdi. M. F. 
Axundzadə Tiflisdə şöhrətlənmiş, «Molla Nəsrəddin» buradan 
Şərqə səs salmışdı. Tiflis Azərbaycan ədəbi mühitində yenilik 
meylləri Borçalıya nisbətən daha güclü olmuşdu. Belə bir şəraitdən 
Borçalı ədəbi mühiti yararlana bilmişdi. 
      «M. F. Axundov, Mirzə Cəlil, Ö. Faiq, M. Şahtaxtılı, F. 
Köçərli, M. Ə. Sabir, H. Cavid, N. Nərimanov, A. Şaiq və başqaları 
kimi onlarca sənətçilərin Borçalı və Tiflislə ilgiləri bu mühitə yeni 
ab-hava gətirdi; bu, öncə, ədəbiyyatda duyulur» [118, 1992 # 7, s. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
189
7]. Vaxtilə Abbasqulu Ağa Qüdsinin, Mirzə Şəfi Vazehin, Mirzə 
Fətəli Axundzadənin, Fazil Xan Şeydanın, İsmayıl Bəy Qutqa-
şınlının... canlandırdıqları Tiflis ədəbi mühitimizi 19-cu yüzilin 
sonlarında və təzə əsrin ibtidasında da görkəmli simalarımız, tanın-
mış yazıçılar, şairlər, dramaturqlar, publisistlər Mirzə Əbdürrəhim 
Talıbi, Mirzəli Xan Ləli, Sultanməcid Qənizadə, Xanqızı Natəvan, 
Mehdiqulu Xan Vəfa, Rəşid Bəy Əfəndiyev, Həsən Bəy Zərdabi, 
Mirzə Şərif Mirzəyev, Firidun Bəy Köçərli, İsa Sultan Şahtaxtılı, 
Məhəmməd Ağa Şahtaxtılı, Eynəli Bəy Sultanov, Mirzə Rəhim 
Məmmədzadə, Əsgər Ağa Gorani, Mirzə Ələkbər Sabir, Əbdür-
rəhim Bəy Haqverdiyev, Abbas Ağa Qaibzadə Nazir, Hüseyn 
Cavid, Salman Mümtaz, Abdulla Sur, Əli Nəzmi, Əliqulu Qəm-
küsar, Məşədi Həbib Zeynalov (Qızdırmalı), Məmməd Səid Ordu-
badi, Cəfər Məmmədzadə Kaşif və başqaları zənginləşdirmişdilər. 
      Ünsizadə qardaşlarının «ظياء» («Ziya»), «کشکول» («Kəşkül»), 
Məhəmməd ağa Şahtaxtılının «شرق روس» («Şərq-i Rus») 
qəzetlərinin, öncəliklə də Mirzə Cəlil Məmmədquluzadənin «الدين 
-Molla Nəsrəddin») jurnalının, Ünsizadələrin daş basma») «مال نصر
xanalarının, Mirzə Cəlilin və Ömər Faiqin «غيرت» («Qeyrət») 
nəşriyyat-mətbəəsinin fəaliyyətləri*, 1908–1917 illərində «مظهر» 
(«Məzhər») adlı ictimai-siyasi-ədəbi qəzetin, 1918–1921 illərində 
«Müsəlman ictmaiyunları»nın orqanı «آل باراق» («Al Bayraq») 
qəzetinin, Tiflis mərkəzi müsəlman təşkilatı «Hümmət» menşevik 
sosial-demokrat fəhlə partiyasının orqanı olan «گلهجك» («Gələcək») 
                              
     * Qeyd: «Tiflisdə açılan Qeyrət mətbəəsində Türkcə, Farsca, Ərəbcə, 
Rusca, Firəngcə hər növ kitab, məcmuə və hər cür tüccar və divanxana dəftər 
və kağızları ən gözəl hərflə çap edilir, hər şəhərdən poçta ilə sifariş qəbul 
olunur və tezliklə təb edib göndərmək təəhhüd olunur»du [50-m, 1906 # 1, s. 
2] [304, s. 2]. «Siyasi, inqilabi ideyaların yayılmasına kömək etmək məqsədilə 
elmi-kütləvi kitabçaların nəşri Qeyrət mətbəəsinin fəaliyyətində əsas 
cəhətlərdən idi» [298, s. 64]. Mətbəənin çap məhsulları sırasında Gürcüstan 
Türkləri nümayəndələrindən Ömər Faiqin ictimai-siyasi məzmunlu kitabçaları, 
Əlimirzə Nərimanovun dərs kitabları [50-n] [50-k] qeyd olunmalıdır. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
190
adlı siyasi-ictimai-ədəbi qəzetin, Tiflis gənclər cəmiyyətinin orqanı 
olan «گنجلر يوردو» («Gənclər Yurdu») adlı ictimai-siyasi-ədəbi-elmi 
qəzetin, «ينگی دنيا» («Yengi Dünya») adlı siyasi-ictimai-ədəbi 
qəzetin, Gürcüstan Müsəlman Milli Şurası nəzdində Müsəlman 
Gənclər Maarif Cəmiyyətinin orqanı «َوطن» («Vətən») jurnalının, 
 Tartan-partan») adlı satirik məcmuənin nəşri, Tiflis») «تارتان-پارتان»
Azərbaycan teatrının uğurlu tamaşaları Tiflis–Borçalı mədəni-ədəbi 
mühitimizdə yenilik meyllərinin intişarına rəvac vermişdi. 
      Mirzə Fətəlinin həyat-yaradıcılığının Tiflis dövrü Tiflis ədəbi 
mühitimizdə əsas mərhələ təşkil etdiyi kimi, «Molla Nəsrəddin» 
jurnalının burada nəşri və Mirzə Cəlilin buradakı fəaliyyəti də 
həmin mühitin inkişafında mühüm dönəm olmuşdu. 
      Böyük ədibimiz M. C. Məmmədquluzadə Tiflis mühitini təzə 
bədii ovqatla zənginləşdirmişdi, «Zindanda olana azadlıq, qaran-
lıqda olana, əlbəttə, işıq lazımdır» əqidəsilə «Molla Nəsrəddin»ə 
dünya şöhrətini burada qazandırmışdı. İftixar hissi doğurur ki, 
Ahısqa mahalından Ömər Faiq Nemanzadənin, Borçalı mahalının 
Sarvan elindən Hüseyn Minasazlının da Tiflis mühitində avtoritet 
mövqeləri olmuşdu; Borçalı əsilli Nəriman Nərimanov, Abdulla 
Şaiq, Ömər Faiq Nemanzadə, Hüseyn Minasazlı kimi adıbəlli 
yazarlarımız Borçalı–Tiflis ədəbi bulağından su içmişdilər. 
      Xatırladaq ki, bu çağlar Borçalı həyatı Nəriman Nərimanovun, 
Abdulla Şaiqin yaradıcılıqlarında olduğu kimi, «Borçalı Emin ağa 
(Keçmiş qaçağın xatirələri)» sənədli memuar povestində, Seyid 
Musəvinin, Əbdürrəhim Bəy Haqverdiyevin, Hüseyn Minasazlının 
hekayələrində, Mixeil Cavaxişvilinin əsərlərində bədii əksini 
tapmışdır. 
  
 
3.1. Bədii nəsr 
 
      Azərbaycan bədii nəsrinin inkişafını tədqiq edən, o cümlədən 
Borçalı–Tiflis mühitindən çıxmış və orada bir müddət çalışmış, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
191
yazıb-yaratmış Nəriman Nərimanov, Abdulla Şaiq, eləcə də Mirzə 
Cəlil Məmmədquluzadə, Əbdürrəhim bəy Haqverdiyev, Eynəli Sul-
tanov kimi yazıçıların nəsr əsərlərini araşdıran Əflatun Saraçlı belə 
qənaətə gəlir ki, ondoqquzuncu yüzilin axırı və iyirminci yüzilin 
əvvəllərində bədii nəsr sahəsində bir oyanış baş verdi [341, s. 4]. 
      Borçalı ədəbi mühitində bədii nəsrin təkamülü məhz o vaxtlar 
başlanmışdı. Doğrudur, Azərbaycan milli bədii nəsrimizdəki diqqəti 
çəkən «Rəşid Bəy və Səadət Xanım» (İ. Qutqaşınlı), «Aldanmış 
Kəvakib» (M. F. Axundzadə), «Səfineyi Talibi» (M. Ə. Talıbov), 
«Səyahətnameyi İbrahimbəy» (Z. Marağayi), «Danabaş kəndinin 
əhvalatları» (M. C. Məmmədquluzadə), «Bahadır və Sona» (N. 
Nərimanov), «Məktubati Şeydabəy Şirvani» (S. M. Qənizadə)... 
əsərləri timsalında klassik bədii nəsr örnəyinə Borçalı mühitində 
rast gəlmirik. Burada roman, povest, iri həcmli hekayə janrları 
formalaşa bilməmişdi. 
      Ancaq xatırladaq ki, Tiflis–Borçalı ədəbi məkanında bədii 
nəsrin belə iri həcmli janrları yönündə Borçalı əsilli yazarlardan 
öncə Azərbaycandan gəlib bu mühitə qaynayıb-qarışmış ədiblər 
uğurlar qazanmışdılar. 
      Mirzə Cəlil gerçəkliyi dəqiq ifadə edərək yazmışdı: «Tiflisin 
Şeytanbazarında rast gəldiyim İslam aləmi hər gün və hər saat məni 
yazmağa vadar edirdi» [264, s. 667–668].  Belə şəraitdə zəmanə 
özü «Molla Nəsrəddin»i yaradana qədər Mirzə Cəlil Tiflisdə «Usta 
Zeynal» hekayəsini yazmışdı. Hekayənin qəhrəmanı yazıçının 
Tiflisdə tanıdığı bir bədbəxt müsəlman zəhmətkeşi olmuşdu, təsvir 
edilən hadisələr Tiflisdə baş vermişdi... Ədib «İranda hürriyyət», 
«Quzu», «Nigarançılıq» hekayələrini də Tiflisdə yazmışdı. 
      Borçalı ədəbi mühitini öz dəyərli nəsr əsərləriylə rövnəqlən-
dirmiş Azərbaycan yazıçılarından biri Əbdürrəhim Bəy Haqverdi-
yevdir. O, 1916-cı ildən Tiflisə gəlib, burada müxtəlif vəzifələrdə 
çalışmış, 1917-ci ilin yazında Borçalı qəzasının komissarı 
vəzifəsinə təyin olunmuş, il yarım qəza mərkəzi Şüləverdə yaşayıb-
işləmiş, 1918-ci ilin mayından sonra Tiflisdə azərbaycanlılar üçün 
açılmış yüksək pillə ibtidai məktəbinə müdir keçirilmiş, payızda 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
192
Gürcüstan parlamanına deputat seçilmişdi. Ədibin Borçalıda, 
Tiflisdə yaşayıb-yaratdığı illər onun ədəbi-bədii yaradıcılığının da 
mühüm çağı olmuşdu.  1917-də «Molla Nəsrəddin»dəki «Həmşəri 
pasportu», yenə həmin il Məmməd Əmin Rəsulzadənin rəhbərliyilə 
çıxmış «Qardaş Köməyi» məcmuəsindəki «Süleyman əfəndi» 
(«Röya») [233, s. 132–137] və 1918-də Tiflisdə «Tartan-Partan» 
jurnalındakı «Şair» («Mirzə Səfər») hekayələri [50-ö] [173] 
Borçalıda, Tiflisdə ərsəyə gəlmişlər... Dövrün hərc-mərcliyinin 
ifşasına həsr olunmuş «Həmşəri pasportu» müəyyən anlamda 
Tiflislə bağlıdır... Ədibin «Süleyman əfəndi» («Röya») hekayəsində 
külfətindən, mal-mülkündən əli çıxan, divanə olan Acar bəylərin-
dən birinin daxili iztirabları açıqlanır... 
      Mənalı ömrünün əksər qismini Tiflisdə keçirmiş maarif xadimi, 
yazıçı, publisist Eynəli Sultanovun da bədii nəsr yaradıcılığı məhz 
burada çiçəklənmişdi, o da hekayələrinin, demək olar, hamısını 
burada qələmə almışdı; onun «Seyidlər», «Acı masqara», «Təzə 
pir», «Çadra altında», «Aşıq üz görən yerdə», «Cənub gecələri» 
hekayələri bu qəbildəndir. 
 
 3.1.1. Realist-maarifçi miniatür hekayələr 
      Bəlli olduğu kimi, milli ədəbiyyatımızda 19-cu əsrdə realist 
maarifçilik məfkurəsi qüdrətli ədəbi hərəkat kimi meydana çıxmış, 
20-ci yüzilin əvvəllərində qabaqcıl ictimai ideallar ruhunda ideya, 
əxlaq tərbiyəsi Azərbaycan ədəbiyyatının məfkurə bünövrəsini 
təşkil etmişdi.  Bu çağlarda maarifçilik bədii ədəbiyyatda daha bariz 
ifadəsini tapmış, qüvvətli ədəbi cərəyana çevrilmişdi... «XX əsr 
Azərbaycan ədəbiyyatında maarifçi-realizm bir bədii yaradıcılıq 
metodu, realizmin müəyyən mərhələsi və tipi kimi mövcud 
olmuşdu. Bu metodun ideya əsasını maarifçilik ideologiyası təşkil 
etmişdi» [390, s. 4]. Maarifçi ədiblərimizin yaradıcılıqlarında 
pedaqoji, didaktik fikirlər, çağırışlar üstünlük qazanmışdı.  Milli 
ziyalılarımızın mühüm bir qismi də Tiflisdə cəmləşmişdi. 
      Gülnarə Qocayeva-Məmmədovanın yazdığı kimi, Borçalı şair-
lərinin: «İbtida əlifdən dərsimi aldım» (Dollu Əbuzər), «Bizlərdə 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
193
bülbül tək oxunur Quran» (Miskin Vəli), «Oxuyub qananlar 
Borçalıdadır» (Miskinoğlu Allahverdi), «Ərşdən, gürşdən, yerdən, 
göydən, sudan, dəryadan söyləyim» (Mirzə Mehdi) tipli deyimləri 
Borçalıda təlim-təhsilin səviyyəsi barədə fikir yürütməyə də imkan 
verir [243, s. 34]. 
      Mədəni-maarif həyatındakı canlanmayla bağlı olaraq məktəbli 
uşaqlar üçün bədii əsərlər yaratmaq məsələsi ortaya çıxdığı, 
Azərbaycan yazıçılarının, demək olar, hamısının uşaq əsərləri 
yazmağa başladıqları bir zamanda Gürcüstandakı qələm sahibləri də 
bu ənənəyə qoşulmuşdular. 
      Hərçənd ki, A. Bakıxanov-Qüdsinin, M. Ş. Vazehin, S. Ə. 
Şirvaninin, M. Ə. Sabirin, A. Şaiqin, A. Səhhətin... yaradıcılıqla-
rında təşəkkül tapmış maarifçi poeziyanın gələnəklərini davam 
etdirən elə bir konkret şairi Borçalı mühitində tanımırıq; bu səpgidə 
Əlimirzə Nərimanovun, Mühəqqərin, Məcruhun bir neçə şeirinə 
rast gəlsək də, bu hələ maarifçi şeirin varisliyi demək deyildi; hər 
halda, Gürcüstandakı azərbaycanlıların ədəbi irsində maarifçilik 
ideyalarının inkişafında yerli müəllimlərin bədii nəsr əsərlərinin 
ümdə rol oynadığını qeyd etməliyik. 
      Borçalı mahalında əzəldən İslam dini təhsil ocaqları yayılmış-
dısa, 19-cu yüzilin ortalarından dünyəvi məktəblər şəbəkəsi geniş-
lənməyə başlamışdı. Tiflisdəki Əliyyə, Öməriyyə məktəblərimiz, 
yüzilin son rübündə Borçalı qəzasında fəaliyyətə başlayan Qızıl-
hacılı, Qaxet bölgəsindəki Qaracala, Ahısqa bölgəsindəki Azğur, 
Okam, Hırtız, Adıgün, Varxan, Oşora, Sinis məktəblərimiz, 20-ci 
yüzilin əvvəllərində Borçalıda yaradılan Sarvan, Arıxlı, Sadaxlı, 
Görarxı, Tecis, Sərtcala-Muğanlı, Soyuqbulaq, Lök-Candar, Bolnis-
Kəpənəkçi məktəblərimiz burada mədəni-maarifin inkişafına güclü 
təkan vermişdi.  Bu məktəblərdə çalışmış xalq müəllimlərimiz 
Borçalı balalarının gözünü maarif ziyasıyla işıqlandırmışdılar, 
onların bir qismi müəllimlik fəaliyyətlərini bədii əsərlər yaratmaqla 
zənginləşdirmişdilər. Həmin müəllimlərimizin ədəbi-bədii yaradı-
cılıqlarında didaktik-tərbiyəvi mövzularda kiçik hekayələr, məktəbə 
çağırış motivləri başlıca yer tutmuşdu. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
194
      Borçalıda maarifçi-realist nəsrin inkişafı da iyirminci yüzilin 
əvvəllərinə rastalyır. 
      Azərbaycan bədii nəsrində maarifçilik məzmununun yaranma-
sında və inkişafında bilavasitə məktəblərdə təlim-tərbiyə işilə məş-
ğul olmuş ədiblərin mühüm rol oynadıqları bəllidir. Borçalı mühi-
tində də yerli müəllimlərdən bəzi öncüllər tədrisin gedişatında M. Ş. 
Vazehin, S. Ə. Şirvaninin, S. Vəlibəyovun, F. Köçərlinin, R. Əfən-
diyevin, S. M. Qənizadənin və başqalarının dərsliklərini dərindən 
mənimsəmiş, bu təcrübədən, həmin dərsliklərdəki hekayələrdən 
bəhrələnməklə, özləri də məktəblilərin mütaliəsi üçün kiçik həcmli 
hekayələr yazmışdılar. Onlar da bu didaktik-tərbiyəvi mahiyyətli 
hekayələrini öz dərs kitablarına daxil etmişdilər. Borçalı–Tiflis 
mühitində nəsr sahəsində maarifçiliyin yayılmasında əhəmiyyətli 
xidmətləri olan yerli müəllim-ədiblərdən Mirzə Hüseyn Həsənzadə, 
Mir Seyfəddin Seyidov, Əlimirzə Nərimanov və başqalarının 
adlarını çəkə bilərik. Bu müəlliflər bilavasitə müəllimliklə məşğul 
olduqlarına və dərs kitabları yazdıqlarına görə onların əsərlərində 
tərbiyə məsələləri əsas yer tutmuşdu. Həmin müəllim yazıçılar 
məktəbdəki pedaqoji fəaliyyətlərini təlim-tərbiyə mövzularındakı 
bədii əsərləriylə tamamlamışlar. 
      Mirzə Hüseyn Axund Hacı Baba oğlu Həsənzadə (1869–1943) 
Qori seminariyasını bitirmişdi, Ahısqanın Azğur kənd məktəbində, 
Tiflis gimnaziyasında müəllim, şəhər Azərbaycan məktəbində mü-
dir işləmiş, Gürcüstanda demokratik respublika dövründə parlaman 
üzvü seçilmiş, şəhərdəki Sədi adına Azərbaycan məktəbində 
müdirlik etmişdi [243, s. 115–117], daha çox «تهمام الیفبا» («Tamam 
əlifba») dərs kitabının [50-i] müəllifi kimi tanınmışdı. 
      Ziya Borçalı mənşəcə Tiflislə bağlı Azərbaycan ədəbiyyatı 
mövzusunda elmi tədqiqatında «Tamam əlifba» kitabını bədii əsər 
örnəyi kimi dəyərləndirmişdi [51-e, s. 257]. Gürcüstanın Azərbay-
can məktəblərində istifadə olunmuş [243, s. 98] bu dərs kitabında 
miniatür-hekayə mətnlərindən əlavə, ayrıca hekayələr də var. 
      Mirzə Hüseyn Həsənzadənin 1914-cü ildə çıxmış «اوچ حکايي» 
(«Üç hekayə») kitabını aşkarlamışıq [50-ı]. Kitabda onun özünün 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
195
yazdığı «Tülkünün nağılı» hekayəsi, habelə Rus dilindən tərcümə-
iqtibas etdiyi «Gözətçi Vəli», «Çalğıçı İbrahim» hekayələri yer alır. 
      Məktəbyaşlılardan ötrü nəzərdə tutulmuş «Tülkünün nağılı» 
hekayəsinin [50-ı, s. 1–21] təhkiyəsi, dili obrazlıdır. Əhvalatın 
əvvəli belə nəql olunur: «Tülkünün əlinə çoxdan ov düşməmişdi. 
Acından qarnı dalına yapışırdı. Dan yeri ağarandan yuvasından 
çıxıb, dağı-dərəni, kolu-kosu bir-birinə vururdu. Kolların dibini 
qoxuluyurdu ki, görsün quş yuvasından zaddan varmı? Yumurta-
sını, ətcə balasını yesin. Sən demə, kolların birinin dibində bir 
bildirçin yuvası varıymış. Anaş bildirçin də yumurtalarının üstündə 
oturubmuş» [50-ı, s. 1]. Hekayə belə tamamlanır: «Ertəsi gün 
kəndli tülkünün dərisini aparıb şəhərdə satdı. Puluna da özünə, 
evliyinə çılpaqlıq alıb gətirdi. Evliyi də tülkü başını üzmüş 
fərələrdən dadlı-dadlı qovurma bişirmişdi. Yedilər, içdilər, dedilər, 
danışdılar, gülüşdülər. Durub yerlərini salıb yatdılar» [50-ı, s. 21]. 
      Azərbaycan uşaq ədəbiyyatı haqqında monoqrafiyasında Ə. Y. 
Saraçlı haqlı olaraq bu dövrdə dəb halına çevrilmiş iqtibasların, təb-
dillərin də əhəmiyyəti olduğunu vurğulamışdır [342, s. 100–103]. 
Mirzə Hüseynin bədii iqtibas məhsulları olan «Gözətçi Vəli» və 
«Çalğıçı İbrahim» hekayələrinə də bu meyarın aidiyyəti var. 
      M. H. Həsənzadənin hekayələrində, iqtibaslarında irəli sürdüyü 
ideyalar onun mətbuatdakı məqalələrində təlqin etdiyi fikirlərlə üst-
üstə düşür. Məsələn, onun 1920–1921 illərinin «َوطن» («Vətən») 
məcmuəsindəki «معارف» («Məarif») məqaləsi bu səpgidədir. 
Məqalədə maarifi insana bəxş olunan, onu səadətə yetirən ən ümdə 
sərvət kimi dəyərləndirmiş müəllifin bu fikirləri də orijinaldır: 
«Məarif bir günəşdir ki, hər yerdə tülu edər, ziyalandırdığı 
məhəllələri tamamilə tənəvvür edər, həmişə afaq insaniyyəti 
işıqladar. Dünyada olan heyvanat və nəbatatın daim həyanlarına 
vasitə yeganə aydınlanan günəş olduğu kimi, aləmin də parlaqlıq 
saçan, tərəqqi olmasına xidmət edən məarifdir. Bir millətin rifahəti, 
halı, izzət və iqbalı məarif sayəsində təmin olunur, məarif sayəsində 
tərəqqi edilir, məarif sayəsində car-iftar aləmə işıq artıran heyrət 
olur» [155-ı, 1920 # 1, s. 6] [71, s. 123–130]. Mirzə Hüseyn 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
196
çağdaşlarına belə tövsiyə verirdi: «Səy və qeyrət olmasa, məarifdən 
zərrə qədər əsər görüləmməz. Demək olur ki, məarif bir cismdir, o 
cismə hərəkəti və iqtidarı verən ruh, yəni səy və qeyrətdir» [155-ı, 
1920 # 1, s. 6] [71, s. 123–130]. Maarifi həyat, insan səadətinin 
qaynağı hesab etmiş Mirzə Hüseynin mövqeyi beləydi ki, hər 
kəsdən maarifə çatmaqdan ötrü ən əvvəl səy və qeyrət tələb olunur. 
      Mirzə Hüseyn Həsənzadənin, eləcə də mühitin başqa maarifçi 
nasiri Əlimirzə Nərimanovun didaktik mahiyyətli hekayələrinin 
ideya-məzmununu doğruluq, mərdlik, dostluq, səmimiyyət kimi 
nəcib insani keyfiyyətlərin aşılanması təşkil edir. 
      Telav-Qaracala kənd məktəbində, Tiflis gimnaziyalarında Şərq 
dilləri və Şəriət müəllimi işləmiş Mir Seyfəddin Seyidov kiçik 
hekayələrdən ibarət «خذاين االطفال» («Xəzain-ül Ətfal» = Uşaqlara 
xəzinə) adlı qiraət kitabı yazıb çap etdirmişdi [151-c]. 
      Mütəxəssislərin fikrincə, konkret olaraq mənsur miniatür-
hekayələr məktəbin, pedaqoji-didaktik prinsiplərin tələbindən, yeni 
dərs üsulunun ehtiyacından yaranmışdı. Yeni məktəb yeni dərslik 
tələb edirdi, yeni dərsliyə yeni bədii ədəbiyyat lazım idi [285, s. 
13]. Milli ədəbiyyat tariximizdə 19–20-ci yüzillər aşırımında 
müəyyən əxlaq prinsipləri təbliğ edən mövzular kiçik epik formanın 
qəlibinə çevrilmiş, silsilə şəklində miniatür hekayələr yaranmışdı. 
      Tiflisdə, Borçalıda Mirzə Hüseyn Həsənzadə kimi, Əlimirzə 
Nərimanov Sənanini da miniatür hekayəyə maarifçilik sövq etmişdi. 
Bu müəlliflərin ikisi də yeni tipli məktəb müəllimləri olmuşdular. 
      İlk təhsilini Tiflisdə Əliyyə məktəbində almış, Qori seminariya-
sını qurtarmış, Borçalının Qızılhacılı kənd məktəbində, Tiflis 
məktəblərində ana dilini tədris etmiş Əlimirzə Nərimanovun ədəbi 
fəaliyyəti bəhrəlidir. O, Borçalının Qızılhacılı məktəbində müdir-
müəllim işləyərkən bədii tərcüməçiliklə, ədəbi yaradıcılıqla da 
məşğul olmuş, Tiflisdə 1907-də birinci, 1913-də ikinci hissələri çap 
olunmuş «نصيحة االطفال» («Nəsihət-ül Ətfal» = Uşaqlara nəsihətlər), 
1907-də Tehranda çıxmış «تحفة الصبيان» («Töhfət-ül Səbiyan» = 
Yeniyetmələrə töhfə) dərs kitablarına öz yaradıcılığından da 
örnəklər daxil etmişdi. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
197
      Onun Borçalıda və Tiflisdə müəllimlik illərində hazırladığı, Sə-
nani təxəllüsüylə «2-ci ilə məxsus və şagirdlərin tərbiyə və əxlaqına 
xidmət üçün qiraət kitabı» olaraq çap etdirdiyi «نصيحة االطفال» 
(«Nəsihət-ül Ətfal» = Uşaqlara nəsihətlər) dərs kitabında [50-j] [50-
k] yüzə qədər miniatür-hekayə verilmişdir. Bu nəsr parçalarının bir 
qismi təbdildir, bir qismi kitablardan götürülmüşdü, bir qismini də 
müəllif özü yazmışdı. 
      «Nəsihət-ül Ətfal»ın müqəddiməsində oxuyuruq: «Qəsdim 
budur ki, ibtidai məktəblərdə təhsil edən müsəlman balaları – ki, 
gələcəkdə millət atalarının qatarlarında oturacaqlar, – bu məcmuədə 
yazılan hekayələri oxuyub, kamalınca anlayıb, nəsihətlərə əməl 
edələr» [50-k, s. 1]. 
      Həmin kitabdan Gürcüstamın Azərbaycan məktəblərində tədris 
prosesində istifadə edilirmiş [243, s. 98]. 
      Bu kitabdakı hekayələrdən «Tənbəl və səyli», «At və cüt», 
«Əlifba», «Oğul məhəbbəti», «Quş yuvası», «Maral», «Xəzinə», 
«İki dost», «Nənə nəsihəti», «Qoca bağban», «Yaxşılığa yaxşılıq», 
«Qərib yolçu» və başqa örnəklər tərbiyəvi mündəricəsilə seçilirlər. 
Hekayələr uşaqların yaş özəlliklərinə uyğun olaraq bəsit quruluşa 
malikdir, bəzisi bir-iki cümlədən ibarətdir, bəzisi dialoq şəklindədir. 
      Miniatür-hekayələrdən birinin [50-j, s. 3] məzmunu belədir: 
      «Səyli dedi: – Bu gün oxuyaram, sabah oynayaram. 
      Tənbəl dedi: – Bu gün oynayaram, sabah oxuyaram». 
      Müəllif hekayənin sonunda «Bu günün işini sabaha qoyma» ata 
sözünü əxlaqi fikir olaraq misal gətirir. 
      Əlimirzə Nərimanovun «Əlifba» adlı hekayəsi də [50-j, s. 5] 
məzmunu etibarilə ibrətamizdir: 
      «Bir gün İsmayıl gördü ki, atası kitab oxuyanda çeşmək taxır. 
      Dedi: 
      – Dədəciyim, mənim üçün bir çeşmək al, mən də səni kimi kitab 
oxumaq istəyirəm. 
      Atası cavab verdi: 
      – Çox yaxşı, mən sənə bir uşaq çeşməyi alaram. 
      Gedib oğlu İsmayıl üçün bir əlifba kitabçası aldı». 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
198
      Bu hekayənin məzmunu onu Rəşid Bəy Əfəndiyevin «Çeşmək» 
hekayəsinə [121, s. 93–94] yaxınlaşdırır. Belə ki, R. Əfəndiyevin 
hekayəsində dükandan kitab oxumaq üçün çeşmək almaq istəyən 
cavana çeşməkçi məktəbə gedən yolu göstərdiyi kimi, Ə. 
Nərimanovun hekayəsində də kitab oxumaq üçün çeşmək istəyən 
uşağına atası əlifba kitabı alır. 
      Ə. Nərimanov öz dərsliyindəki və mətbuatda Məşriq təxəl-
lüsüylə dərc olunmuş hekayələrilə maarifçi nasir kimi çıxış edir. 
Onun hekayələri, miniatürləri məktəbyaşlı uşaqlara, yeniyetmələrə 
ünvanlanmışdır və tərbiyəvi-didaktik səciyyəlidir. 
      Mirzə Hüseyn Həsənzadənin, Əlimirzə Nərimanovun miniatür 
hekayələri daha çox pedaqoji təmayüllü «Dəbistan», «Rəhbər», 
«Məktəb» jurnallarındakı, Abdulla Şaiqin, Rəşid Bəy Əfəndiyevin 
dərs kitablarındakı kiçik hekayələri xatırladır. 
      Borçalı maarifçi nasirlərinin miniatür hekayələri sırf əxlaqi-
didaktik mahiyyətlidir. Həmin hekayələrdə həyatın gerçək mənzə-
rəsini, bədii təhkiyə sənətkarlığını, tipik şəraiti, tipik xarakteri 
görməsək də, onlar əxlaqi fikirləri təbliğ-təlqin etdiyinə görə 
müəyyən əhəmiyyət kəsb edirlər. Bu əsərlərdə əxlaq normaları, 
elmi müddəalar, pedaqoji-nəsihətamiz, əxlaqi məzmun üstünlük 
təşkil etmiş, maarif, qeyrət, insanpərvərlik, yaxşılıq, paklıq, halallıq 
keyfiyyətləri təqdir olunmuşdur. Bununla, ədiblərimiz yeniyet-
mələrin, gənclərin təbiət və cəmiyyət hadisələrini dərk etmələrinə, 
elmi biliklərə yiyələnmələrinə çalışmış, gənc nəslin tərbiyəsinə, 
layiqli vətəndaş, ağıllı, ədəbli, hörmətcil övlad kimi yetişməsinə 
kömək göstərmişlər. 
       
 3.1.2. Romantik-sentimental hekayələr 
      Borçalıda belə səpgili bədii nəsrin təkamülü yönündə mühitin 
bilavasitə yerli nümayəndələri Ömər Faiq Nemanzadə, Mirzə Hü-
seyn Həsənzadə, Əlimirzə Nərimanov və başqalarının xidmətləri 
təqdirəlayiqdir. 
      Ömər Faiq Nemanzadə (1872–1941) Ahısqanın Azğur kən-
dində doğulmuş, İstanbulda mədrəsə qurtarmışdı, Tiflisdə, Nuxada, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
199
Şamaxıda, Gəncədə müəllimlik etmiş, «Şərqi-Rus» qəzetində 
fəaliyyət göstərmiş, «Qeyrət» mətbəəsinin fəaliyyətində, «Molla 
Nəsrəddin» jurnalının nəşrində önəmli rol oynamışdı, sonra doğma 
yurdda müəllim işləmişdi. Ö. F. Nemanzadə daha çox «Molla 
Nəsrəddin»çi publisist kimi tanınsa da, ara-sıra hekayə janrında da 
qələmini sınamışdı. 
      Onun «Günah kimdə?» hekayəsində [50-o, 1904 ## 88, 91, s. 4] 
[310, s. 62–67] ata-anası gənc Xədicəyi sevdiyi İsmayıla vermir, 
cavan qızın ölümünə bais olur. 
      Yazıçının gənclik dövrü bədii yaradıcılığının dəyərli məhsulu 
olan «Həmiyyətli bir cavan» hekayəsində mövzu mədəni-milli 
tərəqqi, vətən məhəbbəti üstündə qurulmuşdur [310, s. 183]. Ömər 
Faiqin səriştəli tədqiqçisi Ş. D. Qurbanovun qeyd etdiyi kimi, bu 
hekayə sentimental-romantik üslubda yazılmışdır [251, s. 178]. 
Əsərin qəhrəmanı məktəb müdavimi Əhməddir, o, dostu Sadıq 
Bəyə, sevgilisi Fəridəyə də vətənsevərlik amalları aşılayır: «Bizim 
kimi gənclər vaxtında çalışmazsa, bu müqəddəs vətəni fəlakətdən, 
övladi-vətəni pəncəyi-cəhalətdən qurtarıb ruhi-nicata çıxarmağa 
əlindən gəldiyi qədər çalışmazsa, vicdanına qarşı bir xəyanət etmiş 
olarlar». 
      Ö. F. Nemanzadənin 1916-cı ildə yazdığı «Gülsüm» hekayəsi 
[310, s. 254–258] o çağlarda sistemləşmiş lirik-psixoloji nəsrin 
maraqlı örnəyidir. Ə. Y. Saraçlının qeyd etdiyi kimi, iyirminci əsrin 
əvvəllərində lirik hekayələrdə əhvalatın qısa, duyğun təsiri, hiss və 
həyəcanlı, titrək təsviri mühüm yer tutub, lirik qəhrəman kompo-
zisiyanın əsasında durub, müəllif sıradan nağılçıya, müşahidəçiyə 
çevrilib, gah da öz lirik qəhrəmanının dərdinə şərik olub, onunla 
qəmlənib, onunla sevinib [341, s. 102–103]. «Gülsüm» tragik 
səciyyəli portret hekayədir, əsas surət 17-18 yaşında uca boylu, ala 
gözlü sarışın gənc qız Gülsümdür. Onun gözəl üzündən daha gözəl 
olan mülayim xasiyyəti, dadlı danışığı, hünəri, hələ ən artığı gözəl 
əxlaqıdır. Gənc qızın cəhalət qurbanı olması, dərdmənd anasının 
iztirabları oxucuda dərin hissi ovqat doğurur. Əsərin bir yerində 
oxuyuruq: «Of! Tərpənən kölgələr – yellər, uçub-gələn quşlar bu 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
200
baharın uğurlu bahar, bu yayın qədəmli, bərəkətli yay olacağına 
lətif əsmələrlə, can verən nəğmələrlə deyəsən bizi müjdələyir, 
muştuluq verirlərdi. Bu muştuluqlar yalnız Gülsümün dərdmənd 
anasını fərəhləndirmirdi. Onun üçün həmişəlik qış gəlmişdi. Onu 
artıq heç bir bahar güldürməz idi». Bu başlanğıc epizodda müəllif 
gözlənilən insan faciəsinə sənətkarlıqla işarə vurmuşdu. 
      Peşəkar jurnalist, publisist Hüseyn (Şahhüseyn) Mirzə Baxşəli 
Bəy oğlu Minasazlı (Minasazov) (1881–1932) əslən Borçalının Sar-
van elindəndir*, Qori seminariyasında təhsil almış, Tiflisdə Rus di-
lində qəzetlər, jurnallar nəşr etmiş, demokratik cümhuriyyətlər döv-
ründə Borçalıda yaşamış, müəllimlik fəaliyyətini davam etdirmiş, 
Ərcivan-Sarvan bölgəsində məktəb açıb, müdir-müəllim işləmişdi. 
      Onun həyat-yaradıcılığının incələnməsi yönündə Şamil Qurba-
novun və Arif Əliyevin [249] [295] [252] [10] xidmətləri təqdirə-
layiqdir. 
      Publisist, tənqidçi kimi məşhurlaşmış Hüseyn Minasazlı həm də 
maraqlı hekayələr müəllifidir. Onun «Namus uğrunda» heka-
yəsiniin [295, s. 208–212] mövzusu Borçalının Sarvan kəndinin 
həyatıyla ilgilidir, burada Sarvanlı Məmmədin timsalında Bor-
çalının zəhmətkeş kəndlilərinin tipik obrazı, canlı portreti yara-
dılmışdır. «Müsəlman qadını son nəfəsdə» hekayəsində [155-ə, 
1907 # 2, s. 2] [295, s. 213–214], adından da göründüyü kimi, 
qadınların faciəsi əks etdirilmişdir. 
      Hüseyn Minasazlının alovlu publisistikasında olduğu kimi, nəsr 
əsərlərində də, o cümlədən «İnsan», «Yola salma», «Eybəcər», 
«Namus uğrunda», «Müsəlman qadını son nəfəsdə», «Tar fəryadı» 
hekayələrində də millilik ideyası, ləyaqət ön mövqeyə çıxarılır. 
                              
     * Qeyd: Hüseyn Minasazlı mənsub olduğu Minasazlı nəslinin adını özünə 
soyadı götürmüşdü. Bu nəslin adamları, o cümlədən Hüseynin babası saz 
bəzəmək (minasaz) sənətilə məşğul olduqlarına görə belə adlanmışlar. İndi də 
Borçalının aran Sarvanındakı Minasazlı məhəlləsi, bu kəndin yaylaq yeri 
olmuş Ərcivan–Sarvan bölgəsindəki Minasazlı kəndi həmin nəslin adını 
yaşatmaqdadırlar. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
201
 
  
3.2. Dramaturgiya 
  
      Borçalıların ədəbi ənənələrində dramaturgiya yeni hadisə idi. 
Yerli ədəbi mühitdə 20-ci yüzilin ilk vaxtlarında dramaturgiyaya 
meylin güclənməsinə Azərbaycanda da, Gürcüstanda da teatr 
sənətinin yüksəlişi, xüsusən Tiflisdə milli səhnəmizin coşğunluğu 
mühüm təsir göstərmişdi. 
      Tiflis teatrımızın əzəl tarixi, həqiqətən, zəngin və maraqlıdır*. 
Tiflis teatrımızın tarixini Abbas Hacıyev əsaslı tədqiq etmişdir 
[163] [164] [162]. 1870-li illərdən 1920-ci ilədək Tiflis səhnəmizdə 
milli dramaturgiyamızdan «Lənkəran xanının vəziri», «Müsyö 
Jordan...», «Hacı Qara», «Qocalıqda yorğalıq», «Nadanlıq», «Nadir 
şah», «Dağılan tifaq», «Millət dostları», «Ağa Məhəmməd şah 
Qacar», «Müsibəti-Fəxrəddin», «Yağışdan çıxdıq, yağmura düş-
dük», «Ölülər», Gürcü dramaturgiyasından biri neçə pyes, dünya 
dramaturgiyasından «Otello», «Qaçaqlar», «Gavə», «Zorən təbib» 
əsərləri, habelə vodevillər tamaşaya qoyulmuşdu. Bu tamaşalarda 
Mir Seyfəddin Seyidov, Süleyman Ağa Qaibzadə, Mirzə Şərif 
Mirzəyev, İbrahim Zeynalov, Cahangir Şahtaxtılı, Yusif Bəy 
Məmmədbəyov, Salman Nərimanov, Baxşəli Bəy Məhərrəmbəyov, 
Hüseyn Minasazlı, Mirzə Əli Abbasov, Abdulla Xəlilov, 
Məmmədtağı Ələsgərov, Əşrəf Yüzbaşov, Mirzəxan Quluyev, 
Məmmədcəfər Cəfərov, Yunus Nərimanov, Eynəli Sultanov, 
                              
     * Qeyd: «Закавказскій вестникъ» = Zakavkazskiy vestnik qəzetindən: 
«1846-cı il dekabr bayramında Tiflis teatrında «Ayı və Paşa» komediyası 
göstərildi. Komediya köhnə olsa da, məzəli idi... Paşa Şərqdə məşhur ifaçı 
müğənni Səttarın gur səsinin təranələri altında xoşhallanırdı» [155-f, 1847 # 3]. 
Diqqətlə fikir verib aşkarlayırıq ki, sadə məzhəkənin sadə qurumlu 
tamaşasında üç obraz-rol olmuşdu: Ayı, Paşa, Müğənni. Müğənni rolunda 
Səttar çıxış etmişdi. Bu xəbərə əsasən, teatrımızın tarixini 1846-cı ildən 
başlamaq xüsusunda düşünməyə dəyər. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
202
Əlimirzə Nərimanov, Teymur Axundov, Göyərçin xanım, Mustafa 
Mərdanov, Əli Qurbanov, İbrahim İsfahanlı, Möhsün Sənani... kimi 
səhnə mücahidlərimiz fəallıq göstərmişdilər. 
      Borçalı–Tiflis ədəbi mühitimizin sənət bulağından içmiş Nəri-
man Nərimanovun «Nadanlıq» faciə-komediyası bu mühitin dəyərli 
bəhrələrindəndir. (Bu barədə Borçalı mövzusunun bədii ədəbiy-
yatda inikası kontekstində bəhs olunur [bu monoqrafiyanın 4.2.3 
bəndi]). 
      Ədəbiyyatşünas Ziya Borçalı «Tiflisdə yaranmış Azərbaycan 
ədəbiyyatı (1880–1920-ci illər)» mövzusunda elmi tədqiqatında o 
çağlar Tiflisdə çap edilmiş məşhur əsərlər arasında Mirzə Rəhim 
Məmmədzadənin «İslamiyyə otağı», «İranda qarət», «Arvad 
məişəti» dramlarından da söhbət açmışdır [51-e]. M. R. Məmməd-
zadə-Ehrabi Təbrizdən gəlib, Tiflisdə yaşamış, kiçik kitab düka-
nında işləmiş, bədii yaradıcılıqla da məşğul olmuşdu*. 
      Tiflis–Borçalı ədəbi arealında ərsəyə gəlmiş dram əsərləri 
cərgəsinə Rəşid Bəy Əfəndiyevin «Qan ocağı», Mir Rövşən Əfən-
dizadənin «Tiflis səfərləri», Əsgər Ağa Goraninin «Qocalıqda 
yorğalıq», Mirzə Cəlil Məmmədquluzadənin «Ölülər», Hüseyn 
Cavidin «Ana», «Şeyx Sənan», eləcə də M. R. Məmmədzadə-
Ehrabinin «Məhəmmədəli Mirzə Qacar» əsərlərini, yerli müəl-
liflərdən Mirzə Əli Abbasovun, Mirzəxan Quluyevin, Təhmasib 
Bəy Qulubəyovun, Hüseyn Qasımovun, Əlimirzə Bəy Nərima-
novun, Kərim Bəy Şəriflinin, Mirzə Həsən Məcruhun və başqa-
larının dram əsərlərini də aid edə bilərik. 
 
 3.2.1. Tarix mövzulu dramlar 
      Milli ədəbiyyatımızda tarixi dramın zəngin inkişaf yolu var 
[165]. Borçalının yerli dramaturqlarının bu janrdan olan əsərləri 
onlarda daha çox tarixi olaylara müraciət olunmasıyla səciyyələnir. 
                              
     * Qeyd: Ehrabinin «İranda qarət» dramının Ruscaya tərcümə nüsxəsi Gür-
cüstan Mərkəzi Dövlət Arxivində senzura fondunda (sv 480–2/1165) saxlanır. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
203
      Mirzə Əli Abbasov (1870–1943) Tiflisli olmuş, Tiflis teatrı-
mızın müqtədir aktyoru, rejissor, dramaturq kimi məşhurlaşmışdı. 
M. Ə. Abbasov səhnədə böyük həvəslə çalışmışdı. O, Tiflis 
teatrımızın ən öndər qüvvələrindən biri, Otello, Nadir şah rollarının 
təkrarsız ifaçısı sayılmış, Hacı Qara, Gavə, Hacı Qəmbər, Əl-
mənsur, Fon Moor, Ağa Məhəmməd Şah rollarında da gözəl oyun 
göstərmişdi. Onun repertuar palitrasında «Otello», «Qaçaqlar», 
«Hacı Qara», «Nadir Şah», «Ölülər», «Arşın mal alan», «Şeyx 
Sənan», «Dağılan tifaq», «Dəmirçi Gavə», «Qaçaq Kərəm» 
əsərlərinə verdiyi quruluşlar mühüm yer tutur. 
      M. Ə. Abbasov «Sultan Mahmud Qəznəli», «Fəxrəddin kişi», 
«Dövre-yi səltənət-i Ənuşirəvan-Adil, yaxud Taq-i Kəsra», «Yusif 
və Züleyxa» adlı səhnə əsərləri də yazmışdır. Onun tarixi 
mövzulardakı dramları daha çox qiymətlidir. 
      1915-ci ildə səhnəyə ayaq açmış «Sultan Mahmud Qəznəli» 
faciəsi dörd pərdə, beş təsvirdən ibarətdir [50-d]. 
      Adından da göründüyü kimi, əsər Türk mənşəli Qəznəlilər 
dövlətinin banisi Sultan Mahmuda həsr olunmuşdur. 
      Burada Sultan Mahmud yenilməz fateh, mahir siyasətçi, elm və 
mədəniyyətin tərəqqisinə çalışan hökmdar surətidir. Əsərdə Sultan 
Mahmud hüzurunda olan şairlər Firdövsi, Xaqani, Ünsüri, Əscüdi, 
Ənbərinin obrazları da yaradılmışdır. Xaqani sultan hüzurunda öz 
şeirlərini oxuyur, şahənşahı ədalətə, ibadətə çağırır. Firdövsi ölməz 
«Şahnamə»sini Mahmud Qəznəliyə təqdim edir, sultan dastandakı 
İran–Turan motivlərindən, zülmə qarşı çağırış ruhundan inciyir, 
ancaq sonra o, dahi şairə beytlərinin sayı qədər qızıl verilməsini 
əmr edir. Sultanın xələti şairin vətəninə çatanda Firdövsinin cəna-
zəsi şəhərin darvazasından çıxarılır... Bəhram Gur sultan elçisinə 
deyir: «Bu, Firdövsinin cənazəsidir. İndi buradan gedərsən Qəznəyə 
və o pulları da apararsan şahın hüzuruna və deyərsən ki, Firdövsiyi 
Qəznə ilanı çalmışdır». Əsər belə ibrətamiz məzmuna malikdir. 
      Milli ədəbiyyatımızda tarixi mövzulu dramın ilk örnəkləri kimi 
«Nadir Şah», «Ağa Məhəmməd Şah Qacar» əsərləri bəllidir. Ma-
raqlıdır ki, tarixi mövzulu dram əsərlərinin hamısı faciə janrındadır. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
204
Sələflərinin məramını davam etdirən M. Ə. Abbasov da tarixlə 
müasir dövr arasında bənzərlik yaratmaqla, tarixdən ibrət dərsi 
götürməklə ədalətli, səriştəli rəhbər ideyalarını irəli sürmüşdür. 
      Mirzə Əli Abbasovun ikinci dram əsəri «Dövrey-i səltənət-i 
Ənuşirəvan-Adil, yaxud Taq-i Kəsra» (Ənuşirəvan Adilin səltənət 
dövrü, yaxud Kəsra sarayı) adlanır və bu da tarixi mövzuda 
faciədir. Xatırladaq ki, Ənuşirəvana Kəsrəvilər xanədanına mənsub 
olduğuna görə həm də Kəsra, onun tikdirdiyi binaya Kəsra sarayı 
(Taq-i Kəsra) deyilmişdir; Xosrov (Keyxosrov) da Kəsra sözüylə 
bağlıdır. 1916-cı ilin mayından səhnəyə qoyulmasına icazə verilmiş 
dörd məclisli və beş şəkilli bu faciədə Sasanilər sülaləsinin məşhur 
nümayəndəsi Birinci Xosrov Ənuşirəvanın – Kəsranın hökmdarlıq 
fəaliyyətindən bəhs edilir [50-ç], hadisələrin çox hissəsi Kəsra 
sarayında vaqe olur, əsas obrazlar Dara, Ənuşirəvanın atası Şah 
Qubad, Məzdək, Ənuşirəvan (Kəsra), Ənuşirəvanın böyük oğlu 
vəliəhd Hörmüz və başqalarıdır. 
      Əlbəttə, dramaturq heç də tarixi faktları sadəcə əyaniləşdir-
məmiş, bu olaylardan öz maarifçilik baxışlarını, ədalətli dövlət 
başçısı fikirlərini ifadə etməkdən ötrü yararlanmışdır. Əsərdə saray 
və ədalət problemi önə çəkilir. Şikayətçilər şaha üz tutaraq deyirlər: 
«Zülmət basıb dünyanı, çıx gör bu tufanı». 
      Faciənin qət hissəsində (sonunda) elçilər şaha peyğəmbərin 
məktubunu gətirirlər. Ənuşirəvan oğulları Əbuzərin, Hörmüzün 
qolları üstündə canını tapşırır. 
      Ümumiyyətlə, bütövlükdə Şərq xalqlarının klassik ədəbiyyat-
larında olduğu kimi, M. Ə. Abbasovun dramında da Ənuşirəvan 
adil hökmdar kimi təqdimlənir. 
      M. Ə. Abbasovun yaradıcılığında üstün yeri tarixi dramlar 
tutması təsadüfi deyildi. O vaxtlar Tiflis teatrımızda «Nadir Şah» 
(N. Nərimanov), «Ağa Məhəmməd Şah Qacar» (Ə. Haqverdiyev), 
«Sultan Əbdül Əziz» (M. Hacınski), «Məhəmməd Mirzə Qacar» 
(M. R. Ehrabi), «Sultan Osman» (F. M. Volter) kimi populyar tarixi 
dram əsərləri vaxtaşırı səhnələşdirilmiş və bu tamaşaların çoxunda 
M. Ə. Abbasov baş rolları ifa etmiş, bəzilərinin rejissoru da 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
205
olmuşdu. Tarixi dram tamaşalarının uğurla qarşılandığının şahidi 
olmuş aktyor-dramaturq özü də tarixi mövzulara müraciət etmişdi. 
      Bu baxımdan o, milli ədəbiyyatda tarixi dramın baniləri Nəri-
man Nərimanovun, Əbdürrəhim Bəy Haqverdiyevin davamçısıdır. 
      Borçalıda yaşamış dramaturq Kərim Bəy Şəriflinin «Məhəm-
mədəli Şah, yaxud Səttarxan» tarixi faciəsi (əsərin başqa adı «Al-
datma»dır) mühitdə yeni ədəbi hadisə olaraq dəyərləndirilməlidir. 
N. Nərimanovun «Nadir Şah», Ə. Haqverdiyevin «Ağa Məhəmməd 
Şah Qacar», Tiflisli M. Ə. Abbasovun «Sultan Mahmud Qəznəli», 
«Ənuşirəvan-Adilin səltənət dövrü, yaxud Taq-i Kəsra» əsərləri 
kimi, «Məhəmmədəli Şah, yaxud Səttarxan» əsəri də tarixi, ictimai 
mündəricəli faciədir. 
      Kərim Bəy Paşa oğlu Şərifli (1892–1918) Borçalının Sarvan 
elindən bəy nəslindəndir, Tiflisdə gimnaziya, Qoridə seminariya 
tamamlamışdı. Tiflis teatrımızda ara-sıra rollarda (o sıradan 1907-ci 
ildə «Nadir Şah»da Gürcü Bəy rolunda) çıxış etmişdi. Yeniyetmə 
yaşlarından şeirlər qoşmağa başlayan Kərim Bəy sonra bədii 
yaradıcılığını hekayələri, publisistik məqalələri və dram əsərləriylə 
davam etdirmişdi. 
      Əsərdə 20-ci yüzilin əvvəllərində İrandakı siyasi olaylar önə 
çəkilmiş, Qacarlar sülaləsindən Məhəmmədəli Şahın İran məclisini 
silah gücünə qovması, xalq kütləsinin istibdada qarşı yenilməz 
mücadiləsi əks etdirilmiş, Azərbaycan xalqının mərd, igid oğulları, 
Təbriz üsyanının öndərləri Səttarxanın, Bağırxanın, Mir Bahadır 
Cəngin, Rəcəb ağanın bədii obrazları ehtiramla yaradılmışdır. 
      Pyesdə inqilab harayı güclüdür. Bir səhnə [370, s. 2] buna 
sübutdur: 
 Vəzir – Qibleyi aləm, nə vaxtadək bunun bihəyalığına səbr 
edəcəksən? Əmr verin, cəlladlar bunu rahatlasınlar. 
 Rəcəb ağa – Öldürün!.. Sizin peşəniz qan tökməkdir, hiyləlik, 
bayquşluqdur. Elə zənn edirsiniz, məni öldürtməklə sizin şahlığınız 
möhkəm bərqərar qalacaqdır? Xeyr, mənim kimi minlərlə xalq 
fədailəri ayağa qalxıb bu gün, sabah sizi öz cəzanıza çatdıracaqlar. 
 Şah – Aparın, zindana salın, sübh tezdən başını kəsdirin. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
206
 Rəcəb ağa – Aparın. Millət yolunda, Vətən uğrunda bir qurban da 
kəsin... Lənət sənə! 
      Belə yüksək dramatik axar əsərin son dərəcə uğurlu tamaşasına 
rəvac vermişdi. «Məhəmmədəli Şah, yaxud Səttarxan»ın ilk və son 
tamaşası Tiflis teatrımızın səhnəsində 1914-cü ildə məşhur aktyor 
Hüseyn Ərəblinskinin qastrolları zamanı onun iştirakıyla göstəril-
mişdi; o, dramaturqla sıx yaradıcılıq əlaqəsində çalışmış, Tiflis-
lilərin xahişini nəzərə alaraq, çətinliklə də olsa, əsəri səhnəyə gətirə 
bilmişdi [162, s. 76]; Səttarxan rolunu Hüseyn Ərəblinski, qalan 
rolları Tiflis artistləri Mirzə Əli Abbasov, İbrahim İsfahanlı, Məm-
mədtağı Ələsgərov və başqaları oynamışdılar. 
      Tiflis teatrımızın aparıcı qüvvələrindən olmuş, Gürcüstanın 
xalq artisti İbrahim İsfahanlı bu tamaşanı belə xatırlamışdır: 
      «Nəhayət, beşinci pərdəyə qədər çatdı. Bu pərdədə Siqət-ül 
İslam rolunda Əşrəf Yüzbaşov səhnədə remarka üzrə Məhəmmədəli 
Şahın üzünə tüpürdü və dedi: 
      – Sən ümmi-xaqanın oğlusan. 
      Bu əsnada salonda böyük bir iğtişaş qalxdı. 
      Bir tərəfdən, salonda əyləşən çar polisləri, digər tərəfdən, Tiflis 
İran konsulxanasının tamaşada iştirak edən cənabları pərdənin 
yarımçıq salınmasına nail oldular. 
      Onsuz da həmin pərdədə Məhəmmədəli Şahın son sözü beləydi: 
      – Aparın. Bu vətən mücahidini parça-parça edin» [148, s. 55]. 
      Xatırladaq ki, M. Ə. Sabir də Məhəmmədəli Şaha ithafla yaz-
dığı satirasında ona «ümmi-Xaqan oğlu» (yəni şah anasının oğlu) 
deyə xitab etmişdi [337, s. 133]. K. Şərifli də bu ifadəni yerində 
işlətmişdi. 
      1914-cü il aprelin 22-də M. R. Ehrabinin «Məhəmmədəli Mirzə 
Qacar» pyesiylə bərabər məzmunca oxşar gələn K. Şəriflinin 
«Məhəmmədəli Şah» əsərinin də tamaşasına qadağa qoyulmuş, 
mayın 5-də əsərin icazə nüsxəsi müəllifdən geri alınmışdı [154-a, s. 
99, 116, 120]. Əsərdəki çağırış pafosuna görə K. Şərifli Sibirə 
sürgün olunmuşdu, qayıdandan sonra yağı gülləsinə tuş gəlmişdi. 
 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
207
 3.2.2. Ailə-məişət məzmunlu faciə 
      Bəllidir ki, «dramatik faciəyə mövzu seçərkən fəlsəfi amil, yəni 
dramaturqun dünyagörüşü, siyasi baxışları da müəyyən rol oynayır» 
[195, s. 144]. Gimnaziya, seminariya təhsilli, siyasi baxışlarına görə 
sonralar təqib olunmuş, qətlə yetirilmiş Kərim Bəy Şəriflinin 
Borçalı problemləri barədə dramatik faciə yazması faktına bu 
rakursdan yanaşa bilərik. 
      Borçalı ədəbi məkanında dramaturgiyada ən fövqdə duran K. 
Şəriflinin dörd səhnə əsəri var: «Aqvalideyn», «Kəbin», «Müsibətli 
Zinyət», «Məhəmmədəli Şah, yaxud Səttarxan». Onun ilk əsərləri 
ailə-məişət mövzusunda, sonuncusu tarix mövzusundadır. 
      «Müsibətli Zinyət» faciəsinin surətini əldə etmişik [105-g]. 
Burada əsərin yazılış tarixi 1912-ci (h. 1330) il qeyd olunmuşdur. 
      1914-cü ilin aprelindən Qafqaz çap işləri komitəsi və Qafqaz 
canişini bu faciənin tamaşasına icazə vermişdi [154-a, s. 93, 94]. 
      Əsərin dramatik konflikt düyümü Hacı Rəhim ağanın evində 
öz-özünə mükaliməsindən başlanır. Yetmiş yaşlı tacir Rəhim ağa, 
özü demiş, qocalıqda yorğalıq eləmək, ondörd yaşlı Zinyətlə 
evlənmək istəyir... Sonra Hacı Mustafa öz evində müflisləşdiyindən 
gileylənir, falabaxan Tellinin elçi gəlməyi onun ürəyindən olur, o, 
Rəhim ağanın puluna, sərvətinə susayıb qızını ona verməyə razıla-
şır... Belə ekspozisiya şəklində başlayan hadisələr getdikcə gərgin-
ləşir, Hacı Mustafanın evinin qənşərində bir gözəl bağçada Zinyətlə 
tələbə Rüstəm Bəy bir-birilərini sevdiklərini bildirib, əhd-peyman 
bağlayırlar. Səhnədə Hacı Mustafa, onun arvadı Tükəzban xanım, 
nökər Bəşir görünürlər. Hacı Mustafa qızının, arvadının etirazlarına 
məhəl qoymayıb, toy tədarükünə başlayır... Növbəti pərdədə Rüs-
təm Bəyin evində onunla dostu knyaz Georgi müsəlmanların 
dərdləri barədə söhbətləşirlər. Seyidin, Tərəkəmələrin buraya 
gəlişlərilə həmin dərdlər əyani açılıb göstərilir. Bəşir Rüstəm Bəyə 
xəbər gətirir ki, Zinyəti qoca kaftar Rəhim Ağaya ərə verirlər... 
Bununla da olayların düyümü, gərginlik zirvəyə çatır. Hacı 
Mustafanın evində Zinyət quş kimi qəfəsə salındığına görə əzab 
çəkir. Zinyəti qaçırmağa gələn Rüstəm Bəyi Hacı Mustafanın 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
208
gözətçiləri gülləylə vururlar. Aşiq sevgilisinin dizləri üstündə canını 
tapşırır... Son pərdədə əhvalat Rəhim ağanın evində davamlanır. 
Zinyət ona tabe olmur, tüfəngi divardan götürüb özünü öldürür... 
Sonrakı məclisdə pristav, çaparlar Rəhim ağanı və Hacı Mustafanı 
əl-ayaqları qandallı halda uca dağ başındakı qalaya gətirirlər. Faciə 
qalada Mustafanın Rəhim ağanı boğub pəncərədən atmasıyla və 
Hacı Mustafanı ildırım vurub öldürməsiylə sona çatır. 
      Bununla da, «Müsibətli Zinyət» acı gerçəkliyin önündə idealın 
aciz qalaraq məhv olmasının faciəsidir. 
      Bu maraqlı süjet qurumlu faciə ilə Mirzə Fətəli Axundzadənin, 
Nəriman Nərimanovun, Nəcəf Bəy Vəzirovun, Haşım Bəy Vəziro-
vun, Əbdürrəhim Bəy Haqverdiyevin, Əsgər Ağa Goraninin, Mirzə 
Cəlil Məmmədquluzadənin, Hüseyn Cavidin müvafiq əsərləri ara-
sında bağlamlar hiss edilir. Şəksiz, Borçalılı yazar milli dramaturgi-
yamızın bütün şah əsərlərini oxumuşdu, yaxud onlara Tiflis teatrı-
mızın səhnəsində tamaşa etmişdi. Xüsusilə, bu faciə «Müsyö Jordan 
və Dərviş Məstəli Şah», «Nadanlıq», «Şamdan Bəy, yaxud Dilin 
bəlası», «Daldan atılan daş topuğa dəyər», «Qocalıqda yorğalıq», 
«Yeyərsən qaz ətini, görərsən ləzzətini», «Evlənmək su içmək de-
yil», «Müsibəti-Fəxrəddin», «Ölülər», «Dağılan tifaq», «Bəxtsiz 
cavan», «Pəri cadu» əsərlərilə səsləşmədədir*. Bu səsləşmə həm 
məzmun-süjet, həm də xarakterlər baxımlarından sərgilənir. 
      Vaxtilə Firidun Bəy Köçərli «Daldan atılan daş topuğa dəyər» 
əsərilə «Evlənmək su içmək deyil» əsəri arasındakı oxşarlığın 
kökünü izah edərkən bu qənaətə gəlmişdi ki, «bir tərəfdən bu 
əsərlərə «Müsyö Jordan və Dərviş Məstəli Şah» qüvvətli təsir 
etmişdisə, digər tərəfdən də, əsasən gündəlik həyatımızda 
                              
     * Qeyd: Bu baxımdan Nəcəf Bəy Vəzirovun «Pul düşgünü Hacı Fərəc» 
məzhəkəsini də xatırlamalıyıq. N. Vəzirovun əsərində də qəhrəmanın adı 
Zinyət xanımdır. Ancaq həmin məzhəkənin 1874-cü ilə aid birinci variantının 
itdiyini, 1914-cü ilə aid ikinci variantının yarımçıq qaldığını, əsərin bütöv 
halda 1924-cü ildə tamamlandığını [287, s. 222] nəzərə alaraq, Borçalıda 
yaşamış dramaturqun bu əsərlə tanışlığına əmin ola bilmirik. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
209
mənfəətpərəst ruhanilərin tez-tez müşahidə olunan, xalqa zərər 
gətirən təsiri müəlliflərə mövzu vermişdi» [155-e, 1895 # 3924, s. 
2]. Kərim Bəy Şəriflinin əsərinin qabarıq cəhəti məhz bundan ibarət 
olmuşdu ki, burada hadisələr Borçalı gerçəkliyinə bağlanmışdı. 
      Baş qəhrəman Zinyət milli dramaturgiyamızdakı Nisə xanımın, 
Pərzadın, Sona xanımın, Səkinə xanımın (M. F. Axundzadə), 
Xədicənin (N. Nərimanov), Yetərin, Səadət xanımın (N. Vəzirov), 
Maralın (H. Cavid) müəyyən məqamlarda bədii tale xələfidir. 
Zinyət öz mübarizliyi, cəsarətilə tale sələflərinin hamısının 
fövqündə durur. 13-14 yaşlı bu pak qız cəhalətin, sərvət düşgün-
lüyünün qurbanı olur. 
      Səkinə xanım əvvəlcə: «Könülə ki güc yoxdur» deyiminə inam 
bəsləyib, sonra cəsarətə gələrək: «Yaxşı deyil, bibi! Sənə mən nə 
zaman izn vermişəm ki, məni Ağa Həsənə verəsən?» – dediyi kimi 
[9, c. 1, s. 178], Zinyətin də atasının onu 70 yaşlı varlı-hallı Rəhim 
ağaya ərə vermək istədiyini eşidəndə ovqatı təlx olur, 
hüquqsuzluğundan, nadanlar əlində qalmasından, quş kimi qəfəsdə 
çırpınmasından gileylənir, yazıq-yazıq deyir: «Atacan, yazığam, 
məni pula satma... Elə hesab elə ki, mən bir qulam, azad edirsən». 
Getdikcə bu yalvarış ciddiləşib, ittihama çevrilir: «Bir belə zülm, 
müsibət heç yanda görünməyib. Atacan! Mən yaxşı bilirəm, qara 
pul səni aldadıb, görürəm. Bir ayıl, atamcan, ayıl, gör nə edirsən... 
Ancaq bu işi bir cahil görər, pula uyub qızını satar». Zinyət qoca 
kaftara yar olmaq istəmir. Rəhim ağaya tabe olmayan Zinyət 
mənliyi naminə tapançayla özünü vurub öldürür. 
      Zinyət xanım realist ədəbiyyatımızda N. Vəzirovun Səadət 
xanımından sonra daha bir maarifçi-ziyalı qız obrazıdır. 
      Diqqəti cəlb edən ikinci müsbət surət olan tələbə Rüstəm Bəy 
Zinyətin təkcə sevgilisi deyil, eyni zamanda onun bir növ həyat 
müəllimi, köməkçisi, maarifçi-ziyalı məsləkdaşıdır. Onlar eyni 
amallarla yaşayırlar, hər görüşəndə millət dərdi çəkirlər, millətin 
tərəqqisi uğrunda tədbirlər barədə düşünürlər. Əsərin finalında 
Rüstəm Bəyin qətl səhnəsi «Nadanlıq»dakı sonluğu xatırladır. 
Ömər: «Məni... nadanlıq... avamlıq... bimərifətlik güllələdi» – deyə 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
210
ah çəkdiyi kimi, Rüstəm Bəyin ölüm ayağındakı monoloqu da 
təsirlidir: «Ay cəhalət içində alışan insanlar, ey mövhumat qurban-
ları, ey işıqlı dünyadan murazı gözündə gedən gənclər... Ey cəhalət, 
nadanlıq əlində inləyən cəmiyyət... Bəlkə gələcəkdə biz məzlum 
millətin halına cavanlar qalalar...». Can üstündə Rüstəm Bəy: 
«Ehtiyatsız oldum» – deməklə öz mücadiləsinin zəifliyini, cəhalətə 
daha ciddi müqavimət göstərməyin vacibliyini boynuna alır. 
      Bu surət milli dramaturgiyamızdan Hacı Nuru, Şahbaz Bəy, 
Əziz Bəy (M. F. Axundzadə), Məhəmməd Ağa, Ömər, Yusif, Niyaz 
Bəy (N. Nərimanov), İsgəndər Bəy, Salman Bəy, Əşrəf Bəy, Fəx-
rəddin Bəy (N. Vəzirov) surətlərinə yaxınlaşır. Onlar kimi, Rüstəm 
Bəy də zülmət səltənətində bir işıq şüasıdır. Cəhalətin kökünü N. 
Vəzirovun Əşrəf Bəyi «ehkami-şəriətin bilmərrə yaddan çıxması 
ilə», elmsizliklə, ədəbsizliklə bağladığı kimi, K. Şəriflinin Rüstəm 
Bəyi də «cəmiyyətin nadanlıq əlində inləməsində» görürdü. Rüstəm 
Bəyə tuş gələn namərd gülləsi cəhalətin, zalımlığın gülləsiydi. 
      Müəllifin qəzəb silahının hədəfi ictimai ətalətdir. Əsərdə cəha-
lətin əsas təmsilçisi, elə əsərin də aparıcı obrazlarından biri Rəhim 
Ağadır. N. Vəzirovun Hacı Qənbəri, Ə. Göraninin Ları Zamanı, Ə. 
Haqverdiyevin Hacı Mehdisi kimi, K. Şəriflinin Rəhim Ağasının da 
yaşına uyğun gəlməyən eşqbazlığı, qocalıqda yorğalığı komik 
gülüşün doğmasına səbəb olur. Pərdə onun səhnəyə çıxmasıyla 
açılır və onun vahiməli psixoloji ovqatıyla bağlanır. Özünün etiraf-
larından aydınlaşır ki, o, kimiyi ağlar qoymuş, kiminin evini tar-
mar etmiş, haramlıqla var-dövlət yığmışdı. Onu öz zülmlərinə görə 
cəhənnəm xofu rahat buraxmır, amma yenə də vicdanı təmizlənmir, 
qoca vaxtında cavan qız almaq həvəsinə düşür. Rəhim ağa müf-
lisləşmiş Mustafanın tamahkarlığına bələd olduğuna görə bəd 
niyyətinin baş tutacağına arxayınlaşır. 
      Rəhim Ağa bilə-bilə, öz suçunu anlaya-anlaya günahlar işlədir. 
Gənc Zinyətin müsibətinə bais olan Rəhim Ağa özünə belə divan 
qurur: «Ey cəllad Hacı Rəhim Ağa, hacılığın, ağalığın sənə haram 
olsun. Nə qədər nahaq qanlar tökdün, neçə-neçə evlər yıxıb, qapılar 
bağlı qoydun. Axırda da öz əlinlə, öz ayağınla tələyə düşdün. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
211
Allahın qəhri etdiyim əməllərin cəzalarıdır, çəkəcəyəm». 
      Hacı Mustafa da Rəhim Ağanın tayıdır, onun «öz adamıdır». O, 
vaxtilə var-dövlət sahibi olmuş, sonra isə sərvəti əlindən getmiş 
ağalardandır. O, səhnəyə belə sözlərlə çıxır: «Allah-taalanın bir 
dağarcıq pulu var, gah onun belinə mindirir, gah da bunun, gah 
birini ağladır, gah da birini güldürür. Bu fani dünyanın dövlətinə 
bel bağlamaq olmaz... Bir vaxt var idi ki, əlimi nəyə uzadardım, pul 
olardı. Amma indisə işim tutmur. Məsələn, bura qızıl tökülüb, əlimi 
ona uzadan kimi torpaq olur, cinbata çıxır. Bilmirəm, nə edim, nə 
çarə qılım». Rəhim ağanın elçi göndərməsi ona göydən düşmə şad 
xəbər olur: «Kaş, xudaya, bu söz doğru olaydı. Hacı Rəhim ağa çox 
yaşasa, bundan sonra 2 və ya 3 il yaşayacaq. Zinyəti verərəm, bütün 
mal-dövlət mənə qalar... 70 yaşında olmasın, 90 yaşında olsun, 
mənim cibimə pul girsin». Yeniyetmə qızının yalvarışlarına, xalqın 
tənbehinə məhəl qoymayıb, təcili toy tədarükü görür, hətta evinin 
dörd tərəfinə gözətçilər qoyub, Zinyətin sevgilisi Rüstəm Bəyi 
namərdcəsinə qanına qəltan elətdirir, qızı xəlvəti Rəhim Ağanın 
evinə yollayır. Hacı Mustafanın da axırı faciə ilə sonuclanır. Hacı 
Mustafanın faciəsi pul hərisliyi olur. Bu cəhətdən o, milli drama-
turgiyamızın Hacı Qara, Hacı Qənbər obrazlarına birləşir. 
      Vasitəçi surətlərdən fala baxan Telli Rəhim ağanın qocalıqda 
yorğalığını eşidəndə sevinir ki, əlinə girəvə düşüb, Rəhim Ağanın 
başını qatıb, pul qazanacaq. Fala baxan Telli, Yolçu Dərviş surətləri 
ilk baxışdan Dərviş Məstəli Şahı (M. F. Axundzadə), Molla Qasımı 
(N. Nərimanov), Dərviş Heydərəliyi, Nurcahanı (N. Vəzirov), Mol-
la Hadıyı, Fatma qarıyı (Ə. Görani), Mirzə Heydəri, Gülpəriyi (Ə. 
Haqverdiyev) xatırladırlar, onlar da tülkü fəndgirliyi işlədənlərdən, 
camaatı soymaq yolunu tutanlardandır. Telli də, Yolçu Dərviş də, 
həmçinin Mustafanın arvadı Tükəzban xanım da, nökər Bəşir də bir 
yandan cəhalətin, nadanlığın çirkabları, başqa bir tərəfdən də, bu 
geriliyin ifşaçılarıdır. 
      Qət səhnəsində Qaçaq Məhəmmədin Hacı Mustafaya və Rəhim 
Ağaya qeyrət, ədalət divanı qurması, Hacı Mustafanı ruhların 
incitməsi də ibrətamiz epizodlardır. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
212
      Zülmlə abad olan sonda bərbad olar. Bu kəlam əsərdə bir neçə 
dəfə vurğulanır. Maraqlıdır ki, əsərdə konfliktdəki hər iki tərəf – 
həm köhnəlik, ətalət, həm də yenilik, tərəqqiyə meyl məğlub olur, 
qalib gələn isə işıqlı sabaha, ədalətə inamdır. 
      «Aqvalideyn», «Kəbin» əsərləri əldə yoxdur. Aqvelideyn Ərəb-
cə ata-ananın üzünə ağ olan, valideynə hörmət etməyən anlamın-
dadır [47, s. 9] və K. Şəriflinin bu başlıqlı komediyası ailə-məişət, 
didaktik-tərbiyə mahiyyətli olmuşdu. «Kəbin» əsərinə gəlincə, qeyd 
edək ki, Gürcüstan arxivində senzuranın materialları arasında 
«Kəbin»in tamaşaya qoyulmasına icazə sənədi var və burada əsər 
dörd pərdədən, beş məclisdən ibarət pyes olaraq təqdimlənmişdi 
[154-a, s. 4, 5] və Qulam Məmmədli 1850–1920 illərinin pyesləri 
siyahısında bu əsəri də göstərmişdir [53, s. 560]. 
      Tiflis–Borçalı ədəbi arealında dramaturgiyanın inkişafında 
məşhur aktyor, rejissor Mirzəxan Quluyevin «Məhəbbət və azadlıq» 
pyesi* [154-b], Əlimirzə Bəy Nərimanovun məktəblilərin tamaşaya 
hazırlamaları üçün kiçik səhnə əsərləri [50-k], müəllim Təhmas Bəy 
Qulubəyovun və Hüseyn Qasımovun «Rüstəm və Söhrab» komedi-
yası, başqa əsərlər də müəyyən yer tutmuşlar. 
      Araşdırmalardan məlum olduğu kimi, yerli müəlliflərin dram 
əsərləri içində tarixi mövzulu pyeslər, faciələr daha çoxdur. 
Yazarlarımız tarixi olayları səhnəyə gətirməklə öz azadlıq, istiqlal 
ideyalarını, arzu-diləklərini də ifadələmişdilər. Milli realist drama-
turgiyamızın inkişafında qanunauyğun, əlamətdar hadisə sayılan 
faciə janrı həmin tarixi dönəmdə yeni ilə köhnənin, şəxsiyyətlə 
cəmiyyətin kəskin mücadiləsinin nəticəsi olaraq meydana çıxmışdı. 
Və bədii ədəbiyyatda faciəliliyin əksi sosial bəlanın qüvvətli olduğu 
şəraitdə yeninin, mütərəqqi olanın mübarizəsinə rəğbət hissi 
doğururdu. 
       
                              
     * Qeyd: Əsər 1914-cü ildə yazılmış və dörd pərdədən, 72 səhifədən ibarət 
olmuşdu. Arxivdə əsərin mətni itmiş, onun cildi və üz vərəqi qalmışdır [154-b]. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
213
  
3.3. Ədəbi-tənqidi mülahizələr, publisistika 
  
      Ədəbiyyatşünas akademik Kamal Talıbzadə iyirminci yüzilin 
əvvəlində Azərbaycan ədəbi tənqidinin əsas cərəyanlarından danı-
şarkən realist tənqidi, yəni realizm yaradıcılıq metodunu dəstək-
ləmiş tənqidi ən qüvvətli və geniş yayımlı qol hesab etmişdir [371, 
s. 127]. Bu anlamda Borçalı–Tiflis mühitində meyl şəklində özünü 
göstərmiş ədəbi tənqid də realist-demokratik səciyyə daşımışdı. 
      Tiflis mətbuatında bədii ədəbiyyatın vacib məsələlərinə, ədəbi 
qüvvələrin yaradıcılıqlarına həsr olunmuş yazıları, Tiflisdəki milli 
və Rus dilli mətbuatlarda F. Köçərli, M. C. Məmmədquluzadə, A. 
Sur, Ə. Haqverdiyev, Ə. Qəmküsar, E. Sultanov və başqa peşəkar-
ların ədəbi tənqid yönündə xidmətlərini xatırlayaraq, Gürcüstan 
kökənli müəlliflərdən Ömər Faiq Nemanzadə, Hüseyn Minasazlı, 
Əlimirzə Nərimanov və başqalarının ədəbi-tənqidi fikirlərini, ədə-
biyyatın, sənətin müxtəlif sahələrinə aid əhəmiyyətli məqalələr yaz-
dıqlarını qeyd etməliyik. 
      Doğrudur, Borçalı maarifçi ədəbi qüvvələri ədəbiyyatın nəzəri-
estetik meyarlarını, ədəbi prosesin inkişaf dialektikasını təhlil edən, 
ona istiqamət verən məqalələr, iri həcmli əsərlər yazmamışlar. 
Onlar ədəbi-tənqidi mülahizələrini, görüşlərini daha çox dərs 
kitablarına, məcmuələrə yazdıqları müqəddimələriylə, mətbuat 
səhifələrində dərc etdirdikləri məqalələriylə yaymışlar. 
      Yerli müəlliflər arasında H. Minasazlı ədəbi tənqidlə daha çox 
məşğul olmasıyla seçilmişdi, Borçalı mühitində ədəbi tənqid məhz 
onunla təmsil olunmuşdu. 
      20-ci əsrin əvvəllərinin bu görkəmli jurnalisti Borçalının 
Sarvan elindən Minasazlı soyundandır. O, Tiflisin Rus dilli qəzet-
lərində, jurnallarında çalışmışdı. 
      Akademik Kamal Talıbzadə H. Minasazlının adını o zaman 
maarif və mətbuat sahəsində çalışan Ə. Fəhmi, F. Ağazadə, M. M. 
Axundov, Ə. Səttar, Ə. Tofiq, Q. Rəşad, R. Məlikov, E. Sultanov, 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
214
Ö. Faiq, C. Bünyadzadə, X. İbrahimov və başqalarıyla bir sırada 
çəkmiş, onun da sənətin müxtəlif məsələlərinə həsr olunmuş 
məqalələriylə qabaqcıl tənqidin inkişafına, onun irəli sürdüyü 
mülahizələrin möhkəmlənməsinə yardım etdiyini xüsusi dəyərlən-
dirmişdir [371, s. 128]. H. Minasazlının həyat və yaradıcılığını 
səriştəli tədqiq etmiş Şamil Qurbanov, Arif Əliyev onun ədəbi-
tənqidi məqalələrini də elmi təhlil süzgəcindən keçirmişlər [249] 
[252] [10]. Mütəxəssislər haqlı olaraq onu «XX əsr mətbuatımızın 
tarixində xüsusi mövqe tutan orijinal simalardan» biri kimi 
səciyyələndirmişlər [249, s. 36] [252, s. 95]. 
      Tiflisdə Rus dilində nəşr etdiyi ədəbi-bədii jurnalın, qəzetin 
səhifələrindəki, Tiflisdə, Bakıda çıxmış qəzetlərdəki yazılarıyla 
[155-b] [155-ə] [155-x] [295] ən öncə ötgünsözlü publisist kimi 
tanınmış H. Minasazlı mübariz qələmini məşhur ədiblərimizin 
yaradıcılıqlarının təhlili yönündə də sınamışdı. O, tənqidçi kimi 
realist ənənələrin təbliğçisi olmuşdu. 
      Milli realist ədəbi tənqidçilər ordusuna daxil olan, ilk ədəbiy-
yatşünaslarımızın öndərlərindən sayılan H. Minasazlı ədəbiyyata 
yüksək meyarlarla yanaşmış, ədəbiyyatdan ideya müasirliyi, xəl-
qilik tələb etmişdi. Onu ən çox ədəbiyyatın zamanla əlaqəsi, mövzu 
önəmliyi, janr əlvanlığı, xalq yaşayışını gerçək əks etdirmək qüdrəti 
düşündürmüşdü. Bir çox baxışlarıyla o, daha çox görkəmli peşəkar 
ədəbiyyatşünasımız, ədəbi tənqidçimiz Firidun Bəy Köçərli ilə 
həmməsləkdir. 
      H. Minasazlı klassiklərdən M. F. Axundzadə barədə önəmli 
fikirlər söyləmişdi. O, Mirzə Fətəlinin əsərlərində gülüş doğuran 
səhnələrin axarında cəhalətə qarşı mücadilənin, «yazıçının ovqatın-
dan qaranlıq aləmə axan göz yaşlarının» aydın sezildiyini vur-
ğulamışdı [155-ə]. 
      H. Minasazlı öz çağdaşlarının yaradıcılıqlarını tədqiq etməyə 
daha çox diqqət yetirmişdi. O, çağdaşı və dostu M. C. Məmməd-
quluzadənin ölməz «Ölülər»ini ona görə yüksək dəyərləndirmişdi 
ki, əsərdə «həyatın qaranlıq və gözəgörünməz cəhətlərini son 
dərəcə dürüst əks etdirən lövhələr, xalq yaşayışının bir çoxlarına 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
215
sirr qalan maraqlı panoramı canlanır», müsəlman gerçəkliyinin 
bütün yaraları, cəhalət, avamlıq, bu yaraları törədən amillər açıqla-
nır. «Ölülər»i Şərq xalqları ədəbiyyatlarında yeni hadisə kimi qiy-
mətləndirən, «Ölülər»in obrazlarını həyati tiplər adlandıran tənqid-
çiyə görə, bu faciə qəmli bir həqiqətdir; xalqı tərəqqiyə aparmaq 
qayəsini güdən, dövrün gerçək nöqsanlarına acı-acı gülən əsərdir. 
      Böyük şair Mirzə Ələkbər Sabirə «Azərbaycan poeziyasında 
yeni ədəbi məktəbin banisi» tanıtımını verən H. Minasazlı fikrinə 
belə bəraət qazandırmışdı ki, xalqını hədsiz məhəbbətlə sevən, onun 
dərdlərinə kədərlənən, işgəncələrindən əzab çəkən Sabir «həyat 
nəğməsi oxuyub», «müsəlmanları yuxudan oyatmaqdan ötrü üfüqdə 
dan ulduzu tək parlayıb, gələcək günlərdən müjdə yetirib». Sabir 
idrakının dərinliyini, itiliyini xüsusi vurğulamaqla tənqidçi yaz-
mışdı ki, Sabir avamı dilə tutub tərbiyələndirmir, onun şüuruna 
amiranəliklə hökm edirdi. 
      Borçalıda yaşamış ədəbiyyatşünas nəinki təkcə milli ədəbiyyatı-
mıza, eləcə də rəğbət bəslədiyi Gürcü ədəbiyyatına da xəlqiliyin, 
ideyalılığın ali zirvəsindən nəzər yetirmişdi. Bu baxımdan onun 
görkəmli Gürcü şair, ictimai xadim İlya Çavçavadze barədə fikirləri 
orijinallığıyla seçilir. H. Minasazlının məhz İ. Çavçavadze haqqın-
da məqalələr yazması təsadüfi deyildi. Böyük İlya Gürcü ədəbiy-
yatında yeni, realist istiqamətin ən aparıcı qüvvəsi sayılır. Və H. 
Minasazlıdan əvvəl onun barəsində Firidun Bəy Köçərli, Abdulla 
Sur və başqaları da öz mülahizələrini bildirmişdilər, Gürcü ədibin 
şeirləri və hekayələri hələ öz dövründə dilimizə tərcümə edilmişdi. 
      Gürcü xalqının böyük oğlu 1907-ci ildə qətlə yetirilərkən Gürcü 
dilindəki «ისარი» = İsari (Neştər) qəzetində H. Minasazlı «Gürcü 
poeziyasının bayraqdarı İlya Çavçavadzenin faciəli ölümü ilə bağlı 
olaraq müsəlmanların bir qrupu adından qardaş Gürcülərə səmim-
qəlbdən dərin hüzn» ifadə etmişdi [155-c]. O dövrün Tiflis Rus dilli 
mətbuatında H. Minasazlı İlya Çavçavadze barədə daha məzmunlu 
başqa bir məqalə də dərc etdirmişdi [155-b, 1907 # 184, s. 2]. 
Burada o, əvvəlcə Şərqin dahi şairi Sədinin «Bu dünya bir aynadır, 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
216
hər gələn baxar gedər» kəlamını xatırlamış və müdrik sözləri Gürcü 
şairə şamil edərək yazmışdı ki, adamlar əbədiyyətə qovuşanda bu 
ayna dünyada surətlərini qoyub gedirlər, bəziləri eybəcər, çirkin 
surətlərini, bəziləri gözəl, işıqlı surətlərini. Nəsillər birinciləri 
lənətləyirlər, ikincilər isə nəsillərdə onların ölməz surətləri önündə 
müqəddəs ehtiram hisslərilə yaşayırlar. Gürcü xalqı üçün İlya 
Çavçavadze məhz belə insan, öz adını poetik qabiliyyətin bəhrə-
lərilə əbədiləşdirən insandır. 
      Bu layiqli qiymətdən sonra H. Minasazlı daha irəli gedib, İlya 
Çavçavadzeyi nəinki təkcə Gürcü xalqının, eləcə də bütün 
dünyanın, o cümlədən müsəlmanların sevimlisi olaraq dəyərləndir-
mişdi. H. Minasazlıya görə, istedadlar hamıya məxsusdur və onlarla 
hamı fəxr edir. Qafqaz oğlu, doğma düzlərin, dağların nəğməkarı, 
öz vətənini, nə vaxtsa çiçəklənəcək vətənini hədsiz məhəbbətlə 
sevən, Qafqaz poeziyasının bayraqdarı, sevginin, inamın və qüd-
rətin incə tellərindən həzin təranələr yaradan şair məgər biz müsəl-
manlara da əziz deyil mi? Və məgər bu nəğməkarın yaratdıqlarında 
biz kədərli duyğularımızın, ağır əzablarımızın əksini tapmırıq mı? 
      H. Minasazlının bu ritorik suallarının hər biri əslində məntiqi 
təsdiqlərdir. Bir tərəfdən, ona görə ki, İ. Çavçavadze Azərbaycan 
xalqının səmimi dostu olmuş, redaktor-naşiri olduğu «İveria» 
qəzetinin səhifələrində Azərbaycan ədəbiyyatı, Borçalı mahalı, Bor-
çalı Qarapapaqları barədə materiallar vermişdi*, Borçalı mahalını 
                              
     * Qeyd: «ივერია» = İveria jurnal-qəzetində (1877–1906) Azərbaycan 
folkloru, «Avesta», M. P. Vaqif, M. Ş. Vazeh, M. F. Axundzadə, Ə. Görani 
barədə materiallar əhəmiyyətlidir [279] [32, 1982 # 10] [259] [256, 1987 # 12] 
[36, 1989 # 3] [278]. «ბორჩალოს მაზრა» («Borçalı qəzası») adlı publisistik 
məqalədə [155-ç, 1890 ## 244, 245] [146, 1987 # 144] Borçalının o vaxtkı 
coğrafi durumu, Borçalılıların etnoqrafik yaşayış tərzi barədə maraqlı fikirlər 
var. Məsələn: «...Bəzi kəndlərdə Gürcülər ana dilini yadırğayıblar, ya da çoxu 
Gürcü dilində Azərbaycan sözləri işlədir... Borçalılar yaraq gəzdirməyi çox 
xoşlayırlar. O, evdə acından ölər, amma özünə xəncər tapar, hələ bir oğluna da, 
qılınc da, tüfəng də... Onların içində igid, boy-buxunlusu, yaxşı geyim-gecim-
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
217
çox gəzmiş, yerli Qarapapaqlarla ülfət bağlamışdı, səmimiyyətlə 
yazmışdı: «Hərgah azərbaycanlı birini bəyənib inanmışsa, ona heç 
vaxt xəyanət eləməz, azərbaycanlı öz ağlı, təcrübəsi, hünərilə 
seçilən insanlara hörmət bəsləyər». Həm də məhz ona görə ki, H. 
Minasazlının dililə desək, «biz müsəlmanlara öz şairlərimizdən, 
xalq inamlarımızın, kədərimizin ifadəçilərindən eşitməyə alışdıq-
larımızı İ. Çavçavadzenin təmiz Şərq ələminə ovqatlanan əsərləri də 
söyləyir və nəhayət, valehedici ilhamın həlim sədaları bizdə də 
xoşbəxt gələcəyə işıqlı ümid doğurur». 
      Başqa bir tərəfdən də, bu qeydlər H. Minasazlının İ. Çavça-
vadze irsi ilə tanış olduğunu da təsdiqləyir. Borçalı müəllifinin İ. 
Çavçavadzeyi məhz Gürcü poeziyasının bayraqdarı, doğma düz-
lərin, dağların nəğməkarı kimi xatırlaması, onun yaradıcılığını 
poetik istedadın cah-cəlallı bəhrələri, sevginin, inamın, qüdrətin 
həzin təranələri və həm də Şərq ələminə ovqatlanan əsərlər adlan-
dırması təsadüfi olmamışdı. Həqiqətən, böyük şair Gürcü ədəbiy-
yatında yeni dönüşün əsas banilərindən biri, milli-realist ədəbi 
düşüncənin aparıcı qüvvəsi kimi qiymətləndirilir. Onun şeirlərində 
Şərq ovqatlı dərin hüzn, məhəbbət duyumları, Şərq poeziyasının 
şeir tipləri də üstün yer tutur.  
      H. Minasazlı ədəbiyyatın qayəsini həyatın aynası, səadət 
idealının işığı olmaqda müəyyənləşdirməklə özünün məsləkdaş 
sələflərinin fikirlərini dəstəkləmişdi. 
      Professional publisistikanı Borçalı mühitində özünə peşə seçən 
müəlliflər Hüseyn Minasazlı, Ömər Faiq Nemanzadə və Mirzə Şərif 
Mirzəyev məşhurlaşmışdılar. 
                                                                    
lisi çoxdur. Qadınların arasında da qəşəng, girdəsifətli, qaragöz, qaraqaş, göy-
çək ağız-burunlu, həyat eşqi aşıb-daşan tapmaq olar. Bunlarda qız qaçırmaq 
igidlik nişanəsidir... Xalqın sərvəti mal-qoyundur. Hər ailənin ondan başlamış 
yüzə qədər öküzü, camışı, atı, eşşəyi, qoyunu var. Bəzisinin də at ilxısı var. 
Əksərii ağaların... Taxtlara pərdə, xalça, gəvə döşənir. Xalça-gəvələri qadınlar 
toxuyurlar... Plovu lap çox xoşlayırlar. Onların hazırladıqları plov yağda, 
şəkər-kişmiş içində üzür... Kəndlərin hamısında məscidlər, mollalar var...». 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
218
      Hüseyn Minasazlı Tiflisdə 1907-ci ildə «Огни» (Oqni) ədəbi-
bədii jurnalının, 1909–1910-cu illərdə «Еженедельное обозрение» 
(Yejenedelnoye obozreniye) qəzetinin naşir-redaktoru olmuş [155-
ə] [155-x], Bakıda və Tiflisdə nəşr edilmiş Rus dilli mətbu 
orqanlarda publisistik, ədəbi-tənqidi məqalələrlə çıxış etmişdi. 
Jurnalistin dövri mətbuatda çıxmış yazılarının əsas məhvərini 
xalqın maarif və mədəniyyətinin inkişafı, qadın təhsili və azadlığı, 
ana dilinin tədrisi və saflığının qorunması, müəllimlər hazırlığı, 
xeyriyyəçilik və başqa önəmli mövzular təşkil etmişdi. Onun 
publisistikasına kəsərli, təsirli fikir xasdır. Onun maraqlı mövzulara 
müraciəti məqalələrinə seçdiyi sərlövhələrdən də hiss olunur. Belə 
ki, onun sərlövhələri ilk baxışdanca oxucunu cəlb edirdi: «Müsəl-
manlar arasında», «Vacib məsələ», «Çoxlu məsələlərdən», «Köhnə 
məsələ», «Məsələyə dair», «Mübarizə»... 
      «Həqiqət həmişə kəskin olur», «Mübarizə şikayət deyil» əqidəli 
H. Minasazlı mücadiləsində qəti və cəsarətli olmuşdu. O, məramını 
belə açıqlamışdı: «Məqsədimiz yatmış şüurları oyatmaq, imkan 
daxilində onlara obrazlar, rəsmlər və səhnəciklər vasitəsilə təsir 
etməkdir» [155-ə, 1907 # 1, s. 1]. H. Minasazlının publisistik 
mülahizələrindən: «Qadına alış-veriş malı kimi baxan xalq heç vaxt 
mədəni xalq ola bilməz». «Erkən kəbin» məqaləsində oxuyuruq: 
«16 yaşlı Fatma özünü öldürdü. Səbəb qoca kişiyə ərə getmədiyinə 
görə valideynlərinin kobud hərəkəti olmuşdu... Vicdanı olan heç 
kəs razı olmamalıdır ki, balaca qızları tanımadıqları, babaları ya-
şında adamlara məcburi kəbin kəsib, onları fiziki və mənəvi şikəst 
etsinlər» [295, s. 139–140]. Borçalı publisisti teatrı «mədəniyyətə 
və tərəqqiyə gedən pilləkanın bir pilləsi» kimi səciyyələndirmişdi 
[155-b, 1909 # 164, s. 3]. 
      H. Minasazlının dilin saflığı xüsusunda mövqeyi: Dil nə qədər 
xalq danışıq tərzinə yaxındırsa, deməli, bir o qədər ədəbidir; nə 
qədər doğru yazsanız, bir o qədər sizə hörmət edərlər, nə qədər sadə 
yazsanız, bir o qədər sizi yaxşı başa düşərlər. 
      Ö. F. Nemanzadənin publisistik fəaliyyəti daha çox «Şərq-i 
Rus» qəzeti və «Molla Nəsrəddin» jurnalı ilə bağlı olmuşdu. Mirzə 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
219
Cəlil deyərmiş: «Faiq olmasaydı, «Molla Nəsrəddin» olmazdı» 
[403, s. 156]. 
      Ömər Faiq qəzeti aləmin güzgüsü, zəmanənin kəskin qılıncı, 
cismi-həyatın ruhu, millətin ölçüsü, mizanı gözündə görərək 
yazmışdı: «İstədiyimiz mərifət və rahətin qapısı... ancaq mətbəə, 
mətbuatdır, maarif-i milliyədir» [50-n, s. 1] [310, s. 40, 83]. 
      Ömər Faiqin şüarları belə olmuşdu: «İctimai fəlsəfənin başı 
özünü tanımaq fəlsəfəsidir; millətini bilmək elmidir» [233, s. 36]; 
«Millətin yaşaması dili ilədir. Dil yoxluğu millət yoxluğudur... Mən 
inanmaram ki, dilini sevməyən millətini sevsin. Çünki dil millətin 
tək nişanıdır, millət sevgisinin birinci əlamətidir. Dilini sevməyənin 
ürəyində millətpərvərlik duyğusu aramaq istiotdan bal dadı 
gözləməyə oxşar» [310, s. 228–229]; «Millətimizi sevmək üçün ən 
irəli dilimizi sevməliyik... Məhəbbətimizin ən üst qatına dil 
məhəbbətini çıxarmalıyıq» [233, s. 31] [310, s. 230]. 
      Deməli, Ömər Faiqin publisistikasında əsas mənəvi-etik prinsip 
vətənpərvərlik olmuşdu və bu, Ş. D. Qurbanovun vurğuladığı kimi, 
vətənə, xalqa bağlılıq, xalqın mənəvi sərvətlərinə ehtiraslı, qayğılı 
münasibətdə özünü biruzə vermişdi [310, s. 23]. Deməli, Ö. F. 
Nemanzadə millət sevgisilə onun dilini sevməyi bir mərtəbədə 
görmüşdü. Dilimizi sevmək deyəndə Ömər Faiq bu dilin saflığını 
qorumaq şərtilə onu qürurla işlətməyi nəzərdə tutmuşdu, bir Avropa 
pedaqoqundan bu sitatı gətirmişdi: «Mənə mükəmməl bir əlifba 
verin, mükəmməl bir dil verim; mükəmməl bir dil verin, mükəmməl 
bir mədəniyyət verim». 
      Ö. Faiqin çağırışı beləydi: «Hamımız çalışmalıyıq ki, çətin 
mənalı Ərəbi, Farsi sözlərin yerinə Türkcə sözlər yazaq» [50-n, s. 
1] [310, s. 90]. O, üç-dörd yaşındakı balalarımızın da bildikləri 
tanrı, ata, ana, bacı, qardaş, yoldaş, çörək, su, göy, yer, eşik, sevgi, 
yaşıl, qırmızı... kimi doğma sözlərimizin yerinə həqqi-təala, pədər, 
madər, həmşirə, bəradər, rəfiq, nan, ab, səma, zəmin, astanə, mə-
həbbət, səbz, sürx... sözlərini işlətməyi, yazmağı özlərinə bir 
«hünəri-sərəfrazlıq» güman edənləri tənbehləyirdi, qəti tələb edirdi 
ki, öz Türk dilimizin aləmində Türk sərfini hakim etməliyik. Ömər 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
220
Faiq yazılan kitabların mümkün mərtəbə camaat dilinə yaxın olma-
sını lazım bilirdi, bildirirdi ki, gərək mümkün mərtəbə sadə yazma-
ğı adət edib, özgələrə nümunə, örnək olaq [50-n, s. 1] [310, s. 90]. 
      Ömər Faiq qətiyyətli, qeyrətli Türkçü idi. Bu baxımdan onun 
1917-ci ildə çıxmış «قاؤرداش کومکئ» = «Qardaş köməyi» məcmuə-
sindəki «Mən kiməm?» məqaləsi daha çox səciyyəvidir. O, Türk 
oğluna üz tutub, qeyrətlə xatırlatmışdı: «Sən ey Türk! Nə əqidədə, 
nə məsləkdə olursan ol, həmişə Türksən! Sən gərək biləsən ki, 
dünyada hələ Şiə, Sünnü, Babı, Şeyxi adları yox ikən sən var idin... 
Ey özündən xəbərsiz Türk! Mədəniyyət əsrləri, nizam, idarə və 
asayiş üsulu «yasaq» qanunları hənuz Bağdad, Şam, Paris və 
Londonda yox ikən sənin yurdunda var idi. Sənin öz dadlı dilini 
cığırından çıxarıb bugünkü acınacaq hala salan Ərəb əlifba və 
yazısından əvvəl sənin göyçək əlifba və yazın var idi». Ömər Faiq 
Türk əhlini ayılmağa səsləyirdi: «Vücuduna Allahın günəşi, havası 
dəysin. Başını bir az yuxarı qaldır. Öz varlığının, öz vücudunun 
qiymətini bil!» [233, s. 35] [310, s. 268–269]. 
      Ömər Faiqin publisistika söz dağarcığında qeyrət kəlməsi ən 
çox işlək sözlərdəndir. O, rəhbərlik etdiyi mətbəəyə «Qeyrət» adını 
təsadüfi verməmişdi. Onun dilində qeyrət və hümmət sözləri bir-
birini tamamlayan anlamlar olaraq çox vaxt yanaşı işlənmişdi. 
      Ö. Faiq publisistikasında da maarifçilik ideallarından çıxış 
edirdi. O, müəllimi millətin tərəqqi dərəcəsi, məktəbi istiqbal ümid-
gahı adlandırmışdı [310, s. 105, 146]. «Hər millət mərifət ilə yaşar, 
cəhalət ilə yox olar» əqidəli publisist «Dərdimiz və dərmanımız» 
adlı əhəmiyyətli məqaləsində qətiyyətlə yazmışdı: «Bizi adam 
edəcək, bugünkü qəflətdən qurtaracaq, bar-bar bağırdığımız mədə-
niyyətə daxil edəcək vasitə, səbəb varsa, o da ancaq və ancaq 
məktəblər, mədrəsələr və mətbuatdır, bir sözlə, maarifdir» [50-o, 
1903 ## 3, 4, 5] [310, s. 10]. 
      Ö. F. Nemanzadə belə hesab edirdi ki, «istibdadın cəhənnəmini 
söndürüb yerinə azadlıq bağçası, dünya cənnəti qurmaq nə qədər 
çətin isə, alınan azadlığı saxlayıb davam etdirmək bir o qədər, bəlkə 
ondan daha artıq çətindir» [310, s. 20, 149]. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
221
      Ö. F. Nemanzadə M. C. Məmmədquluzadə ilə bərabər dövrün 
ən güclü publisisti hesab edilir [310, s. 30]. 
      Tiflisdə yaşayıb-yaratmış publisistlərdən biri də Mirzə Şərif 
Mirzəyevdir. 
      M. Ş. Mirzəyevin jurnalistlik fəaliyyəti barədə Adil Mişiyev, 
Ağarəfi Zeynalzadə geniş araşdırmalar aparmışlar [303, s. 214–224] 
[146, 1993 # 36]. Onun barəsində mütəxəssis A. Zeynalzadə belə 
yazmışdır: «Keçən yüzilliyin sonu, yeni əsrin əvvəllərində müəllim, 
tərcüməçi, publisist, alim və məmur kimi fəaliyyət göstərmiş Mirzə 
Şərif Mirzəyev Gürcüstan Türklərindəndir. O, 1860-cı ildə Tiflis 
şəhərində anadan olmuşdur» [146, 1993 # 36, s. 3]. 
      Mirzə Şərif Mirzəyev (1860–1937) 1882-ci ildə Qori müəl-
limlik seminariyasını qurtarmış, iyirmi ildən çox Tiflisdəki Əliyyə 
məktəbində, eyni zamanda da Qafqaz hərbi dairəsinin zabitlər üçün 
Şərq dilləri kurslarında müəllimlik etmiş, iyirmi beş ilə yaxın hərbi 
məmur, on ildən artıq çap işləri komitəsində Şərq dilləri üzrə senzor 
işləmişdi, 1918-1919 tədris ilində Tiflisdə Şeyx Nizami adına 
yüksək dərəcəli ibtidai məktəbdə, sonralar da Bakı Dövlət 
Universitetində müəllimliyi davam etdirmişdi. 
      O, «کشکول» (Kəşkül), «Новое обозрение» (Novoye obozre-
niye), «Кавказъ» (Kavkaz) qəzetlərində elmi, publisist məqalələrlə, 
teatr tamaşaları haqqında resenziyalarla çıxış etmişdi. Publisistik 
məqalələrində ciddi ictimai problemlərə toxunmuş, Yaxın Şərq 
ölkələrinin ictimai-siyasi həyatını işıqlandırmış, böyük Rus şairi A. 
S. Qriboyedovun İranda qətliylə bağlı Fars dilli mənbələri araş-
dırmış, Şərq müdriklərinin qiymətli kəlamlarından örnəklər gətir-
miş, müsəlman qadınlar arasında maarifin yayılması xüsusunda 
mülahizələrini bildirmiş, şairə Xurşidbanu Natəvanın ilkbeşiyi, şair 
Mehdiqulu xan Vəfanın yaradıcılığını yüksək dəyərləndirmişdi. 
      M. Ş. Mirzəyevin 1918–1919 illərində Tiflisin Rus dilli mət-
buatı, xüsusən də «Грузия» (Qruziya) qəzeti səhifələrində Azərbay-
canın ayrılmaz parçası olan Qarabağa Ermənilərin iddialarının 
qızışdığı bir dövrdə bu gözəl diyarın tarixinə həsr etdiyi oçerki 
[155-h, 1919 # 79], Ermənilərin yersiz torpaq xəyallarına düşdük-
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
222
lərini ifşa edən məqaləsi [155-h, 1919 # 93], Gürcüstan–Azər-
baycan mehriban münasibətlərinə işıq salan publisistik yazısı [155-
h, 1920 # 177], haqsız həbs edilmiş Ömər Faiqi müdafiə məqsədilə 
yazdığı məqaləsi [155-h, 1919 # 59] onun cəsarətli, yüksək amallı 
vətəndaş mövqeyindən xəbər verirdi. 
      Mirzə Şərifin «Qarabağ» məqaləsi [155-h, 1919 # 79] haqqında 
danışmaq istəyirik. O vaxt Rus mətbuatındakı Ermənipərəst bədxah, 
qərəzli yazılara cavab olaraq qələmə alınmış bu məqalədə müəllif 
Qarabağın, Şuşanın əsl tarixini bir daha yada salmış, əsaslı dəlillər 
gətirərək yazmışdı: «Müsəlman dünyasına hərtərəfli istedada malik 
çoxlu mədəniyyət xadimləri verən Qarabağ eyni zamanda bütün 
Güney Qafqazın estetik-musiqi mərkəzidir». Mirzə Şərif Qarabağlı 
görkəmli şairlər Vaqif, Zakir, Asi, Növrəs, Fatma xanım, Vəfa və 
başqalarının əsərlərini Azərbaycan Türk ədəbiyyatının qiymətli 
xəzinəsi adlandırmışdı. Məqalənin son akkordları daha tutarlıdır: 
«Muzdla tutulmuş mürtəce jurnalistlərə gəlincə, qoy onlar 
bilmədikləri və yaxşı anlamadıqları qonşuluq münasibətlərinə 
nahaq pəl qatmasınlar». 
      M. Ş. Mirzəyevin bu məqaləsi cəsarətliliyilə indi də aktualdır. 
      Həmin qəzetdə «M.» kriptonimilə getmiş «Erməni arzuları» 
(«Армянские мечты») məqaləsinin də [155-h, 1919 # 93] 
müəllifini Mirzə Şərif Mirzəyev zənn edirik. Burada da Ermənilərin 
yersiz torpaq iştahası ifşa olunur. 
      «Gürcü–Müsəlman münasibətləri» məqaləsində [155-h, 1920 # 
177] müəllif iki qonşu xalq arasında tarixi dostluğa nəzər salmış, bu 
xalqların üzləşdikləri ümumi problemlərə mövqeyini açıqlamış, 
onları təlatümlü günlərdə yekdilliyə çağırmışdı. 
      ...Göründüyü kimi, 19-cu yüzildə və 20-ci yüzilin ilk iki 
onilində Borçalıda ədəbi mühitin zənginləşməsi həm kəmiyyət, həm 
də keyfiyyət dərəcələrində davamlanmışdı. Bu, qələm əhlinin, ədəbi 
örnəklərin çoxluğunda, ideya-məzmunca önəmli əsərlərin meydana 
çıxmasında, ədəbi növ və janrların rəngarəngliyində sərgilənir. 
      Həmin proses Borçalı ədəbi mühitində yeni ədəbi növlərin – 
bədii nəsrin, dramaturgiyanın, ədəbi tənqidin, publisistikanın üzv-
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
223
lənmələrilə səciyyəli olmuşdu. Şərhimizdən də aşkarlandığına 
əsasən deyə bilərik ki, bu proses ümummilli ədəbiyyatımız fonunda 
Borçalıdakı ədəbi gələnəklərimizdə də 19-cu əsrin axırlarında 
cücərməyə başlamış, 20-ci yüzilin əvvəlindən boy verməyə, 
təkamülə başlamışdı. 
      Buna əlverişli təkan olaraq Tiflisdə Azərbaycan dilində qəzet-
jurnalların, kitabların nəşri, Azərbaycan teatrının fəaliyyəti səmərəli 
təsir göstərmişdi. Ona görə də ədəbi ocaqlar baxımından yeni ədəbi 
növ-janr üzvlənmələri prosesi ən çox Tiflisdə getmişdi. Belə ki, 
Borçalı ədəbi mühitinə mənsub olan nasir, dramaturq, publisist 
statuslu əksər müəlliflər (N. Nərimanov, Ö. Faiq, E. Hacallı, M. H. 
Həsənzadə, Ə. Nərimanov, M. Ə. Abbasov, T. Qulubəyov, H. 
Qasımov, M. Quluyev, K. Şərifli) Tiflisdə ədəbi yaradıcılıqla 
məşğul olmuşdular. Doğrudur, onlardan bir neçəsi (Ö. Faiq, E. 
Hacallı, K. Şərifli) Borçalı-Ahısqa kəndlərində doğulmuşdular, 
ancaq onlar da bu və ya digər dərəcədə Tiflis ədəbi aləminə bağlı və 
ya yaxın olmuşdular. 
      Məsələyə kəmiyyət baxımından yanaşsaq görərik ki, Borçalı 
ədəbi mühitinə mənsub 150 nəfər müəllifdən nasir, dramaturq, 
tənqidçi, publisist statustlusu cəmi 12 nəfər olmuşdu (8 %); 
bunlardan da nasir 6 nəfər (4 %), dramaturq 6 nəfər (4 %), ədəbi 
tənqidçi, publisist 2 nəfər (1,3 %) olmuşdu. Yeni ədəbi «növçülər» 
arasında da çoxluğu dramaturqlar və nasirlər, daha sonra tənqidçi-
publisistlər tutmuşdular [bax: bu monoqrafiyaya əlavə]. 
      Məsələyə keyfiyyət baxımından yanaşsaq görərik ki, bədii 
nəsrdə daha çox hekayə janrı, bu janrın da realist-maarifçi miniatür 
hekayə və romantik-sentimental hekayə tipləri meydana çıxmışdı. 
Bu janrdakı örnəklərin qeyd olunan birinci tipində maarifçilik 
ideologiyasının (M. H. Həsənzadənin, Ə. Nərimanovun hekayə-
lərində), ikinci tipində vətənpərvərlik, insan ləyaqəti motivlərinin 
(Ö. Faiqin, H. Minasazlının hekayələrində) əsas məhvəri təşkil 
etdiyini xüsusi vurğulamalıyıq. 
      Dramaturgiyada janr baxımından keyfiyyət səviyyəsi onda 
özünü büruzə verir ki, əldə olan 11 dram əsərindən pyes janrında 4 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
224
əsər (36,4 %), faciə janrında 4 əsər (36,4 %), komediya janrında 2 
əsər (18,2 %), kiçik səhnəcik şəklində 1 əsər (9 %) üzdədir. Dram 
əsərlərində tarixi mövzu (M. Ə. Abbasovun «Sultan Mahmud Qəz-
nəli», «Dövre-yi səltənət-i Ənuşirəvan-Adil, yaxud Taq-i Kəsra», 
K. Şəriflinin «Məhəmmədəli Şah, yaxud Səttarxan» əsərləri) və 
ailə-məişət mövzusu (N. Nərimanovun «Nadanlıq», M. Ə. 
Abbasovun «Fəxrəddin kişi», K. Şəriflinin «Aqvalideyn», «Kəbin», 
«Müsibətli Zinyət», M. Quluyevin «Məhəbbət və azadlıq» əsərləri, 
Ə. Nərimanovun səhnəcikləri, T. Qulubəyovun və H. Qasımovun 
«Rüstəm və Söhrab» əsəri) əsas yer tutmuşdu. 
      Ədəbi tənqiddə və publisistikada keyfiyyət meyarı bu iki yara-
dıcılıq yönlərinin bir-birindən ayrılmaz şəkildə davamlanmasında, 
bir-birini tamamlamasında özünü göstərmişdi. 
     
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
225
 
                                       IV FƏSİL 
                BORÇALI ƏDƏBİ MÜHİTİ 
           BƏDİİ OBRAZ SƏVİYYƏSİNDƏ 
 
 
      «Zamanın bədii əsərdə tipi, xarakteri və istiqaməti özünə uyğun 
məkan konkretliyi tələb edir, məhz belə bir konkretlikdə real 
məzmun və mahiyyət kəsb edir» [136, s. 90]. Bu rakursda hər bir 
qələm əhlinin öz doğma məkanını da məhəbbətlə vəsf-tərənnüm 
etməsi, onun ağrı-acılarına münasibətini bildirməsi, Vətən mövzu-
sunun bədii ədəbiyyatın əzəli və əbədi mövzusu olması təbii haldır. 
Borçalının şairlərinin və yaradıcı aşıqlarının bədii irslərində Borçalı 
motivlərinin üstün yer tutması da bu baxımdan tamamilə anlaşıq-
lıdır və bunu, ən öncə, doğma yurda hədsiz sevgi, torpaq təəssübü, 
milli qeyrət hisslərinin vüsətli ifadəsi olaraq qəbul etməliyik. 
  
  
4.1. Klassik epos-dastanlarda Tiflis–Borçalı konteksti 
  
      Azərbaycan ədəbiyyatının şah janrı olan dastan kökü tarixə 
dayanan, bədii sənətkarlığıyla bənzərsiz, əvəzsiz olan bir janrdır. O 
xalqın, o etnik toplumun dastanları ola bilər ki, o məkanda dastanlar 
yarana bilər ki, onun tarixində önəmli tarixi-mədəni olaylar 
(savaşlar, köçlər vs) baş versin, bu hadisələri yaddaş-yaddaş yaşa-
danlar olsunlar. Bu baxımdan Borçalıda nəinki təkcə dastan yaradı-
cılığı, eləcə də dastançılığın yaşaması (yayılması, nəsil-nəsil ötürül-
məsi) üçün əlverişli zəmin həmişə olmuşdur. Belə ki, «qırx gün, 
qırx gecə» dastan dinləməyə həvəs göstərmək, səbr gətirmək özü də 
bacarıqdır, bu da bir sənətdir. 
      Dastanlarda Borçalının və Borçalılıların bədii obrazlaşmasının 
əsas kökü də bundan irəli gəlir. 
 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
226
 4.1.1. Ümummilli ənənəvi dastanlar 
      Azərbaycan ədəbiyyatının, mədəniyyətinin əsas qollarından 
birini, ədəbi-mədəni özgünlüyümüzün sinkretik (çox şaxəli) özəllik-
lərə sahib örnəyi olaraq ədəbi-mədəni inkişafımızın başlıca meyar-
larından birini təşkil edən, xalqımızın tarixini, ədəbi-mədəni üstün-
lüklərini ehtiva etdirən klassik epos-dastanlarımızda daha çox 
xatırlanan ədəbi-folklor məkanlarımızdan biri Borçalı–Tiflis area-
lıdır. Bu fakt adı keçən məkanın ədəbi-mədəni vəhdət baxımından 
milli taleyimizdən ayrılmaz olduğunu təsdiqləyir. 
      Tiflislə bağlı «Şeyx Sənan» mövzusu bu sırada xüsusi yer tutur. 
      9–10-cu əsrlərdən etibarən ədəbiyyat tariximizdə, milli ədəbi 
irsimizdə «Şeyx Sənan» mövzusunun geniş yayıldığı təsdiqə 
ehtiyacı olmayan faktdır. Bu məşhur bədii abidənin qısa məzmunu 
belədir: Müqəddəs müsəlman Şeyx Sənan İslam dinini təbliğ 
etməkdən ötrü Tiflisə gəlir, Gürcü qızına aşiq olur, boynuna zünnar 
keçirib burada yaşayır. Şeyxin müridləri onun arxasınca Tiflisə 
gəlirlər. Onlar şəhərə girəndə şeyxin gur səsini eşidirlər: bir 
Allahdan başqa Allah yoxdur, Məhəmməd də onun peyğəmbəridir. 
Müridlər əmin olurlar ki, şeyx öz inamına sadiq qalmışdır. Şeyx 
Sənan Tiflisin başı üstündəki dağ döşündə dəfn olunur. 
      «Şeyx Sənan»ı o dövr üçün səciyyəli macəra ədəbiyyatına aid 
etmək olar. Bu əsərin qədim Runik abidələriylə, romantik macəra 
poemalarıyla, Balasaqunlu Yusifin «Kutadqu Bilik» poemasındakı 
ayrı-ayrı hekayətlərlə müəyyən oxşarlığı var. Maraqlıdır ki, «Şeyx 
Sənan» o çağlar Gürcü ədəbiyyatındakı yazılı əsərlərlə də səsləşmə-
dədir. Belə ki, İakob Surtavelinin «Şuşanikin şəhidliyi» povestində 
Kartli hakimi xaçpərəst dinindən boyun qaçırır, Məzdəkliyi qəbul 
edir və öz arvadını – Oğuz Ərşahların sərkərdə sülaləsindən Vərdan 
Məmğunun qızını da xaçpərəstlikdən döndərməyə çalışır. Yuhan 
Sabanisdzenin «Müqəddəs şəhid Tiflisli Əbunun həyatı və əzabları» 
əsərində gənc alim İbrahim (Əbu) xaçpərəstliyi qəbul etdiyinə görə 
Ərəblər onu yandırır, sümüklərini Kürə atırlar. 
      Azərbaycan ədəbiyyatında Şeyx Sənan mövzusunda xalq das-
tanı yaranmış, el ədəbiyyatında, klassik poeziyamızda Şeyx Sənan 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
227
təbii duyğuların aliliyi rəmzinə çevrilmiş, Xaqani, Şirvanlı Qasım, 
Vaqif, Aşıq Ələsgər, Yəhya Bəy Dilqəm, Abbasqulu Ağa Qüdsi, 
Qasım Bəy Zakir vb Sənan taleyini xatırlamışlar, Hüseyn Cavid bu 
mövzuya mənzum faciə həsr etmişdir. Bütün bunlar Tiflis mühiti ilə 
ilgili yaranmış «Şeyx Sənan» mövzusunun özündən əvvəlki və 
sonrakı milli ədəbi gələnəklərimizlə üzvi əlaqədə olduğunu göstərir. 
      «Dünya sivilizasiyasının incilərinə məxsus olan» [331, s. 13], 
qədim yazılı ədəbi abidələrimizin, Oğuznamələrin şahı sayılan «Də-
dəm Qorqud Kitabı»nın Borçalıya müəyyən dərəcələrdə bağlılığı 
faktı qabarıqdır. 
      «Dədə Qorqud»un Borçalı izləri əsas üç yöndə sərgilənir: 
 1) Tarixi olayların səsləşməsi 
 2) Tarixi-coğrafi onomastik uyarlıq 
 3) Dil-ləhcə identliyi 
      Birinci məqam, yəni eposdakı hadisələrlə Borçalı ərazisində baş 
vermiş tarixi dönəmlərin identliyi araşdırılmamış, dəqiqləşdiril-
məmişdir, ancaq önəmli məsələdir. 
      Bu baxımdan Türkiyənin tanınmış tarixçi-ədəbiyyatşünas alimi, 
o cümlədən Borçalının tarixinə aid «Karapapaklar (Borçalı–Kazak 
uruğunun Kür–Aras boylarındaki 1800 yılına bir bakış») adlı 
kitabın yazarı Məhməd Fahrəddin Kırzıoğlunun araşdırmaları, 
mülahizələri öz elmi əsaslılığı və orijinallığıyla xüsusi maraq 
doğurur. O, «Dədə Qorqud» dastanlarının özünün məhz miladdan 
öncə 149-cu ildən miladın 429-cu ilinə qədər Balaərşahlar dövlətini 
qurmuş, Borçalının qədim keçmişində iz qoymuş əski Oğuzlara aid 
olduğunu sübut edən mühüm dəlillər gətirmişdir. Belə ki, müəllif 
Dədə Qorqud Oğuznamələrindəki Salur Qazan sülaləsinin atası 
Ulaşı tarixdəki Xəzər-Barsıllarla vuruşan, döyüşdə öldürülən 
Balaərşahla identləşdirmişdir. 
      Xatırladaq ki, adı çəkilən Ərşah (Arşak, Arsak) sülaləsinin 
Xəzər gündoğarındakı Parı boyundan gəlib Xorasan tərəflərdə 
hakimlik etmiş, Bərç, Parallı qövmlərini də içinə alan qədim Sak 
Oğuzlarından törədiyi M. F. Kırzıoğlunun, M. Seyidovun, V. 
Həmidoğlunun... araşdırmalarında təsdiqlənir [272, s. 9–10]. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
228
      M. F. Kırzıoğlu öz cəsarətli fikirlərində daha irəli gedərək, 
«Dədə Qorqud» kitabında Ulaş oğlu Salur Qazanın evi 
yağmalanmağı boyundakı hadisələrin miladın əvvəllərində Taron–
Borçalı bölgəsində getmiş iki savaşın, yəni dədə Balaərşahla nəvə 
Üçüncü Təridat çağında quzeylilərdən Xəzər, Barsıl (Qazax, 
Borçalı) adlı iki boy vəya uruğun birgə axınlarından son ikisinin 
əks olunduğunu, Ərşahlar tarixindən Xəzər-Barslı (Borçalı) və 
Hunlarla savaşların Qıpcaq məlik, Buğaçuq məlik, Qara Toqan 
məlik adlarıyla anıldığını bildirmişdir [211, s. 2–3]. Türkiyəli başqa 
bir alim Orhan Yeniaras da «Salur Qazan» boyunda Arşaklarla 
Qarapapaqların miladdan sonra 200-cü ildə savaşının əksini 
tapdığını qeyd etmişdir [398, s. 17]. 
      Həqiqətən, tarix göstərir ki, miladdan öncə 127 ilində və ondan 
sonra indiki Borçalı çökəyinə uyğun gələn, Berduci / Bördüzü çölü, 
Qarqar ovası kimi anılan ərazilərdə Xazər–Barsılların Balaərşahlar 
üzərinə yürüşləri olmuşdu. Süryani (Assur) müəllifi Bardaysanın, 
Gürcü salnaməçi Leonti Mrovelinin, Alban tarixçisi Musa Qalakət-
linin bu barədə soraqları var [272, s. 10–11]. Barsılların Ərşahlı 
şahı Təridatın ləşgəriylə savaşını tarixçilər 215 (yaxud 216) ilinə 
aid edirlər [211, s. 2]. Barsılların bu yerlərə axınları o dövrdə 
olmuşdu. M. F. Kırzıoğlu Borçalı–Qazax əkiz uruğunun yaşını 
həmin vaxtdan götürmüşdür [211, s. 3]. 
      «Dədə Qorqud»un Salur Qazan boyunda, gerçəkdən də, Qazan 
«Gürcüstan ağzında oturur», doqquz tümən (bölgə) Gürcüstandan 
xərac alır, o, yağı üstünə gedəndə bu yerlərdən keçir, haqq didarın 
görən sudan, mübarək üzlü qurddan soraq tutur [213]. Görkəmli 
alim Pənah Xəlilovun yazdığı kimi, «Oğuz elləri hüdudlarında 
şimal-qərb qonşularımızın ölkəsi Gürcüstan dayanır» [184, s. 28]. 
      Borçalı ellərindən yazıya alınmış mifik mətnlər, nağıllar, alqış-
lar arasında Dədə Qorqud motivləriylə səsləşən örnəklər çoxdur. 
      «Dədə Qorqud»un Borçalıya bağlılığının daha bir mühüm 
cəhəti də antroponimlərin (insan adlarının), etnonimlərin (etnik 
adların), toponimlərin (yer adlarının) uyarlığıdır. Bu yöndə də 
faktlar gətirmək olar. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
229
      Qeyd edək ki, ağ alınlı Oğuz bəylərbəyi Bayındır xanı [213, c. 
2, s. 50–51] miladdan öncə Borçalı civarlarına Türk elləri köçürmüş 
Bulğarlar sərvəri Vahəndur Bulğar Vəndlə [272, s. 9] ident-
ləşdirmək mümkündür; «Dədə Qorqud»dakı qəhrəman Aruz oğlu 
Qıyan Səlcuqun qardaşı aslan kürəkli Basat və Bayburd qalasının 
hakimi Parasar adlarıyla [213, c. 2, s. 49, 428] Barsıl etnonimi 
arasında yaxınlıq var. 18-ci əsrə aid məxəzlərdə Borçalı sakinlərinin 
adları arasında Oğuz, Uruz, Qorqud, Qazan, Bayandur, Qarabudaq, 
Qaragünə, Dondar, Becan, Bamsı... adlarına rast gəlməyimiz [378] 
[33, s. 78] önəmli olqudur. 
      Oğuznamələrdə, o sıradan «Dədə Qorqud»da Oğuzun öncül 
qismlərinin Daşoğuz – Bozox, İçoğuz – Üçox verilməyi diqqəti 
çəkir [213, c. 2, s. 71, 145]. Bozoxlar adı Borçalılıların boykökü 
Barsılların Bozərlər / Börərlər adını [272, s. 7], həmçinin Bozox-
ların doqquz oxdan ibarət olmağı Barsılların qohum tirəsi Doqquz 
Oğurları, On Oğurları [272, s. 12] yada salır. Borçalı ərazisində 
Üçox (Gürcücə: Samşvilde–Şəmşil) şəhəri olmuşdu [272, s. 14]. Və 
qaynaqlarda Dədə Qorqud Oğuznamələrindəki Şəmsöldin Borçalı-
dakı Şəmşöldə (Şəmşədli) qəsriylə ilgiləndirilmişdi, Qoqalet qoca 
Şəmsöldin xanədanının, Göyərlərin atası qəbul edilmişdi [211, s. 5]. 
      Oğuznamələrin, «Dədə Qorqud»un Borçalı izləri qədim topo-
nimlərdə də sərgilənir. Bu baxımdan bir neçə toponimi qeyd etməyi 
məqsədəuyğun sayırıq. 
      Dədə Qorqud yurdu xəritəsində Borçalı İçoğuzdadır [211, s. 6]. 
      Oğuznamələrdəki Ağzıbörü (börü ağzı) toponimiylə ilgidə qeyd 
edək ki, hələ erkən orta əsrlərin tarixi məxəzlərində, o cümlədən 
Gürcü xronikaçılar Cavanşirin, Sumbat Davitisdzenin salnamələ-
rində, Ərəbcə «Aləmin hüdudu» kitabında, başqa qaynaqlarda 
Borçalı məkanında Bördüzü (Berduci) çayının, Bördiki dağının, 
Corabör mahalının adlarına rast gəlirik [272, s. 14]. Və Borçalı 
(Barsıl) etnoniminin əsasında məhz börü (börcə) rəmzinin durdu-
ğunu bir daha xatırlatmaq istəyirik. 
      Oğuznamələrdəki «zülmət ölkəsi», Musa Qalakətlidəki «gecə-
yarısı ölkəsi» və Borçalı ərazisiylə identləşdirilən Qoqarendəki 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
230
(Göyərən) Qaranlıq Dağ (Qara Dağ), Başkeçidin o üzündəki 
Qaranlıq Dərə arasında uyarlıq da diqqəti çəkir. 
      «Dədə Qorqud»dakı Dəmirqapı Dərbəndin, Qapılar Dərbəndin, 
Qapılı Qara Dərbəndin, Qanlı Qara Dərbəndin [213, c. 2, s. 85–86, 
168–169] eyni məkan olmadığı, onların mətndəki coğrafiyasının 
bəlirlənməsi yönündə gərəkli mülahizələr irəli sürülmüşdür. Qazan 
Xanın min qoyun saxladığı Qapılı Dərbəndi Türkiyəli Qorqudşünas 
O. Ş. Gökyay Daryal (Darboğaz) qapısı hesab etmişdir [184, s. 24]. 
Pənah Xəlilov ikinci boydakı Dərbəndlə bağlı qeyd edir: «Qazan 
xan Gürcüstan ağzında (sərhədində) otururmuş. Demək, Qazan 
ovda olanda gecə ikən onun ordusunun üstünə gələn Şöklü Məlik 
yalnız Gürcüstan tərəfdən hücuma keçə bilərdi... Şöklü Məlik bir 
gecəyə yağma yerinə çatdığı kimi, Qazan xan da təcili geri dönəndə 
ov yerindən səhər tezdən çıxıb öylə (günorta) vaxtı ordusuna 
çatmışdı. Dastanın bu boyunda Qazan Kür–Araz qovşağındakı 
qışlaq ordusuna deyil, Göyçə dağlarında yerləşən Altuntaxt adlı 
yaylaq yurduna qayıdır» [184, s. 23]. Demək, görkəmli alim də bu 
Dərbəndi «Gürcüstan ağzına» yaxın qəbul edir. 
      Bu məntiqli mülahizələri biz də dəstəkləyirik. Və üstəlik də, iki 
tarixi-coğrafi faktı xatırlatmaq istəyirik. Birincisi, orta yüzillər 
qaynaqlarında Borçalıdakı Xram (Anaxatır) çayının yuxarı yarğa-
nının adı Darbənd verilmişdir [385, s. 34, 60] [272, s. 51]. İkincisi, 
Faxralı yaxınlığında Dərvənddərə toponimi əzəl qaynaqlarda da, bu 
gün də belə adlanır [139, s. 96]. 
      Onu da xatırladaq ki, Bəkil Oğuzdan köç eləyib, təzə yurd yeri 
seçməkdən ötrü «doqquz tümən Gürcüstan ağzına varıb qonur», 
Bozdağı aşıban iki çay arasında vətən tutur [213]. Qazaxla Borçalı 
arasındakı dağa Bozdağ deyilir və Borçalı çökəyi Ehram, Dəvəd 
(Borçalı) çayları arasındadır, burada Çayqovuşan toponimi də var... 
      Daha bir ilginc fakt: Orta yüzillərə aid qaynaqlarda Soğanlıq 
kəndinin günbatar səmtində böyük bir ərazinin adı Qorqud 
anılmışdır. Belə ki, Səfəvi hakimi Şah Səfinin Borçalıya yürüşünü 
təsvir edən salnaməçi Vaxuşti yazmışdı: «O, Soğanlıqdan günbatar 
səmtdə Qorqud adlanan yerdə təpə üstündə şah evi tikdirdi...» [385, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
231
s. 34]. Həmin salnaməçinin coğrafi əsərində belə bilgiyə rast 
gəlirik: «Kürün sahilində Kurkut (Qorqud) adlı bar-bərəkətli vadi 
var və indi ona Soğanlıq deyilir, bu vadidəki Kürdən Yağlıcaya 
qədər uzanan sahə burada şah dəvələri dayandığı səbəbindən indi 
Karvan adlanır» [385, s. 52]. Yenə həmin şahzadə Vaxuşti Baqra-
tioninin 1721-ci ilə aid siyahısında Qorqud adlı oba, yenə o çağlara 
aid Gürcü dilindəki «Dəsturüləməl»də (təlimatnamədə) Soğanlıq–
Qorqud, 1794–1799 illərində Gürcü şahzadəsi İoannın (Yuhanın) 
yazıya aldığı əhalisayımında da Qorqudoba toponimi xatırlanmışdı 
[272, s. 46–51]. Qorqud obası Tiflislə Borçalı arasında çox 
mənzərəli, arxa tərəfi dağlı, ön tərəfi düzəngahlı yerdir, buradan 
baxanda bütün Borçalı ovuc içi kimi görünür... 
      Beləcə, müdriklik, ululuq rəmzimiz Qorqud Dədəmizin adı 
doğma məkanımızın bir obasının adında əbədiləşmişdir; sonralar 
qəlbi, möhtəşəm dağlarımıza, qalalarımıza, qayalarımıza Koroğlu 
adı verildiyi kimi...  
      Dədə Qorqud ünvanlı Ağbaba, Ağcaqala, Ağılğan, Ağqaya, Ağ-
saqa, Aladağ, Altuntaxt (Altunqala), Azgəyliyən, Babakər, Bayat, 
Baydar, Baytallı, Bəytəkər, Bozdağ, Cabbağca, Cızıxlar, Çaxmaxlı, 
Çayqovuşan, Darbənd, Darvazqala, Dəllər, Dəliklidaş, Dumanaşan, 
Əyrək, Gümüş, İmir, Keçəlqora, Keşəli, Kəpənəkçi, Kolayır, Ko-
salı, Qabal, Qaçağan, Qamışlı, Qaracıq, Qaradərə, Qaraqala, Qaran-
lıqdağ, Qaratikən, Qazan, Qazançı, Qazılıq, Qocalı, Qombor, Qor-
qudoba, Quşçu, Lök, Ormeşən, Oruzman, Ovdərə, Port-port, Sa-
daxlı, Sallaxana, Sarıyal, Sarpdərə, Sarvan, Saulğar, Sənəkuçan, 
Sığnaq, Sürməli, Şeytanlı, Şindi, Şirək, Talavarı, Tapan, Təkəli, 
Tumanin, Turan, Tüllər, Ulaşlı, Üçox, Yağlıca, Yavıqlı, Yırğanca... 
yer adları [101, s. 13–14] [267, s. 146–226] [213, c. 2] [97, s. 15–
34] [33, s. 74–79] eyni və oxşar şəkillərdə Borçalı mahalında da 
var. Borçalıdakı Ulaşlı kəndinin adı da Dədə Qorqud soraqlıdır. 
Oğuzların ov yeri Tumanin (Dumanis), yaylağı Ağlağan, Qazan xa-
nın yurd yeri Altuntaxt da Borçalıdadır, yaxud Borçalıya yaxındır. 
      Türkiyə Qorqudşünası Məhərrəm Ərgin haqlı olaraq yazmışdır: 
«Bu gün Azeri sahasında Dede Korkut diline en yakın ağız Dede 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
232
Korkut kitabındaki coğrafi sahanın ortasına yayılmış bulunan Tere-
keme–Karapapak ağzıdır» [146, 2000 # 22–23, s. 7]. Azərbaycan 
Qorqudşünası Əzizxan Tanrıverdi «Dədə Qorqud» mətnində öz 
ifadəsini tapmış tarixi qrammatika identliyini daha çox qərb ləh-
cəsində, xüsusən də Qazax–Borçalı şivəsində əsaslandıra bilmişdir 
[374, s. 4]. Bu, tarixi leksika baxımından daha qabarıqdır; belə ki, 
«Dədə Qorqud»dakı bir çox sözlər variativ fərqlərlə (axça, çözmək, 
qıyma-qıyma, yemşək, ilkindi, yəyax, qılıc...) Borçalı şivəsində 
saxlanmaqdadır. 
      Ümumiyyətlə, «Dədə Qorqud»un məkan lokallaşması ilə bağlı 
ən sensasiyalı sürprizləri, bəzi araşdırıcıların fikrincə, yaxın gələ-
cəkdə məhz Borçalı səmtdən gözləmək olar [33, s. 74]. «Dədə 
Qorqud»un Borçalı izlərinin belə önəmli cizgiləri həm milli ədəbi 
irsimizin bütövlüyünə dəlalət edir, həm də bu möhtəşəm yazılı 
abidəmizin coğrafiyası, tarixiliyi problemlərinə aydınlıq gətiril-
məsinə kömək göstərir. 
* * * 
      Qəhrəmanlıq eposumuz «Koroğlu»nun da Borçalı ilə, Borçalı 
ədəbi gələnəkləriylə bağlılığı maraqlıdır. 
      Koroğlu Borçalının Qoçulu kəndi yanındakı Koroğlu qalasında 
qərar tutubmuş, o, 7777 dəlisini döyüşə haraylayanda bu qalanın 
başında yeddi tonqal çatdırarmış, hər dəli əlində bir alov lopası 
yana-yana düşmənin üstünə gedərmiş [45, s. 212] – bölgədən 
toplanmış əsatir-folklor parçalarında belə nəql olunur. Həmçinin el 
söyləmələrinə görə, Koroğlu Borçalının Yastıqar, Babakər, Ləlvar 
dağlarında, Sarp Dərədə cövlan edərmiş; Koroğlu Borçalıda Kür 
qırağında binə qurarmış, sonra «sən kür, mən kür» deyib buradan 
uzaqlaşarmış; Koroğlunun Qıratı Koroğlunun qıryatıdır (Borçalıda 
qeyrət sözünə qıryat deyilər) və Qırat Qarapapaq atlarından 
törəmişdi; Eyvaz Qarapapaq Tərəkəmələrindəndir, Cünun Qarapa-
paq aşığıdır. 
      Borçalıda yayılmış söyləmələrdə [168, s. 51] Koroğlunun yurdu 
Qocor qalasıdır, o, yaxın-uzaq məmləkətlərə oradan yürüşə gedər, 
qocalıqda da qalaya çəkilər, oradan Borçalıya, Borçalı boyunca 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
233
uzanan karvan yollarına göz qoyar, Başkeçid dağlarında, Qarayazı 
düzündə, Bolus ormanlarında ova çıxar, Kür qırağında şücaət 
göstərərmiş. Ahısqa variantında Cəmlibel Gürcüstanın Şayşet dağ-
arındadır, indi də oralarda Koroğlunun sarayının, at tövləsinin 
xarabaları nişan verilir [216, s. 130]. «Koroğlu»nun Gürcü 
versiyasında [94] əfsanəvi Çənlibel Gürcüstanda, hətta bir variantda 
konkret olaraq Zalqadadır. Koroğlu Məshəti variantında Gürcüsta-
nın sıx ormanlarında, sıldırım qayalı mağaralarında yaşayır; Acar 
və Kartli variantlarında Trialet (Başkeçid–Ərcivan) dağlarında, 
Ahılkələk tərəflərdə, Qaxet variantlarında Sardaxlıda–Sadaxlıda 
məskən salır; İngiloy variantında Koroğlunun atası Alazan (Qanıx) 
çayı sahilində at otarır, Yorda (Qaraçöpdə) səhər çayını içir, 
Pərvanə gölü qırağında günorta yeməyini yeyir, Koroğlu dəliləri 
Tiflisə qız qaçırtmağa gəlirlər, Cünun Tiflisə saz məclislərinə təşrif 
gətirir, Kaloğlan qaçırdığı atı Batuma aparır*. 
      Hələ 1830-cu ildə jurnalist D. Y. Zubaryev yazmışdı ki, Tiflis 
yaxınlığındakı Qocor dağlarında Koroğlunun qalasının qalıqları 
görükür [155-g, 1830 # 68, s. 4]. İ. Yevlaxovun (Evlaxişvilinin) 
«Şamlıbel dərəsi» povestində Koroğlu Eyvazla birlikdə Qocor 
qalasında yaşayır, müxtəlif yerlərə hücuma keçsə də, axırda buraya 
qayıdır, çünki onun daimi məskəni Qocordur. Gürcü dramaturq 
Zurab Antonovun «Koroğlu» faciəsində də Koroğlunun dayaq 
nöqtəsi Qocordadır. Gürcü yazıçı, publisist Zaxari Mtatsmindeli-
Çiçinadzenin qələmə aldığı Koroğlunun qocalığıyla ilgili hekayət-
fraqmentdə hadisə [155-a, 1878 # 147, s. 2–3] Borçalıda vaqe olur: 
Koroğlu Bolnis meşəsində ova çıxır, burada çiyni tüfəngli bir 
naxırçıya rast gəlir. Koroğlu bu dəmirlə maraqlanır, naxırçının 
tətiyi çəkməyiylə camışın yerə sərilməyi bir olur. Koroğlu öz-özünə 
                              
     * Qeydlər: 
      1) «Koroğlu» Azərbaycancadan Gürcücəyə tam tərcümədə nəşr olun-
muşdur [37]. 
      2) Qocordakı bu qalanın əzəl adı Aqarat vəya Şükür qalası olmuşdu; 
ehtimala görə, çariçə Tamara da burada dəfn edilmişdi [37, s. 4]. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
234
deyir: Tüfəng ki çıxdı, daha gücsüz, qüvvətsizsən. Bu epizodu 
Rapiel Eristavi nəzmə də çəkmişdi. 
      Dastanın Koroğlunun qocalığı qolu ilə, bu qoldakı: «Tüfəng 
çıxdı, mərdlik getdi, hay-haray!..» sədalarıyla [44, s. 326] səsləşən 
həmin hekayət barədə Valeh Hacıyevin bu fikrinə biz də şərikik ki, 
Z. Mtatsmindeli epizodu Bolnisdə azərbaycanlı kəndlərindən top-
lamışdı [168, s. 51]. Aşkarlanır ki, Koroğlu şücaətlərinin Gürcülər 
arasında yayılmasında onların qapıbir qonşuları olan Borçalı–Qara-
yazıdakı yerli azərbaycanlılarla mehriban ünsiyyətdə olmaları 
mühüm rol oynamışdı. 
      20-ci əsrin əvvəlində şair, dramaturq aktyor P. A. Opoçininin 
(1853–1907) dərc etdirdiyi «Koroğlu» adlı 6 hissəli əfsanədə 
(qoçaqlama-mənzumədə) qoçaq Koroğlunun Gürcüstanda Alget 
çayı vadisində, «doğma Gürcüstan qayalarında» göstərdiyi qəhrə-
manlıqlar nəzmə çəkilimişdir [155-d, 1906 # 24]. 
      «Koroğlunun soykökü və məskəni məsələsilə bağlı Borçalı da-
ha çox diqqəti cəlb edir» – bu fikri Qara Namazov söyləmişdir və o, 
fikrinə söykək kimi Borçalıda Qaçağan kəndindən yuxarıdakı Ko-
roğlu qalasının, qəhrəmanın öz Qıratını üzdürdüyü Dona çayının, 
Təkəli kəndinin varlığını xatırlamışdır [118, 1990 # 40, s. 8]. 
      Borçalının Dona çayı «Koroğlu»da belə təriflənir [215, s. 481] 
[52, s. 52]: 
                «Endim, seyr elədim Dona suyunu»; 
                «Hayqırtdım Qıratı, keçdim Donadan»; 
                «Mindir Qırı gəzdirməyə, 
                  Dona çayın üzdürməyə»; 
                «Dona çayını üzməyə 
                  Qırat bir qəvvas olaydı»; 
                «Biz düşdük Dona çayına»... 
      Dona irmağı qaynaqlarda Borçalı, Dəvədöy, Debeda adlarıyla 
da bəllidir və bu çay öz başlanğıcını Loru səmtlərindən götürüb, 
Borçalı obalarından, Ağcaqala yanından keçir, Ehram (Anaxatır) 
çayına qarışır. 
      Eposda Eyvazın soyu Təkə, Cünunun soyu Təhlə nişan verilir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
235
      Koroğlunun dilindən: 
                Bu gün itirmişəm Eyvaz balamı, 
                Yazın, Təkəlidən dəllərim gəlsin. 
      Dastanın bir yerində Eyvaz xan qürrələnib deyir: 
                İgidlikdə vardır eldə adımız, 
                Aşıq, bizə Təkə-Türkman deyərlər. 
      Cünun da bir yerdə zilə çəkir: 
                Mən aşıq, Təhlədənəm, 
                Tək evli Təhlədənəm... 
      «Koroğlu»nun Paris nüsxəsi «Koroğlunun əsl-nəsəbi Təkə-
Türkmandandı» – sözləriylə başlanır, Tiflis nüsxəsində də tez-tez 
«Təkəlidir elim» ifadəsi işlənir [150-a] [32, 1990 ## 3, 9]. 
Borçalıda Təkəli, Təhlə kəndləri bu gün də var. 
      Türkman qövmü olan, Şah İsmayılın ordusunun ön cinahını təş-
kil etmiş, sonralar Şah Abbas tərəfindən qılıncdan keçirilmiş Təkə-
lilərin Borçalıda məskunlaşması xeyli qədimdir. Monqol-Tatar 
yürüşləri səbəbindən bu yerləri tərk etmiş Təkəlilər Qaraqoyunlu 
səltənəti tərkibində buralara qayıtmış, obalar, yaylalar tutmuşdular. 
      Osmanlı variantında Koroğlu Qaraman qövmündən göstərilir. 
Bu faktın işığında xatırladaq ki, tarixdə Borçalıda da Qaramanların 
özünəxas izləri var. Qaramanların kökü də Qıpcaq Qarapapaqlara 
gedib çıxır, sonra onlar Qaraqoyunlu səltənətini quran ellərdən 
olmuşlar, Qaraqoyunluların Borçalıya yürüşlərində Qaramanlar da 
mühüm rol oynamışlar, Səfəvilərin ordusunda əsas cinahlardan 
birini Qaramanlar tutmuşlar, 1560-cı illərdə Borçalının Yağılca 
düzündə çadır qurmuş Səfəvi ordusunun sərdarlarından biri 
Qaramanlı Bayram Bəy olmuşdu [272, s. 29]. Sənədlərdə Borçalı 
xanlığında Qaramanlı yer adları da anılır: Gürcü tarixçisi Vaxuşti 
Baqrationinin salnaməsində, 1701–1711-ci illərə aid əhalisayımında 
Kürüstü-Dəmirçihasanlının Fərmanlı–Qaramanlı obasına, İstanbul 
arxivindəki «Tiflis əyalətinin müfəssəl dəftəri»də [378, s. 59, 63, 
156, 219] Baydar nahiyəsinin Qaramanlı, Dəmirçihasanlı oyma-
ğının Alaağac–Qaramanlı, Şərəfəddin–Qaramanlı, Ağcaqala nahi-
yəsinin Təkəli oymağının Qaramanlı camaatlarına rast gəlirik. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
236
Beləcə, Koroğlular yetirmiş Qaraman, Eyvazlar yetirmiş Təkəli, 
Cünunlar yetirmiş Təhlə əşirətlərinin Borçalı mahalındakı qövmləri 
indi də bu adları daşımaqdadırlar. 
      Göyçədə yazıya köçürülmüş «Telli xanımın Çənlibelə gətiril-
məyi» qolunda oxuyuruq: «Dəmirçioğlu hər yerdə qırdırmasına 
qırdı yolun damarını. Şamlıxdan enib üz qoydu Ərzuruma. 
Babakərdə soluğunu dərib, toqqanın altını bərkitdi. Dəvədöyəndən 
keçib üz qoydu Yastıqar səmtinə» [181, s. 279]. Buradakı adı keçən 
Babakər dağı Borçalıda uca bir dağdır, Dəvədöyən məşhur Dona 
(Borçalı–Dəvəd) çayıdır, Yastıqar Başkeçidin uca zirvələrindəndir. 
      Koroğlunun: 
                Tanrıdan dövlət istərəm, 
                Qaxetdə bir bağım ola!.. – 
deyimində [391, s. 95] [44, s. 109] diqqəti çəkən mətləb aşkarlanır. 
Axı, müəyyən çağlarda Borçalılıların Qaxetdə bağ yeri olmuşdu və 
bu gün də Qaxetdə Qaraçöp adında yeddi para elatımız var. 
      «Koroğlu»nun Borçalı saz yığnaqlarının həmişə bəzəyi 
olduğuna sübut çoxdur. 
      «Koroğlunun Gürcüstan səfəri» adlı dastan qolu [49-b] az 
yayılsa da, maraqlı məzmuna malikdir. Burada Koroğlu Gürcüstan 
dağlarında qəhrəmanlıqlar göstərir. 
      Tiflis–Borçalı–Qarayazı–Qaraçöp tərəflərdə də Koroğlunun 
mərdanəliyi rəğbətlə anılır, Koroğlunun şöhrəti dildə dolaşır. 
      Hələ 1843-cü ildə Alman səyahətçi Baron Avqust fon Hakst-
hauzen (1792–1868) Borçalıda olarkən kor mehtər və onun oğlu 
Koroğlu haqqında şirin, maraqlı hekayətlər eşitmişdi; bu hekayət-
lərdən birində Erməni Həmzənin Koroğlunun Qıratını qaçırması 
nəql olunur [224, s. 149]. Bu da önəmlidir ki, Polyak şair Aleksandr 
Xodzkonun topladığı məşhur variantla bu hekayət səsləşir. 
      Uzun qış gecələrində Tiflisin Şeytanbazar çayxanalarında Türk 
aşıqlarının mərd Koroğlunun məhəbbəti, xan qızını qaçırması, 
igidliyi, qoçaqlığı barədə saatlarla söhbətlərini, oxumalarını din-
ləmiş Gürcü xalq şairi İoseb Qrişaşvili də «Köhnə Tiflisin ədəbi 
boheması» adlı xatiratında yazmışdı: «Biz qarabəxtli qaçaq 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
237
Koroğluyu, onun müxtəlif sərgüzəştlərini və ürəyəyatan mahnılarını 
sevərdik. Koroğlunun atının tərifini hamı əzbərdən bilərdi» [246, s. 
209]. Gürcü xalqına Koroğluyu sevdirənlər məhz bizim aşıqlar, 
Borçalı saz ustadları olmuşdular. 
      Gürcüstan əlyazmalar institutundakı Ərəb hərfləriylə 28 qol-
məclisdən ibarət «کوراوغلی» («Koroğlu») yazılı dastan nüsxəsi [150-
a] bilavasitə Gürcüstanda, Borçalı ədəbi şəraitində yaranmışdı. Bu 
nüsxə elmə xeyli öncə bəlli olsa da, onun barəsində Dilarə Əliyeva, 
Lia Çlaidze, Xalık Koroğlu, Edişer Sarişvili, Həmid Vəliyev, Valeh 
Hacıyev vb qeydlərini bildirsələr də [94, s. 13, 67] [343] [214, s. 
182–249] [391, s. 28–32] [169, s. 30], onu Xalık Koroğlu daha 
geniş təhlil etmiş [214, s. 182–249], Dilarə Əliyeva üzə çıxarıb, 
nəşrə hazırlamışdı [118, 1989 # 40] [32, 1990 ## 3, 9] [92, s. 3, 10]. 
Əlyazmasının X. Q. Koroğlu 1856-cı ildən əvvəl, D. Ə. Əliyeva 19-
cu əsrin birinci yarısında yazıldığı ehtimalını bildirmişlər [214, s. 
183] [118, 1989 # 40, s. 6]. D. Əliyevanın bu fikirlərini biz də dəs-
təkləyirik ki, qollarda «Gürcüstan» sözünə tez-tez rast gəlinməsi, 
Gürcüstanın ayrı-ayrı məntəqələrinin göstərilməsi həmin əlyazma-
sının Gürcüstanda yazıldığına inam yaradır [118, 1989 # 40, s. 6]. 
      Bütün qollarda Koroğlu igid qəhrəman, dərrakəli, sazlı-sözlü 
cəngavər, haqqın, ədalətin bayraqdarı kimi təqdim edilir. 
      Bu nüsxə A. Xodzko və S. Penn variantlarının təməlində durur. 
Bir neçə epizod yalnız bu variantlarda var, özü də eynidir; bu ya-
xınlığı qoşmalarda da görmək mümkündür. Bizcə, «Koroğlu» əh-
valatlarının, epizodlarının sonralar yayılmasında, mətbuat səhifə-
lərinə çıxmasında, kitablarda, dram əsərlərində, şeirlərdə öz əksini 
tapmasında bir qaynaq kimi Tiflis nüsxəsi mühüm rol oynamışdı. 
      Qarayazılı Mirzə Vəlizadənin Qori seminariyasında oxuyarkən 
doğma kəndi Qacalardan (Hacılar-Kosalıdan) yazıya alıb, 
«СМОМПК» – «Qafqazın yerlərinin və tayfalarının təsviri üçün 
materiallar məcmuəsi» jurnalında Rusca yayınlatdığı «Koroğlu» 
haqqında bilgilər və qoşmalardan örnəklər [155-ğ, 1890 # 9, s. 121–
126] [185, 2002 # 125, s. 27–28] dastanın Borçalı–Qarayazı 
variantından bir hissədir. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
238
      Mirzə Mehdi Koroğlunun Trialet dağlarında məskən qurduğunu 
bildirmiş, xatırlatmışdı ki, Koroğlu gözəl saz çalıb oxumağıyla da 
məşhur olmuşdu. Qacalar aşıqlarından yazıya alınmış nəğmələrdən 
ikisi Koroğlunun qocalıqda söylədiyi, biri Bəyazid səfərində Eyvazı 
sınağa çəkdiyi qoşmalardır. Birinci qoşma daha çox orijinaldır: 
                Xan adam göndərsə bizim tərəfə, 
                Kükrüyüb-kükrüyüb hirslənməlidir,  
                Müxənnəs namərdi vursa qoç oğlan, 
                Bürüşüb toyuq tək səslənməlidir. 
                                Ordu gəldi, dörd yanıma düzüldü, 
                                Hayıf, cavanlıqdan əlim üzüldü, 
                                Tüfəng icad oldu, mərdlik pozuldu, 
                                Əyri qılınc qında paslanmalıdır. 
                Çağır bir Allahı, min gəl Qırata, 
                Düşman qabağında qız, gəl qıryata, 
                Dur yaxa-yaxaya, surat-surata, 
                Qoçlar sufatından yaslanmalıdır. 
                                Koroğlu söylənir adü-sanından, 
                                Quş da uça bilməz bu meydanından, 
                                Köhlən köpüyündən, insan qanından, 
                                Çəkmə dolub, paltar islanmalıdır. 
      Gürcüstan əlyazmalar institutundakı şeirlər dəftərlərində də, 
Azərbaycan ədəbiyyat və incəsənət arxivinin Ziya Borçalı fondun-
dakı cüng-bəyazda da xeyli Koroğlu mahnılarına rast gəlirik [150-
b] [150-c] [51-ə]. Bunlar məhz Borçalıda, Tiflisdə daha çox 
yayılmış nümunələrdir. Gürcü əlifbasıyla dəftərlərdəki qoçaq-
lamalar: «İki dərya arasında gəmim var», «Bəylər, biz səhra qur-
duyuq», «Bağdaddan gələn beş durna», «Getmə, dağlar, səndən 
xəbər alayım», «Çox iyidlər namus-ara gətirdik», «Mən yarımın 
əllərinə», «İllərnən arzumanın çəkərəm», «Uca dağlar başında», 
«Axırda çıxdı meşədən» misralarıyla, Ziya Borçalı cüngündəki 
nəğmələr: «Dəlilərim, bu gün dava günüdür», «Təzə sövdəgər 
olubsan», «Üç yaşından beş yaşına varanda», «Həmzə, atı yaxşı 
saxla» misralarıyla başlanan şeirlərdir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
239
      Gürcü hərflərilə Koroğlu qoçaqlamalarının çox qismini Dilarə 
Əliyeva çap etdirmişdi [11, s. 130–137]. Bir gəraylı örnəyi: 
                Bəylər, biz səhra qurduyuq, 
                Quzu çapmaqdır işimiz. 
                Qoçaq aslanlar yaylağı 
                Sarpqayadır daşımız. 
      Sarpqaya Başkeçiddəki Sarpqalanı, Sarpqayanı xatırladır.  
      Borçalının kamil ustadı Aşıq Hüseyn Saraçlının söyləməsində 
«Zərnişan xanımın Çənlibelə gətirilməsi», «Bolu bəy və qoç 
Koroğlu», ustad aşıq Aslan Kosalının söyləməsində «Ağcaquzu» 
(«Pərzad xanımın Çənlibelə gəlməsi») qolları [181, s. 218–261] 
[241, 1991 # 4, s. 62–83] [26, s. 50–74] «Koroğlu» eposunun Bor-
çalı söyləmələridir. Bu qollar məzmun, süjet etibarilə özünə-
xasdırlar. «Ağcaquzu»da Koroğlunun Təkə-Türkman xanının qızı 
Bilqeys xanımdan doğulan oğlu Ağcaquzunun Pərzad xanıma 
vurulması, bu yolda onun başına gələn olaylar və nəhayət, qoç 
Koroğlunun həlledici köməyilə qəhrəmanın arzusuna yetməsi nəql 
olunur. Əhəmiyyətlidir ki, dastanda Həzrət Əli bir nurani qoca 
sifətində sağ əlini qoç Koroğlunun kürəyinə vurub ona igidlik 
badəsi içirdir, Koroğlunun qılıncı Həzrət Əlinin qılıncına dəydiyinə 
görə yenilməz olur [241, 1991 # 4, s. 62–83].  
      Borçalı–Qarayazıda ən möhtəşəm qalalar, ən vüqarlı qayalar 
Koroğlu adını daşıyır. Qocor yaylağındakı, Trialet (Başkeçid-
Ərcivan) dağlarındakı, Ahısqa tərəfdə sıldırım qayalar arasındakı, 
Qaçağan kəndindən yuxarıda Babakər dağındakı, Ağəmmədli 
kəndinin üst yanında sıldırım Qızıl qayadakı, Saraçlı, Faxralı, Ab-
dallı, Qoçulu kəndlərinin yanındakı əzəmətli qayalara, qalalara, 
Başkeçid dağlarındakı Sarpqayaya... Borçalılılar Koroğlu adını 
yaraşdırmışlar və bu qalalar, bu qayalar, bu dağlar burada yurd 
qeyrəti, yenilməzlik, ucalıq rəmzləridir. 
* * * 
      Saf məhəbbət abidəsi «Aşıq Qərib» dastanının Tiflislə, onun 
çevrəsiylə bağlılığı qabarıqdır. Belə ki, dastanın bir çox variant-
larında Qərib Tiflislidir, o, Tiflisin ətraflarında və Tiflisdə yaşayıb.  
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
240
      Bəlli olduğu kimi, dastanın ilkin variantları görkəmli Rus şairi 
M. Y. Lermontovun «Aşıq Qərib» nağılında da əksini tapmışdır. 
Lermontovun «ученый татарин Али и Ахмед» = savadlı Tatar 
(azərbaycanlı) Əli və Əhməd adlandırdığı şəxslərin söyləmələri 
əsasında yazılmış* nağılda Aşıq Qərib də, sevgilisi Mahul-Mehri də 
əsil-nəsilliklə Tiflislidirlər. Qərib Tiflisin sazlı-sözlü eşq əhlidir, 
Mahul-Mehri Tiflis qızlarının ən gözəlidir, onlar Tiflisdə toy 
məclisində sevişmişlər. Nağılın bir yerində Qərib «Tiflisli səyyah» 
(странник из Тифлиса) adlandırılır. 
      1892-ci ildə Həbib Bəy Mahmudbəyovun Şamaxıda yazıya 
aldığı nüsxədə Qərib də, onun rəqibi Şahvələd də Tiflisli verilmişlər 
[397, s. 30]. Qazağın Şıxlı kəndində yazıya alınmış variantda Hələb 
paşası Tiflisli Qəribin təşrif gətirdiyini biləndə soruşur: «Elə gözəl 
şəhəri qoyub niyə gəlib?» [397, s. 28]. 
      Azərbaycan dastanı əsasında düzəldilmiş Gürcü versiyasında 
(variativ fərqli mətnində) olaylar Tiflisdə başlanır, Qərib və 
Şahsənəm Tiflislidirlər, Qərib qürbətdən qayıdanda Qocora, Tiflisə 
vətən deyə ürək yandırır [152] [94]. Kabardin və Şimali Qafqazın 
Türk xalqlarının variantlarında da hadisələrin başlanğıc nöqtəsi 
Tiflis şəhəridir, qəhrəmanlar Tiflis sakinləridir [397, s. 177]. 
      Dastanın variantlarında Qərib Tiflisin ətrafında yaşayır. Tiflisin 
yörələri məhz Qarapapaqların yığcam yaşadıqları Borçalı–Qarayazı, 
Muxran çökəkləridir. 
      Dastanın əsas variantlarında olaylar üç şəhərdə cərəyan edir: 
Təbriz–Tiflis–Hələb. Bunlardan Təbriz bəzi variantlarda yoxdur, 
bəzilərində ötəri xatırlanır; Hələb başqa şəhərlərlə əvəzlənir. Tiflis 
isə bütün variantlarda var və əsas məkandır. 
      Qərib yuxuda Tiflis şəhərində cənnət misallı bir bağda ceyran 
misallı gözəl bir qızı – Tiflisli Xacə Sənanın qızı Şahsənəmi görüb, 
                              
     * Qeyd: M. Y. Lermontovun «Əli və Əhməd» deyə qeyd etdiyi bu şəxslər 
ədəbiyyatşünaslığımızda Mirzə Fətəli Axundzadə hesab edilmişdir; zənni-
mizcə, onlar şeyxülislam, Tiflis axundu Məhəmməd Əli və sonralar şeyxül-
islam olmuş axund Molla Əhməd Hüseynzadə Səlyanidir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
241
buta alandan sonra Tiflisə bağlanır. Qəribin (Rəsulun), onun ana-
sının, bacısının, kiçik qardaşı Heydərin ilk öncə dayandıqları Kotan 
dağı Borçalı mahalının Bolus-Kəpənəkçi səmtlərindəki, şair Alxas 
ağanın qoşqularında da adı çəkilən Kotan arxını, Kotan dağını [156, 
s. 37] yada salır. 
      Qəribin Tiflislə qohumluğu əzəlidir. Bu xüsusda özü deyir: 
                Xacə adlı bir qohumum var burda. 
      O, Tiflisdə nurani, ipək qarı ilə, çayçı Dəli Mahmudla dostlaşır. 
Tiflisdə aşığa, şeirə yüksək qiymət verildiyinin, şəhər əhlinin aşıq-
sevərliyinin şahidi olur. Qərib baş ustad kimi tanınan Tiflisli aşıq 
Güloğlanı mat qoyur, Xacənin evində saz-söz məclisi qurur, bu 
yığamata Tiflisin ətraflarından (yəni Borçalı, Qarayazı, Muxran 
ellərindən) sazsevərlər axışıb gəlirlər... 
      Qəribdən ötrü Tiflis doğma vətəndir. O, Hələbə yola düşəndə 
deyir: 
                Gedirəm qürbətə gəzim bir zaman. 
      Qürbət Hələbdirsə, vətən Tiflisdir. Bu, Qəribin Hələbdə dediyi: 
                Ayrıldım elimdən, çıxdım qürbətə – 
sözlərilə, Hələbdə Tiflisi vətən, bizim ellər anmasıyla da təs-
diqlənir. 
      Dastan boyunca Tiflisə, onun yan-yörəsindəki yurd yerlərimizə 
məhəbbət, ehtiram duyulur [46, c. 1, s. 354, 397] [52, s. 52]. 
      Səriştəli mütəxəssis İsrafil Abbaslının üzə çıxardığı bir 
variantda [52, s. 52] Qəribin qardaşı Heydər onu Borçalıdan keçən 
Dona (Debed) çayından soruşur: 
                Başına döndüyüm xan gəmiçilər, 
                Dona, səndən Qərib qardaş keçdi mi? 
      Və Dona çayı belə tərənnüm olunur: 
                Yaz fəslində çanağından daşarsan, 
                Neçə-neçə dənizləri aşarsan. 
      Dastanda Borçalılıların Tiflis quzeyində, Daryal güneyindəki 
Qaraqalxan yaylaqları belə nəzmə çəkilir: 
                Əngərsu irmağım ola, 
                Bu irmaqdan tez istərəm, 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
242
                Açıqbaşdan qız istərəm, 
                Bir davardan yüz istərəm, 
                Qaraqalxan dağım ola. 
      Qərib Tiflisin Ortacala bağlarını belə vəsf eləyir: 
                Bağça burda, bağban burda, bar burda, 
                Heyva burda, alma burda, nar burda. 
      Əsərin bir yerində isə deyilir: 
                Dillərdə dastandır Tiflis alması... 
      Orta yüzillərdə Borçalının Pətək nahiyəsində Qərib, Qəribüzən, 
Ağcaqala nahiyəsində Qəribqaya, İncə nahiyəsində Qərib kəndləri 
olmuşdu [378, s. 132, 173, 184]. 
      Qəribin, başqa surətlərin dilindəki: mayıl-mayıl baxan yar, 
damaqdan salmaq, irəngim solsun, sınıx könlüm, yollar çamırdır, 
sarmaşa tikən, yoxdur dərdimin ilacı, dedlər (dedilər anlamında), 
götrək (götürək), öymüzün dalında (evimizin arxasında) kimi deyim 
çalarları da «Aşıq Qəribi»i Borçalıya bağlayır. 
      Qərib dastan qəhrəmanı olmaqla bərabər, bu dastanın ilk 
yaradıcısı, akademik Həmid Araslının dililə desək, «əsərləri dastan 
şəklinə keçmiş şair-aşıqlardan biri» [19, s. 69] qəbul edilir. Onun 
şeirlərini Salman Mümtaz, Hümmət Əlizadə saz şeirləri toplu-
larında ayrıca, öz adıyla vermişlər; hətta onun onaltıncı yüzildə 
yaşadığı da bildirilir; Qəribin adı ədəbiyyatımızda Qurbani, Kərəm, 
Abbas Tufarqanlı, Abdulla, Tahir, Novruz, Sarı Aşıq, Xəstə Qasım 
və başqalarıyla bir sırada çəkilir. 
      Qəribin dastanı onun doğma vətəni olan Tiflis–Borçalıda daha 
çox sevilmişdi. 
      Borçalı saz sənətkarları (Soğanlıqlı Məmmədbağır, Hüseyn 
Saraçlı vb) Aşıq Qəribdən həmişə Tiflisli aşıq kimi bəhs etmişlər, 
belə söyləmişlər ki, Aşıq Qərib 17–18-ci əsrlərdə Tiflisdə yaşayıb-
yaratmış tarixi şəxsdir [105-ğ, s. 1a]. 
      Dastanın Borçalı variantlarından ikisi daha çox səciyyəvidir: 
biri – Daştəpə kəndində Məhəmməd Süleymanovun dilindən Səfurə 
Yaqubovanın yazıya aldığı nüsxə [49-a], biri də – Hüseyn 
Saraçlının söyləməsi [105-a]. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
243
      Hüseyn Saraçlının söyləməsi öz tipikliyi və mükəmməlliyilə se-
çilir. Həmin mətndə özünəxas məqamlar çoxdur. Bu, obrazlarda 
özünü daha aydın büruzə verir. Qəribin anasının, bir qardaşının və 
bir bacısının adları deyilmir; Şahsənəmin atasının adı Xoca Sənani-
dir; deyiklisinin adı Şahvələddir. Şahsənəmin yanında kəniz olan 
Ağcaqız Şahvələdin bacısıdır... Borçalı variantında bir surət – Tiflis 
xanı Sədətli xan obrazı diqqəti daha çox çəkir. Bu ad bizə tarixdə 
adı keçən Borçalı Sətli Məhəmməd xanı xatırladır. Həmin Sətli 
Məhəmməd xan Nadir şah çağında Borçalı vəkili qoyulmuşdu [272, 
s. 38]; o, Loru–Pəmbəyə və Acaqalaya hakim olmuş İsa xanın oğlu 
olmuşdur, qəbri Ləcbəddinin Xaccaoğlu–Çələbli məzarlığında bö-
yük hərimdə indi də durur, başdaşından hicri 1223 – miladi 1807 
ilində rəhmətə getdiyi bilinir. Şahsənəmin toyunda Sədətli xan ma-
sabəyidir, davanı yatırdır və Qəriblə Şahsənəmin toyunu o çaldırır. 
      Hüseyn Saraçlı variantında boyunca saza ehtiram qızıl xətlə ke-
çir. Sədətli xan da, Qəribin Tiflisdəki havadarı Dəli Heydarı da 
bütün Borçalılılar təki sazsevərdirlər. Sədətli xan aşıqpərəstdir, Qə-
ribin saz çalıb-oxumağına valeh olur, onu dəyərləndirir. Toyda 
Qərib Dəli Heydarının aşığı kimi iştirak edir. 
      Poetik örnəklərə gəlincə, deyək ki, burada ustadnamələrdən 
əlavə üç qoşma var. 
      Birincisi – Şahsənəmin Hələbə qoca piranidən göndərdiyi 
«Gedər olsan, o Qəribə de gəlsin» mətləli namə-qoşma; ikincisi – 
Qəribin qayıdıb Tiflisə gələndə anasıyla görüşəndə sazla oxuduğu 
«Ana, vallah, mən Qəribəm, mən Qərib» mətləli qoşma; üçüncüsü 
də – axırda toyda oxuduğu «Gəldim» rədifli qoşma. 
      Birinci qoşmadan: 
                Şahsənəməm, söhbətdəyəm, sazdayam, 
                Qara bağrım kabab deyil, duzdayam, 
                Yeddi il söz verdim, doqquz gözdəyəm, 
                Gedər olsan, o Qəribə de gəlsin. 
      İkinci qoşmadan: 
                Bu səs doğma səsdi, doğma səmirdi, 
                Hələbin yolları daşdı, dəmirdi, 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
244
                Yeddi il dediyin xeyli ömürdü, 
                Ana, vallah, mən Qəribəm, mən Qərib. 
      Dastanın bir variativ mətni də Qarayazılı Aşıq Aslanın reper-
tuarındadır [66, 1999 # 20–21, s. 3]. 
      «Aşıq Qərib»in Ahısqa variantını yazıya almış V. Ə. Hacıyev 
mətnə söykənərək belə qənaətə gəlmişdir ki, «Cənubi-Qərbi Gürcü-
standa yaşayıb yaradan sənətkarlar Borçalı və Anadolu variantla-
rından bəhrələnərək, dastanın yeni kamil bir variantını yaradıblar» 
[166, s. 93]. Dastanın Borçalı variantını da bitkin hesab edə bilərik.  
      Qənaətimiz belədir ki, Qəribin də, dastanın da beşiyi Tiflis–
Borçalıdır.  
 
 4.1.2. «Şəhriyar» yazılı dastanı 
      18-ci əsrdə yaranmış, yeni intibah məzmunlu milli mədəniyyə-
timizin ədəbi faktlarından sayılan «Şəhriyar» yazılı bədii nəsr və 
poeziya abidəsinin Borçalı–Qarayazı–Tiflis ədəbi məkanında, ədəbi 
mühitində yarandığı önəmli məntiqə söykənir. Bu əsər barədə 
bizdən əvvəl müxtəlif tədqiqatlarda geniş danışıldığından daha çox 
onun Tiflis–Borçalı ədəbi mühitinə bağlılığına aid müəyyən səciy-
yəvi mülahizələrlə yetərlənəcəyik. 
      Ədəbiyyatşünaslardan Əlyar Səfərli «Şəhriyar»ın «Qazax və 
Borçalı nahiyələrində meydana gəldiyi» [262, s. 24], Nizami Cəfə-
rov «Gürcüstan ağzında yarandığı» [382, 1990 # 8, s. 84] [85, s. 
152] [84], Lalə Əliyeva «Qazax–Borçalı regionunda yarandığı» 
[135, s. 105], Sevil Mehdiyeva «Qazax–Tiflis istiqamətli regiondan 
kənar olmayan bir ərazidə yaşayıb-yaradan xalq yazıçılarının 
qələminin məhsulu» olduğu [261, s. 10], İbadət Rüstəmov «məhz 
Borçalıdan olan bir şəxs tərəfindən yazıldığı» [65, s. 35] qənaətin-
dədirlər. Mütəxəsisslər haqlı olaraq belə qiymətləndirirlər. 
«Şəhriyar»ın Tiflis–Borçalı–Qarayazı–Qazax ədəbi məkanımızla 
bağlılığı məsələsi, elə bilirik, heç kəsdə şübhə doğurmamalıdır. 
Çünki bunu, ən başlıcası, əsərin özü deyir. 
      Bəri başdan xatırladaq ki, «شهريار» («Şəhriyar») adlı əlyazması 
Bakıda Əlyazmalar İnstitutunda saxlanır. Əlyazması qara meşin 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
245
cilddədir, uzununa açılır, mətn boz rəngli kağızda qara mürəkkəblə, 
Ərəb hərfləriylə nəstəliq xəttilə yazılmışdır, ölçüsü 22x13, həcmi 
131 vərəqdir. Son vərəq qoparılmışdır. Üzərində yaylağa getmək 
haqqında sonradan yazılmış hicri 1245 (miladi 1829/1930) tarixi 
var [50-ə]. 
      Hələ 1920–1930-cu illərdə S. M. Mümtaz «El şairləri» toplu-
sunda Şəhriyar adlı bir şairin durnalara ithaf olunmuş qoşmasını və 
bülbülə həsr olunmuş gəraylısını dərc etdirmişdi [112, c. 2, s. 254–
255]. Maraqlıdır ki, həmin şeirlərə «Şəhriyar»ın əlyazma 
nüsxəsində də rast gəlirik [262, s. 105, 75] və həmin şeirlər hər iki 
məxəzdə eynidir*. Belə nəticə hasil olur ki, hələ o vaxt bu əsər 
(yaxud əsərdəki şeirlər) S. M. Mümtaza, ya da bu şeirləri ona 
söyləmiş şəxsə bəlli olmuşdu. 
      Bu əsərdən ilk dəfə Həmid Araslı bəhs etmiş [19, s. 301–314], 
sonra onu Əlyar Səfərli geniş tədqiq süzgəcindən keçirmiş, nəşr 
etdirmişdi [350, s. 193–205] [351, s. 374–385] [262]. Nizami 
Cəfərov əsərin poetikasını [382, 1990 # 8, s. 81–84] [85] [84], Sevil 
Mehdiyeva dilini [260] [261], Lalə Əliyeva bədii məziyyətlərini 
[135] tədqiq etmişlər. Əsər barədə Əflatun Saraçlının [197, c. 1, s. 
55–56], Araz Dadaşzadənin [102, s. 18], İbadət Rüstəmovun [65, s. 
35–36], Şamil Cəmşidovun [87, s. 39–40], Afaq Yusifovanın da 
[402] mülahizələri var. 
      «Şəhriyar»ın müəllifi dəqiq bəlli deyil. Həmid Araslı onun 
müəllifinin məlum olmadığını bildirmişdi [19, s. 301] [39, c. 1, s. 
452]; Əlyar Səfərli ustadnamədəki «Məhəmməd kuyində qalan yar 
hanı?!» misrasına əsaslanaraq yazmışdır: «Bu şeir parçası təsdiq 
edir ki, «Şəhriyar» əsərinin müəllifi Məhəmməd adlı bir yazıçı ol-
muşdur» [350, s. 193] [262, s. 5]; Nizami Cəfərovun fikrincə, əsərin 
                              
     * Qeyd: «Durnalar» qoşması «El şairləri»də beş bənd olduğu halda [112, c. 
2, s. 254], «Şəhriyar»ın çapında şeirin yalnız son bəndi getmiş, həm də 
ətəkqeyddə (snoskada) bu qoşmanın əvvəlinin əlyazmasında düşdüyü bildiril-
mişdir [262, s. 105]. «Şəhriyar»ın gələcək nəşrlərində bu şeirin əvvəlki bənd-
lərini S. Mümtaz nüsxəsinə əsasən bərpa etmək olar. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
246
müəllifinin «məhz Məhəmməd olması mübahisəlidir, çünki onun 
adı ancaq ustadnamədə çəkilir (ustadnamə isə, məlum olduğu kimi, 
dastan mətni üçün dəyişkəndir)» [382, 1990 # 8, s. 81]; Sevil 
Mehdiyeva Ə. Q. Səfərlinin mövqeyini dəstəkləmişdir [260, s. 10] 
[261, s. 11]; Lalə Əliyeva belə fikirdədir: «Məhəmməd adı təsadüfi 
çəkilmir – həmin məqamda ancaq bir adamın adının çəkilməsi onun 
ya müəllif, ya da əsərin üzünü köçürən... katib olmasını güman et-
məyə əsas verir» [135, s. 14]; İbadət Rüstəmov «dastanın məhz Mə-
həmmədin ilhamının bəhrəsi olduğunu» söyləmiş, «dastanın hök-
mən ustadnamədə adı çəkilən Məhəmmədin zəkasının məhsulu ol-
duğunu təsdiq etməyin də» çətinliyini göstərmişdir [65, s. 35–36]... 
      Məhəmmədin kimliyinə gəlincə, deyək ki, Ə. Q. Səfərli əsərdə 
xatırlanan Şəmsəddinli mahalının Əmirli qəryəsinin bəyi Məhəm-
məd Əmirli ilə müəllifi eyni şəxs ehtimal etmişdir [262, s. 5]; A. 
Yusifova əsərin müəllifinin onsəkkizinci əsrin son rübündə yaşamış 
Gəncə xanı Məhəmməd Xan olduğu, Ziyadoğlular nəslindən olan 
hakimin sifarişilə yazıldığı fikirlərini irəli sürmüşdür [402, s. 29]. 
      Bizcə, Məhəmmədin müəllifliyinə qəti etiraz etmək əbəs gö-
rünür; axı, birincisi – şifahi dastanlarda da dastan bağlayanın öz 
şeirini ustadnamə yerində verməsi halları çoxdur («Soltan–Qən-
dab», «Şəmşir–Sənubər» vs); ikincisi – bu əsər yaddaş ədəbiy-
yatıyla yazılı ədəbiyyat arasında müştərək körpü səciyyəsindədir, 
burada yazılılıq koordinatları daha üstündür, deməli, lap əvvəldəcə 
müəllif məhz öz adını çəkərdi. Bu onunla da təsdiqlənir ki, buradakı 
üç müqəddimə bir-birilə məntiqcə zəncirvari bağlıdır: birincidə – 
müəllif eşqini tərənnüm etdiyi qoşmada öz adını, ikincidə – 
ümumiyyətlə eşq haqqında qəzəldə əsərin adını, üçüncüdə – kamil 
ustad yoluyla gedərək, «vaqiət-i sərgüzəştin bəzisin nəzm və 
bəzisin nəsr qılıb izhar etməkdə» məramını açıqlayır... 
      Müəllifliyin əsərdə ötəri şəkildə adı anılan Şəmsəddinli maha-
lından Məhəmməd Bəy Əmirliyə aidiyyəti inandırıcı görünmür. 
      Əsəri Ziyadoğlular nəslindən hakimin sifarişilə Gəncə xanı 
Məhəmməd Xanın yazması mülahizəsi də özünü doğrultmur, bir 
hakim başqa hakimə sifariş verməzdi. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
247
      Bəs «Şəhriyar»ın müəllifi Məhəmməd kim ola bilər? 
      «Şəhriyar»ın Azərbaycan əlyazmalar institutundakı nüsxəsilə 
[50-ə] həmin arxivdə saxlanan Məhəmməd Sadıq Bəy Yadigaroğlu 
Tiflisinin yazıb tərtiblədiyi Mirzə Mehdi Xan Astrabadinin «نادری 
 Tarix-i Nadiri») əsərinin əlyazmasını [50-g], həmçinin də») «تاريخ
Gürcüstan əlyazmalar institutunda «کوراوغلی» («Koroğlu») yazılı 
nüsxəsini [150-a] tutuşdurduqda xətt, üslub oxşarlığı, epik-lirik 
parçalarda təhkiyə uyğunluğu görürük. Həm «Şəhriyar», həm də 
Sadiqin tərtiblədiyi şeirlər məcmuəsi arxivə eyni şəxsin – ədəbiy-
yatşünas Həbibulla Səmədzadənin fondu içində daxil olmuşdu. 
Deməli, «Şəhriyar» da Məhəmməd Sadıq Bəy Yadigaroğlu Sadiqin 
bədii təxəyyülünə məxsus ola bilər. Bir məqamı nəzərə alaq ki, 
Sadıq Bəyin Tiflisdə şah sarayının vəziri olduğu bəllidir və N. Q. 
Cəfərov əsərin dilindəki rəsmi üslub amillərindən çıxış etməklə 
belə qənaətə gəlmişdir ki, «Şəhriyar»ın müəllifi xanlıqlardan birinin 
sarayında yaşamış (bu baxımdan da M. P. Vaqifi xatırladır), rəsmi 
üslubu bütünlüklə mənimsəmişdi [382, 1990 # 8, s. 83]. 
      Sadıq Bəy Yadigaroğlunun məşhur şair olduğu, klassik üslubda 
və xalq poeziyası tərzində şeirlər yazdığı, cünglər, tarixi əsər 
tərtiblədiyi faktlarına əsasən, onu nəinki təkcə köçürücü, yazıya 
alan, eləcə də müəllif olaraq təqdimləməyə haqqımız var. 
      «Şəhriyar»ın müəllifi xüsusunda mütəxəssislər: «mükəmməl 
mədrəsə təhsili görmüş bir yazıçı olduğu aydındır» (H. M. Araslı) 
[19, s. 301] [39, c. 1, s. 452]; «dövrünün adlı-sanlı bir şairi və nasiri 
kimi tanınmış», «istedadlı bir yazıçı və şair olmuş, uğurlu bir 
yaradıcılıq yolu keçmişdir» (Ə. Q. Səfərli) [350, s. 193, 375] [262, 
s. 5]; «olduqca istedadlı (hətta bizə belə gəlir ki, M. V. Vidadi və ya 
M. P. Vaqif səviyyəsində) bir yazıçı» (N. Q. Cəfərov) [382, 1990 # 
8, s. 81]; «mötəbər təhsil görmüş, son dərəcə hazırlıqlı, şifahi və 
yazılı ədəbiyyatı kamil bilən mahir şəxsiyyət, şair olmuşdur» (İ. M. 
Rüstəmov) [65, s. 36]; «dərin biliyi, böyük istedadı, estetik zövqü 
ilə fərqlənmiş, dövrünün ədəbi-bədii prosesinin dialektikasına bələd 
olmuşdur» (L. S. Əliyeva) [135, s. 123]... yazmışlar. Əsərin məz-
munundan görünür ki, müəllif həm el-oba, ələlxüsus da, Tərəkəmə 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
248
aləminə, həm də saray dəbdəbəsinə, şəhər mühitinə yaxşı bələd 
olmuşdu. Və bütün bu faktlar Borçalıda Tərəkəmələr içində 
böyümüş, Tiflisdə saray vəziri vəzifəsini daşımış, şeirlər yazmış, 
əlyazma kitabları tərtibləmiş Sadıq Bəy Yadigaroğlunun müəllifliyi 
xeyrinə olan amillərdir. 
      Bir məsələyə də aydınlıq gətirmək lazımdır; S. M. Mümtaz «El 
şairləri» kitabında Şəhriyar təxəllüslü şairin «Durnalar» qoşmasını 
və «Bülbül» gəraylısını çap etdirmiş [112, c. 2, s. 254–255], sonra 
belə də yazmışdı: «Vidadidən qabaq durnalara qoşma qoşan iki 
şairimiz var ki, birisi Quloğlu, birisi də Şəhriyardır. Bu iki şair 
Vidadi və Vaqifdən çox əvvəl yaşamışlar. Vidadinin qoşması isə bu 
şairlərə nəzirədir» [386, s. 264]. Hicri 17-ci əsrdə yaşamış, Şirvan 
vilayəti bəylərbəyliyinin vəziri olmuş, şair kimi də ad qazanmış, 
Gürcüstanda Gürcü murovu tərəfindən qəflətən qətlə yetirilmiş 
Molla Həsən Şəhriyar barədə S. M. Mümtaz maraqlı məlumatlar 
vermişdi [306, s. 211–212]. Ə. Q. Səfərli də bu yazılı dastanın 
Şəhriyar adlı bir aşığın adıyla bağlı ola biləcəyini güman etmişdir 
[262, s. 5]. Öz-özlüyündə bu faktlar diqqəti çəksə də, «Şəhriyar»ın 
müəllifliyilə bağlı qəti fikir söyləmək olmur. 
      Sifarişçiyə gəlincə, onun gəncəli Məhəmməd xan olması ehti-
malına tərəfdar çıxırıq. Əsərdə Gəncə xanlarına ehtiram bəslənməsi, 
Gəncəli Şahqulu Xanın, onun qızı Şamama Bəyimin əsər boyunca 
mədhi, Gəncə və yörələrinin məhəbbətlə təsviri də bununla bağlı 
ola bilər. Xatırladaq ki, tarixdən Məhəmməd Sadıq Bəyin mənsub 
olduğu Borçalı Yadigaroğlular nəsli ilə Gəncə Topçubaşlar nəsli 
arasında qohumluq olduğu bəllidir – Topçubaşlardan Tiflisdə 
yaşamış Əlimərdan Bəy (Mirzə Cəfər Topçubaşovun atası) Yadi-
garoğlulardan qız almışdı [272, s. 83]. 
      Müəllif Gəncə xanədanının surətini yaratdığı kimi, özünün pro-
totipini də ziyalı həkim Sadıq obrazında vermişdi. Şəhriyar Tiflis 
xanı rütbəsi alanda Sadıq həkim də vəziri-əzəm olur. (Xatırladaq ki, 
Sadıq Bəy Yadigaroğlu da Gürcüstanın şah sarayının vəziri olmuş-
du [272, s. 53–54] və onu da xatırladaq ki, «şəhriyar» Farsca hökm-
dar, padşah, qüdrət, əzəmət sahibi anlamlarındadır [47, s. 271]). 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
249
      Sadıq bütün əsər boyunca fəal iştirak edən, butaları bir-birinə 
qovuşduran, ağıllı, təmkinli, xeyirxah, «cümlə elmdə mahir və həm 
şair və dərdimənd və nərm-süxən və şirin zəban» insan surətidir. 
      «Şəhriyar»ın məzmunundan [50-ə] [262] çıxış etməklə onun 
Tiflis–Borçalı həyatını bədiiləşdirməsi özgü motivlərdə üzə çıxır. 
      Qəhrəmanın Gürcüstanlı olması əsərdə dönə-dönə vurğuyla 
bildirilir. 
      Əsərin bədii ekspozisiya hissəsi: «...Bundan əqdəm şəhr-i Tif-
lisdə bir sövdəgər-i kəsirəl-mal və bir mərdi-aqil və xoş xəyal var 
idi»; 
      Sənubər Sadıq həkimə: 
                Şəhriyardır Gürcüstanlı, 
                Tiflis Qalalı sevmişəm – 
deyə sirr açanda Sadıq belə cavab verir: 
                Sadıq, səfər çək İrana, 
                Özün yetir Gürcüstana, 
                Şəhriyar kimi canana 
                Sənubər halın deyəsən; 
      Sənubər Şəhriyarın vətəni Gürcüstan olduğunu fəxrlə bildirir: 
                Adı Şəhriyardır, o, Gürcüstanlı, 
                Anası Zöhrədir ahu-fəğanlı, 
                Sənubər butası Tiflis məkanlı, 
                Nə müddətdir mən çəkərəm cəfası; 
      Şəhriyar Sənubərə özünü belə təqdim edir: 
                Cahangir xan qızı Sənubər butam, 
                Şəhriyaram Gürcüstanlı, bil indi; 
      Şirin Sənubərə Şəhriyarı «Tiflisli cavan» nişan verir; Cahangir 
Xanın sorğusuna Şəhriyar: «Elliyətimiz Gürcüstandır», «Gürcüstan 
əhliyəm, sövdəgərzadə» və ya «Şəhriyaram, Gürcüstanlı, tanı, bil» 
deyə cavab qaytarır; Aşiq butasıyla görüşəndə: «Şəhriyaram 
Gürcüstanlı» – deyir... Qəhrəmana Tiflis bəylərbəyliyi ənam olunur. 
      Əsərdə toponimik məkan Tiflis–Borçalıya bağlı müəyyənliyə 
sahibdir. Tiflis və onun ətrafı əsərdə şövqlə, məhəbbətlə təsvir 
edilir. Başlanğıc hissədə Saleh sövdəgərin Tiflisdə məşhur olduğu 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
250
bildiriləndən sonra yenə eyham vurulur: «Nəhayət, bunların 
şəhərdən dişxaru Çərxi bağları arasında bir baği-dilgüşaları var 
idi»; Bir az sonra Salehlə arvadının yuxudan duruban vaqiələrini 
danışmaları nəql olunandan sonra belə söylənir: «...sabah olanda 
hər ikisi bərabər durub, Soğanlıq yolu ki, şahrah idi, yol üstə çıxıb 
mintəziri-aciz və müztərr olub durarkən gördülər bir kişi iki uşağı 
qol-qola çatıb kəşan-kəşan gətirir»; Əsərin bir yerində oxuyuruq: 
«...Tiflisin cavan və cahal uşaqları hər gün yığılıb, gəlib gah Bağ 
seyrinə və gah hamam seyrinə və gah atlanıb Qarayazı tərəfinə 
ceyran şikarı üçün gedərdilər»; Usta Sadığın Tiflisə gəlişi belə nəql 
edilir: «gəldi Tiflis şəhərinə, gedib Məlik karvansarasında bir otaq 
fərş edib əyləşdi. O vaqtda Şəhriyar canan sevdası ilə eşqzadə bir 
para cahal, cavan uşaqlar ilə çərxi bağlarına seyran üçün çıxdılar, 
gedib bir bağda yemək və içmək mühəyya qılıb və bir basəfa yerdə 
bir su kənarında məclis arəstə edib, eyş-işrət edərdilər»; «Ol 
zamanda həkim Sadıq gəlib meydanı süpürtdürüb və bir para 
xoşnəva qayidələr çalıb ki, heç şairlərdən görməmiş olalar... Ta ki, 
Şəhriyar cavanlar ilə hamam qapısına* yetişdilər...»; Şəhriyarın 
buta dalınca səfərə çıxmağı səhnəsi: «Şəhər əhli, qövm-əqraba və 
dost-müsahib tamam atlanıb, Soğanlığatan bərabər söhbət edə-edə 
gəldilər...»; Sadıq Tiflisə muştuluğa gedəndə «indi Allah saxlasın» 
deyibən ata minir və yola düşür, «Sınıx körpüdə düşüb şəhri-Tiflisə 
kağız yazıb Şəhriyar Xan tərəfindən xəbər göndərib...»; Şəhriyar 
sevgililərinə doğma diyarı belə nişan verir: «Bu, məmaliki-Gür-
cüstandır və qədimi təxti-ali mənsəb tavad və əznəvur və büzür-
gzadələr və sahibi-əql və fərasət bunda çox var»; Axırda Sənubər 
xanım zərnişan saza zinət verib deyir: 
                Məmnunəm lütfi-xudadan, bu diyarı görmüşəm, 
                Belə əhli, belə xalqı, belə yarı görmüşəm. 
                              
     * Qeyd: Bu yerlər Tiflisin qədimdən yerli Türklər (azərbaycanlılar) yaşayan 
Meydan, Qala məhəllələri, Ortacala bağları, Şeytanbazar, Gəncə Qapısı, Kür 
Qırağı, Bəzəkli Hamam, Narınqala, Məscid tərəflərdir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
251
      «Şəhriyar»ın nəzm və nəsr dilində Borçalı ləhcəsinə səciyyəli 
olan: sən ol sənin Allahın; günün günorta vaxtı; gözüm üstə yerin 
var; sən mənim canım, ayağa dur; isti-soyuğa düşmüşdü; quru çö-
rəyi baldan şirin yeyərdi; bağrı daş idi; başına kül ələyim; ağzından 
köpük tökülür; tükan açma; sinəm qaynadı; dodaqlarını yeyim; kar 
könlündəkini anlar... kimi frazeoloji ifadələr, kəlmələr çoxdur*. 
      Əsərin söz dağarcığında Borçalı–Qarayazı deyimləri: qaxdılar 
(qalxdılar anlamında), söyüb (sevib), tabıla (tapıla), aşağa bax, 
etmiyə, üz çöörüb, deyəllər, yatallar, dolanıllar, billəm mi, qayım 
de (möhkəm de), sınaşaq, yerətən, gələnətən, Soğanlığatan, axı-
ratan, qoum-qardaş, günüz, genə, gədə, bulların (bunların), iləri, 
qorxax, xətircəm, taxsırım, suç, həndəvər, harya, həriyə (hərəyə), 
ələk, cəm, başmaq, balış, ləyən... 
      Ə. Q. Səfərlinin qeyd etdiyi kimi, «Şəhriyar»da Qazax, Borça-
lının «şifahi danışıq xüsusiyyətləri daha qabarıqdır» [262, s. 24]. 
                              
     * Qeyd: Əski əlifbada bir çox şəkilçilər dodaq ahəngi əsasında ancaq bir 
variantda yazılırdı, məsələn, «گوتوروب» – götürüb, «گتيروب» – gətirib, «سوزدور» 
– sözdür, «واردور» – vardır və s. [171, s. 60]. «Şəhriyar»ın mətnində Ərəb 
qrafikasında şəkilçilərdəki «و» (vav) hərfinin hər yerdə «u», «ü» hərflərilə 
əvəzlənməsinə, sözləri «saqidür», «Gürcüstanlu», «adamdur», «şəhərlüyəm», 
«gətürdin», «Allah kərimdür», «dolanullar» kimi verməyə lüzum yoxdur. 
Qaydaya görə, bu sözlər məhz «saqidir», «Gürcüstanlı», «Allah kərimdir», 
«dolanıllar»... kimi oxunmalı və yazılmalıdır. Bu, şeirlərdə daha aydın 
müşahidə edilir. Məsələn, əsərin çapında [262, s. 175] belə verilir: 
                     Biri büstə dəhən, ləbi qönçə bu, 
                     Birin danışdursan, ruhi-dincəlu, 
                     Biri Kirman ellü, biri Gəncəlu, 
                     Ya behişt hurisi, ya qılman gəlür?! 
      Qafiyələrdə uyğunsuzluq göz önündədir. Bizcə, bu bənd belə oxunmalıdır: 
                     Biri büstə dəhan, ləbi qönçəli, 
                     Birin danışdırsan, ruhu dincəli, 
                     Biri Kirman elli, biri Gəncəli, 
                     Ya behişt hurisi, ya qılman gəlir?! 
      Əslində, bu sözlərin ahəngi əsərin dilini Qazax–Borçalı şivəsinə bağlayır. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
252
      Əsərdə aşıq pür-kamal sayılır, Şəhriyara aşiqlik badəsilə 
bərabər aşıqlıq badəsi də içirdilir, o, həm haqq aşiqi, həm haqq 
aşığıdır, haqq yuxusundan oyanan kimi saz istəyir, onun silahı ən 
öncə sazıdır, sözüdür, qəhrəmanlar saza zinət verib, tövr-tövr 
mahnılar oxuya-oxuya el-el dolaşırlar. Qəhrəmanları dardan saz 
qurtarır, saz butaları qovuşdurur. «Şəhriyar»da millilik, xəlqilik, 
yurdculluq (bir növ də Borçalı–Qarayazıya bağlılıq) saza, aşığa 
dərin ehtiramla da bağlıdır. 
      «Şəhriyar»ın süjet xətti, məzmunu belədir: Tiflis şəhərində 
yaşayan Saleh adlı sövdəgərin nəzir-niyazla oğlu olur, adını Şəh-
riyar qoyurlar. Oğlan böyüyür, bir gecə yuxusunda ona Kirman 
bəylərbəyisi Cahangir Xanın qızı Sənubər Xanım buta verilir. Qızı 
tapmaqdan ötrü əvvəl Saleh, sonra Şəhriyar özü Kirmana yola 
düşürlər. Şəhriyar yol boyunca Şəmsəddin mahalında Tərəkəmə 
qızı Pərizadla rastlaşır, sonra Gəncə bəylərbəyisi Şahqulu Xanın 
qızı Şamama Bəyim onu sevir, axır ki, gedib Kirmana çatır, sevgili 
butasını tapır. Soraq Şah Abbasa yetişir, o, Şəhriyara Gürcüstan 
bəylərbəyliyi, Tiflis hakimliyi verir. Şəhriyar Sənubəri Tiflisə 
gətirir, Şamama Bəyimlə evlənir, Pərizadı vəziri həkim Sadığa 
nişanlayır. Gəlib Tiflisdə toy məclisi qurur. 
      Göründüyü kimi, olaylar Şah Abbas çağında, yəni on yeddinci 
yüzildə vaqe olur. Aparıcı xətt məhəbbət mövzusudur. 
      H. M. Araslı: «Kağız əsərin XVIII əsrdə yazıldığını aydın gös-
tərir, əsl əsərin yaranması daha qədim ola bilər» – fikrini ifadələ-
mişdir [19, s. 301]; ümumi halda, «Şəhriyar»ın yaranması 18-ci 
yüzilə aid edilir [19, s. 301] [39, c. 1, s. 452] [262, s. 5] [135, s. 18]. 
      Əsər klassik ənənə üslubunu saxlamaqla yanaşı, yazılı ədəbiy-
yatda folklor üslubunu daşımağa da meyllidir. 
      Əsərin janr müəyyənliyi barədə danışarkən müəllifin öz söz-
lərini misal gətirməyi məqsədəuyğun sayırıq: 
                İndi rüxsət ver, tərəfi-eşqidən mən söyləyim 
                Bir əcaib dastanı, ismi də ola «Şəhriyar». 
      Deməli, əsərə müəllif özü «əcaib dastan» deyir [262, s. 26]. 
Alimlər onu dastan mənşəli poema, yazılı ədəbiyyatımızın, nəsri-
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
253
mizin gözəl nümunəsi (H. M. Araslı) [39, c. 1, s. 452], hekayə, 
nəzmlə nəsrin qarşılıqlı münasibəti və xalq süjeti əsasında yeni nəsr 
nümunəsi (Ə. Y. Saraçlı) [197, c. 1, s. 55, 56], dövrün ən mühüm 
yazılı nəsr abidəsi (A. M. Dadaşzadə) [102, s. 18], hadisələrin bədii 
tutumu və əhatə dairəsinə görə roman, köhnə (klassik) nəsrlə yeni 
(müasir) nəsr arasında körpü (Ə. Q. Səfərli) [350, s. 205] [351, s. 
383] [262, s. 4], istər problematikasına, istərsə kompozisiyasına 
görə bilavasitə dastan deyil, müəyyən müəllif mövqeyini, ümumən 
milli ictimai mövqeyi ifadə edən... yazılı ədəbi abidə, dastan-povest 
(N. Q. Cəfərov) [85, s. 63], yazılı dastan (S. H. Mehdiyeva) [261, s. 
11], ümumdünya roman tipologiyası üçün səciyyəvi macəraçılıq 
xüsusiyyətli, dastançılıq başlanğıcıyla roman perspektivi genetik 
münasibətdə olan, epoxanın tarixi məzmununu inikas etdirən, on 
səkkizinci əsr ədəbi nəsr dilinin xarakterini müəyyən edən roman 
(L. S. Əliyeva) [135, s. 23, 27, 38], «dastan, povest və roman 
arasında orta biçimli bir nəsr örnəyi» (S. Ş. Şərifova) [367, s. 19] 
adlandırmışlar. Bu meyarların hər birinə öz-özlüyündə bəraət 
qazandırmaq olar, yəni bu əsər üçün ilk növbədə dastan xronotopu 
səciyyəlidir, burada dastan mənşəli poema, hekayə, roman, dastan-
povest ünsürləri var, zənnimizcə, bu əsər kompozisiyası, təhkiyəsilə 
yazılı dastandır, lirik-epik əsərdir. Bizcə, yazılı ədəbiyyatda dastan 
sözünü işlətməkdən çəkinməməliyik. Bu yerdə klassik ədəbiyyatda 
dastan sözündən çox istifadə edildiyini, Ə. Firdövsinin «Şahnamə»-
sinə, Şota Rustavelinin «Pələng dərisi geymiş pəhləvan» əsərinə 
dastan deyildiyini, M. Füzulinin öz «Leyli və Məcnun»unu nəzərdə 
tutaraq, «Təqrirə gətir bu dastanı» yazdığını xatırlayırıq. Ona görə, 
«Kitabi-Dədə Qorqud» kimi, «Şəhriyar»ı da yazılı dastan adlan-
dırsaq, daha doğru olar. 
      Əsərin bədii kompozisiyası, təhkiyəsi, süjet örgüsü məntiqcə 
bütövdür. Əsərin bədii təhkiyəsi «Dədəm Qorqud Kitabı» ilə, M. 
Füzulinin «Hədiqət-üs Süəda»sı ilə, «Şikayətnamə»si ilə səsləşir. 
      N. Q. Cəfərovun qeyd etdiyi kimi, «Kitabi-Dədə Qorqud»un 
dililə müasir nəsr dili arasında «Şəhriyar»ın dili dayanır... «Şəh-
riyar»ın şeir dililə nəsr dili arasında mükəmməllik baxımından 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
254
əsaslı bir fərq yoxdur – hər iki nitq forması ədəbi-bədii dilin intibah 
kamilliyindədir... «Şəhriyar»ın dili bir tərəfdən M. Füzulinin nəsr 
dili, başqa tərəfdən M. F. Axundovun dramaturgiya dililə əlaqə-
dardır [85, s. 143, 150]. 
      Əflatun Saraçlı «Şəhriyar»ın süjetinin İ. Qutqaşınlının Rəşid 
bəy və Səadət xanımının taleyini yada saldığını, Sadıq həkimin M. 
F. Axundzadənin Yusif Sərracının, N. Nərimanovun Bahadırının, S. 
M. Qənizadənin Şeyda bəyinin sələfi xatırlandığını bildirir [197, c. 
1, s. 56]. 
      Əsərin ideya-məzmunu, surətlərin səciyyəsi barədə H. M. Aras-
lının, Ə. Q. Səfərlinin, L. S. Əliyevanın... tədqiqlərində bəhs olun-
muşdur. 
      Bu əsərdəki əruz vəznli qəzəllər, müxəmməslər də, heca vəznli 
gəraylılar, qoşmalar da mükəmməldir: 
                Badə içib məst olmuşam, ixtiyarım əldə yox, 
                Kim ki mənə yoldaş olsa, eylərəm divanə mən; 
 yaxud: 
                Salam olsun sənə, ey xan anası, 
                Gözün aydın, oğlun olub xan gəlir, 
                O dəbdəbə, o şövkət-şan ondadır, 
                Görən sanıb deyər Süleyman gəlir. 
      Şəhriyar əsas qəhrəman oolaraq öncə aşiqdir. O özünü «vətən 
avarəsi, eşq mübtəlası» adlandırır, butası Sənubərlə görüşdə deyir: 
                Leyla kimi seyrangahda gəzərsən, 
                Məcnun tək divanə olan məni gör. 
      Doğrudan da, Şəhriyar aşiqlik vüsəti, mənəvi zənginliyilə Məc-
nuna qardaşdır. Qəhrəmanın uzaq səfərə çıxması Qəribin, Kərəmin 
taleyini yada salır. 
      Məhəbbət dastanlarımızın əksərində olduğu kimi, burada da 
buta xüsusi önəm kəsb edir. Hətta «Şəhriyar»da eşq, buta sövdəgər 
oğlunu xan, bəylərbəyi, hakim mənsəbinə yüksəldir, onun məhəb-
bəti «təqdir-i xuda» sayılır. 
      Müqəddəs üç rəqəmilə ilgili gözəl qızlar – Şəhriyarın butası 
Sənubər xanım, sevgilisi Şamama Bəyim, elat qızı Pərizad eşq 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
255
təşnəlidirlər, iradəli, cəsarətli, tədbirli, fərasətlidirlər. Bu qızlar, 
habelə qəhrəmanın anası Zöhrə Xanım Burlaxatunu, Banuçiçəyi, 
Şirini, Leyliyi, Gülşahı, Nigarı... xatırladırlar. 
      «Şəhriyar» yazılı dastanı, onun ədəbiyyat xəzinəmizdə yeri, 
əhəmiyyəti və onun müəllifinin yaradıcılığı məsələləri daha geniş, 
ayrıca tədqiqə möhtacdır. 
      «Şəhriyar»ı milli yazılı ədəbiyyatımız tarixində qiymətli abidə, 
Borçalı–Tiflis ədəbi mühitinin bəhrəsi saydığımız kimi, belə 
mülahizəni Tiflis arxivindəki «Koroğlu» yazılı dastan nüsxəsi 
xüsusunda da deyə bilərik («Koroğlu»nun Tiflis nüsxəsini 
«Koroğlu» dastanının Borçalı izləri kontekstində təhlil etmişik [bu 
monoqrafiyanın 4.1.1 bəndi]. 
      «Şəhriyar»ın epik dilinin «Koroğlu»nun Tiflis nüsxəsinin dili 
ilə səsləşdiyini Dilarə Əliyeva haqlı hiss etmişdi [92, s. 3]. 
Həqiqətən, hər iki mətni tutuşdurduqda əsərlərin epik təhkiyələri, 
poetik səciyyələri arasında yaxınlıq yəqinləyirik. 
      Epik təhkiyə səsləşməsinə müəyyən paralellər örnək ola bilər. 
Məsələn, «Şəhriyar» əsərinin əsas mətni belə başlayır: «Raviyani-
əxbar və mühəddisani-xoşgüftar, naqilani-dürərbar, tutiyani-şəkkər-
şikən, şirin əsari hər əyyam keçən ruzigari-zəmandan xəbər verir» 
[50-ə, s. 3] [262, s. 26]; «Koroğlu»nun Tiflis nüsxəsində də 
məclislərin birinci cümləsi belədir: «Raviyani-əxbar və naqilani-
asar belə rəvayət eyləyib ki...» [32, 1990 # 3, s. 135, 174] [92, s. 
10]. Yaxud da: «Kirman xanı Cahangir Xanın pərdeyi-ismətdə bir 
qızı var ki, adına Sənubər xanım deyəllər...» («Şəhriyar»); «Paşanın 
pərdeyi-ismətdə bir qızı var idi ki, onun adına məlakeyi-afaq Şərəf 
xanım deyərdilər» («Koroğlu»). Həmçinin hər iki əsərdə «öz 
zülfündən bir tel çəkib, saz əvəzinə basdı sinəsinə», «gözaltı 
baxdı», «zinət verib» ifadələri, Borçalı şivəsinə xas genə (yenə), 
şikvə (şikayət), aşağa (aşağı), qoum (qohum), deyəllər, xətircəm və 
digər sözlər bol-bol işlənmişdir*. 
                              
     * Qeyd: «Koroğlu»nun Tiflis nüsxəsinin dilinin Təbriz ləhcəsinə aid edil-
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
256
      «Şəhriyar»ın məhəbbət, «Koroğlu»nun qəhrəmanlıq dastanları 
olmalarına rəğmən, onların poetik səciyyələrində də oxşar paralellər 
aşkarlayırıq. Məsələn, Şəhriyarın söylədiyi qoşmalardan birində 
[262, s. 38] belə misralar var: 
                Şəhriyaram, gecə-gündüz ağlaram, 
                Sinəm üstün çalın-çarpaz dağlaram... 
      Tiflis «Koroğlu» nüsxəsində də [32, 1990 # 3, s. 137] [92, s. 
10] bu misralara rastlayırıq: 
                Bu sinəmi çalın-çarpaz dağlaram, 
                Gecə-gündüz yardan ötrü ağlaram... 
      Deməli, təkcə epik axarda yox, poetik vüsətdə də qafiyə, dil-
üslub, hətta ideya-məzmun davamlılığı, doğmalığı var. 
      «Şəhriyar»ın və Tiflis «Koroğlu»sunun timsallarında yazılı 
ədəbiyyata dastan janrının ayaq açmasında təsadüflük yox, mən-
tiqlik aramalıyıq. Çünki Azərbaycan ədəbiyyatının o çağlarkı 
yüksəlişində yazılı ədəbiyyatda şifahi xalq ədəbiyyatına xas janr, 
üslub tərzlərinin ehtivası da mühüm cəhətlərdən biri olub; yazılı 
ədəbiyyata dastan biçiminin gəlməsini də eynilə yaddaş ədəbiy-
yatından qoşma, gəraylı, təcnis və başqa janrların gəlməsi faktının 
tərkib hissəsi qəbul etməliyik. 
      Özü də el-elat ovqatı dərin kök salan, etnik baxımdan, elə 
ədəbi-bədii varislik baxımından da saf qalan Borçalı mühitində bu 
                                                                    
məsinə cəhd göstərilmiş, buna söykək olaraq əsərdə Fars sözlərinə, izafət 
tərkiblərinə tez-tez rast gəlindiyi, məclislərin başlıqlarının Farsca verildiyi 
bildirilmişdir [32, 1990 # 3, s. 134]. Bizcə, yuxarıdakı məqamlar o dövr ədəbi 
dilimiz üçün ümumi məqbul hallar olmuşdu və bunlar əsərin dilini Təbriz 
ləhcəsilə bağlamağa əsas ola bilməz. İkinci tərəfdən də, qaydaya görə [171, s. 
60], Ərəb qrafikasında şəkilçilərdəki «و» (vav) hərfinin hər yerdə yalnız «u», 
«ü» hərflərilə əvəzlənməsinin səhv olması barədə fikri [bu monoqrafiyada 
bundan əvvəlki ətəkqeyd] Tiflis «Koroğlu»sunun mətninə də şamil edə bilərik. 
Yəni «verüblər», «eyləyüb», «hardadur»... kimi deyil, «veriblər», «eyləyib», 
«hardadır»... şəklində yazılmalıdır. Və bizcə, «veriblər», «eyləyib», daha çox 
da, «olullar», «gedəllər» kimi deyim ahəngi əsərin dilini məhz Qazax–Borçalı 
dialektinə bağlayır. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
257
hal tamamilə təbii və qanunauyğun görünür. 
      ... M. H. Təhmasibin haqlı olaraq duyduğu kimi, «azərbaycanlı 
gənclərlə Gürcü gənclər arasındakı sevgiyə, məhəbbətə həsr edilmiş 
dastanlar da bizdə çox olmuş və geniş yayılmışdır» [377, s. 305]. 
Borçalılı igid oğlanlarla Gürcü gözəllərin məhəbbəti mövzusundakı 
örnəklər də olduğunu vurğulamalıyıq. 
      Və bu sıradan Hüseyn Saraçlının dilindən yazıya köçürülmüş 
«Gürcü qızınnan Qaçaq Kərim» dastanı əhəmiyyətlidir [26, s. 74–
93]. Dastanda olaylar Gürcüstan şahı, ana tərəfdən Qıpcaq 
Qarapapaqlara bağlı Tamaranın vaxtında – 12-ci əsrdə Tiflisdə, 
Borçalıda, Türkiyədə cərəyan edir, Şah Tamaranın qızı Roza xanımı 
Burçalı oğlu Kərimin Türkiyə sərdarı Məhmət Paşanın sarayından 
əsirlikdən xilas etməsi nəql olunur. Baş qəhrəman Burçalı (Borçalı) 
Kərimdir. O, Quşçu xanından atasının qisasını alıb, qaçaq düşür, 
mahalda öz mərdliyilə ad-san qazanır. Gürcü əsilzadəsi Roza 
xanımın Türk paşasına satıldığını eşidən Kərim əvvəlcə «əzəli, mən 
Türkə müxənnət olmaram» söyləyir, mərdliyi daha üstün tutur, 
Roza xanımı azad edir.  
      Kərim Borçalının yenilməz, mərd igidi, həm də şirin təbli 
aşığıdır. O, yeri düşəndə qılınc qurşayıb meydana atılır, yeri 
düşəndə telli qopuzu dilləndirir: 
                Ağamı çağırıb düşmüşəm yola, 
                Boşşalı elinə gedəcəyəm mən. 
                Qoymaram tək anam qüssəli qala, 
                Boşşalı elinə gedəcəyəm mən. 
      Kərim Roza xanımla Pərvanə gölünə çatır, Başkeçidə gəlir, bir 
qocaya deyir: 
                Qoca, uyma seyraqublar felinə, 
                İnanmaynan düşmənlərin dilinə, 
                Şükür, gəldik Boşşalının elinə, 
                Allahı sevərsən, qonaq al bizi. 
      Dastanda Gürcülərlə Borçalılıların əzəli mehribanlığı maraqlı 
cizgilərlə əks olunur.  
      «Əsli–Kərəm», «Şəhriyar–Sənubər», «Məhəmmədlə Gürcü 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
258
qızı», «Gürcü qızı» (və ya «Becan oğlu Məmməd», «Cəlali 
Məmməd»), «Mir Qasımla Gürcü qızı», «Pəri xanım Gürcüstanlı», 
«Qurbani», «Tahir–Zöhrə», «Heydər Bəy və Süzənbər» dastanları, 
dastanvari əhvalatları da Tiflisə, Borçalıya müəyyən bağlılıq 
baxımından diqqəti çəkirlər. 
      Azərbaycan dastanlarının yayılma arealı barədə İsrafil Abbas-
lının tədqiqatının [2] əhəmiyyətini vurğulamaqla qeyd edək ki, 
Tiflis–Borçalı da bu arealın içindədir. 
      ... Dastanlarımızda Tiflis şəhərinin adı çox hallanır. Bu xüsusda 
Məhərrəm Qasımlının mülahizəsi belədir: «Orta çağ kontekstində 
Tiflis, Tiflis şəhəri, Tiflis mahalı folklor biçimlərilə dastan yadda-
şında yerləşmiş tarixi-estetik qənaət indiki anlamda başa düşülən 
Borçalı aşıq mühitini ehtiva edir. Başqa sözlə, folklor qaynağındakı 
«Tiflis» təsəvvürü müəyyən şərtilik daxilində çağdaş «Borçalı aşıq 
mühiti» sənət şəbəkəsinin, demək olar ki, əvəzedicisidir» [234, s. 
210]. «Şeyx Sənan»da, «Aşıq Qərib»də, «Şəhriyar»da, başqa 
dastanlarımızdakı Tiflis deyimi öz birbaşa anlamıyla yanaşı, məhz 
Borçalı–Qarayazı anlamlarıyla da üst-üstə düşür. 
       
  
4.2. Borçalılı müəlliflərin irsində doğma yurd motivləri 
  
      Yazılı ədəbiyyatda Tiflis–Borçalı mövzusunun iki istiqamətini 
müşahidə edirik: 
1) Milli klassik ədiblərimizin Gürcüstan mövzusuna müraciəti 
2) Bilavasitə Borçalılı yazarların doğma yurd sevgili əsərləri 
      Birinci yönlə bağlı xatırladaq ki, hələ Xaqani «Tiflis Səmər-
qəndi qoyar dalda» söyləmiş, Abxazı (Gürcüstanı), ağüzlü, qıvrım-
saç Gürcü gözəlini öymüşdü, Nizami Tiflisi «cənnət bəzəkli gözəl 
torpaq, gül bağı» adlandırmışdı. 13-cü əsr ədəbiyyatımızın qiymətli 
örnəyi, ana dilimizdə ilk məsnəvi kimi səciyyəvi olan «Dastani-
Əhməd Hərami» əsərində qəhrəman sağı və solu gözləmədən 
Gürcüstan yolunu tutur. 14-cü əsr şairimiz Arif Ərdəbilinin 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
259
«Fərhadnamə»sində yenə də Gürcüstan anlamında Abxaziya adı 
çəkilir. Qurbani boyu sərvə bənzər, ağ geyimli, lala örtüklü, «beli 
üzükdən keçən» Gürcü gözəlləri vəsf etmişdi, Tufarqanlı Abbas 
Tiflis şəhərini məhəbbətlə tərifləmişdi. 
      Milli klassik poeziyamızda Gürcüstana, onun paytaxtı Tiflis 
şəhərinə həsr olunmuş şeirlərdən misralar: 
                Bu Kür Ceyhun olar, Tiflis Səmərqəndi qoyar dalda. 
                                 (Xaqani Şirvani) [348, s. 7] [46, c. 2, s. 265]. 
                Ən qoca bir dehqan vermişdir xəbər: 
                Tiflisi ilk abad etmiş İsgəndər; 
                O cənnət bəzəkli gözəl torpağı 
                Yaxşılıq toxmuyla etdi gül bağı. 
                                 (Nizami Gəncəli) [46, c. 4, s. 451]. 
                Mərhəba, Tiflis imiş cənnəti dünya yerinin, 
                Yığılıbdır ona cəmiyyəti huri, pərinin. 
                                 (M. P. Vaqif) [46, c. 6, s. 460]. 
                Yaxşı gördüm tamam əhli-Tiflisi. 
                                 (Qasım bəy Zakir) [46, c. 8, s. ]. 
                Tiflisə nəzər qıl ki, gülüstanə dönübdür, 
                Hər bir gözəli afətü-cananə dönübdür. 
                                 (A. Qüdsi) [348, s. 12] [46, c. 8, s. 397]. 
                Cənnət kimidir havası Gürcüstanın, 
                Var Kəbə kimi səfası Gürcüstanın. 
                                 (S. Ə. Şirvani) [348, s. 14]. 
      Önəmlidir ki, Gürcüstanda təhsil almış, işləmiş bir çox ictimai-
ədəbi simalarımız bu torpağı sevmiş, onu rəğbətlə təsvir, tərənnüm 
etmişlər. 
      Tiflisdə yaşayıb-yaratmış, «İki qardaş», «Müsəvvər Rüstəm və 
Söhrab», «Bəyani-hal», «Molla və Şeytan» poemalarını Tiflisdə 
yazıb, burada nəşr etdirmiş Qazaxlı Abbas ağa Qaibzadə Nazir 
«Bəyani-hal»da Qarayazı meşəsinin təbiətinə səmimi misralar həsr 
etmişdi. 
      Zeynalabdin Marağalının «İbrahimbəyin səyahətnaməsi» əsə-
rində qəhrəmanın səfər yolu Borçalıdan da düşür. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
260
      Abdulla bəy Divanbəyoğlunun «Ərdoy dərəsi» hekayəsində 
[106] Qarayazı çölü, Sac dağı, qübbə asimana dirək kimi durmuş 
Alayüz dağları, açıq süfrə kimi görünən Borçalı düzü, bağlı-bağatlı 
kəndlər, qarlı bəyaz başını göyə ucaltmış Ləlvar (Lalövər) dağı, 
Dəli dağ, Dilcan yaylağı heyranlıqla təsvir olunmuşdu. 
      Hüseyn Cavid Gürcüstanın telli qızlarını, səfalı ormanlarını 
nəzmə gətirmişdi [79, s. 410] [348, s. 15]. 
      Abbas Səhhətin «Bədbəxt ailə» əsərində [352] mövzu Tiflis 
həyatındandır. 
      İrəvan əsilli olub, Təbrizdə, Tiflisdə yaşamış, burada vəfat 
etmiş həkim, şair Mirzəlixan Ləli (1840–1907) Tiflisin isti yayı 
barədə şeirlər söyləmişdi. 
      Şəkili Məhəmməd mənzumələrindən birində Tiflisin cahü-cə-
lalını, ipəyini, xalısını, yununu, tirməsini, isti sularını belə vəsf et-
mişdi: «Yaxşı imarətləri var, geymi bahalı Tiflisin» [112, c. 1, s. 
266–268]. 
      Şəkili Molla Turab Miskin Bürcünün bədii təxəyyülünə görə, 
Tiflis bahar çağında cənnətə bənzəyir, Tiflisin bağları, onun əlvan 
otağı bir tamaşadır. Vaqif kimi, Bürcü də Tiflis gözəllərini vəsf 
etmişdi, onları laləyə oxşatmışdı, al-yaşıl Ortacala bağlarını, əzə-
mətli Narınqalanı, atəşsiz hamamları da tərifləmişdi [112, c. 1, s. 
270]. 
      Əvvəlki münbit zəmin 19-cu yüzildə və sonra da Borçalı qələm 
sahiblərinin yaradıcılıqlarında doğma yurd mövzusunun daha geniş 
işlənməsinə şərait yaratmışdı. 
      «Yurd, vətən, torpaq – bir çox digər amillər, xüsusən tarix, 
sosial quruluş, təsərrüfat tipi ilə yanaşı etnosu müəyyənləşdirən 
əsas şərtlərdəndir. Əslində etnosu bir çox cəhətdən məhz coğrafi 
mühit formalaşdırır» (A. A. Hacılı) [160, s. 50]. Borçalı yurdu da 
məhz Borçalılıları bir etnos olaraq biçimləşdirən əsas amildir. 
      Elə bu səbəbdən də Borçalının yerli ədəbi qüvvələrinin 
yaradıcılıqlarında vətən, doğma yurd motivləri coşğun axarla 
davamlanır və bu, ədəbi fəaliyyətin ana yönlərinin hər üçündə – 
nəzm, ədəbi nəsr və dram əsərlərində özünü fəal şəkildə sərgiləyir. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
261
      
 4.2.1. Nəzm əsərlərində 
      Borçalı şairlərinin lirik şeirlərində doğma yurd mövzusu əsas 
dörd yöndə çarpazlaşır: 
* Borçalı təbiətinin tərənnümü 
* Həsrət duyumları 
* El gözəllərinin tərifi 
* Borçalı igidlərinin vəsfi 
      Bəri başdanca qeyd edək ki, Borçalılı müəlliflər öz şeirlərində 
doğma yurdlarını, hətta doğma kəndlərini xüsusi fəxrlə nişan 
vermişdilər: 
                İzinizə düşüb gəlibdi Alı, 
                Eli Borçalıdı, yurdu Faxralı. 
                                Güllər Alı [139, s. 28] 
                Məskənim Lök dərəsi, 
                Oylağım Qarayazı. 
                                Alxas ağa [156, s. 20] 
                Yolun düşsə təşbihidi İstanbul, 
                Faxralı tək ağır elim var mənim. 
                                Şair Nəbi [69, s. 17] 
                Elim Kosalıdır, Kür kənarıyam. 
                                Sədi Bəy Arif [30, s. 106] 
                Borçalıdır bil mahalım, 
                Hamıya bəllidir halım, 
                Qaçağanda xoş əhvalım, 
                Vardı dillərdə, dillərdə... 
                                İsa Borçalı [51-c, s. 90] 
      «Borçalı şairlərinin yaradıcılıqlarında doğma təbiətə vurğunluq 
geniş yer tutur. Bütün ömürlərini kənddə, açıq təbiət qoynunda 
keçirmiş bu insanların yaradıcılıqlarında bu məsələ o qədər də 
qəribə görünməməlidir. Onu da qeyd etməliyik ki, onlarda bu təbiət 
və kənd təsvirləri heç zaman şəhər həyatına qarşı qoyulmamışdı» 
(Abbas Kirəcli) [51-d, s. 10]. Bu fikri dəstəkləməmək mümkün 
deyil. Aranlı-dağlı Borçalıyı sevmiş söz xiridarlarımız doğma 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
262
Borçalı təbiətinin gözəlliklərini vətən sevgisi duyğularıyla, ilhamla 
vəsf etmişlər. 
      Gerçəkdən, Borçalılılar təbiətsevər olduqlarından həmişə gözəl 
yerlərdə – ya al-yaşıllı dağlar qoynunda, ya da gur sular 
yaxınlığında məskən qurmuş, qışda qışlağın, yayda yaylağın keyfini 
sürmüşlər. 
      Yurdun dili söz-söhbətliləri də qarlı dağların, yaşıl ormanların, 
çinarlı bulaqların, ayna suların saflığından, gözəlliyindən 
ilhamlanmış, ana təbiətdən aldıqları zövqü öz şeirlərinə 
köçürmüşlər. 
      Allahverdi Miskinoğlunun qoşmalarından biri «Borçalıdadır» 
adlanır [105-d] və bu, ata yurdumuza həsr olunmuş ilk poetik 
örnəklərdəndir: 
                Miskinoğlu dostdan ayrı gəzəmməz, 
                Süfrəsinə haram çörək düzəmməz, 
                Hər qələm götürən dastan yazammaz, 
                Oxuyub qananlar Borçalıdadır. 
      Onun şeirlərində Başkeçidin qəlbi dağlar qoynundakı Yırğançay 
kəndi, onun yan-yörələrindəki Qarağac yaylağı, Hacıxalıl Ocağı, 
Axçalı, Ağlağan dağları, Ov Dərəsi, Ortayal, Çömçə Dərə sevgilərlə 
anılır. 
      Şair Borçalıya adi bir məkan olaraq yox, sevdiyi, halına yandığı 
canlı varlıq kimi müraciət edir. Yurdun nisgili Allahverdi 
qoşqularında həzin duyğuyla ifadə olunur. 
      Borçalı şairlərinin vətən mövzulu şeirləri kontekstində dağlar, 
yaylaqlar mövzusu xüsusilə zəngindir: 
                Ov Dərəsi bəlli, qoyun-qaralı, 
                Oynar balıqların cəsədi xallı, 
                Marallar oylağı, ortası yallı, 
                Axır hər tərəfə sellərin, dağlar. 
                                 (Miskinoğlu Allahverdi) [105-d] 
                Bahar fəsli, yaz ayları gələndə 
                Durnası ötüşüb söz olan dağlar. 
                Hər şeyə bərabər gülabı sular, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
263
                Qaynar bulaqları göz olan dağlar. 
                                 (Ağacan) [34, s. 69] 
                Qoynunda saxlarsan ağır elləri, 
                Gümüş kəmərləri, nəcib belləri, 
                Hərdəm göndər o bulannıq selləri, 
                Yetirsin bizə də barı, a dağlar. 
                                 (Xəstə Namaz) [51-ç, s. 15] 
      Hiss edildiyi kimi, Borçalı şairlərinin poetik təxəyyüllərində 
təbiət, öncəliklə də dağlar insaniləşir, onlar dağlarla sakral şəxs 
kimi, tərəf-müqabil kimi mükaliməyə girirlər. H. Əlizadənin çap 
etdirdiyi Ağacanın dağlara həsr olunmuş şeirində dağların 
tərənnümü ənənəvi xarakterlidir; Aşıq Ələsgərin «Bahar fəsli, yaz 
ayları gələndə» misrasının əks-sədasından doğan bu qoşmada şair 
çisgin-duman gələndə dağların qaş-qabağını töküb naz eyləməsini 
səmimiyyətlə ifadə edir. Xəstə Namaz qoşmalarında dağların gur 
sularının arana bar-bərəkət gətirdiyini canlı şəkildə ifadə edir, bu 
yaylaqlarda beş ay zövq-səfa sürənin qeyri-intizarı olmaz, – deyir. 
Ümumilikdə götürdükdə, Borçalı şairlərinin yaradıcılıqlarında 
dağlar, yaylaqlar təbii gözəlliyin və təbiətə vurğunluğun simvolu 
kimi, fəal, çox işlək bədii sakral obrazlardandır. 
      Borçalı şairləri doğma dağların, yaylaqların, bulaqların adlarını 
əsərlərində gen-bol işlətməklə yurd sevgilərini ifadə etmişlər: 
                Qarağacın dağ havası, 
                Kaş içəydim gümüş tası... 
                Qoca Tiflisi keçərəm, 
                Qocorda yaylağım ola... 
                Mən beş arşın bez istərəm, 
                Qarağacda dağım ola. 
                                 (Sefil) [391, s. 93] 
                Ağlağan ağlar qalıb, 
                El köçüb, dağlar qalıb, 
                Xəyalımda, ay Alı, 
                Baxtavar çağlar qalıb. 
                                 (Səkinə Alməmmədli) [140, s. 35] 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
264
                Qarağacdı, Axçalıdı qəlbi, gözü dağların. 
                                 (Alxas ağa) [156, s. 52] 
      Sefil təxəllüslü şairin gəraylısı, aydınca hiss edildiyi kimi, 
«Koroğlu» dastanındakı «Tanrıdan dövlət istərəm...» misrasıyla 
başlanan şeirlə tipoloji səsləşmədədir*. Borçalıdakı Qarağac 
yaylaqlarının təkrar-təkrar məhəbbətlə tərənnümü həmin şeirin 
doğma yurd təravətini gücləndirir. Faxralı Səkinə Alməmmədlinin 
misal gətirdiyimiz bayatısında dava-dalaş üstündə tutulub sürgün 
olunan sevgilisi Alının kor taleyi vətən dağlarının nisgililə birgə 
anılır. Alxas Ağanın şeirləri yurdculluq duyğularıyla çox 
səciyyəlidir. Yuxarıda bir misrasını örnək verdiyimiz divanisindən 
əlavə, onun bu səpgidə əsərləri çoxluq təşkil edir. 
      Alxas Ağanın qoşmalarından birində deyilir: 
                Məhsulum sulana yağış selinnən, 
                Balığım yollana Göyçə gölünnən, 
                Qarpızım, yemişim Baydar elinnən, 
                Qartofum üşənə, Cavaxdan gələ. 
      Belə misralar həm də etnoqrafizm baxımından diqqəti çəkir. 
Belə ki, Borçalılıların qida rasionunda mühüm yer tutan balıq, 
qarpız, yemiş, hətta poeziyada rastlaşmadığımız qartof sözləri 
misralara ahəngdar şəkildə hopdurulur. Burada xatırlanan yerlər ya 
Borçalıda, ya da onun qonşuluğundadır. 
                              
     * Qeyd: Bu şeiri Həmid Vəliyev Tiflisdə Gürcü şair-alim İoseb 
Qrişaşvilinin muzey-arxivindən aşkarlamışdır [118, 1979 # 34] [391, s. 93] və 
o, Sefil təxəllüsünü Şenliyə aid etmişdir [391, s. 95–96]. Biz də Bakı 
əlyazmalar institutunda Sefilin «Gürcü qızı» gəraylısına rast gəldik [50-l, s. 1] 
və səkkiz bəndlik bu şeir də Sefilin həmin gəraylısına biçim, dil-üslub 
baxımından yaxındır, təbiiliyilə maraq doğurur: 
                                         Ölürəm, gəl cana qıyma, 
                                         Aldanma, dünyaya uyma, 
                                         Biçarə Sefili qoyma 
                                         Yana-yana, Gürcü qızı. 
      Gəraylıda Azərbaycan poeziyası üçün səciyyəli olan Gürcü gözəlin vəsfi 
motivini görürük. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
265
      Qaraçöplü Miskin Vəlinin qoşqularında vətənpərvərlik ruhu 
güclüdür. O, bir şeirində [229, s. 289] doğma yurdun vəsfini belə 
vermişdi: 
                Bizlərdə bülbültək oxunur Quran, 
                Çox şirin torpaqdı, azca da şoran, 
                Tapmarıq gəzsək də, İranla Turan, 
                Gedək Xorasana, xoşqədəm yoldu. 
      Doğma yurdun adını adına yaraşdırmış, özünə şairlik təxəllüsü 
götürmüş Qaçağanlı İsa Borçalının (İsa Əliyevin) yaradıcılığına 
Borçalı mövzusu şirin bir təravət gətirmişdi. Onun şeirlərində çən-
dumanlı Qarağac yaylağının uca zirvələri, alaçıqlı Ağlağan, Ov 
Dərəsi, nişangahlı İlməzli, Çubuqlu yaylağı, başı çalmalı, yaşıl 
donlu dağlarımız yada salınır [51-c] [146, 1982 # 49, s. 4]. İsa 
Borçalının qəlb ovsunlayan şeirlərindən biri Çubuqlu yaylağında 
Qılıc yurdda söylədiyi «Qaldı» rədifli qoşmasıdır [51-c, s. 52] [273, 
s. 354]. Bu şeir 1918-ci il Ermənistanla Gürcüstan arasında 
müharibə nəticəsində Borçalının bir parası olan Loru tərəfləri 
Ermənilərin işğal etmələrindən sonra şairin dərin həsrət 
duyğusundan doğmuşdu. 
      Şair ürək qövrünü belə bəyan eləmişdi: 
                Ceyranlı talalar, bülbüllü bağlar, 
                Kimin oylağıydı, kimlərə qaldı. 
                İgidlər məskəni çisginli dağlar 
                Boranlı, çoyğunlu dəmlərə qaldı. 
      Şair gül-çiçək bəzənən çəmənlərin, mahir zümzüməli dillərin, 
yadlara qismət olan doğma yaylaqlarımızın nisgilini çəkir. 
      Loru bölgəsinin Körpülü elindən Nəziroğlu Əsgərin 
gəraylılarında və qoşmalarında o tərəflərdəki Çubuqlu yaylağı, 
Ləlvar dağı, Lejən dağı, Yekəyal, Gendərə, Güllübağ məhəbbətlə 
xatırlanır [66, 2001 # 31–34, s. 9]. Şair Ləlvar dağını talasına gül 
düzülən, çeşməsindən can süzülən cənnət ocağı deyə tərifləyir. 
      Qəhrəmanın «Ağır ellər» gəraylısında [375, s. 75–79] tərəkəmə 
köçü maraqla təsvir-tərənnüm edilir. Yaz ayları gəlib çatanda ağır 
ellər köç-köç olar, hər yanda tuti dillər səs-səsə verib ötüşərlər. Bu 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
266
gəraylıda obaların yola düzülməsi, qəflənin sağa-sola yayılması, 
nərgizin, lalənin ətir verməsi, qonçaların açılması, gözəllərin bulağa 
axışması, yaylağa çıxması, siyah telləri sayrışması nəzmə çəkilir: 
                Qızlar gələr dəstə-dəstə, 
                Qəddi əlif, boyu bəstə, 
                Qəhrəman da qolu üstə, 
                Xoş saz çalar gülşad əllər. 
      Şairlərin doğma təbiətə, yurda sevgilərinin poetik təzahürü 
onların vətənpərvərlik duyğularının xüsusi ifadəsi kimi dəyər-
ləndirilir. 
      Borçalıda satirik şair kimi tanınmış olan Mirzə Həsən Məcruh, 
Məhəmməd Rzazadə Mühəqqər, ən öncə, doğma Borçalının ağrı-
acılarını, doğma yurddakı mənfi tipləri qamçılayarkən də doğma 
yurda sevgilərini biruzə vermişlər. Məcruhun şeirlərindən birində 
[51-ç, s. 10] [273, s. 353] oxuyuruq: 
                Ağalar yığılıb söz qoyubdular 
                Boşşalı yurdunu veran etməyə. 
      «Molla Nəsrəddin»də Borçalı nahiyələrindəki əhvalatlara dair 
xəbərləri, mənzum felyetonları Mirzə Həsən Məmmədov Məcruh 
yazmışdı [50-m]. 
      Məhəmməd Rzazadə Mühəqqərin də yaradıcılığındakı 
yurdculluq pafosunun vüsəti həm də ona milli, etnik xəlqilik 
gətirmişdi. Borçalının bu sevimli şairi: 
                Mühəqqər maildir vətən daşına, 
                Dolanaram çör-çöpünün başına – 
deyə [105-f, s. 31] yurdsevərliyi poetik büruzə vermişdi. 
      Borçalı sevgili şeirlər cərgəsinə yurd həsrətiylə bağlı poetik 
örnəklər də aiddir. 
      Yurd həsrəti, intizar göynəmi motivləri Fatma Alı qızının, 
İveylər Allahverdinin, Güllər Pərinin, Nəcəfin, Nəbinin, Göyəmlikli 
Əhmədin şeirlərində daha qüvvətlidir. 
      19-cu əsrin əvvəllərinin olaylarıyla bağlı yurddan itgin düşmüş 
şair Fatma Alı qızının bir şeiri [146, 1983 # 114, s. 4] bu baxımdan 
daha səciyyəlidir: 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
267
                Faxralıda bir babanın qızıyam, 
                Nə uzağa düşdü yolum, ay fələk; 
                Atam-anam Borçalıda qaldılar, 
                Bizi hardan tapar Alım, ay fələk. 
      Şeirin məzmunundan aydın olur ki, şair Fatma iki qardaşıyla 
bərabər İranda didərgin həyatı keçirmişdir. 
      Doğmalarının vətəndə qalması və özünün itgin düşməsi hissləri 
qadın şairimizin kövrək qəlbini göynətmişdi: 
                Fatmayam, zülümnən aldılar məni, 
                Bir qızıl quş kimi çaldılar məni, 
                Gətirib qürbətə saldılar məni, 
                Görəsən nolacaq halım, ay fələk. 
      Belə həsrət duyumları yaddaş-yaddaş dastanlaşmışdı. 
      Allahverdinin bir gəraylısı ədəbiyyatımızın qürbət, vətən həsrəti 
emblemi olan durnalara həsr edilmişdi. Şair durnaya: «xoş gəlibsən 
bizim elə» – deyə üz tutmuşdu. 
      Güllər Pərinin Borçalıdan Qarsa iraq düşən qardaşına yolladığı 
və qardaşını bağışlamaq barədə qəza rəisinə yazdığı qoşmalar 
maraqlı örnəklərdir. Güllər Pəri Borçalı qəza rəisinə üz tutub, 
qardaşının bağışlanmasını belə xahiş etmişdi: 
                Pəriyəm, gəlmişəm sizə minnətə, 
                Amandı, qardaşı salma zillətə, 
                Çəkib cəzasını, düşüb qürbətə, 
                Yaşılbaş sonanı göldən ayırma. 
      Güllər Pəri mənzum məktubunda ürəyini belə boşaltmışdı: 
                Qarsa sarı baxıb-baxıb ağlaram, 
                Vurulub köksümə yaralar, qardaş! 
                Sinəm üstün çalın-çarpaz dağlaram, 
                Dolanar qəlbimdə haralar, qardaş! 
      Bu qoşmadan bəhs etmiş Kamil Vəliyev onun poetik vüsətini 
yüksək dəyərləndirmişdir [393, s. 18]. Şeirdə intizarın poetik 
səhnəsi təsirlidir. Pəri qardaşının timsalında Borçalıdan müəyyən 
səbəblərə görə Qars, Sulduz tərəflərə keçmiş minlərlə həmellisinin 
didərgin taleyini yada salmış, ümumi həsrət duyğularını ifadə 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
268
etmişdir. O, sıra dağların aradan çəkilməsini, Borçalıdan Qarsın 
görünməsini diləmişdi. 
      Güllər Pərinin şeirləri əsasında yaranmış «İsmayıl–Qızyetər» 
dastanındakı həsrət doğma ata ocağının nisgilidir. 
      Dastan qəhrəmanı İsmayıl qəriblikdə belə qürrələnir: 
                Borçalıdan gəlmişəm ki, bac alam, 
                Basılmayam, meydan açam, ucalam. 
                Tac verməyəm, gərək səndən tac alam, 
                Əcrini burada bular gedərsən. 
      Lirik qəhrəman doğma yurdda murada çatır, firavan ömür-gün 
sürməyə başlayır. 
      Borçalı şairlərinin həsrət qoşqularında incə ruh açıqlanır: 
                Çünki cüda düşdüm öz vətənimdən, 
                Gəzmək üçün ellər mənim olaydı, 
                Qoşmalar, qəzəllər gül camalına 
                Düzmək üçün dillər mənim olaydı. 
                                 (Nəbi Dürdəhan) [69] [68] 
                Mat-mat qaldım vətən qədri bilməkdən, 
                Qeyri çarəm yoxdu daha ölməkdən, 
                Borçalı elini tərk eləməkdən 
                Əritdim ürəkdən yağım, ay fələk. 
                                 (Göyəmlikli Əhməd) [105-ğ, s. 26] 
      Bu həsrət şeirlərində əsas üç istiqamət nəzərə çarpır: 
• Vətən-yurd həsrəti 
• Ata-ana, qohum-qardaş həsrəti 
• Yar həsrəti 
      Borçalı sənətkarları yerli koloritə o qədər möhkəm bağlı olmuş-
lar ki, tanıyıb-bildikləri Borçalı gözəllərinə təriflər də qoşmuşdular. 
      Borçalı şairlərinin doğma mahalın el-obalarında, çay kənarında, 
çeşmə başında gördükləri gözəlləri tərifləmələri daha gerçək təsir 
bağışlayır: 
                Borçalı elində yol kənarında 
                Sallandı, qarşımdan yar gəldi keçdi... 
                                Ağacan [34, s. 68] 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
269
                Çömçəli çayında, axşam çağında 
                Bir bölük gözəllər çıxdı, yeridi... 
                                Sədi bəy Arif [30, s. 104] 
                Yolum düşdü Muluxsalı elinə, 
                Tutubdu qatarın yallı gəlinlər... 
                                Qalaqalalı Alı [105-ğ, s. 35a] 
      Ağacanın vaxtilə Hümmət Əlizadə tərəfindən çap etdirilmiş 
[34, s. 68] «Keçdi» rədifli həmin şeirində Borçalının el sənəm-
lərinin poetik tablosu koloritli şəkildə yaradılmışdı. 
      Ümumiyyətlə, Borçalı şairlərinin şeirə gətirdikləri Borçalı 
gözəli al-yaşıl bəzənər, xınalar boyayar, yel vuranda onun cığalı 
telləri əsər, onun bütün var əndamı can dərmanıdır, ləbləri şirindir, 
yanağı xallıdır, dodağı ballıdır... 
      İveylər Allahverdinin «Leyli», Miskinoğlu Allahverdinin 
«Xacca», Nəbi Dürdəhanın «Gözəl», «Zöhrə», «Güllü», «Pəri», 
İsmayıl Mərdanoğlunun «Şərəbanı», Xəstə Namazın «Qızyetər», 
Sədi Bəy Arifin «Güləndam» tərifnamələri milli poeziyamızda M. 
P. Vaqif, Aşıq Alı, Aşıq Ələsgər, Vərxiyanlı Məhəmməd, Şəmkirli 
Hüseyn və başqalarının gözəllərə adlarıyla qoşulmuş şeirlərilə bir 
cərgədə durmağa layiqdirlər. 
      Buna aşağıdakı nümunələr misaldır: 
                Kəklik kimi səkib, dönəndə yana, 
                Bir qıya baxışın qəsd eylər cana, 
                Bu Miskinoğluyu etdin divana, 
                Tuşladın könlümü bəlaya, Xacca. 
                                Miskinoğlu Allahverdi [146, 1979 # 129, s. 4] 
                Daldalanma məndən, duran nazənin, 
                Eylə hərcayidən ədəbi, Pəri. 
                Elə güldün, məni saldın atəşə, 
                Gördüm dəhanında sədəfi, Pəri. 
                                Nəbi Dürdəhan [69, s. 24, 34, 37, 38] 
                Gözüm gördü, gənə könlüm qaynadı, 
                Sallanıb çıxmışsan yola, Qızyetər. 
                Xudam səni mətləbinə yetirsin, 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
270
                Qolların boynuma dola, Qızyetər. 
                                Xəstə Namaz [51-ç, s. 23] 
                Eli Qarayazı, adı Güləndam, 
                Sürməli kirpiyin çaxdı, yeridi. 
                                Sədi Bəy Arif [30, s. 105] 
      Qaraçöplü İsmayıl Mərdanoğlunun «Şərəbanı» rədifli qoşması 
[105-ğ, s. 17] Hüseyn Saraçlının, müğənnilərin repertuarlarında 
mühüm yer tutmuşdu, Borçalı, Kars, Çıldır məclislərində bu gün də 
şövqlə oxunur. Şərəbanı belinə gümüş kəmər bağlayan el gözəlidir, 
şair bu gözəli ellər yüklənibən yaylağa gedən vaxtlar görmüşdü: 
                Özün Mərdan qızı, qardaşın Ağa, 
                Ellər yüklənibən gedir yaylağa, 
                Havalar buluddu, qorxuram yağa, 
                İslana üzündə muy, Şərəbanı. 
      Borçalı şairləri şəxsən görüb tanıdıqları, əfsanəvi hurilərdən 
üstün tutduqları real gözəllərin, qız-gəlinlərin mədhində təbii 
cizgilərdən istifadə etmişdilər. 
      Borçalının poeziya daşıyıcıları doğma yerlərin əsrarəngiz təbiə-
tini, el gözəllərini tərənnüm etdikləri kimi, tanıyıb-bildikləri igidlə-
rin də şücaətlərilə öyünmüş, bu mərd oğulları vəsf etmişdilər. 
      Borçalı Qarapapaqlarının mərdliyi yaxşı bəllidir. Bu tayfanın 
soykökündə mühüm rol oynamış Kümən-Qıpcaqlar vaxtilə Qaf-
qazda ən döyüşkən, şücaətli toplum hesab edilmiş, Tiflisin 
Ərəblərdən və Səlcuq Türklərindən azad edilib, Gürcü şahlığının 
paytaxtı bəyan olunmasında həlledici rol oynamışdılar. 
      Orta yüzillərdə Borçalı xanlığından ayrıca qoşun toplandığını 
tarix təsdiqləyir. 1730-cu illərdə Xızı və Car Ləzgi döyüşçülərinin 
Borçalı–Baydar tərəflərə həmlələrini xatırlayan Gürcü salnaməçi 
Papuna Orbeliani Borçalılıların doğma yurdu mətanətlə 
qoruduqlarından bəhs etmiş, öz evində beş Ləzginin başını kəsmiş 
Kəpənəkçi kəndxudası Mədədin şücaətindən xüsusi söhbət açmışdı 
[272, s. 37]. 
      18-ci əsrin axırlarında Qazax–Borçalı ləşgəri ata yurdu 
qorumaqla yanaşı, İrəvan xanlığının, Gürcülərin də tez-tez 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
271
köməyinə çatmışdı. Bu ləşgərin sərkərdəsi Kazım xanın, Borçalı 
bölüyünün fərmandehi Nağı bəyin, cəld atıcı Kəlbi Hüseynin, 
Aspindza körpüsündə vuruşlarda möcüzə göstərmiş, Gürcü 
salnaməsində «şan-şöhrətli cəngavər» kimi təriflənmiş Xudu bəy, 
Borçalı Topçuoğlu, Qarsda savaşıb igidlikdə ad çıxarmış mehtər 
Sarvan Şərif oğlu Gülməmmədin qəhrəmanlıqları tarixə düşmüşdür 
[272, s. 40–55]. Ağa Məhəmməd Xan Qacarın Tiflisə yürüşləri 
zamanı Yadigaroğlu Sadıq Bəyin və Xudu Bəyin öndərliyilə 
Borçalının suvarlar dəstəsi Gürcüstanı mərdliklə qorumuşdu*. 
      Borçalılıların qəhrəmanlığı, mərdliyi, düşmən önündə yenil-
məzliyi bədii ədəbiyyatda müəyyən əksini tapmışdı. 
      Qazaxlı şair Arifin «Qaldı Baydar–Borçalının bəyləri» misra-
sıyla başlayan mənzuməsində Borçalılıları «Meydan günü bir-
birindən yey» olmaqları, «Mehman qarşısına mərd gəlməkləri» ilə 
üstün tutduğu [217, s. 264] [55, c. 2, s. 88], başqa bir Qazaxlı şair 
Salikin Muxran bəylərinin şəninə tərif qoşduğu [55, c. 2, s. 74] 
barədə əvvəl danışmışdıq. Maraqlıdır ki, 18-ci yüzil Gürcü şairi 
İkinci Teymuraz «თავგადასავალი» (Tavqadasavali) – «Sərgü-
zəştlər» poemasında Borçalı igid ağalarının adlarını çəkərək, 
                              
     * Qeydlər: 
 1) Gürcüstan şahı II İrakli belə söyləmişdi: «Borçalılar yaxşı, mərd 
adamlardır» [272, s. 54]. 
 2) Bu qəhrəmanlığı Gürcü şair Akaki Sereteli də sonralar «Kavkaz» qəzetinin 
səhifələrində minnətdarlıqla dəyərləndirmişdi: «1795-ci ildə Ağa Məhəmməd 
Xan Tiflisi mühasirəyə alanda Gürcülər tərəfdən vuruşanlar arasında Qazax-
Borçalılar da olmuşlar, onlar Gürcüstan uğrunda sanki vətənləri uğrunda baş-
larından keçmişdilər. Tiflisdən qaçan şah xanımını Yadigaroğluları nəslindən 
olan azərbaycanlı qadınlar müşayiət etmişdilər» [155-d, 1906 # 22, s. 2]. 
      Sandro Şanşiaşvili Ağa Məhəmməd Xanın Tiflisə yürüşü təsvir olunan 
«Krtsanisi qəhrəmanları» dramında İraklinin sərkərdələrindən biri olaraq Xudu 
Borçalı obrazı yaratmışdı. İraklinin şəxsi qorucusu olan Xudu: «Məni vuruşa 
göndərin» deyəndə İrakli: «Sən burada mənimlə olacaqsan» deyir; İrakli Qocor 
yoluyla dağlara çəkiləndə ona Xudu bələdçilik edir [363, s. 265–345]. 
 3) İndi Marneuli şəhərində Xudu Borçalı küçəsi var. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
272
Kəlbini gözəl dilmanc, Musanı cəld atıcı, Adıgözəli sadiq dost deyə 
rəğbətlə vəsf etmişdi [145, c. 8, s. 89–91]. 
      Borçalı igidlərinin bədii vəsfinin iki aspektini müəyyən-
ləşdiririk: 
 a) qaçaqların tərifi 
 b) elatın hörmətli adamlarının tərifi 
      Mövcud ictimai-siyasi durumla bağlı olaraq qaçaq hərəkatı 
geniş vüsət almışdı. Bu, bir yandan çar yönətiminin 
müstəmləkəçilik, xalq kütləsini tapdaq altında saxlamaq siyasətinin 
yerlərdə doğurduğu müqavimətin nəticəsi olmuşdusa, başqa bir 
tərəfdən də, Borçalılıların daxilən azadlıqsevərlik ovqatının 
güclənməsi amilindən doğmuşdu. Tarix yaxşı xatırlayır ki, hələ 19-
cu yüzilin başlanğıcından Borçalı ağa-bəyləri Ruslara itaətsizlik 
göstərmiş, Ruslara qarşı qiyamlar qaldırmışdılar. 1802-ci ildə bir 
Rus generalı belə məzmunda raport vermişdi: «Qazaxlılar, 
Borçalılılar və ümumiyyətlə Tatarlar (azərbaycanlılar – Ş. M.) bizə 
inanmırlar, açıq-açığına bizə qarşı çıxırlar və Gəncə xanı da onlara 
qoşulur» [272, s. 62]. Mirzə Adıgözəl Bəyin, Mirzə Yusif 
Qarabağinin salnamələrində xatırlanır: «Qazax və Borçalı elləri 
Rusiya dövlətindən üz çevirib, o dövlətin itaətindən boyun 
qaçırmışdılar» [227, c. 2, s. 48]. Borçalı, Qazax, Şəmşəddil, 
Pənbəkdən özünümüdafiə qoşunu yığılmışdı, Borçalılılar İran 
vəliəhdi Abbas Mirzənin Ruslara qarşı mücadiləsinə elliklə 
qoşulmuşdular. 1918-ci ildə xüsusi əsasnamə ilə ağa-bəylərin 
imtiyazları məhdudlaşdırılanda Borçalıda qiyamlar təşkil edilmişdi 
[272, s. 63]. Yüzilin ortalarında və sonralar da Borçalıda kəndli 
mübarizələri, qaçaq hərəkatı genişlənmişdi. Borçalıda həmin çağın, 
qismən də 20-ci yüzilin əvvəllərinin mərd oğullarından Əmircan 
Ağa, Seyid Bəy, Sarvan Gülməmməd Şərif oğlu, Qarapapaq Nağı 
Bəy, 1832-ci ildə Rusların Gürcüstandan qovulması qəsdində 
iştirak etmiş Hasanxocalı Molla Zaman, ictimai-hərbi fəaliyyətlərilə 
fərqlənmiş Yadigaroğlular və başqalarını ehtiramla xatırlamalıyıq. 
Borçalı qaçaqlarından Arıxlı Eyyub oğlu Alı Ağa, Dəli Həsən, 
Qaçaq Daşdəmir, haqq-ədalət divanı qurmuş Qasımlı Səməd Ağa, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
273
onun qardaşı Astan Ağa, Borçalıda qaçaqlıqdan Osmanlıda paşalığa 
qədər ucalmış Mehralı Bəy, hünərlərilə ad qazanmış Abdallı 
İsmayıl, Qızılhacılı Halay Bəy, Arıxlı Hacıxalıl Bəy, Kəpənəkçi 
Emin Ağa... qeyrət rəmzi kimi yaddaşlarda yaşayırlar*. 
      İgid Borçalılıların bədii obrazları hələ öz çağlarında yara-
dılmışdı. 
      Önəmlidir ki, bu səpgidə Rus, Gürcü müəllifləri də rəğbət 
hisslərilə əsərlər qələmə almışdılar. 
      1838-ci ildə nəşr olunmuş bir mənbədə Cekitov soyadlı 
müəllifin «Sazandar» sərlövhəli sənədli hekayəsinə rast gəlirik 
[109]. Burada olaylar Yor, Alazan çayları boylarında baş verir və 
Gürcü qaçağ Kikola ilə yanaşı qaçaq Yusif Kərim oğlunun 
(Qaraçöplü Dəli Yusifin) sərgüzəştlərindən də söhbət açılır. 
      Məşhur Rus şairi Yakov Polonskinin (1819–1898) adını da 
Borçalı mövzusunda əsərlərinə görə ehtiramla xatırlamalıyıq. 
      Y. P. Polonskinin Gürcüstanla əlaqələrini tədqiq etmiş İ. S. 
Boqomolov yazmışdır: «Şairin gəzinti marşrutunda Borçalı qəzası, 
yüksək dağ kəndləri, azərbaycanlılar yaşayan kəndlər mühüm yer 
tuturdu» [61, s. 30]. 1846–1851 illərində Tiflisdə yaşamış, 
«Закавказскій вестникъ» («Zakavkazskiy vestnik» = Cənubi 
Qafqaz xəbərləri) qəzetində əməkdaşlıq etmiş, M. F. 
Axundzadənin, Tiflisdəki azərbaycanlılar üçün məktəblərin ümumi 
                              
     * Qeydlər: 
 1) Borçalı qaçaqları barədə Gürcü mətbuatında Xonelinin (İlya Baxtadzenin), 
Borçaloelinin (Stepane Baidoşvilinin) və başqalarının xəbərlərinə, oçerklərinə 
rast gəlirik [155-a, 1877 # 152] [155-a, 1880 # 229,] [155-ç, 1886 # 242] [155-
ç, 1890 ## 128–135] [155-ç, 1891 # 12] [155-ç, 1892 # 84] [155-ç, 1895 # 43] 
[155-ç, 1897 ## 190, 194, 196] [155-ç, 1902 # 188...]. Məşhur Qaçaq Kərəm 
barədə Gürcü şairi Qomelinin qoçaqlamasını, Gürcü ədibi Aleksandre 
Kazbeqinin dram əsərinin fraqmentini əldə etmişik. A. Kazbeqi əsərini «qiarim 
borCaloeli yaCaRa» («Borçalı qaçağı Kərim») adlandırmışdı (Bax: [32, 1987 # 
9] [279, s. 98–100] [71, s. 114–123]). 
 2) Borçalı qaçaqları xüsusunda Valeh Hacıyevin tədqiqatını [170] xüsusi 
dəyərləndiririk. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
274
rəisi Şərqşünas Nikolay Xanıkovun köməyilə dilimizi öyrənmiş 
həmin Rus şairi əsərlərində Azərbaycan, Borçalı mövzusuna 
müraciət etmişdi. Onun «Прогулка по Тифлису» («Tiflis 
gəzintisi»), «Агбар» («Əkbər»), «Татарка» («Tatar qızı»), «Татар-
ская песня» («Tatar mahnısı»), «Караван» («Karvan»), «Сатар» 
(«Səttar»), «Делибаштала» («Dəlibaştala»), «Квартира в татар-
ском квартале» («Tatar məhəlləsindəki mənzil»), «Письмо из 
Серого Замка» («Boz qaladan məktub»), «Татарские кочевья» 
(«Tatar yaylaq yurdları»), «Отрывок из восточной повести» 
(«Şərq povestindən parça») adlı şeirləri, oçerkləri, hekayələri [155-
f, 1847 ## 22–23] [328] bu qəbildəndir və bu əsərlərin mövzusunun 
zəminində Tiflis, Borçalı təəssüratları, xatirələri dayanmışdı. Y. P. 
Polonskinin Borçalı mövzusundakı əsərlərinin bir qismi («Əkbər», 
«Tatar qızı», «Tiflis gəzintisi») müəllifin Tiflisdə yayımlanmış 
«Sazandar» kitabında cəmlənmişdi. 
      O, A. S. Puşkinə məktub biçimində yazdığı «Tiflis gəzintisi» 
şeirində Meydan məhəlləsi müsəlmanlarının etnoqrafik yaşayış 
tərzini, məscid minarətindən mollanın əzan səsini eşitdiyini, 
ayağına başmaq geymiş, ağ qətfəyə bürünmüş müsəlman qadının 
keçdiyini, Meydanın təmiz havasını təsvir etmişdi [328, c. 1, s. 58–
66]. «Tatar məhəlləsindəki mənzil» oçerk-hekayəsində Rus şairi 
bazar meydanı kimi məşhur olmuş Meydan məhəlləsini maraqla 
təsvir etmiş, tütün dükanında söhbət etdiyi azərbaycanlıyı halal 
Türk («честный турок») adlandırmış, Ələsgəri (Əli-Əsgəri) xatır-
lamışdı [328, c. 3, s. 369–409]. 1847-ci ildə Tiflis Rus mətbuatında 
dərc olunmuş «Boz qaladan məktub» sərlövhəli maraqlı oçerkdə 
Borçalıdakı Boz qala (Ağcaqala) «düzəndə böyük ağacların 
əhatələdiyi kiçik bir daş adaya» bənzədilmiş, onun ətrafındakı 
dağlar, yamyaşıl düzənliklər, Borçalı (Debed), Xram çayları 
boyları, habelə yerli əhalinin toy mərasimi, zurnanın, aşıq 
havalarının cövlanı, çəmənlikdə at cigitliyi koloritlə təsvir olun-
muşdu [155-f, 1847 ## 22–23, s. 170–172, 179–180]. Rus müəllifi 
Borçalıyı gəzərkən onu yerli cavan bir oğlan müşayiət etmişdi və 
ondan maraqlı söhbətlər dinləmişdi. O, Borçalılıları «son dərəcə 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
275
xeyirxah adamlar» («удивительно добрые люди») tanımıyla 
təqdimləmişdi [155-f, 1847 # 23, s. 179]. 
      Rus şairi xatırlamışdı: «Borçalı distansiyasının Boz qalasında 
mən keçmiş qaçaqlar başçısı Daşdəmirlə (mətndə: Таш-Тамур – Ş. 
M.) tanış oldum. Bu tanışlıq məndə Güney Qafqaz qaçaqlarının 
həyatını təsvir etmək fikri oyatdı» [61, s. 130]. Təəssüratlarla «Şərq 
povesti» sərlövhəli maraqlı mənzum əsər meydana çıxmışdı. 
Müəllif həmin mənzum povestdən bir parça olan «Karvan» 
poemasında [328, c. 1, s. 96–103] Borçalının Boz qalasında şəxsən 
görüşüb söhbət etdiyi Borçalı qaçağı Daşdəmir yaxud Dəmir Hasan 
(mətndə: Темуръ-Гассанъ) barədə rəğbətlə söhbət açmışdı. Rus 
şairinin tərənnümündə Borçalı igidi aşıqların dilinin əzbəridir, 
xalqın xeyir-duası onu güllədən qoruyur, onun hərəkətlərindən varlı 
tacirlər tir-tir əsirlər. Əsərdə deyilir ki, Hasan at belində heç nəyi 
gözdən yayındırmır, qartalı gözündən nişanlayır, odda yanmır, suda 
batmır, dağlarda xan kimi dolanır, Erməniləri vahiməyə salır, onları 
qarət edir, kasıblara toxunmur. Poemadakı Məcidin timsalında 
Borçalılıların öz qəhrəmanlarını qoruduqları ifadə olunur*. 
      Arıxlı Alı Ağa barədə Luka İsarlovun (İsarlişvilinin) (1814–
                              
     * Qeydlər: 
     1) Boz qala haqqında hələ 1830-cu ildə məqalə-oçerk dərc etdirmiş jurnalist 
D. Y. Zubaryevin qeydlərindən aydın olur ki, Ağcaqalanı Ruslar daşlarının 
rənginə görə Boz qala adlandırmışlar [155-g, 1830 # 87, s. 1–2]. Həmin müəllif 
Qırmızı (Sınıq) körpü haqqında da məqalələr dərc etdirmişdi [155-g, 1830 # 
71, s. 4]. 19-cu əsrin ilk qərinəsində Borçalı barədə Tiflis Rus mətbuatında 
jurnalistlər Q. S. Qordeyevin, N. N. Muravyevin də məqalələrinə rast gəlirik. 
     2) Y. P. Polonskinin «Karvan» poemasında [328, c. 1, s. 102] oxuyuruq: 
                               В народе знают, что Гассан, 
                               Хоть и в горах живет скатальцем, 
                               Сам по себе такой же хан, 
                               Возьмет червонцы у армян, 
                               Но бедняка не тронет пальцем. 
      Bu obraz xüsusunda Həmid Vəliyevin, Şahbaz Şamıoğlunun mülahizələri 
orijinallığıyla seçilir [391, s. 167–168] [118, 2001 # 19, s. 3] [362, s. 95–98]. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
276
1893) qeydləri [192, s. 205–210] maraq doğurur. 19-cu əsrin 
tanınmış jurnalisti, tarixçisi, Tiflis qəza məhkəməsinin hakimi 
işləmiş L. İ. İsarlov Borçalı kəndləri xüsusunda maraqlı bilgilər 
verdikdən sonra Alı Ağanın şücaətindən, o cümlədən 1818-ci ildə 
Gürcüstan canişini general Yermolovun xahişilə Axalsıx paşalı-
ğından knyaginyə Mayanı əsirlikdən qurtardığından, 1826–1828-ci 
illərdə Kolagir Ağqalasında ayrıca dəstə ilə sığınacaq tapıb, 
partizan hücumları düzənlədiyindən, Borçalıda, Məngilis, Pənbək, 
Qars səmtlərdə qaçaqlığıyla ad-san qazandığından rəğbətlə söhbət 
açmış, Alı Ağanı «ucaboylu, dolubədənli, zirək atsürən, mahir 
nişançı, mərd və son dərəcə güclü» («высокаго роста, плотный, 
лихой ездокъ, ловкій и хорошій стрелокъ, храбръ и чрезвы-
чайно силенъ») təqdimləmişdi [192, s. 204]. 
      19-cu yüzildə Borçalı el qəhrəmanlarının vəsfi yönündə Borçalı 
kökənli Şenlik Babanın yaradıcılığı daha çox seçilir. 
      Şenliyi Borçalı saz-söz aləminə qovuşduran əsas bağlardan biri 
onun şeirlərində Borçalı mövzusunun üstünlüyüdür. Burada öncül 
xətti mərd igidlərin, el müdriklərinin şərəfinə öyümlər təşkil edir. 
Ustadın yaradıcılığında Borçalı mövzusunun zənginliyinə mahalın 
Sarvan, Qızılhacılı, Qarayazı, Qəmərli, Hamamlı, Qasımlı, Görarxı, 
Arıxlı, Faxralı, Qoçulu ellərində məclislər aparması təkan vermişdi. 
      O, Borçalı mahalının hörmətli, sayımlı bəylərinə xüsusi 
qoçaqlama qoşmuşdu. Bu şeirdə bəylər məclisində irfan açılmasını 
tərənnüm edərək, belə arzulamışdı: 
                Şenlik der bəylərin adı ucalsın, 
                Həm dostundan, düşmanından bac alsın, 
                Ol Allahım bir yastıqda qocaltsın, 
                Cənnətdi elatı, eli bəylərin. 
      Söz-fikir ustadının bəylərin elatına-elinə xüsusi rəğbət bəsləmə-
si, yəni Borçalıyı «cənnət» adlandırması diqqəti çəkməyə bilməz. 
      Şairin Borçalıdakı sayseçmə adamlara həsr etdiyi şeirlərindən 
ən məşhuru «Əfəndim» rədifli qoçaqlamadır. Bu qoşmanın bir neçə 
variantı var. Onlardan birinə Azərbaycan ədəbiyyat və incəsənət 
arxivindəki Ziya Borçalının cüng-bəyazında rast gəldik; birini 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
277
Məhməd Fahrəddin Kırzıoğlu 1960-cı ildə Çıldırda Şenlik Babanın 
oğlu Aşıq Qasımdan yazıya almışdı; digərini Ənsar Aslan çap 
etdirmişdir; biri Borçalıda Hüseyn Saraçlının, biri Aşıq 
Kamandarın, biri də Nurəddin Qasımlının dilindən köçürülmüşdü 
[51-ə] [209] [22] [26] [146, 1994 # 11, s. 3] [167]. Bunlardan Ziya 
Borçalı variantını daha əzəli sayırıq. 
      Şeir belə başlayır: 
                Səməd Bəylə İsmayılın seyrinə vardım, 
                Bu diyarı gəzə-gəzə, əfəndim. 
                Səməd Bəy namında bir gizir gördüm, 
                Vəsfini qaldırram sözə, əfəndim*. 
      Qasımlı Səməd Bəyi Şenlik aslan görümlü, paşa səltənətli, xan 
qurumlu igid kimi vəsf etmişdi. Səməd Bəyin Sibirə getməyi, 
Alosman məmləkətinə talan salmağı, Cəlali Kürdünə qılınc 
çalmağı, İran ölkəsindən xərac almağı vəsfə çəkilir, Səməd Bəyin 
dostlarından Mehralı şahlar quşuna, Mahmudoğlu ətdən qalaya, 
İsmayıl Rüstəm-Zala bənzədilir, İsmayılın krala boyun əymədiyi, 
Çavuşoğlunun yüz kazakı dağıtdığı xatırlanır: 
                Şenlik söylər qoç igidlər pirini, 
                Özgəsinə verməm gizlin sirrini, 
                Səməd bəylə İsmayılın yerini 
                Verməz bu diyarda kimsə, əfəndim. 
      Şenliyi Borçalının Şülöyür qəsəbəsində Erməni silahlı 
qoruqçuları incidəndə o, Səməd Bəyə gileyini, «dilbilməz yağının 
cənginə düşməsini» şeirlə belə bildirmişdi: 
                Sənsən Qul Şenliyin xoş havadarı, 
                O səbəbdən gəldim bu yana sarı, 
                Şülöyür elinin qoruxçuları 
                Bizi soyub yola saldılar, bəyim. 
                              
     * Qeyd: Ustad Kamandar bu bəndin ilk iki misrasını belə söyləyərdi: 
                          Bu gün Qasımlının seyrinə vardım, 
                          Borçalıyı gəzə-gəzə, əfəndim. 
      Və bizcə, bu, daha məntiqidir. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
278
      Səməd Bəyin ölümü Şenliyin qəlbini göynətmişdi: 
                Ay ariflər, gəlin sizə söyləyim, 
                Səməd Bəy namında hökmü-xan getdi, 
                Qazaxnan Şəmşəddil, külli Boşşalı 
                İyidlər içindən belə can getdi. 
      Şenlik Baba bu ağısında Səməd Bəyin meydana girəndə 
mərdanə cəng etməsini, ayağını polad üzənginin aparmasını, 
Alosmanı, Hindi, Firəngi gəzməsini, Cəlalıya bir tufan salmasını 
hədsiz qürur hissilə xatırlamış, onun ölümündən sarsıldığını nəzmə 
çəkmişdi: 
                Şenlik mədh eləyib saldı dastana, 
                Yaşayar hər zaman rəhmətim ona, 
                Rustam tək səs saldı küllü cahana, 
                Hayıf, əlimizdən qəhrəman getdi. 
      Şenlik Babanın Səməd Bəylə, İsmayılla dostluğu saz-söz üstə 
köklənmişdi. Çünki Şenlik demişkən, onlar «ustadlardan əhli-
mərfət alallar, müddahdılar saza-sözə». 
      Şenliyin «Borçalı Səməd Bəy» adlı dastanı da var [335, s. 61–
63] [26, s. 93–116]. 
      Şenlik Abdallı Kor İsmayıla da qoçaqlama qoşmuşdu. 
      Həmin İsmayıl Borçalıda Səməd Bəyin dəstəsinə qoşulub, 
qovğalar törətmişdi, Kəşmiri, Şirazı da vəlvələyə salmışdı, sonra 
Osmanlıya keçmişdi, axırda doğma Borçalıya qayıtmışdı [272, s. 
77–78]. 
      Hüseyn Saraçlının dilindən yazılmış Şenliyin bu 
qoçaqlamasında İsmayıl qorxmaz igid kimi vəsf edilir, iftixarla 
xatırlanır ki, onun şöhrəti Qafdan-Qafa yayılmışdı, hər nadanı 
məclisində əyləməz, laf atıban hirsli-hirsli söyləməz, seyrəqub 
yurdunu abad eyləməz... «Məmləkəti şana kimi daradı», «Şam, 
Hələbdə, Qeysəridə var adı»... 
                Qovğa günü dağı dələr cidası, 
                Koroğludan çoxdu bunun ədası, 
                Zaloğlundan artıq gələr sədası, 
                Bərəkallah belə ünə, İsmayıl. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
279
      Qoçaqlamada İsmayılın Çənlibeldə əylənməyə, Koroğlu ilə 
bərabər bəzirganlar pozmağa layiq olduğu göstərilir. İranda, 
Osmanlıda mərdlik, şücaət göstərmiş, Gürcüstana da arxa durmuş 
İsmayıl haqqında bu şeirin tapşırması belədir: 
                İyid odur dözə iyid yolunda, 
                Hökmün işlər hər divana elində, 
                Şenlik kimi şairlərin dilində 
                Dastan oldun hər lisana, İsmayıl! 
      İsmayılın ölümünə Şenlik hüznlü şeir həsr etmişdi. Bu ağıda İs-
mayıl dünyaya şöhrət salan, qoşunlar dağıdıb ordular vuran, qanlara 
qan çalxayan, Koroğlu sədalı hökmü-xan, İsgəndər ucalı, Rustam 
əsilli, Hatəm səxavətli, qızılquş caynaqlı tərlan kimi tərif edilir. 
      Şenlik Babanın «Mehralı Bəy atlıları Türküsü» şeiri də maraq 
doğurur. Darvaz elindən olub, Osmanlıda paşalıq rütbəsinə yüksəl-
miş cəsur Mehralı Bəyə həsr edilmiş bu qoçaqlama o dövrdə istiqlal 
marşı timsalında dillər əzbəri olmuşdu və bu gün də öz hay-
harayıyla mübarizə, hünər çağrısı kimi səslənir: 
                Qurşannıq qılıncı, geyinnik donu, 
                Qovğa buludları sarı hər yanı, 
                Doğdu qoç iyidin şan almaq günü, 
                Can sağ ikən yurd vermərik düşmana! 
      Şenliyin Borçalı Nəbioğlu Məhəmmədə həsr etdiyi şeiri öz 
təbiiliyilə seçilir: 
                Borçalı elində bir şəxsi izzət 
                Gedib qoca köydə xoş ülfət gördüm; 
                Nəbioğlu namda ismi Məhəmməd, 
                Məkanı zinətli Molləhməd gördüm... 
      Özü demişkən, hər nadana gövhər paylamayan Şenlik 
Borçalının bu hörmətli el ağsaqqalını ona görə belə tərifləmişdi ki, 
onun Borçalı elinə yaraşan sədası, şöhrəti varıydı, elmini çox, 
hökmünü ziyadə, şərafət payını mətanət görmüşdü. 
      Şeirdə [22, s. 152] Borçalı Nəbioğlu Məhəmməd xoş kəlamlı 
şəxsiyyət təqdimlənir, mərdlikdə İsgəndərə, səxavətdə Hatəmə tay 
tutulur. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
280
      Şöhrətli sənətkarın başqa qoşmasında Orucoğlu Əsgər Ağanın 
hər yerdə qıryatı (qeyrəti), varı söyləndiyi təriflənir və sonra nəzmə 
çəkilir: 
                Gəncə–Qarabağa salıbdı bir ün, 
                Borçalı elində izzəti üstün, 
                Soğanlıqlı Abbas kimi günbəgün 
                Təssif çəkən havadarı söylənir. 
      Araşdırmalarımıza görə, Soğanlıqda həqiqətən Abbas adlı 
hörmətli el ağsaqqalı yaşamışdı, o, dükanda işləmiş, duz-çörəkli 
adam olmuşdu [105-ğ, s. 1a]. 
      Şenlik Baba Borçalının ağır eli Faxralının dişgöynədən 
bulaqlarını, göy talalarını, Ballı dərəsini, Palıdlı dərəsini, hörmətli 
kişiləri Usta Əhməd, Haqverdi, Molla Qurban, Aşıq Oruc, Kərim 
ağa, Hümbət, Novruz, Bayramalı, Tanrıverdi, İbrahim, Hüseyn, 
Abbas, Musa, Kamandar və başqalarını dərin ehtiramla tərifləmişdi: 
                Sefil Şenlik bu büsatı gördü xoş, 
                Görüm Faxralının biri olsun beş, 
                Abbas tülək tərlan, Musa qızıl quş, 
                Əhli mərfət Kamandarı gördün mü? 
      Şenlik Faxralıdan Söyünlərin Molla Mahmud, Təhməzqulu, 
Molla Qurban, Yahaların Abbas, Aşıq Oruc, Qoçulu Omar oğlu 
Mahmud, Qəmərli Oyçu oğlu İsmayıl, Qızılhacılı Cöyrü oğlu Qara, 
Sağamoylu Yəhya bəy və başqalarıyla dost olmuş, onların 
məclislərində çox çalıb oxumuşdu. 
      Şenlik Gümrüdəki Erməni daşnak (canfəda) təşkilatının 
rəhbərinə yazdığı qorxutma şeirdə [210, s. 81] Erməni 
hiyləbazlarının iç üzünü açmış, bunun müqabilində də Borçalılıların 
igidliyindən bəhs etmişdi: 
                Qazax, Borçalı da dava düzərlər, 
                Təkəyə, Türkmana kağız yazarlar, 
                Onlar da cəng günü üstün hazırlar, 
                Biri min adama bərabər gələr. 
      Borçalı–Qars ədəbi şəbəkəsinin təmsilçisi Qul Əhmədin 1915-ci 
ildə Ərdahanda, Çıldırda Ermənilərin törətdikləri qırğınlarla bağlı 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
281
şeiri dillər əzbəri olmuşdu: 
                Dinləyin, ağalar, bu cəng işini, 
                Görün neçə-neçə qalmaqal oldu, 
                Dağlar səda verdi, toplar atıldı, 
                Xalq ağlaşdı, didəm yaşı sel oldu. 
      Borçalının adıbəlli igidləri arasında Qızılhacılı Cöyrü oğlu Qara 
(1866–1929) şərəfli yer tutmuşdu. Bütün ömrünü haqq-ədalət 
uğrunda mücadiləyə həsr etmiş Cöyrü oğlunun aynalısı, «Cöyran» 
adlı ağ atı barədə bir-birindən maraqlı əhvalatlar söylənir. 
      Bunlardan Faxralı Nəbinin ona həsr etdiyi şeiri yayğındır: 
                Hardan alım Cöyrə oğlu Qaranı, 
                Çəkə xəncərini, kəsə aranı. 
      Şair Namazın Görarxı katdası Məşədi Əhmədin ölümünə, 
Faxralı igid Rüstəmin ölümünə ağıları, Dəmirçihasanlı Alı oğlu 
Məmmədə, Keşəli igid, səxavətli Cırcıroğlu Söyünə yazdığı şeirləri 
də bu qəbildəndir. Məşədi Əhmədi nökərinin nahaqdan öldür-
məsindən sarsıntılarını o, şeirlərinin birində belə bildirmişdi: 
                Belə hayıf oldu Məşədi Əhməd, 
                Çörəyin yeyənlər çıxdı müxənnət, 
                Xəstə Namaz deyər sizə irəhmət, 
                Ərşin təxti-Süleymanı qalmadı. 
      Xəstə Namazın yaradıcılığındakı bir cığalı divani [51-ç, s. 16] 
[273, s. 349–350] barədə şair özü belə qeyd etmişdi: «20-ci ildə 
Boşçalının Aşağa-Saral kəndi Ermənilərlə yaman dava elədilər, çox 
da adam qırıldı, onda mən bu şeiri dedim». Şeir belə başlayır: 
                Yaşasın Aşağa-Saral, çox-çox əla iş gördü, 
                Böyük hünər eylədilər, demə bala iş gördü. 
                Erməni gördü mat oldu, 
                Burası qiyamat oldu, 
                Qaçanlar xəcalət oldu, 
                Mərdi-mərdanə iş gördü. 
      Şeirdə Ermənilərin qeylü-qalları qamçılanır, katdaların qabağa 
durduqları, cahalların meydana atıldıqları, axund Molla Əlinin də 
beşaçılan götürdüyü nəzmə çəkilir. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
282
      
 4.2.2. Nəsr əsərlərində 
      Bədii nəsrdə Borçalı mövzusu xüsusunda danışarkən öncə qısa 
haşiyəyə çıxmaq, Borçalı əsilli yazıçılar Nəriman Nərimanovun, 
Abdulla Şaiqin, başqa müəlliflərin bədii nəsr yaradıcılıqlarında 
Borçalı gerçəkliyinin əksi məsələlərinə toxunmaq istəyirik. 
      Nəriman Nərimanovun (1870–1925) böyük qardaşı Səyyarə 
təxəllüslü şair Salmanın xatirələri [123, s. 5–7] təsdiqləyir ki, 
Nərimanzadələr şəcərəsinin ulu kökündəki Nəriman 17-ci və 18-ci 
yüzillər aşırımında Səfəvilərin Qaxet valisi Nəzərəli xanın (I 
İraklinin) sarayında eşikağası olmuşdur. Həmin Nərimanın adı 
qoyulmuş kötücə Nərimanın babası Allahverdi Soğanlıqda, Tiflisdə, 
atası Kərbəlayı Nəcəf də ömrü boyu Tiflisdə yaşamışdılar. S. M. 
Qənizadə 19-cu yüzilin axırlarına aid xatiratında belə vurğulamışdı: 
«O zaman əsl Tiflis müsəlmanları ancaq yeddicə familiyadan ibarət 
imiş ki, onlardan birisi də Nərimanovlar idi» [240, s. 241]. 1909-cu 
ildə «برهان ترقی» («Bürhan-i tərəqqi») qəzeti: «Nəriman Bəy cənab-
ları ən əsl Tiflisli olub» yazmışdı, «فقرا فيوضاتی» («Füqəra Füyu-
zatı») qəzeti Nəriman Bəyin atasını «Tiflisli Nəcəf Nərimanov» 
təqdimləmişdi [270, s. 15]. Nərimanovlar (Nərimanzadələr) Tiflisdə 
Bəzəkli hamamın qənşərində ikimərtəbəli mülkdə yaşamışdılar; 
Allahverdi Bəy Abdulla Şaiqin atası axund Mustafa ilə yaxın dost 
olmuş, bir müddət axundun külfəti Allahverdi Bəyin mülkündə 
qalmışdı. Nərimanın anası Həlimə xanım da Tiflisli Zamanöyünün 
Hacı Məhəmmədqasımın qızı olmuşdur. 
      Deməli, Nərimanzadələr Borçalının bəy nəsli olmuşdur; onun 
atasının Güney Azərbaycandan gəldiyi barədə iddia səhvdir. 
      Nəriman Nərimanov Tiflisdə doğulmuş, ilk təhsilini burada 
Əliyyə məktəbində almış, Qoridə seminariyada oxumuş, müəllimlik 
fəaliyyətinə Borçalının Qızılhacılı kənd məktəbində başlamışdı, 
qələm təcrübələrini də Borçalıda yazmışdı. Və N. Nərimanovu bir 
yazıçı olaraq Borçalı–Tiflis ədəbi mühitimizin yetirməsi saya 
bilərik. 
      Ələlxüsus, onun Qızılhacılıda müəllim işləyən vaxtlar həmin 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
283
kəndin həyatından götürdüyü mövzu əsasında yazdığı «Nadanlıq» 
məhz bu mühitin bəhrəsidir. 
      Borçalı mühiti ilə, Borçalı mövzusu ilə bağlılıq Nəriman 
Nərimanovun sonrakı əsərlərində də sərgilənir. 
      «Bahadır və Sona» romanında hadisələr Tiflisdə, Məngilisdə, 
Qocorda vaqe olur. Bahadır Tiflisdə qədim bəylərdən birinin 
oğludur; əsərin bir yerində o deyir: «Mən millətimi sevirəm, çünki 
anamı sevirəm». Bu romandakı troykaçı çopur Novruz Borçalı 
tərəfdəndir, onun Sarvan qaçaqları barədə söhbətləri maraqla 
oxunur... 
      N. Nərimanov hekayələrində Borçalı əhvalatlarına müntəzəm 
üz tutmuşdur. 
      O, «Bir kəndin sərgüzəşti» («Əmi») hekayəsində [316, s. 212–
220] [250, s. 346–356] Qızılhacılıdan yaddaşındakı əhvalatı təsvir 
etmişdi... 
      Ədib Qızılhacılıyı belə görmüşdü: «Bu kənd böyük, zəngin bir 
kənd idi. Hər kim bu kəndə təzə gəlmiş olsaydı, iki məhəllənin bir-
birindən seçilməyini görərdi: məhəllənin biri dağ başında, küçələri 
toz, torpaq, dar, palçıq evləri bir-birinin içində; ikinci məhəlləyə 
gəlincə, küçələri enli, təmiz və evləri səliqə ilə tikilmişdi». 
Namləsüm və İnəmre adlanan bu iki məhəllə* bir-birinə oxşamadığı 
kimi, bunların camaatı da bir-birinə oxşamırdı, yəni hər məhəllənin 
xalqı xüsusi bir yolla dövran sürürdü, Namləsümün adamları gün-
lərini kefdə, eyş-işrətdə keçirərdilər, İnəmrenin adamları vaxtında 
yerlərini əkər, vaxtında biçər, tez-tez şəhərə gedər, alver edər və şə-
hərdən bir çox şeylər öyrənib daima tərəqqidə bulunardılar. İnəmre 
məhəlləsinin camaatı məktəb fikrinə düşəndə Namləsüm məhəlləsi 
bu fikrə mane olurdu. Hekayənin qəhrəmanı Namləsüm məhəllə-
sinin adamlarının Əmi deyə çağırdıqları möhtərəm bir şəxsdir. 
Ucaboy, gərdənli, qarasaqqal, xoşsima bir kişi olan Əmiyə ona görə 
                              
     * Qeyd: Bu məhəllələrin adları tərsinə oxunanda Müsəlman və Erməni 
alınır. İndi də Borçalıda hiyləgər adamlara erməni yosunlu deyirlər. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
284
hörmət edərdilər ki, məhəllənin ac bəyləri həmişə bundan borc 
alardılar, əksərən də vaxtında borclarını verə bilməzdilər və yerləri 
ona keçərdi. Əmi qeyri adamlara da sələmlə pul verərdi. Məhəllə 
camaatından xəbərsiz Əmi lazım olan vaxt camaatın tərəfindən 
danışar, işlərini düzəldərdi... Heç kəs anlaya bilmirdi ki, bu camaat 
nəyə qulluq edir, hansı ağlın, hansı qeyrətin sahibidir. 
      N. Nərimanov publisistik məqalələrində də doğma Borçalının 
ağrı-acılarına toxunmuş, Borçalı bəylərini maarifə, mədəni tərəqqi 
naminə qeyrətə çağırmışdır. 
      Bu baxımdan onun 1906-cı ildə «حيات» («Həyat») qəzetində 
dərc olunmuş felyetonu [316, s. 273–278] səciyyəlidir. O, «gözəl 
Borçalının minlərdən dəm vurub təkəbbürlüklərindən kimsəni 
tanımayan, özlərini pişrov sayan bəylərinə, ağalarına, kəndxuda-
larına» üz tutub demişdi: «Nə vaxtadək eyşü-işrətə məşğul olub 
məclislərdə quru-quru millət tərəqqisi barədə «gap» edəcəksiniz. 
Bilmirsinizmi boş «gap» ilə plov olmaz: yağ, düyü gərəkdir?» 
Sonra müəllif Borçalılıları vətənpərəstliyin ən uca mərtəbəsi olan 
hümmətə çağırmışdı. 
      Abdulla Şaiqin (1881–1959) sənəti Borçalı ədəbi ənənələrindən 
güc almışdı. 
      Bunu böyük ədib özü belə təsdiqləmişdi: «Folklora hələ uşaq 
ikən məndə ilk dəfə maraq oyadan Yusif əmi olmuşdu. Borçalı 
qəzasının mərkəzi olan Sarban kəndindən gəlmiş bu kimsəsiz, 
yoxsul qocanı atam bir ata kimi sevir və ona çox hörmət edirdi. O 
bizim evdə ancaq bazar işlərini görürdü. Yusif əmi hər gecə bizə 
şirin-şirin nağıllar danışır, çox qəribə tapmacalar söyləyirdi. Onun 
danışıqlarını çox böyük həvəslə dinlərdim... Sonralar Məhəmməd 
əmimdən və qulluqçumuz məşədi Pəridən öyrəndiyim nağıllar 
məndə folklora olan marağı daha da qüvvətləndirdi» [360, c. 5, s. 
183]. Deməli, A. Şaiqin yaradıcılıq mayası Borçalı folklorundan, 
Borçalı el ədəbiyyatından tutulmuşdu. 
      Ədibin xatirələrindən: «Atam Borçalı mahalının mərkəzi olan 
Sarban kəndindən Mustafa Süleyman oğludur. Anam ata tərəfdən 
Sarbanda Bayramlılardan, ana tərəfdən isə Dəmirçihasanlı kəndində 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
285
Əminlilərdəndir» [360, c. 5, s. 351]. A. Şaiqin atası axund Mustafa 
Süleyman oğlu Talıbzadə Borçalının Sarvan elindən qədim Talıblı-
lar nəslindəndir, axund rütbəsi almışdı, Tiflis, Kutais vilayətləri Şiə 
məzhəb ruhani məclisinin, sonra Güney Qafqaz ruhani idarəsinin 
üzvü seçilmişdi, Tiflisdəki Əliyyə məktəbində müəllim işləmişdi*. 
      Abdulla Şaiqin əsərlərinə Borçalı mövzusu, Borçalı koloriti 
xüsusi rövnəq verir. O, uşaq yaşlarında, habelə Bakıda yaşadığı 
illərdə də Məngilis, Suram, Muxran, Qarakilsə yaylaqlarında din-
cəlmiş, bu diyarın əsrarəngiz gözəlliklərinə valeh olmuşdu və bu 
şirin təəssüratlar ömrü boyu onun təxəyyülündən silinməmişdi. 
      Abdulla Şaiq 1909-cu uldə yazdığı «Vətənə qayıdarkən» 
şeirində [360, c. 2, s. 23] Ortacala bağlarını, Borçalı dağlarını 
nəzərdə tutub, «Dayəm idi bu dərə, dağlar mənim, Oylağım olmuş 
bu iki bağlar mənim» – söyləmiş, bu yerlərə «Ey ulu əcdadımızın 
mədfəni» deyə xitab eləmişdi [340, s. 33, 126]. Bu yerlər şairin 
uşaqlıqda gəzib-dolaşdığı guşələr olmuşdu. 
      Bu baxımdan onun kamil memuar örnəyi olaraq dəyərləndirilən 
[114] «Xatirələr» əsəri [360, c. 5, s. 7–295] xüsusilə önəmlidir. Vəli 
Osmanlının qeyd etdiyi kimi, «bu müşahidələr... onun yaddaşında 
sadəcə əhvalat kimi qalmayıb; ona öz münasibəti də, uşaqlıqda 
eşitdiyi xalq nağılları, el sözləri də qarışıb» [320, s. 152]. 
«Doğulduğum və uşaqlıq illərimin çoxunu keçirdiyim Tiflis şəhəri 
ətəkləri yaşıl otlar və əlvan çiçəklərlə bəzənmiş uca dağlarla 
qucaqlaşmışdır» [360, c. 5, s. 7] – deyə xatırlayan Abdulla Şaiq 
Tiflisin Müctəhid və Nəbatat bağlarını, Şeyx Sənan dağını, Sərdar 
bağını xatırlayaraq, gözəl Tiflis şəhərini əlvan qanadlarını geniş 
                              
     * Qeyd: İndi Abdulla Şaiqin atasının ata tərəfdən qohumları Sarvanda 
(indiki Marneuli şəhərində) Axundov və qismən də Mustafayev, atasının ana 
tərəfdən qohumları İmirhəsən kəndində Fətullayev, anasının ata tərəfdən 
qohumları Sarvanda Bayramov, anasının ana tərəfdən qohumları Kürüstündə 
Eminov soyadlarını daşıyırlar. Şairin əmiləri Əli, Məmməd ömürləri boyu 
Sarvanda ata yurdda yaşamışlar. İndi Mustafa ocağını Şaiqin əmioğluları, 
nəvə-nəticələri yandırırlar. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
286
açmış tovuz quşuna bənzətmiş, şəhəri ikiyə ayıran Kür çayının 
sahillərini yaşıl məxmər xalıya oxşatmış, Tiflisin yaxınlığındakı 
Muxran deyilən otlu, çiçəkli, sulu, meşəli yaylaqdan danışmış, Tif-
lisin məktəblərindən, müəllimlərindən, Şeytanbazar əhvalatların-
dan, çayxanalarından, məhərrəmlik büsatından, Novruz bayramın-
dan, Sarvan kəndinin yeraltı daxmalarından, daşdan tikilmiş evlə-
rindən bəhs etmiş, şahidi olduğu hadisələri qələmə almışdı... 
      Ədibin «Bəxtiyarlığım» («Köç») povestində [360, c. 1, s. 8–29] 
Borçalının bədii tablosu yaradılmışdı. V. M. Osmanlının vurğula-
dığı kimi, «bu köç yazıçının dünyaya göz açdığı Borçalı elinin 
köçüdür... Borçalı aranlı-dağlı olduğundan köç yerli camaatın 
məişətinin bir tərəfidir, xalqın məişətində canlanma vaxtıdır, 
oyanışlı, sevincli günləridir» [32, 2002 # 4, s. 173]. Əsərdə Bor-
çalının gözəl təbiəti – əlvan çiçəkləri, dağ nanələrinin gözəl qoxusu, 
zəncir kimi bir-birinə hörülmüş dağları, sıx meşələri, çılpaq 
qayaları, uçurumlu dərələri, axar-baxarlı, hər ağacının, hər daşının 
dibindən su sızan yaylaqları incəliklə təsvir olunur. 
      Əsərin personajları da Borçalı mahalındandırlar. Altmış yaşlı, 
qısa boylu, köksü və kürəkləri enli, canı sapsağlam, gəncliyində çox 
igid və qoçaq olmuş, fikri-zikri daim ovda, şikarda dolaşmış Kərim 
baba Borçalı çobanıdır. Onun tüfəngi atası Qafar kişidən qalıb: 
«İgid atadan igid oğluna bir tüfəng, bir də at qalar». O, tütək çalar, 
sümsü düzəldərdi, Borçalı pələngləri barədə şirin söhbətləri, bayatı-
şikəstələri ağzından düşməzdi. «Köç»də şən Ayrım qızı, tütək 
çalmaqla sürüləri geri döndərən Borçalı Oruc çoban, arabaçı 
Salman kişi surətləri də maraqlıdır... 
      Ədibin 1912-ci ildə ayrıca kitab halında çıxmış «Bədbəxt ailə» 
(«Dursun») romanının [360, c. 1, s. 289–312] qəhrəmanı Borçalının 
Candar kəndindəndir. Əsərdə Borçalı ellərində dilə-ağıza düşmüş 
kədərli bir əhvalat qələmə alınmışdır. Dursunun ailəsi, oğul-uşağı 
ola-ola Qaracalar kəndindən gənc Güllüyü ikinci arvad gətirməsi 
evdə bəxtiyarlığı pozur. Güllünün Qaracalardan Vəli adında bir 
cavan oğlana qoşulub qaçması, Dursunun əvvəlki arvadından olan 
oğlu Səfərin Vəliyi öldürməsi, sürgün edilməsi ziddiyyəti artırır. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
287
1905-ci ilin fırtınalı günlərində Tiflisdə bazardan qayıdarkən ka-
zaklar Dursunu səbəbsiz həbs edirlər. Altı ay sonra evə qayıdan 
Dursun görür ki, hamı onu ölmüş zənn etmiş, gözəl Güllüsü də 
çıxıb getmişdir. 
      «Bədbəxt ailə» barədə Yaqub İsmayılovun, Əflatun Saraçlının, 
Salidə Şərifovanın [194, s. 109–111] [340, s. 86] [341, s. 138–139] 
[367, s. 84–87] mülahizələri təqdirəlayiqdir. Maraqlıdır ki, Abdulla 
Şaiqin arxivində Borçalı mahalının Candar kəndinin sakini Allah-
verdi Mansurovun məktubu saxlanır. Məktub müəllifi həyəcanla 
yazmışdı: «Mən romanınızı oxuyarkən bizim kəndimizdə olmuş 
Pirverdinin malikanəsini təsəvvürümdə canlandırırdım. Sizin roma-
nınızda da Pirverdi surəti var» [340, s. 86] [367, s. 84–87]. 
      Abdulla Şaiqin «Bədbəxt ailə» əsərilə Gürcü yazıçısı Şio Araq-
vispirelinin (Dedabrişvilinin) (1867–1926) «გიული» = «Güllü» 
novellası [17, s. 293–350] arasında paralellər aşkarlayırıq. Gürcü 
ədibinin 1899-cu ildə qələmə aldığı bu psixoloji novellanın da 
mövzusu Borçalı–Qarayazı həyatından götürülmüşdür. 
      Bu əsəri ilk dəfə incələmiş Həmid Vəliyev doğru qənaətə 
gəlmişdir ki, novellada Borçalı Tərəkəmələrinin elat həyatı, qışlaq 
mənzərəsi incəliklə, sənətkarlıqla təsvir edilir [391, s. 148–152]. 
      Əsərdə hadisələr Qarayazının Cahangir gölü yörələrində vaqe 
olur. 76 yaşlı Əli arvadı Xacca öləndən sonra iyirmi inək başlıq 
verərək, 17 yaşlı Güllü ilə evlənir. Gənc qız isə Əlinin dostu 
Mitronu sevir. Güllü Mitronun ölüm xəbərini eşidəndə başını 
mağaranın daşına çırpıb həlak olur. Novellada Güllü, Əli, Əlinin 
oğulları İsmayıl, Allahverdi, Kərbəla, qızları Yetər, Leyla, Pəri, 
Erməni Ohanes, Gürcü Mitro surətləri var. 
      «Bədbəxt ailə» və «Güllü» arasında tipoloji yaxınlıq bunlarda 
özünü göstərir ki, hər iki əsərin məzmunu Borçalı–Qarayazı 
Tərəkəmələrinin el-məişət güzəranıyla bağlıdır; hər ikisinin qadın 
qəhrəmanının adı Güllüdür; hər ikisində Güllü Qarayazının 
Qaracalar kəndindəndir. 
      A. Şaiq «İki familiyanın məhvi» poemasını [360, c. 2, s. 180–
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
288
190] baba yurdu Borçalı mahalıyla ilgili təəssüratları zəminində 
yazmışdı. 
      Əsərin məzmununun təməlində Borçalıda mövcud olmuş, 
Oğuzlardan gələn, «Dədə Qorqud»da da əksini tapan «beşik-
kərtməsi» deyilən el adəti durur. Var-dövlətli Səfər Bəyin qızı Telli 
ilə Oğuz körpə vaxtlarından bir-birinə «beşikkərtməsi» edilirlər, 
yəni bir-birinə deyikli hesab olunurlar. Telli böyüyəndə isə onu 
mülkədar Əmiraslan Bəyin oğlu Daşdəmirə nişanlayırlar. Toy günü 
Oğuz deyiklisini qaçırır və bununla da araya düşmənçilik düşür, hər 
iki nəsilin xanimanı dağılır. 
      Əsərin başlanğıcı [360, c. 2, s. 180] belə qurulur: 
                İki qardaş: Səfər, Əmiraslan 
                Borçalı torpağında çox ad-san 
                Qazanan bəylər olmuş, hər birinin 
                Var idi çox dəyərli və zəngin 
                Uc-bucaqsız, gözişləməz əkini, 
                Qoruğu, tarlası, ağır biçini. 
                Sürüsü, ilxısı, pəyə, yatağı, 
                Yamyaşıl otlağı və meyvə bağı. 
                Uca, ali sarayları məşhur, 
                Sərvət etmişdi onları məğrur. 
      Şairin «qanlı macəra» adlandırdığı bu əsərdə Borçalı adətləri, 
qonağın qarşısına buğa çəkilməsi, cıdır yarışı maraqla təsvir olunur. 
      V. M. Osmanlı əsərin xalq dastanlarını xatırlatdığını qeyd 
edərək, onu «poema-dastan» kimi səciyyələndirmişdir [320, s. 153]. 
      A. Şaiqin «Daşqın», «İki müztərib yaxud Əzab və Vicdan», 
«İntihar mı, yaşamaq mı?», «Göbələk» əsərləri də məzmunuyla 
Tiflisə, Borçalıya bağlıdırlar... 
      20-ci əsrin əvvəli milli bədii nəsrimizin inkişafında mühüm 
mövqeyi olmuş Seyid Musəvinin (Mir Həsən Möhsünovun) «Təzə 
həyatın tüluunda» adlı lirik-publisistik hekayəsinin mövzusu 
Borçalı əhvalatlarından götürülmüşdü. 
      Əsərdə ekspozisiya belə verilir: «Borçalı uyezdində Şüləver 
adlı bir qəsəbə var ki, əhalisi Ermənilərdir. Şüləverə lap yaxın 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
289
şenlik Aşağı Saral və Yuxarı Saraldır ki, əhalisi Müsəlmanlardır. 
Həmişə Şüləverin işi Borçalı şenliklərinin və şenliklərin işi 
Şüləverdən keçirdi. Mahalın müsəlmanları öz aləti-təsərrüfatını 
həmişə Şüləverdə sazlandırırdı və Şüləverin Erməniləri azuqəni 
həmişə Borçalı mahalından alırdı». Bu qonşu kəndlər arasına 
Erməni millətçiləri ədavət salırlar. Həmin məqam hekayədə belə 
açılır: «Şüləverdə Erməni siyasi daşnaqsütun firqəsinin üzvləri 
Erməniləri mühafizat eləmək məqsədilə yaraqlanmağa başladı və 
Borçalı şenliklərində də camaat yaraqlanmağa başladı ki, hərgah 
Ermənilər bunların üstünə hücum eləsə, cavab versinlər» [341, s. 
107]. Gənc Seyid Aslan qırğını aradan qaldırmaq niyyətilə olay 
yerinə gəlir, Saralda el ağsaqqalı Məşədi Hüseynin evinə qonaq 
düşür. Hər iki kəndin fəallarının ümumi yığıncağı çağırılır... Bunlar 
real faktlardır. Əsrin əvvəllərində Erməni fitnəkarları bir neçə dəfə 
Borçalıda dincliyi, əmin-amanlığı pozmuş, torpaq davasına 
qalxmışdılar. Belə qanlı olaylardan biri məhz Seyid Musəvinin 
əsərində təsvir olunur. 
      Ə. Haqverdiyevin məşhur «Şair» («Mirzə Səfər») hekayəsində 
qəhrəman Borçalı qəza dəftərxanasının kargüzarı Mirzə Səfərdir və 
o, halallıq mücəssəməsidir... 
      Maarif xadimi, yazıçı, publisist Eynəli Sultanovun «Seyidlər», 
«Acı masqara», «Təzə pir», «Çadra altında», «Cənub gecələri» he-
kayələrinin məzmunu müəyyən dərəcədə Tiflislə, yerli müsəlman-
ların məişətiylə ilgilidir [357]. «Acı masqara»da olaylar Şeytan-
bazar məhəlləsində vaqe olur: cəvahirfüruş Ağa Mehdi Ərdəbildən 
Şeytanbazara gələn gündən məşhurlaşır, bu şöhrəti onun başına 
bəlalar açır... 
      Abbas Səhhətin «Bədbəxt ailə» hekayəsində də hadisələrin 
məkanı Tiflisdə müsəlmanlar məhəlləsinin küçələridir. 
      Bilavasitə Borçalı müəlliflərinin nəsr yaradıcılıqlarında Borçalı 
mövzusu məsələsinə gəlincə, bu baxımdan Hüseyn Minasazlının 
əsərləri diqqətəlayiqdir. 
      Arif Əliyev haqlı yazmışdır: «Borçalı qəzasında və Tiflisdə 
azərbaycanlı kasıbların həyatından təəssüratlar H. Minasazovu bir 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
290
sıra hekayələr yazmağa sövq etdi» [10, s. 54]. H. Minasazlının 
yaradıcılığında Borçalı koloriti dolğundur. «Namus uğrunda» 
hekayəsi bu sıradan da diqqəti çəkir. Psixoloji hekayənin maraqlı 
örnəyi olan bu əsərdə mövzu Borçalının Sarvan kəndinin həya-
tından götürülmüşdü. Mülkədar Mahmud Bəy kasıb kəndli Məm-
mədin arvadı Səkinənin ismətinə toxunur, ölümünə bais olandan 
sonra Məmməd yuxarılara şikayət eləməyi xeyirsiz hesab edir, 
çünki qəza rəisi də, pristav da bəyin dostlarıdır. Məmməddə qisas 
hissi oyanır, bəyi öldürüb, polisə təhvil olur. Həmkəndliləri onu 
alqışlayıb deyirlər: Qorxma, Məmməd, əhsən, arxanda duracağıq, 
bu yaramazı belə cəzasına çatdırmaq lazım idi. 
      Hüseyn Minasazlının «Namus uğrunda» hekayəsi Gürcü 
yazıçısı Mixeil Cavaxişvilinin «მართალი აბდულლაჰი» = 
«Günahsız Abdullah» novellasıyla mövzu-motiv səsləşməsindədir. 
      M. Cavaxişvili yaradıcılığının incisi kimi dəyərləndirilən «Gü-
nahsız Abdullah» novellasında [77, c. 2, s. 508–527] [78, s. 203–
223] Gürcü yazıçısının rəğbətlə yaratdığı Borçalının Sarvan elindən 
sadə kəndli Abdullah Kərim oğlu şərə salınıb, on il həbs cəzasına 
məhkum edilir. Bu haqsızlığa dözə bilməyən məhbus cəza 
müddətinin başa çatmasına azca qalmış ailəsinin dağıldığından 
soraq tutur, həbsxanadan qaçıb, doğma Sarvana gəlir, ailəsinin 
dağılmasına bais olmuş əmisi oğlu Mustafanı, onun ailə üzvlərini 
qətlə yetirir, məhkəmə onun günahsız olduğunu müəyyən edir, 
Abdullah azadlığa buraxılır. Əsərdə Abdullahın dilindən «vallah, 
bilmirəm», «Quran haqqı, yalandı», «mənim suçum yoxdu», 
«qurban olum sənə» deyimlərinin, bayatının Azərbaycan dilində 
orijinalda verilməsi də xalqımıza, dilimizə rəğbətin ifadəsiydi. 
      H. Minasazlının Məmmədi də, M. Cavaxişvilinin Abdullahı da 
Borçalının halal, namuslu, əməksevər oğullarıdır, onları cinayətə 
çəkən dövrün riyakarlığıdır*. 
                              
     * Qeyd: Mixeil Cavaxişvili (1880–1937) Borçalı qəzasının Serakvi (Zirəkli) 
Gürcü kəndində boya-başa çatdığına görə Borçalılıların adət-ənənələrinə bələd 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
291
      H. Minasazlının hekayəsində sentimental-romantik və realist-
naturalist epizodlar üzvi bağlamdadır. 
      1915-ci ildə Tula şəhərində Rus dilində çap olunmuş «Эминъ-
Ага Борчалинскій (Воспоминания бывшего разбойника)» = 
«Borçalılı Emin ağa (Keçmiş qaçağın xatirələri)» adlı sənədli 
memuar səciyyəli povest [155-i] [146, 1997 # 8–39] [256, 2001 ## 
5, 6] Borçalı koloritilə mühüm əhəmiyyət kəsb edir. 
      Kitabın üzə çıxarılmasında Emin Ağanın nəvəsi tanınmış şair 
Abbas Abdullanın xidmətlərini [1] [118, 1988 # 38] [256, 2001 ## 
5, 6] qeyd etməliyik. O, kitabın bir nüsxəsinin ksero-surətini hələ 
1960-cı illərdə əldə etmiş, sonralar əsərin Rus dilində orijinalını çap 
etdirmişdir [57, c. 2, s. 29] [256, 2001 ## 5, 6]. 
      Kitabın bir nüsxəsini də Gürcüstan Milli Kitabxanasının arxi-
vindən əldə etmişik [155-i], tərcümə edib (Süleyman Əfəndi ilə 
                                                                    
olmuşdu. Müəllif xatırlamışdı: «Çəkməçi Qabonu da, Kurkanı da, Kaşanı da, 
Abdullahı da görmüşəm» [77, c. 2, s. 135]. Gürcü yazıçısı «Allahverdi mədən-
lərində bir neçə gün», «Kurkanın toyu», «Çançura», «Çəkməçi Qabo», «Gü-
nahsız Abdullah», «Ləmbəli və Kaşa», «Kvaçi Kvaçantiradze», «Üç adam», 
«Marabdalı Arsen» əsərlərində Abdullah, Məşədi Həsən, Ləmbəli, Dəli Həsən, 
Cəlil kimi Borçalı adamlarının tipik surətləri qalereyasını yaratmışdı... «Ləm-
bəli və Kaşa» povestinin [77, c. 2, s. 309–383] [78, s. 107–186] [391, s. 160–
164] qəhrəmanı iyirmi yaşlı Məşədi Həsən Borçalının Ləmbəli kəndindəndir, 
onu sadəcə Ləmbəli çağırırlar. Birinci cahan müharibəsi dövründə Urmiyədəki 
Rus hərbi xəstəxanasında işləyən Gürcü həkim Borçalının halal övladlarına 
hörmət bəsləyir. Ləmbəli və onun atası Məşədi İzzət də Gürcü həkimin mü-
dafiəsinə qalxır, Lazar adlı kaşaya (yəni aysor keşişinə) qarşı çıxırlar. Gürcü-
lərlə Borçalılıların mehribanlığı paxılların qəlbində dərdə çevrilir. Ləmbəli 
dostluq yolunda qurban gedir. Atası onun intiqamını alır, kaşanı qətlə yetirir. 
Gürcü həkim Türkcə bildiyi kimi, Ləmbəli və onun atası da Gürcücə danışırlar. 
Əsərdə Borçalı leksikonundan «yol ver, yol ver», «köpək oğlu», «sabah xeyir 
olsun», «kefin-halın», «balaca adam», «ay balam, balam» sözlərinin bizim 
dildə saxlanması Borçalı koloritinə dəlalət edir... M. Cavaxişvili «Marabdalı 
Arsen» romanında [77, c. 4] Gürcü xalq qəhrəmanı Arsenlə bərabər onun 
məsləkdaşı, silahdaşı olan Borçalı Dəli Həsənin surətini yaratmaqla da Borçalı-
lılara hüsn-rəğbətini büruzə vermişdi. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
292
birgə) mətbuatda bütövlükdə dərc etdirmişik [146, 1997 ## 8–39]; 
əsəri tədqiq süzgəcindən keçirmişik [185, 2000 # 88, s. 18] [274, s. 
186–188]. 
      Əvvəlcə, əsərin müəllifi haqqında. 
      Kitabın titul səhifəsində və axırında «Я. Каневскiй» (Ya. 
Kanevski) imzası durur. 
      Onun kimliyini müəyyənləşdirməkdən ötrü kitabdakı 
«Cəlaloğlu qəsəbəsində qohumumgildə qonaq idim» [155-i, s. 7] 
deyimi müəyyən dərəcədə işıqucudur. O vaxtlar Borçalıya tabe 
Cəlaloğlu (Vorontsov) və Novo-Mixaylovka məntəqələrində 
yaşamış Molokan Ruslar, qaynaqlara görə, buraya dini motivlərə 
görə Novo-Pokrovka, Mixaylovka qəsəbələrindən gəlmişdilər [155-
e, 1894 # 3720, s. 2]. Novo-Pokrovka, Mixaylovka Ukraynada 
Dnepr çayı həndəvərlərində idilər. Kanev qəsəbəsi də Dnepr 
sahilində yerləşirdi. Kanevski həmin müəllifin təxəllüsü, nisbəsi ola 
bilərdi, o və onun qohumları Dnepr səmtlərdəki Kanev, Novo-
Pokrovka, Mixaylovka qəsəbələrindən ola bilərdilər. 
      Rüstəm Rüstəmzadə bu müəllifi Rus ədibi kimi təqdimləmiş, 
soyadını Soqov göstərmişdir [335, s. 58]. 
      Abbas Abdullanın bizə bildirdiyinə görə, Y. Kanevskinin adı 
Yakovdur, Rus zabiti olmuş, Tulada mühəndis işləmişdi. 
      Diqqət yetirdikdə görürük ki, Yakov Kanevski daha çox yazıya 
alan, köçürücü, naşirdir; söyləyən, yazan, bir növ müəllif Emin 
Hacallı olmuşdur, əsərdə onun bədii təxəyyülü daha çox hiss 
olunur. Kitabın bir yerində deyilir: «Bütün günü daxmada oturası 
olduq, burada Emin Ağa mənə öz həyatını söyləməyə başladı; bu 
söhbət orada tamamlanmadı, o mən Qafqazdan qayıdandan sonra da 
yazışma şəklində və sonrakı görüşlərdə davamlandı» [155-i, s. 8] 
[146, 1997 # 9, s. 6]. Deməli, əsərin müəyyən hissələrini Emin Ağa 
(o, Rus dilində gimnaziyada oxumuşdu) xatirələr şəklində yazıb, Y. 
Kanevskiyə göndərmişdi. Əvvəl təhkiyə Y. Kanevskinin dililə, 
sonra əsas əhvalatlar Emin Ağanın dililə nəql olunur. Belə çıxır ki, 
əsərin önsözü hissəsi Yakov Kanevskiyə, sonrakı əsas hissə Emin 
ağaya məxsusdur. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
293
      İstisna olunmur ki, Y. Kanevski Emin Ağa haqqında əsər yaz-
maq niyyətini elə onun özünə bildirmişdi və məlumatları ondan ya-
zılı şəkildə almışdı. Bu halda, Emin Ağanın verdiyi material əsərin 
əsasını təşkil etmişdi. Əsərdəki Borçalı koloriti, Borçalı doğmalığı 
Emin Ağanın verdiyi materiallardan və mövzunun özündən gəlir*. 
      Əsəri təhlil süzgəcindən keçirməyi məqsədəuyğun sayırıq. 
      Əsas mətninin Emin Hacallıya məxsusluğunu düşündüyümüz 
həmin əsər süjet-kompozisiyası, təhkiyəsi, bədii zənginliyilə sənədli 
memuar səciyyəli povestdir. 
      Əsərin sənədliliyinə dəlalət edən başlıca fakt bundan ibarətdir 
ki, qəhrəman Emin Ağa gerçək şəxsiyyətdir. Nəql olunan hadisə-
lərin illəri, yeri, insanlar da dəqiq verilir. Əsərin əvvəlindəcə 1906-
cı ilin yayı əhvalatların başlanğıc nöqtəsi götürülür. 
      Əsər Emin Ağanı təqdimlə başlanır: «Bu gözəl, qədd-qamətli 
kişi öz incəliyi, zərifliyilə adamı valeh edirdi, ona görə onun 
mərdanəliyi daha da təbii görükürdü; o, zövqlə geyinmişdi; gözəl 
silahı gözə çarpırdı; papağı daha qəşəng idi» [155-i, s. 3] [146, 
1997 # 9, s. 7]. 
                              
     * Qeyd: Murtuz Sadıxov, Abbas Abdulla, Rüstəm Rüstəmzadə bu kitabın 
nəşrində Lev Tolstoyun xidməti olduğunu, əsərin əvvəlini onun redaktə et-
diyini bildirmişlər [338] [118, 1988 # 38] [335, s. 58]. L. N. Tolstoyun 1910-cu 
ildə vəfat etməsinə, kitabın isə 1915-ci ildə çap edilməsinə baxmayaraq, əsərin 
1906-cı ildən hazırlanmağa başlandığını [155-i, s. 3] nəzərə almaqla görkəmli 
Rus yazıçısının bu kitabın əlyazmasıyla tanış olduğunu düşünmək mümkündür. 
Əlavə olaraq qeyd edək ki, L. N. Tolstoy öz dini baxışlarını Duxoborların, 
Molokanların təlimlərinə bir çox cəhətdən uyğun sayırdı və ona görə də 
Borçalıdakı Duxoborların taleyilə maraqlanır, onlara kömək edir, qonorarının 
bir hissəsini onlara göndərirdi [115, s. 44–46, 62]. Duxoborların, Molokanların 
hamısı Borçalı qəzasına köçürülmüşdülər və Emin Ağa Cəlaloğlu qəsəbəsin-
dəki Molokanlarla dostluq ünsiyyətində olmuş, hətta o, birinci arvadı Böyük-
xanım vəfat edəndən sonra Cəlaloğlu Molokanlarından Anna Nikolayevna ilə 
evlənmişdi. L. N. Tolstoyla Emin Ağanın əyani və ya qiyabi tanışlığı da 
məntiqcə ehtimal oluna bilər. 
      Kitabın ksero-surəti bu monoqrafiya müəllifinin ev arxivində də var. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
294
      Əsərdə memuar-xatirə səciyyəsi öncəliklə təhkiyədə müəyyən-
ləşir. Hadisələrin, demək olar, hamısı Emin Ağanın dililə nəql 
olunur. O, başına gələnləri söyləməyə belə başlayır: «Gəncliyim 
coşğun keçib, mən çox əziyyətlərə dözmüşəm. İndi, Allaha şükür, 
rahatam, öz taleyimdən tamamilə razıyam» [155-i, s. 8] [146, 1997 
# 9, s. 6]. Bununla da, sənədli memuar təhkiyəsi təkan götürür. 
      Əsər boyu Emin Ağa göz önündə yurdun elcanlı, ağırtaxtalı, sö-
züötgün mərd kişilərindən, savadlı ziyalılarından biri kimi canlanır. 
      Emin Ağa deyir: «Düşünürəm ki, insanda ən qiymətli şey onun 
adıdır... Bir yerdə ki, məni hamı tanıyır, mən görünəndə oturan 
durar, yatan qalxar, o doğma yurdu necə qoyub gedəsən. Daha yaşa 
dolmuşam, bir də nə vaxt özgə diyarda yenə də Emin Ağa 
olacağam? Bax, ona görə istəmirəm ki, cəlayi-vətən olam...» [155-i, 
s. 8] [146, 1997 # 9, s. 6]. Monoloqu xatırladan bu sözlərilə onun 
daxili düşüncə aləmi, əqidəsi, mövqeyi, yurdsevərliyi açıqlanır. 
      Povestin Borçalı koloriti qabarıqdır. Burada el ağsaqqalının 
həyatı, Borçalının ictimai durumu, tarixi olaylar, başqa igid 
ərənlərimiz (Səməd Ağa, Astan Ağa, Kor İsmayıl, Halay Bəy, 
Hacıxalıl Ağa vb) barədə maraqlı məlumatlar var... 
      Əsərdə Borçalının toy-nişan adətləri, at cıdırı, cigitlik-güləş, 
aran-dağ büsatı, Böyükxanımla sevgi macərası, qaçaqlıq həyatı, 
ovçuluq səhnələri, Borçalıda Erməni–Müsəlman çatışması və başqa 
əhvalatlar, olaylar maraqlı bədii dillə nəql olunur. 
      Əsərdəki toponimlərimiz (Kəpənəkçi, Lök-Candar, Başkeçid, 
Arıxlı, Faxralı, Sarvan, Ağbulaq, Ağ-Kalafa, Şüləver, Şiştəpə, Ağ-
dağ, Sarp qaya, Yastıqar) onun Borçalı ovqatını gücləndirir; burada 
Borçalıda çoxişlək atalar sözlərindən də örnəklər var: «O odu sön-
dür ki, paltarını yandırar», «Xəncəri qında gizlədəmməzsən», «Öz-
gələr arxasınca sürünməkdənsə, öz sunurun önündə get» vs. 
      Povestin bədiiliyi güclüdür, dili obrazlıdır. Bir yerdə oxuyuruq: 
«Soruşsalar kimdir dünya üzündə ən azad adam, deyərəm: qaçaq. O 
düşünmür sabah sağ mı qalacaq, intəhası bu gün uğurdan sonra o, 
şahlıq edir, ona hər yerdə baş əyirlər... Ancaq belə günlər tək-tək 
olur; ağır, qara günləri daha çox olur; hərgah soruşsalar yer üzündə 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
295
cəhənnəm haradadır, katorqadan pis günü kim görür, yenə də 
demək olar: bütün bunları qaçaq çəkir» [155-i, s. 56] [146, 1997 # 
20, s. 7]. Yaxud əsərdə «sona ceyran» deyimi çox həssaslıqla 
açıqlanır: «Qəribədir, ceyranlarda qabaqda gedən erkək yox, dişi 
ceyran olur; bax ona yerli adamlar sona ceyran deyərlər; sona çox 
zərif, əziz deməkdir; sona cavan dişi ceyrandır; onun öz balası 
yoxdur, cavan qüvvəsini heç yana sərf eləmir, bax onunçün də 
bütün maral dəstəsinin qayğısını çəkir... Sona şimşək kimi qabaqda 
bir neçə təkan vurar, bütün dəstə onun arxasınca düşər» [155-i, s. 
105] [146, 1997 # 33, s. 6]. 
      Əsərin dil üslubu Borçalı danışıq tərzinin Rusca biçimi təəs-
süratı bağışlayır, burada çoxlu sözlərimiz (xoş gəldin, Allah sax-
lasın, gəl-gəl, xurcun, sağdış, soldış, kəlağay, aynalı, tala, qismət, 
ceyran, bayquş, sona, gavır, kirvə...) olduğu kimi saxlanmışdır. 
      Bu dediklərimizə əsasən, «Borçalılı Emin Ağa (Keçmiş qaçağın 
xatirələri)» sənədli memuarını Borçalı ədəbi mühitinə bağlı, Borçalı 
mövzusunda önəmli sənət nümunəsi kimi qiymətləndirə bilirik. 
      
 4.2.3. Dram əsərlərində 
      Ümumiyyətlə, dramaturgiya Borçalı ədəbi mühiti üçün müəy-
yən dərəcədə passiv növ olduğu kimi, dram əsərlərində Borçalı 
mövzusu da nisbətən az yer tutur. Buna baxmayaraq, bu məsələ 
ümumi problemin qoyuluşu etibarilə müəyyən önəmə malikdir. 
      Həmin kontekstdə əvvəlcə Nəriman Nərimanovun «Nadanlıq» 
faciə-komediyasını xatırlatmağı lazım bilirik. 
      Bildiyimiz kimi, Borçalı–Tiflis ədəbi-bədii arealının sənət bula-
ğından su içmiş N. Nərimanov Qori seminariyasını bitirəndən sonra 
1890-1991 tədris ilində Qızılhacılı kəndində müəllim işləmişdi. Se-
minariya məzunu Nərimanın əsil-nəsilliklə bağlı olduğu Qızılhacı-
lıya müəllim gəlməsi məktəbdə işləri təzədən canlandırmışdı. Bu 
kəndin yaşayışıyla yaxından tanışlıq gənc Nərimanın dünyagörü-
şünə, publisistik, bədii yaradıcılığına səmərəli təsir göstərmişdi. 
      Sonralar ədib özü köhnə dostu İsmayıl müəllimə göndərdiyi 
teleqramda Qızılhacılıyı: «Bəşəriyyətin geri qalmış hissəsinə var 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
296
qüvvəmlə köməyə gəlmək fikri qəlbimdə ilk dəfə baş qaldırdığı 
guşə» deyə ehtiramla yad etmişdi [316, s. 6] [123, s. 24] [124] [250, 
s. 321]. Haqlı sözdür ki, o, Qızılhacılıya bir əlində əlifba kitabı, bir 
əlində yaradıcı ədib qələmi gəlmişdi. N. Nərimanov ilk dram əsəri 
olan «Nadanlıq» faciə-komediyasını da bu kənddə müəllim işlədiyi 
vaxt və bu kəndin həyatından aldığı təəssüratlar zəminində qələmə 
almışdı. 
      Müəllif hələ 1894-cü ildə «Nadanlıq» əsərinin ilk çapının ön-
sözündə belə izahlamışdı: «Məlumdur ki, bizim müsəlman milləti-
nin arasında mədəniyyət və mərifət nəhayətdə az yayılıbdır, ona 
görədir ki, bizlər zindəganlığımızda tövrbətövr bəlalara giriftar və 
mübtəla oluruq, ...xüsusilə bizim Qafqaz əhli ki, illərlə günlərini 
quldurluqda və adam öldürməkdə keçirirlər...» [50-q, s. 1–2]. 
Əsərin ilk çap nüsxələrinin bəzi yerlərində, o sıradan remarkalarda 
əsərin Qızılhacılı kəndinə, ümumən Borçalı mahalına bağlılığı 
vurğulanır [50-q]. 
      «Nadanlıq» barədə mütəxəssislərin hamısı belə yekdil fikirdədir 
ki, mövzu Tiflis quberniyası Borçalı qəzasının Qızılhacılı kəndinin 
həyatından alınmışdı [123, s. 126]. N. Nərimanovun həyat və fəa-
liyyətinin ilk tədqiqçilərindən Vəli Məmmədov haqlı yazmışdı ki, 
«Nadanlıq»dakı hadisələr, doğrudan da, Qızılhacılıda baş vermişdi, 
hətta əsərdə kənddəki adamların adları da saxlanıb [291, s. 15]. 
      Əsərin tipik surətləri eynilə Qızılhacılılar olmuşlar [66, 2002 # 
14–17, s. 4]. 
      Həqiqətən, əsərdəki obrazların tarixi şəxslər olması maraq do-
ğurur. Belə ki, əsərdəki kənd ağsaqqalları Mursaqulu ağa, Qurba-
nəli, Niyazəli, Ağakişi, Hacı Abdulla, Molla Qasım, qaçaqlar Vəli, 
Mənsur, Pirverdi, Şamil, İsmayıl, Tarıverdi, qadınlar Yetər, Gülpəri 
və başqalarının Qızılhacılıda eynən həmin adlarda prototipləri yaşa-
mışdılar. Müəllim Məhəmməd ağanın proobrazı müəllif özüdür. 
      Borçalının, Qızılhacılının adamları kimi, dərdləri də Nərimana 
doğma olmuş və bu dərdlərdən nadanlıq ona ən böyük bəla kimi 
görünmüşdü. O, nadanlığın törətdiyi dəhşətli fəlakətlərin bədii 
panoramını çəkmiş, Borçalıdakı yurddaşlarını, soydaşlarını savadlı 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
297
görməyi arzulamışdı, Məhəmməd ağanın, Ömərin simalarında 
Borçalı ziyalılarının tipik surətlərini yaratmışdı. 
      Məhəmməd ağanın yanında kəndlilərin ərizə yazdırdıqları 
səhnə koloritlidir: Biri oğurluq edib, birinin oğlu özgənin nişanlısını 
götürüb qaçıb, birinin oğlu bir Erməni dığası öldürüb, birinin 
qardaşı özgənin tayasına od vurub. Bunlar kənd məişətinin sıradan 
faktları, eyni zamanda cəhalətin əyani faktlarıdır. 
      N. Nərimanovun irəli sürdüyü maarifçilik əsərin məzmununda, 
ideyasındadır və bu, Borçalı məkanıyla bağlıdır. Belə ki, əsərdə 
həm Borçalıda maarifin şəbəkəsini genişləndirmək, həm də 
maarifin məzmununu təkmilləşdirmək vəzifələri mühüm zərurət 
kimi ortaya qoyulur. 
      Birinci yöndə əsərdən bir parçaya [316, s. 37] diqqət yetirək: 
 Ömər – Sarvan mahalında təzə şkola açmaq istəyirlər. Ona görə 
naçalnik təvəqqe edir ki, hər kəs istəsə, şkolanı tikməkdən ötəri pul 
bağışlasın. 
 Hacı Abdulla – Bizim belə bu şkoldan mı? 
 Ömər – Bəli. 
 Hacı Abdulla – Gör sən allah, nə sarsaq-sarsaq işlər görürlər! 
 Hacı Abdulla Sibirə sürgünə göndərilən Tarıverdiyə on manat 
köməkdarlıq verdiyi halda, «mənim nəyimə lazım ki, şkola açılır» 
deyir. 
      İkinci yöndə isə müəllif obrazların dilindən Borçalının kənd-
lərində o vaxt mövcud olmuş tək-tük dünyəvi məktəbdə oxuyan-
ların «ancaq sağ və solu tanımaqdan ötrü» oxuduqlarını tənqid 
etmiş, şagirdlərə texnika, təbabət barədə daha gərəkli dərslər 
keçilməsi gərəkliliyini vurğulamışdır. 
      Yerli əhalinin maarifə münasibəti əsər boyu gerçək boyalarla 
açıqlanır. Məhəmməd ağa: «Güclə deyil ki, müəllimi bu ölkədə 
özlərinə düşmən hesab edirlər»; Hacı Abdulla: «Bizim adam 
oxumağa uşaq verməz... Rusca oxuyan düz yoldan çıxar»; Qur-
banəli: «Oxuyan sarsaq olar, ağlını qara aparar deyərlər... Biz 
istəmirik ki, oxuyandan sonra əksin, biçsin. Biz istəyirik ki, qulluq 
adamı olsun, çinovnik olsun». 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
298
      Cəhalət qaranlığında işıq kimi parlayan Ömər Borçalının o 
vaxtkı ziyalı gəncliyinin ümumiləşmiş surətidir. O, yaşıdlarından 
seçilərək, quldurluq etmir, karvan qabağı kəsmir. Bunu Ömər özü 
aydınca başa düşür: «Mənim nəzərim məişətə ayrı, onlarınkı ayrı». 
Ömərin amalı yurddaşlarını nadanlıqdan qurtarmaqdır. Ancaq o özü 
nadanlıq, avamlıq, bimərifətlik gülləsinə tuş gəlir. 
      «Nadanlıq» əsərindəki bədii dialektizmlər də Borçalı danışıq 
tərzilə bağlıdır. Belə ki, surətlərdən Koxanın, Qurbanəlinin, Gül-
pərinin, Yetərin, Ağakişinin, Əvvəlinci Tərəkəmənin, İkinci Tərə-
kəmənin, İsmayılın, Vəlinin dilində rast gəldiyimiz «ala, andır-
larını», «ayran yeməkdən qarnımda ayran ağacı bitdi», «başına at 
təpib», «boynu qırılmış», «çənəsini boş qoyub danışır», «çörəyi 
kəsilməsin», «dərənin Ermənisi», «Erməni dığası», «əli bala mı 
batıbdır ki, səninki də yağa bata», «əppəkdən-zaddan ver, zoqqum-
lanaq», «genə», «gədə», «gəti görüm», «həlbət», «xalxın arvadları», 
«kökün kəsilsin», «qanıram», «qarnın cırılsın», «qarnını balıq kimi 
yarram», «on yol», «pişmiş toyuğun güləsi gəlir», «pula qızırğan-
mıyasan», «sən də yanı iş mi görürsən», «vızıllatdım», «yalandan-
palandan», «yazacaqsan, dana» kimi sözlər, deyimlər bu gün də 
Borçalı çivəsində çoxişləkdir. 
      Borçalı ədəbi məkanında dramaturgiyanın inkişafında mühüm 
xidmət göstərmiş Kərim Bəy Şərifli 1912 (h. 1330) ilində qələmə 
aldığı «Müsibətli Zinyət» faciəsində [105-g] hadisələri Borçalı 
gerçəkliyindən almışdı. 
      Borçalıdakı ictimai gerçəklik tragik kolliziyalar üçün tipik 
material vermişdi. «Müsibətli Zinyət» əsərində köhnəliklə yenilik, 
cəhalətlə aydınlıq arasında kontrast, təzad yaradılmış, əyani səh-
nələrlə qarşı-qarşıya qoyulmuş, yeniliyə, tərəqqiyə rəğbət ifadələn-
mişdir. Burada yeniliyin tərəfdarları tələbələr Rüstəm bəy, Giorgi, 
gimnaziyaçılar Zinyət, Nəcabət və başqaları, köhnəliyin təmsilçiləri 
isə şəhərin baş taciri Rəhim ağa, müflisləşmiş tacir Hacı Mustafa, 
fala baxan Telli və başqalarıdır. 
      Baş qəhrəman Zinyətin timsalında müəllif Borçalının mədəniy-
yətə can atan gənclərinin tipik surətini yaratmışdır. O, gimnaziyada 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
299
oxuyan üç müsəlman qızından biridir, gimnaziyada öz əqli, 
mərifətilə seçilir, hər il bir qızıl medal alır. Gənc qız üzünü səhnəyə 
tutub deyir: «Xudaya şükür, sən nə gözəl şey göndəribsən. Elmi 
oxuduqca hər şeyi bilirsən. Oxumayıb kor kimi olursan... Pər-
vərdigara, nə gözəl olardı ki, cəmi müsəlman uşaqları da oxuyay-
dılar. Biz müsəlmanların geridə qalmalarına bais hamısı elm-
sizlikdir» [105-g, s. 23]. 
      Əsərdən bir parça: 
 Zinyət – Mən bizim müsəlmanların gününə yanırdım. Onların, 
uşaqların cəhalətdə qalmalarını düşünürdüm. 
 Rüstəm bəy – (kənara) Xudaya, görgilən işin harasıdır ki, on üç 
yaşında uşaq elm oxumaqla öz millətinin halına yanır. Zinyətciyim! 
Mən də sənin kimi dərdliyəm. Mən də tək qalanda həmişə millə-
timizin, xalqımızın gününə yanıram... 
      Borçalı dramaturqunun dram əsərində Rüstəm bəyin, Giorginin 
timsallarında Azərbaycan və Gürcü xalqlarının ziyalılarının işıqlı 
sabah naminə əlbir, dilbir səyləri inandırıcı təsvir edilir. Onlar öz 
söz-söhbətləri əsnasında millətin halına acıyırlar. 
      Rüstəm bəyin kəndli Tərəkəmələrlə görüşü Borçalı koloritilə 
diqqəti çəkir. Bu səhnə M. F. Axundzadənin «Lənkəran xanının 
vəziri» əsərində xanın hüzuruna şikayətçilərin gəlişi [9, s. 124–
125], N. Nərimanovun «Nadanlıq» əsərində Məhəmməd ağaya 
kəndlilərin ərizə yazdırmaları [316, s. 26–28] səhnələrini xatırladır. 
      Kərim bəyin səhnəyə çıxardığı Tərəkəmələr Borçalılılardır, 
Rüstəm bəygilin rəiyyətidir. Rüstəm bəy uşaq vaxtı atasıyla bərabər 
tez-tez Borçalıdakı mülkünə çölə gedərmiş, bu Tərəkəmələrin 
yanında oynamaqdan, at minməkdən doymazmış. 
      Tərəkəmə tipləri Əlinin, Bədəlin, Cəfərin, Səfərəlinin danışığı 
xalis Borçalı ləhcəsi kimi ədəbi əsərdə dialektizmin gözəl timsa-
lıdır; buradakı əyə, dayna, hancarı (necə), mətəl (məəttəl), manşır, 
harava (araba), müftə, doğram-doğram, ağrın alem... deyimləri 
əsərə, səhnəyə Borçalı ovqatı gətirir. Müəllif bu dialektizmlərdən 
dil-üslub əlvanlığı yaratmaq, surətləri daha aydın şəkildə açmaq, 
Borçalıya məxsus coğrafi-etnik koloriti gücləndirmək, Tərəkəmə-
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
300
lərin psixologiyasını, məişətini qabarıq vermək məqsədilə bədii 
ifadə vasitəsi olaraq bəhrələnmişdir. 
      Rüstəm bəylə Tərəkəmələr mehribancasına söhbət edirlər, 
güzəranlarından, uşaqlarının məşğuliyyətindən danışaraq deyirlər: 
«Çölün işi manşır deyil mi? Cüt əkirlər, kotana gedirlər, harava 
işlədirlər». Rüstəm bəy kəndlərdəki məktəblərlə maraqlananda 
Borçalılılar müəllimlərin laqeydliklərindən şikayətlənirlər, onlardan 
biri belə izah edir: «Müəllim var, amma oxutmur. Mən özüm o 
müəllimin yanına məktəbə getdim. Çox vaxtını boş keçirdirdi, 
balkonda-zadda durub, o yan, bu yana boylanırdı... Hər il 
keçdiklərini təzədən bir il də keçirdi». 
      Gördüyümüz kimi, Kərim Bəy Şərifli realist-maarifçilik 
əqidəsində olmuşdu. 
      Xeyrulla Məmmədov həmin dövr maarifçilərin dram əsərlərinin 
«əksər hallarda qoşa süjetli, qoşa planlı, hətta qoşa ideyalı» olduğu 
fikrini irəli sürərək, bu qoşalığı «əski şüur, düşüncə tərzinin 
tənqidi», «mütərəqqi ideyaların təbliği» paralellərində görmüşdür 
[286, s. 121]. Bu fikirin «Müsibətli Zinyət» əsərinə də aidiyyəti var. 
      Faciədə konflikt əks qütblərin mübarizəsi, «uçurum dərələrin» 
ziddiyyəti üzərində qurulur, süjet xəttlərindən biri köhnə 
psixologiyaya satirik nifrət, ikincisi yeni normalara didaktik rəğbət 
mahiyyətindədir. 
      Zinyət xanımın, Rüstəm bəyin baxışlarının əsasında maarifçilik 
durur. Bunu Zinyət xanımın: «Pərvərdigara, nə gözəl olardı ki, cəmi 
müsəlman uşaqları da oxuyaydılar», Rüstəm bəyin: «Bəlkə gələ-
cəkdə biz məzlum millətin halına cavanlar qalalar» sözləri aşkar 
göstərir. 
      K. Şərifliyi doğma Borçalıda maarifin təşkili məsələsi daha çox 
düşündürmüşdü. O, Borçalılıların maarifə can atdıqlarını, bununla 
belə, savadlı, bacarıqlı müəllimlərin azlığının bu arzulara mane 
olduğunu sezmiş, öz yurddaşlarını, soydaşlarını hər cür çətinliyə 
sinə gərib, məktəb işini canlandırmağa, fəallaşdırmağa çağırmışdı. 
      Hətta Rəhim ağa, Mustafa da köhnəçilik tərəfdarları olsalar da, 
yeniliyin təsiri onlardan da yan keçmir, hər ikisi qızlarını 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
301
gimnaziyada oxudurlar. Onlar belə düşünürlər: biz də gərək uşaq-
larımızı oxudaq, ondan ötrü ki, bu dünyada elmsiz adam çətinliklə 
ömrünü keçirər. 
      Kərim bəy Şəriflinin bu faciəsində «zülmət səltənəti»nin daha 
çox Borçalıya aid bir aləmilə tanış oluruq, əsərdə ailə-məişət 
fonunda ictimai məsələlər ortaya qoyulmuşdur, burada yetkin 
realist əsərin əlamətləri, keyfiyyətləri özünü büruzə verir. 
      Müşahidə etdiyimiz kimi, klassik epos-dastanlarımızda («Dədə 
Qorqud», «Koroğlu», «Aşıq Qərib», «Şəhriyar» vs) Tiflis–Borçalı 
konteksti, bilavasitə Borçalıda yaşayıb-yaratmış müəlliflərin bədii 
irslərində doğma yurd motivləri mühüm yer tutmuşdu. Beləliklə də, 
bu önəmli cəhət Borçalı ədəbi mühitini bədii sərvətlər, ədəbi 
proseslər məcmusundan kənara çıxararaq, özünün bədii obraz 
səviyyəsinə yüksəlməsini, bu keyfiyyət dərəcəsində də zənginləş-
məsini təmin etmişdi. 
* * * 
      Sonralar Borçalı mövzusu tanınmış bədii söz-fikir yaradıcı-
larından Ziya Borçalı, İlyas Əfəndiyev, Osman Sarıvəlli, Hüseyn 
Arif, Hidayət Bayramlı, Tahir Hüseynov, Vəli Əliyev, Hüseyn 
Saraçlı, Xan Kamandar, Əlixan Qarayazılı, Abbas Abdulla, İsa 
İsmayılzadə, Mövlud Süleymanlı, Eyvaz Borçalı, Vilayət Rüstəm-
zadə, Əflatun Saraçlı, Zəlimxan Yaqub, Səadət Buta, Əlixan 
Binnətoğlu, Osman Əhmədoğlu, Nizami Saraçlı, Knyaz Aslan, 
Gülabı və başqalarının povest, hekayələrində, poema, şeirlərində 
davam, inkişaf etdirilərək, önəmli ədəbi qola çevrilmişdir. 
     
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
302
 
 
                                                V FƏSİL 
                    BORÇALI ƏDƏBİ MÜHİTİNDƏ 
             BƏDİİ SƏNƏTKARLIQ ÖZƏLLİKLƏRİ 
 
 
      «Bədiilik əsərin estetik kamillik dərəcəsidir, yəni həyatı təsvir 
etməyin elə bir xüsusiyyətidir ki, orada müəllif əsərin məzmunuyla 
şərtlənən müxtəlif bədii forma ünsürləri arasında müəyyən 
uyğunluq yaratmağa nail olur... Bədiilik, ümumiyyətlə, məhz bu və 
ya başqa məzmundan irəli gələn əsas bədii ifadə vasitələrinin 
uyğunluğu, daxilən təşkil olunması deməkdir» [299, s. 31]. 
      Borçalı aşıqlığının özünəxaslığı bəlli faktdır. Borçalının saz 
ustadları öz çalğılarında həmişə bəm simlərin birini ümumi kökdə 
saxlamaqla orijinallıq yaratmışlar. 
      Borçalı sənətkarlarının bədii yaradıcılıqlarında da dünyaya 
baxış meyarıyla bədiilik fenomenliyinin qoşalaşdığını, bir-birini 
tamamladığını və bununla bədiiliyin estetik kamillik dərəcəsinə 
çatdığını müşahidə edirik. Bu kamillik ideya-mövzu baxımından da, 
sənətkarlıq baxımından da bitginlikdə özünü göstərir. 
      Burada konkret olaraq 19-cu əsrdə və 20-ci əsrin əvvəllərində 
Borçalı şairlərinin əsərlərinin bədii özəlliklərinin daha səciyyəli 
cəhətlərini müəyyənləşdirəcəyik. 
       
  
5.1. Poetik forma tipləri 
  
      Borçalı ədəbi-bədii mühitində lirik poeziyada bədii sənətkarlıq 
kodu, «möhürü» ilk növbədə şairlərin yaradıcılıqlarındakı şeir 
şəkillərinin kamilliyində, çeşidliyində özünü göstərir. Və bu yöndə 
özgünlük onunla aşkarlanır ki, Borçalı mühitində aktiv, dominant 
dərəcədə xalq-aşıq şeiri tiplərinə müraciət olunmuşdu. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
303
      Nəzərdə tutmaq lazımdır ki, Borçalı ədəbi arealında bizə divan 
ədəbiyyatının əsas şeir tiplərindən ancaq bir-iki qəzəl, rübai, 
müsəddəs, müstəzad məlumdur, buna görə təsadüfi nümunələrə 
əsaslanıb klassik poeziya üslubu normalarını bu mühit üçün 
xarakterik saya bilmərik. 
      Ədəbi Borçalının sənət xəzinəsində klassik şeir tiplərində 
əsərlər az da olsa var. Emin Ağa Hacallının «Bəsdi, oyan!» 
mənzum hekayəsi [151-a, s. 1, 2] Borçalıda süjetli şeirin mühüm 
örnəyi olmaqla klassik ədəbiyyatdan gələn ənənəvi məsnəvi 
formasında yazılmışdır. 
      Şərq poeziyasında klassik şeirin ən öncül, kütləvi janrı olan 
qəzəl Borçalı şairlərinin irslərində azdır. Bu, ondan irəli gəlmişdi 
ki, Borçalıda daha çox xalq-el şeiri şəkilləri (qoşma, gəraylı, divani, 
müxəmməs) yayılmışdı. Qəzələ isə, maraqlıdır ki, Tiflisdəki 
şairlərimiz (o sıradan Divani) müraciət etmişdilər. 
      Divaninin şeirlərinə həm arxivdə yazılı şəkildə [150-b, s. 155], 
həm də Borçalı çağdaş aşıqlarının repertuarlarında şifahi şəkildə 
[105-ğ, s. 41] rast gəlməyimiz onun məşhur olduğunun, əsərlərinin 
geniş yayıldığının sübutu ola bilər. Divaninin arxivdəki şeirləri 
arasında «Gəlibdir» rədifli qəzəl [150-b, s. 155] xüsusi yer tutur: 
                Dildara deyin, aşiqi tüğyana gəlibdir, 
                Ol şama yarı müştaqi-pərvanə gəlibdir. 
                Könül gəmisi ləngərincə yelkən açıbdır, 
                Dərya kimicə coşuban tufana gəlibdir... 
                Bir qaşı kaman, kirpiyi ox, gözləri şəhla, 
                Ol şux bənizdən şən baxış peymana gəlibdir. 
                Zülfü hilali, sədi dil, bəsteyi-zəncir, 
                Çün deyin aşiqi Divani divana gəlibdir. 
      Bu örnək ona da işarədir ki, Tiflis–Borçalı ədəbi məkanında el 
şeiri şəkilləri ilə yanaşı, klassik poeziya şəkillərində də əsərlər 
ortaya çıxmışdı. Diqqəti çəkən həmçinin budur ki, bu qəzəlin 
poetikası da əslində qoşma poetikasından mayalanmışdı, burada 
qəzəldə xalq-el şeirinin poetik cəhətləri həzm olunmuşdu. 
      
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
304
 5.1.1. Xalq-el şeiri biçimləri 
      Bu mühit üçün səciyyəli olaraq milli heca vəzni, bu vəzndəki 
xalq-aşıq yaradıcılığının poetik formaları – dörd misra ölçüsünün 
yeddi hecalı bayatı, səkkiz hecalı gəraylı, on bir hecalı qoşma, on 
beş hecalı divani, qismən də beşlik ölçülü müxəmməs şəkilləri 
üstün mövqeyə sahibdir. 
      Türk heca şeir vəzninin milli təfəkkürə məxsus şah tipləri məhz 
bayatı, gəraylı, qoşmadır. Folklorşünas Azad Nəbiyev haqlı olaraq 
bu janrları könül nəğməsi hesab edir [312, s. 56]. Bu janrlarda 
oynaqlığı doğuran başlıca amil bu şeirlərin saz havalarına uyğun 
yaradılması, sazın tellərindəki kökə tabe olmasıdır. 
      Borçalı el şairləri heca vəznində təbii, aydın dildə şeirlər yaz-
mışlar, orijinal təzadlar, təşbihlər, istiarələr, epitetlər, mübaliğələr 
işlətmişlər. Onların şeirlərinin ana mövzusu məhəbbət, ən çox da 
gözəlin mədhidir. 
      Bayatı Türk şeirinin ən arxaik biçimi, anası sayılır. «Bayatı 
poetikası» adlı qiymətli monoqrafiyasında A. A. Hacılı haqlı olaraq 
bayatıları «kollektiv folklor ənənəsinə, arxaik şəxsi yaradıcılığa və 
fərdi müəllif fəaliyyətinə aid qruplar üzrə» təsnif edir [159, s. 142]. 
Bayatıların çoxu bizə şifahi surətdə gəlib çatsa da, yazılı ədəbiy-
yatda bayatı yaradıcılarımız çox olmuşlar. Orta yüzillər Azərbaycan 
şairlərindən M. Əmani, M. Müştaq, M. P. Vaqif, M. V. Vidadi və 
başqalarının çoxlu bayatı yazdıqları, milli ədəbiyyat tariximizdə bir 
qism şairlərin, yaradıcı aşıqların həm də bayatı ustası kimi 
tanındıqları bəllidir. 
      Borçalıda bayatılar söyləmiş el şairlərindən Səhnə (Səkinə) 
Alməmmədlinin və Alxas Ağa Hacallının adlarını çəkə bilərik. 
      Alxas Ağanın yaradıcılığında Kərkük bayatıları adıyla bəlli olan 
[190] [41, c. 2] cinas qafiyəli kəsik bayatılar, başqa sözlə, kəm-
sətirli xoyratlar biçimində örnəklərə çox rast gəlirik: 
                Hac Alı, 
                Hac köynəyin hacı alı, 
                Atam Hacı Əmraslan, 
                Ulu babam Hacalı. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
305
      Gördüyümüz kimi, bu xoyrat-bayatıda [156, s. 20] şair öz nəsil 
şəcərəsini (zatkökünü) nişan verir. 
      A. Hacallının bayatılarındakı poetik bitginlik, sənətkarlıq ka-
milliyi göz önündədir və onlar öz məzmunu, səlisliyi cəhətdən, 
cəsarətlə demək olar ki, Sarı Aşığın bayatılarıyla bir cərgədə 
durmağa layiqdir. 
      Borçalıda xalq şeiri şəkillərindən gəraylı, qoşma, divani daha 
aktiv yayılmışdı. 
      Azərbaycan milli poeziyasının çox yayılan və oynaq tipi olan 
gəraylının kamil örnəkləri Qurbani, Abbas Tufarqanlı, Xəstə 
Qasım, Əmani, Vidadi, Ələsgər, Valeh və başqalarının poetik irs-
lərində müəyyənləşdirilmişdir. 
      Qeyd edək ki, gəraylının rişəsi hesab olunan varsağı Borçalı 
mühitində başqa bölgələrə nisbətən daha geniş yayılmışdı. Və bu 
səbəbsiz deyildi. Varsaq (varsağı) sözünün kökü Borçalılıların 
(eləcə də Güney Azərbaycandakı, Anadoludakı Varsaq Tərəkəmə 
Türklərin) əcdadları sayılan, miladdan öncə buralarda da məskun-
laşmış qədim Barsıllarla ilgilənir. 1926-cı ildə Tiflisdə çıxmış 
«Yeni Fikir» qəzeti belə yazmışdı: «Varsağı Türkün Varsaq qəbi-
ləsinə aid bir nəzm şəklidir. Varsaq dörd misralı, səkkiz hecalı olur, 
əsasən qəhrəmanlığı təsvir edir» [147-a, 1926 # 73, s. 4] [308, s. 
14]. Mütəxəssislər Məhmət Fuad Köprülü, Hikmət Dizdaroğlu, 
Qara Namazov, Mirəli Seyidov, Mürsəl Həkimov və başqaları 
varsağını qədim Türk əşirətinin xüsusi bir bəstəsi hesab etmişlər 
[308, s.13–14] [349, s. 158] [176, s. 11–12]. 
      Varsağı qədim şeir tipi və saz havası olmaqla orta yüzillərdə 
çox vaxt lirik-məhəbbət, qəhrəmanlıq, təsəvvüf və nəsihət ruhunda 
olmuş, Yunus Əmrənin, Qaracaoğlanın, Xətainin yaradıcılıqlarında 
davam etdirilmişdi. Bu janr bəndlərin son misraları, yəni ana 
qafiyəli misraları təkrarlanan gəraylı, qoşma köklü şeir biçimidir. 
      Varsağının kamil örnəklərini Borçalıda Mirzə Mehdi yarat-
mışdı. Bu cəhətdən onun bir varsağısına [105-c, s. 1] nəzər yetirək. 
      Bu şeirdə «Dünya üç gündür, beş gündür» misrası rədif 
funksiyasında bütün bəndlərdə təkrarlanır: 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
306
                Dəli könlüm, nə ağlarsan, 
                Dünya üç gündür, beş gündür; 
                Bağrım başın nə dağlarsan, 
                Dünya üç gündür, beş gündür. 
      Gəraylıda ifadə ləngəri axıracan davamlanır: 
                Müxənnətə bel bağlama, 
                Sirrini mərddən saxlama, 
                Mirzə, öləndə ağlama, 
                Dünya üç gündür, beş gündür. 
      Ağacanın «A Ceyranım» şeiri də [65, s. 28] varsağı örnəyidir: 
                Mən dözmədim, sən də dözmə, 
                Bircə söz de, çəkim nəzmə, 
                İndən belə ağa gəzmə, 
                Ağacanam, a Ceyranım. 
      Burada biçim gözəlliyi ilə deyim obrazlılığı bütövdür. 
      Gəraylı biçimli kamil örnəklərə Nabat Xanım, Şenlik Baba, Al-
xas Ağa, Mirzə Mehdi, Əbuzər, Ağacan yaradıcılıqlarında rast 
gəlirik. 
      Alxas Ağanın gəraylıları da [146, 1998 # 37–38, s. 6] [156, s. 
18] məzmunca olduğu kimi, şəkil etibarilə də dolğundur: 
                Gül üstünü xar almasın, 
                Dağ başını qar almasın, 
                Necə qanın qaralmasın, 
                İstəyini almayanda. 
      El şeirimizin şah tipləri olan gəraylı, qoşma biçimlərində Bor-
çalı ədəbi məkanımızda da kamil örnəklər ərsəyə çıxmışdı. Xüsusən 
də, İveylər Allahverdinin, Güllər Pərinin, Məhəmməd Şindilinin, 
Miskinoğlu Allahverdinin, Alxas Ağanın, Qaraçöplü Musanın bədii 
irsləri, demək olar, bütünlüklə qoşmalardan ibarətdir. Onlar qoşma-
nın milli poeziyamızdakı gələnəklərini Borçalıda uğurla davam 
etdirmişdilər. 
      Borçalı mühitində yaranmış kamil qoşmalardan misallar: 
                Məhəmməd der: bir dərdim var, yamandı, 
                Bu dərd qövr eləyər xeyli zamandı, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
307
                Sevdiyim sənəmdi, qaşı kamandı, 
                Mən gəzərəm yana-yana, kəkliyim. 
                                 (Məhəmməd Şindili) [51-ə, s. 79a] 
                Hər gülün, çiçəyin baharı, yazı, 
                Hər şeyda bülbülün öz xoş avazı, 
                Sənin aşiqindir əlində sazı, 
                Musanı tay etmə bir özgəsinə. 
                                 (Qaraçöplü Musa) [146, 1985 # 49, s. 4] 
                Qul Nəcəfəm, düyünlüyəm, dağlıyam, 
                Öz dilimdən bu ilqara bağlıyam, 
                Qohum-qardaş yoxdu, deyəm, ağlıyam, 
                Göz yaşımdan fidan oldu bu ilan. 
                                 (Qul Nəcəf) [105-ğ, s. 19] 
      Borçalı mühiti üçün tipik saydığımız bu qoşmalarda məzmun və 
şəkil etibarilə lirik duyğuların zərifliyi, poetik xəlqilik, deyim-
duyum tərzinin, söz cilasının, qafiyə düzümünün, heca qəlibinin 
səlisliyi, sərrastlığı aşkardır. 
      Qoşma Borçalı şairlərinə o qədər doğma olmuşdur ki, onlar bu 
şəklin çeşidli biçimlərində maraqlı örnəklər yaratmışlar. 
      Təcnis sənətkarlığının poetik-üslubi çalarlarını tədqiq etmiş 
alim Elxan Məmmədli haqlı bildirir ki, əsl təcnisləri – bədii siqləti, 
məna və mündəricəsi, estetik emosional təsiri, fəlsəfi yükü, məntiqi 
axarı qabarıq nəzərə çarpan sənət incilərini ancaq fitri istedada 
sahib olan kamil sənətkarlar yarada bilərlər [266, s. 141]. 
      Borçalı mühitində İveylər Allahverdinin, Alxas Ağanın, Qul 
Qaraninin, Xəstə Hasanın, Əbuzərin, Mirzə Mehdinin təcnisləri 
kifayət qədər mükəmməldir. 
      Hələ 17–18-ci əsrlər aşırımında yaşamış Təhləlli Məmmədxəlil 
İbrahim oğlunun təcnislərindən parçalardakı: 
                Gələndə madərin birisindədi, 
                Biri növrəstədi, biri sindədi – 
misralarındakı [376, s. 237] cinaslar sərrastlığı ilə diqqəti cəlb edir. 
      İveylər Allahverdinin cinas qafiyələrinə [150-b, s. 226, s. 274] 
nəzər yetirək: 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
308
                Sormaram canandan sarı kitabı, 
                Nişan ver Yasinə sarı kitabı, 
                Allahverdi oxur sarı kitabı, 
                Əlifi yetirdi dal-dala, sinə. 
 Yaxud: 
                Dağ başında açılıbdır ha lala, 
                Aman eylə, səri vermə hal ala, 
                Mən zərifəm, göz dikmişəm halala, 
                Deyin öldürsünlər dür üstə məni. 
 Yaxud: 
                Yar olanın meyli olmaz tərsaya, 
                Dost odur ki, düşmənini tər saya, 
                Allahverdi təcnis deməz tərs aya, 
                Dövr etməz aşikar dü rüstə məni. 
      Birinci nümunədəki dal-dala sinə, eləcə də sarı kitabı söz və 
ifadələrinin məna çalarları sayəsində düzülmüş cinas qafiyələr quru 
söz biçimləri deyildir, əksinə, onlar misralar və bəndlərdəki fikirlər 
arasında məntiqli bağlılıq yaradır, deyim dolğunluğunu, sənətkarlıq 
sanbalını gücləndirir. Məsələn, «sarı» sözü sonuncu bəndin birinci 
misrasında rəng, ikincidə yön, üçüncüdə dərd-sər anlamlarındadır. 
      İkinci örnəkdə «halala», sonrakı bənddə də «tərsaya», şeir boyu 
«dürüstə məni» sözlərindən maraqlı cinas qafiyələr qurulmuşdur. 
(Burada aydın şəkildə Aşıq Alı, Ələsgər ovqatı duyulur və həmin 
amil də mühitlər arası, bu məqamda Borçalı, Göyçə ədəbi mühitləri 
arasında sənətkarlıq münasibətlərinin var oluşundan xəbər verir). 
      Söz əhlinin qüdrətinə daha çox onların təcnislərilə qiymət 
verildiyini xatırlayaraq, Borçalı şairlərinin, aşıqlarının təcnislərinə 
əsasən onlar haqqında mahir söz-fikir ustası kimi danışmaq olar. 
      Borçalının Qızılhacılı kəndindən olub, Tiflisdə yaşamış Qul 
Əlinin arxivdən götürdüyümüz şeirlərindən biri təcnisdir [153, s. 
79]. Bu əvvəl-axır təcnisində bütün misralar «q» səsilə başlayıb, bu 
səslə də axıradək davamlanır. 
      Alxas Ağa təcnislərində [146, 1998 # 37–38, s. 6] [156] cinaslar 
sırf doğma sözlərimizin məna çalarları sayəsində düzümlənir: 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
309
                Qalvı dağın kəlləsində qar qalar, 
                Soyux əsər, çökəklərdə qarqalar, 
                Cəmdəyimə daraşanda qarğalar, 
                Göynədər, incidər yaralar məni. 
 Yaxud: 
                Dar günü dalım da, arxa da yandı, 
                Bəxtimin ulduzu arxada yandı, 
                Xəyalım Kür keçdi, arxa dayandı, 
                Üstündə yelkənli gəmi də gəldi. 
      Şairin cinasları (qar qalar – qarqalar – qarğalar, arxa da yandı – 
arxada yandı – arxa dayandı) o qədər aydındır ki, onları izahlamağa 
ehtiyac da qalmır. İlk baxışdan Alxas Ağanın cinaslarının Ələsgər 
cinaslarından qidalandığı nəzərə çarpsa da (məsələn, «tərsinə», 
«qarqalar»), demək lazımdır ki, Alxas Ağada bu cinaslar şeirlərinin 
məzmununda tam əriyir, rəngarəng çalarlar daşıyır. Alxas Ağanın 
şeirlərində nar əmən – narə mən – nərə mən, var sənə – varsa nə – 
var sənə, köhlənə yağı – köhlən ayağı, qarı yar – qarıyar kimi 
cinaslar, şəksiz, orijinallığıyla maraq doğurur. 
      Borçalı–Ahısqa–Qars poeziya arealının nümayəndəsi Qul 
Qaraninin «Ayağa səni» cinaslı təcnisi [105-b, s. 3] diqqəti çəkir: 
                Ərş üzündə pərvaz edən buludlar, 
                Gözlərim oxşatdı ay ağa səni. 
                Hər qətrəsin tutar bir əzim mələk, 
                Əmirsiz qoymazlar ay ağa səni. 
      «Ayağa» cinası milli lirikamızda (Şirvanlı Qasımın, Qasım Bəy 
Zakirin, Məhəmməd Bəy Aşiqin, Ələsgərin, Molla Cumanın 
şeirlərində) çoxişlək olsa da, Qul Qaraninin təcnisi də bu səpgili 
örnəklər arasında özünəxaslığıyla seçilir. 
      Mirzə Mehdi Vəlizadənin bir təcnisindən [51-ə, s. 123]: 
                Dərd əhliyəm, qalanmışam dərdə mən, 
                Xəstə düşdüm, şəfa bulmam dərdə mən, 
                Mənsur kimi giriftaram dərdə mən, 
                Heç deməyin, Mehdi gəlib yüz gündür. 
      Şeirdəki cinasların məna çalarları aşkardır: üzgündür (əlim 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
310
üzülmüş), yüz gündür, üzgündür (incimiş, üzülmüş), dərdə mən, 
dərd əmən, dər də mən. 
      Qoşma və bayatı sintezli cığalı təcnis biçimi Borçalı–Ahısqa–
Qars poeziya məkanında da yayılmışdı. 
      Bu sıradan Qul Qaraninin Xəstə Hasanla cığalı təcnis üstündə 
deyişməsi [105-b, s. 4] ayrıca qeyd olunmalıdır. 
      Qul Qaraninin «Əlifbey içində, hərf arasında» təcnisi sənət 
incisidir. Şeirin son bəndi həm məzmun, həm sənətkarlıq 
baxımından bitgindir: 
                İki canlı bir cansızdan yarısın, 
                Əyyub gördü sağlığında yarı sin, 
                Qaraniyəm, yarısın, 
                Yarı mimdi, yarı sin, 
                Cismimə atəş düşüb, 
                Kənarında, yar, isin, 
                Kəndçi qızı şəfaətçi yarisin, 
                Hörmət görər, izzət qılar qara hey. 
      Bu şeirdən çıxış etməklə Ənsar Aslan yazmışdı: «Şenliğin aşık 
şiirimize mal ettiği cığali tecnis türü de Hasandan öğrendiği ve 
karşılıklar söylediği bir türdür» [22, s. 6]. Bizcə, cığalı təcnis şəkli 
Şenlik Babanın yaradıcılığına Xəstə Hasandan keçmişsə, Xəstə 
Hasan da onu Qul Qaranidən əxz eləmişdi. Və Qul Qarani, Xəstə 
Hasan bu şeir şəklində qüvvətli örnəklər yaratmaqla klassik 
şairlərimiz Abbas Tufarqanlının, Xəstə Qasımın sənətkarlıq 
ənənələrini davam etdirmişdilər. 
      Xəstə Hasanın cığalı təcnisindən [22, s. 5] bir bənd: 
                Sonam, məni gördükcə gəl ya indi, 
                Gizli sirrim aşikara yay indi, 
                Aşıq deyər ya indi, 
                Ya sabahdı, ya indi, 
                Hilal qaşın qəhrində 
                Qurtulmuşdur yay indi, 
                Bu Xəstənin istədiyi ya indi, 
                Bir yanaqdı, bir buxaqdı, bir-bir çək. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
311
      Bu şeirə bir çox şairlər, aşıqlar, o sıradan Şenlik nəzirə yaz-
mışlar. 
      Xalq-el şeirinin öncül biçimlərindən olan divani şeir şəklində 
poetik çağırış, tərəf-müqabilə meydan oxumaq əhval-ruhiyyəsi güc-
lü olur. Borçalı şairlərinin də bu tipli şeirləri mübariz ruhuyla 
özünəxasdır. 
      Xəstə Hasanın irsində divani mühüm yer tutmuşdu. Bir divani-
sində [22, s. 73] şair öz sazının, sözünün qüdrətinə güvənmişdi: 
                Xəstə Hasan, al sazını, çağır qardaş gəl deyə, 
                Süsən sünbül, mor bənövşə, bülbül ötər gül deyə, 
                Çox aşıqlar gördüm, heyhat, gəzəmməz düz yol deyə, 
                Əhli mərfət ustaları dara çəkən məndədi. 
      Əyrəmli İbad divanilərindən birində [229, s. 318] belə 
söyləmişdir: 
                İbad da ki xiridardı ləli dürrdən seçməyə, 
                Qəvvas olub dəryalara bataram yavaş-yavaş. 
      Borçalı şairləri deyişmələrdə (müşairələrdə) divani şəklinə daha 
çox müraciət etmişlər. 
      Borçalının saz yığnağı, deyişməsi total-bütöv bir məclisdir, 
burada deyişməyə atışma, onun mərhələlərinə (dəvət, qarşılaşma, 
sınaq, qıfılbənd) xoşlama, tanıma, sorğu-sual, daşlama, öcəşmə, 
qapanış da deyilmişdi. Borçalıda aşıqlar, el şairləri əyani şəkildə, 
üz-üzə deyişmə-atışma yarışına çıxdıqları kimi, bir-birlərinə namə, 
məktub vasitəsilə də qıfılbəndlər, bağlamalar göndərmişlər və ya 
onları açmışlar. 
      Şenliklə Abbasəlinin deyişmələrindən örnəklər Ziya Borçalı 
cüng-bəyazında var [51-ə, s. 17, 35, 35a, 63], bu deyişmələrin 
dördü Türkiyədə Şenlik toplularında çap edilmişdir [22, s. 78–81]. 
Belə söylənir ki, Şenlik Borçalının Qasımlı elində igid Səməd 
Bəyin əziz qonağı olarkən onun istəyilə qonşu Quşçu kəndindən 
şair Abbasəli çağırılmış, məclisdə bu saz-söz sərrafları deyişmişlər. 
      Divani üstündəki deyişmələrin birində [51-ə] [22] Abbasəli 
tərəf-müqabilinə: «Sən təki incə aşığın açdım gizlin sirrini» – 
demişdi: 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
312
                Aşıq Abbas abdal olmuş, eşq ucundan dəlidi, 
                On iki imam, ənbiyalar bir xudamın quludu, 
                Açsam gizli mətahımı, ləli-gövhər doludu, 
                Dürrü-cəvahir görünür ayanbaayan, aşıq. 
      Şair Nəbinin deyişmələrinin çoxu onun yaradıcılığının ilk 
çağlarına aiddir. Şenliklə divani üstündə deyişmədə Şair Nəbi belə 
söyləmişdi: 
                Mənim adım Şair Nəbi, sənətin binasıyam, 
                Sərraf olsa, bu məkanda aşıqların xasıyam, 
                Aşiq olub ellər gəzdim, mən elin anasıyam, 
                Tutdum sözün meydanını, bir pəhləvan olmuşam. 
      Divani köklü qıfılbəndin ən mükəmməl örnəklərindən biri Qul 
Qarani ilə Xəstə Hasanın deyişməsindədir. Bu deyişmənin qıfılbənd 
qisminə Ziya Borçalı cüng-bəyazında [51-ə, s. 76a, 92a] rast 
gəlmişik. Aşkarlanır ki, Qul Qarani ustad kimi gənc Xəstə Hasanı 
sınağa çəkmiş, onlar bir-birinə layiqli tərəf-müqabil olmuşdular. 
      Məsələn, Qul Qaraninin cavab sözü: 
                Ey könül, oyan qəflətdən, dövrə bax, dövrana bax, 
                Hər səhərdən asimana çəkilən karvana bax, 
                Həm dəryada, həm göylərdə murğu onun əmrində, 
                Qalmadı bu dünya baqi, hanı Süleymana bax... 
      Bu qıfılbəndlərin ifadə tərzi hər iki sənətkarın yüksək təbindən 
soraq yetirir. 
      Aşığın ustadlıq dərəcəsinin məhək daşını təşkil edən dastan da 
elat ədəbiyyatının bəhrəsidir. Bu anlamda Borçalıda dastan 
informasiya yükünün ağırlığı burada saza-sözə möhkəm bağlılıqla 
əlaqədardır. Əzəl dastanlarımızdakı («Aşıq Qərib», «Şəhriyar» vb) 
Borçalı izlərinin işığında gördüyümüz kimi, Borçalı məkanında 
dastan sənətkarlığına əlverişli zəmin həmişə olmuşdu. 
      Məhərrəm Qasımlı yazır: «Borçalı aşıqları 30-35, Gəncəbasar 
aşıqları 25-30, Şirvan aşıqları 20-22 dastan yükünə malikdirlər. 
Regional dastan göstəricisi Şirvan, Borçalı və Göyçə aşıqlarının 
repertuarında (15-20 faiz) daha çox müşahidə olunur» [241, 2002 # 
4, s. 4]. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
313
      Borçalıda yayılmış dastanları, dastan eizodlarını iki qismə 
bölürük: 
 * Ümummilli, ənənəvi dastanlar 
 * Regional-məhəlli (variativ və orijinal) olanlar, yəni bilavasitə 
burada yaranmış dastanlar 
      Birinci qismə milli ədəbiyyatımızın klassik inciləri olan 
«Koroğlu», «Qurbani», «Abbas–Gülgəz», «Aşıq Qərib», «Xəstə 
Qasım», «Əsli–Kərəm», «Abbas–Gülgəz», «Tahir–Zöhrə», qismən 
yayılmış «Şah İsmayılın ata mülkü», «Ağcaquzu», «Dilsuzla 
Xəzangül», «Sam Mirzə», «Mir Qasımla Gürcü qızı», «Mehdi 
bəy», «Cahangirlə Mələksima», «Novruz–Qəndab», «Məsumla 
Diləfruz», «Cəlalla Səlvinaz», «Əhmədlə Cəvahir», «Heydər Bəylə 
Süzənbər» vb aiddir. 
      İkinci qismə 19-cu yüzildə və 20-ci yüzilin əvvəllərində Borçalı 
ustadlarının düzüb-qoşduqları nümunələrdən «İsmayıl–Qızyetər» 
(Güllər Pəri), «Lətif Şah», «Cahan Şah», «Sövdəgər Şahla Gülənaz 
Sultan», «Salman Bəylə Durnatel Xanım», «Borçalı Səməd Bəy», 
«Məhəmməd–Güldənə», «Əhməd–Gözəl», «Cüyür ovu», «Gürcü-
stan səfəri» (Şenlik), «Cahangir», «Ağacan–Güllüzar» (Ağacan), 
«Mühəqqər–Əyyar» (Mühəqqər), «Mehdi Bəy», «Alıxan», «Nəcəf» 
(Nəbi Dürdəhan) vb aiddir. 
      Borçalı dastanlarında epoxal zaman 12-ci əsrdən başlanır. Bu, 
Gürcüstan ərazisində Qıpcaq Türklərinin elliklə məskunlaşması, 
Tiflisdə İslam-Türk kültürünün intibahı dövrüdür. Belə ki, «Gürcü 
qızıyla Qaçaq Kərim» dastanında Gürcüstan şahı, ana tərəfdən 
Qıpcaq Qarapapaqlara bağlı Tamaranın qızı Roza xanımı Burçalı 
oğlu Kərimin əsirlikdən xilas etməsi macərası nəql olunur. 
      Faxralı Güllər Pərinin rəvan misraları zəminində yaranıb dillərə 
düşmüş «İsmayıl–Qızyetər» dastanının qısa süjeti belədir: Faxra-
lının Güllər tayfasından Orucoğlu İsmayıl öz əmisi qızını sevir. 
Arada öcəşmə düşür, divan işə qarışır. İsmayıl Qarsa keçib, orada 
sığınacaq tapır. Borçalıya qayıdır, bir müddət qazamatda saxlanır. 
Bacısı şair Pərinin şeirlə minnətindən sonra o, suçsuz olduğu 
aşkarlanaraq, qazamatdan qurtarır. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
314
      Ağacanın «Cahangir» dastanı, «Ağacan–Güllüzar» epizodik 
dastanı onun erkən yaradıcılığının barıdır. «Ağacan–Güllüzar» 
dastanının məzmununu şair Ağacanın Qəndahar gözəli Güllüzarla 
sevgi sərgüzəşti, iki sevgilinin şeirləşmələri təşkil edir. 
      Məhəmməd Rzazadə Mühəqqərin şeirləri [105-f] və xatirələr 
zəminində yaranmış «Mühəqqər–Əyyar» adlı dastan-hekayədə 
[146, 1990 # 87, s. 4] şair Mühəqqərin Başkeçid yaylaqlarında 
Əyyar (zarafatcıl) ayamalı Mələk adlı gözəllə sevgi əhvalatı əksini 
tapır. Burada Borçalılıların dağ-yaylaq büsatı, Kolayır, Darvaz, 
Ormeşən, Bağçalar, Saca kəndlərimizin təbiəti tərənnüm edilir. 
      Buradakı qoşmalar məzmunun açımına xidmət edir. 
      Məsələn: 
                Nələr çəkdim bir Əyyarın əlindən, 
                Abırım yox, namusum yox, həyam yox. 
                Bircə qəpik salmaq üçün başına 
                Kəsəyim yox, torpağım yox, qayam yox. 
 Yaxud: 
                Bacılarım, gəlin sizə söyləyim, 
                Mənim bir baxtım var, daşdan qayımdır. 
                Qızıla əl vursam, dönüb daş olar, 
                Qısmat olmaz, hər nə desəm payımdır. 
      Birinci örnək sevgililərin görüşündə Əyyar çoxlu mal-qoyun, 
çoxlu mehr pulu tələb edən zaman Mühəqqərin təskinliyini, ikinci 
örnək Mühəqqər dağdan arana qayıdanda öz bəxtindən bacılarına 
gileyini poetik ifadələyir. 
      Borçalıda dastan gecələrinin öz poetikası olmuşdu. Burada 
«Koroğlu», «Qurbani», «Abbas Tufarqanlı», «Aşıq Qərib», «Əsli 
və Kərəm», «Sam Mirzə», «Lətif Şah», «Mir Qasımla Gürcü qızı», 
«Mehdi Bəy», «Cahangirlə Mələksima», «Xəstə Qasım», «Yetim 
Söyün», «Məsumla Diləfruz», «Cəlalla Səlvinaz», «Şah İsmayılın 
ata mülkü», «Ağcaquzu», «Əhmədlə Cəvahir», «Dilsuzla Xəzan-
gül», «Heydər Bəylə Süzənbər», «Dilqəm», «Mehdi Bəy», 
«Alıxan», «Nəcəf» vb dastanlar, dastan əhvalatları məclislərə 
rövnəq vermişdi. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
315
      Gördüyümüz kimi, Borçalı arealında ərsəyə çatmış dastanların 
əksəri eşq mövzusundadır. Bu nümunələrdə sosial məsələlər də 
məhəbbət macəraları fonunda açılır. Və etiraf edək ki, bu das-
tanlardan ən çox yayılanlar mövzusu bilavasitə Borçalı həyatıyla 
əlaqədar olanlardır. Bu baxımdan «Əsli–Kərəm», «Şəhriyar–Sənu-
bər», «Məhəmmədlə Gürcü qızı», «Gürcü qızı», «Mir Qasımla Gür-
cü qızı», «Pəri xanım Gürcüstanlı», «Qurbani», «Tahir–Zöhrə», 
«Heydər Bəylə Süzənbər», «Qara Tanrıverdi» dastanlarını xatırlaya 
bilərik. 
 
* * * 
 
      Qeyd etməliyik ki, Ə. Qaracadaği, A. B. Qüdsi, M. Ş. Vazeh, 
M. F. Axundzadə, M. M. Şükuhi, İ. Nakam, A. Nazir, M. Çakər və 
başqalarının poemaları tipində Borçalı şairlərinin əsərlər yazdıqları 
bizə bəlli deyildir. Elə bilirik, buna səbəb Borçalıda elat ədəbi 
gələnəyilə ilgili poema janrını bir növ dastan kimi iri həcmli janrın 
əvəzləyə bilməsindən ibarət olmuşdu. 
      O dövrdə milli ədəbiyyatımızdakı Ə. Hüseynzadə, H. Səbri, X. 
Xürrəm və başqaları ilə təmsil olunan «Füyuzat» poeziyasının 
[394], M. Hadi, A. Səhhət, A. Divanbəyoğlu, H. Cavid və başqa-
larıyla təmsil olunan romantik poeziyanın [296, s. 327–330] [131] 
[320] ənənələri Borçalıda zəif özünü göstərmişdi. 
      Həmin baxımdan Əlimirzə Nərimanov Sənaninin «Vətən» şeiri 
[50-j] [50-k, s. 58–59] yeganə örnək kimi diqqətəlayiqdir. Şeir 
Vətən məhəbbəti hisslərilə aşılanır: 
                Ey məni bəsləyən ağuşunda məhəbbətdə vətən! 
                Böyütdün dayə kimi, sədri-həmiyyətdə vətən! 
                Müşki-ənbərlə sirişt etdim əgər xakini-həqq, 
                Görməyib əhli-səfa ətrini cənnətdə vətən! 
      Bu məqamda Azərbaycan bədii romantizminin araşdırıcısı V. 
M. Osmanlının belə mülahizəsi yerinə düşür ki, iyirminci əsrin 
əvvəllərində Vətən duyğuları dərinləşə-dərinləşə müstəqil mövzuya 
– ayrıca vətəndaşlıq poeziyasına çevrilmişdi və bu mövzunun 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
316
romantikcəsinə tərənnümünün öz məxsusi əlamətləri var. Alimin 
fikrincə, məxsusi elementlər bunlardan ibarət olmuşdu ki, fırtınalı 
sosial üsyankarlığın kövrək, intim, lirik başlanğıcla qəribə ülfəti 
yaranmış, Vətən və «mən» duyğuları bir-birilə üzvi şəkildə 
qaynayıb-qarışmışdı [320, s. 11–12]. Milli romantik poeziyamızda 
A. Səhhət, M. Hadi, A. Şaiq və başqalarının şeirlərində olduğu 
kimi, Ə. N. Sənaninin mənzuməsi də Vətən məhəbbəti, qeyrəti, 
hümməti çeşidli təqdimə köklənir, buna görə marş, nəğmə səciyyəsi 
daşıyır. M. Hadi: «Ey vətən, ey zəminlərin gözəli!», A. Səhhət: «Ey 
çeşmim önündə mücəssəm vətən, vətən!» – deyə üz tutduqları, A. 
Şaiq vətəni «Könlümün sevgili məhbubu», «əcdadımızın mədfəni», 
«övladımızın məskəni» adlandırdığı kimi, Ə. N. Sənani də öz 
duyğularının ifadəsinə: «Ey məni bəsləyən ağuşunda məhəbbətdə 
vətən!» sözlərilə başlayır, vətəni sevindirməyi hünər sayır: 
                Sinəyi-madəri-müşfiq kimi xaki-pakın, 
                Bizi bu həddə yetirdi necə zəhmətdə vətən! 
      Buradakı «xaki-pak» deyimi A. Şaiqin romantik misralarından 
bizə tanışdır. Hər iki şeirdə bu, gerçək həyat duyumu kimi seçilir. 
      Ə. N. Sənani lirik «mən»in dililə danışır, Vətənlə romantik-
cəsinə üz-üzə dayanıb: «səni dilşad edəcək yoxdur əlimdə dövlət» – 
deyir. Romantik qəhrəmanın ümidinin, xəyalının səciyyəsini 
Vətənin taleyi, vəziyyəti, dərdləri müəyyənləşdirir. 
      Bu məqamda Sənaninin mənzuməsi məzmunca Rəşid Bəy 
Əfəndiyevin «Vətən məhəbbəti» şeirinə də [121, s. 19] yaxındır. R. 
Əfəndiyev Vətəni yanar şam adlandıraraq, o şamın nurunu hər 
kəsdəki elm ilə sənət hesab etdiyi kimi, Ə. N. Sənani də «tifil ikən 
himməti təhsili-ülumə verdiyini», bununla da, vətən əhlini xabi-
qəflətdən oyatmaq istədiyini bildirir, çünki onun nəzərincə, «ittihad 
ilə tutar əhlini qeyrətdə vətən». Müəllif özü müəllim olduğu 
səbəbindən şeirdə didaktik istiqamət güclüdür. 
      Şəksiz, konkret bölgənin janrlara meylləndirmədə olduğu kimi, 
bədii ifadə, təsvir vasitələrinə səmtləndirmədə də təsiri olmuşdu. 
  
  
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
317
5.2. Bədii ifadə, təsvir-tərənnüm vasitələrindən istifadə 
tərzi 
  
      Borçalı el sənətkarlarının yaradıcılıqlarına səmimi obrazlılıq, 
bədii təsvir-tərənnüm, ifadə vasitələrinin rəngarəngliyi, zənginliyi 
xasdır. Belə ki, bu mühitdə vəzn, təqti qəlibliyinin, qafiyə, məcaz, 
təşbih, epitet, mübaliğə, metafora, istiarə, təzad, təkrir vs kompo-
nentlərin rəngarəng, kamilliklə işləndiyinin şahidi oluruq. 
      Bədii sözün qüdrətinə bələd olan, ondan zövqlə istifadə edən 
Borçalı şairləri Türk şeirinin təməl vəzni olan heca vəzninin 
yeddilik, səkkizlik, onbirlik şəkillərinin kanonik təqti qurumlarına 
struktural şəkildə riayət etmişlər, yəni yeddiliyi çox vaxt 4+3, 
səkkizliyi 4+4, 5+3, onbirliyi 6+5, 4+4+3 oynaq bölgülərindən 
qurmuşlar. 
      Üzdə olan şeirlərdə zəngin, cinas, rədifli, misrabaşı, daxili, 
qoşayarpaq, göz, qulaq, düyümlü, metatezli, çarpaz qafiyələr kimi 
çeşidli tipləri, düzümləri çox və ya az dərəcədə müşahidə edirik. 
      Borçalı şairlərinin qafiyələrində ənənəvi biçimlərlə (bağ–dağ, 
söz–göz tipli) yanaşı, unikal sayıla bilən biçimlərlə də rastlaşırıq. 
İveylər Allahverdinin: «bəllisən–bellisən» [51-ə, s. 78a], Nəbinin: 
«kəsib–kasıb» [69, s. 13] qafiyələri bu qəbildəndir. 
      Alxas Ağa Hacallıdan nümunələr [156, s. 17]: 
                Alxas çox qocalsa düşər urvatdan, 
                Üz görməz oğuldan, qızdan, arvaddan. 
 Yaxud: 
                Yeməyin gəlməsə, keçsə vaxtından, 
                Tezcə gileylənib küsmə baxtından, 
                Ayağa çıxanda Kotan arxından, 
                Başda Gödək arxdan içəsən gərək. 
      Birinci örnəkdəki «urvat – arvad» uyarlığı yerli koloritdən 
doğan orijinal qafiyələrdəndir. İkinci örnəkdə «vaxtından – bax-
tından» adi qafiyələnməsindən sonra fonetik tərkibcə fərqlənən 
«arxından» sözünün gəlməsi maraqlı qulaq qafiyəsidir. 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
318
      Ağacanın: «üzlüm – düzdüm» [146, 1993 # 19, s. 4], Nəbinin: 
«təlatüm – Əflatun» [69, s. 17], Kosalı Mayıl Usub oğlunun: 
«salama – dolana» [105-ğ, s. 26] düzümləri də qulaq qafiyələridir. 
      Mühəqqərin aşağıdakı misralarına [151-b, s. 14] fikir verək: 
                Mühəqqər, bu nə qeyrətdir, nə hümmət, nə ümmətdir, 
                Yox ehsan, bu zərurətdir, dalınca yüyürməz mi? 
      Qeyrət, hümmət, ümmət, zərurət sözləri ustalıqla yaradılmış 
daxili qafiyə düzümünü təşkil edir. 
      Xalq-el poeziyasında sənətkarlığın meyarlarından biri cinas qa-
fiyə qurumudur. Şeir şəkillərinin yayımı haqqında təhlil apardığı-
mız hissədə Borçalı liriklərinin qüvvətli təcnislər yaratdıqlarını, bu 
qüvvətliliyi tutarlı qafiyələrin şərtləndirdiyini vurğulamışdıq. 
Qısaca təkrar edək ki, göz və qulaq cinaslarının ustaları olan Bor-
çalı şairlərinin cinas qafiyələri əksər hallarda doğma sözlərimizin 
məna çalarları üstündə düzümləndiyinə görə özünəxasdır. 
      Bu, Alxas ağanın cinasları timsalında daha aydın duyulur. Onun 
«binə qar – bu nə qar», «tər sinə – tərsinə – tərsi nə», «qar qalandı – 
qarğalandı», «arxa da yandı – arxada yandı – arxa dayandı», «Ay 
Alxas – əyal xas», «qurud aşı – quru daşı» qafiyələri [156, s. 25, 33, 
35, 36, 47] belə təbii cinaslardır. 
      Borçalı şairlərinin yaradıcılıqlarında məcaz, onun formaları 
olan bənzətmə, mübaliğə gerçək, həyati bədii həyəcan oyadır. 
Onların şeirlərində ay, günəş, ümman, dərya, ceyran, kəklik, gül, 
çəmən, lalə, nərgiz, reyhan... kimi həyatdan və təbiətdən gələn 
sözlər ifadə gözəlliyini artırmış, çox vaxt dilbərin camalı günəşə, 
üzü gülə, qaşlara kamana, yanaqları laləyə, yerişi kəkliyə, 
coşğunluğu dəryaya... bənzədilmişdi. Belə şux bənzətmələr İveylər 
Allahverdinin, Məhəmməd Şindilinin, Alxas Ağanın, Nəbinin, 
Mühəqqərin və başqalarının şeirlərində boldur. 
      Mühitdə bənzətmənin çeşidli növlərinə təsadüf edirik. 
Divaninin: «Dərya kimicə coşuban tufana gəlibdir» [150-b, s. 155], 
Miskinoğlunun: «Kəklik kimi səkib, dönəndə yana» [105-d, s. 14] 
misralarındakı dərya kimicə, kəklik kimi deyimləri müfəssəl, M. 
Şindilinin: «Könül gəmisi ləngərincə yelkən açıbdır» [51-ə, s. 79a], 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
319
Nəbinin: «Gişvər düymələrin sərraf əlinə» [69, s. 31] misralarındakı 
könül gəmisi, gişvər düymələr, sərraf əl deyimləri mükəmməl 
bənzətmələrə misallardır. 
      Bənzətmə obyekti üçün həm təbiət (ay, günəş, qar, dəniz, bağ, 
lalə, bülbül...), həm qiymətli daşlar (gövhər, yaqut, ləl...), həm də 
rəmzlərə çevrilmiş bədii obrazlar (Şirin, Leyli...) seçilmişdi. 
      İveylər Allahverdidən bir misal [51-ə, s. 78a]: 
                Sallananda baxan deyər sonadır, 
                Ala gözlü, yanaqları hənadır, 
                Sinə mərmər, gərdən boyu minadır, 
                Əbrişim telləri düzmə, ay gözəl. 
      Burada gözəlin sallana-sallana yerişi sonaya, sinəsi mərmərə, 
gərdən boyu minaya, telləri əbrişimə (ipəyə) oxşadılır. 
      Çox işlək siyah zülf, könül quşu, gözləri cəllad, qaşları kaman, 
mina boylu, incə belli, qonça dəhan, yanağı xallı, huri-mələk, huri-
qılman, ləbi püstə, boyu bəstə kimi epitetlər Məhəmməd Şindilinin 
irsində də mühüm yer tutur. 
      Təbii bənzətmələr Alxas Ağada daha uğurlu alınmışdı: 
                Uralanmış bostan, dərilmiş tənək, 
                Biçilmiş zəmisən, ay Alxas ağa. 
                Cırılmış təknəsən, qırılmış sənək, 
                Dağılmış gəmisən, ay Alxas ağa. 
      Bunlar [156, s. 29], əlbəttə, sənətkaranə tapılmış təşbih və 
bənzətmələrdir; habelə şairin özünü naxırsız arxaca, sürüsüz bərəyə, 
soğulmuş bulağa, qurumuş dərəyə, dərin kitaba bənzətməsi də 
Borçalı üçün koloritli olan ifadələrdir. 
      Şair Divani həsrətinə yandığı sevgilisinə ahu baxışlı, tovuz 
yerişli, maral baxışlı kimi təşbihlərlə xitab edir [105-ğ, s. 41]. 
      Şair Nəbi «fərə kəklik kimi» tipli təbii təşbihləri uğurla 
işlətmişdi [105-ğ, s. 43]. 
      Nəbinin: «Sevgilim, camalın bədirli ay tək», «Sən baharın 
bənövşəsi», «Könlüm içi bir dənizdir» [69, s. 31, 62, 72] 
misralarında təbiətdən gələn bənzətmələr var. 
      Bəzi hallarda Borçalı sənətkarlarının əsərlərində klassik 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
320
poeziyamızda nadir sayılan bənzətmə obyektlərinə də rast gəlmək 
mümkündür. 
      Faxralı Nəbinin: 
                Susadım ləbinə, bil ac arıyam, 
                Mən də ağlamağın baxtavarıyam – 
misrasındakı [347, s. 76] [69, s. 27] ac arı tək ləbə susamaq, ağla-
mağın baxtavarı olmaq kimi orijinal deyimlər bu qəbildəndir. 
      Əfsanəvi-dini simaların, bədii əsər, dastan qəhrəmanlarının 
adlarıyla bağlı olan, klassik Şərq poeziyasının atributu olaraq rəmz 
kimi işlənən Məcnun, Leyli, Fərhad, Şirin, İsgəndər, Rüstəm-Zal... 
tipli bənzətmə və müqayisələr Borçalı bədii söz-fikir təmsilçilərinin 
milli poeziya ənənələrimizə bələd olduqlarına da dəlalət edir: 
                Gör necə boş qaldı Süleyman taxtı, 
                Neçə-neçə Süleymanlar qocaldı. 
                                İveylər Allahverdi [51-ə, s. 80a] 
                İsgəndər idi gərçi məğrib, məşriqə sahib, 
                Rüstəm idi şəmşir ilə qan tökməyə talib, 
                Xaqan da kəsrada olub şöhrətə caib, 
                Döndü necə Bəhramın o iqbali, ey insan! 
                                Mühəqqər [151-b, s. 3] 
      Bu tip bənzətmələr Nəbidə daha çoxdur. 
      Məsələn [69, s. 46, 51]: 
                Üzündən kənara düşüb şöləsi, 
                Züleyxa, Yusifin şöləsi kimi. 
 Yaxud: 
                Ərzurumda Xan Kərəmin sövdası, 
                Ondan da beş-betər mənə tuş gəldi. 
      Şairin «Sultan Süleymandan bu yana dünya», «Eyyub kimi 
yaralarım sızıldar», «Döndüm Məcnuna» [69, s. 10, 27, 36] 
deyimləri də bu səpgidədir. 
      Məhəmməd Şindilinin: «Ovçu könlüm yenə pərvaz eylədi» 
ovqatlı epiteti [51-ə, s. 79a] emosional təsir gücünə malikdir. 
      Borçalıda qəlib epitetlərə (bülbüli-şeyda, zülfi-pərişan, sərvi-
xuraman vs tipli) qismən az, klassik poeziyamızda çoxişlək 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
321
epitetlərə (büllur buxaqlı, qəmər üzlü, zalım fələk vs) bol-bol 
müraciət olunmuşdu. İveylər Allahverdinin: «Bir uzun boylusan, 
nazik bellisən» [51-ə, s. 78a], Ağacanın: «Bulud altda qəmər üzlüm 
gəlmədi» [146, 1993 # 19, s. 4], Sədi Bəy Arifin: «Bir yanağı xallı, 
dodağı ballı» [30, s. 104] deyimləri təbii metaforik ifadələrdir. 
      Borçalı şairlərinin əsərlərində bəzi hallarda tərənnüm obyekti 
öz əslindən daha böyük verilmişdi və bu, bir növ şişirtmə kimi 
görünsə də, məcaziliyi qüvvətləndirir. 
      Bu baxımdan Şair Nəbinin Arıxlıda Uzunbaşoğlu Məhəmmədin 
tərifinə söylədiyi müxəmməsdəki [69, s. 104] şişirtmə-mübaliğələrə 
diqqət yetirək: 
                Zililəri zinət verir, naxşı Bədəxşana düşər, 
                Dillərdə də dastan olub, rəsmi də Bustana düşər, 
                Deyilən söz yerdə qalmaz, külli Dağıstana düşər, 
                Dağıstanı dövr eləyib, bəlkə Hindistana düşər. 
      Alxas Ağa da məişət səpgisindəki bir qoşmasında [156, s. 21] 
maraqlı şişirtmə-mübaliğələr vermişdi: 
                Ala toran işə düşər şir kimi, 
                Coşar, daşar, köpüklənər Kür kimi, 
                Havalanar, nərildər bəbir kimi, 
                Qəhrəmandı, kərgədandı Lal Emin. 
      Eləcə də, İveylər Allahverdinin: «Çaxanda kirpiyin çaldı 
yüzünü» [51-ə, s. 78a], Xəstə Namazın: «Şir kimi meydanda durub, 
mətərizə girmədilər» [51-ç, s. 16], Nəbinin: «Axıb çeşmim yaşı, 
selə dönübdü» [69, s. 31] misralarındakı aydın sezilən belə 
mübaliğələr oxucuya xoş təsir bağışlayır. 
      Məcazın bir növü kimi metaforanın, yəni təbiət olaylarının in-
sana aid edilməsinin bədii sənətkarlıqda xüsusi önəmi var və Bor-
çalı söz-fikir ustalarının da bu yöndə uğurlarının şahidi oluruq: 
                Gənə havalanıb könlümün quşu. 
                                İveylər Allahverdi [51-ə, s. 94a] 
                Bir od düşdü şirin cana, kəkliyim. 
                                Məhəmməd Şindili [51-ə, s. 79a] 
      Lirik poeziyamızda bədii ifadə gücünü artırmaq üçün ən çox 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
322
təzada müraciət edildiyi məlumdur və Borçalı şairlərinin əksəri də 
antonim sözlərdən kontrastlar yaratmışdı. 
      Burada təzadın mahir ustaları kimi Məhəmməd Şindiliyi, Alxas 
Ağanı və Mühəqqəri qəbul etmək olar. M. Şindilinin bu deyimi [51-
ə, s. 105] diqqəti çəkir: 
                Qabağımdan gələn qoşa gözəllər, 
                Bu alçaq könlümə uca deməyin, 
                Yüküm ləl-gövhərdi, sata bilmənəm, 
                Gedən bəzirgandır, xoca deməyin. 
      Buradakı alçaq–uca, bəzirgan–xoca təzadları, həmçinin həmin 
müəllifin: «Dağlar başı heç şen olmaz, verandır» deyimindəki [51-
ə, s. 79a] təzad təbii görünür. 
      Alxas Ağa Hacallı təzadlar lövhəsi yaratmaqda məharət 
göstərmişdi: 
                Ərköyün oğuldan hambal olacaq, 
                Tikanın həmdəmi qanqal olacaq, 
                Qığılcımdan yekə tonqal olacaq, 
                Külək güclənəndə, harın olanda. 
      Bu bənddə [156, s. 16] ərköyün–hambal, tikan–qanqal, qığıl-
cım–tonqal, güclənmək–harınlaşmaq kimi səlis təzadlar görünür. 
      Onun başqa bir şeirində də [156, s. 41] bu poetik keyfiyyəti 
müşahidə edirik: 
                İstini soyuqdan, qaranı ağdan, 
                İnəyi öküzdən, ayranı yağdan, 
                Yaxşını yamandan, haqqı nahaqdan 
                Seçəmmiyən bir gülməli qoydular. 
      Dörd misrada altı qüvvətli təzad var (isti–soyuq, qara–ağ, 
ayran–yağ, yaxşı–yaman, haqq–nahaq).  
      Mühəqqərin: «Sözümü düz eşidib, əyri qanana nə deyim», «Hər 
kəs abad eləsə, biz onu viran edərik», «Daxmada qalıb özgələrə ev 
tikərik biz» [105-f, s. 44, 119, 121] misralarındakı düz-əyri, abad-
viran, daxma-ev təzadları ifşanı gücləndirir. 
      Bədii ifadəni, üslubu, eyni zamanda ahəngi, ritmi qüvvət-
ləndirən təkrirlər lirik axarda Miskinoğlu Allahverdinin yaradıcı-
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
323
lığında, satirik axarda Mühəqqərin yaradıcılığında daha sərrast 
alınmışdı. 
      Miskinoğludan nümunə [146, 1979 # 143, s. 4]: 
                Qəm-qüssə içində qalmışam yasda, 
                Süsən ağlar, sünbül ağlar, tel ağlar, 
                Getdi ağır ellər, içində xublar, 
                Gələn ağlar, gedən ağlar, yol ağlar. 
      Qəm-həsrət ovqatına köklənmiş bu şeirdə «ağlar» sözü 
emosional dəstək kimi on üç dəfə işlənmişdir və bu maraqlı fakt 
şeir sənətkarlığında mühüm parametrlərdən sayılan bədii-leksik 
anaforaya misaldır. 
      Mühəqqərin şeirlərində kəlmə təkririnin bol işləndiyini qeyd 
etməliyik: 
                İnsanı zəlil etsə, boğaz ilə şəhvətdi, 
                Xalq içrə rəzil etsə, boğaz ilə şəhvətdi, 
                Məclisdən əkil etsə, boğaz ilə şəhvətdi, 
                Aləmdə səfil etsə, boğaz ilə şəhvətdi. 
      Bu satirada [105-f, s. 49] «boğaz ilə şəhvətdi» kəlmələrinin hər 
misra sonunda təkrarlanması şeirə axıcılıq gətirir. 
      Ahəngdarlığa diqqət yetirən Borçalı şairləri maraqlı alliterasiya-
lar qurmuşlar. 
      Qul Nəcəfin: «Siyah zülfü burum-burum buruldu» – deyimi 
[105-ğ, s. 19] qüvvətli alliterasiyaya misal ola bilər. 
                «Bu nə çovğun, bu nə çisgin, bu nə qar» 
                                Alxas Ağa Hacallı [156, s. 25] 
                «Ceyranlı talalar, bülbüllü bağlar» 
                                İsa Borçalı [51-c, s. 52] 
                «Göz önündə gözəli qəmzələdin» 
                                Mühəqqər [105-f, s. 42] 
misralarında müvafiq olaraq «n», «l», «z» səsləri təkrarlanaraq, 
bədii təsiri artırır. 
      Sözgəlişi, bir maraqlı məqamı xatırladaq. Borçalıda ədəbi mü-
hitdə doğmalıq şairlərin bədii irslərində sənətkarlıq kredosunun ya-
xınlığında da sərgilənir. Məsələn, aşağıdakı nümunələrə fikir verək: 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
324
                «Bir od düşdü şirin cana, kəkliyim» 
                                 (Məhəmməd Şindili) [51-ə, s. 79a] 
                «Bir od saldın şirin cana, ceyranım» 
                                 (Allahverdi Miskinoğlu) [105-d, s. 4] 
      Ayrı-ayrı sənətkarların eyni ifadələri işlətməsi (ikincinin birin-
cini təkrarlaması) mühitdə doğma biçimlərin yayılması kimi 
izahlana bilər. 
      Bununla da, demək olar ki, Borçalı el şairlərinin, yaradıcı aşıq-
larının sənətkaranə tapıb işlətdikləri tutarlı, orijinal təşbih və mə-
cazlar, dərin istiarələr, mübaliğə və təzadlar bu mühitdə poetik 
kamilliyi şərtləndirən amillərdəndir. 
  
 
5.3. Dil-üslub xüsusiyyətləri 
  
      Bədii fenomenliyin mühüm şərtlərindən biri əsərin kamil dildə 
olmasıdır. 
      Y. V. Çəmənzəminlinin: «Dağlı, meşəli, çeşməli yerin xalqı 
daha incə dilə, daha şairanə təbiətlərə malik olur» – sözlərini [41, c. 
5, s. 7] [232] gözəl ab-havasını, qəlbi dağlarını, al-yaşıl orman-
larını, lilpar bulaqlarını, sər çeşmələrini, şair ovqatlı, şirin ləhcəli 
adamlarını göz önünə gətiribən, Borçalıya da şamil edirik. 
      Bəxtiyar Vahabzadə «Borçalı–Başkeçid dağlarında çağlayan 
çeşmə» adlandırdığı məqaləsində vurğulamışdır ki, bu mahallar 
qoruyub-saxladığı gözəl ənənələri, ən vacibi də dil saflığı və 
təbiiliyilə seçilir [384, s. 74]. Borçalı şairlərinin müəyyən anlamda 
özünəxaslaığı bunda özünü daha çox ifadələyir ki, onlar canlı xalq 
dilinə, danışıq dilinə, xalq şeiri dili və üslubuna üstünlük vermişlər. 
      Ərəbcə, Farsca tərkib və ibarələr dini təriqət şeiri, romantik şeir 
və satirik şeir nümayəndələrinin, o cümlədən Sənani, Mühəqqər, 
Məcruh, Ağacan, Əbuzər və başqalarının poetik dilində çoxluq 
təşkil edir. Elə el şairləri Qul, Xəstə, Miskin və başqa bu cür asan 
anlaşıqlı sözləri özlərinə təxəllüs götürdükləri halda, Mühəqqər 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
325
(həqir), Məcruh (yaralı) kimi sırf Ərəb sözlərini təxəllüs seç-
mişdilər. 
      Sənanidə: əhli-səfa, əhvali-zəmanə, xabi-qəflət, ittihad, müşki-
ənbər, sədri-həmiyyət, sinəyi-madəri-müşfiq, təhsili-ülumə, kəsbi-
vüquf, vadiyi-himmət [50-j] [50-k, s. 58–59], Mühəqqərdə: cahü-
cəlal, gül-reyhan, hakimi-dövran, hesabati-zəxm, xaliqi-rəhman, 
xəndan, ləl-bədəxşan, məclisi-ürfan, sahibi-əmlak, süxəndan, şəhd-
dodaq, təqdiri-qəza, təlimi-mürəbbi [105-f] [151-b] [155-ı], Əbu-
zərdə: bəri-ləhim, gövhər-kan [105-d] kimi Ərəb-Fars tərkiblərinə, 
sözlərinə rast gəlirik. Bu ifadələr tarixi-poetik ruha sədaqət əlaməti 
kimi də dəyərləndirilə bilər. 
      Borçalı şairləri klassik poeziyamızda, hətta özlərindən əvvəl 
yaşamış Borçalı söz-fikir ustalarının dilində də işlənmiş bədr, 
bəyaz, cüda, çeşm, xub, işvə, qəmər, mehman, müjgan, siyah, şəms, 
zülf... kimi Ərəb, Fars sözlərindən, dideyi-giryan, çeşmi-siyah, 
sərvi-xuraman, dərdimənd... tipli sırf Ərəb, Fars tərkiblərindən 
qaçaraq, ya Ərəb-Fars sözlərilə doğma sözlərimizi bərabər 
işlətmişlər (məsələn: açıq-üryan, çivin-milçək, çöl-biyaban, təzə-
tər...), ya da el danışığındakı müvafiq ağ, ağız, ağlar göz, ay, bulaq, 
dərd bilən, göz, günəş, iraq, qara, qara göz, qonaq, naz-qəmzə, saç, 
uca... epitetlərinə bol-bol müraciət etmişlər. 
      Bəzi şairlərdə həm Ərəb-Fars söz və tərkiblərinin, həm də 
doğma ifadələrimizin uğurla işləndiyini müşahidə edirik. 
      Bu baxımdan Şair Nəbinin dili daha səciyyəvidir. Şair: «Ab 
olmadım, yer üzündən axam mən», «Əbrulərdən yaş yerinə mar 
gəlir», «Bad əsdi, niqabın qalxdı üzündən» misralarında [69, s. 26, 
29, 34] Farsca ab (su), əbru (qaş), bad (yel), Ərəbcə niqab (duvaq) 
sözlərini işlətmişdi. Yenə onun: «Buluddan bəyazdı ağ buxaqları» 
[69, s. 28] deyimində həm Ərəbcə «bəyaz», həm də Azərbaycan 
Türkcəsindəki «ağ» sözləri yanaşı qoyulub, ağ buxaqların bulud 
bəyazlığı özünəxas tərzdə ifadələnir. Şeirlərində ab-atəş, abi-leysan, 
daman, əbru, xaki-baddan, xaliqi-xatəm, mahi-təban, mar, şəmsi-
qəmər sözlərinə, ifadələrinə yer vermiş Faxralı Şair Nəbi Borçalıda 
çoxişlək sözləri də şeirə gətirmişdi: 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
326
                Yornuq maral kimi gəlib keçəndə 
                Yalvaram-yapışam yollara doğru. 
      Buradakı [69, s. 48] yornuq (yorğun anlamında), yalvaram-
yapışam sözləri, deyimləri buna yaxşı misaldır. 
      Beləcə, mühitdə Ərəb, Fars sözləri, ifadələri, tərkiblərinin az 
işləndiyinin, doğma sözlərimizə, Borçalı şivəsinə mənsub sözlərə 
çox yer verildiyinin şahidi oluruq. Borçalı şivəsi, Borçalı yumoru, 
Borçalı el deyimləri Borçalı müəlliflərinin yaradıcılıqlarına seman-
tik təravət, dolğunluq gətirmişdir. 
      Şairlərin kəlmə dağarcığındakı etnoqrafizmlər onların yaradıcı-
lıqlarını yerli kolorit və təbiilik baxımından rövnəqləndirir. 
      Miskinoğlu dağların tərənnümündə kəkotu, qaymaqçiçəyi, 
qantəpər, qoyun mələşməsi, çoban tütəyi söz və ifadələrindən 
sənətkarlıqla istifadə etmişdi [105-d]. 
      Bu yöndə də Alxas ağa Hacallının şeirləri [156, s. 21] daha 
maraqlı material verməkdədir: 
                Qışda çarvadardı, yazda kotançı, 
                Yayda biçinçidi çöldə Lal Emin. 
                Gündüz xırman sürər əlində qamçı, 
                Gecə soyruq atar yeldə Lal Emin. 
      Buradakı el-obadan gələn çarvadar, kotançı, biçinçi, xırman, 
qamçı, soyruq sözləri, eləcə də digər misralardakı xas motal, kərə 
yağ, qatdama, lavaş, kəfkir at, arxac, çivin, gavır, öy, urvat, kavab, 
ova, oloydu, nöys (nəfs anlamında), alatoran, sənək, çöysüyə, 
tənbəki, kürüyək, dəhmərlə, isfaha, qurud vs sözləri, ifadə biçimləri 
[156] onun şeir dilində Borçalı koloritini qat-qat gücləndirir. 
      Əski Türk sözləri olub, indi arxaikləşmiş arı (saf), duş (yuxu), 
eşik (bayır), hancarı (necə), postal (ayaqqabı) kəlmələri Borçalı 
şairlərinin söz xəzinəsində işlənmişdi. Bu qədim, doğma sözlərimiz 
ədəbi dilimiz üçün unudulmuş görünsə də, Borçalı danışığında 
saxlanır. Bunlar, habelə şairlərin dilindəki: «qıyma doğra», «qarğa 
bazar» (Qul Əli), «dərd məni yoncutdu» (İsa Borçalı), «dəbbələ-
mə», «cır-cındır» (Mühəqqər) kimi Borçalı danışığından gələn bədii 
dialektizmlər şeirlərə təbiiliklə yanaşı, yerli kolorit gətirmişdi. 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
327
      Şeirlərdə məzmuna uyğun olaraq qəhrəmanlıq, həyat sevgisi, 
mübarizə eşqi, nikbinlik, insansevərlik, ağıl, mərifət kimi nəcib 
sifətlərə aid ata sözlərinə, hikmətli ifadələrə – bədii aforizmlərə çox 
rast gəlirik ki, bunların da əksəri Borçalıda yayılmış nümunələrdir. 
      Alxas Ağa ata sözlərini işlətməkdə mahirdir. Məsələn [156, s. 
53]: 
                Tər libasda tər görünər tər sinə, 
                Tərs adama düz görünər tərsinə, 
                Nadan üçün avandı nə, tərsi nə, 
                Bal axtarar zəhrimarın içində. 
      Burada hər misra ayrılıqda atalar sözü, hikmətli məsəl axa-
rındadır. 
      Beləliklə, Borçalı ədəbi mühitində sənətkarlıq kamilliyi həm 
fikir sərrastlığı, janr-vəzn səlisliyilə, həm ifadə, təsvir-tərənnüm 
gözəlliyilə, həm də dil zənginliyi, üslub aydınlığıyla şərtlənmişdi. 
Biz Borçalı ədəbi ənənələrində sənətkarlıq məsələlərini, bədii 
qüdrət özünəxaslığını yalnız 19-cu yüzildəki və 20-ci əsrin 
əvvəlindəki poeziya örnəkləri əsasında araşdırdıq. Bu da ondan irəli 
gəlir ki, bu mühit üçün poeziya başqa növlər müqabilində daha çox 
səciyyəlidir. Əvvəlki mərhələdə bədii sənətkarlıq və sonra bədii 
nəsr, dramaturgiya növləri üzrə sənətkarlıq məsələləri barədə yeri 
gəldikcə mülahizələr söyləmişik. İkinci tərəfdən, belə hesab edirik 
ki, bir problem olaraq Borçalıdakı ədəbi fəaliyyətdə bədii sənət-
karlıq özəlliklərinin tam şəkildə öyrənilməsi, zənnimizcə, ayrıca 
tədqiqə möhtacdır. 
      Konkret onu deyə bilərik ki, Borçalıda bədii sənətkarlıq 
unikallığının, eləcə də bütövlükdə Borçalıda ədəbi irsin bölgə 
özgünlüyünün ilkin ünsürü xəlqiliyin, eldən gələn təbiiliyin, 
səmimiliyin qorunmasında özünü büruzə vermişdi. 
  
* * * 
      Gürcüstan azərbaycanlılarının ədəbi fəaliyyət estafetinin 1920-
ci ildən sonrakı zənginləşməsində şairlər, nasirlər, dramaturqlar, 
ədəbiyyatşünaslar Mühəqqər, Məcruh, Yəhya Qarabağlı, Niyaz 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
328
Hacızadə, Hüsniyyə Hacızadə, Ələkbər Qərib, Əli Sübhi, Ziya 
Borçalı, Cəmil Mursaqulov, Neman Məmmədli, İbrahimxəlil 
Ləcbəddinli, Almaz Vəlizadə, Vəli Tomayev, Məmmədhüseyn 
Bəxtiyarlı, İsa Sadiq, Təhləli Novruz, Rəşid Hacallı, Əlixan 
Düşgün, Arif Mustafazadə, Mədəd Coşğun, Vəli Əliyev, Hidayət 
Bayramlı, Adil Mişiyev, ustad yaradıcı aşıqlar sazın sultanı Sadıq 
Sultanov, avazın loğmanı Xındı Məmməd, havacat ustadı Dədə 
Əmrah, dastan sandığı Hüseyn Saraçlı, aşıqlığın xanı Xan 
Kamandar, ustadlar Sədi Ulaşlı, Əlixan Qarayazılı, Almaz Görarxılı 
və başqaları mühüm rol oynamışlar. 
      Hazırda Gürcüstanda yaşayıb-yaradan ədəbi qüvvələr Süleyman 
Əfəndi, Valeh Hacılar, İmir Məmmədli, Osman Əhmədoğlu, Nəsib 
Yusifoğlu, İslam Əliyev, Elman Kələyev, Yusif Yusifli, Əli Faxralı, 
Əli Səngərli, Ağabala Azəri, Əlixan Binnətoğlu, Yunis Novruz, 
Dünyamalı Kərəm, Bəhram Mehdi, Xıdırnəbi, Zümrüd Orxan, 
Zahid Ələmpaşalı, Emin Elsevər, Mirzə Məmmədoğlu, Mayqa 
Mətin, Əlixan Yəhyaoğlu, Bahəddin Oruclu, Yetim Mahmud, 
Allahverdi Təhləli, Əli Abbasov, Qurban Əzizli, Qasım Abbasəli, 
Tapdıq Qızılhacılı, Vahid Kirəcli, Məcid Borçalı, yaradıcı aşıqlar 
Məhəmməd Sadaxlı, Əhməd Sadaxlı, Gülabı, Nurəddin Qasımlı, 
Aslan Kosalı və başqaları Borçalı ədəbi mühitinin çiçəklənməsi 
qayğısını çəkirlər. 
      Borçalı əsilli olub, Bakıda yaşamış və yaşayan, Azərbaycan 
ədəbiyyatının, ədəbiyyatşünaslığının inkişafında öz sözlərini demiş 
Əlyar Qarabağlı, Seyfulla Əliyev, Əli Saleh, Abbas Kirəcli, Əhəd 
Hüseynov, Adil Babayev, Rza Şahvələd, Kamal Talıbzadə, Camal 
Mustafayev, Pənah Xəlilov, Dilarə Əliyeva, Əflatun Saraçlı, Abbas 
Hacıyev, Şamil Qurbanov, Sabir Əliyev, Cəlal Abdullayev, Mədəd 
Çobanov, Akif Bayramov, İsmayıl Ömərov, Hamlet İsaxanlı, Şamil 
Vəliyev (Körpülü), Tahir Hüseynov, Abbas Abdulla, İsa İsmayıl-
zadə, Mövlud Süleymanlı, Eyvaz Borçalı, Vilayət Rüstəmzadə, 
Zəlimxan Yaqub, Vəli Osmanlı, Arif Əmrahoğlu, Elxan Məmmədli, 
Həmid Vəliyev, Razim Məmmədli, Mədəd Coşğun, Telman Nə-
zərli, Müşfiq Çobanlı, Səadət Buta, Nizami Saraçlı, Knyaz Aslan, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
329
Şahbaz Şamıoğlu, Şərəf Cəlilli, Bilal Ənsar, Səməd Qaraçöp, Rəşid 
Faxralı, Yaşar Vəliyev, Həmzəli İlyas, Eyvaz Əlləzoğlu, Nəriman 
Əbdülrəhmanlı, Bədirxan Başkeçidli, Rafiq Hümmət... də Borça-
lının ədəbi-sənət çeşməsindən su içmişlər. 
      İyirminci əsrdə Borçalının ədəbi uğurlarından 20-ci illərdə Gür-
cüstan Türk yazıçılar cəmiyyətinin, Borçalıda ədəbi dərnəklərin, 
30-cu illərdə Gürcüstan yazıçılar birliyi Azərbaycan bölümünün, 
son çağlarda Gürcüstan Yazıçıları Ümummilli Birliyi nəzdində 
azərbaycanlı yazarlar birliyinin, Gürcüstan Aşıqlar Birliyi – «Saz» 
qurumunun, son vaxtlar təşkil olunmuş Azərbaycan Folklor İnsti-
tutunun Marneuli filialının fəaliyyətlərini, Gürcüstanda Azərbaycan 
Türkcəsində nəşr olunmuş «Əşar məcmuəsi», «Qığılcım», «Çeş-
mə», «Dan ulduzu», «Borçalıdan keçən yollar», «Çənlibel» alma-
naxlarını, ədəbi toplularını, ayrı-ayrı müəlliflərimizin bədii kitab-
larını, ayrı-ayrı bölgələrimizə, kəndlərimizə həsr olunmuş tarixi, 
etnoqrafik, ədəbi-bədii kitabları, o cümlədən «Ulu Borçalı», 
«Qaraçöp», «Borçalı alimləri», «Borçalı ensiklopediyası», «Borça-
lıda yurd yeri İmirhəsən», «Aşağı Saral», «Elim-obam Sadaxlı», 
«Mənim əzəl, gözəl Saraçlım», «Qarayazı», «Qaçağan eli», «Keşəli 
və onun şəcərələri», «Qarakənd–Kosalar eli», «Kürüstü-Dəmirçi-
hasannı» toplularını xüsusi qeyd etmək lazımdır. Ayrı-ayrı vaxt-
larda çap edilmiş «Yeni Fikir», «İşıq Yol», «Yeni Kənd», «Qızıl 
Şəfəq», «Dan Yıldızı», «Gənc Nəsl» qəzet və jurnalları Borçalı 
ədəbi dünyasının əyani güzgüsü rolunu oynamışlar. Mütəmadi 
olaraq nəşrini davam etdirən «Gürcüstan» (əvvəlki «Sovet Gür-
cüstanı») qəzeti burada ədəbi ənənələrin də yüksəlişinə böyük təkan 
verir. 
 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
330
 
                              NƏTİCƏ 
 
      Monoqrafiya çağdaş ictimai-siyasi gerçəkliyin yaratdığı po-
tensiya aspektindən çıxış olunmaqla hazırlanmışdır. Milli mentalitet 
dünyagörüşündə və sosial həyatda baş verən demokratik keyfiyyət 
dəyişmələri, qlobal sivilizasiya və milli dəyərlərin çarpazlaşmasıyla 
müşayiət olunan milli mənəvi reallıqda Azərbaycançılıq ideallarının 
yüksəlişi əsərin metodoloji bazasını, əsas elmi-nəzəri kontekstini 
təşkil edir. 
      Azərbaycançılıq ideyası Azərbaycançılıq gerçəkliyinə əsaslanır 
və milli təəssübkeşlik, milli vicdan hissini formalaşdırır. Azər-
baycan və Azərbaycançılıq mənəvi-estetik kateqoriya kimi milli 
şüurun və milli ruhun tərkib hissəsinə çevrilir. Monoqrafiya bu 
milli ideoloji istiqamətin elmi təsdiqinə xidmət edir. 
      Həmin yüksək idealın gerçəkləşməsilə əlaqədar olaraq Gür-
cüstandakı azərbaycanlıların ədəbi fəaliyyət estafetinin də tarixi 
inkişaf, ədəbi simalar müstəvisində araşdırılması milli-strateji 
əhəmiyyətli fundamental qənaətlərə gətirib çıxarır. Bu, bir tərəfdən, 
ümummilli ədəbiyyat fondumuzun, ədəbiyyatşünaslıq elmimizin 
yeni-yeni faktlarla, müddəalarla zənginləşdirilməsi, digər tərəfdən 
də, qonşu, dost ölkədə yaşayan yarım milyonluq soydaş toplumun 
zəngin mənəvi dünyasının səciyyəvi, orijinal, unikal özəlliklərinin 
aşkarlanması deməkdir. 
      Borçalı Qarapapaq Türklərinin bu etno-coğrafi məkanda köklü 
tarixə sahib olmaları, onların etno-genetik saflığı, Borçalı mahalının 
bölgə durumuna görə inzibati-coğrafi baxımdan Gürcüstana, etnik-
mədəniyyət baxımından Azərbaycana bağlılığı bu məkanda ədəbi 
irsiliyin də faktoloji arxaikliyini (əzəlliyini), bölgə özünəxaslığını 
(özəlliyini) və estetik yetkinliyini (gözəlliyini) şərtləndirmişdir. 
 • Bu arxaiklik onunla ifadələnir ki, Borçalıda sənət çox-çox 
öncələrdən qaynaqlanmışdır. 
 • Bu özünəxaslıq onunla şərtlənir ki, bu mahalda sənət, bədii söz, 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
331
ədəbi fəaliyyət, ədəbi proses bənzərsiz, unikal təşəkkül, təkamül, 
inkişaf yolu keçmişdir. 
 • Bu bədii-estetik yetkinlik onunla təsdiqlənir ki, Borçalının ədəbi-
bədii mühiti pərakəndə olmayıb, fasiləsiz, tam bir kültür sistemidir; 
Borçalının ədəbi məhsullarının fenomenliyi, sənət şifrəsi bədii ifadə 
özəlliklərinin əlvanlığı, obrazlılığın duzluluğu, dilin saflığı, 
zənginliyidir. 
      1) Məsələyə tarixi-nəzəri, bədii-estetik meyarlarla yanaşılması 
Borçalıda ədəbi ənənələrin struktur-semiotik təkamülünü dinamik 
şəkildə izləməyə, bu ənənələri mühit faktı (olqusu) olaraq səciyyə-
ləndirməyə, mühitin dolğun elmi-nəzəri sistemini aşkarlamağa 
imkan vermişdir. 
      Bütövlükdə, Borçalının ədəbi genefondu ulu çağlardan üzübəri 
ozanlığa, ozan kökənli aşıqlığa söykəklidir və onun qaynaqları 
mifoloji motivlərə bağlı əfsanə-rəvayətlərlə, əski Türk-oğuz, Türk-
Qıpçaq folklor, ədəbi sferasının ənənələrilə, Tiflis İslam-Türk 
kültürünün görkəmli nümayəndələrinin ədəbi irslərilə zənginləşərək 
istiqamət almışdır. 
      Klassik epos-dastanlarımızda Borçalı motivləri ədəbi 
gələnəyimizdən soraqlardır, dastanlardakı Tiflis təsəvvürü Borçalı–
Qarayazı məkanını da əhatə etmişdir. 
      2) Milli ədəbiyyatımızın Borçalı qolunun orta yüzillərdəki 
tipoloji inkişaf prosesini, avtonom ədəbi hadisələri, regional mühit 
hadisələrini yaddaşda qalan, arxivlərdə saxlanan məlumatlara, bədii 
mətnlərə əsasən ədəbi fərdlər, ədəbi fəaliyyətlər, ədəbi ənənələr 
müstəvisində sahmanlaya bilmişik. 
      Borçalıda ümumilikdə mədəniyyətin inkişafında olduğu kimi, 
ədəbi ənənələrin də güclənməsinə, fasiləsizliyinə özünəxaslıqla 
təkan verən ilkin amil bu olmuşdur ki, buranın əhalisi qədimlərdən 
Tərəkəmə elat yaşam tərzinə alışmış, yəni yayı yaylaqda (dağda), 
qışı qışlaqda (aranda) keçirmişdir, yurd içində aran-dağ arası 
uzanan yolları sinədəftərlər bayatı, qoşma, nağıl, dastan... söyləyə-
söyləyə yormuşlar, bulaqlar, kəhrizlər üstündə saz-söz məclisləri 
qurulmuşdur. Saza, saz ovqatlı sözə, poeziyaya meyl bu torpağın 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
332
təbiətində, suyunda, havasındadır, onun sakinlərinin psixilogiya-
sında, ilhamında, həvəsindədir. 
      Borçalı mənəvi mədəniyyətinin əsas atributu sazdır və Borça-
lının ədəbi ab-həyatı ən çox həmişə saz poeziyasından ibarət olmuş, 
ona görə də burada saz sənəti, el şeiri daha geniş ləngərlənmişdir. 
      Borçalıda ədəbi sərvətin qiymətli hissəsi olan xalq-aşıq şeirinin 
təşəkkülünə mühüm xidmətlər göstərmiş Qul Allahqulunun, Leyli 
Xanımın, Qasım Ağanın yaradıcılıqlarına saz ovqatlı lirik vüsət xas 
olmuşdu; mühitin sonrakı gəlişməsindəki Zabitin, Bağırın, Sadiqin 
ədəbi irsləri klassik poeziya və xalq-el şeiri üslubları vəhdətinin 
zirvəsi Vaqif ədəbi məktəbinə üzvi bağlanmışdı; Tiflis–Borçalı 
mühitinin məhsulu «Şəhriyar» yazılı əsəri el ədəbiyyatı özülündə 
biçimlənən intibah səpgili yazılı ədəbiyyat varisliyinə söykənmişdi. 
      3) Borçalı məkanında ədəbi proses ondoqquzuncu yüzildə və 
iyirminci yüzilin əvvəllərində xüsusilə aktiv olmuşdur. Bu dövrdə, 
əsasən, lirik şeirin zənginliyi özünü göstərmişdi. Bu zənginləşməni 
ən öncə ədəbi fərdiyyətlərin sayca çoxluğu, şeir şəkillərinin 
çevikliyi, çeşidliliyi, dolğunluğu, ayrı-ayrı ədəbi çevrələrin canlan-
ması səciyyələndirmişdi. Belə ki, bu dönəmdə Borçalının ədəbi 
zirvələrində öz mikromühitlərilə seçilmiş İveylər Allahverdi, Güllər 
Pəri, Məhəmməd Şindili, Miskinoğlu Allahverdi, Mirzə Mehdi 
Vəlizadə, Miskin Vəli, Molla Qasım, Alxas Ağa Hacallı, Emin Ağa 
Hacallı, Quşçu Abbasəli, Dollu Əbuzər, Nəbi Dürdəhan, Xəstə 
Namaz, Ağacan dayanmışdılar; mühitin əsas imicini müəyyən-
ləşdirən bu sənətkarların yaradıcılıqlarında mənəvi ucalıq, yurd 
sevgiləri, qəriblik, vətən həsrəti, məhəbbətin ülviliyi, dövrün 
gərdişindən, olaylarından giley, ailə-məişət motivləri öz əksini 
tapmışdır; onların poeziya repertuarlarında gəraylı, qoşma, təcnis, 
divani, qıfılbənd, bağlama, hərbə-zorba, bayatı, qəzəl, dastan tipləri 
daha üstün, prioritet mövqe qazanmışdı; saz-söz ab-havası Aran-
Borçalının, Bağ-Borçalının, Yaylaq-Borçalının və Dağ-Borçalının 
el-obalarında, Tiflisdə, Qarayazıda, Qaraçöpdə geniş yayılmışdı... 
Borçalının xalq həyatı, xalq mənəviyyatıyla son dərəcə fəal, canlı 
əlaqə saxlayan el şairlərinin yaradıcılıqlarındakı doğma yurd sevgisi 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
333
motivləri, məhəlli toponimlərimizin tez-tez anılmağı da bölgə 
cizgilərini, koloritini gücləndirmişdi. Onlar, ən öncə, Borçalı 
gerçəkliyinin el-oba səciyyəli özünəxas tipik lövhələrini, el ruhunun 
zənginliyini canlandırmışlar. 
      Bölgə poetik proseslərinin tipologiyası göstərir ki, Qazax–
Borçalı–Ahısqa–Ağbaba–Qars–Urmiyə ədəbi şəbəkəsində Borçalı 
ədəbi mühitinin dəst-xətti önəmli yer tutmuş, müəyyən anlamlarda 
da üstünlüyü ələ almışdı. Tarixən və soybirliyi baxımından doğma 
olan bu qohum bölgələrin ədəbi ənənələri də genetik bağlılıq 
şəbəkəsi müstəvisində inkişaf etmişdi, həmin şəbəkənin görkəmli 
simaları Qarani, Xəstə Hasan, Nuru, Şenlik Baba, Əmrah və 
başqalarının yaradıcılıqları ideya-mövzu, sənətkarlıq, obraz, dil 
cəhətlərindən çox yaxındırlar. 
      4) İyirminci yüzilin əvvəllərində Borçalı ədəbi mühitində də 
realizmin inkişafıyla əlaqədar olaraq yeni ədəbi növlərə, janrlara – 
süjetli poeziyaya, satirik poeziyaya, bədii nəsrə, dramaturgiyaya, 
ədəbi tənqidə, publisistikaya maraq artmışdı. Bu, bir tərəfdən 
mühitxarici qaynaqların (Azərbaycan ədəbi-bədii düşüncəsindəki 
dəyişikliklərin bu mühitə təsirinin), digər tərəfdən də, mühitdaxili 
bazisin (mühitin ədəbi-bədii səciyyəsinin yeniliklərə hazırlıq 
strukturunun) nəticəsi idi. 
      «Molla Nəsrəddin» realist-demokratik ədəbi məktəbinin, Sabir 
satirik poeziya məktəbinin Borçalıda da davamçıları yetişmişdilər 
və Borçalı «Molla Nəsrəddin»çiləri Ömər Faiqin, Mühəqqərin, 
Məcruhun şeirləri tematika, janr baxımlarından həmin məktəbin 
tərkib hissəsidir. 
      Borçalı ədəbi məkanında roman, povest, irihəcmli hekayə 
yarana bilməsə də, psixoloji, miniatür hekayə janrları yayılmışdı və 
burada bədii nəsr daha çox maarifçi-realist istiqamət kəsb etmişdi. 
Ömər Faiq Nemanzadənin, Mirzə Hüseyn Həsənzadənin, Əlimirzə 
Nərimanovun, Hüseyn Minasazlının hekayələri bu qəbildəndirlər. 
      Burada dramaturgiyanın pərvərişinə Tiflisdə milli teatrımızın 
coşğunluğu rəvac vermişdi, Nəriman Nərimanovun «Nadanlıq» 
komediyası, dramaturqlarımız Mirzə Əli Abbasovun, Təhmas Bəy 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
334
Qulubəyovun, Hüseyn Bəy Qasımovun, Əlimirzə Bəy Nərima-
novun, Kərim Bəy Şəriflinin didaktik-maarifçilik yönündən yazıl-
mış tarix mövzulu faciələri, ailə-məişət mövzulu dram əsərləri 
yaranmışdı. 
      Ədəbi tənqid, ədəbiyyatşünaslıq yönündə Hüseyn Minasazlının 
xidməti təqdirəlayiqdir; o, M. F. Axundzadənin, M. C. Məmməd-
quluzadənin, M. Ə. Sabirin, İ. Çavçavadzenin yaradıcılıqlarını 
ayrıca məqalələrində təhlil süzgəcindən keçirmiş, onların əsər-
lərində təbiiliyi gerçəkliyin təbii refleksiyası kimi dəyərləndirmişdi. 
      Tədqiqlərimiz göstərir ki, milli ədəbiyyatımızın ümumi gedişatı 
müstəvisində Borçalı mühitində müvafiq əsərlərin timsalında həm 
poeziyada (lirik şairlər Mirzə Mehdi, Əbuzər, Nəbi, Ağacan, Yusif 
Allahyar oğlu, epik şair Emin Ağa Hacallı, satirik şairlər Mühəqqər, 
Məcruh), həm bədii nəsrdə (M. H. Həsənzadə, Ö. Faiq, H. 
Minasazlı), həm dramaturgiyada (K. Şərifli), həm də ədəbi tənqiddə 
və bədii publisistikada (H. Minasazlı, Ö. Faiq, M. Ş. Mirzəyev) 
maarifçilik məfkurə dərəcəsinə yüksəlmişdi, maarifçi realizm, 
tənqidi realizm cərəyanlarının, hətta demokratik realizm axarının 
ənənələri müəyyən səviyyədə inkişaf etmişdi; milli ədəbiyyatımızda 
normativləşmiş romantizm cərəyanının gələnəkləri isə Borçalı 
mühitində yayıla bilməmişdi. 
      Borçalıda Bakı, Qarabağ, Gəncə, Şamaxı, Quba, Lənkəran, 
Ordubad, Dərbənd, İrəvan və başqa yerlərdəki ədəbi məclislər, 
dərnəklər tipində məclisin mövcud olmadığı faktına bu meyarla 
yanaşırıq, bunu onunla izah edirik ki, Borçalıda sənətkarlar 
təqlidçiliyə, nəzirəçiliyə, demək olar, meyl göstərməmiş, daha çox 
el-aşıq poeziyasına bağlanmışdılar, el-aşıq poeziyası isə, əlbəttə, 
ədəbi məclislərdə yox, el şənliklərində, bağlar, dağlar qoynunda, 
köç arabalarında yaranmışdı. Təsadüfi deyil ki, tarixən Borçalı 
mühitində başqa ədəbi-aşıq mühitlərimiz üçün xas olmayan 
əhəmiyyətli bir hala rast gəlirik, burada el şairləri ya aşıqla bərabər, 
ya da təkcə toylar, məclislər aparmışlar. Bizcə, bu, Borçalıda aşıqla 
el şairinin sənət rişəsinin son dərəcə doğmalığından, tamlığından, 
eyniliyindən doğan məsələdir. Və şeir məclislərinin funksiyasını bir 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
335
növ Borçalı ellərində müntəzəm təşkil olunan dastan gecələri, aşıq 
deyişmələri, şairlərin müşairələri yerinə yetirmişdir. 
      5) Bədii ədəbiyyata Borçalı mövzusunun güclü şəkildə gəlişi bu 
çağlara aiddir. Borçalı mövzusundakı bədii örnəklər arasında şairlər 
Şenlik Babanın, Miskinoğlu Allahverdinin, Alxas Ağa Hacallının, 
nasir Hüseyn Minasazlının, dramaturq Kərim Bəy Şəriflinin 
əsərlərini, «Borçalı Emin Ağa» memuar povestini xüsusi qeyd et-
məliyik. Yerli ədiblərin yaradıcılıqlarında Borçalı mövzusuna 
vaxtaşırı müraciət, bir tərəfdən, sistem (Borçalı) və element (yerli 
yaradıcı) arasında diaxron münasibətlərin göstəricisidir, digər 
tərəfdən, Borçalılıların doğma ata yurduna səmimi məhəbbət, vətən 
qeyrəti hisslərinin semiotik ifadəsi olmuşdur, digər tərəfdən də, 
yerli ədəbi qüvvələr Borçalının təbiətini, igid oğullarını tərənnüm 
etməklə, mahalın məişət məsələlərini bədii əsərə mövzu seçməklə, 
ətrafda baş verən hadisələri ədəbiyyata gətirməklə öz yaradıcılıq-
larının koloritliliyini daha da gücləndirmişlər. Bunlar Borçalı ədəbi 
mühitini bədii obraz səviyyəsində təhlil etməyə imkan vermişdir. 
      6) Borçalı mənəvi-ədəbi ekologiyasının bədii sənətkarlıq 
təmizliyi və özəlliyi dominant şəkildə xalq-el lirik şeirinin inkişaf 
etməsində, el-oba deyimlərinin xalq təfəkkürünə xas bədii dil 
gözəlliyini, saflığını təmin etməsində, dillə bədii təfəkkürün 
qırılmaz bağlılığındadır. 
      7) Şura hakimiyyəti illərində də, müstəqillik illərini əhatələyən 
ən son dövrümüzdə də Borçalıda ədəbi gedişat yeni səciyyə, 
özünəxaslıqla davamlanmışdır. 
      8) Beləliklə, ədəbi mühit vahid etnik-mədəni və ədəbi-bədii 
fəaliyyət sistemi halında götürülmüşdür. Problemin öyrənilməsində 
bədii-estetik meyarların və coğrafi bölgə əlamətlərinin nəzərə 
alınmasının ciddi önəmi var. Borçalı ədəbi ənənələrinin avtonom 
özəllikləri və Azərbaycan ədəbiyyatında, ədəbiyyatı tarixində 
mövqeyi bunlardan ibarətdir: 
• Borçalı mahalının etno-psixoloji dəyərləri, Borçalı bədii-estetik 
məkanında sazın-sözün, bədii fikrin işığı yüzillər boyu zəifləməmiş, 
zaman-zaman daha da zinətlənmişdir. Borçalının etnik-mənəvi 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
336
gerçəkliyi kimi, ədəbi landşaftı da milli-psixoloji, dil-obraz 
saflığıyla səciyyəli olmuşdur. 
• Ümummilli mədəni-kültüroloji fondumuz daxilində Borçalının öz 
dəst-xətti ilə seçimli ədəbi mühit fenomeni, fərdi sənət möhürü var. 
Bu özünəməxsus imic, fərdi spesifika mühitdə daha çox xalq-el 
şeirinin dinamikliyilə təsdiqlənir. Borçalıda yerli elat yaşam tərzi, 
Türk aləminə bağlılıq burada ədəbi prosesin daha çox el şeiri, Türk 
heca gələnəyi üzərində inkişafını şərtləndirmişdir. 
• Ədəbi mətn faktının geniş şəbəkəsilə səciyyələnən Borçalı ədəbi-
mənəvi genefondu bitib-tükənməz, həmişəyaşar sərvətdir və onun 
yaddaşı da, varlığını, etnik təfəkkürünün saf ekologiyasını, 
mükəmməlliyini təsdiqi də bu xəzinə üstündə köklənir. 
• Borçalıda ədəbi irsin ideya-estetik söykənəcəyi xəlqilikdir, 
yurdsevərlikdir. 
• Borçalı ədəbi mühitinin qneseoloji kökü Azərbaycan milli bədii 
xəzinəmizlə ayrılmaz şəkildə bağlıdır. O, Azərbaycan mənəvi varlı-
ğının tərkib hissəsidir. Bu müddəa onunla doğrulanır ki, N. Gən-
cəlinin, M. Füzulinin, M. P. Vaqifin, Q. Zakirin, M. F. Axund-
zadənin, M. C. Məmmədquluzadənin, M. Ə. Sabirin, Ə. Haqver-
diyevin... bədii yaradıcılıqlarının Borçalıdakı mühitə təsiri, bu mü-
hitdə yayılması, Azərbaycan mədəni-ədəbi ənənələrinin tamlığına, 
Azərbaycançılığın bütövlüyünə daha bir sübutdur. Borçalı–Qazax–
Ahısqa–Göyçə–Ağbaba–Qars ədəbi şəbəkəsinin ortaq bağları da 
ümumtürkçülük prinsiplərinə söykənmişdir. 
• Türk kültür sistemində, Azərbaycan ədəbiyyatında Borçalı ədəbi 
mühiti tam avtonom bir tip təşkil edə bilmir, ancaq o, güclü bölgə 
özəlliklərindən, əlamətlərindən də xali deyildir. 
• Borçalı ədəbi mühiti sadəcə ədəbi proseslə, ədəbi fəaliyyətlə, 
ədəbi aləmlə identləşmir, o, Borçalılıların ictimai-estetik təfəkkü-
rünü bütövlükdə ifadə edən, ayrıca tarixi-coğrafi, ədəbi-estetik 
məkan çərçivəsində və etnik təməl üzərində bərqərar olan ədəbi 
intellektual potensiyadır. 
• Milli ədəbiyyatımıza Borçalı layiqli ədəbi simalar verir, onu milli-
mənəvi nemətlərlə, kamil sənət örnəklərilə, duru poeziya havasıyla 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
337
zinətləndirir və buna görə ədəbi Borçalının zəngin dəyərlərinin 
milli estetik-bədii irsimizdəki çəkisi sanballıdır. 
* * * 
      Tədqiqat prosesində əldə etdiyimiz nəticələrə əsasən, aşağı-
dakıları təklif etməyi məqsədəuyğun hesab edirik: 
      1) Azərbaycan ədəbiyyatı tarixinə aid fundamental monoqrafi-
yalar, dərsliklər hazırlanarkən Borçalı ədəbi mühitinin, bu mühitin 
aparıcı təmsilçilərinin yaradıcılıqlarının, bu mühitdə ayrı-ayrı ədəbi 
növlərin, janrların yayılması tipologiyasındakı ədəbi faktların və 
hadisələrin də nəzərə alınmasını; 
      2) Azərbaycan ədəbiyyatı kitabxanası, antologiyası silsilə-
lərindən nəşrlərdə Borçalı şairlərinin, nasirlərinin, dramaturqlarının 
da təmsil olunmasını; 
      3) Borçalı folkloruna dair regional antologiyalar, toplular çap 
edildiyi kimi, Borçalı ədəbi mühitinin məhsulu olan yazılı ədəbi 
örnəklərdən ibarət xüsusi toplular, antologiyalar da hazırlanıb nəşr 
olunmasını; 
      4) «Xaricdə yaşayan azərbaycanlılarla bağlı dövlət siyasəti 
haqqında» Azərbaycan Respublikasının Qanunu çərçivəsində Gür-
cüstanda yaşayan azərbaycanlıların ədəbi irsinin qorunub saxlan-
masına, inkişaf etdirilməsinə, xüsusən də nəşrinə Azərbaycanın 
əlaqədar təşkilatlarının qayğısının gücləndirilməsini; o cümlədən 
Borçalıda folklor, elmi, ədəbi-mədəni mərkəzinin təşkilinə kömək 
göstərilməsini; 
      5) Gələcək tədqiqatlarda Borçalı ədəbi mühitinin inkişaf 
təkamülündəki sırf sənətkarlıq məsələlərinin, onun ümumi sə-
ciyyəvi parametrlərinin incəliklərinin, ayrı-ayrı ədəbi simalarının 
yaradıcılıq xüsusiyyətlərinin ədəbi-tarixi və xalis nəzəri planlarda 
daha konkret surətdə öyrənilməsini; 
      6) Borçalıda ədəbi ənənələr estafetinin bizim tədqiqatımızdan 
kənarda qalmış 1920-ci ildən sonrakı mərhələsinin regional sə-
ciyyəvi özəllikləri probleminin də xüsusi araşdırılmasını. 
     
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
338
 
              İSTİFADƏ EDİLMİŞ ƏDƏBİYYAT 
 
 1. ABBAS ABDULLA. Azərbaycan–Ukrayna ədəbi əlaqələri – 
Bakı 1982 
 2. АББАСЛЫ И. И. Ареал распространения и влияния 
азербайджанских дастанов – Баку 2001 
 3. ABDULLAYEV C. M. Lirika və zaman – Bakı 1982 
 4. ABDULLAYEV T. Ə. XVI əsrin Türkdilli abidəsi: Xızır ibn 
Əbdülhadi əl-Bəvazicinin «Kəvamil-ət-təbir» əsəri və onun lek-
sikası / Filologiya... dissertasiya / – Bakı 1991 
 5. АБУ-Л-ФАЗЛ ХУБАЙШ ТИФЛИСИ. Описание ремесел – 
Байан-ас-санаат, Перевод с персидского Г. П. Михалевича – 
Москва 1976 
 6. ADIGÖZƏLLİ İ. X. Elim-obam Sadaxlı – Bakı 2000 
 7. AĞAYEV İ. M. «Molla Nəsrəddin»in poetikası – Bakı 1985 
 8. AXUNDLU Y. İ. Ədəbi mühit və sənətkar – Bakı 2002 
 9. AXUNDOV M. F. Əsərləri, 3 cilddə, 1-ci cild – Bakı 1987 
10. АЛИЕВ А. А. Верность правде и жизни – Баку 1999 
11. АЛИЕВА Д. А. Из истории азербайджанско-грузинских 
литературных связей – Баку 1958 
12. АЛИЕВА Д. А. Отражение дружбы азербайджанского и 
грузинского народов в их литературных связях в ХІХ веке / 
Filologiya... dissertasiya / – Тбилиси 1957 
13. ALPTEKİN A. B. Çıldırlı Aşık Şenlik Bibliyografyası – Ankara 
1989 
14. ALYILMAZ S. Borçalılı Bilim Adamı Eğitimci Şair Valeh 
Hacılar (Hayatı–Sanatı–Şiirleri) – Ankara 2003 
15. АНЧАБАДЗЕ З. В. Кипчаки в Грузии / Проблемы 
современной тюркологии – Алма-Ата 1980 
16. АНДРИАШВИЛИ Р. И. Особенности исторической 
эволюции ислама в Грузии / Filologiya... dissertasiya / – Тбилиси 
1990 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
339
17. არაგვისპირელი შ. ზ. თხზულებანი = ARAQVİSPİRELİ Ş. 
Z. Əsərləri. 5 cilddə, 1-ci cild – Tiflis 1914 
18. ARASLI H. M. Aşıq yaradıcılığı – Bakı 1960 
19. ARASLI H. M. XVII–XVIII əsr Azərbaycan ədəbiyyatı tarixi – 
Bakı 1956 
20. ARASLI N. H. Nizami və Türk ədəbiyyatı – Bakı 1980 
21. АРГУТИНСКІЙ-ДОЛГОРУКОВЪ А. М. Борчалинскій 
уездь в экономическомъ и коммерческомъ отношениях – Тиф-
лисъ 1897 
22. ASLAN E. Çıldırlı Aşık Şenlik, Hayatı, Şiirleri ve Hikayeleri 
(İnceleme-Metin-Sözlük) – Ankara 1975 
23. AŞIQ ALI. Şeirlər – Bakı 1982 
24. AŞIQ ƏLƏSGƏR. Əsərləri, cild 1 – Bakı 1972; cild 2 – Bakı 
1973 
25. AŞIQ HÜSEYN BOZALQANLI. Dastanlar, hekayətlər – Bakı 
1987 
26. AŞIQ HÜSEYN SARAÇLI. Şeirlər, söyləmələr – Bakı 1992 
27. AŞIQ XINDI MƏMMƏD. Meydanda mərdi-mərdanə – Bakı 
2001 
28. Aşıq Pəri məclisi, Aşıqlar, El şairləri – Bakı 1991 
29. AŞIQ ŞİVĞA. Hanı, sazım, hanı sənin tellərin? – Tbilisi 2002 
30. AŞIRLI M. A., QILLÖZDÜ M. K., DƏRVİŞ O. Ə. Kürüstü 
Dəmirçihasannı (Birinci kitab) – Bakı 2003 
31. ATEŞ A. Hicri VI–VIII (VII–XIV) Asırlarda Anadoluda Farsça 
Eserler / Türkiyat Macmuası, 1945 # VII–VIII / 2 
32. «Azərbaycan»: Ədəbi-bədii jurnal – Bakı 1982 # 10; 1983 # 3; 
1987 # 9; 1990 ## 3, 9; 2002 # 4 
33. Azərbaycan Araşdırmaları Jurnalı / Xəzər Universitəsi / – Bakı 
2001 # 3–4 
34. Azərbaycan aşıqları, Toplayan H. Əlizadə, 2-ci cild – Bakı 1930 
35. Azərbaycan aşıqları və el şairləri, 1-ci cild – Bakı 1983 
36. Azərbaycan Elmlər Akademiyasının Xəbərləri, Ədəbiyyat, dil, 
incəsənət seriyası – Bakı 1988 # 1; 1989 # 3; 2001 # 1–2 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
340
37. აზერბაიჯანული ეპოსი ქოროღლი = Azərbaycan eposu 
Koroğlu, Azərbaycancadan çevirən Z. Medulaşvili – Tbilisi 2003 
38. Azərbaycan ədəbiyyatı inciləri – Bakı 1988 
39. Azərbaycan ədəbiyyatı tarixi, 3 cilddə, cild 1 – Bakı 1960; cild 
2 – Bakı 1960 
40. Azərbaycan folkloru antologiyası: Borçalı folkloru – Bakı 1996 
41. Azərbaycan folkloru antologiyası, 7 kitab – Bakı 1994, 1999, 
2000, 2002 
42. Azərbaycan–Gürcüstan: Dostluğun təntənəsi – Bakı 1996 
43. აზერბაიჯანული ხალხური ბაიატები (ბორჩალო). = Azər-
baycan xalq bayatıları (Borçalı) / «Literaturuli Sakartvelo» (Ədəbi 
Gürcüstan): qəzet / – Tbilisi 1998 # 30 
44. Azərbaycan xalq dastanları – Bakı 1988 
45. Azərbaycan xalq əfsanələri – Bakı 1985 
46. Azərbaycan klassik ədəbiyyatı kitabxanası, cildlər 1, 2, 3, 4, 5, 
6, 8 – Bakı 1982, 1983, 1985, 1988, 1989 
47. Azərbaycan klassik ədəbiyyatında Ərəb və Fars sözləri lüğəti – 
Bakı 1981 
48. Azərbaycan mifoloji mətnləri – Bakı 1988 
49. Azərbaycan MEA Folklor İnstitutunun Elmi Arxivi: 
 a) sv 445: «Aşıq Qərib», söyləyən Borçalının Daştəpə kəndindən 
Aşıq Məhəmməd Süleymanov, yazıya alan S. Z. Yaqubova, 1962 
 b) sv 490: «Koroğlu»nun Gürcüstan səfəri, 1936 
50. Azərbaycan MEA M. Füzuli adına Əlyazmalar İnstitutu: 
 a) شعرلر جنگلری = Şeirlər cüngləri, cüng 9 (A/298), cüng 19 
(B/1251), cüng 23 (B/1987), cüng 44 (B/685), cüng 61 (Q/34/580), 
cüng 89 (B/1858), cüng 108 (B/1335), cüng 232 (B/3738) 
 b) sv A-83/526: جنگی = Cüng 168, Katib: Həsən Sadıqov, yazıldığı 
yer: Tiflis, tarix: 1309=1892, Həbib Səmədzadənin arxivindən, 
avtoqraf 
 c) sv B-207/1825: انشاء – İnşa, müəllif: M. M. Astrabadi, katib: 
Abbas ibn Molla İsmayıl, yazıldığı yer: Borçalı, tarix: 1254=1838 
[Farsca] 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
341
 ç) sv B-883/1: دورة سلطنت انوشيروان عادل کسر = Dövreyi-səltənəti-
Ənuşirəvani-Adil yaxud Taqi-Kəsra, müəllif: Mirzə Əli Abbasov, 
dram, yazıldığı yer: Tiflis, tarix: 1916, avtoqraf 
 d) sv B-884/2: سلطان محمود غزنوی = Sultan Mahmud Qəznəli, 
müəllif: Mirzə Əli Abbasov, yazıldığı yer: Tiflis, tarix: 1915 
 e) sv B-2037/15210: بوستان = Bustan, müəllif: Sədi Şirazi, katib: 
Süleyman ibn-Talıb, yazıldığı yer: Sarban kəndi, Borçalı mahalı, 
tarix: 1258=1842 
 ə) sv B-2656/4281/10546: شهريار = Şəhriyar, tarix: 1245=1829 
 f) sv D-13/9989: کوامل التعبير = Kavamül-üt-təbir, müəllif: Əbülfəzl 
Hüseyn ibn İbrahim ibn Məhəmməd Tiğlibi (Tiflisi), köçürüldüyü 
yer: Mosul, tarix: 955=1549 
 g) sv D-118/10095: تاريخ نادری = Tarixi-Nadiri, müəllif: M. M. 
Astrabadi, katib: Məhəmməd Sadıq Bəy ibn Mustafa Bəy Yadi-
garoğlu Tiflisi, tarix: 1234=1818, Hüseyn əfəndi Qaibovun kitab-
xanasından [Farsca] 
 ğ) sv Q-26/509 (24/207): Zabitin qoşmaları 
 h) sv M-133/3045, 134/3046: آذربايجاندا مشهور شعرانيك اشعار مجموهسی 
= Azərbaycanda məşhur şüəranın əşar məcmuəsi, tərtib edən: Müfti 
Hüseyn əfəndi Qaibov, 3-cü cild, 4-cü cild 
 x) sv Maş.-12, inv. 6129 = Cəlali Məmməd, tarix: 14.10.1928 
 ı) sv X-847/3454; XIII/573/1182: اوچ حکايه = Üç hekayə, müəllif və 
mütərcim: Hüseyn Həsənzadə – Bakı 1332=1914 
 i) sv XII-342; XVI-709: الیفبا. بریمجی کیتاب. يازانی م. ح. حهسهنزاده 
-Təmam əlifba, birimci kitab, yazan: Mirzə Hüseyn Həsən = تهمام
zadə – Tiflis 1912 
 j) sv XII-344/6177: نصيحة االطفال = Nəsihət-ül Ətfal, Müəllif və 
naşir: Tiflis Şiə məzhəb mədrəsəsinin Türk və Fars dilləri müəllimi 
Əlimirzə Nərimanov Sənani, ikimci kitab – Tiflis 1331=1913 
 k) sv XVI-718/4856: نصيحة االطفال = Nəsihət-ül Ətfal – müəllif: 
Borçalı qəzası Qızılhacılı qəryəsi məktəbinin naziri Əlimirzə Nəri-
manov – Tiflis 1907 
 q) sv XVI-953/5091: نادانلق = Nadanlıq, müəllif: Nəriman Nəri-
manov – Bakı 1894 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
342
 l) sv XXIV-396: Gürcü qızı (gəraylı), yazan: Sefil, tarixsiz 
 m) «مال نصر الدين» = «Molla Nəsrəddin»: satirik məcmuə, müdir və 
baş mühərrir Cəlil Məmmədquluzadə – Tiflis 1906–1918 
 n) دعوت = Dəvət (Nəşri-əsarə-dəvət), müəllif: Ö. F. Nemanzadə – 
Tiflis 1323=1905 
 o) «شرق روس» = «Şərq-i Rus»: qəzet – Tiflis 1903, 1904 
 ö) «تارتان-پارتان» = «Tartan-Partan»: məcmuə – Tiflis 1918 
51. Azərbaycan Respublikası Salman Mümtaz adına Ədəbiyyat və 
İncəsənət Arxivi: 
 a) sv 255/6/248: «گلهجك» («Gələcək»): qəzet – Tiflis 1918–1919 
 b) sv 255/6/249: «İşıq Yol»: qəzet – Tiflis 1924 ## 13–27 
 c) sv 527/160: İsa Borçalının şeirləri, tarix: 1930 
 ç) sv 527/161: Xəstə Namazın şeirləri, tarix: 1930 
 d) sv 527/204: Kirəcli A. H. Borçalı şairləri haqqında, tarix: 1947 
 e) sv 533/2, 4, 143: Əfəndiyev Z. Y. Tbilisidə yaranmış Azərbay-
can ədəbiyyatı (1880–1920 illəri), tarix: 1951–1962, avtoqraf 
 ə) sv 533/63, 64: جنگ بياذ = Cüng-Bəyaz, tarix: 1914 
 f) sv 533/3/61: ديوان نگاری = Divani-Nigari – Tiflis 1908=1326 
52. Azərbaycan şifahi xalq ədəbiyyatına dair tədqiqlər – Bakı 1987 
53. Azərbaycan teatrının salnaməsi (1850–1920), toplayan, tərtib 
edən: Q. M. Məmmədli – Bakı 1975 
54. Azərbaycançılıq birliyimizin əsasıdır (Dünya azərbaycanlıla-
rının birinci qurultayında Azərbaycan Respublikasının Prezidenti 
Heydər Əliyevin nitqi) – Bakı 2002 
55. Azərbaycanda məşhur olan şüəranın əşarına məcmuədir, tərtib 
edən: Hüseyn Əfəndi Qayıbov, 3 cilddə – Bakı 1988, 1989, 2002 
56. Azərbaycanın aşıq və şair qadınları, 2 kitab – Bakı 1974, 1991 
57. BAĞIROV B. İ. Əlyar Qarabağlı – Gəncə 2001, 1-ci h., 2-ci h. 
58. БАХТИН М. М. Эстетика словесного творчества – М. 1986 
59. БАСКАКОВ Н. А. Карапапахи, или Терекеме, и изучение 
их языка / Краткие сообщения Института народов Азии АН 
СССР / – М. 1965 
60. Bir sinədə iki ürək (Gürcü şeirində Azərbaycan) – Bakı 1981 
61. БОГОМОЛОВ И. С. Полонский в Грузии – Тбилиси 1966 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
343
62. Борчала; Борчалинская равнина; Борчалинскій уездъ; 
Борчало. Энциклопедическій словарь, томъ ІV – СПб 1891 
63. Borçalı / Azərbaycan Sovet Ensiklopediyası, 2-ci cild – Bakı 
1978 
64. ბორჩალო; ბორჩალოს მაზრა / ქართული საბჭოთა ენცი-
კლოპედია = Borçalı; Borçalı qəzası / Gürcü Sovet Ensiklope-
diyası, 2-ci cild – Tbilisi 1977 
65. «Borçalı»: jurnal – Bakı 1993 # 1 
66. «Borçalı»: qəzet – Bakı 1998–2003 
67. Borçalı ensiklopediyası, tərtibçi: M. M. Çobanlı – Bakı 2001, 
2002 
68. BORÇALI ŞAİR NƏBİ. Eləsi var... Toplayan H. M. Məm-
mədli, naşir E. H. Məmmədli – Bakı 2003 
69. BORÇALI ŞAİR NƏBİ. Yazılanlar gəldi başa, şeirlər, toplayan: 
H. M. Məmmədli, tərtibçi E. H. Məmmədli – Bakı 1991 
70. BORÇALI Z. Y. «Zabit» təxəllüslü bir şair... Seçilmiş məqa-
lələri və topladığı bayatılar – Bakı 1999 
71. Borçalıdan keçən yollar, Məcmuə – Tbilisi 1995 
72. BUDAQOV B. Ə., QEYBULLAYEV Q. Ə. Gürcüstanda Türk 
mənşəli toponimlərin izahlı lüğəti – Bakı 2002 
73. CAFEROĞLU A. Karapapak-Terekeme Uruğu Ağızı / Doğu 
İllerimiz Ağızlarından Toplamalar – İstanbul 1943 
74. CAFEROĞLU A. Karapapaklar / Türk Ansiklopedisi, XXI cild 
– Ankara 1974 
75. ჯაფარიძე გ. ი. მუსლიმი მოღვაწეები ათ-თიფლისის 
ნისბით VIII–XIV საუკუნეებში = CAPARİDZE Q. İ. VIII–XIV 
əsrlərdə ət-Tiflisi nisbəli İslam xadimləri / Matsne (Bilik), Gür-
cüstan EA Xəbərləri, Dil və ədəbiyyat seriyası – Tbilisi 1990 # 1 
 CAPARİDZE Q. Nəcm əd-din = جاپاريدزة گ. نجم الدين ات تيفليسی .76
ət-Tiflisi, şair sufi / «Məcəllə məcmə əl-luğa əl-Ərəbiyyə bi-
Diməşq» = CAPARİDZE Q. İ. Sufi şairi Nəcməddin ət-Tiflisi / 
Dəməşq Ərəb Dili Akademiyası məcmuəsi, cild 58/1V, sayı 1 – 
Dəməşq 1403=1983 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
344
77. ჯავახიშვილი მ. ს. თხზულებანი = CAVAXİŞVİLİ M. S. 
Əsərləri, cild 2 – Tbilisi 1970; cild 4 – Tbilisi 1977 
78. CAVAXİŞVİLİ M. S. Torpaq çəkir, Seçilmiş əsərləri – Bakı 
1980 
79. CAVİD H. Dram əsərləri – Bakı 1975 
80. CƏFƏR XƏNDAN Z. Ədəbi qeydlər – Bakı 1966 
81. CƏFƏRLİ T. M. Böyük dostluq səhifələri – Bakı 1972 
82. CƏFƏROV M. C. Seçilmiş əsərləri, 2 cilddə – Bakı 1973, 1974 
83. CƏFƏROV M. M. El sənətkarı Aşıq Şenlik / «Şərq Qapısı» 
qəzeti – Naxçıvan 1978 # 232 
84. CƏFƏROV N. Q. Eposdan kitaba – Bakı 1999 
85. CƏFƏROV N. Q. Füzulidən Vaqifə qədər – Bakı 1991 
86. CƏFƏRZADƏ Ə. M. Azərbaycan poeziyasında xalq şeiri 
üslubu – Bakı 1981 
87. CƏMŞİDOV Ş. A. Azərbaycan yazılı dastan abidələrinin 
tədqiqi – Bakı 2002 
88. Cənubi Azərbaycan ədəbiyyatı antologiyası, 3-cü cild – Bakı 
1988 
89. ჯიქია მ. ს. თურქიზმები ქართველურ ანტროპონიმი-
კონში = CİKİA M. S. Gürcü antroponimikonunda Türkizmlər / 
Filologiya... dissertasiya / – Tbilisi 1995 
90. ჯუკაშვილი ი. აზერბაიჯანულენოვანი მოსახლეობის 
ჩამოსახლება ქვემო ქართლში = CUKAŞVİLİ İ. Azərbaycandilli 
əhalinin Aşağı Kartlidə məskunlaşması – Tbilisi 1995 
91. ჭავჭავაძე ა. თხზულებები = ÇAVÇAVADZE A. Əsərləri – 
Tbilisi 1986 
92. «Çənlibel»: Ədəbi-bədii qəzet – Rustavi 1997 # 4 
93. Çənlibel, Ədəbi toplu, birinci kitab – Tbilisi 2001 
94. ჩლაიძე ლ. გ. ქოროღლის ეპოსის ქართული ვერსია = 
ÇLAİDZE L. Q. «Koroğlu» eposunun Gürcü versiyası – Tbilisi 
1978 
95. ÇOBANLI (Mədədoğlu) M. M. Çağdaş Borçalı ədəbi məktəbi – 
Bakı 1994 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
345
96. ÇOBANLI M. M. «Ziya»dan «Çənlibel»ədək – Bakı 2000 
97. ÇOBANLI M. M., HÜSEYNOVA-TALEH A. A. Borçalıda 
Dədə Qorqud izləri – Bakı 2000 
98. ÇOBANLI M. M. Molla Pənah Vaqif və Gürcüstan – Bakı 1996 
99. ÇOBANOV M. N. Borçalı şivələrinin leksikası, Bolnisi rayonu 
şivələrinin leksikası – Bakı 1998 
100. ÇOBANOV M. N., ÇOBANLI M. M. Borçalı toponimləri – 
Bakı 1996 
101. ÇOBANOV S. M. Mənim əzəl, gözəl Saraçlım – Sumqayıt, 
2001 
102. DADAŞZADƏ A. M. XVIII əsr Azərbaycan lirikası – Bakı 
1980 
103. DADAŞZADƏ M. A. Ədəbi-tənqidi məqalələr – Bakı 1958 
104. Dan ulduzu, Ədəbi məcmuə, 1-ci kitab – Tbilisi 1987 
105. Dissertasiya (monoqrafiya) müəllifinin şəxsi arxivi: 
 a) «Aşıq Qərib», söyləyən: Aşıq Hüseyn Saraçlı, audiokaset 
 b) Qarani haqqında, söyləyən: Qoçulu kənd sakini Qəhrəman 
Süleymanov, tarix: 1995, avtoqraf 
 c) Mirzə Mehdi Vəlizadənin şeirləri, əlyazması 
 ç) Miskinoğlu Allahverdinin şeirlər dəftəri, əlyazması 
 d) Dollu Əbuzərin şeirləri, əlyazması 
 e) ƏFƏNDİYEV Z. Y. Zabit haqqında, tarix: 1960, əlyazması 
 ə) ƏFƏNDİYEV Z. Y. Mühəqqər yaradıcılığında satira, tarix: 1960 
 f) شعرلر دفتری. مؤلفی: محمد رضازاده = Şeirlər dəftəri, müəllif: Məhəm-
məd Rzazadə Mühəqqər, tarix: 1929, avtoqraf 
 g) ŞƏRİFLİ K. P. Müsibətli Zinyət, faciə, yazıldığı yer: Borçalının 
Sarvan kəndi, tarix: 1330=1912, makina yazısı surəti 
 ğ) Soğanlıqlı aşıq Məmmədbağır Allahverdi oğlunun repertuar 
dəftəri, təqdim edən: aşığın oğlu el şairi Dəryeynur, tarix: 2001 
 h) Quşçu İbrahimin şeirləri və dastan, təqdim edən: Mahmud 
Hacıxəlilli, tarix: 2002, əlyazması (dəftər) 
106. DİVANBƏYOĞLU A. Seçilmiş əsərləri – Bakı 1981 
107. ДЖАНАШИА Н. Н. Особенности верхнецалкинского 
турецкого говора / Filologiya... dissertasiya – Тб. 1955 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
346
108. ДЖАНГИДЗЕ В. Т. Дманисский говор казахского диа-
лекта азербайджанского языка – Б. 1965 
109. ДЖЕГИТОВЪ. Сазандаръ /  Библіотека для чтенія – СПб 
1838 
110. El çələngi – Bakı 1983 
 :El şairləri. Tərtib edən = ائل شاعرلری. ترپيب ادن: سلمان ممتاز .111
Salman Mümtaz, 2 cilddə – Bakı 1927, 1928 
112. El şairləri. Tərtib edən: Salman Mümtaz. 2 cilddə – Bakı 1935 
113. «Elm və Həyat»: jurnal – Bakı 1986 # 7; 1989 # 4 
114. EMİNALIYEV E. M. Abdulla Şaiqin «Xatirələrim» əsəri ka-
mil memuar nümunəsi kimi, Filologiya... dissertasiya – Bakı 1996 
115. ЕНИКОЛОПОВ (ЭНАКОЛОПАШВИЛИ) И. К. Лев 
Николаевич Толстой в Грузии – Тбилиси 1962 
116. ЭРАДЗЕ Л. У. Грузино-азербайджанские литературные 
взаимосвязи (1920–1956 гг.) / Filologiya... dissertasiya / Баку 
1990 
117. ერაძე ლ. უ. მეგობრობა გზად და ხიდად. = ERADZE L. 
U. Dostluq yoldur və körpüdür – Tbilisi 1977 
118. «Ədəbiyyat Qəzeti» («Ədəbiyyat və İncəsənət»): – Bakı 1976, 
1979, 1981, 1987–1992, 2001 
119. ƏFƏNDİYEV O. Ə. Azərbaycan Səfəvilər dövləti – Bakı 1993 
120. ƏFƏNDİYEV P. Ş. Azərbaycan şifahi xalq ədəbiyyatı – Bakı 
1992 
121. ƏFƏNDİYEV R. İ. Seçilmiş əsərləri – Bakı 1979 
122. ƏFƏNDİYEV T. İ. Azərbaycan dramaturgiyasında metodlar – 
Bakı 2002 
123. ƏHMƏDOV T. Ə. Nəriman Nərimanov – Bakı 1982 
124. ƏHMƏDOV T. Ə. Nəriman Nərimanovun yaradıcılıq yolu – 
Bakı 1991 
125. ƏHMƏDOV V. S. Keşəli və onun şəcərələri – Bakı 2002 
126. ƏKBƏROV Ə. Z. Böyük dostluq səhifələri – Bakı 1968 
127. ƏLƏSGƏROV İ. Aşıq Ələsgər və XIX əsr Göyçə aşıqları / 
Filologiya... dissertasiya / – Bakı 1972 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
347
128. ƏLİMİRZƏYEV X. Ə. Ədəbi qeydlər – Bakı 1975 
129. ƏLİYEV Ə. T. Gürcüstan azərbaycanlılarının mənəvi 
mədəniyyəti – Bakı 1995 
130. ƏLİYEV X. H. Gürcüstanın Türk mənşəli toponimləri – 
Gəncə, 1999 
131. ƏLİYEV K. İ. XX əsr Azərbaycan romantiklərinin ədəbi-
nəzəri görüşləri – Bakı 1985 
132. ƏLİYEVA D. Ə. Nizami və Gürcü ədəbiyyatı / Filologiya... 
dissertasiya / – Bakı 1984 
133. ƏLİYEVA D. Ə. Ürək bir, dilək bir – Bakı 1981 
134. ƏLİYEVA F. H. Orta əsr Gürcü mənbələrində Türkizmlər 
(«Kartlis Sxovreba» salnaməsi əsasında) / Filologiya... dissertasiya 
/ – Bakı 1992 
135. ƏLİYEVA L. S. Məhəmmədin «Şəhriyar» əsəri / Filologiya... 
dissertasiya / – Bakı 1994 
136. ƏMRAHOĞLU A. Epik sözün poetik gücü – Bakı 2000 
137. ƏNVƏRLİ N. Ə. Borçalıda yurd yeri İmirhəsən – Bakı 1999 
138. ƏSGƏRLİ Z. Ş. N. Vəzirovun «Müsibəti-Fəxrəddin» faciəsi – 
Bakı 1985 
139. FAXRALI (HÜSEYNOV) R. M. Oğuz eli Faxralı – Bakı 2002 
140. Faxralı tək ağır elim var mənim, Faxralı şairlərinin şeirləri. 
Ərsəyə gətirən: S. Alməmmədli – Bakı 2000 
141. Göyçə dastanları və aşıq rəvayətləri – Bakı 2001 
142. GÖYÇƏLİ T. Göyçə aşıq məktəbi – Bakı 1999 
143. ქართულ–სპარსული ეთიუდები = Gürcü–Fars etüdləri, 
Tərtibçi: Maqali Todua – Tbilisi c. 1, 1971; c. 2, 1975; c. 3, 1979 
144. ქართულ–სპარსული ისტორიული საბუთები = Gürcü–
fars tarixi sənədləri – Tbilisi 1955 
145. ქართული მწერლობა = Gürcü yazıçılığı, c. 8 – Tbilisi 1990 
146. «Gürcüstan» (1991-ci ilədək «Sovet Gürcüstanı»): qəzet – 
Tbilisi 1960–2003 
147. Gürcüstan Dövlət Kitab Palatası arxivi dövri mətbuat fondu: 
 a) «ينی فکر» = «Yeni Fikir»: qəzet – Tiflis 1922–1927 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
348
 b) sv 42, 45, 49: «Dan Yıldızı»: jurnal – Tiflis 1926–1930 
 c) sv 44, 43: «Qızıl Şəfəq»: jurnal – Tiflis 1926–1930 
 ç) sv 46: «ينگی دنيا» = «Yengi Dünya»: jurnal – Tiflis 1920 
148. Gürcüstan Dövlət Teatr Muzeyinin arxivi: əlyazmalar fondu, 
sv 3 (98/15049): M. F. Axundov adına Tbilisi Azərbaycan Dram 
Teatrının tarixi (xatirələr), 1872–1947 illəri, Müəllif: Gürcüstanın 
xalq artisti İbrahim İsfahanlı Hüseynzadə – 15/X–1959, avtoqraf, 
Ərəb hərfləriylə 
149. Gürcüstan Dövlət Teatr Muzeyinin arxivi: Afişa fondu, s. v. 2: 
«ხანის ვეზირი» = «Xanın Vəziri» – 31 yanvar 1898 
150. Gürcüstan EA Korneli Kekelidze adına Əlyazmalar İnstitutu: 
 a) fond T, sv 140: کوراوغلی  = Koroğlu, Əlyazması 
 b) sv S/2385: ლექსებისა და სიმღერების კრებული, თათ-
რულ ენაზე = Şeirlər və mahnılar məcmuəsi, Azərbaycan dilində, 
Gürcü hərfləriylə 
 c) sv S/2519: ლექსებისა და სიმღერების კრებული, თათ-
რულ ენაზე = Şeirlər və mahnılar məcmuəsi, Azərbaycan dilində, 
Gürcü hərfləriylə 
151. Gürcüstan EA Serqi Canaşia adına Dövlət Muzeyinin arxivi: 
 a) sv 1359: بسدی، اوين! ملی حکايه. شعر = Bəsdi, oyan! Milli hekayə. 
Şeir. Müəllifi və naşiri: Emin ağa Hacıəliyev – Tiflis 1330=1912 
 b) sv 2472: يازانی: محمد مال رضا اوغلی، بورچالی قضاسنك کوالگير کنديندن 
 ,El şeirləri. Yazanı: Məhəmməd Molla Rza oğlu = ايل شعرلری.
Borçalı qəzasının Kolagir kəndindən – Tiflis 1338=1920 
 c) sv 3062: خذاين االطفال = Xəzain-ül-ətfal. Müəllif: Mir Seyfəddin 
Seyidov Şirvani – Tiflis 1319=1902 
152. Gürcüstan EA Şota Rustaveli Gürcü Ədəbiyyatı İnstitutu folk-
lor arxivi, sv 681: აშუღ ყარიბი = Aşıq Qərib, Söyləyən: Axalsi-
xenin Tatanis kəndindən müsəlman Gürcü Aslan Bliadze – 1930 
153. Gürcüstan Mədəniyyət Nazirliyi Giorqi Leonidze adına Dövlət 
Gürcü Ədəbiyyatı Muzeyinin arxivi, əlyazmalar fondu, sv 5988(2): 
ეთიმ გურჯის შედგენილი კრებული ქართულ და თათრულ 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
349
ენებზე = Yetim Gürcünün tərtiblədiyi Gürcü və Azərbaycan 
dillərində məcmuə – 1895, avtoqraf 
154. Gürcüstan Mərkəzi Dövlət Arxivi: 
 a) sv 480/2/1054: О произведениях, разрещенных к постановке 
на сценах Кавказского края – 1914 
 b) sv 480/2/1061: «Любовь и свобода», драма М. Гулиева – 
1914 
155. Gürcüstan Parlamenti İlya Çavçavadze Milli Kitabxanası: 
 a) sv 34/09: «დროება» = «Droeba» (Zəmanə): qəzet – Tiflis, 1877 
# 152; 1878 # 147, 1880 # 229 
 b) sv 42/09: «Закавказъе»: газета – Тифлисъ 1907–1910 
 c) sv 48/09: «ისარი» – «İsari» (Neştər): qəzet – Tiflis 1907, # 194 
 ç) sv 52/09: «ივერია» – «İveria»: qəz. Tiflis 1886, 1890–1897, 
1902 
 d) sv 67/09: «Кавказъ»: газ. Тифлисъ – 1851, # 1; 1906, ## 22, 24 
 e) sv 79/09: «Новое обозреніе»: газ. – Тифлисъ 1894, 1895 
 ə) sv 209/09: «Огни»: жур. Издатель-редакторъ: Г. Минасазовъ 
– Тифлисъ 1907, ## 1–6 
 f) sv 415/09: «Закавказскій вестникъ»: газ. – Тифлисъ 1847, ## 
3, 22, 23 
 g) sv 417/09: «Тифлисскія ведомости»: газета – Тифлисъ 1830 
 ğ) sv 442/09: Сборникъ матеріаловъ для описанія местностейъ 
и племенъ Кавказа – Тифлисъ 1883 # 3; 1890 # 9; 1899 # 26 
 h) sv 446: «Грузія»: газ. – Тифлисъ 1919 ## 59, 79; 1920 # 177 
 x) «Еженедельное обозреніе»: газ., Издатель-редакторъ: Г. 
Минасазовъ – Тифлисъ 1909–1910 ## 1–9 
 ı) sv 2770 (1920/099): وطن = «Vətən»: məcmuə – Tiflis 1920; 1921 
 i) sv R/57.878/4: КАНЕВСКÍЙ Я. Эминъ-Ага Борчалинскій 
(Воспоминания бывшего разбойника) – Тула, 1915 
156. HACALLI A., HACALLI R. Köklərdən budaqlara – Bakı 
1998 
157. HACIXƏLİLOV M. K. Gürcüstan SSR-in cənub-şərq rayon-
larının toponimiyası / Filologiya... dissertasiya / – Bakı 1990 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
350
158. HACILI A. A. Ahısqa Türk folkloru – Bakı 1998 
159. HACILI A. A. Bayatı poetikası – Bakı 2000 
160. HACILI A. A. Mifopoetik təfəkkür fəlsəfəsi – Bakı 2002 
161. HACILI A. A. Qəribəm bu vətəndə... (Ahısqa Türklərinin 
etnik mədəniyyəti) – Bakı 1992 
162. HACIYEV A. M. Tiflis Azərbaycan teatrı – Bakı 1984 
163. HACIYEV A. M. Tiflis ədəbi mühiti (1905–1917-ci illər) / 
Filologiya... dissertasiya / – Bakı 1965 
164. HACIYEV A. M. Tiflis ədəbi mühiti – Bakı 1980 
165. HACIYEV D. Azərbaycan ədəbiyyatında tarixi dram – Bakı 
1983 
166. HACIYEV V. Ə. Azərbaycan folkloru ənənələri (Gürcüstan-
dakı Türkdilli folklor örnəkləri əsasında) – Tbilisi 1992 
167. HACIYEV V. Ə. Borçalı Mehralı Bəy tarixi həqiqətlərdə – 
Tbilisi 2001 
168. HACIYEV V. Ə. Folklorumuzun üfüqləri – Bakı 1991 
169. HACIYEV V. Ə. Gürcüstandakı Türkdilli folklor örnəklərinin 
səciyyəvi xüsusiyyətləri / Filologiya... dissertasiya / – Bakı 1993 
170. HACIYEV V. Ə. XIX yüzillikdə Borçalıda qaçaqlıq hərəkatı – 
Tbilisi 2003 
171. HACIYEVA Z. T. Əski əlifba – Bakı 1989 
172. HADİ M. Seçilmiş əsərləri, 2 cilddə, 1-ci cild – Bakı 1978 
173. HAQVERDİYEV Ə. Seçilmiş əsərləri, 2-ci cild – Bakı 1971 
174. Heydər Əliyev və Azərbaycan ədəbiyyatı – Bakı 1998 
175. Heydər Əliyev və Gürcüstan – Bakı-Tbilisi 2000 
176. HƏKİMOV M. İ. Azərbaycan aşıq ədəbiyyatı – Bakı 1983 
177. HƏQQİ İ. S. Bir xatirə / «Revolyusiya və kultura» jurnalı / – 
Bakı 1937 # 1 
178. HƏMİDOVA Ş. P. XVIII əsrin ikinci yarısında Azərbaycan–
Gürcüstan münasibətləri tarixindən – Bakı 1985 
179. Hər budaqdan bir yarpaq, Toplayan: Ə. Cəfərzadə – Bakı 1983 
180. HÜSEYNOV A. M. Sənət meyarı – Bakı 1986 
181. Xalqımızın deyimləri və duyumları, Toplayıb yazıya alan: M. 
İ. Həkimov – Bakı 1986 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
351
182. ხარაძე კ. პ. საქართველოს ისტორიული გეოგრაფია, 
ქვემო ქართლი. = XARADZE K. P. Gürcüstanın tarixi coğrafi-
yası: Aşağı Kartli – Tbilisi 1991 
183. Xaricdə yaşayan azərbaycanlılarla bağlı dövlət siyasəti haq-
qında Azərbaycan Respublikasının Qanunu. «Azərbaycan» qəz – 
Bakı 2003, # 43 
184. XƏLİLOV P. İ. «Kitabi-Dədə Qorqud» – İntibah abidəsidir – 
Bakı 1993 
185. «Xəzər-Xəbər». Təsisçi: Xəzər Universitəsi – Bakı 2000–2003 
 .İBN-ŞAKİR ƏL-KUTUBİ = ابن شاکر الکتب. وفات الوفيات .186
Vəfatül-vəfəyat. = İBN-ŞAKİR ƏL-KUTUBİ. Vəfat edənlərdən 
biri. Beyrut, 1351=1972/73 
187. İBRAHİMOV M. Ə. Aşıq poeziyasında realizm – Bakı 1966 
188. İMAMVERDİYEV İ. C. Azərbaycan aşıq ifaçılığı sənətinin 
səciyyəvi xüsusiyyətləri (Qərb bölgəsi üzrə). Sənətşünaslıq nami-
zədi... dissertasiya – Bakı 1994 
189. ИОСЕЛИАНИ П. Путевые записки от Тифлиса до Ахталы. 
Тифлис, 1850 
190. İraq-Kərkük bayatıları (toplayan və tərtib edən Q. M. Paşayev) 
– Bakı 1984 
191. İSABALI QIZI (MƏMMƏDOVA) T. İ. Borçalı aşıq mühiti – 
Bakı 1999 
192. ИСАРЛОВ Л. С. Письма о Грузии. Тифлис, 1899 
193. İSMAYILOV H. Ə. Göyçə aşıq mühiti: təşəkkülü və inkişaf 
yolları – Bakı 2003 
194. İSMAYILOV Y. M. Abdulla Şaiqin həyatı və bədii yaradıcı-
lığı – Bakı 1962 
195. İSRAFİLOV H. Ə. Azərbaycan dramaturgiyasının inkişaf 
problemləri (1890–1920-ci illər) – Bakı 1988 
196. İSRAFİLOV V. İ. Azərbaycan oronimləri və hidronimlərinin 
Gürcüstan arealı – Bakı 1999 
197. XX əsr Azərbaycan ədəbiyyatı məsələləri. 1-ci, 2-ci kitablar – 
Bakı 1979, 1985 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
352
198. კ. კეკელიძის სახელობის ხელნაწერთა ინსტიტუტის 
არაბულ, თურქულ და სპარსულ ხელნაწერთა კატალოგები 
= K. Kekelidze adına Əlyazmalar İnstitutunun Ərəb, Türk və Fars 
əlyazmaları kataloqu (AC, K, L kolleksiyaları) – Tbilisi 1969, 1977, 
1978 
199. КАГРАМАНСОЙ (БАЙДАРЯЛЛЫ) М. Г. Грузинско–
азербайджанские языковые параллели – Баку 1992 
200. KALAFAT Y. Gürcistan Türk Halk Sufizmi / Orkun / – 
İstanbul, 2003 
201. ქართლის ცხოვრაბა. = Kartlinin (Gürcüstanın) tarixi – 
Tbilisi 1-ci cild, 1955; 2-ci cild, 1959 
202. Каталог арабских рукописей Института рукописей им. К. 
С. Кекелидзе АН Грузии, Коллекция L, Выпуск 2 – Тбилиси 
2002 
203. კემულარია მ. ი. ქვემო ქართლის ტოპონიმია = KEMU-
LARİA M. İ. Aşağı Kartlinin toponimiyası (Dmanisi, Bolnisi və 
Marneuli rayonları üzrə) / Filologiya... dissertasiya / – Tbilisi 1998 
204. KƏNDLİ-HERİSÇİ Q. Ə. Xaqani Şirvani – Bakı 1988 
205. KƏRİMLİ (OZAN) A. K. Çıldır aşıq məktəbi haqqında 
bilgilər / Azərbaycan musiqisi, tarix və müasir dövr / – Bakı 1994 
206. KƏRİMOV L. H. Azərbaycan xəlçəsi. 3 cilddə – Bakı 1961, 
1982, 1983 
207. KƏRİMZADƏ F. İ. Çaldıran döyüşü – Bakı 1987 
 .KİRMANİ Ə. Mənaqebe. = KİRMANİ Ə = کرمانی ع. مناقبی .208
Mənqəbələr – Tehran 1342=1963/64 [Farsca] 
209. KIRZIOĞLU M. F. Aşık Şenlik – Ankara 1960 
210. KIRZIOĞLU M. F. Edebiyatımızda Kars, 2. kitap – İstanbul 
1958 
211. KIRZIOĞLU M. F. Karapapaklar, Borçalı–Kazak Uruğunun 
Kür–Aras Boylarındaki 1800 Yılına Bir Bakış – Erzurum 1972 
212. კილაძე ი. თ. ნიზამის «ხოსროვშირინისა» და რუსთავე-
ლის «ვეფხისთყაოსნის» ტიპოლოგიური ურთიერთმიმარ-
თებისათვის = KİLADZE İ. T. Nizaminin «Xosrov-Şirin»inin və 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
353
Rustavelinin «Pələng dərisi geymiş pəhləvan»ının tipoloji qarşılıqlı 
müqayisəsinə dair / Filologiya... dissertasiya / – Tbilisi 2001 
213. Kitabi-Dədə Qorqud ensiklopediyası, 2 cilddə – Bakı 2000 
214. КОРОГЛЫ Х. Г. Взаимосвязи эпоса народов Средней 
Азии, Ирана и Азербайджана – Москва 1983 
215. Koroğlu, Tərtib edəni M. H. Təhmasib – Bakı 1959 
216. Koroğlu (Vəli Xuluflu nəşri) – Bakı 1999 
217. KÖÇƏRLİ F. Ə. Azərbaycan ədəbiyyatı, 1-ci cild – Bakı 1978 
218. ქუთათელაძე ქ. ი. ქვემო ქართლი = KUTATELADZE K. 
İ. Kvemo (Aşağı) Kartli, Siyasi tarix məsələləri – Tbilisi 2001 
219. Kür Xəzərə qovuşur (Gürcü ədəbiyyatından seçmələr), Tər-
cümə edənlər: Ə. Saraçlı, D. Əliyeva – Bakı 1988 
220. ქვემო ქართლი (ეთნოგრაფიული გამოკვლევა) = Kvemo 
(Aşağı) Kartli (etnoqrafik tədqiqat) – Tbilisi 1990 
221. QACAR M. İ. Borçalı mahalı və Qarakənd-Kosalar eli – Bakı 
2002 
222. Qaçağan eli – Bakı 2002 
223. ГАДЖИЕВ А. А. Романтизм и реализм – Баку 1972 
224. ГАКСТГАУЗЕНЪ А. Закавказскій крайъ, Часть 1 – СПб 
1857 
225. QARABAĞLI Ə. M. Azərbaycan ədəbiyyatının tədrisi 
metodikası – Bakı 1968 
226. QARABAĞLI Ə. M. «Dostluq körpüsü» poemasının müəllifi 
(Məcruh haqqında) / «Azərbaycan müəllimi» qəzeti / – Bakı 1965 # 
42 
227. Qarabağnamələr, 2 cilddə – Bakı 1989, 1991 
228. QARACALI İ. Bir dön geri, yurduna bax – Bakı 2000 
229. Qaraçöp, Tarixi-etnoqrafik-ədəbi toplu – Bakı 1996 
230. QARAYEV T. Ə. Gürcüstanda Azərbaycan şivələrində qədim 
Türk leksik layının tarixi-linqvistik təhlili / Filologiya... dissertasiya 
/ – Bakı 1981 
231. QARAYEV Y. V. Azərbaycan realizminin mərhələləri – Bakı 
1980 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
354
232. QARAYEV Y. V. Qarabağ ədəbi mühiti / «Mədəni-maarif» 
jurnalı / – Bakı 2002 # 8/9 
233. Qardaş köməyi [1917-ci il nəşri transliterasiyası] – Bakı 2002 
234. QASIMLI M. P. Aşıq sənəti – Bakı 1996 
235. QASIMOV H. Ə. Azərbaycan şeirinin poetik xüsusiyyətləri 
(Süjetli lirika) – Bakı 1996 
236. QASIMZADƏ F. S. XIX əsr Azərbaycan ədəbiyyatı tarixi – 
Bakı 1966 
237. Qaytarılan köç karvanı: Borçalı XX əsrin sonlarında – Bakı 
1998 
238. QƏHRƏMANOV C. V., ƏLİYEV R. M. «Kəvamil-üt-təbir» 
və onun müəllifi haqqında / Əlyazmalar xəzinəsində, 5-ci cild / – 
Bakı 1979 
239. QƏNİYEV S. H. Şirvan folklor mühiti – Bakı 1997 
240. QƏNİZADƏ S. M. Gəlinlər həmayili – Bakı 1986 
241. «Qobustan»: İncəsənət toplusu – Bakı 1984, 1987, 1991, 1993, 
2002 
242. QOCAYEVA-MƏMMƏDOVA G. N. Gürcüstan azərbaycanlı-
ların təhsili tarixi, Birinci hissə: Yüz yaşlı məktəblər – Tbilisi 2002 
243. QOCAYEVA-MƏMMƏDOVA G. N. Gürcüstan Demokratik 
Respublikasında azərbaycanlıların təhsili (1918–1921-ci illərdə) / 
Pedaqoji... dissertasiya / – Bakı 2003 
244. QOÇULU Ö. M. Taleyimdən yox gileyim – Bakı 2002 
245. Qoşmalar, Toplayanlar: S. Rüstəm, M. Rahim – Bakı 1929 
246. გრიშაშვილი ი. გ. თხზულებანი = QRİŞAŞVİLİ İ. Q. 
Əsərləri, Üçüncü cild – Tbilisi 1985 
247. QULİYEV V. M. Azərbaycan filoloji fikri və Rus ədəbi-
ictimai mühiti (XIX əsrin birinci yarısı) – Bakı 2000 
248. Qurani-Kərim, Ərəb dilindən Azərbaycan dilinə tərcümə 
edənlər: Z. M. Bünyadov, V. M. Məmmədəliyev – Bakı 1997 
249. QURBANOV Ş. D. Açılmamış səhifələr – Bakı 1974 
250. QURBANOV Ş. D. Nəriman Nərimanov, Ömrünün son illəri 
(Təkmilləşmiş, əlavələr edilmiş ikinci nəşri) – Bakı 2003 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
355
251. QURBANOV Ş. D. Ömər Faiq Nemanzadə – Bakı 1992 
252. QURBANOV Ş. D. Ömrün fikir dünyası – Bakı 1991 
253. QUTQAŞINLI İ. N. Səfərnamə – Bakı 1967 
254. გვახარია ა. ა. ნარკვევები ქართულ-სპარსული ლიტე-
რატურული ურთიერთობის ისტორიიდან = QVAXARİA A. 
A. Gürcü-Fars ədəbi əlaqələri tarixindən oçerklər – Tbilisi 1995 
255. ГЮЛЬМАМЕДОВ М. С. Развитие школьного дела в до-
революционном Закатальском округе (1801–1917 гг.) / Диссер-
тация / – Тбилиси 1986 
256. «Литературный Азербайджан»: жур. – Баку 1987 # 12; 
2001 ## 5, 6 
257. ლორთქიფანიძე ი. ქვემო ქართლი მე-18 საუკუნის პირ-
ველ მეოთხედში = LORTKİPANİDZE İ. Aşağı Kartli 18-ci əsrin 
birinci rübündə, 4 hissə – Tbilisi 1935, 1938 
258. ლორთქიფანიძე ქ. გ. თურქულიდან ნასესხები ლექსიკა 
შუა საუკუნეების ქართულ წერილებით ძეგლებში – LORT-
KİPANİDZE K. Q. Orta əsrlər Gürcü yazılı abidələrində Türkcədən 
alınma leksika (XI–XIII əsrlər) (epos və dastan) / Filologiya... 
dissertasiya / – Tbilisi 1994 
259. МАМЕДОВ Ш. Б. Страницы дружбы / Жур. «Литера-
турная Грузия» – Тбилиси 1986 # 2 
260. MEHDİYEVA S. H. «Şəhriyar» yazılı dastanının dili / 
Filoloji... dissertasiya / – Bakı 1974 
261. MEHDİYEVA S. H. Yazılı dastanların dili – Bakı 1991 
262. MƏHƏMMƏD. Şəhriyar, Tərtibçi: Ə. Q. Səfərli – Bakı 1987 
263. MƏHƏRRƏMOV Z. H. XX əsr Göyçə aşıq mühiti: 1920–
1950-ci illər – Bakı 1997 
264. MƏMMƏDQULUZADƏ C. Əsərləri, 3-cü cild – Bakı 1967 
265. MƏMMƏDLİ E. H. Borçalı folkloru örnəkləri / Azərbaycan 
folkloru,Toplama, nəşr və tədqiq problemləri / – Bakı 1994 
266. MƏMMƏDLİ E. H. Təcnis sənətkarlığı – Bakı 1998 
267. MƏMMƏDLİ H. M. Dədəm Qorqud keçən yerdi bu yerlər – 
Bakı 1999 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
356
268. MƏMMƏDLİ H. M. Görüm Faxralının biri olsun beş – Bakı 
2002 
269. MƏMMƏDLİ Q. M. İmzalar – Bakı 1977 
270. MƏMMƏDLİ Q. M. Nəriman Nərimanov (həyat və yara-
dıcılığının salnaməsi) – Bakı 1987 
271. MƏMMƏDLİ M. S. Borçalı mahalı, Qaçağan kəndi – Bakı 
2001 
272. MƏMMƏDLİ Ş. B. Alın yazımız – Tbilisi 1997 
273. MƏMMƏDLİ Ş. B. Borçalı ədəbi mühiti (1920-ci ilə qədər) / 
Filologiya... dissertasiya / – Bakı 2003 
274. MƏMMƏDLİ Ş. B. Borçalı ədəbi mühiti: qaynaqları, təşək-
külü, inkişafı (1920-ci ilə qədər), Monoqrafiya – Bakı 2000 
275. MƏMMƏDLİ Ş. B. Ədəbi Borçalı. Bədii ədəbiyyatda Borçalı 
mövzusu (1920-ci ilə qədər) – Bakı 2002 
276. მემმედლი (მამედოვი) შ. ბ. საქართველოს აზერბაიჯა-
ნელთა ლიტერატურული ტრადიციები = MƏMMƏDLİ Ş. B. 
Gürcüstan azərbaycanlılarının ədəbi ənənələri – Tbilisi 2001 
277. MƏMMƏDLİ Ş. B. Gürcüstanın xalq artisti İbrahim İsfahanlı 
– Tbilisi 1997 
278. მამედლი შ. ბ. «ლენქორანის ხანის ვეზირი» ქართულ 
სცენაზე = MƏMMƏDLİ Ş. B. «Lənkəran xanının vəziri» Gürcü 
səhnəsində – Tbilisi 1998 
279. MƏMMƏDLİ (MƏMMƏDOV) Ş. B. XIX əsrin ikinci yarısı 
Gürcü mətbuatında Azərbaycan ədəbiyyatı məsələləri / Filologiya... 
dissertasiya / – Bakı 1987 
280. MƏMMƏDLİ Ş. B. Paralanmış Borçalı və ya 1918-ci il Ermə-
nistan–Gürcüstan müharibəsinin acı nəticəsi – Bakı 1991, 1995 
281. MƏMMƏDLİ Ş. B. Səhnə ülfətimizdən – Tbilisi 1998 
282. MƏMMƏDLİ Ş. B. Ziya Borçalı cüng-bayazı / «Prometey» 
jurnalı / – Bakı 2000 # 1–2 
283. MƏMMƏDOV A. B. Şamaxı ədəbi mühiti (XIX əsrin orta-
larından mart 1918-ci ilə qədər) / Filologiya... dissertasiya / – Bakı 
1993 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
357
284. MƏMMƏDOV A. B. Şamaxıda maarif və maarifçilik (XIX əs-
rin ortalarından mart 1918-ci ilə qədərki ədəbi mühit) – Bakı 1997 
285. MƏMMƏDOV A. Y. Azərbaycan hekayəsi – Bakı 1984 
286. MƏMMƏDOV X. Q. «Əkinçi»dən «Molla Nəsrəddin»ə qədər 
– Bakı 1987 
287. MƏMMƏDOV K. D. Nəcəf Bəy Vəzirov – Bakı 1963 
288. MƏMMƏDOV K. D. XIX əsr Azərbaycan şeirində satira – 
Bakı 1975 
289. MƏMMƏDOV R. Ə. Gürcüstanda Azərbaycan mətbuatı və 
ədəbi mühit (1918–1941 illəri) – Bakı 2000 
290. MƏMMƏDOV R. Ə. Gürcüstanın Azərbaycan dilli mətbua-
tında ədəbiyyat məsələləri / Filologiya... dissertasiya / – Bakı 1990 
291. MƏMMƏDOV V. M. Nəriman Nərimanov – Bakı 1957 
292. MƏMMƏDOV Z. C. Azərbaycan fəlsəfəsi tarixi – Bakı 1994 
293. MƏMMƏDOVA S. Ə. Azərbaycan Renessansının fəlsəfi-
estetik problemləri – Bakı 1997 
294. MƏMMƏDOVA T. İ. Borçalı aşıq mühiti / Filologiya... 
dissertasiya / – Bakı 2000 
295. МИНАСАЗОВ Г. Б. Избранные произведения  – Баку 1982 
296. MİR CƏLAL Ə., HÜSEYNOV F. C. XX əsr Azərbaycan 
ədəbiyyatı, Ali məktəblər üçün dərslik – Bakı 1982 
297. MİR CƏLAL Ə., XƏLİLOV P. İ. Ədəbiyyatşünaslığın əsasları 
– Bakı 1972 
298. MİRƏHMƏDOV Ə. M. Azərbaycan ədəbiyyatına dair 
tədqiqlər – Bakı 1983 
299. MİRƏHMƏDOV Ə. M. Ədəbiyyatşünaslıq, Ensiklopedik 
lüğət – Bakı 1998 
300. MİRƏHMƏDOV Ə. M. «Molla Nəsrəddin»in əməkdaşı (İsma-
yıl Həqqi Həsənzadə) / «Bakı»: axşam qəzeti / – Bakı 1967 # 125 
301. MİRZA BALA. Kara-Papak / İslam Ansiklopedisi, 6 c. / 
İstanbul 1951 
302. МИШИЕВ А. Г. Азербайджанские писатели и тифлисская 
общественно-литературная среда (1820–1905 гг.) / Диссертация 
/  – Тбилиси 1987 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
358
303. MİŞİYEV A. Q. Azərbaycan yazıçıları və Tiflis ədəbi-ictimai 
mühiti (1820–1905) – Tbilisi 1987 
304. Molla Nəsrəddin, On cilddə, 1-ci cild – Bakı 1996 
305. MUSAYEVA A. Ş., MUSAYEV C. Bağdadda yaranan 
Azərbaycan ədəbiyyatı – Bakı 1997 
306. MÜMTAZ S. M. Azərbaycan ədəbiyyatının qaynaqları – Bakı 
1986 
307. MÜTƏLLİMOV T. M. Əbdürrəhim Bəy Haqverdiyevin 
poetikası – Bakı 1988 
308. NAMAZOV Q. M. Aşığın sazı və sözü – Bakı 1980 
309. НАСИБОВ Ю. М. Азербайджан в V – первой половине ХІІ 
вв. (по древнегрузинским источникам) / Диссертация / – Баку 
1985 
310. NEMANZADƏ Ö. F. Seçilmiş əsərləri – Bakı 1992 
311. НЕЙМАТОВА М. С. Арабо-персо-туркоязычные надписи 
на территории Грузии / Источниковедческие разыскания / – 
Тбилиси 1979 
312. NƏBİYEV A. M. Azərbaycan folklorunun janrları – Bakı 
1983 
313. NƏBİYEV A. M. XIX əsrin axırları – XX əsrin əvvəllərində 
Gürcüstanda azərbaycanlıların məskənləri və yaşayış binaları / 
Tarix... dissertasiya / – Tbilisi 1981 
314. NƏBİYEV B. Ə. Çətin yollarda (Ədəbiyyatımıza dair 
araşdırmalar) – Bakı 2000 
315. NƏBİYEV B. Ə. Ədəbi düşüncələr – Bakı 1971 
316. NƏRİMANOV N. N. Seçilmiş əsərləri – Bakı 1985 
317. NƏZİRLİ Ş. Ə. Azərbaycan generalları – Bakı 1997 
318. NOVRUZOV C. Ə. Gürcüstanda yaşayan azərbaycanlıların 
ənənəvi və müasir maddi mədəniyyəti / Dissertasiya / – Bakı 1991 
319. NOVRUZOV T. C. Sabir ədəbi məktəbi – Bakı 1992 
320. OSMANLI V. M. Azərbaycan romantikləri – Bakı 1985 
321. ÖMƏRLİ V. A. Qarayazı, 2 cilddə – Bakı 2001, 2003 
322. ÖMƏROV İ. A., ÇOBANLI M. M. Borçalı aşıqları – Bakı 
1997 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
359
323. ფაღავა კ. ყ. აზერბაიჯანული და ქართული კულტუ-
რული ურთიერთობისათვის = PAĞAVA K. Q. Azərbaycan və 
Gürcü mədəniyyət əlaqələrinə dair – Tbilisi 1966 
324. ПАШАЕВ А. Х. Очерки истории азербайджанской школы 
в Грузии в ХХ – начале ХХ веков – Баку 1997 
325. PAŞAYEV S. X. XIX əsr Azərbaycan aşıq yaradıcılığı – Bakı 
1990 
326. ПИРЦХАЛАВА М. С. Памятники скифской архаики (VІІ–
VІ вв. до н. э.) на территории древней Грузии / Диссертация / – 
Тбилиси 1975 
327. ფირცხალავა ს. ისტორიული ლანდები = PİRSXALAVA 
S. Tarixin kölgələri – Tbilisi 1990 
328. ПОЛОНСКІЙ Я. П. Полное собраніе сочиненій – СПб 
1885, 1886 
329. ПОСПЕЛОВ Г. Н. Теория литературы – Москва 1978 
330. RƏFİLİ M. H. Ədəbiyyat nəzəriyyəsinə giriş – Bakı 1958 
331. RƏHİMOVA E. A. Ölməz sənət incisi – Bakı 2000 
332. რუხაძე ლ. თურქიზმები ქართული ენის განმართებით 
ლექსიკონში = RUXADZE L. Gürcü dilinin izahlı leksikonunda 
Türkizmlər / Filologiya... dissertasiya / – Tbilisi 1999 
333. RUSTAVELİ Ş. Pələng dərisi geymiş pəhləvan, Tərcümə 
edən: Əhməd Cavad – Bakı 1978 
334. RÜSTƏMOVA A. C. Azərbaycan epik şeirinin nikişaf yolları 
(XII–XVII əsrlər) – Bakı 1975 
335. RÜSTƏMZADƏ R. B. El qəhrəmanları xalq ədəbiyyatında – 
Bakı 1984 
-RZƏVİ M. Qarapapaq eli, Tarix, ədəbiy = رضوی م. ايل قاراپاپاق .336
yat, rüsum, folklor və monoqrafiya – Tehran 1370=1951 [Farsca] 
337. SABİR M. Ə. Hophopnamə – Bakı 2002 
338. САДЫХОВ М. З. Очерки русско-азербайджанско-
польских литературных связей – Баку 1975 
339. SALMANOV Ş. M. Tənqidçi və ədəbi proses – Bakı 2002 
340. SARAÇLI-MƏMMƏDLİ Ə. Y. Abdulla Şaiq – Bakı 1983 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
360
341. SARAÇLI-MƏMMƏDLİ Ə. Y. Azərbaycan bədii nəsri – Bakı 
1983 
342. SARAÇLI-MƏMMƏDLİ Ə. Y. Azərbaycan uşaq ədəbiyyatı – 
Bakı 1977 
343. САРИШВИЛИ Э. Р. Фонетико-морфологический анализ 
языка азербайджанской рукописи дастана «Кер-оглы» / Диссер-
тация / – Тбилиси 1980 
344. SARVAN (SADIQOV) M. O. Borçalı alimləri – Bakı 2001 
345. SARVAN (SADIQOV) M. O. Ulu Borçalı – Bakı 1998 
346. SARVAN M. O., NƏBİOĞLU M. Borçalı – Bakı 2003 
347. Sazım, sözüm – Bakı 1978 
348. Sevirəm Gürcüstanı – Bakı 1977 
349. SEYİDOV M. M. Azərbaycan mifik təfəkkürünün qaynaqları 
– Bakı 1983 
350. SƏFƏRLİ Ə. Q. XVII–XVIII əsrlər Azərbaycan epik şeiri – 
Bakı 1982 
351. SƏFƏRLİ Ə. Q., YUSİFOV X. H. Qədim və orta əsrlər 
Azərbaycan ədəbiyyatı – Bakı 1982 
352. SƏHHƏT A. Əsərləri, 2 cilddə, 1-ci cild – Bakı 1975 
353. «Sınıq körpü»: jurnal – Qazax, 1992 # 1–2 
354. СИНАУРИДЗЕ М. И. Результаты археологического изу-
чения Болнисского района – Тбилиси 1977 
355. Struktur-semiotik araşdırmalar, Toplu, Sayı 2 – Bakı 2002 
356. SULTANLI Ə. A. Azərbaycan dramaturgiyasının inkişafı 
tarixindən – Bakı 1964 
357. SULTANOV E. Seçilmiş hekayələri – Bakı 1966 
358. შაყულაშვბილი გ. ნ. ძველი თბილისის პოეზიის ისტო-
რიიდან = ŞAĞULAŞVİLİ Q. Köhnə Tbilisinin poeziyası tari-
xindən – Tbilisi 1987 
359. შაყულაშვილი გ. ნ. საიათნოვას აზერბაიჯანული ლექ-
სები თეიმურაზისეული დავთრის მიხედვით = ŞAĞULA-
ŞVİLİ Q. N. Teymurazın dəftəri üzrə Sayat-novanın azərbaycanca 
şeirləri – Tbilisi 1970 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
361
360. ŞAİQ A. M. Əsərləri, 5 cilddə – Bakı 1966, 1968, 1972, 1978 
361. ŞAMIOĞLU (MUSAYEV) Ş. Ş. Borçalıda etnik proseslər və 
millətlərarası münasibətlər (XIX–XX əsrlər) – Bakı 1997 
362. ŞAMIOĞLU (MUSAYEV) Ş. Borçalıda ədəbiyyat və ədəbi-
mədəni həyat – Bakı 2002 
363. შანშიაშვილი ს. თხზულებათა კრებული = ŞANŞİA-
ŞVİLİ S. Əsərləri toplusu, cild 4 – Tbilisi 1987 
364. შენგელია ნ. სელჩუკები და საქართველო XI საუკუნეში 
= ŞENQELİA N. XI əsrdə Səlcuqlar və Gürcüstan – Tbilisi 1968 
365. ŞƏMSİZADƏ N. Ş. Azərbaycan ədəbiyyatşünaslığı: Mərhə-
lələr və konsepsiyalar – Bakı 1997 
366. ŞƏRİF Ə. Q. Keçmiş günlərdən, Xatirələr – Bakı 1977 
367. ŞƏRİFOVA S. Ş. İlk Azərbaycan romanları – Bakı 1998 
368. Şirvanın 350 şairi – Bakı 1999 
369. TAĞIYEV İ. H. Qarayazınamə – Bakı 1994 
370. TAĞIYEV R. Ə. İnqilab qaranquşu [Kərim bəy Şərifli haq-
qında] / «Azərbaycan gəncləri» qəzeti / – Bakı 1981 # 59 
371. TALIBZADƏ K. A. Azərbaycan ədəbi tənqidinin tarixi – Bakı 
1984 
372. TALIBZADƏ K. A. Seçilmiş əsərləri, İki cilddə – Bakı 1991, 
1994 
373. TALIŞLI M. M. XIX əsr Lənkəran ədəbi mühiti / Filologiya... 
dissertasiya / – Bakı 1997 
374. TANRIVERDİ (TANRIVERDİYEV) Ə. V. «Kitabi-Dədə 
Qorqud» və qərb ləhcəsi – Bakı 2002 
375. Telli saz ustadları, Tərtib edən: Ə. Axundov – Bakı 1964 
376. TƏHLƏLİ NOVRUZ. Dağlar, əyil, yar görünsün... [Tərtibçi 
Allahverdi Təhləli] – Bakı 2003 
377. TƏHMASİB M. H. Azərbaycan xalq dastanları – Bakı 1972 
378. Tiflis əyalətinin müfəssəl dəftəri (Borçalı və Qazax, 1728-ci il) 
– Bakı 2001 
 .TİFLİSİ H. İ. Qanune-ədəb = TİFLİSİ H = تفليسی ح. قانون ادب .379
Ədəb qanunu – Tehran 1350=1971/72 [Farsca] 
                • ––––––––––––––––––––––––––––––– Şurəddin Məmmədli •  
–––––––––––––––––––––––––––––––––––––––––––––––––––––––––– 
362
380. Türk xalq şeirindən seçmələr, Tərtibçi M. Aslan – Bakı 1980 
381. TÜRKOĞLU İ. Karapapaklar / İslam Ansiklopedisi, c. 24 / 
İstanbul 2001 
382. «Ulduz»: Ədəbiyyat-sənət jurnalı – Bakı 1990 ## 8, 11; 2000 # 
12 
383. Ustad aşıqlar, Tərtibçilər: P. Ş. Əfəndiyev vb – Bakı 1983 
384. VAHABZADƏ B. M. Borçalı–Başkeçid dağlarında qaynayan 
çeşmə / Vətən ocağının istisi / – Bakı 1982 
385. ВАХУШТИ. Географія Грузіи – Тифлисъ 1904 
386. VAQİF M. P. Əsərləri – Bakı 1937 
387. ВАТЕЙШВИЛИ Д. Л. Русская общественная мысль и 
печать на Кавказе в первой трети ХХ века – Москва 1973 
388. ВЕСЕЛОВСКИЙ А. Н. Историческая поэтика – Москва 
1989 
389. VƏKİLOV Q. Ə. XIX əsr aşıq lirikası – Bakı 1993 
390. VƏLİXANOV N. İ. Azərbaycan maarifçi-realist ədəbiyyatının 
inkişafı (1890–1917 illəri) – Bakı 1983 
391. VƏLİYEV H. A. Azərbaycan folkloru və ədəbiyyatı Gürcü 
mənbələrində – Bakı 1984 
392. VƏLİYEV H. A. Gürcü mənbələrində Azərbaycan (XIX əsrin 
sonu – XX əsrin əvvəli) / Filologiya... dissertasiya / – Bakı 1980 
393. VƏLİYEV K. N. Elimizdən, obamızdan – Bakı 1980 
394. VƏLİYEV (KÖRPÜLÜ) Ş. Q. Füyuzat ədəbi məktəbi – Bakı 
1999 
395. VƏLİYEV Q. C. Aşıq Şenliyin həyatı, mühiti və poetik 
yaradıcılığı / Filologiya... dissertasiya / – Bakı 1991 
396. VÜQARLI V. Ə. Soğanlıq kəndi şivəsinin lüğəti – Bakı 2000 
397. ЯКУБОВА С. З. Азербайджанское народное сказание 
«Ашыг-Гариб» – Баку 1968 
398. YENİARAS O. Karapapak ve Terekemelerin Siyasi ve Kültür 
Tarihine Giriş – İstanbul 1994 
399. იეთიმ-გურჯი. რჩეული ლექსები = YETİM GÜRCÜ. 
Seçilmiş şeirləri – Tbilisi 1999 
• Azərbaycan ədəbiyyatının Borçalı qolu (Monoqrafiya) •  
––––––––––––––––––––––––––––––––––––––––––––––––––––––––– 
363
400. YUSİFLİ V. Tənqid və bədii söz – Bakı 2002 
401. YUSİFLİ Y. M. İki ürək – Bakı 1999 
402. YUSİFOVA A. «Şəhriyar» dastanının müəllifi kimdir? / 
«Mərhəmət» jurnalı / – Bakı 1992 # 1–2 
403. ZAMANOV A. F. Əməl dostları – Bakı 1979 
404. ZÜLFÜQAROVA Ş. V. Azərbaycan–Gürcü pedaqoji əlaqələri 
(1850–1917) / Pedaqoji... dissertasiya / – Bakı 1989 
 
