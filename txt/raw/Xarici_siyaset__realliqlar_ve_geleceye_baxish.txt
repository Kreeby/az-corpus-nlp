Novruz Məmmədov
XARİCİ SİYASƏT:
REALLIQLAR VƏ 
GƏLƏCƏYƏ BAXIŞ
Bakı – 2013

Kitabda XX əsrin əsas geosiyasi konsepsiyalarının ideya təkamülü
nəzərdən keçirilir və ümummilli lider Heydər Əliyevin formalaşdırdığı
xarici siyasət kursu qlobal və regional dəyişikliklər kontekstində təhlil
edilir. “Sərt güc” konsepsiyasından “yumşaq güc” anlayışına keçidin siyasi
və geosiyasi xüsusiyyətləri dəqiqləşdirilir. Azərbaycanın xarici siyasətinin
əsas istiqamətləri və prioritetləri yeni dünya nizamına keçid aspektində
analiz edilir. Balanslaşdırılmış siyasətin mahiyyəti güclü dövlət quruculuğu
və regional lider statusu arasındakı sıx əlaqə müstəvisində təqdim olunur.
Xarici siyasətin transformasiyası Azərbaycanın modernləşməsi kursunun
mərhələləri ilə əlaqəli şəkildə verilir. Müasir tarixi mərhələdə “yumşaq
güc” siyasətinin formalaşmasının müxtəlif aspektləri araşdırılır. Bu prosesin
fonunda xarici siyasətdə müdafiə mövqeyindən hücum strategiyasına keçid
mexanizmi tədqiq olunur.
Kitab tələbələr, doktorantlar, ali məktəb müəllimləri, beynəlxalq müna-
sibətlər problemlərini öyrənən tədqiqatçılar, habelə geniş oxucu auditoriyası
üçün nəzərdə tutulmuşdur. 
Novruz Məmmədov
XARİCİ SİYASƏT: REALLIQLAR VƏ GƏLƏCƏYƏ BAXIŞ 
Bakı, Qanun Nəşriyyatı, 2013
264 səh. 350 tiraj 
Redaktor: K.Ə.Adıgözəlov
Rəyçi:      Ə.İ.Həbibbəyli
Qanun Nəşriyyatı
Bakı, AZ 1102, Tbilisi pros., II Alatava 9
Tel: (+994 12) 431-16-62; 431-38-18
Mobil: (+994 55) 212 42 37
e-mail: info@qanun.az
www.qanun.az
ISBN 978-9952-26-519-4
© Qanun Nəşriyyatı, 2013
© Novruz Məmmədov, 2013
Kitab dahi siyasi və dövlət xadimi, Ulu öndər
HEYDƏR ƏLİYEVİN
90 illik yubileyinə həsr olunur.

Respublikamızın qarşısında duran əsas vəzifələrdən biri Azərbaycanın
mənafeyini dünya miqyasında müdafiə edə bilən ağıllı, səriştəli xarici
siyasətin yeridilməsidir. Qarşıda böyük vəzifələr durur. Bizim xarici
siyasətimiz birinci növbədə Azərbaycanın dövlət müstəqilliyini təmin etməyə
yönəldilməlidir. Vəzifə dünyanın bütün dövlətləri ilə bərabərhüquqlu, qar-
şılıqlı-faydalı əlaqələr yaratmaq və inkişaf etdirməkdən, bu əlaqələrdən
həm Azərbaycan Respublikasının beynəlxalq mövqelərini möhkəmlətmək
üçün, həm də respublikanın iqtisadiyyatını, elmini, mədəniyyətini inkişaf
etdirmək üçün səmərəli istifadə etməkdən ibarətdir.
Heydər ƏLİYEV
Ümummilli lider
Biz beynəlxalq təşkilatlarda prinsipial mövqeyimizi həmişə olduğu
kimi ifadə edirik. Hər bir məsələ ilə bağlı bizim prinsipial, birmənalı möv-
qeyimiz vardır. Bu mövqe ədalətə, beynəlxalq hüquqa və Azərbaycan
xalqının milli maraqlarına əsaslanır. Azərbaycan tərəfindən aparılan xarici
siyasət nəticəsində bu gün dünya miqyasında bizə çox böyük inam və
hörmət vardır.
İlham ƏLİYEV
Azərbaycan Respublikasının Prezidenti

MÜNDƏRİCAT
Giriş .......................................................................................................11
Metodoloji qeydlər ...............................................................................14
I Fəsil. GEOSİYASİ KONSEPSİYALARIN İDEYA 
TRANSFORMASİYALARI
1.1. Müasir tarixi dövrün çağırışları.......................................................16
1.2. Geosiyasətdə ideya transformasiyaları: “sərt güc”dən 
“yumşaq güc”ə keçid..............................................................................23
1.3. Güclü dövlətin təşəkkülü: sabit cəmiyyət və dinamik 
xarici siyasət ...........................................................................................39
Nəzəri ümumiləşdirmələr.......................................................................55
II Fəsil. XARİCİ SİYASƏTİN ÜFÜQLƏRİ:
PRİORİTET İSTİQAMƏTLƏRİN UZLAŞMA SAHƏSİ
2.1. Dünyanın “ikiqütblülük”dən “birqütblülü”yə keçidi:
yeni balanslaşma modeli axtarışında .....................................................58
2.2. Risklər və böhranlar: çevik xarici siyasət .......................................63
2.3. Uçurumun kənarından qayıdış: yeni xarici siyasət kursunun 
yüksəlişi..................................................................................................70
Nəzəri ümumiləşdirmələr.......................................................................93
III Fəsil. GÜCLÜ DÖVLƏT KONSEPTİ VƏ   
REGİONAL LİDERLİK
3.1. Müasir xarici siyasətə aid bəzi qeydlər ...........................................96
3.2.Xarici siyasətin əsas istiqamətləri: aşırımlı yollarla zirvəyə 
doğru.......................................................................................................101
3.3. Regionun “böyük üçbucağı” və Heydər Əliyevin siyasi 
balans modeli..........................................................................................110
3.4. Gürcüstan və Ermənistan: bir paradoksdan iki çıxış yolu...............123
3.5. ABŞ və Avropa: Qərb istiqamətində diplomatik fəallıq..................132
3.6. Uzaq Şərq: müdrikliklə ehtiyatlılığın yanaşı durduğu məkan.........158
Nəzəri ümumiləşdirmələr.......................................................................169
9
IV Fəsil. XARİCİ SİYASƏTİN PRİORİTETLƏRİ: 
ƏSAS HƏDƏFLƏR VƏ İNKİŞAF TENDENSİYALARI
4.1. Xarici siyasətin prioritetlərinin təsnifi.............................................176
4.2. Cəmiyyətin demokratikləşməsi və iqtisadi amillərlə 
xarici siyasətin əlaqəsi............................................................................181
4.3. Böhranlı situasiyaların həlli: ərazi bütövlüyünün 
təmini və regional təhlükəsizlik .............................................................188
4. 4. Beynəlxalq təhdidlər şəraitində əməkdaşlıq imkanları ..................199
4.5. Azərbaycanın modernləşməsi və xarici siyasətin transformasiyası 220
Nəzəri ümumiləşdirmələr.......................................................................229
Yekun......................................................................................................233
Ədəbiyyat siyahısı ..................................................................................240
Adlar göstəricisi .....................................................................................255
Summary ................................................................................................259
Резюме ...................................................................................................260
Müəllif haqqında ....................................................................................262
10
GİRİŞ
Qədim Şərq kəlamlarından birində deyilir: “Düşüncə lərinizə
diqqət edin – onlar davranışlarınızın başlanğıcıdır”. Bu fikir həyat
fəlsəfəsidir. Onun siyasət və diplomatiyaya da aidiyyəti var. Bəlkə
Uinston Çörçill ona görə xatırladırdı ki, “diplomat heç nə deməmək
üçün gərək iki dəfə fikirləşsin”. Mənim bu kitabda dediklərim de-
mədiklərimin cüzi bir qismidir...
1997-ci il həyatımda dönüş nöqtəsi oldu. Böyük dövlət xadimi
Heydər Əliyev məni məsul bir vəzifəyə təyin etdi. O vaxtdan çətin,
mürəkkəb və olduqca məsuliyyətli bir sahə olan xarici siyasətdə ça-
lışıram. Kitabda bu sahədə fəaliyyət göstərdiyim dövrdə bilavasitə
müşahidə etdiyim beynəlxalq münasibətlərə təhlili yanaşma tətbiq
edilmişdir. Mənim üçün çox çətin və məsuliyyətli bir prosesdir...
Azərbaycanın xarici siyasət kursu faktiki olaraq, 1993-cü ilin
ikinci yarısından formalaşmağa başladı. Həmin dövr çox ziddiyyətli
tendensiyalarla dolu idi. Dünya səviyyəsində cərəyan edən siyasi,
iqtisadi, mədəni, geosiyasi, hərbi və ideoloji proseslər müstəqilliyini
yeni əldə etmiş ölkələrə güclü təsir göstərirdi. Qərbin Samuel Han-
tinqton, Alvin Toffler, Zbiqnev Bjezinski, Henri Kissincer, Sol Kohen,
Pyer-Mari Qallua, Frensis Fukuyama, Cozef Nay və b. kimi nəhəng
geosiyasi konsepsiyalar yaradan siyasətşünasları yetişmişdi. Qərb
11
dövlətləri çox güclü idilər. Sosialist düşərgəsi dağıldığından yeni
müstəqil ölkələr taleyin hökmü ilə güclülərin təsir sahəsinə atılmış
müdafiəsiz məkanlara, yelkənsiz qayıqlara çevrilmişdi. Belə bir mü-
rəkkəb vəziyyətdə Azərbaycanı müstəqil, suveren və demokratik
dövlət quruculuğu kursuna çıxara biləcək böyük şəxsiyyətə ehtiyac
var idi. Azərbaycan xalqı belə bir şəxsiyyəti yetişdirmişdi. Bu,
Heydər Əlirza oğlu Əliyev idi!
Mahiyyət etibarilə bir kitab çərçivəsində ölkənin xarici siyasət
kursunun bütün incəlikləri ilə təhlilini vermək mümkün deyil. Ümum-
milli liderin əsasını qoyduğu, Prezident İlham Əliyevin yaradıcılıqla
davam etdirdiyi bu kurs 20 il müddətində səmərəli işləyən mürəkkəb
bir sistem kimi özünü tam təsdiq etdi. Ötən müddətdə ölkəmiz göz-
lənilməz ziddiyyətli məqamlarla üzləşdi. Müxtəlif tərəflərdən təzyiqlər
oldu. Daxildə ölkəni parçalamaq planları quranlar da tapıldı. Bütün
bu sınaqlardan uğurla çıxan və dövlət quruculuğunu inkişaf etdirmək
üçün əlverişli geosiyasi mühit formalaşdıran xarici siyasət kursu
yarandı. Qlobal miqyasda geosiyasi vəziyyətin dəyişməsinə praktik-
əməli səviyyədə adekvat reaksiya verə bilən siyasi fəaliyyət xətti
işləndi. Bu kitabda olduqca çətin və müəyyən məqamlarda dramatik
dinamizmlə dolu həmin prosesin təhlilinə cəhd edilmişdir. Müasir
geosiyasi nəzəriyyələrdə irəli sürülən baza ideyaların təhlili işığında
ölkənin xarici siyasət kursuna nəzər salınmış, əldə edilən nəzəri qə-
naətlərlə real vəziyyət arasında qarşılıqlı əlaqələrə ayrıca diqqət ye-
tirilmişdir.
Əsərin ideya təkamülü aşağıdakı kimidir. Birinci fəsil geosiyasi
nəzəriyyələrin XX əsrdəki transformasiyasına həsr edilmişdir. Həmin
ideya təkamülü prizmasından müasir geosiyasi konsepsiyalar təhlil
edilir.
İkinci fəsildə Azərbaycanın xarici siyasətinə qlobal və regional
geosiyasi tendensiyaların qarşılıqlı əlaqəsi müstəvisində nəzər yeti-
rilmişdir. Ölkənin xarici siyasət kursunun prioritetlərinin bir-biri ilə
sıx bağlı olan konkret vəzifələri reallaşdırmaq imkanları əsaslandı-
rılmışdır. Güclü dövlət konsepti ilə regional liderliyin uzlaşması mə -
sələsi həmin aspektdə təhlil olunur.
12
Üçüncü fəsildə güclü dövlət konsepti və regional liderlik arasındakı
əlaqəyə bölgə səviyyəsində geosiyasi oyunçu kimi formalaşma
imkanları müstəvisində baxılmışdır. Problem yeni dünya nizamının
təşəkkül tapdığı bir dövrdə geosiyasi təsiri olan çoxlu sayda ölkələrin
meydana çıxmasından ibarətdir. Azərbaycanın bu prosesin harasında
ola biləcəyi məsələsi aktualdır. Biz həmin istiqamətdə mümkün ye-
niləşmə tendensiyalarına hazır olmalıyıq. Həmin kontekstdə bir sıra
mülahizələrimizi oxucularla bölüşmək qərarına gəldik. Onu da qeyd
edim ki, təhlillər ölkəmizin imkanlarının geniş olduğunu təsdiqləyir.
Nəhayət, sonuncu fəsildə xarici siyasətin prioritetləri bir-biri ilə
qarşılıqlı əlaqədə və qlobal miqyasda geosiyasi dəyişmələrin işığında
nəzərdən keçirilmişdir. Burada Azərbaycan rəhbərliyinin ardıcıl
olaraq həyata keçirdiyi modernləşmə kursu ilə xarici siyasətin trans-
formasiyası arasındakı daxili bağlılıq araşdırılmışdır. Həmin əsasda
proqnostik xarakterli müddəalar irəli sürülmüşdür. Müasir diploma-
tiyanın bir sıra xüsusiyyətlərinin təhlili əsasında onun gələcəkdə
oynaya biləcəyi rol haqqında tezislər təqdim edilir. Kitabın yekun
hissəsində gəldiyimiz qənaətlər ümumiləşdirilmiş və bu mövzu ilə
bağlı aktual hesab etdiyimiz gələcək tədqiqat istiqamətləri müəy-
yənləşdirilmişdir.
Kitabın iki fərqli cəhətini vurğulamaq istərdik. Mövzuya yanaş-
mamızın qısa səciyyəsini ayrıca vermək məqsədilə “Metodoloji
qeyd lər” bölməsində hansı metodoloji yanaşmaya üstünlük verdiyimizi
şərh etmişik. Hesab edirik ki, hər bir tədqiqatda aydın metodoloji
ya naşma olmalıdır.
İkinci fərqli cəhət hər bir fəslin sonunda nəzəri ümumiləşdirmələrin
aparılmasından ibarətdir. Bu cür ümumiləşdirmələr irəli sürülən fi -
kirlərin daha konkret və dəqiq başa düşülməsinə və oxucunun əsərin
ideya inkişafını aydın görməsinə xidmət edir. 
13
METODOLOJİ QEYDLƏR
Kitabda konkret elmi-metodoloji yanaşma əsasında təhlil aparılır,
bu məqsədlə müasir elmdə olan bir sıra yanaşmalara nəzər salınır.
Ümumiyyətlə, siyasətçilər, diplomatlar və analitiklər geosiyasi və
siyasi nəzəriyyələrin hazırlanmasında elmi metodologiyadan istifadə
edirlər ki, bu da Qərb və Rusiyada işlənən geosiyasi konsepsiyalarda
özünü daha aydın şəkildə büruzə verir.
Beləliklə, kitabda müasir fəlsəfi-elmi yanaşmalar əsasında konkret
metodoloji mövqe müəyyənləşdirilmiş, əsasən, XX əsrin tədqiqatçıları
Edqar Morin (1), Niklas Luman (2) və Danilo Zolonun (3) yanaşma-
larından, həmçinin Rusiyada elmlərin inteqrasiyasını tədqiq edən
alimlərin metodoloji yanaşmalarından istifadə edilmişdir. Fəlsəfi-
elmi səviyyədə olan metodoloji müddəaları siyasi nəzəriyyə üçün
yararlı məzmuna gətirmək məqsədilə müasir italyan siyasi nəzəriyyəçisi
D.Zolonun gəldiyi nəticələrə müraciət edilmişdir. Əldə edilən
metodoloji qənaətləri qısaca aşağıdakı kimi təqdim etmək olar:
1. Hər bir ölkənin xarici siyasətini dünya siyasi sisteminin alt -
sistemi kimi nəzərdən keçirmək mümkündür. Bu zaman konkret öl -
kənin xarici siyasətinin istifadə etdiyi əsas alət və dəyərlər ilə beynəl -
xalq münasibətlər sisteminin ümumi alət və dəyərləri daim qarşılıqlı
əlaqədə olur. Ona görə də müasir ölkələrin müstəqilliyi və suverenliyinə
bu konsepsiyadan kənarda baxılması elmi meyarlara uyğun deyil.
2. Ölkənin xarici siyasət kursunun avtonomluq dərəcəsi artdıqca, digər
ölkələrin xarici siyasət sistemləri ilə qarşılıqlı əlaqə tendensiyası da güc -
lənir. Bu, dövlətlərin xarici siyasət sahəsində başqaları ilə dialoqa, əmək -
daşlığa və təcrübə mübadiləsinə daha çox diqqət yetirməsi ehtiyacını
meydana çıxarır.
14
3. Açıq sistem kimi səciyyələndirdiyimiz xarici siyasət sahəsi
həm daxili siyasətdən, həm də qlobal siyasi sistemdən daima təsirlərə
məruz qalır. Xarici siyasət kursunun gücü bu təsirləri nə dərəcədə
“öz maraqlarına” uyğunlaşdıra bilməsi ilə müəyyən olunur. Bununla
yanaşı, mühüm məqamlardan biri də xarici siyasətdə atılan hər bir
addımın müsbət və ya mənfi əks-əlaqə formasında özünə qayıtmasıdır.
Yəni xarici siyasətdə atılan addım ümumi kursa uyğun olduqda,
müsbət amil kimi “özünə qayıdır” və onun gücünü artırır, əks halda
isə, mənfi təsir qismində geri qayıdaraq sistemi zəiflədir.
Sonuncu müddəa mürəkkəb mexanizmlə bağlıdır. Lakin biz onu
müasir beynəlxalq münasibətlər sisteminin mürəkkəbliyinə və çox-
funksiyalılığına görə vacib hesab edirik. Dolayısı ilə həmin məqam
müstəqilliyini yaxın keçmişdə əldə etmiş dövlətlərin milli suverenliyinin
təmini probleminin nəzəri tədqiqində əsas rol oynaya bilər. Müasir
tarixi dövrdə ətraf aləmdən gələn təsirləri ciddi surətdə nəzərə
almadan milli dövlət quruculuğu prosesini uğurla həyata keçirmək
mümkün deyil.
Yuxarıda göstərdiyimiz metodoloji prinsiplər mövzuya ölkənin
xarici siyasət kursunu bütöv proses kimi nəzərdən keçirən kompleks
yanaşmanı ifadə edir. Bu keyfiyyətdə onu sistem kimi təsəvvür et -
mək olur. Qeyd olunan metodoloji prinsiplər həmin sistemin avto-
nomluğunu qoruması şərti ilə, digər sistemlərlə qarşılıqlı əlaqədə
tədqiq edilməsi üçün imkanlar açır. 
15
I Fəsil
GEOSİYASİ KONSEPSİYALARIN
İDEYA TRANSFORMASİYALARI
1.1. Müasir tarixi dövrün çağırışları
XX əsr bəşəriyyətin yaddaşında üç böyük hadisə ilə qaldı. Bunlar
iki dünya müharibəsi və sosialist düşərgəsinin dağılmasıdır. Bu
hadisələr tarixi missiyaları və xarakteri ilə fərqlənsələr də, geosiyasi
nəticələri mahiyyət etibarilə bir-birinə yaxındır. Birinci Dünya mü-
haribəsi Osmanlı imperiyasının varlığına, İkinci Dünya müharibəsi
Almaniyanın imperialist planlarına, sosialist düşərgəsinin dağılması
isə SSRİ və Mərkəz və Şərq Avropanın sosialist dövlətlərinin siyasi-
hərbi, sosial-mədəni birliyinə son qoydu. 100 il ərzində dünyanın
qlobal miqyasda üç dəfə silkələnməsi onun bütün sahələrdə strukturuna
və fəaliyyətinə ciddi təsir göstərdi. Hər üç hadisə dünya miqyasında
böhran vəziyyətinin yaranmasından sonra baş verdi.
Tarixi təcrübə göstərir ki, bu cür silkələnmələrdən sonra insanların
düşüncələrindən tutmuş, böyük dövlətlərin daxili və xarici siyasətinədək
bütün sahələrdə köklü dəyişikliklər baş verir. O cümlədən fəlsəfi,
elmi, siyasi, mədəni və iqtisadi təfəkkürdə əsaslı yeniləşmələr inten-
sivləşir. Birinci Dünya müharibəsi ərəfəsi və ondan dərhal sonra fəl-
səfədə yeni cərəyanlar və konsepsiyalar meydana gəldi. Köhnə mək-
təbləri tənqid edən yeni fəlsəfi sistemlər yarandı. Məsələn, ekzisten-
sializm, həyat fəlsəfəsi, praqmatizm və s. Geosiyasi nəzəriyyələrdə
də əvvəlkiləri (məsələn, coğrafi determinizmə və gücə əsaslanan
geosiyasi nəzəriyyəni) tənqid edən yeni konsepsiyalar (biheviorist
geosiyasi təlim, açıq cəmiyyət nəzəriyyəsi və s.) formalaşmağa
başladı. Elmdə (məsələn, təbiətşünaslıqda) və ədəbiyyatda da yeni
yanaşmalar meydana gəldi. İkinci Dünya müharibəsindən sonra
(əsasən, 1950-ci ildən başlayaraq) elmdə, ədəbiyyatda, fəlsəfədə,
siyasi nəzəriyyələrdə yeni konsepsiyaların sayı artdı və intensivləşdi.
16
Nəhayət, sosialist düşərgəsinin dağılması da geosiyasi nəzəriyyələrdə
fərqli anlayışların meydana gəlməsi ilə müşayiət olundu.
Üç tarixi hadisənin fərdlərin və bütövlükdə cəmiyyətlərin həyatında
etdiyi bu dəyişikliklərin fövqündə bizi maraqlandıran problem baxı-
mından diqqəti çəkən bir qanunauyğunluq da var. Məsələ ondan
ibarətdir ki, hər üç hadisə zəruri olaraq dünyanın siyasi xəritəsində
əsaslı dəyişikliklər etdi və bu keyfiyyətdə də insan övladı qarşısında
daha mürəkkəb məsələlər qoydu. XX əsr boyu sosial-mədəni,
geosiyasi, hərbi və iqtisadi mühitin ardıcıl olaraq mürəkkəbləşdiyini
müxtəlif kontekstlərdə hər bir ciddi tədqiqatçı təsdiq edir. Lakin mü-
rəkkəbləşməni bəşəriyyət üçün ümumi tendensiya kimi qəbul etməklə
yanaşı, onun ayrı-ayrı mərhələlərdə ön sıraya fərqli prosesləri də çı-
xardığını vurğulamaq lazımdır. Məhz bu kontekstdə demək olar ki,
sosialist düşərgəsinin dağılması iki mühüm olayı dünya siyasətinin,
geosiyasi və humanitar-elmi nəzəriyyələrin diqqət mərkəzinə gətirdi.
Onları “postsovet məkanı” və “yeni müstəqil dövlətlər” terminləri
ilə ifadə etmək olar. Hər iki termin böyük siyasi, hərbi, mədəni, geo -
siyasi və iqtisadi birliyin sürətlə parçalanması nəticəsində yenə
həmin məkanın birliyinə aid olan proseslərin ifadə edilməsi məqsədi
ilə formalaşdırıldı. Bu cür yanaşma tarixin tələbi idi. Çünki sosialist
düşərgəsinin dağılması ilə ölkələr mövcud olduqları coğrafi məkandan
silinib atılmadı. Onların mövcudluğunun iki yolu var idi – ya bir-
birinə düşmən olub, sonu bilinməyən müharibələrə yuvarlanmaq, ya
da qloballaşan dünyada birgəmövcudluğun sivil yollarını tapmaq.
“Postsovet məkanı” ifadəsi həm də bu məkana daxil olmayanların
ona münasibətini əks etdirir. “Yeni müstəqil dövlətlər” termini isə
postsovet məkanında yaranmış yeni geosiyasi və siyasi reallığın
etiraf edilməsi anlamına gəlir.
20 ildən çox keçən müddət göstərdi ki, hər iki termin ən azı bu
dövr üçün yaşamaq hüququ qazanmışdır. Artıq nə “postsovet məkanı”,
nə də “yeni müstəqil dövlətlər” ifadələri heç kəsi təəccübləndirmir.
Əvəzində, bu məkanda yaranmış yeni müstəqil dövlətlərin milli
qurum olaraq inkişafı, onların demokratik dünyaya inteqrasiyası və
xarici siyasətlərinin prioritetləri ciddi maraq doğuran məsələyə çev-
17
rilmişdir. Doğrudan da, sosialist düşərgəsi cəmiyyətləri eyni “bir
şineli atandan” sonra daha aydın dərk etdilər ki, “ölçüləri fərqlidir”.
Yollar ayrıldı, fərqli siyasi kurslar seçildi və hər kəs öz yolunda uğur
qazanmağın modellərinin axtarışına başladı. Ötən müddət ərzində
qət edilmiş yola nəzər saldıqda hər kəsin öz tarixi trayektoriyasının
formalaşdığını görürük. İllər bəzi ölkələr üçün uğurlu olmuş,
digərlərinin problemləri isə heç azalmaq bilməmişdir. Bəziləri köhnə
düşüncə tərzindən əl çəkib, yeni modelləri qəbul etmək istəmirlər...
Əslində, biz XX əsrdə cəmiyyətlərin taleyində baş vermiş köklü
dəyişikliklərin ümumnəzəri təhlilini aparmaq niyyətində deyilik.
Keçən əsrin 90-cı illərində Azərbaycanın bir əsrin ərzində ikinci
dəfə müstəqilliyə qovuşmasının hansı qlobal silkələnmələr fövqündə
baş verdiyinə qısa nəzər salmaq istərdik. Dünyada baş vermiş üç
siyasi, geosiyasi, hərbi və mədəni-iqtisadi silkələnmələr xalqımızın
taleyində iki dəfə ciddi dəyişikliklər etmişdi. Keçən əsrin əvvəllərində
“demokratiya və azadlıq” sədaları Şərqdə ilk dəfə olaraq Cənub
Qaf qazın incisi adlandırılan Azərbaycanda yüksəldi.
1988-ci ildən başlayaraq Azərbaycan yenidən azadlıq və demokratiya
uğrunda gərgin və ağır mübarizənin mərkəzinə çevrildi. Bu dəfə ona
torpaqlarının bir qismini işğal etməklə zərbə vurdular. Sonra ümu-
miyyətlə, Azərbaycan adlı dövləti yer üzündən silmək planları ortaya
qoyuldu. Azərbaycan xalqı öz mədəniyyəti, dövlətçilik ənənəsi,
ideyası və ideologiyası ilə bu sınaqdan da üzüağ çıxdı. Azərbaycan
müstəqil dövlət kimi bir əsrdə ikinci dəfə bayrağını qaldırdı! İndi
Cənub Qafqazda ən böyük və ən uca bayraq Azərbaycanındır.
Düşündürücüdür ki,100 ildə üç dəfə “sökülüb yenidən özünü
bərpa edən” dünyada Azərbaycan niyə iki dəfə “söküldüsə də, yeni -
dən toparlana bildi”? Bu suala hələ tam cavab verilməyib. Məsələ
ilk baxışda bəsit görünə bilər. Lakin XX əsrin böyük filosof, sosioloq,
politoloq və başqa qabaqcıl təfəkkür sahibləri elə suallar qaldırırlar
ki, situasiyanın ciddiliyi və mürəkkəbliyi dərhal aydın olur. Məsələn,
müasir dövrün tanınmış filosofu və futuroloqu Frensis Fukuyama
güclü dövlətin formalaşması məsələlərini birbaşa XXI əsrdə dünya ni-
zamının təmini və idarəetmə ilə əlaqələndirir (bax: 1.1.1). O yazır ki,
18
bizim dövlət quruculuğu haqqında çox düşünməyimizə baxmayaraq,
anlamadığımız çox şeylər vardır (1.1.1, s.5). F.Fukuyama həmin
çətin məsələlər sırasında “güclü strukturları (dövlət strukturları
nəzərdə tutulur – N.M.) inkişaf etməkdə olan ölkələrə necə köçürməyi”
(1.1.1, s.5) ayrıca qeyd edir. Yəni bir rejimin sürətlə dağılması nəti-
cəsində cəmiyyətin tamamilə fərqli sosial-siyasi, hərbi və iqtisadi
mühitə düşməsi, onun bütövlüyünü saxlamaq şərti ilə transformasiyası
çox mürəkkəb problemdir. Həmin şərtlər daxilində Azərbaycanla
bağlı qoyduğumuz sualın cavabı trivial ola bilməz. Bizim fikrimizcə,
sualın cavabı Azərbaycanın geosiyasi mövqeyi və təbii sərvətlərindən
çox cəmiyyətimizin zəngin və özünəməxsus mədəniyyətə, dövlətçilik
ənənəsinə və yüksək passionarlığa sahib olmasındadır. Həmin
potensial sayəsində Azərbaycan zaman-zaman qəhrəman liderlərini
yetişdirib. Azərbaycanlılar XX əsr boyu tarixin çağırışlarına məhz
bu potensialla cavab verib. Bir neçə dəfə repressiyalara, deportasiyalara
məruz qalmalarına baxmayaraq, onlar öz müstəqilliklərini heç nəyə
dəyişməmişlər. Azərbaycanın ABŞ-dakı ilk səfiri Hafiz Paşayevin
obrazlı ifadəsinə görə, Azərbaycan “G üçlüyü” (Geography, Geology,
Geopolitics) ölkəsi (1.1.2, s.12-15) olaraq bölgənin aparıcı dövlətinə
çevrildi.
1988-ci ildən başlayıb, 1993-cü ili iyun ayınadək isə Azərbaycanın
perspektivləri ilə bağlı ziddiyyətli mövqelər var idi. Ümumiyyətlə,
söhbət dövlətin qalıb-qalmaması məsələsindən gedirdi. O zaman ha-
kimiyyətdə olan qruplar emosional vətənpərvərlikdə ola bilsin ki,
nəyəsə qadir idilər, lakin mürəkkəb bir tarixi şəraitdə dövlətin müs-
təqilliyini və cəmiyyətin bütövlüyünü təmin etmək üçün bu keyfiyyət
yetərli deyildi. F.Fukuyamanın haqqında bəhs etdiyi güclü dövlət
strukturlarını formalaşdırmadan müstəqilliyi qoruyub saxlamaq
mümkün deyildi. Bunun üçün isə strateji düşüncəli, uzaqgörən,
soyuqqanlı və qətiyyətli siyasətçi-lider lazım idi. Azərbaycan xalqı
1993-cü ildə həmin liderini meydana çıxardı. Bu, bir xalqın bir
əsrdə ikinci dəfə qəhrəmanlıq göstərməsi, uzaqgörənlik və dövlət
qurmaq qüdrətini nümayiş etdirməsi idi. Ulu öndər Heydər Əliyev
Azərbaycanın müstəqil dövlətini və xalqını zamanın ziddiyyətləri
19
məngənəsindən sözün həqiqi mənasında xilas edərək, onu real inkişaf
xəttinə istiqamətləndirdi.
Heydər Əliyev bütün fəaliyyəti boyu Azərbaycan mədəniyyəti və
tarixinin əhəmiyyətini xüsusi qeyd edirdi. Bütövlükdə Azərbaycanın
müstəqil dövlətçilik kursu bu məqam üzərində quruldu. Faktiki olaraq,
Ümummilli lider qısa müddət ərzində xalqın quruculuq enerjisini
dövlətin maraqlarının təmin olunması istiqamətində səfərbər edə bildi.
Heydər Əliyev cəmiyyətin mədəni-intellektual potensialını və mənəvi
dəyərlərini milli ideyanın reallaşdırılmasına yönəltdi.
Problemin bu aspekti elmi baxımdan böyük əhəmiyyət kəsb edir.
Sosialist düşərgəsinin dağılmasından sonra meydana gələn müstəqil
dövlətlərin daxili və xarici siyasətinin təməlinə hansı prinsipi qoy-
masından onların gələcək dövlətçiliyinin taleyi asılıdır. O zaman bu
məqamı hər kəs dərk edə bilmirdi. Azərbaycan üçün seçim anı daha
çətin amillərlə bağlı idi. Ölkəyə təcavüz vardı, müxtəlif istiqamətlərdən
təzyiqlər ara vermir, daxildə qeyri-müəyyənlik hökm sürürdü. Məhz
belə bir mürəkkəb və ziddiyyətli şəraitdə mədəniyyəttutumlu suverenlik
strategiyasına üstünlüyün verilməsi strateji təfəkkürlə yanaşı, siyasi
xadim müdrikliyi də tələb edirdi. Heydər Əliyev dövlət idarəçiliyində
klassik və müasir anlamda dövlət quruculuğunun baza prinsiplərinə
əsaslanırdı. Ulu öndər həm də zəngin şəxsi təcrübəsindən geniş
istifadə edirdi. Bu, görkəmli dövlət xadiminə çevik siyasi qərarlar
qəbul etməyə imkan verirdi. O, hər bir böhranlı vəziyyətdən düzgün
çıxış yolu tapa bilirdi. Heydər Əliyev strateji hədəfləri daxili və
xarici amilləri kompleks şəkildə nəzərə almaqla, dünyada gedən
mürəkkəb geosiyasi prosesləri dərindən və hərtərəfli təhlil edərək
müəyyənləşdirirdi. Bütün bunlar Ulu öndərin dövlətçilik məfkurəsinin
başlıca siyasi, ideoloji və nəzəri əsaslarının zənginliyini nümayiş
etdirir. Göründüyü kimi, Heydər Əliyevin dövlətçilik kursu seçimi
tarixi əhəmiyyətə malikdir. Bu kursda daxili siyasətlə xarici siyasətin
incə harmoniyası təmin edilir. Böhranlı situasiyalarda çevik qərarların
qəbul edilməsi müasir siyasi idarəçiliyin əsas məğzini təşkil edir.
Bununla bağlı müasir elmi nəzəriyyələrdə müxtəlif yanaşmalar möv-
cuddur (bax: məs., 1.1.3 və 1.1.4).
20
Müasir tarixi mərhələdə siyasi sahədə çevik və düzgün qərarlar
qəbul etmək daha çətindir. Çünki bu zaman çoxlu sayda amilləri
nəzərə almaq lazım gəlir. O cümlədən insanların və ayrı-ayrı qrupların
siyasi məqsədlərinin mövcudluğu amili də nəzərə alınmalıdır. Böhranlı
məqamlarda situasiya daha da mürəkkəbləşir. Azərbaycanın 1993-
cü ildə düşdüyü vəziyyət siyasi, sosial və geosiyasi baxımdan olduqca
mürəkkəb idi. Ona görə də belə bir şəraitdə çevikliklə düzgün kurs
seçmək siyasi dahilik tələb edirdi. Ümummilli lider Azərbaycanın
gələcəyinə görə məsuliyyəti öz üzərinə götürdü və “hədsiz gərgin
zəhmət bahasına 1993-2003-cü illərdə yeni milli inkişaf strategiyasını
formalaşdırmağa müvəffəq oldu” (1.1.5). Təcrübə göstərir ki, belə
fürsət heç də hər cəmiyyətə nəsib olmur.
Beləliklə, Azərbaycanın milli inkişaf strategiyası mədəniyyəttutumlu
suverenlik ideyasına əsaslanırdı. Bu mənada mədəniyyəttutumlu su-
verenliyin Azərbaycan Respublikasının daxili və xarici siyasətinin
özəyi olması fikrini qəbul etmək lazım gəlib. Postsovet məkanı üçün
bu kurs kifayət qədər yeni olmaqla kreativ siyasi təfəkkür tələb edir.
Problemin mahiyyəti də məhz bundadır. Çünki müstəqilliyinə yenicə
qovuşan və hər tərəfdən əsassız ittihamlara məruz qalan gənc bir
dövlətin xarici siyasətinin möhtəşəm binasının bünövrəsinə bədxahların
gözünə ox kimi batan zəngin milli mədəniyyəti qoyub, demokratik
dövlət qurmaq olduqca mürəkkəb bir iş idi. Başqa geosiyasi şərtlərlə
yanaşı, həm də ona görə ki, Azərbaycana qarşı olan əsassız hiddətin
kökündə məhz zəngin, təkrarolunmaz milli mədəniyyət və dövlətçilik
ənənələrimizin varlığını bəzilərinin qəbul etmək istəmədiyi dururdu.
Heydər Əliyev bütün risklərə sinə gərərək dövlətçilik kursunun
əsasına milli mədəniyyət amilini qoydu. Mədəniyyəttutumlu suverenlik
ideyası qlobal kontekstdə Azərbaycan üçün çox əhəmiyyətli idi.
Keçən əsrin ikinci yarısından başlayaraq, cəmiyyətin inkişaf mo-
delinin təməlində hansı ideyanın qoyulması müzakirə obyektinə
çevrildi. Hərbi qüdrət, yoxsa iqtisadi güc, güclü ideologiya, yaxud
mütərəqqi mədəniyyət sistemi və s. kimi variantlar müxtəlif formalarda
müzakirəyə çıxarıldı. O cümlədən geosiyasi nəzəriyyələrdə ciddi
ideya transformasiyaları baş verdi. Onlar haqqında ayrıca paraqrafda
21
ətraflı danışacağıq. İndi isə onu qeyd edək ki, XX əsrin 90-cı
illərindən başlayaraq qabaqcıl düşüncəli insanlar mədəniyyətə istinad
edən inkişafın daha dayanıqlı və davamlı olduğunu ümumi əsaslarla
vurğulayırlar. Məhz bu səbəbdən də XXI əsr “humanitar əsr” adlan-
dırılmağa başlayır. Bu əsrdə silahlar və ya iqtisadi sistemlər deyil,
mədəniyyət sistemləri, ideologiyalar, konsepsiyalar yarışırlar.
XXI əsr informasiya əsri də adlandırılır. Bu əsrdə informasiyanın
Mənası və Təyinatı yeniləşir. Hələ 1998-ci ildə professor Piter
Draker yazırdı: “The next information revolution is well under
way... It is a revolution in CONCEPTS... It asks “What is the MEA-
NING of information and what is its PURPOSE?” (1.1.6, s.47).
Yəni “Növbəti informasiya inqilabı artıq başlamışdır... Bu, KON-
SEPSİYALAR inqilabıdır... Bu inqilab fərqli məsələ qaldırır: “İn-
formasiyanın MƏNASI nədir və onun TƏYİNATI nədən ibarətdir?”
Qeyd etmək lazımdır ki, dünyanın heç də bütün qabaqcıl alimləri
P.Drakerin vurğuladığı dəyişikliyi duya bilmirdilər. “Yeni informasiya
inqilabı” anlayışını məhdud mənada başa düşmək doğru deyil. Bir
sıra tədqiqatçılar ona daha çox sosioloji məzmun verirlər.
XX əsrin 90-cı illərinin sonlarında alimlərin haqqında bəhs
etdikləri inqilabın nəfəsini Heydər Əliyev ən azı 5 il öncə siyasi
mühitdə hiss etməyə başlamışdı. Ona görə də Ulu öndər yeni müstəqil
dövlətin inkişaf modelinin təməlinə İNFORMASİYA-nı (mədəniyyəti)
qoydu. O, siyasi mübarizədə, dövlət quruculuğunda iqtisadiyyat,
hərbi inkişaf, texnoloji tərəqqi və s. kimi bütün başqa amillərlə mü-
qayisədə KONSEPSİYA-nın daha çox əhəmiyyət daşıdığını bilirdi.
Tarixi şəraitin çağırışlarına XX əsrin 90-cı illərində Azərbaycan
bu şəkildə cavab verdi. Problemin XX əsrin əsas geosiyasi nəzəriy-
yələrinin işığında təhlili nəzəri-siyasi aspektlə yanaşı, konkret de-
mokratik dövlət quruculuğu, daxili və xarici siyasətin bir-birinə uy-
ğunluğu kimi mühüm məsələlər baxımından da xüsusi maraq doğurur.
Çünki bu təhlillərə əsaslanaraq Azərbaycanın xarici siyasətinin
prioritet istiqamətlərinə və onların həyata keçirilməsi mərhələlərinə
nəzər salmaq mümkün olacaqdır.
22
1.2. Geosiyasətdə ideya transformasiyaları:
“sərt güc”dən “yumşaq güc”ə keçid
Biz “Geosiyasətə giriş” kitabında geosiyasi nəzəriyyələrin təkamülü
ilə bağlı geniş təhlil vermişik (bax: 1.2.1, s.422-484). Geosiyasi nə-
zəriyyələrin əsas ideyalarına və bütövlükdə məzmununa təkamül as-
pektində diqqət yetirilmişdir. İndi isə qarşımızda daha konkret vəzifə
durur. Geosiyasi nəzəriyyələrin ideya transformasiyalarına müstəqilliyini
keçən əsrin 90-cı illərində əldə etmiş postsovet məkanı ölkələrinin
xarici siyasətinin formalaşması prizmasından nəzər salmağa ehtiyac
duyulur. Əvvəlcə ümumnəzəri səviyyədə bir neçə mühüm məqama
aydınlıq gətirək.
Bu kitabın metodoloji qeydlər hissəsində vurğulamışdıq ki, elmi
yanaşmamız insan fəaliyyətinin bütün sahələri arasında sıx qarşılıqlı
bağlılığın olmasına əsaslanacaqdır. Həmin yanaşma çərçivəsində
cəmiyyətin siyasi, iqtisadi, elmi, mədəni, geosiyasi və başqa sahələri
bütöv, açıq, qeyri-xətti və mürəkkəb sistemin tərkib hissələri kimi
təsəvvür edilir. Geosiyasi nəzəriyyələrin XX əsrdə ideya transfor-
masiyalarına həmin yanaşmanın işığında nəzər yetirdikdə, ənənə
ilə müasirliyin maraqlı əlaqəsini görmüş oluruq. Belə ki, hər bir
geosiyasi nəzəriyyənin əsas ideyasının məzmununa dövrün fəlsə-
fi-elmi idrakının çox ciddi təsiri olur. Fəlsəfi-elmi təfəkkürlə siyasi
şüurun ümumi səviyyədə bir-biri ilə sıx əlaqədə olması çoxdan mə-
lumdur. Burada söhbət konkret geosiyasi nəzəriyyənin ideya
məzmunu ilə dövrün fəlsəfi dünyagörüşü və elmi paradiqması
arasında paralelliyin mövcudluğundan gedir. Fizikada Nyuton
mexanikasının, biologiyada darvinizmin əsas elmi paradiqma kimi
qəbul edildiyi dövrlərdə geosiyasi nəzəriyyələrin əsasını coğrafi de-
terminizm (geodeterminizm) təşkil edirdi. F.Ratsel (1.2.2), H.Makinder
(1.2.3), K.Haushofer (1.2.4) və başqaları həmin paradiqmaya daxil
olan geosiyasi nəzəriyyələrin müəllifi idilər. Təbii ki, fizika və
biologiya sahəsində formalaşmış elmi təsəvvürləri birbaşa geosiyasətə
tətbiq etmək çox risklidir. Bu, fəlsəfədə reduksionizm (lat. reductio -
“qayıtma”, “geriyə dönmə”) adlanır. Reduksiya mürəkkəb hadisələrin
sadə hadisələrdə işləyən qanunauyğunluqlarla izah edilməsi deməkdir.
23
Məsələn, sosial hadisələrin biologiyanın qanunları ilə izah edilməsi
bu qəbildəndir. Sosial-darvinizm Çarlz Darvinin təbiət hadisələrində
aşkarladığı təbii seçim və mübarizə qanununu insan cəmiyyətinə də
şamil edən sosial nəzəriyyədir. Nyuton fizikası və darvinizmdə de-
terminizm prinsipi (lat. determinare - “müəyyən etmək”, “məhdud-
laşdırmaq”) ciddi yer tutur. Determinizm səbəb-nəticə əlaqələrinin
universal xarakterliyi haqqında təlimdir. Bu təlimə görə, dünya
hadisələri bir-birindən qarşılıqlı asılıdır. Təbiətşünaslıqda hökm sürən
bu ideyanı, idrak qanunauyğunluğu və prinsiplərini dövlətlərarası
münasibətlər sahəsinə necə tətbiq etmək olar? Coğrafi determinizm
adlandırılan geosiyasi nəzəriyyənin tərəfdarları bunu reduksionist
mövqedən həyata keçirirdilər. Problemin ideya qaynaqlarına bir
qədər geniş nəzər salmaqla, bir sıra vacib məqamlara aydınlıq gətirə
bilərik.
İnsanların təbii-coğrafi təsəvvürləri qədimdən formalaşmağa baş-
lamışdır. Qlobal miqyasda tarixi şərait dəyişdikcə, həmin təsəvvürlər
də transformasiyaya uğrayırdı. Qədim dövr, orta əsrlər, yeni dövr və
XX əsrin coğrafi təsəvvürləri bir-birindən fərqlənir. Məsələn, bəzən
“orta əsrin rəmzi coğrafiyası” (1.2.5, s.10) ifadəsi işlədilir. Bu ifadəni
işlədən C.K.Rayt orta əsrlərdə “ticarətçi ilə kilsə xadiminin” coğrafi-
yasının fərqləndiyini yazırdı (1.2.5, c.16). Ancaq bütün hallarda orta
əsr coğrafi təsəvvürlərinin bir qaynağı antik dövr tarixçiləri və
filosofları, ikinci qaynağı isə Bibliya olub (1.2.5, s.18-47). Buna
baxmayaraq, orta əsr coğrafi təsəvvürlərinin formalaşmasına dövrün
sosial-mədəni mühiti ciddi təsir göstərib. Bu qayda bəşəriyyətin tə-
kamülünün bütün mərhələlərində özünü büruzə verib. XIX əsrin
sonu – XX əsrin əvvəllərində formalaşmış təbii-coğrafi amillərə
əsaslanan ənənəvi geosiyasi nəzəriyyələrin mahiyyətinin dərkində
bu məqamı mütləq nəzərə almaq lazımdır. C.K.Rayt, D.Harvey,
H.H.Simpson və b. kimi fikir sahiblərinin əsərlərinin təhlili göstərir
ki, İntibahdan Yeni dövrə keçid zamanı coğrafi təsəvvürlər dəyişib.
Həmin dəyişikliklər həmişə cəmiyyətin sosial təşkilində baş verən
yeniləşmələrə uyğun olub. Misal olaraq, alman tarixçisi G.Voiqtin
“orta əsr kollektivçiliyinin” dağılmasını və yeni sosial təşkilin ya-
24
ranmasını necə təsvir etdiyini göstərmək olar. Tarixçi XIX əsrin son-
larında yazırdı: “Bütövlükdə orta əsr mühitinə heç nə korporativlik
kimi nüfuz edib, onu xarakterizə etmir. Xalqların yerdəyişməsi nəti-
cəsində yaranan xaosdan sonra yeniləşmiş bəşəriyyət qruplarda,
nizamlı strukturlarda, sistemlərdə kristallaşdı... Bəşəriyyətin aparıcı
qüvvələri kütlələri özlərinə ruhən tabe etdirən fərdlər yox, fərdi yal -
nız müəyyən norma (standart) kimi təsəvvür edən təbəqə və korpo-
rasiyalar idi” (1.2.6, s.131). G.Voiqt orta əsrlərə xas olan bu cür sosi-
al-mədəni xüsusiyyətin traybalist sosial təşkili və feodal dövlət tipini
yaratdığını vurğulayır. Müvafiq olaraq, feodal dövlətlər xarici siya-
sətlərini təbii-coğrafi amillərlə zəif əlaqələndirirdilər. Onlar üçün
əsas olan məhdud dairəni qane edən xarici siyasət idi. Kollektivçiliyin
lokal (traybalist) üsulunun dağılması ilə ictimai təşkilatlanmanın
daha universal formaları meydana gəldi. Həmin prosesin nəticəsi
kimi millətlər formalaşdı. Avropada milli dövlətlər tarixin səhnəsinə
XVII əsrdə çıxmağa başladı. Klassik milli dövlət forması 1648-ci il
Vestfal sazişi ilə özünü tam təsdiq etdi. Avropanın “gecikən xalqları”
(məsələn, almanlar və italyanlar) isə millət formalaşdıqdan sonra
milli dövlət qura bildilər (bax: 1.2.7, s.197).
Milli dövlətlərin formalaşması təbiətşünaslığın inkişafı ilə müşayiət
olundu. Elm birmənalı və determinləşmiş (səbəb-nəticə) əlaqələrin
tapılmasını əsas hədəf olaraq seçdi. Zaman-zaman bu cür baxış döv -
lət idarəçiliyinə və dövlətlərarası münasibətlərin məzmununa sirayət
etməyə başladı. Dövlət milli maraqlara tabe etdirildi. Milli maraqlar
isə təbiətşünaslığın idraki qaydalarının təsiri altında coğrafi amillərlə
sıx qarşılıqlı əlaqədə götürüldü. Təbii amillər insanlara “təbiətin
sifarişi” ilə milli dövlətin başqaları üzərində hegemonluğunu əsas-
landırmaq üçün lazım idi. Bunun üçün daha universal məfhum kimi
təbiət çıxış etməli idi. Beləliklə, Yeni dövrdə cəmiyyətin “elmləşməsi”
bütün sahələrdə, o cümlədən xarici siyasətdə və dövlətlərarası mü-
nasibətlərdə elmi düşüncə tərzinin hakim olmasına səbəb oldu. Bu
mexanizm vasitəsi ilə Nyuton mexanikası və Darvinin təkamül nə-
zəriyyəsi siyasi şüurlara hakim kəsildi. Hadisələrin bu cür inkişafı
coğrafi determinizmin cəmiyyətin bütün sahələrinə şamil edilməsinə
25
əsas verdi. Sırf sosial amil arxa plana keçdi. Ənənəvi geosiyasət də
XIX-XX əsrlərdə humanitar və sosial elmlərdə hökm sürən coğrafi
determinizm əsasında meydana gəldi. Coğrafi determinizmə görə,
ölkənin yerləşdiyi ərazi, onun təbii-iqlim şəraiti, dəniz və okeanlara
yaxınlığı və ya uzaqlığı və s. bu kimi amillər xalqların ictimai-tarixi
inkişafının xarakterini müəyyənləşdirir, həmçinin onun beynəlxalq
mühitdə davranışını və statusunu da dəqiqləşdirir. Onu deyək ki,
ətraf mühitin cəmiyyətə təsiri barədə ideyalar hələ qədim dövrlərdə
mövcud idi. Qədim yunan filosofları (Aristotel, Demokrit, Platon və
b.) bu haqda fikirlər söyləyiblər.
Orta əsr dahi müsəlman filosofu İbn Xəldunun da bununla bağlı
fikirləri var. O, təbiətin bədənə, insanın əxlaqi keyfiyyətlərinə və xa-
rakterinə ciddi təsir etdiyini yazırdı (bax: məs., 1.2.8 və 1.2.9).
Xəldunun nəzəriyyəsinə görə, cəmiyyətin həyatında başlıca amil iq-
limdir. Belə ki, mülayim iqlimli ölkənin insanları mədəni fəaliyyətlə
məşğul olmağa çalışırlar, isti iqlimdə yaşayanların isə buna meyli az
olur. Çünki inkişafa stimul yoxdur – təbiətdən çox şey hazır şəkildə
alınır. İbn Xəldunun ideyaları XVI əsr fransız mütəfəkkiri Jan
Bodenə, o da öz növbəsində XVIII əsr fransız filosofu və siyasi nə-
zəriyyəçisi Şarl Lui Monteskyönün təsəvvürlərinin formalaşmasına
böyük təsir göstərmişdi. Ş.L.Monteskyö yazırdı: “İsti iqlimlərdə...
adətən, despotizm hökm sürür” (1.2.10, s.215). XIX əsrdə coğrafi
determinizmi ingilis tarixçisi Henri Tomas Bokl, fransız coğrafiyaşünası
Elize Reklyu, amerikalı tədqiqatçı Elsuort Hantinqton və başqaları
inkişaf etdirmişdilər. Hegelə görə isə, coğrafi amillər Qərb xalqlarını
“tarixi”, Şərq xalqlarını isə “tarixdənkənar” etmişdir.
Bütün bunlar onu təsdiq edirdi ki, coğrafi determinizm prinsipi
faktiki olaraq, daha güclü dövlətlərə başqalarına qarşı aqressiv dav-
ranmağa, onları zəbt etməyə, özlərinə tabe etdirməyə əsas verən geosiyasi
yanaşmanın təməl prinsipi olmağa hazır idi. Həmin əsasda dünyanı müxtəlif
statuslu və bir-birinə qarşı duran regionların cəmi kimi də təsəvvür etmək
olardı. XIX əsrin sonu – XX əsrin əvvəllərində ənənəvi geosiyasətin
yaranması bu təsəvvürlərin formalaşmasından birbaşa asılı idi.
26
Nəhayət, Birinci Dünya müharibəsinin gedişində isveçli R.Çellen
“geosiyasət” anlayışını elmə gətirdi. Lakin o, alman F.Ratselin ide-
yalarından bəhrələnirdi. R.Çellen geosiyasətə verdiyi tərifdə coğrafi
amili nəzərə alaraq, dövlət siyasətini yeritməyi təklif edirdi. XX
əsrdə “dövlət siyasəti” dedikdə, “milli dövlət siyasəti” nəzərdə
tutulurdu. Bu məqamı qeyd etmək vacibdir, çünki bəşər tarixində
milli dövlətlərə qədər imperiyalar mövcud olmuşdu və onlar daha
çox ərazi ələ keçirməyə diqqət yetirirdilər. Müasir tarixi mərhələdə
isə geosiyasət əsasən, milli dövlətin fəaliyyətinə aid edilir. Bu
baxımdan tanınmış Amerika politoloqu Corc Modelskinin bir təsnifatı
üzərində qısaca dayanmaq faydalı olar (bax: 1.2.11).
C.Modelski dünya siyasətinin uzun mərhələlərini və ya liderlik
mərhələlərini işləyib hazırlamışdır. Bu mərhələlərin vaxtaşırı bir-
birini əvəz etməsi dünyanın geosiyasi strukturunu (dünya nizamını)
dəyişir, yeni böyük dövlətlərin və onların təsir zonalarının üzə
çıxmasına şərait yaradır. Dünya siyasətinin hər uzun dövrəsi təxminən
100 il davam edir. Modelski qlobal siyasətin təkamülünü 4 fazaya
bölüb. Onun fikrincə, geosiyasi proses, bir qayda olaraq, aşağıdakı
şəkildə gedir: planetdə bu və ya digər böyük gücün yüksəliş mərhələsi
“əsas dünya problemlərinin müəyyənləşdirilməsi” və “müttəfiqlər
koalisiyasının təşkili” fazalarından keçir. Daha sonra “makrosəviyyədə
qərarların qəbul edilməsi” və “onların həyata keçirilməsi” mərhələsi
gerçəkləşir. Müəllif bu qənaətdədir ki, XIX əsrin ortalarından ehti -
barən qlobal təşkilatlanma mərhələsi başlayır. Bu mərhələ dünya
siyasi sisteminin formalaşması ilə xarakterizə olunur (1.2.11, s.127).
Qlobal siyasi sistem milli dövlətlərin mövcudluğu şəraitində forma-
laşdığından başlanğıcdan özündə bir sıra ziddiyyətli məqamları
ehtiva etmişdir. Yürgen Habermasa görə, milli dövlət dünyada
savaşla özünə yer etməyə meyllidir. Bu səbəbdən milli azadlıq bir
sıra hallarda imperiya həvəsinin təzahür etməsinə gətirib çıxarır
(1.2.7, s.213). Ona görə də “nə qədər kədərli olsa da, XX əsrin
inteqral milliyyətçiliyi” (Y.Habermas) “qarşıya qoyulan məqsədlərə
çatmaq üçün daha çox kütlələrin səfərbər edilməsinə xidmət etdi”
(1.2.7, s. 213). Bu, ənənəvi geosiyasətin ideya sistemi kimi anlaşılması
27
üçün mühüm məqamdır. İdeyanın təməlində bir və ya bir neçə
milləti təbii şəkildə başqalarına qarşı radikal əhval-ruhiyyəyə kökləmək
məqsədi dururdu. Bu isə ənənəvi geosiyasi nəzəriyyələrin aqressiv
və davakar mövqeyə üstünlük verməsi mənasını verir. Məhz həmin
ərəfədə güc siyasətinin nəzəri əsaslarının işlənib hazırlanmağa baş-
lanması təsadüfi deyil. Bunun bir neçə konkret qaynağı var. Birincisi,
qlobal bazarın formalaşması tendensiyası meydana gəlmişdi.
Bu, dünya məkanının “bağlanması”, yəni ərazi bölgüsü prosesinin
başa çatması fonunda baş verirdi. Milli dövlət isə öz təsir dairəsini
genişləndirməli idi. Deməli, bunun üçün o, “bağlı geosiyasi mə-
kanda” mövcudluğunu saxlamağa çalışmalı idi. İkincisi, artıq
bölünmüş dünyanı yenidən bölüşdürmək meylləri güclənməkdə
idi. Üçüncüsü, Avropa dövlətləri formalaşmış dayanıqsız balansı
“qapalı” dünyanın başqa qitələrinə ötürməyə çalışırdılar. Dör-
düncüsü, tarix yalnız Avropanın tarixi olmaq çərçivəsindən
kənara çıxaraq, həqiqi mənada ümumdünya tarixinə çevrilməkdə
idi. Bütün bu səbəblər güc siyasətinin nəzəri əsaslarının yaradılması
ilə nəticələndi ki, bu da sonralar siyasi realizmin məhək daşına
çevrildi. Burada bir daha qeyd edək ki, geosiyasət o dövrün elmi
fikrinin təkamülü məcrasında inkişaf edirdi. Bu səbəbdən də təbiət-
şünaslıq, sosial və humanitar elm sahələrindəki ideya və konsepsiyaların
beynəlxalq münasibətlər sferasına tətbiq edilməsi faydalı oldu. De-
terminizm, təbii-tarixi qanunlar, sosial-darvinizm kimi ideyalar
geosiyasi nəzəriyyələrə gətirildi.
Ənənəvi geosiyasətin ümumi mahiyyəti yuxarıda təsvir etdiyimiz
məqamları özündə birləşdirir. Onun baniləri əmin idilər ki, dövlətlərarası
münasibətləri təbiətin qanunlarına uyğun tənzimləmək olar. Siyasi
və geosiyasi proseslərin təbiətinə uyğun olaraq, F.Ratsel, R.Çellen,
H.Makinder, K.Haushofer və klassik geosiyasətin digər nümayəndələri
bütün proseslərin kökünə birmənalı qəbul edilən təməl meyar
qoyublar. Bu keyfiyyətdə konkret dövlətin təbii-coğrafi səciyyəsi
olan məkan çıxış edirdi. Yəni geosiyasi mənada götürülən “məkan”
fiziki “məkan” anlayışının sinonimi deyil. Lakin coğrafi determinizm
mövqeyindən “geosiyasi məkan” anlayışı hansısa dövlətin beynəlxalq
28
münasibətlər sistemində üstünlüyünü və aliliyini əsaslandırmaq üçün
lazım idi. F.Ratsel və R.Çellenin ideyaları timsalında bu incə
məqamlara nəzər salaq.
“Geosiyasətin atası” sayılan F.Ratsel Amerika və Almaniyanın
kontinental dövlətlər kimi gələcəyini müəyyən etməyə çalışırdı (bax:
1.2.1, s.172). Bunun üçün o, nəzəri sistem yaratmalı idi. Həmin
nəzəri sistem Darvinin təkamül nəzəriyyəsinin sosial-siyasi sahəyə
reduksiyasına əsaslanırdı. F.Ratsel insanları və cəmiyyəti təbiətə
tam uyğunlaşmalı olan varlıqlar kimi təsəvvür edirdi. Bu isə özlüyündə
xalqların varlığında və mental xüsusiyyətlərinin formalaşmasında
landşaftın xüsusi rolunun olması ideyasına gətirib çıxarmalı idi.
Geosiyasi nəzəriyyə müstəvisində dövlətlər və xalqlar arasında
fərqləri də bu bölgü əsasında müəyyən etmək lazım gəlirdi. Buna
görə də coğrafi amillərə deterministik yanaşmanın tətbiqi zərurətə
çevrilirdi. Dövlət və xalqların geosiyasi əhəmiyyəti bu prinsip
əsasında qiymətlən di ril dikdə, birinci və ikinci dərəcəli dövlətlər
bölgüsü yaranır. Coğrafi determinizm konsepsiyasının ideya tə-
məlində bir mütləqlik, radikallıq, ayrı-seçkilik və öz iradəsini
başqalarına zorla qəbul etdirmək meyli özünü büruzə verir. Tə-
sadüfi deyil ki, F.Ratselin bu yanaşması almanpərəst R.Çellenin
baxışlarının formalaşmasına təkan verdi (1.2.1, s.185). Ratseli
özünün müəllimi hesab edən R.Çellenə görə, “dövlətin mövcudluğunu
saxlamaq üçün güc qanundan daha vacibdir, çünki qanunun
özü yalnız güc vasitəsi ilə təmin edilə bilər” (1.2.1, s.185). Təbii
ki, bu yanaşma diplomatik fəaliyyətdə, daxili və xarici siyasətdə
və dövlətlərarası münasibətlərdə bu və ya digər dərəcədə öz tə-
cəssümünü tapmalı idi. Bu aspektdə məqsədlərə çatmaq üçün
dövlətin hansısa gücə sahib olması gərək idi. Coğrafi determinizm
nəzəriyyəsinin tərəfdarları üçün belə bir güc qismində hərbi qüdrət
çıxış edirdi. Bu, artıq siyasətçiləri konkret istiqamətə yönləndirmək
demək, dünyanı fəth etmək, bütün dövlətləri özünə tabe etdirmək
kimi təcavüzkar siyasi mövqenin formalaşmasına rəvac vermək idi.
Burada bəzilərinə yuxarıdan aşağı baxmaq, digərlərini “ali irq” kimi
təqdim etmək istəklərinin özünü göstərməsi də təbii sayılmalıdır.
29
Hesab edirik ki, bəşəriyyət bu geosiyasi kursun vurduğu ziyanı
Birinci və İkinci dünya müharibəsi vasitəsi ilə ödəməli oldu. Özünü
hərbi cəhətdən qüdrətli sayan dövlətlər hesab edirdilər ki, dünyaya
ağalıq etməyə haqları vardır. Lakin İkinci Dünya müharibəsində
SSRİ sübut etdi ki, hərbi silahdan daha güclü amillər də mövcuddur.
Bütün bunların fonunda İkinci Dünya müharibəsindən sonra geo-
siyasi nəzəriyyələrin məzmununda ciddi təftişlərin olacağını, fərqli
geosiyasi strategiya təklif edən yanaşmaların meydana çıxacağını
gözləmək məntiqli idi. İkinci Dünya müharibəsindən dərhal sonra
yeni geosiyasət (geoiqtisadiyyat) deyilən konsepsiya sürətlə inkişaf
etməyə başladı. Bu konsepsiya, əsasən, ABŞ-da formalaşırdı, lakin
Avropa dövlət lərində də həmin proses gedirdi (bax: 1.2.12). Konsepsiya
kimi geoiqtisadiyyat S.Kohenin, S.Hantinqtonun, N.Spaykmenin,
C.Kifferin, C.K.Helbreytin, P.F.Drakerin, L.K.Turounun, M.Qoldmanın,
F.Fukuyamanın, F.Brodelin, J.Attalinin və başqalarının əsərlərində
inkişaf etdirilib. Geoiqtisadiyyat qısaca olaraq, əsasən iqtisadi
yolla dünya və ya regional gücə sahib olmağı nəzərdə tutan
dövlət strategiyası kimi xarakterizə edilir (1.2.12, s.5-6). Bu kon-
tekstdə geoiqtisadiyyat müasir geosiyasi yanaşma modelini kəsb
edir. Geoiqtisadiyyat dünya dövlətlərinin vahid iqtisadi sistemdə in-
teqrasiyasını daha məqbul hesab edir. Bu zaman təsərrüfatçılığın rə-
qabətədavamlı regional şəraitinin yaradılması əhəmiyyətli hesab
edilir. Bu cür yanaşma özlüyündə uzunmüddətli iqtisadi proqramların
hazırlanmasını tələb edir ki, onun vasitəsi ilə də siyasi məqsədlərə
çatmaq üçün imkan yaranır. Bütövlükdə yeni geosiyasi model kimi
geoiqtisadiyyat hərbi qüdrəti iqtisadi güclə əvəz etdi. Ənənəvi geo-
siyasətdə təbii-coğrafi amillər siyasi məqsədi müəyyənləşdirməyin
təməl sahəsi idisə, İkinci Dünya müharibəsindən sonra geosiyasətdə
“qurğuşun çörəklə” əvəz olundu. İqtisadi gücə sahib olmaq hərbi
qüdrət sahibi olmaqdan məqsəd baxımından fərq lənmirdi. Öncəki
dövrdə olduğu kimi, yeni geosiyasətdə də qarşıya konkret dövlətlərin
və ya regionun başqaları üzərində hegemonluğunu təmin etmək
məqsədi qoyulmuşdu. Sadəcə, iqtisadi güc insan öldürməyi nəzərdə
tutan hərbi gücdən “daha mədəni” və rəqibləri qıcıqlandırmayan,
30
onları şir nik ləndirən amil kimi görünür. Bu mənada ideya olaraq
yeni geosiyasət bəşəriyyətin bir qədər “yumşaq” təsir metodlarına
keçidində hazırlıq mərhələsi kimi qiymətləndirilə bilər. Lakin
proseslər göstərdi ki, nəzəriyyədə sivillik təsiri bağışlayan
ideyaların praktikada tətbiqi bir sıra hallarda sərtlik tələb edir.
Geoiqtisadiyyat da güclü döv lət lərin başqalarına qarşı iqtisadi
ekspansiyasına imkan verdi. Transmilli şirkətlərin inkişafı bu
aspektdə daha böyük miqyasda dəyişikliklərə gətirib çıxardı.
Hələ 1970-ci illərdə ABŞ Dövlət Departamenti siyasətinin planlaş-
dırılması şurasının xarici münasibətlər üzrə əməkdaşı olmuş Meriam
Kemps deyirdi ki, “biz transmilli şirkətlərin fəaliyyətinin dünyanı
hansı duruma gətirəcəyini bilmirik” (1.2.13, s.168). Onu da deyək
ki, M.Kemps yeni geosiyasi nəzəriyyənin “qarşılıqlı asılılıq” kon-
sepsiyasının əsas nümayəndələrindən biridir. Bunlar geoiqtisadiyyatın
qloballaşma prosesi ilə sıx bağlı olduğunu təsdiq edən faktlardır.
XX əsrin ikinci yarısında dünya dövlətləri arasında iqtisadi
əlaqələrin inkişafının qloballaşma kimi də təqdim edilməsi
təsadüfi deyil. Sual oluna bilər: qloballaşmanı kimlərinsə geosiyasi
maraqlarının təmin edilməsinə xidmət edən proses kimi təsəvvür
etmək olarmı? Əgər yuxarıda apardığımız təhlilləri, iqtibaslarda
ifadə olunan fikirləri nəzərə alsaq və İkinci Dünya müharibəsindən
sonra böyük dövlətlərin xarici siyasətinin məzmununa diqqət
yetirsək, onda bu suala müsbət cavab vermək olar. Qərbdə həmin
dövrdə formalaşmış geosiyasi konsepsiyaların məzmun və məqsədinin
təhlili də bu tezisi təsdiqləyir. Qısaca həmin konsepsiyalara diqqət
yetirək.
İkinci Dünya müharibəsindən sonra böyük siyasət meydanında
ABŞ, SSRİ, Böyük Britaniya, Fransa və Qərb Almaniya var idi.
Uzaq Şərqdə Yaponiya sürətlə inkişaf edirdi. ABŞ və Avropa iqtisadi
inkişafda aparıcı rol oynamaqda davam edirdilər. Artıq XX əsrin 50-
ci illərində Qərbdə informasiya cəmiyyətinin formalaşdığından bəhs
olunurdu. Eyni zamanda, ABŞ və SSRİ-nin hərbi potensialı dünyanı
bir neçə dəfə məhv etmək üçün yetərli idi. Ona görə də, beynəlxalq
münasibətlərdə diqqət hərbi gücdən iqtisadi amilə doğru dəyişməyə
31
başladı. Artıq qeyd etdiyimiz kimi, bu prosesdə transmilli iqtisadi
əlaqələr ciddi rol oynayırdı. Bununla da dünyanın bütün dövlətləri
bir-birindən daha çox asılı vəziyyətə düşdü. Müvafiq olaraq,
geosiyasətin və təhlükəsizliyin də yeni modellərinin işlənməsinə
böyük ehtiyac yarandı. Etiraf etmək lazımdır ki, bu çağırışa ABŞ
daha fəal reaksiya verdi. Yeni geosiyasi nəzəriyyələr məhz ABŞ-da
formalaşmağa başladı. Avropa dövlətləri də bu problemə böyük
diqqət yetirməyə başladılar və həmin məqsədlə bir neçə elmi mər -
kəzlər yaratdılar. Bununla da qlobal siyasi və sosial-iqtisadi prob -
lemlərin öyrənilməsində yeni mərhələ başladı. Həmin mərhələdə
bey nəlxalq münasibətlərin tədqiqində aşağıdakı iki cərəyan formalaşdı:
“ənənəvi” və “modernist”.
“Ənənəçilər”ə görə, dövlətlər milli maraqlarını təmin etməyə can
atırlar. Bu mübarizədə onlar hərbi-diplomatik vasitələrdən istifadə
edirlər. Milli maraqların təmin edilməsində “qüvvələr balansı” xüsusi
rol oynayır. Qüvvələr tarazlığını təmin etmək üçün hər hansı bir
amilə, məsələn, təbii-coğrafi amillərə istinad etmək yetərli deyil. Bu
müddəada “ənənəçilər” “geosiyasətçilər”dən fərqlənirdilər. Ancaq
mahiyyət etibarilə “ənənəçilər” də milli maraqların təmin edilməsində
aqressiv üsullara üstünlük verirdilər. Onların nümayəndələrindən
H.Morqentaunu, S.Hoffmanı, H.Kissinceri, R.Osqudu və b. göstərmək
olar. H.Morqentau “milli güc”ü xarakterizə edən doqquz amil göstərir.
Onlardan üçü – coğrafi mövqe, təbii ehtiyatlar və demoqrafiya –
coğrafi amillərdəndir (1.2.14., s.106-144). Göründüyü kimi, “ənənəçilər”
ənənəvi geo si ya sətdən elə də fərqli mövqedə deyillər. Onların nə -
zəriyyəsində müharibənin olması labüddür. Bu, qüvvələr balansı po-
zulduqda baş verir. Digər tərəfdən, qüvvələr balansının olması bir-
birinə qarşı duran “güc mərkəzləri”nin mövcudluğunu tələb edir.
“Güc mərkəzləri” öz nüfuzları uğrunda bir-biri ilə mübarizə aparırlar.
H.Kissincer özünün məşhur “Diplomatiya” kitabında yazır ki,
“meydana gələn yeni dünya nizamında milliyyətçiliyin sanki ikinci
nəfəsi açıldı” (1.2.15, s.11). H.Kissincerə görə, “ikinci nəfəsin”
açılması millətlərin öz maraqları uğrunda daha gərgin mübarizə
aparması deməkdir ki, bu da “millətlərin yarışı”nın “millətlərin
32
mübarizəsi” ilə əvəz olunduğuna bir işarədir (1.2.15, s.11). Bu
yanaşmada beynəlxalq münasibətlərin tənzimlənməsində qüvvələr
balansının saxlanmasına yönəlmiş müxtəlif siyasi-diplomatik kom-
binasiyalar əsas rol oynamalı idi. “Ənənəçilər” “güc mərkəzləri”nin
münasibətlərini əks etdirən anlayışları tətbiq etməli idilər. “Soyuq
müharibə”, “güc mərkəzləri”, “strateji çəkindirmə gücləri” və s. bu
kimi anlayışlar meydana gəldi. Bütün bunlar “ənənəçilər”in güclü
dövlətlərin və ya dövlətlər ittifaqının öz maraqlarını təmin etmək
üçün hərbi-iqtisadi vasitələrdən istifadə etməli olduğunu əsaslandırmağa
çalışdığını göstərir. Bu keyfiyyətdə həmin cərəyan kifayət qədər
aqressiv mövqeni nümayiş etdirir.
“Modernistlər” beynəlxalq münasibətlərə “əsl elmi” yanaşmanın
tətbiqinə üstünlük verirdilər. Onlar elmin müxtəlif sahələrində istifadə
olunan metodlardan yararlanırdılar. Modernist D.Bobrou yazırdı ki,
“köhnə yanaşmalar indiki zamanda nəyə görə bu cür beynəlxalq
münasibətlərin formalaşdığını kifayət qədər izah edən metodlardan
yararlanırdılar. Onlar qabaqgörməni təmin edən metodlardan istifadə
etmirlər...” (1.2.16, s.15). Bu yanaşma siyasətçilərdən çox, tədqiqatçılar
arasında daha geniş yayıldı. Həmin tədqiqatlarda ölkələr arasında
qarşılıqlı əlaqələrə və inteqrasiyaya yeni yanaşmalar hazırlandı,
strateji tədqiqatlar həyata keçirildi. İnteqrasiya prosesləri, münaqişəli
və böhranlı situasiyalar, qərar qəbul edilməsinin qanunauyğunluqları,
ittifaqların yaranması və fəaliyyəti, sivilizasiyalararası münasibətlərin
geosiyasətə təsiri və başqa məsələlər araşdırıldı. Nəticədə bir neçə
konsepsiya meydana gəldi. Onlardan “stimul və reaksiya” (R.Nort),
“qərarların qəbulu” (R.Snayder), “sistem nəzəriyyəsi” (D.Mak-
Klelland, C.Modelski) və s. qeyd etmək olar. Adlarından da göründüyü
kimi, bu nəzəriyyələri birləşdirən ortaq cəhət dünyanın vahid sistem
kimi təsəvvür edilməsidir. Bu sistem daxilində dövlətlərarası müna-
sibətlərə çoxlu sayda amillər təsir edir ki, onların da hamısını nəzərə
almaq lazım gəlir. Nə qədər elmi görünsə də, bu yanaşma siyasi
praktikada bir və ya bir neçə dövlətin başqaları üzərində üstünlü-
yünün təmin edilməsinə xidmət edirdi. Bu baxımdan “ənənəçilər”lə
“modernist lər”in yanaşma strategiyasında oxşarlıq var.
33
“Ənənəçi” və “modernist” yanaşmalar keçən əsrin 60-90-cı
illərində Qərbdə beynəlxalq münasibətləri tənzimləyən bir neçə
modelin formalaşmasına təkan verdi. Onların sırasında “çoxqütblü
dünya”, “üçtərəfli əməkdaşlıq”, “poliarxiya” və “qarşılıqlı asılılıq”
konsepsiyalarını qeyd edə bilərik (1.2.17, s. 101-175). Burada bir
məqama aydınlıq gətirməyə ehtiyac var. Yeni geosiyasətdə iqtisadi
amil beynəlxalq münasibətlərdə mərkəzi yerdə dururdu. İqtisadi
gücün geosiyasi təsirini təmin etmək üçün hərbi-diplomatik
amildən yararlanmaq lazım idi. Dünyada bir neçə güc mərkəzinin
formalaşması və bir sıra gənc dövlətlərin başqalarının diktəsi ilə
yaşamaq istəməməsi situasiyanı daha da mürəkkəbləşdirirdi.
Ona görə də politoloqlar, analitiklər, siyasətçilər və elm adamları
dünyanı çoxparametrli mürəkkəb sistem kimi tanımağa məcbur
idilər. Məhz həmin dövrdə elmi metod və anlayışlar geosiyasətə
“kütləvi şəkildə miqrasiya” etməyə başladı. Siyasətçilər üçün
mürəkkəb sistemin dərkinin elmi üsulları maraqlı olmasından əlavə,
həm də ümid yeri idi. Yuxarıda sadaladığımız nəzəriyyələrin adlarından
elmdə işlənən “sistem yanaşma”nın nəfəsi duyulur. Adından asılı ol-
mayaraq (“çoxqütblü”, “üçtərəfli”, “beştərəfli”, “qarşılıqlı asılı” və
s.) onlar dünyaya sistem yanaşmanı ifadə edirlər. Bu mürəkkəb
sistemin aparıcı altsistemini ayırmaq meyli həmin dövrün bütün
konsepsiyalarında özünə yer almışdı. Məsələn, “çoxqütblü dünya”
modelində H.Kissincer aşağıdakı 5 geosiyasi gücü digərlərindən
fərqləndirir – ABŞ, SSRİ, Avropa İttifaqı, Yaponiya və Çin. Lakin
hərbi-strateji baxımdan ABŞ və SSRİ liderdirlər. Bu nöqteyi-nəzərdən
dünya biopolyardır (ikiqütblüdür). Beş əsas geosiyasi güc arasında
balansı saxlamaq üçün, ilk növbədə, ABŞ-SSRİ münasibətlərində
balans olmalıdır (1.2.17, s.585-614). H.Kissincerə görə, dünya
siyasi aspektdə çoxqütblü, hərbi-strateji nöqteyi-nəzərdən isə
ikiqütblüdür. Dünyada sətiraltı güc balansını saxlamaq üçün
burada “birinci skripkaçı” ABŞ və SSRİ olmalı, yerdə qalan üç
güc isə “yunan xoru”nu təşkil etməlidirlər. Təbii ki, dünyanın
bu qruplardan kənarda olan dövlətləri üçün də “orkestrdə” aşa-
34
ğıdakı funksiya müəyyən olunub – liderlərin iradəsini qəbul
etmək. Bunun adını “demokratikləşmə” də, “inteqrasiya” da
qoya bilərsiniz – mahiyyət dəyişmir.
Beləliklə, “çoxqütblü dünya” modelində sistemyaradıcı amil iqti-
sadiyyatdırsa, sistemin təmin edilməsi üçün hərbi-diplomatik amillər
əsas götürülür. Belə bir bölgüdə dünya dövlətlərini birinci, ikinci,
üçüncü və s. dərəcəli kateqoriyalara bölmək həmin yanaşmanın ma-
hiyyətində özünə irəlicədən yer almışdır. Hətta H.Kissincer lider
saydığı qrupun daxilində də ayrı-seçkilikdən danışırdı. O yazırdı ki,
Qərb Avropa ilə münasibətlərdə ABŞ “formal hüquqi öhdəliklərdən
çox, ortaq maraqların inkişafına” (1.2.17, s.596) əsaslanmalıdır.
Eyni məntiqi yanaşma və strateji hədəf digər geosiyasi konsepsi-
yalarda da özünü göstərirdi. Onlar zahirən alternativ, bir-birindən
fərqli təsir bağışlasa da, ideyaca analoji idilər. Fərq dünyada ABŞ
və bütövlükdə Qərbin maraqlarını təmin etmək üçün siyasi-dip-
lomatik, hərbi-strateji və iqtisadi kombinasiyalarda özünü gös-
tərirdi. H.Kissincer “beşqütblü modelə”, S.Hoffman “iki regional
altsistem” modelinə (Şərqdə - ABŞ, SSRİ, Çin, Yaponiya, Qərbdə -
SSRİ, Qərb Avropa, ABŞ), Z.Bjezinski “üçtərəfli bloklara” (iki “üç-
bucaq”: SSRİ, ABŞ və Çinin daxil olduğu “rəqabət üçbucağı” və
Yaponiya, Aİ və ABŞ-ın daxil olduğu “əməkdaşlıq üçbucağı” nəzərdə
tutulur), S.Braun “poliarxik modelə”, M.Kemps “qarşılıqlı asılılıq”
modelinə üstünlük versələr də, başlıca ideyada bir-birindən fərqlən-
mirdilər. Lakin geosiyasi konsept olaraq bu yanaşmalar arasında
qlobal səviyyədə maraqlı bir fərq özünü göstərirdi. Bu konsepsiyalardan
bir qismi beynəlxalq münasibətlərin inkişafını konkret güclərlə əla-
qələndirir (məsələn, H.Kissincer, S.Hoffman və Z.Bjezinski), digərləri
isə belə konkretləşməni qəbul etməyərək, ümumiyyətlə, “beynəlxalq
münasibətlər sisteminin daha mürəkkəb, poliarxik sistemə” (1.2.18,
s.93) çevrildiyini vurğulayırdı (məsələn, S.Braun və M.Kemps).
“Qarşılıqlı asılılıq” konsepsiyasının əsas nümayəndələrindən biri
olan M.Kemps yazırdı: “Biz çoxqütblü dünyada yaşayırıq və çox
güman ki, belə bir dünyada yaşamaqda davam edəcəyik. Ancaq
qütblər və ya güc mərkəzləri bir-biri ilə müqayisəolunmazdır. Əsas
35
güc mərkəzləri arasında münasibətlər isə asimmetrikdir... Dünyanın
bir neçə regionunda lokal güclər (məsələn, Çin, Hindistan, İndoneziya,
Braziliya), görünür, beş başlıca güc mərkəzlərinə nisbətən daha əhə-
miyyətli olacaqlar” (1.2.19, s.11). Yəni ikinci qrup siyasətşünaslar
bey nəlxalq münasibətlərdə aktiv subyektlərin daha çox olacağını,
onların maraqlarında ortaq sahələrin yaranacağını proqnozlaşdırırdı.
Onlar belə bir sistemdə hansısa əsas qrupları axtarmağın mənasız ol-
duğuna inanırdılar.
Beynəlxalq münasibətlər sisteminin mürəkkəb və poliarxik sistem
kimi qəbul edilməsi XX əsrdə geosiyasi ideyanın transformasiyasının
çox mühüm bir cəhətini ifadə edir. Qərb XX əsrin sonu – XXI
əsrin əvvəllərində geo siyasi aspektdə dünyanın son dərəcədə
mürəkkəbləş diyini, hansısa amilə görə dövlətlərarası münasibətlərin
ziddiyyətsiz tənzimlənməsinin mümkünsüzlüyünü dərk etməyə
başladı. Bu cür yanaşmanın özü tədricən tarixin arxivinə
atılmalıdır. Bu konsepsiyaları yaradanların məntiqi nə qədər
güclü, ritorikası isə nə dərəcədə cəlbedici və orijinal olsa da,
dünyanın geosiyasi mənzərəsinin üfüqlərində başqa intellektual
sistemlərin yaradılmasına ehtiyac aydın hiss olunurdu. Geosiyasi
konsepsiyaların “nəhəngləri” ən azından iqtisadi və hərbi amillərdən
daha incə, mədəni və bu mənada “yumşaq” güclərə arxalanmalı
idilər. Digər tərəfdən, fəlsəfi və elmi idrakda da sosial-mədəni
amillərin cəmiyyətin həyatında əsas rol oynadığına dair ideyalar
yayılmaqda idi. Obrazlı desək, “dünya mədəniləşirdi”, insan təfəkküründə
“daha incə, mədəni və bu mənada yaradıcı düşüncəyə” keçid baş verirdi.
Elmi-fəlsəfi terminologiyada buna “kreativ düşüncə” də deyilir.
Bu prizmadan XXI əsrin əvvəllərində yaranmış geosiyasi
konsepsiyaların daha çox “sivilizasiya geosiyasəti” adlandırılması
təsadüfi görünmür. Sivilizasiya geosiyasəti cəmiyyətlərin mədə-
ni-mənəvi dəyərlərinin əhəmiyyətinin siyasi fəaliyyətdə qəbul
edilməsini nəzərdə tutur. Yəni dövlətlərarası münasibətlərdə
hərbi və ya iqtisadi yarışma deyil, mədəniyyətlərin, mənəvi də-
yərlərin, ideologiyaların yarışı əsas götürülməlidir. Sivilizasiya
geosiyasəti etnosların mədəniyyət sistemlərinin, arxetiplərinin, mə-
36
nəvi-əxlaqi dəyərlərinin dayanıqlığını qəbul edir. Bu yanaşma infor-
masiya anlayışının vacibliyini bir daha önə çəkir. İnformasiya isə
kommunikasiya anlayışının geosiyasətdə yeni status alması zərurətini
tələb edir. Çünki yeni geosiyasi konsepsiyalarda “çoxölçülü kom-
munikasiya sahəsi”, “sərhəd energetikası” kimi terminlərdən geniş
istifadə edilir (bax: məs., 1.2.12, s.97-117). Aşağıda sivilizasiya
geo siyasətinin müxtəlif aspektlərinə müraciət edəcəyimizə görə onun
üzərində geniş dayanmağa ehtiyac görmürük. Burada geosiyasi nə-
zəriyyələrin ideya transformasiyası baxımından əhəmiyyətli saydığımız
bəzi məqamlara diqqət yetirəcəyik.
İqtisadi amildən mədəniyyətə keçidi ifadə edən ideal konstruksiya
kimi “sivilizasiya geosiyasəti” fərqli cəhətlərə malikdir. Təbii ki,
mədəniyyət güc qismində hərbi və iqtisadi gücdən daha sivil və
humanist bir məfhumdur. XXI əsri “humanizm əsri” adlandıranlar
bu məqamı nəzərdə tuturlar. Lakin geosiyasətdə mədəniyyətin
hansı məqsədlərlə istifadə edilməsi məsələsi də önəmlidir. Təəssüf
ki, hələlik “sivilizasiya geosiyasəti” termini daha çox söz olaraq
qalmaqdadır. Dünyanın böyük gücləri mədəniyyətdən başqalarını
təsir altında saxlamaq, onun mədəni məkanına müdaxilə və
nəzarət etməklə öz siyasi, hərbi və geosiyasi məqsədlərinə çatmaq
üçün istifadə edirlər. Əvvəlki dövrlərdə dünya hərbi və ya iqtisadi
güclə zəbt edilirdisə, indi mədəniyyət, texnologiyalar, incəsənət
və ideologiya ilə işğal olunmaqdadır. Cozef Nayın “yumşaq güc”
anlayışı bunun bariz nümunəsidir. O, bu anlayışı 1990-cı ildə
daxil edib (bax: 1.2.20 və 1.2.21). C.Nay “yumşaq güc” (Soft Power)
dedikdə, dövlətlərin öz geosiyasi təsirini hərbi və iqtisadi gücə görə
deyil, mədəniyyətə, siyasi ideala və proqramlara görə təmin etməyə
çalışdığını nəzərdə tutur. Onun fikrincə, “sərt güc” məcburetməyə
əsaslanırsa, “yumşaq güc” könüllü iştirakı nəzərdə tutur. Ancaq
“könüllü iştirak”da da son məqsəd lider dövlətin mədəni meyar-
larını qəbul etməkdən ibarətdir. Bu mənada söhbət məcburiyyətin
növünün dəyişməsindən gedə bilər. Bir sözlə, geosiyasətdə ter-
minologiya dəyişsə də, təməl ideya və strateji məqsəd dəyişməyib.
XIX əsrin sonu – XX əsrin əvvəllərində olduğu kimi, XXI əsrin əv-
37
vəllərində də bir sıra dövlətlər digər dövlətləri öz təsiri altına almağı
beynəlxalq münasibətlər sistemində əsas məqsəd sayırlar. Onda belə
çıxır ki, geosiyasətdə ideya transformasiyası dedikdə, əsasən, təsir
vasitələrinin dəyişməsini nəzərdə tutmalıyıq. Bu aspektdə ideya
transformasiyası hərbi güc-iqtisadi güc-mədəni güc kimi təsəvvür
edilə bilər. Fəlsəfi terminlərlə ifadə etsək, maddi amillərdən mənəvi
amillərə keçidin baş verdiyini deyə bilərik. Geosiyasətdə işlənən
terminologiya ilə desək, “sərt güc”dən “yumşaq güc”ə keçid baş
vermişdir. Bu zaman strateji məqsəd dəyişməmişdir – güclülər
başqalarına diktə etməlidirlər! XX əsrin sonlarında Z.Bjezinski
yazırdı: “Amerika siyasətinin son məqsədi xeyirxah və yüksək
olmalıdır: həqiqətən əməkdaşlığa hazır olan dünya sisteminiyaratmaq...
Ancaq həyati vacibdir ki, siyasi səhnədə Avrasiyada hökmranlığa
qadir olan Amerikaya “əlcək ata biləcək” rəqib meydana gəlmə-
məlidir...” (1.2.22, s.2). Hər şey aydın yazılıb. ABŞ siyasətinin “xe-
yirxahlığı və yüksəkliyi” öz maraqlarını təmin etməkdən ibarətdir
ki, bu məqsədlə də Avrasiya məkanında özünə rəqib yetişməsinə
imkan verməməlidir. Hansı üsulla? Bu, artıq ikinci dərəcəli sualdır.
Bunlarla yanaşı, geosiyasətdə “yumşaq güc”ə keçid, hər halda,
pozitiv tarixi hadisə kimi qiymətləndirilməlidir. “Yumşaq güc”
anlayışı özündə dialoqa hazırlıq, mədəniyyətlərarası əlaqələrin
inkişafı, humanitar əməkdaşlıq kimi prosesləri də nəzərdə tutur.
Müasir beynəlxalq münasibətlər sistemində həmin məqamların
rolunun artırılması gözlənilir. Əks halda, bəşəriyyət növbəti total
fəlakətə düçar ola bilər. Zaman nəzəriyyəçilərin qeyd etdiyi (məs.,
bax: 1.2.12, s.375-381) üçüncü dünya müharibəsi gerçəkləşə bilər.
Beləliklə, beynəlxalq münasibətlər Qərbin müasir geosiyasi
nəzəriyyələri üçün “eyni vaxtda bir neçə şahmat taxtasında oy-
namaq qabiliyyətidir” (S.Hoffman). Dünyanın özü isə çoxparametrli
qeyri-xətti münasibətlərlə dolu açıq sistemdir. Bu cür mürəkkəb
sistemdə xarici siyasətin aparılması çoxməchullu riyazi tənliyin
həllinə bərabərdir. Xüsusilə xarici siyasətin uğurlu olması milli ma-
raqların təmin edilməsindən ibarətdirsə, onda kifayət qədər dolaşıq
vəziyyət yaranır. Bu kontekstdə postsovet məkanı üçün vacib olan
daha bir nəzəri geosiyasi problemə diqqət yetirməyə ehtiyac görürük. 
38
1.3. Güclü dövlətin təşəkkülü:
sabit cəmiyyət və dinamik xarici siyasət
Frensis Fukuyama “Güclü dövlət” əsərində yazır: “Bu kitabda
mən göstərirəm ki, güclü dövlət quruculuğu dünya ictimaiyyətinin
ən vacib problemlərindən biridir. Belə ki, dövlətlərin zəifləməsi və
dağılması bir çox daha ciddi dünya problemlərinin mənbəyidir...”
(1.1.1, s.5). F.Fukuyamanın yazdıqları normal düşüncə üçün qəbule-
diləndir. Ancaq güclü dövlət quruculuğu məsələsi dünyanın inkişaf
etmiş dövlətləri üçün heç də birmənalı, aydın olan proses deyildir.
Bizim əvvəlki paraqrafda təhlil etdiyimiz geosiyasi konsepsiyaların
ümumi ruhundan da bu məqamı sezmək olar. F.Fukuyama isə konkret
yazır: “Biz dövlət quruculuğu haqqında çox düşünürük, lakin hələlik
başa düşə bilmədiyimiz çoxlu sayda məsələlər də var. Xüsusilə
inkişaf edən ölkələrə güclü strukturların köçürülməsi məsələsi aydın
deyil” (1.1.1, s.5). Siyasətşünas bunun səbəblərindən biri kimi ictimai
qurumların fəaliyyətinin yerli əhalinin mentalitetinə uyğun təşkil
edilmədiyini, kompleks tədbirlərin həyata keçirilmədiyini göstərir.
F.Fukuyama belə nəticəyə gəlir ki, “zəif dövlət birinci dərəcəli prob-
lemlərin həm milli, həm də beynəlxalq mənbəyidir” (1.1.1, s.8).
Təbii ki, F.Fukuyama kimi böyük bir alim, futuroloq və siyasət-
şünasın əsərindən bir-birinin ardınca bir neçə iqtibas vermək normaldır.
Lakin burada bizim məqsədimiz bir qədər fərqli məqamla bağlıdır.
Məsələ ondan ibarətdir ki, Qərbdə müstəqilliyini yaxın keçmişdə
əldə etmiş ölkələrdə güclü dövlət quruculuğuna birmənalı münasibət
yoxdur. Hətta bəzi tədqiqatçılar Qərbin postsovet məkanındakı
dövlətlərin zəifləməsində maraqlı olduğunu qeyd edirlər. Burada
məqsəd zaman yetişəndə yeni müstəqil dövlətləri “qlobal dövlətin”
bir hissəsinə çevirməkdir. Məsələn, Rusiyanın Geosiyasi problemlər
akademiyasının vitse-prezidenti K.Sokolov “Dünyanın sonunun geo-
siyasəti” məqaləsində birmənalı qeyd edir ki, “qlobal dəyişikliklərdə
məqsəd məhdud yeni dünya elitasının başçılığı ilə vahid dünya
dövləti yaratmaqdan ibarətdir” (1.3.1). Məsələnin başqa tərəfi F.Fu-
kuyamanın özünün “güclü dövlət” anlayışı ilə bağlıdır. Yuxarıdakı
39
iqtibaslardan duyulur ki, birincisi, güclü dövlət dedikdə, F.Fukuyama
daha çox beynəlxalq miqyasda ciddi problemlərin meydana gəlməsinin
qarşısını almağa qadir yerli hakimiyyət strukturlarının formalaşmasını
nəzərdə tutur, ikincisi, güclü dövlətin yaranmasını, əsasən, Qərbdəki
güclü dövlət strukturlarının “inkişaf etməkdə olan ölkələrə transferi”
kimi başa düşür. İkinci məqamda mövcud olan problemləri Fu-
kuyama dərhal qeyd edir. Burada belə təəssürat yaranır ki, əsas
məqsəd Qərb modelinə uyğun “güclü dövlət”in qurulmasından
ibarətdir. Bu dövlət quruculuğunun yerli xalqın suverenliyinə,
maraqlarına və tarixi ənənəsinə nə dərəcədə uyğun olması
məsələsi F.Fukuyama üçün ikinci dərəcəli məsələdir. Özünün
qeyd etdiyi kimi, əsas məsələ dünya miqyasında problemlərin
yaranmamasıdır. Bu mövqeyə görə, güclü dövlət quruculuğu
faktiki olaraq, XX əsrin sonu – XXI əsrin əvvəllərində Qərbdə
yaranmış sivilizasiya geosiyasəti konsepsiyalarının çərçivəsindən
kənara çıxmır. Ona görə də, milli dövlətlərin taleyi ilə bağlı
faciəvi nəticələr çıxaran K.Sokolov kimi alimlər az deyil.
Hər bir halda F.Fukuyama zəif dövlətin milli problemlərin də
qaynağı olduğunu qəbul edir. Bu məqamda Fukuyamanı tam haqlı
görürük. Keçən əsrin 90-cı illərində postsovet məkanında, o cümlədən
Azərbaycanda cərəyan edən siyasi proseslər müstəvisində həmin
amil olduqca böyük əhəmiyyət kəsb edir. Bəli, o zaman keçmiş
sovet respublikalarının hamısının qarşısında “hansı yolu seçməli?”,
“necə bir cəmiyyət və dövlət qurmalı?” kimi suallar dururdu.
Problemin bir tərəfi sosialist düşərgəsinin dağılması ilə dünyadakı
geosiyasi balansın Qərbin xeyrinə kəskin dəyişməsi ilə bağlı idi.
Digər tərəfdən isə, müstəqilliyə zaman baxımından qısa müddətdə
“atılmış”, totalitar rejimin “tırtılları” altında əzilmiş, tarixi və mədə-
niyyəti zədələnmiş, dövlət strukturları, demək olar ki, dağılmış cə-
miyyətlərdə nizam-intizam yaratmaq lazım idi.
Eyni zamanda, sovetlər ölkəsi dağıldıqdan sonra Qərbin keçirdiyi
eyforiya və özündənrazılıq beynəlxalq münasibət lərdə təhlükəli və-
ziyyətə gətirib çıxara bilərdi. Ən azından, Azərbaycan kimi kiçik öl-
kələrin problemlərinə kifayət qədər həssaslıq göstərilməz, onun milli
maraqları nəzərə alınmazdı. Proseslər göstərdi ki, belə də oldu.
40
1988-1995-ci illərdə Azərbaycanda və onun ətrafında baş verən ha-
disələrin hətta sadə xronoloji statistikası belə fikirlərimizi təsdiq
edir. Dünyanın bir sıra mərkəzlərində (bəzilərində Azərbaycanı heç
xəritədə də göstərə bilmirdilər) bu zəngin Qafqaz incisini ələ keçirmək
üçün müxtəlif məkrli planlar qurulurdu. Bu planlar Azərbaycanda
güclü dövlətin formalaşmasına maneələr yaratmağa xidmət edirdi.
Tarixi baxımdan qısa bir zamanda – 1991-1995-ci illərdə birbaşa
Azərbaycan dövlətçiliyinə qarşı yönələn və bəzi xarici qüvvələr tə-
rəfindən dəstəklənən sui-qəsdlər törədildi. Azərbaycan beynəlxalq
terrorun qurbanı oldu, ərazisində separatçı qurumlar yaradıldı, dövlət
adamları, ziyalılar qətlə yetirildi, bəzi siyasi qruplaşmaların naşılığından
istifadə edilərək, siyasi qüvvələr bir-birinə qarşı qoyuldu, ölkə
vətəndaş müharibəsinin alovuna atıldı. Bunları seyr edən və Azər-
baycana ən azından dost olmayan bəzi xarici qüvvələr ölkənin dağı-
lacağını güman edirdilər.
Lakin çoxlarının artıq dağılmış kimi təsəvvür etdikləri Azərbaycanda
dövlət quruculuğu başladı. Kiçik bir dövlətə bu güc haradan gəldi?
Necə oldu ki, bəzi xarici dairələrin onu dağıtmağa çalışdığı tarixi bir
mərhələdə zaman Azərbaycanın xeyrinə işləməyə başladı? Bu suallara
cavab cəmiyyətdə güclü dövlət quruculuğu konsepsiyasının, güclü
xarici siyasət kursunun həyata keçirilməsi ilə verildi. Nəzəriyyə öz
yerində, ancaq praktik cəhətdən çox mürəkkəb xarici və daxili situa-
siyada dövlət qurmaq tarixi hadisədir. Biz bu tarixi hadisənin izi ilə
keçən əsrin 90-cı illərinin əvvəllərindən bu günə qədər baş verənlərə
nəzər salmaq istərdik.
SSRİ dağılana qədər bütün geosiyasi konsepsiyalarda dünyada
qüvvələr balansının saxlanmasında bu dövlət iki gücdən biri hesab
olunurdu. Balansın bir tərəfi yox olandan sonra meydanda bir
supergüc qaldı – ABŞ! Geosiyasi situasiya bir andaca çoxməchullu
riyazi tənlik qədər mürəkkəbləşdi. Sovet məkanında əsl xaos hökm
sürməyə başladı. Təbii ki, bu məkanı təsir altına almaq uğrunda
aman sız yarış da özünü çox gözlətmədi. Dünyanın böyük dövlətləri
Cənub Qafqaza, ilk növbədə, daha çox enerji payı almağa imkan
41
verən xammal yeri kimi baxırdılar. Qısa bir zamanda Ermənistana
havadarlıq edilməsi nəticəsində torpaqlarımızın bir qismi işğal edildi
və Azərbaycana güclü təzyiq vasitəsi yarandı. Bundan sonra Ermə-
nistanla münaqişəni müxtəlif üsullarla uzadaraq, Azərbaycanı çox
şeyə məcbur etmək taktikası seçildi. Rusiya tədqiqatçısı S.İ.Çernyavski
“Azərbaycanın yeni yolu” adlı kitabında həmin dövrü yaxşı təsvir
edir (bax: 1.3.2). Bəzi çatışmazlıqlara baxmayaraq, həmin kitabda
Azərbaycana qarşı qurulan amansız geosiyasi oyunların arxasında
duran məqamlara işıq salınır.
Sözün həqiqi mənasında ölkə parçalanma astanasında dayanmışdı,
xarici təcavüz sistemli xarakter almışdı, daxildə böyük xaos hökm
sürürdü. Azərbaycan üçün bu vəziyyətdən yeganə optimal çıxış yolu
sabitlik yaradıb, dövlət qurmaqdan ibarət ola bilərdi. Cəmiyyəti və
dövləti xilas etmək məqsədi digər bütün maraqlardan üstün tutulmalı
idi. Burada F.Fukuyamanın belə bir situasiya üçün təklif etdiyi
ideyanı xatırlatmaq yerinə düşər.
F.Fukuyama yazır ki, Böyük səhradan cənubda yerləşən Afrika
ölkələrində milli dövlət qurmaq cəhdləri yerli institusional potensialın
tam məhvinə gətirib çıxardı (1.1.1, s.169). Başqa nümunələr də
analoji nəticənin alındığını göstərirdi. Bu, Qərbin yeni milli dövlətlər
qurmaq işinə bədbin yanaşmasına səbəb olmuşdu. Lakin tarixi ger-
çəklik milli dövlət quruculuğunu tələb edirdi. F.Fukuyama bu
prosesin üç mərhələdə həyata keçirilməsini doğru sayır. Birinci
mərhələni o, münaqişədən sonrakı yenidənqurma adlandırır.
Bu mərhələ ölkənin münaqişəli vəziyyətdən çıxmasından sonra
başlayır. İkinci mərhələ cəmiyyətdə sabitlik bərqərar olunduqdan
sonra işlək dövlət strukturlarının yaradılmasını nəzərdə tutur.
Xarici təcavüz sona çatandan sonra bu proses özünün mükəmməl
səviyyəsinə çatmalıdır. Üçüncü mərhələ hakimiyyətin böyük
ölçüdə sabitləşməsindən başlayır və zəif dövlətdən güclü dövlətə
keçidi əhatə edir. Bunun əlamətləri sırasında dövlətin öz vətəndaşlarının
hüquqlarını, xüsusi mülkiyyətini, təhsil haqlarını və s. qoruya
bilməsini göstərmək olar. Bir sözlə, üçüncü mərhələdə dövlət
strukturları lazımi qədər səmərəli işləməlidir (bax: 1.1.1, s.169-174).
42
F.Fukuyamanın təklif etdiyi modelin ana xəttini cəmiyyətdə sabitliyin
yaradılması və dövlət strukturlarının səmərəliliyi təşkil edir. Bəs
bunu necə təmin etməli? Afrika və ya Əfqanıstan mo deli postsovet
məkanına aid edilə bilərmi? Təcrübə göstərdi ki, bu məsələdə çox
ehtiyatlı davranmaq lazımdır. Hər bir cəmiyyətin öz tarixi yolu,
təcrübəsi, xalqın men tal xüsu siyyətləri və konkret yerli sosial-
siyasi, mənəvi, iqtisadi və mədəni şərtləri var. Bütün bunlara görə,
vacib məsə lələrdən biri 1993-cü ildən başlayaraq Azərbaycanda
güclü dövlət quruculuğunun əsas cəhətlərinin dərk edilməsidir.
Əvvəlcə  Azərbaycanın 1993-cü ilin əvvəllərində düşdüyü vəziyyətə
baxaq. O zaman cəmiyyətin bütün sahələrində də rin böhran hökm
sürürdü. Ermənistan havadarlarının yar dımı ilə təcavüzü davam
etdirir, torpaqlar işğal altına düşürdü. Daxildə hakimiyyət iddiasında
olan bir neçə silahlı qruplaşma yaranmışdı. Onlar yalnız hakimiyyəti
ələ keçirmək haqqında düşünürdülər. Çoxlu sayda siyasi partiya var
idi, ancaq onların hansı qüvvələrə xidmət etdiyi məlum deyildi. Ha-
kimiyyət ölkədə vəziyyətə nəzarət edə bilmir, qanun pozuntuları,
məsələləri “cinayət aləminin qanunları” ilə həll etmək cəhdləri baş alıb
gedirdi. İnsanlar küçəyə çıxmağa qorxurdular. Təbii ki, belə bir vəziyyəti
həmin dövrün ha ki miyyəti qəsdən yaratmamışdı, sadəcə bu hakimiyyət
dövrün meydana gətirdiyi problemləri həll edə bilmirdi. Bu vəziyyət
Azərbaycanın müxtəlif bölgələrində separatçılığa yol açırdı. Qanunsuz
silahlı birləşmələrin radikal davranışları isə əhalini cana gətirmişdi.
Siyasi qüvvələr arasında münasibət qeyri-sağ lam və gərgin idi. Bir sözlə,
Azərbaycan daxildən idarə edilmir, xaricdən baxanda isə “sifarişlər
məkanı” təsiri bağışlayırdı.
Bütün bunlar Azərbaycan üçün iki problemi aktuallaşdırmışdı.
Birincisi, ölkədə sabitliyi necə təmin etməli? İkincisi, müstəqil dövlət
quruculuğunu uğurla aparmaq üçün hansı kursu seçməli? Bu aspektlər
reallıqda bir-biri ilə sıx bağlı idi. Hər ikisi üçün də düzgün ideologiyanın
müəyyənləşdirilməsi həyati əhəmiyyət daşıyırdı. Çünki seçiləcək
ideoloji konsepsiya Azərbaycanın strateji yolunu müəyyənləşdirəcək,
dövlət quruculuğunun fəlsəfəsini aydınlaşdıracaq və cəmiyyətin bir-
ləşməsi xəttini ortaya qoyacaqdı. Söhbət Azərbaycanda müstəqil
dövlət quruculuğunun gerçək fəlsəfəsini formalaşdırmaqdan gedirdi.
43
1993-cü ilə qədər belə fəlsəfə yox idi. Siyasətçilərin istəkləri
səmimi və çox olsa da, həmin dövrün mürəkkəbliyi şəraitində
praqmatik səmərə verə biləcək kursun seçilməsi xüsusi keyfiyyətlər
tələb edirdi. Tarix Azərbaycanın siyasi səhnəsinə həmin keyfiyyətlərə
malik Heydər Əliyevi yenidən gətirdi və faktiki olaraq, xalq fəlakətdən
qurtuldu. 1993-cü ildə Heydər Əliyevin prosesləri necə bir siyasi
uzaqgörənlik, təmkin, səbir və zəhmətlə Azərbaycanda dövlətçiliyin
xilasına yönəltməsi siyasətə aid klassik əsərlərin gözəl mövzusudur.
Bunları kitabında qısaca təsvir edən S.İ.Çernyavski Heydər Əliyevin
S.Hüseynovla olan danışıqlarını və atdığı addımları təhlil edir (1.3.2,
s.125-133). Onların təhlilini növbəti fəsildə verəcəyik, burada isə
onu qeyd edək ki, faktiki olaraq, o günlərdə Azərbaycan dövlətçiliyinin
taleyi həll olunurdu.
Mahir siyasət ustası şahmat taxtasında bir neçə rəqibi ilə oynamalı
və qalib gəlməli idi. Heydər Əliyev bunu ba cardı. Ümumi beynəlxalq
və daxili vəziyyət isə nə onun, nə də Azərbaycanın xeyrinə deyildi.
Siyasətçi dövlət quruculuğunun fəlsəfəsini sürətlə, ölkənin ziddiyyətli
problemlərini həll edə-edə yaratmalı idi. Dövlət quruculuğunda ən
böyük maneələrdən biri həmin ərəfədə xaricdən idxal edilmiş və
bütün postsovet məkanı üçün şirnikdirici görünən ideologiyanın
qafalara hakim kəsilməsi idi. Müxtəlif istiqamətlərdən gələn gözqa-
maşdırıcı, şirnikdirici və bəzən təhrikedici ideoloji konsepsiyalar in-
sanlarda əməlli-başlı çaşqınlıq yaratmışdı. Burada həm radikal mil-
liyyətçiliyin avantürist cəzbetmə sahəsinə, həm də liberal demokra-
tiyanın azadlıq xülyasına düşmək ehtimalı var idi. Bu ifrat tendensiyaların
hər ikisi, əslində, 1993-cü ilə qədər özünü büruzə verirdi. Qərbdən
gələn təsirlərin arxasında hansı məqsədlərin durduğunu müəyyən
etmək asan məsələ deyildi. Çünki Qərb məhz liberalizm, azadlıq, de-
mokratiya kəlmələri ilə gerçək geosiyasi maraqlarını gizlədə bilirdi.
İnsanlar bu cəlbedici və ümidverici terminlərlə dolu ideoloji sistemin
çarxına düşür və oradan çıxa bilmirdilər.
Əvvəlki paraqrafda apardığımız təhlil də göstərir ki, əslində məhz
Qərbdə işlənmiş geosiyasi konsepsiyalar dünyada qüvvələr balansını
44
yerli xalqların xəbəri və iradəsi olmadan pozdu (burada sovet cə-
miyyətinin daxili ziddiyyətləri də unudulmamalıdır), bununla da
böyük bir geosiyasi məkanda xaos yarandı. Yəni xaricdən gələn
ideoloji konsepsiyalarda əsas yeri yerli cəmiyyətlərin tarixi və
dövlətçilik maraqları yox, Qərbin böyük geosiyasi konsepsiyalarda
öz əksini tapmış strateji maraqları tuturdu. Bu prizmadan da çıxış
edərək, eyni məzmunlu hadisəyə fərqli reaksiya verilirdi. Məsələn,
Ermənistanın Azərbaycan torpaqlarını işğal etməsindən danışılmır,
ancaq Moldovada (Dnestryanı) və Gürcüstanda (Cənub Osetiya və
Abxaziya) baş verənlərə başqa meyarlar əsasında yanaşılırdı. Keçən
əsrin 90-cı illərində Qərb dövlətlərini Azərbaycan torpaqlarının iş-
ğalından çox, ölkəmizdəki enerji ehtiyatları və “milli azlıqlar məsələsi”
maraqlandırırdı. Bir tərəfdən də sovet ideologiyasının uğursuzluğu
fonunda cəmiyyətimizdə ideologiyaya nihilist bir münasibət forma-
laşmaqda idi. Lakin konkret ideoloji konsepsiya seçilməli idi. Bəs
hansı ideologiya Azərbaycanı düşdüyü vəziyyətdən qurtarıb, müstəqil
dövlətçiliyinə və azadlığına tam qovuşdurar, sonrakı mərhələdə isə
Azər baycanın güclü dövlət kimi dünyada geosiyasi statusunu hər
kəsə qəbul etdirərdi? Seçim etmək üçün variantlar vardı.
XX əsrin sonlarında beynəlxalq aləmdə güclü ideoloji sistemlər
olan liberalizmlə neokonservatizm arasında rəqabət gedirdi. Azərbaycan
bu iki sistem arasında seçim etməli idi. Kommunist ideoloji sistemindən
təzə azad olduğumuzdan, ona qayıdış ehtimalı yox idi. Postsovet
məkanı üçün liberalizm o zaman çox cəlbedici görünürdü. Anlayan
da, anlamayan da “azadlıq” sözünün şirnikdirici və təhrikedici cazi-
bədarlığı qarşısında təslim olurdu. Liberalizmin fərdi azadlıq və
hüquqa üstünlük verməsi totalitar cəmiyyətin buxovlarından azad
olanlar üçün çox cazibədar görünürdü. Lakin o zaman bütövlükdə
cəmiyyətin təkamül şərtləri ilə eyforik ideoloji vədlər arasındakı
fərqləri çox az adam görə bilirdi. Çünki güclü dövlət və sabit
cəmiyyət olmayan yerdə fərdi azadlığın özbaşınalığa, xaosa, hərc-
mərcliyə və başqasının hüquqlarını tapdalayan qrupların meydan su-
lamasına rəvac verdiyini dərk etmək lazım idi. Bunun üçün isə
tənqidi siyasi təfəkkür gərək idi.
45
Əslində, XX əsrin ortalarında liberalizmin görkəmli nümayəndələri
Avropada gözlənilən təhlükələrdən və buraxılan səhvlərin acısından
danışırdılar. Fridrix Avqust fon Hayek qeyd edirdi ki, beynəlxalq
münasibətlər sahəsində liberalizm ideyalarından geriçəkilmələrin
bədəlini dünya çox ağır ödədi. Ancaq “biz (yəni avropalılar – N.M.)
bu təcrübənin verdiyi dərsləri tam öyrənə bilmədik” (1.3.3, s.171).
Eyni səhvin liberalizmi kortəbii qəbul edən postsovet məkanı ölkələri
tərəfindən buraxılmayacağına heç bir təminat yoxdur. Yəni problemin
mahiyyəti gözəl təsir bağışlayan, pozitiv ideyalarla dolu hər hansı
ideoloji konsepsiyanı mexaniki şəkildə qəbul etməkdə deyildi. Prob-
lemin düzgün həlli ölkənin tarixi təkamülünü, coğrafi mövqeyini,
qlobal dünyada mövcud olan geosiyasi konsepsiyaların ümumi
ruhunu və məqsədlərini nəzərə alaraq cəmiyyətin maraqlarına,
müstəqil dövlət quruculuğunun tələblərinə cavab verən ideoloji
kursun seçilməsində idi.
Azərbaycan üçün situasiyanı çətinləşdirən başqa məqam cəmiyyəti
etnik mənsubluğun məhdud dairəsinə sürükləyə bilən, qlobal səviyyədə
cərəyan edən hadisələrə zidd ultramillətçi ideologiyanın mövcudluğu
idi. Bu tendensiyanın ideoloji konsepsiya kimi möhkəmlənməsi gə-
ləcəkdə cəmiyyəti olduqca mürəkkəb vəziyyətə sala, ona qarşı itti-
hamlara əsas verə bilərdi. Bir sıra geosiyasi qüvvələrin Azərbaycana
qarşı çoxəsrlik qərəzli münasibətinin fonunda bu tendensiya da son
dərəcə təhlükəli görünürdü.
Hər iki ifratçılığın ideoloji səviyyədə rəqabəti müəyyən mənada li-
beralizmlə konservatizmin mübarizəsində əks olunurdu. Bu ideoloji
cərəyanların özlərinin daxilində parçalanmaların olması əlavə çətinliklər
yaradırdı. XVIII əsrdən başlayaraq liberalizmin Qərbin inkişaf etmiş
ölkələri üçün aparıcı ideologiyaya çevrilməsinə baxmayaraq, XX
əsrdə onun fəsadları alimlərin araşdırdığı məsələlərdən biri oldu. Buna
misal olaraq F.Hayekin yuxarıda göstərdiyimiz fikrini gətirə bilərik.
Digər bir problem sosial ədalət məsələsi ilə bağlı idi. Sosial
ədalət müxtəlif cür izah edilirdi (bax: 1.3.4). Sosial ədalət mövzusu
liberalizmi digər ideoloji sistemlərlə (məsələn, konservatizm,
millətçilik, neokonservatizm, sosializm və s.) toqquşduran əsas
46
məsələ oldu (1.3.5, 1.3.6 və 1.3.7). Liberalizmə qarşı iddialar əsassız
deyildi. Çünki doğrudan da müasir cəmiyyət üçün sosial ədalət
olduqca həssas bir mövzu olmaqla demokratik həyat tərzinin mühüm
tərkib hissəsini təşkil edir. Bu məsələdə liberalizmin qüsurları ona
tənqidi yanaşmağı tələb edirdi. Amma sosial ədalətlə yanaşı, müstə-
qilliyini yaxın keçmişdə əldə etmiş cəmiyyətlər üçün sabitlik və təh-
lükəsizlik də həyati əhəmiyyətli məsələlərdən idi. Bu məqam neo-
konservatizmi xeyli cəlbedici edirdi. Neokonservatorlar “hüquqi
sosial dövlət” konsepsiyasına üstünlük verirdilər. Bu da avtomatik
olaraq güclü dövlət konseptini aktuallaşdırırdı. Güclü dövlət cəmiyyətdə
nizam-intizamı təmin edə, sabitliyi saxlaya və təhlükəsizliyi qoruya
bilərdi (1.3.8).
Dövlət quruculuğuna yenicə başlayan cəmiyyətlər üçün bu ideya
çox maraqlı idi. Lakin onu kor-koranə qəbul etmək də riskli idi.
Çünki hər bir cəmiyyətin öz təkamül yolu var. Heydər Əliyev
postsovet məkanında bütün bu kimi məqamları nəzərə alaraq,
Azərbaycan üçün neokonser vatizmə çox yaxın olan, lakin liberal
demokratiyanın əsas müddəalarını da özündə ehtiva edən ideoloji
konsepsiya formalaşdırdı. Akademik Ramiz Mehdiyev yazır ki, bu
kontekstdə ideya-nəzəri və siyasi baxımdan azərbaycançılıqla neokon-
servatizm arasında əlaqə olduğunu demək olar (bax: məs.,1.3.9, s.22).
Liberalizmlə neokonservatizmin təhlili üzərində ətraflı dayanmaq
məqsədimiz yoxdur. Bizi maraqlandıran müstəqilliyin ilk illərində
Heydər Əliyevin ideologiya seçimində hansı amillərə üstünlük
verdiyini aydınlaşdırmaqdır. Liberalizmlə neokonservatizmi əsas
ideoloji məsələlərə görə müqayisə etdikdə, bir tərəfdə sosial-hüquqi
dövlət, digər tərəfdə fərdin azadlığı dururdu. Hər ikisi müasir
cəmiyyət üçün vacib şərtlərdir. Lakin yaranmış vəziyyətdə optimal
variant seçmək lazım gəlirdi. Ulu öndər hər iki aspekti özündə
birləşdirən, lakin dövlət quruculuğuna daha çox üstünlük verən
ideoloji kursu seçdi. Tarix sübut edir ki, o zaman üçün bu, ən
doğru seçim idi.
Məsələnin mahiyyəti bundadır ki, fərdin azadlıqları yalnız güclü
dövlətlə güclü cəmiyyətin harmonik mövcudluğu şəraitində təmin
47
edilə bilər. Qanunsuzluq, hərc-mərclik və idarəsizlik şəraitində heç
kəsin hüquqları təmin edilə bilməz və ümumiyyətlə, cəmiyyət
qarşılıqlı ittihamlar girdabına düşər. Ona görə də bütün sahələri iflic
halına düşmüş cəmiyyətdə birbaşa liberal dəyərlərdən pafosla
danışmaq çox təhlükəli nəticələr verə bilərdi. Azərbaycanın çıxış
yolu güclü dövlət konseptində idi. Azərbaycançılıq ideologiyasına
bu vəzifələrin işığında nəzər saldıqda, dövlət müstəqilliyinin təmini
və demokratik cəmiyyət quruculuğunun reallaşması prosesinin
möhkəm ideya təməli aydın görünür. Azərbaycan çılıq ideologiyasına
hər iki ifrat qanaddan kənarda, dövlətçilik və real demokratiya
sahəsində məzmun verməklə Heydər Əliyev tarixi missiya yerinə
yetirdi.
Bu aspektdə Mehriban Əliyevanın bir fikri çox maraqlıdır.
Mehriban Əliyeva “Həyat dərsi” əsərində qeyd edir: “Heydər Əliyev
tarix salnaməsinin XX əsr üçün taleyüklü səhifələrinin iştirakçısı,
yaradıcısı, aparıcısıdır” (1.3.10). Dəqiq və lakonik ifadə edilmişdir.
Görkəmli dövlət xadimi elə bir ideoloji mövqe seçdi ki, həm qlobal
səviyyənin aparıcı trendləri ilə uzlaşma təmin edildi, həm də
cəmiyyətin daxili potensialını maksimum səmərəliliklə müstəqil
dövlət və demokratik cəmiyyət quruculuğuna yönəltmək imkanı
yarandı. Özü də bu seçim dünyada güclü ideoloji sistemlərin rəqabəti
şə raitində edildi. Bu mənada Ulu öndər XX əsrdə taleyüklü məsələlərin
həllində aparıcı rol oynayan, yaradıcı fəaliyyət göstərən nadir şəxsiy-
yətdir.
Beləliklə, ümummilli lider güclü dövlət konseptini Azərbaycanın
müstəqilliyi fəlsəfəsinin təməlinə qoya bildi. Ancaq bu konseptin re-
allaşması müasir tarixi şəraitdə kifayət qədər sanballı və ölçülü-
biçili yanaşma tələb edirdi. Konsepsiyanı həyata keçirmək üçün
güclü dövlət quruculuğunun konkret mexanizmlərini işləyib hazırlamaq
lazım idi. Dövlətin bütün fəaliyyət istiqamətlərini bu məqsəd ətrafında
sistemləşdirmək lazım gəlirdi. Unutmaq olmazdı ki, Azərbaycan
tarixin hökmü ilə son 300 ildə mürəkkəb təkamül yolu keçib.
Müstəqil dövlətçiliyindən uzaq düşmüş xalqın psixologiyasında özü-
nəinamı qaytarmaq mühüm şərt idi. Böyük dövlətçilik ənənəsinin
48
olması, təbii ki, Azərbaycanı daha şanslı göstərirdi. Lakin müasir
dünyada üstünlük təşkil edən geosiyasi proseslərin məzmun və ma-
hiyyəti Azərbaycanın qarşısında çətin problemlərin durduğunu hər
an anladırdı.
Güclü dövlət qurmaq öncə cəmiyyətdə sabitliyə nail olmağı tələb
edirdi. Keçən əsrin 90-cı illərinin əvvəllərində cəmiyyətdə sabitliyi
pozan çoxlu sayda amillərin olduğunu qeyd etmişdik. Həmin dağıdıcı
amillər havadarları tərəfindən üstümüzə qısqırdılan Ermənistanın tə-
cavüzkar davranışları ilə daha da aqressiv xarakter alırdı. Azərbaycanın
90-cı illərdə sui-qəsd planlarına, dövlətçiliyə qarşı çıxışlara səhnə
olması təsadüfi deyildi. Bu səbəbdən də Heydər Əliyevin dövlət qu-
ruculuğu prosesində ictimai-siyasi sabitliyə nail olması strateji
xarakter daşıyırdı. Bunu hətta erməni alimləri də etiraf etməli ol-
muşdular. Çikaqo Universitetinin professoru, erməni əsilli Ronald
Süni 1997-ci ildə yazırdı: “Heydər Əliyev dağılma ərəfəsində olan
ölkədə (Azərbaycanda – N.M.) böyük sabitlik və nizam-intizam ya-
ratdığına görə, hörmətə layiqdir. Onun nailiyyəti daha çox qəbul
edilən siyasi sistemə doğru atılan addım kimi dövlət quruculuğundan
ibarət idi” (1.3.11).
Nəticədə, Ermənistandan fərqli olaraq, Azərbaycan fundamenta-
lizmdən uzaq olan, mütərəqqi dünyəvi dövlət perspektivini aydın
dərk edən ölkəyə çevrildi. Bu kursun Azərbaycana İslam dünyası
üçün mədəni inkişaf nümunəsi olmaq şansını verdiyini çəkinmədən
demək olar. Heydər Əliyevin güclü dövlət konseptində mədəniyyətin
yeri və rolu bu strateji məqsəddə öz əksini tapmışdır. Azərbaycan
mahiyyət etibarilə dünyəvi dövlət kimi inkişaf etməlidir, lakin o,
eyni zamanda, güclü mədəniyyət ənənəsini özündə ehtiva etməlidir.
Mədəniyyət mənsubluğu bütövlükdə cəmiyyətin kimliyini müəy-
yənləşdirməklə yanaşı, dövlətçiliyin əsas komponentlərindən
birinə çevrilməlidir. Ulu öndər dövlət quruculuğu üçün vacib olan
bu müddəanı azərbaycançılıq ideologiyasının mühüm prinsiplərindən
olan islamlaşma ilə müasirləşmənin sintezindən nəticə olaraq çıxar-
mışdır. Bu sintez ənənədən gələn mədəni amillərin tədrici transfor-
49
masiyalar yolu ilə müasir bəşəri-mədəni elementlərlə harmoniyasına
nail olmağı nəzərdə tutur. Dövlət quruculuğu kursunda mədəniyyət
amilinin idarəetmə sistemini yaradan parametrlərdən biri kimi yer
alması, cəmiyyətin daxili bütünlüyünü təmin edir və dünyaya
inteqrasiya üçün geniş fəaliyyət sahəsi yaradır.
Azərbaycançılıq ideologiyasının təməl prinsiplərindən biri
kimi milli olanla bəşəri olanın vəhdətinin dövlət quruculuğu
prosesində səmərəli-praktik tətbiqi müasir dövlətçilik tarixində
yenilikdir. Azərbaycançılıq ideologiyasının qayəsində mövcud olan
mədəniyyətlərarası dialoq imkanları məhz həmin prinsip əsasında
indi də dövlət quruculuğu siyasətinin vacib istiqamətlərindən biri
kimi öz təsdiqini tapır. Azərbaycan dövlət səviyyəsində mədəniy -
yətlər və dinlərarası dialoqu təşkil edən, cəmiyyətdə onu praktik
şəkildə həyata keçirən yeganə Qafqaz ölkəsidir. Dünyanın müxtəlif
guşələrindən ölkəmizə gələn fərqli mədəniyyətlərin nümayəndələrinin
qatıldığı həmin tədbirlər Azərbaycanda dövlət quruculuğunun ma-
hiyyətində mədəni və dini tolerantlığın varlığını sübut edən konkret
faktlardandır. Bu xüsusda uğurlu proqramlardan biri kimi Bakı Bey-
nəlxalq Humanitar Forumunun (10-11 oktyabr 2011-ci il, 4-5 oktyabr
2012-ci il) təşkilini qeyd edə bilərik. Humanitar Forumda dünyanın
hər yerindən görkəmli siyasət və dövlət adamları, mədəniyyət
xadimləri, filosoflar, yazıçılar, Nobel mükafatı laureatları və alimlər
iştirak edirdilər. Onlar Azərbaycan dövlətinin real simasını, burada
həyata keçirilən quruculuq işlərini görürlər.
Eyni sözləri müxtəlif dinlərə mənsub adamların toplaşdıqları si-
vilizasiyalararası və dinlərarası dialoqa xidmət edən tədbirlər haqqında
deyə bilərik. Azərbaycan artıq islamlaşma ilə müasirləşmənin
səmərəli sintezini reallaşdıran ölkə olaraq tanınır. İndi bu istiqa-
mətdə Azərbaycan modelinin nümunə kimi öyrənilməsi haqqında
yüksək səviyyələrdən təkliflər eşidilməkdədir. Bütün bunların
kökündə ulu öndər Heydər Əliyevin azərbaycançılıq ideo logiyasında
nəzəri şəkildə yer almış prinsiplərin dövlət quruculuğuna tətbiqi
mexanizmlərinin işlənməsi durur.
50
Güclü dövlət quruculuğunun təməlində güclü iqtisadi infrastrukturun
formalaşdırılması durur. Ümummilli lider bu aspektə çox böyük
diqqət yetirirdi. O, iqtisadi gücü bü tün digər məsələlərin təməlinə
qoydu. Beynəlxalq enerji layihələri, xarici sərmayələrin ölkəyə cəlb
edilməsi, qabaqcıl texnologiyaların mənimsənilməsi, yeni istehsal
sahələrinin yaradılması və iş yerlərinin açılması Azərbaycanda ardıcıl
surətdə həyata keçirilir.
Artıq 2003-cü ildə iqtisadi islahatlarda çox böyük uğurlar əldə
etmiş bir Azərbaycan vardı. Vətəndaş cəmiyyəti quruculuğunun təməli
hazırlanmışdı. Bunun sayəsində Azərbaycan modernləşmənin yeni
mərhələsinə keçə bilərdi. Bunun üçün xarici sərmayələrin cəlb edil-
məsinə əsaslanan mo dern ləşmə cəmiyyətin daxili potensialına əsas-
lanan müa sirləşmə kursu ilə əvəz olunmalı idi. Əgər Heydər Əliyev
1993-2003-cü illər ərzində səbir, inam və qətiyyətlə və ardıcıl olaraq
dövlət quruculuğu siyasətini həyata keçir mə səydi, modernləşmənin
birinci mərhələsi başa çatmayacaqdı. Həmin illərdə Azərbaycan iqti-
sadiyyatının bütün sahələrində sistemli islahatlar həyata keçirildi.
Qeyri-neft sektorunun inkişafı üçün ayrıca proqramlar reallaşdırıldı.
Enerji layihələrinin həyata keçirilməsi bu prosesdə xüsusi yer
tuturdu. Azərbaycan enerji siyasətini o dərəcədə səmərəli apardı
ki, tarixi baxımdan qısa bir zamanda dünyanın aparıcı geosiyasi
gücləri Bakını regionun lideri kimi qəbul etməli oldu. Azərbaycan
artıq enerji təhlükəsizliyi sahəsində sözünü deyən, müstəqil ma-
raqları ilə çıxış edən, regionun lideri qismində geosiyasi statusunu
fəaliyyəti ilə təsdiqləyən bir dövlətdir. Güclü dövlət konseptinin
həyata keçirilməsinin birbaşa nəticəsi olan bu nailiyyət tarixi
əhəmiyyət daşıyır. Güclü dövlət kon septinin iqtisadi aspektinin də
sıx bağlı olduğu başqa bir məqamı qeyd etmək gərəkdir.
Müasir tarixi mərhələdə güclü dövlət və güclü cəmiyyət anlayışları
sıx bağlıdır. Fərdlərin və cəmiyyətin gücünün bir tərəfi iqtisadi
amillə bağlıdırsa, digər tərəfi mənəviyyatla əlaqəlidir. Bu səbəbdən
Heydər Əliyev milli-mənəvi dəyərlərin qorunması və inkişaf et-
dirilməsinə ciddi önəm verirdi. Azərbaycan dilinin inkişafı, adət-
51
ənənələrin qorunması, mədəni-tarixi abidələrin saxlanması və
təbliği, mənəvi irsin öyrənilməsi, tariximizin tədqiqi və təşviqi kimi
məsələlər onun siyasətinin mərkəzində duran məqamlardan idi.
Öz milli-mənəvi dəyərlərinə sadiq qalan cəmiyyət həqiqi mənada
müasirləşə bilər. 2001-ci il noyabrın 9-da Dünya azərbaycanlılarının
I qurultayında Ulu Öndər deyirdi: “Hər bir azərbaycanlı öz milli
mənsubiyyətinə görə qürur hissi keçirməlidir və biz azərbaycançılığı
– Azərbaycanın dilini, mədəniyyətini, milli-mənəvi dəyərlərini,
adət-ənənələrini yaşatmalıyıq” (1.3.12).
Milli-mənəvi dəyərlər cəmiyyətin gücünü qidalandıran mən-
bədirsə, müasirləşmə onun daim dəyişən ətraf aləmə adaptasiyasını
təmin edən prosesdir. Müasir tarixi mərhələdə cəmiyyətin yeniləşməyə
açıq olması inkişafın mühüm amili sayılır. Bu mənada azərbaycançılıqda
yer almış müasirləşmə prinsipi ciddi fəlsəfi məzmuna malikdir.
Güclü dövlətin demokratik cəmiyyətlə harmoniyasının əsas qayəsini
məhz müasirləşmə təşkil edir. Azərbaycan cəmiyyətinin müasirləş -
məsi konkret olaraq modernləşmə proqramında öz ifadəsini tapır.
Dövlət quruculuğu çərçivəsində müasirləşməyə diqqət yetirsək,
burada demokratik təsisatların formalaşmasının mühüm yer tutduğunu
görərik. Demokratik institutlar cə miyyətdə sosial-siyasi münasi-
bətləri tənzimləyən əsas mexanizmdir.
Azərbaycan demokratik təsisatların formalaşması məsələsində
postsovet məkanında öncül yerdə olan ölkələrdəndir. Təbii ki,
cəmiyyətin yeniləşməsi prosesi heç zaman dayanmamalıdır. Tək-
milləşmənin, daha yüksək demokratik yaşam tərzinə sahib
olmanın sonu yoxdur. Azərbaycan cəmiyyətinin müasirləşməsi
də fasiləsiz gedən prosesdir. Dövlətin gücü ilə cəmiyyətin gücünün
uzlaşdığı müasirləşmə prosesi özündə varislik prinsipini də ehtiva
edir. Bu mənada inkişafda olan güclü dövlətin uğurlu xarici siyasətinin
formalaşması məsələsi müasir geosiyasət üçün tədqiqinə ehtiyac duyulan
problemdir.
Dövlət quruculuğunun inkişafı ilə xarici siyasət kursu arasındakı
bağlılıq haqqında professor Əli Həsənovun aşağıdakı fikri maraqlıdır.
O yazır: “...ölkə daxilində gedən proseslərdən və qarşıya qoyulan
52
vəzifələrdən irəli gələn siyasi xətt dövlətin beynəlxalq münasibətlər
sahəsində mövqeyini və xarici siyasətinin istiqamətlərini, xarakterini,
prinsiplərini müəyyənləşdirir və şərtləndirir. Bu mənada xarici siyasəti
dövlətin daxili inkişafının əsas vəzifələrindən irəli gələn, ölkənin
milli mənafeləri ilə xarici aləmin maraqları arasında sivil birgəyaşayış
qaydaları və normaları əsasında uyğunlaşdırılmış, uzlaşdırılmış mü-
nasibətlər sistemi yaratmağa xidmət edən məqsədyönlü fəaliyyət
növü kimi xarakterizə etmək olar” (1.3.13, s.219-220). Bu iqtibasdan
da görünür ki, güclü dövlət qurmaq üçün xüsusi xarici siyasət kursu
formalaşdırmaq lazımdır. Güclü dövlətin təşəkkülü prosesi ilə xarici
siyasətin uyğunluğu məsələsi elmi baxımdan sistemin (bizim misalda
Azərbaycanın) ətraf aləmlə (bizim misalda dünya dövlətləri ilə)
qarşılıqlı uzlaşmasını təmin edən əlaqələr sisteminin formalaşdırılması
deməkdir. Metodoloji aspektdə problem sistem-ətraf mühit münasi-
bətlərini tənzimləyən mexanizmlərin səmərəliliyini təmin etməkdən
ibarətdir. Xarici siyasət bu cür tənzimləmədə əsas fəaliyyət sahəsini
təşkil edir. Diplomatiya isə bu fəaliyyətin başlıca vasitəsidir. Deməli,
sürətlə dəyişən dünyada uğurlu xarici siyasət dinamik olmalıdır.
Güclü dövlətin təşəkkül dinamikası ilə xarici siyasətin çevikliyi bir-
birinə uyğun olmalıdır. Təbii ki, həmin prosesdə diplomatiyanın da
fərqli metodlarından yararlanmaq lazım gəlir. Bununla bağlı aşağıda
fikir yürüdəcəyik. Burada isə onu qeyd edək ki, güclü dövlətin
xarici siyasətinin təməl prinsipi müəyyənləşməlidir. Heydər Əliyev
milli inkişaf strategiyasının təməlinə mədəniyyət tu tumlu suverenlik
prinsipini qoymuşdur. Niyə məhz mə dəniyyəttutumlu suverenlik?
Bu kontekstdə müasir geosiyasi konsepsiyalarda mühüm yerlərdən
birini tutan “sivilizasiya” anlayışına nəzər salaq. Sivilizasiya geosiyasəti
mədəni kodlara və arxetiplərə yönəlir. Problemə böyük dövlətlərin
maraqları müstəvisindən baxdıqda yerli mədəniyyət sistemlərini
təhdid edə bilən təhlükələri nəzərə almaq lazım gəlir. S.Hantinqton
məşhur əsərində vurğulayır: “...qlobal siyasət – sivilizasiya siyasətidir.
Fövqəldövlətlərin rəqabəti sivilizasiyaların toqquşması ilə əvəz
olunub” (1.3.14, s.18). Digər ABŞ siyasətşünası və ideoloqu
H.Kissincer deyir ki, “...üçüncü dünyaya münasibətdə Amerika xarici
53
siyasətinin ali prioriteti depopulyasiya olmalıdır” (1.3.15). Xatırladaq
ki, H.Kissincer 1975-ci ildə Prezident C.Karter üçün depolulyasiya
haqqında “GLOBAL 2000” adlı sənəd hazırlamışdı (1.3.15).
ABŞ siyasi isteblişmentində özünəməxsus yeri olan bu iki şəxsin
dedikləri nəyi ifadə edir? Hər şeydən əvvəl, bu, müasir sivilizasiya
geosiyasətində əsas hədəfin insan beyni, qəlbi və xalqların mədə-
niyyətləri olduğuna işarədir. Əsas təsir vasitəsi mədəniyyətlərin
tranziti kanalları, yəni mediadır. Media vasitəsi ilə milyonların
şüurunu manipulyasiya etmək olar. Sosialist düşərgəsinin dağılması
ilə həmin tendensiya daha da güclənmişdir. Təsadüfi deyil ki, məhz
keçən əsrin 90-cı illərinin əvvəllərində qlobal miqyasda fəaliyyət
göstərən bir neçə informasiya vasitəsi formalaşdı. Onlardan CNBC
(1989-cu il), ВВС World News (1991-ci il), Euronews (1993-cü il),
Bloomberg TV (1994-cü il), Al-Jazeera (1996-cı il) və başqalarını
göstərə bilərik. Həmin prosesin vüsət almasının geosiyasi şərtləri
aydındır. Qloballaşan dünyada informasiyanın sürətli və genişmiqyaslı
yayılması zərurətə çevrilir. Eyni zamanda, müxtəlif sahələrdə çalışan
insanların anında informasiya almaq ehtiyacı ödənməlidir. Deyək ki,
bizneslə məşğul olan adamın daha çox uğur qazanması informasiya
təminatı ilə sıx bağlıdır. O cümlədən transmilli şirkətlərin dünya
miqyasında fəaliyyəti qlobal səviyyədə informasiya vasitələrinin
fəaliyyətindən birbaşa asılıdır. Beləliklə, media vasitələri qlobal
miqyasda insanların həyat tərzinə, düşüncəsinə, siyasi və iqtisadi
proseslərə və mədəniyyətə ciddi təsir edirlər. Dünyanın demək olar
ki, bütün regionlarını əhatə edən qlobal informasiya vasitələri konkret
məsələlər haqqında rəy yaratmağa qadirdir. Bu üsuldan Qərb ictimai
rəyi idarə etməkdə geniş miqyasda yararlanır. Beləliklə, müasir
təbliğat və təşviqat vasitələri ilə bütöv bir cəmiyyətin “beynini
və qəlbini yumaq” mümkündür. Sivilizasiyaların toqquşma xəttini
məhz burada görürlər. Ona görə də müxtəlif ad altında həyata
keçirilən ideoloji və informasiya təsirləri faktiki olaraq, yerli cəmiy-
yətlərin mədəni baxımdan “aşılanmasına” xidmət edir. Belə çıxır ki,
milli dövlət üçün mədəniyyət sistemini qorumaq və inkişaf etdirmək,
ilk növbədə, siyasi məsələdir. Bu amili dövlət quruculuğu fəlsəfəsinin
54
əsasına qoymaq isə artıq konkret geosiyasi kurs götürmək anlamını
verir. Heydər Əliyevin mədəniyyəttutumlu suverenlik prinsipi müasir
tələblərə cavab verən dövlətçilik kursunun seçildiyinə işarə edir. Bu
məqam xarici siyasətin üzərinə düşən vəzifənin mahiyyət və məqsədini
aydın göstərir. Biz ikinci fəsildə bu məsələni təhlil edəcəyik.
Nəzəri ümumiləşdirmələr
XX əsrin 90-cı illərində Azərbaycan müstəqilliyini bərpa etdiyi
bir dövrdə dünya miqyasında mürəkkəb və ziddiyyətli geosiyasi
proseslər cərəyan edirdi. Bu şərtlər daxilində müstəqil dövlət
quruculuğu yaradıcı yanaşma tələb edirdi. Müstəqillik və suverenlik
anlayışları yeni məzmun çalarları kəsb etməyə başlamışdı. Hər hansı
ölkənin müstəqilliyi onun ətraf aləmlə qarşılıqlı münasibətlərinin
xarakteri və məzmunu ilə sıx bağlıdır. Qlobal güclərin dünyanı bir-
birindən “qarşılıqlı asılı olan” dövlətlər sistemi kimi qəbul etməsi
bir tərəfdən, əməkdaşlıq imkanlarını artırırdısa, digər tərəfdən, bir
sıra siyasi-ideoloji və geosiyasi modellərin ixracı üçün zəmin hazır-
layırdı. Bu səbəbdən müstəqilliyinə qovuşmuş cəmiyyətlər xarici tə-
sirlərlə daxili potensiallarını uyğunlaşdırmaq məcburiyyəti qarşısında
qalmışdılar. Müstəqil dövlət quruculuğunun uğurlu olması üçün
bunun mühüm əhəmiyyəti var idi. O cümlədən daxili siyasətlə xarici
siyasət bir-birini tamamlamalı idi. Yuxarıdakı təhlillərimiz göstərir
ki, 1993-cü ildən etibarən Azərbaycan bu vəzifənin öhdəsindən
yüksək səviyyədə gələ bilmişdir. Burada bir neçə məqamı ayrıca
vurğulamaq istərdik.
Əvvəla, Qərbdə formalaşmış müasir geosiyasi nəzəriyyələrdə
beynəlxalq münasibətlər sistemində mədəniyyət amilinə daha çox
önəm verilməsi ideyası hökm sürürdü. Bu, ümumilikdə, XX əsr geo-
siyasi ideyasında növbəti transformasiyanı ifadə edirdi. Yeniləşmənin
əsas məğzi dövlət lərarası münasibətlərdə “yumşaq və ya ağıllı güc”ə
üstünlük verməkdən ibarət idi. Yəni artıq əsas mübarizə insan beyni
və qəlbi uğrunda getməkdə idi. Xarici siyasətdə bu, “könüllü
əməkdaşlıq” formulu ilə ifadə olunurdu. Hər bir “könüllülüyün”
55
arxasında isə böyük geosiyasi güclərin maraqlarının təmini
məsələsi dururdu. XX əsrin sonu dünyanın bu prinsiplər əsasında
birləşdirilməsi kursunun geniş vüsət alması ilə yadda qaldı. XXI
əsrin əvvəllərində isə bu prosesin daxili ziddiyyətləri daha qabarıq
şəkildə özünü büruzə verdi.
Postsovet məkanı ölkələrində hadisələrin bu cür inkişafı milli döv-
lətçiliyin optimal təkamül modelinin tapılması məsələsini son dərəcə
aktuallaşdırdı. Ön plana müstəqil dövlətçilik, demokratik cəmiyyət,
inteqrasiyaya aparan geosiyasi amillər çıxdı. Bu prosesdə xarici
siyasətin rolu böyük əhəmiyyət daşımağa başladı. Çünki inteqrativ
proseslərin intensivləşməsi müxtəlif dövlətlərin “təmas sahəsi”,
“qarşılıqlı təsir zonasının ön cəbhəsi” olan xarici siyasətin rolunu da -
ha da artırdı. Diplomatiya həmin prosesdə əsas fəaliyyət mexanizmi
kimi daha çox diqqət mərkəzinə gəldi. “İnteqrativ diplomatiya”, “çox-
vektorlu diplomatiya” və s. terminlər for malaşdı.
İkincisi, postsovet məkanında müstəqillik əldə etmiş ölkələr
qlobal miqyasda formalaşmış geosiyasi situasiyanı fərqli dəyərlən-
dirdilər. Onların hər biri öz yolunu seçdi. Bu, müasir tarixi şəraitdə
geosiyasi reallıqların hər bir cəmiyyətin həyatına çox ciddi təsir gös-
tərdiyini təsdiqləyirdi. Postsovet məkanı ölkələri öz inkişaf modellərinə
uyğun xarici siyasət yeritməyə başladılar. Burada aqressiv və
təcavüzkar mövqedən (məsələn, Ermənistan) tutmuş birtərəfli qərbçi
(məsələn, Gürcüstan) istiqamətə qədər fərqli kurslara rast gəlmək
olar. Bəzi ölkələr isə sovet dövrünün mövqeyindən elə də uzaqlaşmaq
istəmir və zahirən özlərini bitərəf göstərməyə çalışırdılar. Əslində
isə, müstəqil dövlət quruculuğu ilə bağlı tam aydın inkişaf modelinə
malik olmadıqlarına görə, onlar tərəddüd edirdilər. Bu məqam həm
də əsaslı xarici siyasət yeritməməkdə öz ifadəsini tapırdı.
Üçüncüsü, 1993-cü ilin ikinci yarısından etibarən Azərbaycan
konkret xarici siyasət kursu seçdi. Bu siyasət güclü dövlət quruculuğu
konseptinə əsaslanırdı. Onun əsas istiqamətləri Ümummilli lider
Heydər Əliyev tərəfindən dəqiq müəyyənləşdirildi. Xarici siyasət
kursu Azərbaycanın güclü dövlət, demokratik və sülhpərvər ölkə
imicinin formalaşmasına xidmət edir. Bu məqamların hər biri Azər -
56
baycanın xarici siyasətinin məqsəd və vəzifələrində, onun başlıca
prioritet istiqamətlərinin məzmununda öz yerini tutmuşdur.
Nəhayət, keçən əsrin 90-cı illərində Azərbaycan milli, regional
və qlobal maraqları uzlaşdıran inkişaf strategiyasını formalaşdıra
bildi. Bu strategiya həm müstəqil demokratik dövlət quruculuğunun
uğurla həyata keçirilməsi, həm Azərbaycanın Cənub Qafqazın aparıcı
dövlətinə, həm də regional liderə çevrilməsi üçün imkan yaratdı.
Həyata keçirilən xarici siyasətin işığında bu istiqamətlərin hər birinin
üzərində geniş dayanmağa ehtiyac var. 
57
II Fəsil
XARİCİ SİYASƏTİN ÜFÜQLƏRİ:
PRİORİTET İSTİQAMƏTLƏRİN 
UZLAŞMA SAHƏSİ
2.1. Dünyanın “ikiqütblülük”dən 
“birqütblülüy”ə keçidi: yeni balanslaşma 
modeli axtarışında
XX əsrin ikinci yarısı iki “geosiyasi qladiator”un – ABŞ və SSRİ-
nin qarşıdurması ilə yadda qaldı. Dünya bu iki “güclü əl”in bir-birini
tarazlaşdırması fövqündə varlığını saxlayırdı. Həmin əsrin sonlarında
onlardan biri “sındı” – SSRİ geosiyasi səhnədən çəkildi. Bununla da
“bir qolu sın mış” dünyanın yeni “geosiyasi iztirabları” başladı.
Beynəl xalq münasibətlərin dəyişmə dinamikasından az-çox xəbərdar
olanlar bununla dünyanın nə dərəcədə mürəkkəb bir geosiyasi
vəziyyətlə üzləşdiyini yaxşı bilirlər. Elmi ədəbiyyatlarda bu durum
“bipolyar-ikiqütblü strukturun dağılması” kimi sə ciyyələndirilir (bax:
2.1.1). “Bipolyar struktur” termininin geosiyasi mənası haqqında
əvvəlki paraqrafda yazmışıq.
Mütəxəssislər hesab edirlər ki, “bipolyar struktur”un dağılması
1991-1996-cı illəri əhatə edir (2.1.1). Həmin illərdə Qərb bir vaxtlar
SSRİ-nin nüfuz dairəsində olmuş geosiyasi məkanları bir-birinin
ardınca öz təsiri altına aldı. Şərq Avropa ölkələri ABŞ və Qərb
Avropa ilə yaxınlaşdı. Qafqazda etnik zəmində yaradılmış münaqişələr
regionu qeyri-müəyyənlik girdabına saldı. Baltikyanı ölkələr Avropa
ilə əməkdaşlığı gücləndirdilər. Paralel olaraq, NATO-nun Şərqə
doğru genişlənmə planları ortaya çıxdı. 1992-ci ildə imzalanan
Maastrixt sazişindən sonra Avropa İttifaqının beynəlxalq münasibətlərin
subyekti kimi postsovet məkanına təsir imkanları artdı. SSRİ-nin
varisi olan Rusiyanın itirdiyi nüfuzunu bərpa etmək cəhdləri müsbət
nəticə vermədi. ABŞ isə cəlbedici konsepsiyalarla daha da fəallaşdı.
58
1993-cü il sentyabrın 21-də ABŞ Prezidentinin milli təhlükəsizlik
üzrə müşaviri Entoni Leyk Cons Hopkins Universitetində çıxışı
zamanı “demokratiyanın genişlənməsi” konsepsiyasından danışdı.
Bununla geosiyasi mühitdə ciddi dəyişikliyi nəzərdə tutan bir
konsepsiya səsləndirildi.
Bu konsepsiyanın mahiyyəti Avrasiyadakı keçmiş sosialist sisteminə
daxil olan ölkələrin demokratikləşməsinə yardım etməkdən ibarət
idi. ABŞ bu istiqaməti xarici siyasətinin prioriteti elan etdi. 1994-cü
ildə isə E.Leykin ideyaları ABŞ-ın “Cəlbetmə və genişlənmə vasitəsi
ilə milli təhlükəsizlik strategiyası” (A National Security Strategy of
Engagement and Enlargement) adlı sənədinin əsasını təşkil etdi. Bu
sənəddə söhbət Şərq Avropa ölkələri və keçmiş SSRİ respublikalarının
ümumi demokratik model vasitəsi ilə transformasiyalarını nəzərdə
tuturdu. İdeyanın arxasında duran məqsəd “postkommunist” məkanını
ABŞ-ın “strateji ehtiyatına” çevirmək idi. Bu “ehtiyat məkanın” he -
sabına Amerika dünyadakı mövqelərini saxlamalı idi. “Demokratiyanın
genişlənməsi” ideyası 1993-2000-ci illərdə ABŞ-ın beynəlxalq-siyasi
fəaliyyətinin əsasını təşkil etdi. Əvvəlcə postsovet məkanı ölkələrində
bu konsepsiyanın əsl mahiyyətini anlaya bilmədilər. Maraqlıdır ki,
E.Leykin konsepsiyası hərbi-siyasi aspektə də malik idi. “Demokra-
tiyanın genişlənməsi”, “demokratik tranzit” mərhələsini keçmiş
ölkələr Qərbin hərbi-siyasi və iqtisadi strukturlarına daxil edilməli
idi (2.1.1). Başqa sözlə, postsovet məkanında NATO-nun nəfəsi du-
yulmağa başladı.
Dünyanın yeni geosiyasi nizama doğru getdiyi aydın görünürdü.
1997-ci ildə artıq Rusiyanın ABŞ-a bərabər statusda alternativ
geosiyasi güc ola bilmək imkanının yoxluğu müəyyən olundu. Həmin
zamandan “birqütblü dünya” modelindən danışılmağa başlandı.
Lakin artıq dünyanın bir nəhəng blokda yaşaması da mümkün
deyildi. Çünki çoxlu sayda müstəqil dövlətlər meydana gəlmişdi və
onlar BMT-nin üzvü idilər. BMT qurulanda 50 üzvü vardı. Keçən
əsrin 90-cı illərində bu quruma üzv ölkələrin sayı 150-dən çox oldu,
indi isə 200-ə yaxındır. Onların hər biri söz sahibi idi.
59
Doğrudur, “birqütblü dünya” modelinə keçid, geosiyasi problemlərin
həllində BMT-nin zəifliyini də ortaya qoymuşdu. Təsadüfi deyil ki,
bu qurumda islahatların aparılması məsələsi məhz həmin dövrdə
meydana gəldi. ABŞ və Rusiya qeyri-rəsmi razılığa gəldilər ki,
BMT-nin islahatı dayandırılsın. Görünür, burada bu dövlətlərin hər
birinin öz marağı vardı. İlk növbədə, dünya yeni nizama tam keçmə-
diyindən qeyri-müəyyən məqamlar çox idi və Amerika ilə Rusiya
“bulanıq suda balıq tutmaq” istəmədilər. Paralel olaraq, Avropa
İttifaqı güclü geosiyasi məkana çevrilməkdə idi, NATO genişlənirdi
və postsovet məkanı ölkələrinin Qərb həyat tərzinə meyli artırdı.
Buna görə də Rusiya ABŞ-la birbaşa mübarizə aparmaq taktikasından
imtina etməli oldu.
Dünyada isə dövlətlərarası əməkdaşlıqda maraqlı proseslər gedirdi.
Müxtəlif regionlarda bir neçə dövlət inteqrativ təşkilatlar
yaradırdı. “İnteqrasiya” anlayışı keçən əsrin 20-ci illərində siyasi
termin kimi leksikona daxil oldu. Bu termini alman alimləri R.Şmed,
H.Kelzen və D.Şindler işlətməyə başlamışdılar. Bu müəlliflər
inteqrasiya anlayışını siyasi mənada dövlətlərin sosial-siyasi birlik
yaratması kimi başa düşürdülər. Ancaq siyasi sahədə real inteqrasiya
prosesləri yalnız XX əsrin ikinci yarısından, daha intensiv şəkildə
isə 80-90-cı illərdən başlandı.
XX əsrin 80-ci illərinin axırında dövlətlər tərəfindən yaradılan
koordinasiya xarakterli beynəlxalq təşkilatların sayı 400-ə yaxın idi.
Beynəlxalq qeyri-hökumət təşkilatlarının sayı isə 4676 idi (2.1.2).
XX əsrin sonuna artıq bir neçə siyasi-iqtisadi inteqrasiya modelləri
vardı: Avropa İttifaqı, And qrupu (Latın Amerikası, 1969-cu il),
Karib “ümumi bazarı” (Latın Amerikası, 1973-cü il), ASEAN (Uzaq
Şərq, 1967-ci il), MERKOSUR (Latın Amerikası, sosial, siyasi,
iqtisadi inteqrasiya, 1991-ci il), MAİS (Ümumdünya Əqli Mülkiyyət
Alyansı, Mərkəz Amerika, 1991-ci il), NAFTA (Şimal Amerika azad
ticarət sazişi, Şimal Amerika, 1994-cü il), FTAA (Ümumamerika
azad ticarət zonası, 1994-cü il). Paralel olaraq, siyasi ittifaqlar və
hərbi bloklar da yaranmışdı: Avropa Şurası, Afrika Birliyi Təşkilatı
60
(ABT), NATO. Bu təşkilatların hər biri 1990-cı ildən sonra özünün
təkamülünün yeni mərhələsinə qədəm qoydu. Eyni zamanda, dünyada
yeni siyasi, hərbi və sosial-iqtisadi birliklər formalaşmağa başladı.
Postsovet məkanında MDB, GUAM və s. qurumlar meydana gəldi.
Bütün bunlar “birqütblü dünya”da tamamilə fərqli geosiyasi mənzərənin
yaranmaqda olduğunu təsdiq edirdi. Mütəxəssislər 1997-2003-cü
illəri “birqütblü plüralistik dünya modeli” kimi xarakterizə edirlər
(bax: 2.1.1). Bu modelin formalaşmasını nəzəri-geosiyasi aspektdə
necə izah etmək olar?
Yuxarıdakı fikirlərdən görünür ki, beynəlxalq aləmin keçən əsrin
90-cı illərində “ikiqütblü” bloklara əsaslanan geosiyasi modeldən
“birqütblü plüralistik” modelə keçidi baş verdi. Bu keçid bir tə rəf -
dən, dünyada yalnız bir fövqəldövlətin qaldığını ifadə edirdisə,
digər tərəfdən, bütün geosiyasi problemləri bu fövqəlgücün həll
edə bilməyəciyini də göstərirdi. Çünki “birqütblü dünya”nın
özü müxtəlif regional inteqrativ qurumlarla zəngin idi və onların
hər birinin proseslərə geosiyasi təsiri vardı. Faktiki olaraq, dünya
müxtəlif inteqrativ qurumların açıq sisteminə çevrilmişdi. Belə
sistemdə istənilən an yeni inteqrasiya proseslərinin və birliklərin ya-
ranmasını gözləmək olardı. Eyni zamanda, heç kəs hansısa qurumun
dayanıqlığına təminat verə bilməzdi – hər an qüvvələr balansı pozula
bilərdi. Belə şəraitdə konkret bir dövlətin mütləq hakimliyindən
söhbət gedə bilməzdi. Dünya dinamik, açıq və qeyri-xətti proseslərlə
zəngin olan böyük bir sistemi xatırladırdı. Bu cür sistemlərin möv-
cudluğu dinamik (və ya mütəhərrik) tarazlaşdırma mexanizminin iş-
lənməsini tələb edir. BMT təkbaşına bunun öhdəsindən gələ bilməzdi.
Çıxış yolu müxtəlif inteqrativ strukturlar və tənzimləmə mexanizmləri
vasitəsilə çevik balanslaşma sisteminin yaradılmasında idi.
Dünyanın müxtəlif regionlarında sürətlə yaranan inteqrativ
qurumlar, XX əsr boyu fövqəldövlətlərin güc balansı yaratması
hesabına mövcud olan dünyada, balanslaşmanın lokal və ya regional
səviyyədə əhəmiyyətini göstərirdi. Yəni iyerarxik şəkildə ayrı-ayrı
regionlarda güc balansı yaranmalı idi ki, bütövlükdə qlobal dünya
miqyasında ortaq balanslaşma sistemi qurula bilsin. Bu, bir tərəfdən,
61
regional inteqrativ qurumlar arasında əməkdaşlıq məsələsini, digər
tərəfdən isə, çoxtərəfli balansı təmin edə biləcək yeni diplomatik-
siyasi üsulların hazırlanmasını tələb edirdi. Bu işlər paralel aparılmalı
idi. Həmin dövrlərdə siyasi leksikona yeni terminlərin daxil olması
bununla bağlıdır. Məsələn, “inteqrativ diplomatiya”, “məkik diplo-
matiyası”, “paradiplomatiya” kimi anlayışlar siyasi-diplomatik fəa-
liyyətin gündəminə gətirildi (ətraflı bax: 2.1.3, 2.1.4, 2.1.5). Müvafiq
olaraq, diplomatik xidmətin vasitə, üsul, metod və texnologiyalarında
da yeniliklər ortaya çıxdı. Bu barədə sonrakı bölmələrdə söhbət aça-
cağıq. İndi isə diqqətimizi regional balanslaşma mexanizmləri mə-
sələsinə yönəldək.
Göründüyü kimi, Qərbin siyasi-elmi mühitinin formalaşdırdığı
yeni geosiyasi konsepsiyaların təsiri real siyasətdə ciddi dəyişikliklər
etdi. Zahirən nə qədər humanist və xeyirxah görünsə də, həmin
konsepsiyaların təsiri ilə dünya “birqütblü plüralistik” modelə
keçid etdi. Deməli, sadəcə olaraq, təsir vasitələri daha incə, mürəkkəb
və “mədəni” olmuşdu. Bu təsirlər yeni texnologiyalara əsaslanırdı.
Onların təhlili ayrıca mövzudur, fəqət bizim üçün əsas odur ki,
regional miqyasda balans yaratmaq yerli dövlətlərin xarici siyasətləri
qarşısında çox ciddi vəzifələr qoyurdu. Birincisi, dünya miqyasında
əsən geosiyasi küləklərin istiqamətini və “hərarətini” dəqiq
müəyyənləşdirmək lazım idi. İkincisi, yerli şəraiti nəzərə alaraq,
ziddiyyətlərlə dolu geosiyasi məkanda balans yaradıb saxlamağın
siyasi-diplomatik üsullarını tapmaq zərurətə çevrilmişdi. Burada
hərbi mexanizmlərə əsaslanmaq riskli idi, çünki bütövlükdə dünyanın
geosiyasi məzmunu dəyişmişdi. Hərbi güc artıq əsas təsir vasitəsi
kimi yararsız idi – insanları qurğuşunla öldürmək beynəlxalq cinayət
sayılırdı. Regional geosiyasi balansı yalnız “yumşaq və ya ağıllı
güc”lə yaratmaq olardı. Deməli, dövlət quruculuğunda əsas məsələ
yerli şəraiti nəzərə alıb balans yarada biləcək xarici siyasət kursunu
hazırlamaqdan ibarət idi. Bütün bunları nəzərə almadan uğurlu xarici
siyasət yeritmək mümkün deyildi.
Məhz həmin məqamları nəzərə almadıqlarından, çoxları Azər-
baycanın balanslaşmış xarici siyasət kursunun əsas qayəsini tam
62
dərk edə bilmirdilər, bəziləri isə hələ də onu təhrif olunmuş halda
anlayır. Regional miqyasda siyasi və geosiyasi balans yaratmaq, hər
gələnə “hə” demək və ya ona istədiyini vermək deyil. Bu yanaşma
çox primitiv və yanlışdır. Birincisi, burada konkret dövlətin nəyi
balans kimi nəzərdə tutduğu önəmlidir. İkincisi, regionda heç bir
ölkə təcrid vəziyyətində deyil, ona görə də söhbət balansdan gedirsə,
maraqlar qarşılıqlı surətdə nəzərə alınmalıdır. Mövzu konkret olaraq
bir dövlətlə bağlıdırsa (məsələn, Azərbaycanla), məsələ lokal geosiyasi
məkanda (bizim misalda Cənub Qafqazda) həmin dövlətin maraqlarına
uyğun qüvvələr balansının yaradılmasından ibarətdir. Eyni zamanda,
qlobal miqyasda mövcud geosiyasi qüvvələr nisbətini nəzərə alan və
onunla uzlaşa bilən balanslaşma kursu formalaşdırmaq lazım gəlir.
Başqa sözlə, balanslaşma üç səviyyədə – konkret dövlətin ma-
raqları sahəsi, regional geosiyasi məkanın tarazlığı və qlobal
geosiyasi mühitdə qüvvələr nisbəti ilə uzlaşmanı nəzərdə tutmalıdır.
Aydındır ki, bu cür mürəkkəb iyerarxik siyasi kurs son dərəcə incə,
dinamik və müasir yanaşma tələb edir. Cənub Qafqazda bu vəzifənin
öhdəsindən gələn ilk ölkə Azərbaycan oldu. Azərbaycanın keçən
əsrin 90-cı illərində hazırladığı xarici siyasət kursunun üfüqlərində
yuxarıda qeyd etdiyimiz hər bir səviyyədə balanslaşmanın harmoniyası
görünürdü. Tarix bu tezisin doğruluğunu təsdiqlədi. Bu tezisin
üzərində geniş dayanmağa ehtiyac vardır.
2.2. Risklər və böhranlar: çevik xarici siyasət
XX əsrin sonu – XXI əsrin əvvəlləri dünya haqqında təsəv-
vürlərin ciddi surətdə dəyişməsi ilə xarakterizə olunur. Geosiyasi
konsepsiyalarda baş verən ideya transformasiyalarından da
bunu aydın görmək mümkündür. Müasir dövr üçün siyasətdə və
geosiyasətdə artıq mütləq həqiqətdən danışmaq doğru deyil. İn-
formasiya geosiyasəti zamana uyğun çevik siyasi fəaliyyət me-
yarlarının seçilməsini tələb edir. Uinston Çörçill deyirdi ki, “in-
formasiyaya sahib olan dünyaya sahibdir”. Ancaq çox uzağa
63
baxmaq da uzaqgörənlik əlaməti deyil. Yəni hər bir addımı
konkret zamanında atmaq, dövrün nəbzini tutmaq lazımdır.
Xüsusilə siyasətdə bu, qızıl qayda sayıla bilər. Ona görə də dövrün
ümumi təkamül tendensiyasını, baş verən proseslərin mahiyyətini
və zaman amilini nəzərə almadan səmərəli xarici siyasət qurmaq
mümkün deyildir. Onu qeyd edim ki, birgə işlədiyimiz müddətdə si-
yasətin incəliklərini Heydər Əliyevdən öyrənməyə çalışırdım. Onun
qeyri-adi strateji düşüncə sahibi olduğunu görürdüm. Lakin Heydər
Əliyev bir dəfə də olsun, vaxtından əvvəl addım at maz və tələsməzdi.
Məncə, bu keyfiyyəti ona həmişə yenilik etməyə imkan verərdi.
Heydər Əliyev həmişə ölkənin gələcəyi haqqında düşünərdi. U.Çörçillin
bir sözü var: “Dövlət xadimlərini siyasətçilərdən fərqləndirən
odur ki, birincilər ölkənin gələcəyi haqqında, ikincilər isə qarşıdakı
seçki barədə düşünürlər”. Doğrudan da, ölkənin gələcəyini
düşünənlər yaşadıqları dövrün nəbzini tutmağa, hansı işləri görməyin
zəruri olduğunu dəqiq müəyyən ləş dirməyə çalışırlar. Müasir xarici
siyasətin yalnız bu prinsiplər əsasında səmərəli modelini tapmaq
mümkündür.
İndi “risk” və “böhran” terminləri elmin bir çox sahələrində iş -
lənir. Bu anlayışların siyasətə də aidiyyəti var. Əslində, risk anlayışının
mənşəyi haqqında dəqiq məlumat yoxdur. Onun haqqında ilkin tə-
səvvürlərin Qədim Şərqdə yaranmasından yazılır. Maraqlısı odur ki,
orta əsrlərdə gəmiçilər “risigio” sözündən istifadə ediblər ki, bu da
“sıldırımlı qayalar” deməkdir. Siyasətə risk sözünün bu anlamı daha
uyğun gəlir. Siyasət yürütmək “sıldırımlı qayalar” arasından “dövlət
gəmisini” salamat qurtarmağa bənzəyir. Siyasətdə risk etməyən isə
heç nəyə nail ola bilmir. Biz “risk” anlayışı üzərində geniş dayanmaq
istəməsək də, onun bəzi məqamlarına nəzər salmaq niyyətindəyik.
Müasir tədqiqatçıların fikrinə görə, elmi iddialara tam cavab verə
biləcək risk anlayışı yoxdur (2.2.1, s.138 və 2.2.2). Bu anlayışın ilk
elmi izahı ehtimal nəzəriyyəsi ilə bağlıdır. Risk bu bağlılıqda uğur
əldə etmək şansı ilə əlaqələndirilir. XIX əsrdə risk iqtisadiyyat və
psixologiya sahəsində daha çox tədqiq olunurdu. XX əsrdə isə risk
bir çox sahələr, o cümlədən siyasətlə sıx əlaqədə öyrənildi. XX əsrin
64
ikinci yarısından etibarən dünya miqyasında müxtəlif təbiətli
proseslərin intensivləşməsi, inteqrasiya proseslərinin sürətlənməsi
və qarşılıqlı əlaqələrin cəmiyyətin bütün sahələrini əhatə etməsi risk
anlayışını daha da aktuallaşdırdı. Müasir elmi nəzəriyyələrin hər
birində bu anlayışdan geniş istifadə olunur. Ancaq artıq vurğuladığımız
kimi, risk anlayışı ilə bağlı hələ ki, vahid elmi mövqe yoxdur. Bizcə,
siyasi fəaliyyət baxımından riskin Robert Kates və Rocer Kasperson
tərəfindən verilən tərifi daha cəlbedicidir. Onlar riski “gözlənilməz
təhlükə” ifadəsi ilə əlaqələndirirlər. Bu yanaşmada riski insanlara
və onlar üçün dəyər kəsb edən siyasi amillərə olan təhdid kimi mə-
nalandırmaq olar. Yəni “risk gözlənilməz təhlükənin ölçüsüdür”
(2.2.1, s.139).
Ümumilikdə götürdükdə, riski arzu olunmayan nəticələrin reallaşma
potensialı kimi təsəvvür etmək olar. O zaman risk təhlükə anlayışı
ilə əlaqəlidir. Risk etmək mümkün təhlükəni nəzərə almaq deməkdir.
Təhlükənin o biri tərəfi isə təhlükəsizlikdir. Risk anlayışının siyasi
mühit üçün əhəmiyyətli cəhəti də məhz təhlükəsizlik anlayışı ilə
bağlıdır. Müasir dünyanın qlobal problemlərinin həlli baxımından
riskin təhlükə və təhlükəsizlik anlayışları ilə bir bucaq altında
nəzərdən keçirilməsini konstruktiv yanaşma hesab etmək olar. Bu
aspektdə alman alimi Ulrix Bekin tədqiqatları diqqəti daha çox çəkir.
O, elmə “risk cəmiyyəti” anlayışını daxil etmişdir (2.2.3). U.Bek
hesab edirdi ki, postindustrial cəmiyyətdən risk cəmiyyətinə keçid
baş verir (2.2.3). U.Bek müasir dövrün riskləri sırasında siyasi və
geosiyasi riskləri ayrıca vurğulayır. Hətta bir az da qabağa gedərək
bütövlükdə bəşəriyyətin mövcudluğunun risk altında olduğunu iddia
edir. U.Bek bununla bağlı yazır: “Genetik, kimyəvi, ekoloji, nüvə
təhlükələrinin başlıca sosial-tarixi və siyasi potensialı inzibati
sistemin, elmi-texniki və hüquqi rasionallığın çöküşündə gizlənib”
(2.2.4, s.167).
Beləliklə, dünyanın bir sistem kimi növbəti vəziyyətə transfor-
masiyasında risk amilini nəzərə almaq, həmin prizmadan müasir
geosiyasi mühitin dəyişməsi prosesində risklərin oynadığı rola diqqət
etmək gərəkdir. Beynəlxalq münasibətlər sisteminə mürəkkəb obyekt
65
kimi yanaşsaq, onda xüsusi kəskinləşmiş situasiyalarda riskin təsirinə
diqqət yetirmək lazım gələr. Bu aspektdə risklə qeyri-müəyyənlik,
təhlükə, plüralizm və proqnozlaşdırmanın sərhədləri anlayışlarının
müqayisəsi məsələsi aktuallıq kəsb edir.
Siyasi mühit üçün risk sayıla bilən və təhlükə törədən çoxlu
sayda amilləri yuxarıdakı mülahizələr kontekstindən qiymətlən-
dirmək mümkündür. İndi beynəlxalq terrorçu qruplaşmalar, se-
paratçı hərəkatlar, etnik və dini ekstremizm, qeyri-qanuni miq-
rasiya, kütləvi qırğın silahlarının yayılması və başqa məqamlar
beynəlxalq münasibətlərə ciddi təsir göstərir. Strateji əhəmiyyəti
olan enerji və nəqliyyat infrastrukturlarını təhdid edən təhlükə
riski siyasətçilər tərəfindən ciddiyyətlə qarşılanır. Bu kimi
təhdidlər şəraitində dövlətin xarici siyasət kursunu müəyyənləş-
dirmək və həyata keçirmək çox çevik xarakterli və strateji ma-
hiyyətli təfəkkür tələb edir. Risk və böhran təhlükələri ilə dolu
olan zəmanəmizin tələblərinə uyğun xarici siyasət formalaşdır-
madan güclü dövlət qurmaq mümkün deyildir. Müasir dünyanın
mürəkkəblikləri qarşısında qorxu hissinin keçirilməsi müsbət
heç nə vermir. Qarşısında məqsədi olan siyasətçi bütün faktorları
nəzərə alaraq hərəkət edirsə, məqsədinə həmişə çatır. U.Çörçill
deyirdi ki, “Gələcəkdən qorxmayın... Gəmi niyə dalğalara qalib
gəlir? Başa düşdüm ki, səbəb gəminin məqsədinin olmasındadır,
dalğalarda isə o yoxdur. Əgər məqsədimiz varsa, həmişə istədiyimiz
yerə qədər gedə bilərik”. Məqsədli siyasətçi üçün hər bir böhran
həm də yeni imkan deməkdir. Müasir elmi təsəvvürlərə görə, is-
tənilən mürəkkəb sistemin inkişaf yolu böhranlardan keçir.
Təcrübə qlobal maliyyə böhranından güclənərək çıxa bilən döv-
lətlərin olduğunu göstərir. Azərbaycan belə dövlətlərdəndir. Bir
çox inkişaf etmiş ölkələrin iqtisadiyyatını böhran zərbələrinin titrətdiyi
bir vaxtda Azərbaycan iqtisadiyyatı inamla inkişafdadır. Deməli,
risk, böhran, təhdid, qeyri-müəyyənlik kimi məqamları konsepsiyalarda
rasional şəkildə nəzərə aldıqda müsbət nəticələr əldə etmək olur. Eynilə
xarici siyasət kursunu formalaşdırarkən bütün bu amillərə diqqət
yetirmək lazımdır.
66
Müasir dövrdə xarici siyasət müəyyən mənada geosiyasi
risklərin idarə edilməsi vasitələrindən biridir. İstənilən dövlət
daim ətraf aləmlə qarşılıqlı təsirlərdə olur. Mürəkkəb geosiyasi
situasiyada bu təsirlər zamanı gözlənilməz amillər meydana çıxa
bilir. Məsələn, dövlətin xarici qüvvələr tərəfindən işğalına cəhd
oluna bilər. Daxili dağıdıcı qüvvələrin təsiri altında dövlətin
çökməsi ehtimalı yaranar. Beynəlxalq münasibətlər sistemində
ölkənin suverenlik dərəcəsi aşağı düşə bilər. Dövlətin öz maraqlarını
lazımi səviyyədə qorumaq imkanı məhdud laşar. Bu cür hallarda
geosiyasi risklərin idarə edilməsi strategiyası özünü doğruldur.
Belə bir strategiyanın uğurla həyata keçirilməsi isə sistemli və
konkret məqsədləri olan xarici siyasət kursunun formalaşdırıl-
masını tələb edir. Azərbaycan üçün bu siyasətin əsasını Ulu
öndər Heydər Əliyev qoymuşdur. İndi də onun müəyyən etdiyi
kurs qətiyyətlə davam etdirilir. Bununla yanaşı, dəyişən geosiyasi
mühitdə meydana gələn riskləri və təhdidləri nəzərə alan dinamik
xarici siyasət yeritmək lazımdır. Biz Azərbaycanın xarici siyasətinin
əsas vəzifələri və prioritetlərinə həsr edəcəyimiz hissələrdə bu
məsələnin üzərində geniş dayanacağıq. Burada isə xarici siyasətin
müasir geosiyasi şərtlər çərçivəsində bəzi nəzəri-konseptual aspektlərinə
diqqət yetirmək istərdik.
Aydındır ki, sürətlə dəyişən ətraf mühit, yəni beynəlxalq aləm
eyni dərəcədə çevik xarici siyasət yeritməyi aktuallaşdırır. Geosiyasi
riskləri idarə etmək üçün həm mövcud beynəlxalq münasibətlər sis-
temini diqqətlə izləmək, həm də daxilən mükəmməl olan xarici
siyasət formalaşdırmaq gərəkdir. İnformasiya anlayışının ciddi rol
oynadığı tarixi mərhələdə bu problemin çoxsaylı parametrlərdən
asılılığını qəbul etmək gərəkdir. Burada birtərəfli düşünmək, bütün
amilləri nəzərə almadan siyasi mövqe müəyyənləşdirmək uğur gətirə
bilməz. Geosiyasi mühitdə qeyri-xətti təsir amilləri üstünlük təşkil
edir. Məsələn, zəif bir təsir sonda güclü effekt verə bilir. İndi məcazi
mənada “kəpənək effekti” deyilən bir hadisədən müxtəlif bağlılıqda
(elmi, iqtisadi, hərbi, siyasi, mədəni, ekoloji və s.) çox danışılır.
67
Bunun geosiyasi mənası ondan ibarətdir ki, dünyanın kiçik bir
ölkəsi ilə bağlı baş verən və əhəmiyyətsiz sayılan hadisə, zəncirvarı
reaksiya ilə bütövlükdə dünya üçün qlobal problem yaradır.
Obrazlı desək, müəyyən bir ölkədə kəpənəyin qanadlarının havanı
dalğalandırması (burada nəzəri ehtimaldan söhbət gedir) başqa ölkədə
tufan törədə bildiyi kimi, hər hansı bir siyasi hadisə planeti təhlükə
qarşısında qoyur.
Müasir dünyada ölkələr və cəmiyyətlər arasında əlaqələr o dərəcədə
inkişaf edib ki, bir-birindən min kilometrlərlə uzaqda olan dövlətlərin
qarşılıqlı təsirini nəzərə almaq lazım gəlir. Dağlıq Qarabağı Ermənistanın
işğal etməsi müasir dünya üçün ciddi geosiyasi problemlər yaradıb.
Faktiki olaraq, bu münaqişə Cənub Qafqazda sabitliyin qarşısını
alıb. Azərbaycan öz haqlarını təmin etmək üçün regionla bağlı bütün
beynəlxalq layihələrdən Ermənistanı təcrid edib. İndi beynəlxalq
miqyasda enerji təhlükəsizliyi sisteminin qurulmasına kiçik Ermə-
nistanın təcavüzkar siyasəti ciddi mane olur. Zəncirvarı olaraq bü-
tövlükdə Avrasiya geosiyasi məkanında hər an hərbi-siyasi partlayışın
baş verməsi təhlükəsi yaranıb.
Müasir geosiyasi mühitin yuxarıda sadaladığımız xüsusiyyətləri
xarici siyasətə təsir edən məqamları ciddi surətdə nəzərə almaq ehti-
yacını qarşıya çıxarır. Mümkün müxtəlif variantlardan optimal olanını
seçmək lazım gəlir. Burada əbədi və dəyişməz xarici siyasət
sistemindən danışmaq səmərəli görünmür. Sürətlə dəyişən situasiyaya
adekvat reaksiya verə bilən siyasət gərəkdir.
Ölkənin ətraf aləmlə qarşılıqlı təsirləri bir-biri ilə kəsişən
çoxlu sayda amillərlə xarakterizə olunur. Onları yerli, regional
və qlobal səviyyələrə bölmək olar. Qlobal proseslər beynəlxalq
münasibətlər sistemində iki məqamı önə çəkir.
Birincisi, qeyri-dövlət aktorlarının dünya siyasətində rolu
artıb. Bura transmilli korporasiyalar, qeyri-hökumət təşkilatları,
beynəlxalq qurumlar və s. daxildir. Məcazi mənada “siyasətin
qeyri-dövlətləşməsi” tədricən fərqli geosiyasi mühit yaradır.
Deyək ki, “ictimai diplomatiya” və yaxud “paradiplomatiya”
kimi anlayışlar meydana çıxır.
68
İkincisi, informasiya texnologiyalarının sürətli inkişafı “daxili”
və “xarici” anlayışları arasında olan ənənəvi sərhədi dəyişib.
Cəmi bir neçə il öncə daxili sayıla bilən hər hansı amil artıq
qarşılıqlı təsirlərin genişlənməsi və cəmiyyətin dərinliklərinə
nüfuz etməsi nəticəsində “xariciləşib”. Məsələn, insan haqları
indi heç bir dövlətin yalnız daxili məsələsi sayılmır. Transmilli
korporasiyalar yerli iqtisadi infrastrukturda o dərəcədə yer alıb
ki, iqtisadiyyat sırf daxili hadisə olmaq statusundan uzaqlaşıb.
O cümlədən daxili siyasət bütün parametrləri üzrə toxunulmaz
deyil. Daxili siyasətlə xarici siyasətin münasibəti bu kontekstdə
xeyli dəyişmişdir.
Qlobal proseslərin təsiri ilə regional və qlobal təhlükəsizlik
mühiti transformasiyaya uğrayır. Bu transformasiya “birqütblü
plüralistik” modellə “çoxqütblü” modelin ziddiyyətlərlə müşayiət
olunan açıq və gizli rəqabəti fonunda yeni çalarlar kəsb etməyə
başlayır. Dünyanın əsas güc mərkəzləri hələ də qarşılıqlı müna-
sibətlərdə sabit meyarlar sistemi qura bilmirlər. Məsələn, Cənub
Qafqaz regionunda Qərblə Rusiyanın rəqabəti zaman-zaman
kəskin xarakter alır.
Regional güclər olan İran və Türkiyənin təsirləri də özünü göstərir.
Son zamanlar ABŞ-Rusiya münasibətlərinə Raketdənmüdafiə sis-
temlərinin (RMS) yerləşdirilməsi ciddi təsir edir. ABŞ Türkiyə və
Avropanın bir neçə ölkəsində həmin sistemləri quraşdırma planını
həyata keçirir. Rusiya buna “asimmetrik” cavab verəcəyini bəyan
edir. Bu proseslər, əslində “ikiqütblü” dünya konsepsiyasının yenidən
aktuallaşa biləcəyinə işarədir. “Çoxqütblülük” konsepsiyası ilə di-
gərlərinin faktiki olaraq, toqquşması dünya miqyasında gərginliyi
artırır və gözlənilməzlik amilini önə çəkir. Təbii ki, belə olan halda
qlobal və regional təhlükəsizlik sistemlərinin formalaşması kifayət
qədər problemli görünür.
Xarici siyasət bu şərtlər daxilində son dərəcə çevik struktura
və funksiyalara malik olmalıdır. Onun iki qrup amil arasında
harmoniya yaratması zəruridir. Birinci qrupa müstəqillik və su-
verenliyin gücləndirilməsini, ərazi bütövlüyünün bərpasını və
69
milli maraqların təmin olunmasını aid etmək olar. İkinci qrupda
qlobal və regional aktorların ziddiyyətli siyasətləri cəmləşmişdir.
Azərbaycanın xarici siyasətinin çevikliyi bu iki qrup arasında
dayanıqlı uzlaşma nöqtələrini tapmasından ibarətdir. Diplomatik
terminlə desək, qlobal və regional aktorlarla “modus vivendi”-nin1 ta-
pılması (2.2.5, s.26) Azərbaycan xarici siyasətinin əsas xüsusiyyətlərindən
biri olmalıdır. Seneka demişkən, “zərurət bütün qanunları sındırır”.
Göründüyü kimi, qlobal miqyasda geosiyasi konsepsiyaların trans-
formasiyası davam edir. Xarici siyasətin formalaşmasında bu məqam
nəzərə alınmalıdır. “Modus vivendi” bu mərhələdə xarici siyasətin
çevikliyini və intensiv yeniləşmə imkanının saxlanmasını təmin
edən vasitələrdən biridir. Azərbaycanın xarici siyasətinin vəzifələri
və prioritet istiqamətləri bu kimi şərtlər daxilində formalaşdırılmışdır.
Onların təhlili göstərir ki, ölkəmiz kifayət qədər əsaslandırılmış
xarici siyasət kursuna malikdir. 
2.3. Uçurumun kənarından qayıdış:
yeni xarici siyasət kursunun yüksəlişi
Dünya miqyasında yuxarıda təsvir etdiyimiz gərgin, dinamik və
sürətli geosiyasi proseslərə 1991-1993-cü ilin birinci yarısında Azər-
baycan necə reaksiya verirdi? Etiraf edək ki, Azərbaycan həmin
mərhələdə geosiyasi baxımdan təcrid olunmuş bir siyasi həyat
yaşayırdı. Yerli siyasi qrupların məhdud maraqları bütün digər
amilləri kölgədə qoymuşdu. Hətta Böyük Britaniya kimi dövləti
təmsil edən Marqaret Tetçerlə görüşdə siyasi-diplomatik etiketə
uyğun gəlməyən səhvlərə yol verilmişdi.
Təbii ki, təcrübəli siyasətçi və diplomatlar dərhal kimlərlə danışıq
apardıqlarını anladılar. Azərbaycana, nə qədər acı da olsa, ciddi mü-
nasibət göstərilmirdi. 1991-ci ildə Ayaz Mütəllibov sırf rusiyayönlü
70
1 Modus vivendi latıncadan tərcümədə “həyat tərzi”, “mövcudluq üsulu” deməkdir.
Bu diplomatik termin müvəqqəti və ya ilkin sazişləri ifadə edir. Həmin sazişlərin
sonradan daha dəqiq və daimi xarakterli müqa vilələrlə əvəz edilməsi nəzərdə tu-
tulur.
siyasət yeridirdi. Bu o halda baş verirdi ki, qlobal miqyasda Rusiya
geosiyasi mövqelərini bir-bir itirir və özü Qərblə əməkdaşlıq xəttinə
keçirdi, Azərbaycanın o vaxtkı rəhbərliyi isə ölkənin inkişafını Rus -
iya ilə ittifaqda görməkdə davam edirdi. Həm də bu səbəbdən AXC-
nin təzyiqləri qarşısında A.Mütəllibov iqtidarı çökdü. Bu dəfə AXC
ölkəni başqa ifrat geosiyasi xəttə atmağa başladı. Sırf Türkiyə xəttini
seçən AXC iqtidarı ölkəni bir neçə istiqamətdən zərbə altında qoydu.
Türkiyənin özündə isə bir türk birliyi eyforiyası yaranmışdı. Bir
neçə il sonra Almaniyanın “Der Spiegel” dərgisi yazacaqdı ki, Tür-
kiyənin Qafqaz siyasətində ən böyük səhvi Rusiya amilini nəzərə al-
maması idi. O zaman türk dövlətlərinin birliyi məsələsini regionun
geosiyasi özəlliyini, tarixi təkamül şərtlərini və qlobal miqyasda for-
malaşmış qüvvələr nisbətini nəzərə almadan qəti gündəmə gətirmək
qeyri-real addım idi. Nəticəsi o oldu ki, Türkiyə və Azərbaycan
zərbələr aldı, itkilər verdi. Azərbaycan dövlət və cəmiyyət kimi
dərin böhran zolağına düşdü. Müxtəlif qüvvələr Ermənistan vasitəsilə
1993-cü ilin əvvəlində Qarabağda işğal əməliyyatlarını genişləndirir,
Azərbaycanın içərilərinə doğru ekspansiya əməliyyatlarına əl atırdılar.
Azərbaycandakı hərbi qruplaşmalar isə döyüş meydanını tərk edib,
Bakıda hakimiyyətə öz “liderlərini” gətirmək işinə girişmişdilər. Bu
sırada daha təhlükəli olanı S.Hüseynovun hərbi qruplaşması, R.Cava-
dovun XTPD-si və Ə.Hümbətovun separatçı qrupu idi. Bunlar başda
olmaqla digər kiçik hərbi-cinayətkar qruplaşmalar ölkəni sağa-sola
talayırdılar. Düşmən isə təcavüzkarlığını daha da genişləndirirdi.
Bir qədər əvvəldə qeyd etdiyimiz kimi, dövlət öz maraqlarını qo-
rumaq imkanlarını itirmişdi. 1993-cü il iyunun 15-dən situasiya də-
yişməyə başladı. Bu, xalqın iradəsinə uyğun olaraq, Heydər Əliyevin
Naxçıvandan Bakıya dəvət edildiyi gün idi. Heydər Əliyevin həmin
gündən fəaliyyətinin bir xüsusiyyəti vardı – o, yalnız siyasi-diplomatik
metoda üstünlük verirdi. Bir neçə dəfə elə şərait yaranmışdı ki, bir
hərbi qruplaşmadan (məsələn, R.Cavadovun dəstəsindən) digərinin
(məsələn, S.Hüseynovun qruplaşmasının) dağıdılmasında istifadə
etmək olardı. Lakin ən çətin anlarda belə Heydər Əliyev danışıqlar,
diplomatik məharət yolunu seçdi. Bununla o, birincisi, Azərbaycanın
71
siyasi səhnəsində diplomatik fəaliyyət mədəniyyətinin yerini
möhkəmlən dirdi; ikincisi, cəmiyyətimizin fərqli cəhətlərini nəzərə
alaraq, gələcək düşmənçiliyin yaranmasına imkan vermədi;
üçüncüsü, xarici düşmənlərin bundan yararlanmaq şansını əldə
etməsinin qarşısını aldı; dördüncüsü, siya sətçilərin növbəti nəslinə
nümunə oldu.
S.İ.Çernyavski yazır: “Bakıya gəlişinin ilk günlərində Heydər
Əliyevi R.Cavadovun adamları qoruyurdu. Ancaq o, R.Cavadovun
tabe olduğu AXC və Milli İstiqlal Partiyasının hərbi dəstələrinə
borclu qalmaq istəmirdi. Ona görə də S.Hüseynova qarşı Əliyev əsas
kartını – on illərlə oddan-alovdan keçmiş... siyasətçi təcrübəsini
qoydu” (2.3.1, s.126). Rusiyalı bir tarixçi, beynəlxalq münasibətlər
üzrə mütəxəssisin Heydər Əliyevin bu cür davranışının əsas motivini
görməməsi təbiidir. Onun sadaladığı məqamların da həmin dövrdə
özünəməxsus yeri vardı. Lakin əsas səbəb yuxarıda qeyd etdiyimiz
siyasi mədəniyyət, doğma ölkənin siyasi mühitinə dialoq, sivil
danışıq qaydası və dövlətin taleyi üçün hər kəsin məsuliyyət da-
şıması vərdişini aşılamaq istəyi idi. Heydər Əliyevi müdafiə etmək
istəyənlər çox idi, lakin o, əsl siyasətçi ustalığı ilə vətənpərvərliyin
sintezində addımlar atırdı – o, problemləri həll edə-edə gənc si-
yasətçiləri də öyrədirdi.
Bu bir faktdır ki, Heydər Əliyev onunla sırf siyasi üsullarla
mübarizə aparanların heç birinə qarşı sərt davranmadı. Hətta
S.Hüseynov proseslərin bir mərhələsində Heydər Əliyevi güc tətbiq
etməklə hədələyəndə belə, sözlə cavab vermədi, ağır və ibrətverici
baxışları ilə gənc rəqibinə çox şeyləri anlatdı. Şübhəsiz, əgər bu
kimi jestlər olmasa idi, Azərbaycanın siyasi səhnəsi hər an partlaya
bilərdi və ondan sonra vətəndaş müharibəsinin girdabından qurtulmaq
olmazdı.
Heydər Əliyev bu kimi gedişlərlə faktiki olaraq, xarici siyasətin
də ümumi cizgilərini və əsas metodlarını formalaşdırırdı. O, daxili
problemlərin həlli üçün tətbiq etdiyi dinc və diplomatik məharətə ar-
xalanan üsulları xarici siyasi fəaliyyətə proyeksiya etdi. İndi hər
kəsin eşitdiyi “balanslaşdırılmış xarici siyasət kursu”nun rüşeymləri
72
o vaxtlarda formalaşdı. Xarici siyasətin konkret məzmununa keçmədən
bir sıra nəzəri qeydlər edək.
Heydər Əliyev Azərbaycanın düşdüyü konkret geosiyasi və tarixi
şəraiti nəzərə alaraq, xarici siyasət kursunun əsas ruhunu formalaş-
dırmağa başlamışdı. Əvvələn, nəzərə alınırdı ki, qlobal səviyyədə
geosiyasi mühit Qərbin xeyrinə ciddi surətdə dəyişib. İkincisi,
Rusiya ilə əlaqələri kəsmək çox təhlükəli və tarixi gerçəklik ba-
xımından perspektivsizdir. Üçüncüsü, məlum səbəblərdən Türkiyə
bölgədə strateji tərəfdaş olmalıdır, lakin rəsmi Ankara “böyük
qardaş” fəlsəfəsindən imtina etməlidir. Dördüncüsü, İran böyük
qonşumuz və ortaq tarixə malik olduğumuz cəmiyyət kimi xarici
siyasətdə ciddi yer almalıdır. İranla dostluq və sıx əməkdaşlıq
xətti seçilməlidir. Beşincisi, strateji istiqamət olaraq Qərbə in-
teqrasiya xətti götürülməlidir. Çünki proseslər göstərirdi ki,
yaxın perspektivdə dünya miqyasında geosiyasi, hərbi, mədəni,
iqtisadi və siyasi inkişaf baxımından Qərbə alternativi bir müddət
gözləmək lazımdır.
Bu konsepsiyanın fonunda Heydər Əliyev Azərbaycanın regionda
olan digər dövlətlərə yönəlik xarici siyasət kursunu müəyyənləşdirdi.
Bununla da balanslaşdırılmış xarici siyasət dərin təhlil əsasında
dəqiq hesablanmış siyasi proqnozlara uyğun olaraq qurulurdu. Bu
siyasətin mərkəzində güclü Azərbaycan dövləti və demokratik
cəmiyyət yaratmaq məqsədi dururdu. Əsas vəzifələrdən biri ölkənin
ərazi bütövlüyünü təmin etmək idi. Çünki ərazi bütövlüyü bərpa
olunmayan dövlətin davamlı inkişafına həmişə problem yaratmaq
ehtimalı var. Münaqişə qalırsa, hər an ondan istifadə edib, Azərbaycana
istədiklərini qəbul etdirməyə cəhdlər edə bilərlər. Bunu böyük güclər
daha yaxşı bilirlər, buna görə də Azərbaycanın cidd-cəhdlərinə bax-
mayaraq, keçən əsrin 90-cı illərinin ortalarından Dağlıq Qarabağ
münaqişəsi donduruldu. Nə BMT-nin qətnamələri yerinə yetirildi,
nə də Ermənistanı sözdə deyil, əməldə işğalçı dövlət bəyan edib,
müvafiq addımlar atıldı. Əksinə, təcrübə göstərdi ki, böyük güclər
zaman-zaman Ermənistanın başına sığal çəkmək, ona silah satmaqla
73
sürətlə inkişaf edən Azərbaycan üçün təhlükə mənbəyinin qaldığını
nümayiş etdirdilər.
1993-1995-ci illərdə Ermənistan qoşunlarının Azərbaycan ərazi-
lərindən çıxarılmasına çalışmaq əvəzinə, Bakıda dövlət çevrilişi
planları hazırlayaraq, ölkəni yenidən xaosa sürükləməyə cəhd olundu.
Bu çevrilişlərin ssenariləri xaricdə hazırlanırdı. Özü də maraqlıdır
ki, Azərbaycana dost olan da, olmayan da öz maraqları naminə bu
işə girişmişdi. Sual olunur: ölkədə sabitlik yaratmağa, dövlət qu-
rumlarının normal işini bərpa etməyə çalışan Heydər Əliyevə
niyə mane olurdular? Dünyanın siyasi səhnələrində, möhtəşəm
salonlarında sülhdən, əməkdaşlıqdan, qardaşlıqdan, inteqrasi-
yadan, mehriban qonşuluqdan, plüralist siyasi-ideoloji yanaş-
malardan, sabitlikdən, demokratik genişlənmədən, yeni siyasi
ittifaqların zəruriliyindən və s. gəlişigözəl epitetlərdən söz salanları
Azərbaycanda qane etməyən nə idi?
Təcavüzkarı təsir altına alıb, onu cilovlamaq əvəzinə, torpağı
işğal edilmiş gənc bir dövləti diz çökdürməyi, onu təsir altında sax-
lamağa çalışmağı müasir geosiyasi konsepsiyalar necə izah edir?
Biz burada “ədalət”, “hüquq”, “bərabərlik” kimi  ifadələri işlətmirik,
çünki bu anlayışlar siyasətdə başqa “missiyaların” həyata keçirilməsi
üçün işlədilir. Lakin müasir geosiyasi konsepsiyalarda balanslaşmadan,
inteqrasiyadan və sülh naminə əməkdaşlıqdan bol-bol danışılır.
Görünür, hələ keçən əsrin 50-ci illərində F.Hayekin dediyi “biz (av-
ropalılar) etiraf etməliyik ki, çox səhvlər buraxmışıq və davranışımızı
dəyişməliyik” tövsiyəsini nəzərə almayanlar az deyil. Bəziləri hələ
də öz gözündə tiri görməyib, başqasının gözündə tük axtarmaq vər-
dişindən əl çəkmək istəmirlər. Hər bir halda Azərbaycanın üstünə
düşüb, burada sözəbaxan hakimiyyət formalaşdırmaq işi heç bir
siyasi əxlaq normasına sığmır. 
Lakin Azərbaycanı əhatə edən böyük dövlətlərin, hətta min kilo-
metrlərlə uzaqda olanların öz arqumentləri vardı. Onlar bilirdilər ki,
Azərbaycana nəzarət etmək bütövlükdə Cənub Qafqaza nəzarət
etmək demək idi. Bunun səbəbi, Hafiz Paşayevin fikri ilə ifadə et -
sək, Azərbaycanın “3G” ölkəsi olmasıdır. “3G” müasir tarixi şə rait -
74
də ölkənin coğrafi yerinə, geoloji zənginliyinə və geosiyasi mövqeyinə
uyğun olaraq, çox əhəmiyyətli olduğunu ifadə edir. Lap qədimdən
həmin xarakteristikaya görə Azərbaycan böyük dövlətlərin diqqət
mərkəzində olub. Bu fikir Heydər Əliyevin XXI əsrin və üçüncü mi-
nilliyin gəlişi ilə bağlı Azərbaycan xalqına etdiyi müraciətdə elmi-
nəzəri-praktiki cəhətdən dəqiq əsaslandırılıb (bax: 2.3.2). Azərbaycan
müxtəlif sivilizasiyaların kəsişmə məkanı, fərqli dinlərin və mədə-
niyyətlərin yanaşı yaşadığı yer olub. 
Müasir tarixi mərhələdə enerji daşıyıcılarının əhəmiyyətini nəzərə
alsaq, böyük dövlətlərin ölkəmizə marağını tam təsəvvür edə bilərik.
Məlumdur ki, enerji siyasəti XX əsrin ikinci yarısından dünya geosi-
yasətinin əsas prioritet istiqamətlərindən biri və bəzən birincisi hesab
olunur. Azərbaycanın zəngin neft və qaz ehtiyatlarına malik olması
böyük dövlətlərin diqqətini çox çəkirdi. Lakin onların bir səhvi
vardı – bu zəngin likdən yararlanmaq üçün onun sahibi olan Azər-
baycanın müstəqilliyini, sərbəst qərar vermək, kiminlə istəsə onunla
əməkdaşlıq etmək haqqını tanımaq istəmirdilər. Görünür, tarixdə
baş verən bəzi hadisələr də onlarda müəyyən dərəcədə yanlış təsəvvür
formalaşdırmışdı. Çünki 300 il əvvəl Azərbaycan parçalanandan
sonra burada fəaliyyət göstərmək üçün Bakıdan heç nə soruşmurdular.
Nə Nobel qardaşları, nə də onlardan əvvəl və sonra gələnlər neft çı-
xarmaq icazəsini azərbaycanlılardan almadılar. Bununla da belə
təəssürat yarana bilərdi ki, kim bacarırsa, Azərbaycanın sərvətlərini
talan edə bilər, Azərbaycandan razılıq almağa isə ehtiyac yoxdur.
Geosiyasi müstəvidə cərəyan edən proseslərin ümumi istiqaməti də
burada vəziyyəti qəlizləşdirirdi.
Məsələnin mahiyyəti, Z.Bjezinskinin qeyd etdiyi kimi, geosiyasi
“qravitasiya mərkəzinin Qərbdən Şərqə meyllən məsi” (2.3.3) prosesi
ilə bağlıdır. Deyirlər ki, Hitlerdən ad günündə dünyanın xəritəsi olan
tortun hansı hissəsindən pay istədiyini soruşanda, barmağı ilə Azərbaycanı
göstəribmiş. İndi də Azərbaycan bu marşrutda çox mühüm məntəqədir.
O, Cənub Qafqazda həlledici geosiyasi oyunçudur. Azərbaycan həm
də Mərkəz Asiyaya açılan “geosiyasi pəncərə”dir. Cənub Qafqazın
başqa bir ölkəsinin coğrafi, geoloji və geosiyasi xarakteristikalarına
görə bu funksiyanı yerinə yetirməsi imkanı yox dərəcəsindədir.
75
Bütün bunlar onu göstərir ki, qlobal səviyyədə gedən geosiyasi
proseslərin ümumi məntiqi, postsovet məkanının geosiyasi xüsusiy-
yətləri, Cənub Qafqazda yaranmış ümumi vəziyyət və Azərbaycanın
öz daxili siyasi mühitinin ziddiyyətləri sistem halında ölkənin strateji
seçimini xeyli çətinləşdirmişdi. Bu cür iyerarxik maraqlar sistemini
nəzərə almadan ümumi inkişaf strategiyası və onun tərkib hissəsi
olan xarici siyasət kursu seçilə bilməzdi. Heydər Əliyev bu mürəkkəb
vəziyyətdə xarici siyasətin qarşısında duran vəzifələri və onun prio-
ritetlərini dəqiq müəyyənləşdirdi.
Həmin vəzifələr barədə yığcam şəkildə Ulu öndər 1993-cü il
oktyabr ayının 10-da Prezident seçilməsi ilə bağlı keçirilən andiçmə
mərasimində danışmışdır. Ulu öndər bə yan edirdi: “Respublikamızın
qarşısında duran əsas vəzi fələrdən biri Azərbaycanın mənafeyini
dünya miqyasında müdafiə edə bilən ağıllı, səriştəli xarici siyasətin
yeridilməsidir. Qarşıda böyük vəzifələr durur. Bizim xarici siyasətimiz
birinci növbədə Azərbaycanın dövlət müstəqilliyini təmin etməyə
yönəldilməlidir” (2.3.4, s.220). Bunun üçün önəmli vəzifə kimi
Ümummilli lider bərabərhüquqlu əlaqələr yaratmağı qarşıya qoyurdu.
Bu tezisin geosiyasi mənası dərindir. Mərkəzə dövlətin müstəqilliyinin
təmin edilməsi gətirilir. Bu o deməkdir ki, Azərbaycan bundan sonra
müstəqilliyini heç kimə güzəştə getməyəcək.
Müstəqil dövlət olmağın müasir şərtləri barədə çox yazılıb. Lakin
əgər bir ölkə dünyanın bütün dövlətləri ilə əlaqələr qurmaq və onları
inkişaf etdirmək istəyirsə, burada bizim metodoloji qeydlərdə vur-
ğuladığımız mürəkkəb situasiya yaranır. Yəni ətraf aləmlə intensiv
və genişlənən əlaqələr qurmaqla müstəqilliyi necə təmin etmək olar?
Bunun yeganə yolu güclü dövlət və güclü cəmiyyət modellərini uy-
ğunlaşdırmaqdan ibarətdir. Belə çıxır ki, Azərbaycanın xarici siyasəti
son məqsəddə güclü dövlətlə güclü cəmiyyət modellərinin harmoni-
yasını təmin etməkdən ibarətdir. Bu yolda bütün xarici tərəfdaşların
balansını qoruyub saxlamaq heç də həmişə mümkün olmaya bilər.
Lakin müasir tarixi mərhələdə bu, əsas şərt deyildir. Çünki
geosiyasi və geoiqtisadi proseslər o dərəcədə sürətlə dəyişir ki, hər
hansı statik durumun formalaşaraq uzun müddət qalması hələlik
qeyri-mümkün. Bu məntiqlə dayanıqlı balans modeli də yeniləşməlidir.
76
Burada əsas şərt əməkdaşlığa daim açıq olmaq və əlaqələr sistemini
sivil qaydalar daxilində formalaşdırmaqdan ibarətdir. Həmin mənada
balans dinamik, çevik və tarazlı münasibətlər sisteminin qurulması
anlamına gəlir. Güclü dövlətlə güclü cəmiy yətin bir-birini tamamlaması
məhz bu dinamizmdə öz təsdiqini tapır. Olduqca maraqlı, aktual və
vacib bir müddəadır. Bu, xarici siyasəti dövlət quruculuğu və
cəmiyyətin inkişaf fəlsəfəsi ilə mükəmməl əlaqələndirməyin nümu-
nəsidir. Qarşıya bu vəzifə qoyulursa, qətiyyətlə Azərbaycanın
diplomatik xidmət sahəsini, onun fəaliyyət metodlarını inkişaf
etdirmək və daxili inkişafın tempinə uyğunlaşdırmaq lazım gəlirdi.
Bunun üçün ilk növbədə xarici siyasətin daha konkret səviyyədə və-
zifələrini aydınlaşdırmaq lazım idi.
Bu vəzifələr içərisində ilk sırada Azərbaycanın müstəqilliyinə və
suverenliyinə təminat almaq dururdu. Münaqişələr və Dövlət Quru-
culuğu üzrə London İnformasiya Şəbəkəsinin (LİNKS) icraçı direktoru
Dennis Sammut qeyd edir ki, 1990-cı illərin ortalarında xarici
siyasətin iki əsas məqsədindən biri Azərbaycana suveren dövlət ki -
mi təminatlar almaqdan ibarət idi (bax: 2.3.5, s.145). 1993-1995-ci
illərdə Azərbaycanda baş verən siyasi hadisələrə nəzər yetirsək, bu
vəzifənin nə qədər çətin olduğunu anlaya bilərik. O zaman daxildə
qanunsuz hərbi qruplaşmalar xaricdən aldıqları dəstək sayəsində
Azərbaycanın müstəqilliyinə və suverenliyinə ciddi ziyan vurmaq
yolunu seçdilər. Bir-birinin ardınca dövlət çevrilişinə cəhdlər oldu.
Bu hadisələrin arxasında Azərbaycanın “Əsrin müqaviləsi”ni
imzalaması və Bakı-Tbilisi-Ceyhan neft kəmərinin çəkilməsinə qərar
verməsinin durduğu indi hər kəsə məlumdur.
Həmin dövrü Azərbaycanın suverenliyi və müstəqilliyinin təmininin
ən böhranlı mərhələsi adlandırmaq olar. Ölkəmiz müəyyən mənada
“suverenlik və müstəqillik imtahanı verirdi”. Bu məqamda Heydər
Əliyevin siyasi-diplomatik peşəkarlığı ilə bir insan kimi güclü iradəsi
həlledici rol oynadı. Azərbaycanı yolundan döndərmək mümkün
olmadı. Ölkə beynəlxalq aləmdən suverenliyinə və müstəqilliyinə
təminat ala bildi və iki istiqamətdə strateji dividend əldə etdi.
Birincisi, Qərblə strateji əməkdaşlığa hazır olduğuna dünyanı inandırdı.
77
İkincisi, bu strateji əməkdaşlığın imkanlarından yararlanaraq, öz iq-
tisadiyyatının gələcək inkişafını təmin etmək şansı qazandı. 1995-ci
ilin martında növbəti dövlət çevrilişi cəhdinin qarşısı alınandan
sonra Qərblə əməkdaşlıq sazişlərinin bağlanması yolları tam açıldı.
1995-1998-ci illərdə Heydər Əliyev Avropa İttifaqının böyük dövlətləri,
o cümlədən Böyük Britaniya ilə (1997-ci il) strateji xarakterli sazişlər
imzaladı. Həmin sazişlərdə iqtisadi əməkdaşlıq şərtləri Azərbaycanda
siyasi islahatlar və demokratik təsisatların yaradılmasına yardım
proqramları ilə yanaşı dururdu. Yəni Ulu öndər peşəkar səviyyədə
iqtisadi infrastrukturun yaradılmasını siyasi islahatlar proseslərinin
dinamikası ilə uyğunlaşdırdı.
Biz qeyd etmişik ki, həmin illərdə neft müqavilələri sahəsində
danışıqlar prosesinə o zaman ARDNŞ-in birinci vitse-prezidenti
İlham Əliyev rəhbərlik edirdi. Sonralar o günləri xatırlayan İlham
Əliyev deyirdi ki, “...neft müqavilələrini imzalayarkən mən, ilk
növbədə, geosiyasi məsələləri qaldırır, yalnız bu sahədə anlaşma
əldə olunandan sonra texniki-iqtisadi problemlərin təhlilinə keçir,
hər bir məsələni konkretləşdirməyə başlayırdım” (2.3.6, s.18). Azər-
baycan rəhbərliyinin bu gedişləri yalnız taktiki xarakter daşımırdı.
Bu, həmin dövr üçün mühüm əhəmiyyəti olan maliyyə gəliri ilə mü-
qayisədə, gələcək üçün geosiyasi mənası olan tərəfdaş kimi etimad
qazanmaq baxımından daha önəmli idi.
Beləliklə, Azərbaycan həmin illərdə peşəkar diplomatik və siya-
si-iqtisadi gedişləri ilə etibarlı tərəfdaş imicini qazandı. İndi Ermənistan
siyasətçiləri və diasporu Azərbaycanın enerji siyasətinin Dağlıq
Qarabağı ermənilərin əlindən almaqda olduğunu açıq deyirlər.
Məsələn, Avropanın erməni assosiasiyalarının Forumunun rəhbəri
Aşot Qriqoryan 2012-ci il mayın 22-də keçirdiyi mətbuat konfransında
bu haqda birmənalı fikir söyləyib. O, bir məqamda özünü saxlaya
bilməyərək, təşvişlə deyib: “Təəssüf ki, Azərbaycanın neft amili
getdikcə daha həlledici rol oynayır və bunun fonunda biz məhv ol-
duğumuzu görürük...” (2.3.7). 1993-1995-ci illərdə atılan addımlar,
formalaşdırılan xarici siyasət və diplomatik gedişlər bu günün
uğurları naminə edilirdi.
78
Enerji amilini xarici siyasətin aktual məsələsinə çevirməklə, Azər-
baycan özünün təhlükəsizliyini regional və beynəlxalq təhlükəsizlik
sistemi ilə sıx əlaqələndirirdi. Həmin bağlantını yaratmaq Azərbaycanın
xarici siyasəti üçün olduqca əhəmiyyətli idi. Çünki torpaqlarının
müəyyən hissəsi işğal edilmiş ölkənin ərazi bütövlüyünü təmin
etmək şansı əldə etməsi üçün bütövlükdə dövlət kimi təhlükəsizliyinə
təminat lazım idi. Bu təminatı yalnız regional və beynəlxalq
təhlükəsizlik sistemində Azərbaycanın yerini dəqiq müəyyənləşdirməklə
əldə etmək mümkün idi.
Bu dövrdə konkret mexanizm çərçivəsində enerji amilindən
istifadə etmək əvvəlcədən düşünülmüş qərar idi. Çünki dünyanın
bütün inkişaf etmiş ölkələrinin enerjiyə böyük ehtiyacı vardır və onu
daha etibarlı yolla nəql etmək zərurəti keçən əsrin 90-cı illərində
daha aydın dərk edilirdi. Azərbaycan enerji amilini xarici siyasətinin
əsas elementlə rindən birinə çevirməklə, regional və qlobal səviyyədə
cərəyan edən geosiyasi və geoiqtisadi proseslərin mahiyyətini dəqiq
anladığını sübuta yetirdi. Bu məqam indi də xarici siyasətdə güclü bir
vasitə kimi öz pozitiv rolunu oynamaqdadır.
Yuxarıdakı mülahizələrdən duyulur ki, Azərbaycan suverenliyini
və təhlükəsizliyini təmin etmək üçün xarici siyasət vasitəsi ilə
regional və qlobal səviyyədə uyğun siyasi mühit yaratmalı idi. Bu
məqsəd geniş spektrli və şaxəli xarici siyasət yeritməyi qarşıya
vəzifə kimi qoyurdu. Xarici siyasətin vəzifələrini həmin bucaq
altında bir neçə qrupda birləşdirmək olar. Birinci qrupa Azərbaycanın
beynəlxalq və regional təşkilatlarda təmsil olunmasını, dünyanın
bütün dövlətləri ilə bərabərhüquqlu və qarşılıqlı faydalı əməkdaşlıq
əlaqələri yaratmasını, dövlətlərlə tərəfdaşlıq və müttəfiqlik mü-
nasibətləri qurmasını aid etmək olar. İkinci qrupa ölkənin azad
bazar iqtisadiyyatı yolu ilə irəliləməsi üçün müvafiq beynəlxalq
şəraitin yaradılmasını, Azərbaycanın bütün beynəlxalq təşkilat-
larda, o cümlədən iqtisadi təşkilatlarda fəal iştirakının təmin
edilməsini, ölkənin mənafeyinə tabe edilmiş xarici iqtisadi siyasət
yeridilməsini, ölkə iqtisadiyyatının dünya iqtisadi sisteminə in-
teqrasiyasının təmin edilməsini aid edə bilərik. Nəhayət, üçüncü
79
qrupa əhalinin əsas hüquq və azadlıqlarının qorunmasına yönəlmiş
beynəlxalq normaların həyata keçirilməsinə şərait yaradılması,
regionda mehriban qonşuluq münasibətlərinə üstünlük verilməsi,
Azərbaycana qarşı xarici təzyiqlərin qarşısını alan beynəlxalq
himayənin və xarici ölkələrlə geniş informasiya mübadiləsinin
mexanizmlərinin formalaşdırılması daxildir.
Təbii ki, bu bölgü şərtidir, çünki reallıqda xarici siyasət vahid sis-
temdir, onun komponentləri bir-birini tamamlayır. Belə bir təsnifat
bizə güclü dövlət quruculuğu prosesində Azərbaycanın xarici
siyasətinin önəmli istiqamətlərini aydın təsəvvür etmək üçün lazımdır.
Göründüyü kimi, 1993-cü ilin ikinci yarısından Azərbaycan sistemli
bir xarici siyasət kursu götürmüşdür. Onun tərkibində qlobal geosiyasi
mühitin nəbzini tutan, beynəlxalq münasibətlər sistemində dövlətimiz
üçün əlverişli şərait yaradan, ölkənin bütün regionlarda yerləşən
dövlətlərlə əməkdaşlığını təmin edən istiqamətlər var. Bununla
yanaşı, həmin kursda bazar iqtisadiyyatına keçid qarşısında yaradılan
əngəlləri aradan qaldırmağı və insan haqlarına əməl olunmasını
təmin edəcək istiqamətlər də yer alıb.
Bu istiqamətlər sistem halında Azərbaycanda güclü dövlət və de-
mokratik cəmiyyət quruculuğu prosesini uğurla başa çatdırmaq üçün
lazım olan xarici və daxili şərait yaratmalıdır. Bu vəzifələrin fövqündə
ölkənin ərazi bütövlüyünün təmini, Ermənistan-Azərbaycan, Dağlıq
Qarabağ münaqişəsinin ədalətli həlli xarici siyasətin başlıca vəzifəsi
olduğu təəssüratı yaranır. Bu münaqişə həll edilməsə, başqa məsələlərin
tam həllinə təminat yoxdur. Faktiki olaraq, bu problemin həlli Azər-
baycanın güclü müstəqil dövlət olaraq tarixi sınağıdır. Çünki ərazi
bütövlüyü təmin edilməyən ölkənin davamlı və təminatlı inkişafı
son dərəcə çətin vəzifədir. Münaqişə qaldıqca hətta dövlətin varlığı
belə təh lü kədə olur. Buna görə də Azərbaycanın ərazi bütövlüyünün
təmini hər üç qrupun hər bir bəndində öz ifadəsini tapır. Bütövlükdə
xarici siyasət kursu bu problemi özündə əks etdirir.
İndi xarici siyasətin istiqamətləri üzərində bir qədər geniş dayanaq.
Birinci qrup müasir geosiyasi şəraitdə qlobal dəstəyə nail olmağı
nəzərdə tutur. Bunun üçün dünyanın bütün dövlətləri ilə (idealda)
bərabərhüquqlu və qarşılıqlı faydalı əməkdaşlıq qurmaq vacibdir.
80
Burada birtərəfli qaydada öz xeyrinə addım atmaq siyasi və geosiyasi
baxımdan uğurlu hesab edilə bilməzdi. Çünki dünyanın geosiyasi
xəritəsi plüralizm prinsipi üzrə formalaşır və orada hər kəsin bir-
birinə hörmətlə yanaşması əsas şərtdir. Müxtəlif regional inteqrativ
təşkilatlarla sıx əlaqə faktiki olaraq, həmin regionun bütün dövlətləri
ilə sistemli əməkdaşlığa nail olmaq deməkdir. Məsələn, Azərbaycan
keçən əsrin 90-cı illərinin ortalarından Avropa İttifaqı ilə çoxsaylı
əməkdaşlıq sazişləri imzaladı. Bu sazişlər ayrılıqda iqtisadi, humanitar,
insan haqları, nəqliyyat, enerji və s. sahələrə aid idi. Lakin ümumilikdə
söhbət vahid bir qurum kimi Avropa İttifaqı ilə əməkdaşlığın
qurulması və onun strateji inkişaf yolunun müəyyənləşdirilməsindən
gedirdi. Avropanın bir çox dövləti ilə bu cür əməkdaşlığı müxtəlif
beynəlxalq qurumlar çərçivəsində inkişaf etdirməklə, Azərbaycan
qarşısına qoyduğu əlverişli beynəlxalq mühit yaratmaq vəzifəsini
yerinə yetirmiş oldu. Eyni qayda ilə GUAM ölkələri ilə əməkdaşlıq
quruldu. Gürcüstan, Ukrayna və Moldova ilə enerji sahəsində
yaradılan əməkdaşlıq lokal geosiyasi məkanda Azərbaycan üçün
əlverişli mühitin formalaşmasına gətirib çıxardı. Hazırda həmin
ölkələrlə qarşılıqlı faydalı əməkdaşlıq xətti davam etdirilir. Gürcüstan
Azərbaycanı bölgədə strateji tərəfdaşı kimi qəbul edib, Ukraynanın
ölkəmizlə müxtəlif sahələr üzrə əməkdaşlıqda çox maraqlı olduğu
məlumdur, Moldova da Azərbaycanla iqtisadi və enerji tranziti
sahələri üzrə daha yaxından əlaqələr qurmağa çalışır. Azərbaycanın
postsovet məkanında yeritdiyi xarici siyasət başda Rusiya olmaqla,
Baltikyanı ölkələr də daxil olmaqla (Ermənistan istisnadır), hər bir
dövlətin rəsmi Bakı ilə konstruktiv əməkdaşlığa hazır olmasına
şərait yaratdı.
Azərbaycanın bütün dövlətlərlə bərabərhüquqlu və qarşılıqlı
faydalı əməkdaşlıq əlaqələri yaratmasının ən optimal mexanizmi
bey nəlxalq və regional təşkilatlarda təmsil olunması idi. Müasir
dövrün xüsusiyyəti bundadır ki, əsas geosiyasi və geoiqtisadi prob-
lemlərin həlli məhz bu cür təşkilatlardakı fəaliyyət zamanı reallaşa
bilər. Azərbaycanın BMT, ATƏT, Avropa Şurası, YUNESKO, İƏT,
MDB, GUAM, QDİƏT və başqa beynəlxalq qurumlara üzvlüyü,
81
onun təsir imkanlarını xeyli artırdı. Sirr deyil ki, Azərbaycan keçən
əsrin 90-cı illərində dünyada az tanınırdı. Ölkəmizin həqiqi simasının
tanınmasına nail olunmalı idi. Qeyd edək ki, bir neçə təşkilatda
paralel fəaliyyət diplomatiya sahəsində yeni metodlara yiyələnməyi
qəti tələb edirdi.
O dövrdə “kreativ diplomatiya” adlanan üsuldan geniş istifadə
edilməli idi. Azərbaycanın AŞPA-dakı nümayəndə heyətinin fəaliyyəti
“kreativ diplomatiya”nın bariz nümunəsi idi. Azərbaycan bu quruma
üzv olmaq üçün ciddi addımlar atdı. Əvvəlcə ölkəmizə “xüsusi
dəvət olunmuş qonaq” statusu verildi. 1996-cı ilin sentyabrında
Azərbaycanın AŞ-yə qəbul olunmasını nəzərdə tutan qətnamə qəbul
edildi. Artıq 1997-ci ilin yazında AŞPA Cənub Qafqazdakı münaqi-
şələrin həlli imkanlarını müzakirə etdi. Həmin ilin oktyabrında isə
Prezident Heydər Əliyev Strasburqda AŞ üzvü olan ölkələrin dövlət
və hökumət başçılarının 2-ci zirvə toplantısında iştirak etdi. Bu
hadisə ilə Azərbaycanın AŞPA-da diplomatik fəallığının əsası qoyuldu.
2000-ci ilin iyununda isə AŞPA Azərbaycanın AŞ-yə tamhüquqlu
üzv kimi qəbul edilməsi ilə bağlı müsbət rəy verdi. Nəhayət,
Azərbaycan Ulu öndərin böyük səyləri hesabına 2001-ci ilin yanvarında
AŞ-nin tamhüquqlu üzvü oldu. Yanvarın 25-də Strasburqda bu
hadisəyə həsr edilmiş təntənəli mərasim keçirildi.
Prezident Heydər Əliyevin rəhbərliyi ilə geniştərkibli nümayəndə
heyətində mən də vardım. Bu tarixi hadisənin qürurunu indiyə qədər
yaşayıram. Ümummilli liderin orada söylədiyi nitq Azərbaycan döv-
lətçiliyinin tarixində ayrıca bir hadisə idi. Həmin nitqdə çox aydın,
dəqiq və inandırıcı formada Ulu öndər Azərbaycanın xarici siyasətinin
mahiyyətini bir daha izah etdi. Ulu öndərin nitqində söylədiyi fikirlər
indiyə qədər qulaqlarımda səslənir. Prezident deyirdi: “...Bu gün
Avropa parlamentarizminin mərkəzində – Strasburqda, Avropa
Şurasının bu möhtəşəm sarayında həm Azərbaycan Respublikası,
həm də Avropa üçün çox mühüm əhəmiyyətə malik olan bir hadisə
baş verir – Azərbaycan Avropa ailəsinə qəbul edilir. Bununla da Av-
ropanın yalnız tarixi və mədəni baxımdan deyil, siyasi baxımdan da
tamlaşması, bütövləşməsi başa çatır. 1991-ci ildə Sovet İttifaqının
dağılması ilə əlaqədar Azərbaycan öz dövlət müstəqilliyini elan etdi.
82
Azərbaycan yalnız son on ildə deyil, tarixinin son iki əsri ərzində
ardıcıl olaraq Avropaya, Qərb mədəniyyətinə, ümumbəşəri dəyərlərə
can atmışdır. Şərqlə Qərbin, Avropa ilə Asiyanın kəsişdiyi nöqtədə
yerləşən Azərbaycan dinlərin, tarixlərin və mədəniyyətlərin qovuşduğu
mərkəzə, iki qitə və iki sivilizasiya arasında körpüyə çevrilmişdir.
Azərbaycan xalqı öz Şərq köklərindən ayrılmayaraq, Qərb siviliza-
siyasının sintezinə əsaslanan nadir bir mədəniyyət yaratmış, Qərbin
mütərəqqi dəyərlərini Qafqazda, Yaxın və Orta Şərqdə yaymışdır”
(2.3.8). Çıxışın təkcə bu hissəsində peşəkar siyasətçi faktiki olaraq
həm dövlətimizin xarici siyasətinin təməlində duran əsas prinsipi
(mədəniyyəttutumlu suverenliyin təmin edilməsi), həm qarşıda duran
başlıca vəzifələri (Azərbaycan Avropaya, Qərb mədəniyyətinə, ümum-
bəşəri dəyərlərə can atır), həm də onları həyata keçirməyin əsas me-
xanizmini (Azərbaycan geomədəni məkan kimi Şərqlə Qərbin
sintezini təmin edəcək, iki qitə, iki sivilizasiya arasında körpü rolunu
oynamaqda davam edəcəkdir) dolğun ifadə etmişdi.
Yuxarıda xarici siyasətin başlıca vəzifəsinin “Azərbay canın müs-
təqilliyini və suverenliyini təmin etməkdən” ibarət olduğunu vurğu-
layanda, bu kimi dərin məqamları nəzərdə tuturduq. Ulu öndər öz
konkret fəaliyyəti ilə siyasi-diplomatik incəliklə həmin vəzifənin
öhdəsindən necə gəlməyin nümunəsini göstərmişdir. Bütövlükdə bu
olayı Azərbaycan diplomatiyasının beynəlxalq qurumlarda xarici si-
yasətin hər bir xəttini reallaşdırma mexanizmlərindən biri kimi də
qəbul etmək olar. Geosiyasi baxımdan əhəmiyyətlisi odur ki, Azər-
baycanın iki sivilizasiya və iki qitə arasında körpü olduğu dünyaya
çatdırılırdı. Qərbin siyasətçi, analitik və politoloqlarının dəyərlən-
dirmələri göstərir ki, Heydər Əliyevin Azərbaycana verdiyi bu
geosiyasi qiymət özünü doğruldub.
Qeyd etdiyimiz hadisə ilə Qərbin ən böyük və mötəbər qurumla-
rından birində Azərbaycanın siyasi-diplomatik fəaliyyəti yeni
mərhələyə keçdi. Bu fəaliyyət dövlətimizin AŞPA-dakı nümayəndə
heyətinə İlham Əliyevin rəhbərlik etdiyi müddətdə daha da intensivləşdi
və yeni məzmun aldı (2001-2003-cü illər). AŞPA-da Azərbaycan tə-
83
rəfinin qaldırdığı məsələlər bir neçə istiqamətdə ortaq diplomatik
fəaliyyət sayəsində diqqətə çatdırılırdı. Ermənistan nümayəndə heyəti
etiraf etməli oldu ki, Azərbaycan diplomatiyası həmin dövrdə daha
fəal oldu və səmərəli nəticələr əldə etdi. AŞPA-dakı intensiv fəaliyyət
Ermənistan diplomatiyasının fəaliyyətini kölgədə qoydu. Həmin
fəallığın nəticəsi olaraq, 2005-ci ildə AŞPA Ermənistanın təcavüz-
karlığını təsdiqləyən sənəd qəbul etdi.
Bütün bu uğurların əldə edilməsində yuxarıda qeyd etdiyimiz
“kreativ diplomatiya” üsulu ciddi rol oynadı. Bu metod, eyni zamanda,
bütün beynəlxalq təşkilatlardakı fəa liyyəti vahid məqsədə uyğunlaş-
dırmağı və bir-birini tamamlayan addımlar atmağı təmin etdi. Unut-
mayaq ki, dövlətin beynəlxalq və regional təşkilatlarda mövqeyi
möhkəmləndikcə, onun geosiyasi statusu da yüksəlir. Bu yol ardıcıl
davam etdirildikdə, dövlətin regional və qlobal səviyyədə geosiyasi
oyunçuya çevrilməsi prosesi uğurla nəticələnir.
Azərbaycanın AŞPA-ya üzv olmaq və sonra orada fəallaşmaq is-
tiqamətində atdığı addımların qısa xülasəsi göstərir ki, Azərbaycan
diplomatiyası böyük səylər hesabına beynəlxalq təşkilatlarda mövqeyini
möhkəmləndirir. Xarici siyasətin ardıcıl və sistemli aparılması bu
prosesdə həlledici rol oynayır. Prezident Heydər Əliyev xarici siyasətin
ardıcıl yeridilməsi və səmərəliliyinə daim diqqət yetirirdi. Proses dəqiq
mexanizmlə həyata keçirilirdi. Ona görədir ki, qısa zamanda Azərbaycan
diplomatiyası AŞPA-da ölkəmizə olan münasibəti müsbətə doğru
dəyişdi, Ermənistanın təcavüzkarlığı tam sübuta yetirildi. AŞPA-nın bu
problemlə bağlı qəbul etdiyi sənədlər dediyimiz fikri sübut edir.
AŞPA Azərbaycanın beynəlxalq qurumlarda fəaliyyətini xarakterizə
edən istiqamətlərdən biridir. Ölkəmiz demək olar ki, bütün beynəlxalq
qurumlarda intensiv fəaliyyət göstərir. Bu fəaliyyətin nəticəsində
dünyada Azərbaycanın dövlət kimi müsbət obrazı formalaşmış və
bu təsəvvür artıq oturuşmuşdur. Hesab etmək olar ki, bu, Azərbaycanın
xarici siyasətinin ən sanballı uğurlarından biridir.
Dövlətin beynəlxalq geosiyasi mühitdə dayanıqlı yer tutması və
uğurlu siyasət aparması üçün dünya iqtisadi sisteminə inteqrasiya
84
mühüm şərtdir. Bunun üçün isə Azərbaycan dünyanın nüfuzlu iqtisadi
təşkilatları ilə əlaqələr qurmalı idi. Xarici siyasətin ikinci istiqamətinə
daxil olan vəzifələrin öhdəsindən bu yolla gəlmək olardı. Azərbaycan
bazar iqtisadiyyatı yolu ilə getməyi qərara almışdı. Bu istiqamət
olduqca vacib sayılır. Dövlətin iqtisadi gücü olmasa, onun güclü
dövlət kimi formalaşması mümkün deyildir. Güclü dövlətin təşəkkülü
ilə güclü xarici siyasətin formalaşması problemi daha çox bu sahədə
bir-birini tamamlamalıdır. Onu nəzərə almalıyıq ki, intensiv və
hərtərəfli xarici siyasət yeritmək üçün lazımi iqtisadi təminat olmalıdır.
Dövlətin maliyyə gücü və informasiya təminatının səviyyəsi xarici
siyasətin səmərəliliyinin əsas şərtlərindən biridir. Azərbaycan hələ
1992-ci ildə Beynəlxalq Valyuta Fonduna, Dünya Bankına, Avropa
Yenidənqurma və İnkişaf Bankına, İslam İnkişaf Bankına üzv
olmuşdu. Lakin ölkəmiz yalnız 1993-cü ilin ikinci yarısından etibarən
xarici siyasətdə azad bazar iqtisadiyyatı sisteminə keçidin təmin
edilməsi yönündə ciddi addımlar atmağa başladı. Burada əsas məqsəd
ölkə iqtisadiyyatının dünya iqtisadi sisteminə inteqrasiyasını təmin
etməkdən ibarət idi.
Bunun üçün Azərbaycan xarici siyasətində lazımi addımlar atmalı
idi. Hər şeydən əvvəl, neft strategiyasının verə biləcəyi geosiyasi və
geoiqtisadi dividendlərdən xarici siyasətdə maksimum yararlanmaq
gərəkdi. Bu sahədə 1993-1995-ci illərdə görülən ciddi işlərin
nəticəsində iqtisadi tənəzzülün qarşısı alındı. 1995-ci ildən isə yeni
mərhələ – bərpa və dinamik inkişaf dövrü başladı. Burada bəzi gös-
təricilərə diqqət yetirməyə ehtiyac görürük. 1994-2000-ci illərdə
xarici şirkətlər Azərbaycana 800 milyon ABŞ dolları məbləğində
bonus verdilər. 1995-2003-cü illərdə isə bütövlükdə iqtisadiyyata 20
milyard ABŞ dollarından çox sərmayə qoyuldu. Azərbaycanın neft
sektorunda 30 mindən artıq iş yeri açıldı.
Bərpa və dinamik inkişaf mərhələsinin iki əsas hədəfi vardı.
Birincisi, diversifikasiya olunmuş iqtisadi infrastruktur yaratmaq.
İkincisi, Azərbaycan iqtisadiyyatını dünya iqtisadi sisteminə inteqrasiya
etmək. Hər iki hədəf reallaşdı və artıq XXI əsrin əvvəllərində Azər-
baycan müasir iqtisadi infrastruktur yarada bildi. Beynəlxalq iqtisadi
85
təşkilatların reytinq cədvəllərində bu göstərici üzrə Azərbaycan
MDB-də lider idi. Əslində, bərpa və dinamik inkişaf proqramı Azər-
baycanın modernləşmə siyasətinin birinci mərhələsinin mahiyyətindən
qaynaqlanırdı. Bu mərhələ 1995-2008-ci illəri əhatə edir. Onun əsas
xüsusiyyəti xarici sərmayələrin daha çox cəlb edilməsi hesabına
ölkə iqtisadiyyatını inkişaf etdirməkdən ibarətdir. Azərbaycan üçün
bu mərhələnin keçilməsi çox vacib idi. Çünki o zaman daxili
potensialla həmin hədəfə çatmaq imkanı məhdud idi. Ona görə də
xarici siyasətin əsas vəzifələrindən biri Azərbaycanın beynəlxalq
iqtisadi qurumlar və şirkətlərlə əlaqələrini maksimum intensivləş -
dirmək və bu əsasda dünya iqtisadi sisteminə daxil olmaq idi. Tarixi
baxımdan qısa bir müddətdə ölkə iqtisadiyyatına 20 milyard ABŞ
dolları həcmində sərmayə qoyuluşuna məhz xarici siyasətdə neft
strategiyasının dividendləri ilə dövlət maraqlarının sintezi sayəsində
nail olundu.
2000-ci ildən sonra enerji daşıyıcılarının nəqli marşrutlarının di-
versifikasiyası yeni mərhələyə qədəm qoydu. Beynəlxalq təşkilatlarla
birgə Azərbaycan öz enerji ehtiyatlarının müxtəlif istiqamətlərdə
dünyaya çıxarılmasına nail oldu. Bununla enerji siyasəti çox mühüm
uğura imza atmış oldu. Azərbaycan regional oyunçudan qlobal sə-
viyyədə geosiyasi oyunçuya çevrildi. 1997-ci ildə Z.Bjezinski Azər-
baycanı Şərq Avropa ilə Mərkəz Asiyanı birləşdirən “geosiyasi dayaq
nöqtələri”ndən biri adlandırmışdı (2.3.9). Həmin dövrdə bu cür də-
yərləndirmə üçün əsas var idi. Azərbaycan Qərblə enerji sahəsində
əməkdaşlığını tam genişləndirməmişdi və təbii ki, ölkənin coğrafi
mövqeyi maraq doğururdu. Lakin Azərbaycanın enerji siyasəti o də-
rəcədə səmərəli oldu ki, ölkə XXI əsrin birinci onilliyində “geosiyasi
dayaq nöqtəsi” statusundan “geosiyasi oyunçu” statusuna yüksələ
bildi. Prezident İlham Əliyev bu barədə 2010-cu ildəki çıxışında bir-
mənalı demişdir. Azərbaycanın geosiyasi oyunçuya çevrilməsi onun
xarici siyasətində mühüm bir mərhələni adlaması deməkdir. Təbii
olaraq, xarici siyasətin özündə növbəti keyfiyyət dəyişikliyi baş ver-
məlidir. Qlobal səviyyədə geosiyasi oyunçu olmağın məsuliyyəti
daha çoxdur.
86
Bu haqda növbəti fəsillərdə ətraflı danışacağıq. Onu vurğulayaq
ki, indi söhbət açdığımız geosiyasi uğurlarda Azərbaycanın beynəlxalq
iqtisadi qurumlardakı fəaliyyət kursu böyük rol oynadı. Bu kursun
mühüm tərkib hissəsini ölkəmizin beynəlxalq iqtisadi təşkilatlara
üzvlüyü təşkil edir. Hazırda Azərbaycan İslam Əməkdaşlıq Təşkilatının
(İƏT, 1991-ci il), İqtisadi Əməkdaşlıq Təşkilatının (ECO, 1992-ci
il), Beynəlxalq Valyuta Fondunun (BVF, 1992-ci il), Beynəlxalq Ye-
nidənqurma və İnkişaf Bankının (BYİB, 1992-ci il), Qara Dəniz
İqtisadi Əməkdaşlıq Təşkilatının (QDİƏT, 1993-cü il), Ümumdünya
Ticarət Təşkilatının (ÜTT, müşahidəçi statusunda, 1993-cü il),
Müstəqil Dövlətlər Birliyinin (MDB, 1993-cü il) və digər qurumların
(AŞ, 2001-ci il) üzvüdür.
Həmin kursun başqa mühüm tərəfi beynəlxalq standartlara uyğun
hüquqi sənədlərin hazırlanmasından ibarətdir. “Azərbaycan Respub-
likasında xarici ticarətin səmərəliliyinin artırılması tədbirləri haqqında”
(1994-cü il), “Azərbaycan Respublikasında xarici ticarətin sərbəst-
ləşdirilməsi haqqında” (1994-cü il), “Azərbaycan Respublikasında
xarici ticarətin tənzimlənməsinin təkmilləşdirilməsi haqqında” (1996-
cı il) və s. sənədlər bu qəbildəndir. Bunlarla yanaşı, Azərbaycana
beynəlxalq təşkilatların yardımı da təşkil edilirdi. Bu sırada Avropa
Komissiyasının (AK) yardımlarını, “TACIS” proqramı üzrə edilən
texniki yardımları və başqalarını göstərmək olar.
Xarici siyasətin bu aspektində əldə edilən uğurlar nüfuzlu
beynəlxalq təşkilatların hesabatlarında öz əksini tapmışdır. Məsələn,
Dünya (Davos) İqtisadi Forumu tərəfindən hazırlanan və dünya öl-
kələrinin rəqabətqabiliyyətliliyini xarakterizə edən “Qlobal Rəqabətlilik
Hesabatı”nda Azərbaycan MDB ölkələri arasında 1-ci yerdə göstərilib.
Dünya Bankı tərəfindən dərc edilən “Doing Business” hesabatında
isə Azərbaycan biznesin təşkili və aparılması istiqamətində əlverişli
şəraitin yaradılması və inkişafı üçün tədbirlər həyata keçirən ölkə
kimi təqdir edilir. “Standard and Poor’s” beynəlxalq reytinq agentliyi
ölkə iqtisadiyyatının hazırkı real vəziyyətini “pozitiv” kimi qiymət-
ləndirib. “Moody’s” agentliyi 2012-ci ildə Azərbaycanın uzunmüddətli
yerli və xarici valyutada reytinqini investisiya səviyyəsinə yüksəldib.
87
“Fitch” agentliyi isə ölkənin investisiya səviyyəli reytinqini təsdiq-
ləyib.
Bütün bunlar Azərbaycanın xarici siyasətinin ölkə iqtisadiyyatının
dünya iqtisadi sisteminə inteqrasiyası üçün səmərəli fəaliyyət gös-
tərdiyini təsdiq edir. Faktiki olaraq, ölkənin azad bazar iqtisadiyyatı
yolu ilə irəliləməsi üçün müvafiq beynəlxalq şəraitin yaradılmasına
nail olunur. Azərbaycanın bütün beynəlxalq təşkilatlarda, o cümlədən
iqtisadi yönümlü təşkilatlarda fəal iştirakı təmin edilir. Dövlətin mə-
nafeyinə uyğun olan xarici iqtisadi siyasətin yeridilməsi reallaşır.
Ölkə iqtisadiyyatının dünya iqtisadi sisteminə inteqrasiyasının təmin
edilməsi ilə bağlı qarşıya qoyulmuş vəzifələrin öhdəsindən gəlinir.
Azərbaycanın xarici siyasətinin qarşısında duran və üçüncü isti-
qamətə aid etdiyimiz vəzifələr də inamla yerinə yetirilir. Bunların
arasında əhalinin əsas hüquq və azadlıqlarının qorunmasına yönəlmiş
beynəlxalq normaların həyata keçirilməsi xüsusi yer tutur. Azərbaycanın
ərazisinin bir hissəsi Ermənistan tərəfindən işğal edildiyindən, xarici
siyasət kursunda münaqişənin həlli prosesi ilə insan haqlarının təmini
məsələləri əlaqəli şəkildə nəzərə alınmalıdır. Bu mənada beynəlxalq
normaların həyata keçirilməsi məsələsi ərazi bütövlüyünün təmin
edilməsi kimi əsas vəzifənin tərkib hissəsinə çevrilir.
Situasiyanı mürəkkəbləşdirən amillərdən biri həmin istiqamətdə
səmərəli fəaliyyət göstərməyimizə xaricdən daim maneələrin olmasıdır.
Burada müəyyən mənada qapalı dairə yaratmaq cəhdləri hiss olunur:
bir tərəfdən, Azərbaycandan əhalinin əsas hüquq azadlıqlarının təmin
edilməsi tələb edilir, digər tərəfdən isə, bunun üçün əlverişli beynəlxalq
mühit yaratmaq cəhdlərimizə əngəl yaradılır. Müstəqillik əldə
etdiyimiz dövrdən bu yana həmişə süni problemlərin yaradıldığının
şahidi olmuşuq. Onların sırasında “Azadlığa Dəstək Aktı”na olan
məlum 907-ci düzəlişi, Ticarət Aktına edilən Cekson-Venik düzəlişini,
Avropa Şurasının söz azadlığı və “siyasi məhbuslar”la bağlı daha
çox keçən əsrin 90-cı illərinin ikinci yarısında apardığı kampaniyanı,
milli azlıqlarla əlaqəli sayı bitməyən monitorinqlərin təşkilini (Cənub
Qafqazın digər ölkələrinə bu cür münasibət bəslənilmir) və başqalarını
misal gətirə bilərik.
88
Bu proseslərin fonunda Azərbaycana qarşı xarici təzyiqlərin qar-
şısının alınmasına yönəlmiş beynəlxalq mexanizmin yaradılmasına
ehtiyac aydın hiss edilirdi. Həmin məqam xarici siyasət kursunda
xüsusi yer tutmalı idi. Özlüyündə bu məsələ strateji xarakterlidir. O,
müxtəlif aspektləri özündə birləşdirir, o cümlədən azərbaycanlıların
diaspor fəaliyyətini də əhatə edir. Həmin sahəyə Heydər Əliyevin
çox böyük diqqət yetirdiyini bilirik. Mən Ulu öndəri xarici səfərlərdə
müşayiət edən şəxs kimi deyə bilərəm ki, Ulu öndər diaspor məsələsinə
son dərəcə diqqətlə yanaşırdı. Diaspor məsələsi müasir dövrdə bey-
nəlxalq himayə mexanizmlərinin yaradılmasında iki aspektdə prinsipial
rol oynaya bilər. Birincisi, diaspor Vətəndən kənarda xalqın mədə-
niyyətini təmsil edir. Azərbaycanlılar yaşadıqları ölkələrdə yerli
mədəni mühitə uyğunlaşmaqla yanaşı, öz milli-mənəvi dəyərlərini
qorumalı və təbliğ etməlidirlər. İkincisi, diaspor mövcud olduğu
ölkədə cəmiyyətin yüksək təbəqələri ilə münasibətləri inkişaf etdirməli
və rəsmi orqanlarda nümayəndələrlə təmsil olunmalıdır.
Bütün bunları nəzərə alaraq, 2001-ci ilin mayın 23-də Heydər
Əliyev Dünya Azərbaycanlılarının I Qurultayının keçirilməsi haqqında
sərəncam imzaladı. Həmin il noyabrın 9-10-da Bakıda Dünya Azər-
baycanlılarının I Qurultayı keçirildi. Qurultayda 36 xarici ölkədə
yaşayan azərbaycanlıların təmsilçiləri iştirak edirdi. O dövrdə xaricdə
azərbaycanlıların artıq 200-dən çox təşkilatı vardı. Həmin təşkilatlar
qurultaya 406 nümayəndə göndərmişdi. Əlavə olaraq 63 qonaq
iştirak edirdi. Heydər Əliyev qurultaydakı nitqində deyirdi: “Biz
istəyirik ki, müxtəlif ölkələrdə yaşayan azərbaycanlılar... öz milli
köklərini, milli mənsubiyyətlərini itirməsinlər. Bizim hamımızı, azər-
baycanlıları birləşdirən milli mənsubiyyətimizdir, tarixi köklərimizdir,
milli-mənəvi dəyərlərimizdir, milli mədəniyyətimizdir... İnsan hansı
ölkədə yaşamasından asılı olmayaraq, gərək öz milliliyini qoruyub
saxlasın” (2.3.10). Ulu öndər sözlərinə davam edərək problemin
ikinci mühüm tərəfini açmışdır: “Dünyada eyni zamanda assimilyasiya
prosesi də var. İnsanlar – mən azər baycanlılar haqqında danışıram –
gərək, yaşadıqları ölkədə, yenə deyirəm, o şəraiti mənimsəyərək,
orada özləri üçün yaxşı mövqelər tutsunlar” (2.3.10). Bu fikirlərdə
89
Azərbaycan diasporu qarşısında duran vəzifələr konkret ifadə
edilmişdir. Azərbaycanlılar xaricdə Vətənin və dövlətin pozitiv
imicini yaratmalı, ölkəmiz üçün əlverişli beynəlxalq himayə mexa-
nizminin formalaşmasına dəstək verməlidirlər. Dünyanın hər bir gu-
şəsində yaşayan azərbaycanlılar monolit qüvvə kimi dövlətimiz üçün
aktual problemlərlə bağlı iradələrini ortaya qoysalar, beynəlxalq
miqyasda Azərbaycanın mövqeyi daha da möhkəmlənmiş olar.
Keçən müddət xarici siyasət kursunun bu aspektinin nə dərəcədə
səmərəli olduğunu tam təsdiq etdi. 2002-ci il iyulun 5-də Azərbaycan
Respublikasının Prezidenti Heydər Əliyev “Xaricdə Yaşayan Azər-
baycanlılarla İş üzrə Dövlət Komitəsinin yaradılması haqqında”
fərman imzaladı. Həmin il dekabrın 27-də isə Ulu öndər “Xaricdə
Yaşayan Azərbaycanlılarla bağlı Dövlət Siyasəti haqqında” Azərbaycan
Respublikasının qanununu imzaladı.
Bu addımlar diaspor məsələsinin dövlətin xarici siyasətinin çox
mühüm tərkib hissəsi kimi qəbul edildiyini təsdiqləyirdi. Azərbaycanın
xarici siyasətində bu istiqamətdə ardıcıl və sistemli işlərin görülməsi
üçün geniş perspektivlər yaranmışdı. 2004-cü ilin aprel ayının 17-də
Berlin şəhərində Avropa Azərbaycanlıları Konqresinin təsis konfransı
keçirildi. Həmin ilin mayında Türkiyənin İskəndərun şəhərində Tür-
kiyə-Azərbaycan Dərnəkləri Federasiyası yaradıldı. Federasiya Tür-
kiyədə fəaliyyət göstərən 18 Azərbaycan icma və birliklərini birləşdirir.
2004-cü ilin oktyabr ayında Ümumrusiya Azərbaycan Konqresinin
II Qurultayı keçirildi. 2005-ci ilin aprel ayında Kanadanın Toronto
şəhərində Azərbaycan Təşkilatları Federasiyasının təsis konfransı
oldu. 2005-ci ildə Ukrayna Azərbaycanlıları Konqresi gənclər
birliklərini yaratdı.
2006-cı ilin mart ayının 16-da isə Azərbaycan Respublikası Pre-
zidentinin sərəncamı ilə Bakı şəhərində Dünya Azərbaycanlılarının
II Qurultayı keçirildi. Qurultaya dünyanın müxtəlif ölkələrindən
ümumilikdə 1231 nümayəndə seçilmişdi. Tədbirdə 49 xarici ölkədən
593 nümayəndə və 388 nəfər qonaq iştirak etdi.
Dünya Azərbaycanlılarının növbəti, III Qurultayı “Dünya Azər-
baycanlılarının III Qurultayının keçirilməsi haqqında” Azərbaycan
90
Respublikası Prezidentinin 21 yanvar 2011-ci il tarixli sərəncamı ilə
təsdiq edilmiş “Azərbaycan Respublikasının dövlət müstəqilliyinin
bərpasının iyirminci ildönümü ilə bağlı Tədbirlər Planı”na əsasən
2011-ci il iyul ayının 5-6-da Bakı şəhərində keçirildi. Ali tədbirdə
dünyanın 42 ölkəsindən 1272 nümayəndə, 579 təmsilçi və 211 qonaq
iştirak etdi. Qurultayın yekununda bir sıra qərarlar qəbul edildi.
Son illərdə xaricdə yaşayan azərbaycanlı gənclərin sürətlə təşki-
latlanması prosesinin şahidiyik. Bu prosesdə Heydə Əliyev Fondunun
Rusiya üzrə nümayəndəsi Leyla xanım Əliyevanın rolu çox böyükdür.
Azərbaycanlı gənclər vahid təşkilat altında daha sıx birləşdikcə,
dövlətimizin maraqlarını beynəlxalq miqyasda müdafiə etmək
imkanları da genişlənir. Məsələn, son iki ildə Xocalı soyqırımının
dünya ölkələrində təbliğində gənclərimiz fəal iştirak ediblər. İslam
Əməkdaşlıq Təşkilatının (İƏT) gənclər qurumu ilə birgə müxtəlif
tədbirlər keçirilib. Ermənilərin təxribatçı fəaliyyətlərinin qarşısının
alınmasında gənclərimiz fəal iştirak edirlər. Artıq ermənilər əvvəlki
kimi sərbəst və səmərəli fəaliyyət göstərə bilmirlər. Fransa Senatının
“erməni soyqırımı” ilə bağlı 2011-ci ildə qəbul etmək istədiyi qanun
layihəsinin əleyhinə bu ölkədəki diasporumuz ciddi aksiyalar təşkil
etdi. Bununla yanaşı, Azərbaycanın maraqlarının dünyanın qabaqcıl
ölkələrinin rəsmi orqanlarına ictimai yolla çatdırılması istiqamətində
gənclər təşkilatlarının böyük rolu olub.
Azərbaycan dövləti xaricdə yaşayan soydaşlarımızın hüquqlarının
qorunması ilə bağlı ciddi işlər görür. Diasporla İş üzrə Dövlət
Komitəsi bu yöndə fəaliyyətini getdikcə genişləndirir. Proseslərin
gedişatı göstərir ki, artıq dünyanın müxtəlif ölkələrində Azərbaycan
xalqı və dövlətinin maraqlarını müdafiə edə biləcək beynəlxalq
himayə mexanizmi yaranıb. Dövlətin xarici siyasətində indi də bu
prosesi inkişaf etdirmək mühüm yer tutur. Qlobal geosiyasi miqyasda
qüdrətli Azərbaycan dövlətinin formalaşmasına geniş imkanlar
yaratmaq kursu davam edir.
Beynəlxalq himayə mexanizminin yaradılmasının başqa mühüm
tərəfini dünyanın müxtəlif ölkələrində yerli qurumlarla fəal işin apa-
91
rılması təşkil edir. Bu qurumlar hökumət və ya qeyri-hökumət təşki-
latları, rəsmi orqanlar, media ola bilər. Müasir dövrdə informasiyadan
maksimum yararlanmaq prinsipi adi qaydaya çevrilmişdir. O cümlədən
dövlətlər ehtiyac yarandıqda xaricdə lobbiçilik fəaliyyəti ilə məşğul
olurlar. Bu isə müəyyən həssas məqamlarda Azərbaycanın maraqlarının
qorunması, ona ədalətli mövqe formalaşdırılması baxımından çox
əhəmiyyətlidir. Məsələn, son zamanlar erməni siyasətçiləri və rəsmi
şəxsləri Azərbaycanın ABŞ Konqresində və Avropa parlamentlərində
lobbiçiliklə bağlı fəaliyyətini genişləndirdiyindən narahatlıq keçir-
diklərini dilə gətirirlər.
Artıq dünyanın böyük dövlətlərinin əksəriyyətinin qanunverici
orqanlarında Azərbaycanı himayə edən qruplar mövcuddur. ABŞ
Konqresində bu işin daha sürətlə getdiyini etiraf edənlər az deyildir.
Məhz buna görədir ki, son illər Konqresdə Ermənistanın xeyrinə
qərar çıxarmağın çətinləşməsi göz qabağındadır. Müxtəlif ölkələrdə
fəaliyyət göstərən erməni diplomatları artıq əvvəlki kimi maneəsiz
anti-Azərbaycan təbliğatı apara bilmədiklərini açıq qeyd edirlər.
Rəsmi orqanlar əvvəlki dövrlərdə olduğu qədər erməni planlarına
dəstək vermirlər.
Təbii ki, bu məsələdə eyforiyaya uymaq olmaz. Dərk etmək
lazımdır ki, bizə hətta ən yaxın dost sayılan ölkələrdə belə Azərbaycana
qarşı müəmmalı davranışlar ola bilər. Son vaxtlar Avropanın bəzi
dövlətlərinin media qurumları, beynəlxalq təşkilatlardakı nümayəndələri
Azərbaycana qarşı təzyiq üsulundan istifadə etməyə çalışırlar. Onlar
bir növ “qara piar”a əl atırlar. Bir sıra dövlətin parlamentlərində öl-
kəmizin əleyhinə əsassız qərarlar da çıxarıla bilər. Lakin məsələ
bundan ibarət deyil – Azərbaycan dövlət kimi hər şeyi göz önünə
alır. Bizim üçün vacib odur ki, artıq beynəlxalq miqyasda Azərbaycanı
himayə edə bilən mexanizm var və lazım olanda həmin mexanizm
əks-təsir göstərə bilir.
Azərbaycanın xarici siyasəti qarşısında duran vəzifələrin qısa
təhlili bu sahədə ciddi uğurların əldə edildiyini göstərir. Keçən
müddət ərzində xarici siyasət güclü dövlətin yaradılması işində üzə -
rinə düşənləri yerinə yetirib. Onu demək lazımdır ki, dünyada geosi -
92
yasi situasiya sürətlə dəyişdiyindən xarici siyasətin metodlarında da
yeniləşmələr baş verir. Artıq qeyd etdiyimiz kimi, XXI əsrin başlanğıcı
risklərin və böhranların yaranması ehtimalının artması ilə xarakterizə
olunur. Buna uyğun olaraq, mümkün təhlükə və riskləri nəzərə alan
çevik xarici siyasət strategiyasının daha da inkişaf etdirilməsinə
ehtiyac yaranır. Azərbaycan Prezidenti İlham Əliyev məsələnin bu
aspektinə daim ciddi diqqət yetirir və ölkəmizin son vaxtlar beynəlxalq
miqyasda əldə etdiyi böyük uğurlar çevik xarici siyasət kursunun
inkişaf etdiyini təsdiqləyir. Xarici siyasətin prioritet istiqamətlərinin
təhlili mövcud situasiyanın daha konkret mənzərəsini yaratmaqda
yardım edə bilər.
Nəzəri ümumiləşdirmələr
1991-1993-cü ilin birinci yarısında Azərbaycanın daxili və xarici
siyasəti ölkəni uçurum qarşısında qoymuşdu. Müstəqilliyini yenicə
əldə etmiş gənc dövləti bəzi xarici qüvvələr, ümumiyyətlə, dünyanın
geosiyasi xəritəsindən silmək niyyətində idilər. Xarici siyasətin gah
bu, gah da o biri ifrat mövqelərə varması çox ciddi problemlər yarat-
mışdı. Proseslər ölkənin bir neçə hissəyə parçalanmasına aparırdı.
Sovet İttifaqının dağılmasından sonra bütövlükdə postsovet məkanı
geosiyasi baxımdan qeyri-müəyyən idi. Azərbaycan kimi ölkələri
kimlərinsə xilas edə biləcəyi absurd görünürdü. Faktiki olaraq, uçu-
rumun kənarına gəlmiş dövləti yalnız öz daxilində yetişdirdiyi lider
xilas edə bilərdi. Xalqın o liderə inamı möhkəm idi və o Azərbaycanı
fəlakətdən qurtara bildi. 1993-cü ilin ikinci yarısında ölkənin dağılması
prosesi dayandı. Bir-birinin ardınca qanunsuz hərbi birləşmələr ləğv
edildi ki, bu da xarici qüvvələrin əl-qolunu bağladı.
Buna paralel olaraq dövlətin sistemli xarici siyasəti formalaşdırılırdı.
1995-ci ildən başlayaraq xarici siyasət sahəsində aktiv fəaliyyət
mərhələsi başladı. Azərbaycan Prezidenti Heydər Əliyev müxtəlif
dövlət və beynəlxalq təşkilatlarla intensiv surətdə əlaqələr qurdu.
Azərbaycanın xarici siyasəti bir çox istiqamətdə ölkənin əməkdaşlıq
93
imkanlarını xeyli artırdı. Bu zaman qlobal səviyyədə cərəyan edən
geosiyasi proseslərin daxili məntiqi ciddi surətdə nəzərə alındı.
Regional səviyyədə formalaşmış geosiyasi vəziyyətə uyğun xarici
siyasət kursu formalaşdı. Burada Azərbaycan üçün əsas vəzifə ərazi
bütövlüyünün bərpasına imkan verəcək Ermənistan-Azərbaycan,
Dağlıq Qarabağ münaqişəsinin həlli üçün çalışmaqdı. Bu proses
ölkənin xarici siyasətinin ən mühüm istiqamətinə çevrildi.
Sistemli surətdə həyata keçirilən tədbirlərdən sonra Azərbaycanın
xarici siyasətində yüksəliş başladı. Qısa müddətdə Heydər Əliyev bu
prosesin dönməzliyini təmin etdi. Nəticədə, Azərbaycanın xarici
siyasəti XXI əsrə qlobal miqyasda baş verən geosiyasi proseslərə,
regional vəziyyətə və dünyanın enerji təhlükəsizliyi sisteminin qurul -
ması dinamikasına çevik reaksiya verən sistem kimi daxil oldu. Bu
sistem daim özünü yeniləşdirir, meydana çıxan gözlənilməz situasiyalara
konstruktiv reaksiya verir.
Azərbaycanın xarici siyasəti müasir dövr üçün səciyyəvi olan
risk və böhranları nəzərə alan mexanizmlərə malikdir. Həmin mexa-
nizmlər böhranlı situasiyalarda müxtəlif variantlardan ölkənin ma-
raqlarına cavab verən daha optimalının seçilməsinə əsaslanır. Xarici
siyasətin çevikliyi Azərbaycanı ötən müddət ərzində Cənub Qafqazın
lider dövləti səviyyəsinə qaldırıb. Ölkənin xarici siyasəti regional
lider strategiyasına istiqamətləndiyindən, bu mövqenin daha da möh -
kəmləndirilə cəyinə şübhə yoxdur.
Apardığımız təhlil göstərir ki, Azərbaycanın xarici siyasətinin
vəzi fələri bir-birini tamamlayan və vahid sistem əmələ gətirən müd-
dəalardan ibarətdir. Onları şərti olaraq üç qrupa ayırdıq. Onların
əsasında Azərbaycanın dövlət suverenliyi və müstəqilliyinin təmin
edilməsi prinsipi durur. Yəni başlıca məqsəd tam aydındır. Təməl
prinsipi bütün dünyaya Azərbaycanın dövlət quruculuğu strategiyasının
mahiyyətini çatdırır. Ölkəmiz heç zaman müstəqilliyini kimsəyə
güzəştə getməyəcək. Müstəqillik daxili siyasətlə xarici siyasətin uz-
laşdığı əsas sahədir. Dövlətin siyasi kursunun hər iki aspekti bir-
birini tamamlayır. Onlar vəhdət təşkil edirlər. Daxili siyasətdə həyata
keçirilən bütün proqramlar xarici siyasətin məzmununun formalaş-
dırılmasında mühüm rol oynayır. Xarici siyasətin uğurları isə daxili
siya sətdə islahatların aparılması üçün yeni imkanlar yaradır.
94
Azərbaycanın xarici siyasəti qarşısında duran vəzifələrin yerinə
yetirilməsi nəticəsində regionda və qlobal miqyasda əsas geosiyasi
güclərin maraqlarının tarazlaşdırılması addım-addım reallaşır. Hətta
Cənub Qafqazın ən böhranlı dövrlərində belə, Azərbaycan çevik re-
aksiyalar hesabına həmin tarazlığı saxlaya bilib. Bu da xarici siyasətin
qlobal təhlükəsizlik meyarları ilə regional təhlükəsizlik meyarları
arasında uzlaşma nöqtələrini tapa bildiyini sübut edir. Problemin bu
tərəfi Azərbaycanın xarici siyasətinin prioritet istiqamətlərinin məz-
munundan aydın görünür. Növbəti fəsil bu problemin təhlilinə həsr
edilib. 
95
III Fəsil
GÜCLÜ DÖVLƏT KONSEPTİ VƏ 
REGİONAL LİDERLİK
3.1. Müasir xarici siyasətə aid bəzi qeydlər
Müasir tarixi dövrdə uğurlu xarici siyasət kursu müəyyənləşdirmək
və həyata keçirmək olduqca çətindir. Burada həm dövrün geosiyasi,
iqtisadi, mədəni, sivilizasiya mürəkkəblikləri və ziddiyyətlərini, həm
regionun özəlliklərini, həm də konkret ölkənin tarixi təkamül xüsu-
siyyətlərini nəzərə almaq lazım gəlir. Lakin bu da kifayət etmir. Sa-
dalanan sahələrin hər biri özlüyündə mürəkkəb sistem təşkil edib və
çoxlu amillərdən asılıdır.
Xarici siyasət kursunu formalaşdırmaq prosesində isə bu mürəkkəb
sistemləri daha geniş sistemdə birləşdirmək lazımdır. Elmdə buna
metasistem deyilir. Mürəkkəb sistemlərə daxil olan yüzlərlə element
arasında metasistem miqyaslı qanunauyğunluqlar tapmaq, onları uz-
laşdırmaq böyük hazırlıq və təcrübə tələb edir. Başlıca məqam vahid
məqsədi müəyyənləşdirmək və çoxlu sayda elementdən ibarət nəhəng
sistemi həmin məqsədə xidmət istiqamətində çalışdırmaqdır. Lakin
başqa yol yoxdur. Obrazlı desək, xarici siyasətlə məşğul olan adamın
iki yolu var. Birincisi, çalışıb qalib gəlmək. İkincisi, çalışıb yenə də
qalib gəlmək. Böyük siyasətçi və dövlət xadimi Uinston Çörçill ma -
raqlı deyib: “Heç zaman, heç zaman, heç zaman, heç zaman təs lim
olmayın...”.
Xarici siyasət mücərrəd bir məkanda həyata keçirilmir. Siyasət
konkret məkan və zaman şəraitində həyata keçirilir. Bu sahədə uğur
qazanmaq həmin şərtlərin verdiyi imkanlardan ağılla və reallıqları
nəzərə alaraq dövlətin maraqlarına uyğun faydalanmaq deməkdir.
Müqayisə bir qədər kobud da olsa, xarici siyasət beynəlxalq münasi-
bətlər sahəsində “şahmat oyunu”nu xatırladır. Amma çox zaman bu
oyunu bir neçə şahmat taxtası üzərində aparmaq lazım gəlir.
96
Beynəlxalq münasibətlər xalqlar, dövlətlər və dövlətlər ittifaqı
arasında müxtəlif sahələr üzrə əlaqə və qarşılıqlı münasibətlərin top-
lusudur. Buraya siyasət, iqtisadiyyat, diplomatiya, hərb, mədəniyyət
və digər müxtəlif sahələr daxildir. Beynəlxalq münasibətləri mürəkkəb
və bir-biri ilə qarşılıqlı əlaqədə olan bir neçə sahənin sistemi kimi tə-
səvvür etmək olar. Bu sistemdə isə mühitə təsir edən daha bir amil,
yəni dünya siyasəti də olmalıdır.
Dünya siyasəti anlayışı beynəlxalq siyasət anlayışını diqqətə
gətirir. Dünya siyasəti və beynəlxalq münasibətlərin təhlili geosiyasət
və siyasi qlobalistika çərçivəsində aparılır. Lakin dünya siyasəti,
beynəlxalq münasibətlər və beynəlxalq siyasət anlayışlarının qarşılıqlı
əlaqələrinin nəzəri təhlili hələ araşdırılmalıdır. Praktiki olaraq isə
beynəlxalq siyasəti beynəlxalq münasibətlərin subyektlərinin fəaliyyət
sahəsi kimi başa düşmək olar. Buraya xarici siyasətin üsul və
vasitələrini də daxil etmək məntiqli görünür. Hər halda beynəlxalq
münasibətlər sahəsinin müxtəlif amillər və qurumların mürəkkəb
qarşılıqlı təsirlərin mühiti olması qəbul edilməlidir.
Müasir tarixi şəraitdə beynəlxalq münasibətlər sahəsinin tərkib
hissələri bir-biri ilə sıx bağlıdır və üç qrupa ayrılır. Birinci qrupa döv-
lətlərarası münasibətlər daxildir. İkinci qrupa regional dövlətlərarası
birliklər arasındakı münasibətlər aiddir. Üçüncü qrupu isə ümum-
dünya hökumət və qeyri-hökumət təşkilatlarının formalaşdırdığı
münasibətlər təşkil edir. Göründüyü kimi, beynəlxalq münasibətlər
sahəsi çoxpilləli struktur-funksional xüsusiy yətlərə malikdir.
Dövlətlərin həyata keçirdikləri xarici siyasətin ümumi ruhu,
istifadə etdikləri üsul və vasitələr dərhal beynəlxalq münasibətlər
sisteminə öz təsirini göstərir. Bəzən bu təsir elə güclü olur ki, bü -
tövlükdə beynəlxalq münasibətlər sistemi dəyişir. Belə olarsa, geo -
siyasi statusundan asılı olmayaraq, hər bir dövlətin xarici siyasətinin
ümumi beynəlxalq vəziyyətə təsir etmək imkanını qəbul etməliyik.
Belə bir həssas şəraitdə müstəqilliyini yaxın keçmişdə əldə etmiş
dövlətlər xarici siyasət kursunu çox incəliklə seçməli idilər. Əlbəttə,
əgər dövlət müstəqil və suveren olmaq, inkişaf etmək istəyirsə, bunu
etməlidir.
97
Təcrübə göstərir ki, nəzəri olaraq hamının qəbul etdiyi məsələlərin
praktiki reallaşmasında problemlər yaranır. Siyasətçi nəzəri hazırlığa
baxmayaraq, xarici siyasət kursunu formalaşdırmaqda idealizmə yu-
varlanır. Real şərtləri lazımi qədər nəzərə ala bilmir. A.Mütəllibov
1991-1992-ci illərdə reallığı nəzərə ala bilmədiyindən, yanlış xarici
siyasət kursu yeritdi. Ona görə də, siyasi olimpdən birdəfəlik aşağı
yuvarlandı. Ə.Elçibəy isə sələfinin səhvini başqa ifrat geosiyasi isti-
qamətdə təkrarladı. Onun da siyasi aqibəti məlumdur. Ona görə də,
dövlət rəhbəri xarici siyasət kursunu formalaşdıranda, reallıq hissini
itirməməli, əsassız bəyanatlarla başqalarını qıcıqlandırmamalı, praktiki
səmərə verə biləcək mövqe seçməlidir.
Bütün bunlar xarici siyasətin əsas istiqamətlərinin və prioritetlərinin
müəyyənləşdirilməsinin nə dərəcədə mürəkkəb bir məsələ olduğunu
əyani sübut edir. U.Çörçill demişkən, “yanğınla yanğınsöndürənin
komandası arasında bərabərlik işarəsi” qoyanda, dövlətin xarici si-
yasətinin özü “yanır”. Gerçək xarici siyasət dövlətin iqtisadi, de-
moqrafik, hərbi, elmi-texniki və mədəni potensialına əsaslanır. Bu
amillərin nəzərə alınması dövlətin bu və ya digər istiqamətlərdə
xarici siyasətinin imkanlarını müəyyənləşdirməkdə köməklik edir.
O cümlədən, xarici siyasətdə məqsədlərin aydınlaşdırılması və onlara
nail olma prioritetlərinin müəyyənləşdirilməsində həmin amillər
ciddi rol oynayır. Bu prioritetlər, bir qayda olaraq, çoxpilləli olur. Bu
zamanda və bu məkanda nəyin prioritet olmasının dəqiq müəyyən-
ləşdirilməsi xarici siyasətin prinsipial məsələlərindəndir.
Xarici siyasətin əsas istiqamətləri və prioritetlərinin müəyyənləş-
dirilməsində bir sıra amillər qrupunu da diqqətdə saxlamaq gərəkdir.
Xarici siyasətin həyata keçirilməsi formaları bu qrupa aiddir. Həmin
formalar aşağıdakılardır:
– dövlətlər arasında diplomatik münasibətlərin qurulması;
– regional və dünya miqyaslı beynəlxalq təşkilatlarda dövlətin
nümayəndəliklərinin açılması və ya dövlətlərin iştirakı;
– dövlətə dost olan xarici siyasi partiya və başqa ictimai təşkilatlarla
əməkdaşlıq;
– dövlətlərarası diplomatik münasibətlərin olmadığı ölkələrin nü-
98
mayəndələri, siyasi partiyaları və hərəkatları ilə müntəzəm təmasların
qurulması.
Bu formalardan görünür ki, xarici siyasət müxtəlif sahələri əhatə
edən və çoxpilləli struktura malik olan sistemli fəaliyyətdir. Dövlət
orqanları ilə əlaqələrdən tutmuş, beynəlxalq təşkilat, siyasi partiyalar,
ictimai hərəkatlar, qeyri-hökumət təşkilatlarınadək bütün qurumlarla
iş aparılması tələb olunur. Belə çıxır ki, xarici siyasətin həyata keçi-
rilməsi formalarının səmərəliliyi dayanıqlı əlaqələr kanallarının
olması ilə bilavasitə bağlıdır. Bu, xarici siyasi fəaliyyətin metod və
vasitələrini uzlaşdırmağa imkan verir. Müxtəlif metod və vasitələrin
bir-biri ilə uzlaşdırılması xarici siyasi fəaliyyətin səmərəliliyində
çox mühüm rol oynayır. Həmin metod və vasitələr aşağıdakılardır:
– müxtəlif səviyyələrdə nümayəndə heyətləri və informasiya mü-
badiləsi;
– geniş çeşidli məsələlər üzrə ikitərəfli və çoxtərəfli müqavilə və
sazişlərin bağlanması;
– dövlətin daxili və xarici siyasi fəaliyyət imkanlarının inkişafına
yardım, başqalarının isə analoji imkanlarının məhdudlaşdırılması;
– nüvə müharibəsinin qarşısının alınması;
– lokal münaqişələrin aradan qaldırılması və onların lokallaşması
üzrə önləyici tədbirlərin görülməsi;
– texnogen fəlakətlərin və onların nəticələrinin aradan qaldırılması
sahəsində əməkdaşlıq;
– aclıq və xəstəliklərlə mübarizə, ətraf mühitin qorunması və s.
Xarici siyasi fəaliyyətdə adətən bu metod və vasitələrin kombina-
siyasından istifadə etmək lazım gəlir. Metod və vasitələrdən səmərəli
istifadə edilmədiyi təqdirdə, hətta ən güclü siyasi kurs belə, gözlənilən
nəticəni vermir. Ona görə də, müasir dövlətlər daim xarici siyasətin
formaları ilə onları reallaşdırmağın metod və vasitələri arasında uy-
ğunluğun təmin edilməsi məsələsinə ciddi diqqət yetirirlər. Məsələn,
XXI əsrin başlanğıcından xarici siyasətdə humanitar amilə diqqət
artıb. Yerli cəmiyyətlərdə narazılığın olmaması üçün böyük döv-
lətlər siyasətdə humanitar məqamları önə çəkməyə çalışırlar.
Dolayısı ilə insan amilinə diqqət artır. Bu da təbii ki, xarici siyasətin
99
reallaşdırılması formalarının, eləcə də metod və vasitələrinin daha
da inkişaf etdirilməsini tələb edir.
Nəhayət, xarici siyasəti həyata keçirmək məqsədilə xüsusi dövlət
strukturları vardır. Dünyanın əksər dövlətlərində bunlara aşağıdakılar
aiddir:
– xarici siyasəti həyata keçirmək və ona nəzarət etmək üçün ixti-
saslaşmış orqanlar – xarici işlər nazirlikləri və xarici siyasət məsələləri
üzrə parlament komitələri;
– səfirliklər və nümayəndəliklər (burada hərbi və iqtisadi məsələlər,
mədəni əməkdaşlıq üzrə mütəxəssislər çalışır);
– xaricdə nisbi müstəqil proqramlar üzrə səfirlik və nümayəndə-
liklərin nəzarəti altında çalışan elmi və mədəni mərkəzlər;
– rəsmi və yarımrəsmi missiyalar və b.
Deyilənləri indi bir baxış bucağı altına gətirək. Gördüyümüz
kimi, xarici siyasət nəhəng və çoxtərkibli mürəkkəb sistemdir. Burada
xarici siyasətin nəzəri kursu, onu həyata keçirən xüsusi qurumlar,
siyasəti reallaşdırma formaları, metod və vasitələri vahid orqanizmdə
birləşməlidir. Yəni xarici siyasət canlı orqanizm kimi özünü qorumaqla
yanaşı, özünü inkişaf etdirməyi də bacarmalıdır. Əks halda, dəyişən
şərtlər altında əzilə bilər.
Əgər xarici siyasətin əsas istiqamətlərinin və prioritet lərinin
müəyyənləşdirilməsinə göstərilən xüsusiyyətlər prizmasından nəzər
salsaq, onda aydın olar ki, bu iş nəzəri fəaliyyətlə praktiki fəaliyyətin
sintezindən ibarətdir. Təcrübə bu məqamın çox önəmli olduğunu
göstərir. Xarici siyasətin əsas istiqamətləri reallığa uyğun olmadıqda,
onun fəsadlarını aradan qaldırmaq çox çətin olur. Eynilə, konkret
məkan və zamana uyğun prioritetlər və onların pillələrini müəyyən-
ləşdirmədikdə, siyasi fiasko qaçılmaz olur. Burada xarici siyasətin
əsas istiqamətləri ilə prioritetləri arasında fərqi görmək lazımdır.
Əslində, bunlar bir-biri ilə sıx bağlı olan məfhumlardır. Prioritetlər
əsas istiqamətlərin bazasında müəyyənləşdirilir. Daha doğrusu, prio-
ritetlərin çeşidini əsas istiqamətlər formalaşdırır. Xüsusi hallarda
onlar üst-üstə də düşə bilər. Xarici siyasətin əsas istiqamətləri priori-
tetlərin iyerarxiyasını da müəyyən edir. Hansı prioritetin hansı
məqamda aktuallaşması əsas istiqamətlərin məzmunundan asılıdır.
100
Məsələn, Dağlıq Qarabağ münaqişəsinin həllinin Azərbaycanın xarici
siyasətinin ən aktual prioriteti olması konkret zaman və məkanda
xarici siyasətin əsas istiqamətlə rinin ümumi məzmunundan qaynaqlanır.
Azərbaycanın “uzaq” və “yaxın xaric” ölkələri ilə münasibətlərinin
məc musu ərazi bütövlüyünün bərpası məsələsini önə çıxarır ki, buna
da nail olmağın yolu Dağlıq Qarabağ probleminin həllindən keçir.
Məsələyə Rusiya ilə münasibətlərin inkişaf perspektivləri priz-
masından baxdıqda, xarici siyasətin əsas istiqaməti ilə prioritetinin
üst-üstə düşdüyünü görmək olur. Yaxın və böyük qonşumuz olduğuna,
tarixin müəyyən mərhələsində eyni dövlətin tərkibində olduğumuza
və qlobal siyasətdəki yüksək mövqeyinə görə Rusiya ilə əlaqələr
Azərbaycanın xarici siyasətinin əsas istiqamətlərindən biridir. Eyni
zamanda, hazırkı tarixi şəraitdə Azərbaycanın ərazi bütövlüyünün
 bər pasında, sosial-mədəni inkişafında və başqa məsələlərdə önəmli
rol oynadığından Rusiya istiqaməti həm də prioritetdir.
Bu növ müqayisələrin sayını artırmaq olar. Lakin hər halda xarici
siyasətin əsas istiqamətləri ilə prioritetlərinin sıx əlaqədə olması
aydın görünür. Ancaq onları eyniləşdirmək də düzgün deyildir. Bütün
bunları nəzərə alaraq, Azərbaycanın xarici siyasətinin əsas istiqamətləri
və prioritetlərinin təhlilinə ehtiyacın olduğunu görürük.
3.2. Xarici siyasətin əsas istiqamətləri: 
aşırımlı yollarla zirvəyə doğru
Siyasətə hamar yol kimi baxmaq bəri başdan mübarizəni uduzmaq
deməkdir. Dünya siyasətində bir neçə dəfə siyasi olimpə yüksəlmiş
adamların sürətlə “aşağı düşməsindən” çoxlu misallar çəkmək olar.
İradəli və qətiyyətli siyasətçi yenidən “kül içindən dirilə” bilir.
Siyasətdə aşırımlı yollarla zirvəyə doğru getməyi bacarmaq lazımdır.
Xarici siyasətin əsas istiqamətlərini də çətinliklər və dolanbaclarla
dolu yollarla irəlilətmək gərəkdir. Azərbaycan 20 ildən çoxdur ki,
müstəqilliyi naminə xarici siyasətini bütün əsas istiqamətlərdə
101
çətinlikləri dəf edərək inkişaf etdirir. Heydər Əliyev xarici siyasət
kursunu qlobal güc qütblərinin gərginlik sahələrinə salmadan,
çevik manevrlərlə formalaşdırdı. Prezident İlham Əliyev bu
kursu davam et di rir. Ətrafında “çoxkombinasiyalı siyasi oyunlar”
gedən Azərbaycan “dəyişən geosiyasi kart olmayıb, olmayacaq
da” (İlham Əliyev) (sitat: 3.2.1, s.19-20). Azər baycanın xa rici
siyasətinin əsas istiqamətlərinin müəyyən ləşdirilməsi fəlsəfəsinə bu
fikirlərin işığında nəzər salmaq faydalı olardı.
Əvvəla, Azərbaycan öz ətrafında aparılan çoxkombinasiyalı siyasi
oyunların fərqindədir. Bu oyunun aktorları məlumdur. Onların belə
davranmasının səbəbləri də çoxlarına aydındır. Bir tərəfdən, onlar
Azərbaycanın zənginliklərindən məhrum olmaq istəmirlər, digər
tərəfdən isə, onu (Azərbaycanı) müstəqil tərəfdaş kimi də qəbul
etməkdə çətinlik çəkirlər. Görünür, tarixin hökmü ilə Azərbaycanın
müvəqqəti olaraq dövlətçiliyini itirməsi bir çoxlarında yanlış fikir
formalaşdırıb. Bu cür çoxpilləli siyasi və geosiyasi mürəkkəbliklər
şəraitində xarici siyasətin əsas istiqamətləri iki hədəfi birdən vurmağa
imkan yaratmalı idi. Azərbaycanın ətrafında aparılan siyasi oyunların
neytrallaşdırılması fonunda əməkdaşlığa qapının açıq olduğunu gös-
tərmək lazım idi. Paralel olaraq, Bakının heç bir vaxt kiminsə
yedəyində get məyəcəyini, geosiyasi mühitdə regional lider qismində
müstəqil oyunçu olacağını sübut etməli idik.
Bu prinsipləri əsas götürərək, Azərbaycanın xarici siyasətinin üç
mühüm aspektini qeyd edə bilərik. Birincisi, region dövlətləri ilə
münasibətlərin tənzimlənməsi. İkincisi, Azərbaycanın qonşu dövlətlərlə
münasibətlərinin qurulması. Üçüncüsü, coğrafi baxımdan uzaq olan
ölkələrlə müna si bət lərin formalaşdırılması. Bu istiqamətlər Rusiya,
İran və Türkiyəni, Gürcüstan, Ermənistan və Mərkəz Asiya ölkələrini,
ABŞ və Avropa dövlətlərini, Yaxın və Uzaq Şərqi əhatə edir.
Xarici siyasətdə beynəlxalq və regional təşkilatlarla sıx əlaqələrin
yaradılması və əməkdaşlıq edilməsi ayrıca istiqamət kimi götürülür.
BMT, ATƏT, Avropa Şurası, Avropa İttifaqı, MDB, İƏT, ECO,
QDİƏT, GUAM, NATO, Qoşulmama Hərəkatı və başqa təşkilatlarla
hərtərəfli münasibətlərin qurulmasına böyük diqqət yetirilir.
102
Sosial-mədəni və siyasi həyatda qeyri-dövlət və qeyri-hökumət
təşkilatlarının rolunun artması ilə əlaqədar xarici siyasətdə onların
yeri daha da genişlənir.
İslam Əməkdaşlıq Təşkilatı (İƏT) daxilində aparılan fəal diplomatik
və ideoloji iş sayəsində Xocalı soyqırımı bir neçə dövlətin parlamentində
müzakirə edildi. Bu addımı ilə Azərbaycan diplomatiyası 57 ölkə ilə
münasibətlərinə ye ni müsbət çalar gətirdi. Regional və qlobal
miqyasda bey nəl xalq təşkilatlarda diplomatik fəaliyyət qlobal geosiyasi
mühitə sistemli şəkildə təsir etmək imkanı yaradır. Bəzi hallarda
konkret bir dövlət Azərbaycana qarşı qərəzli mövqe tuta bilər. Belə
hallarda həmin dövlətin üzv olduğu beynəlxalq təşkilat vasitəsilə
anlaşılmazlığı aradan qaldırmaq və ya onu minimuma endirmək
mümkün olur.
Təbii ki, dövlətlərin elə strateji maraqlar dairəsi var ki, buraya
beynəlxalq təşkilatlar çərçivəsində nüfuz etmək çətindir. Bu halda
ikitərəfli dialoq və ya dost dövlətlərin siyasi-diplomatik dəstəyi ilə
hərəkət etmək lazım gəlir. Məsələn, Dağlıq Qarabağ münaqişəsi ilə
bağlı böhranlı situasiyalarda Türkiyə və Pakistan Azərbaycana daim
dəstək verirlər. Bu cür manevrlərlə qlobal miqyasda Azərbaycanın
maraqlarının gözlənilməsinə və xarici siyasətdə balansın saxlanmasına
nail olunur.
Azərbaycanın BMT və AŞPA çərçivəsində siyasi fəallığı xeyli
nəticələr əldə etməyə imkan verib. BMT-nin Dağlıq Qarabağla bağlı
4 qətnamə qəbul etməsi, Azərbaycanın 2012-ci ildə Təhlükəsizlik
Şurasına üzv seçilməsi və Prezident İlham Əliyevin TŞ-nin iclasına
sədrlik etməsi beynəlxalq təşkilatlarda aparılan siyasətin konkret
bəhrələrindəndir. Azərbaycan yeritdiyi xarici siyasətin əsl mahiyyətini
yüksək tribunalardan izah edir, dövlətin sülhpərvər obrazını tam
açıqlayır, xalqımızın gerçək mənəvi-əxlaqi keyfiyyətləri haqqında
geniş məlumatlar verir.
Azərbaycan nümayəndə heyətinin AŞPA-dakı fəaliyyəti xarici si-
yasətin uğurlarından biri kimi qəbul edilməlidir. İlham Əliyevin
Azərbaycanın həmin təşkilatdakı nümayəndə heyətinə başçılıq etdiyi
103
zaman ciddi uğurlar əldə edildi. Bu təşkilat rəsmən Ermənistanı təcavüzkar
kimi tanıdı. Bununla bağlı AŞPA-nın sənəd tərtib etməsindən sonra Er-
mənistan xarici siyasətinin nizamı pozuldu. Həmin hadisəni bir beynəlxalq
təşkilat çərçivəsində dünya miqyasında tanına biləcək geosiyasi dəyişikliyin
konkret nümunələrindən biri kimi qəbul etmək olar.
Qoşulmama Hərəkatının nisbətən yeni üzvləri sırasında olan
Azərbaycan təşkilat daxilində siyasi məsləhətləşmələrdə fəal iştirak
edir. Hərəkata üzvlük sayəsində Azərbaycan bu qurumun digər 119
üzvü ilə siyasi əlaqələr qurmaq və onları möhkəmləndirmək üçün
əvəzsiz imkan əldə etmişdir. Əlamətdar hadisədir ki, digər nüfuzlu
beynəlxalq təşkilatlar kimi, Qoşulmama Hərəkatı da öz qərar və yekun
bəyanatlarında Azərbaycanın ərazi bütövlüyünü dəstəkləmişdir.
Azərbaycan MDB çərçivəsində də fəaldır. Ölkəmizin bu quruma
daxil olması və burada fəal iş aparması ilə Ermənistanın bir çox
mənfur planlarının qarşısı alındı. Çünki Azərbaycanın razılığı olmadan,
MDB onun maraqlarına zidd heç bir ciddi sənədi qəbul edə bilməz. Öl-
kəmizin təhlükəsizliyinin və ərazi bütövlüyünün təmini üçün bunun nə
dərəcədə əhəmiyyətli olduğunu anlamaq çətin deyil. Azərbaycan MDB-
nin bir çox sənədlərinə Ermənistan amilini nəzərə alaraq veto qoya
bilib. Xüsusilə təhlükəsizlik sisteminin yaradılması məsələsində ölkəmizin
müstəqil mövqe nümayiş etdirməsi ermənilərin qərəzli siyasi niyyətlərini
cilovlamağa imkan verir. Yeritdiyi çevik siyasət nəticəsində Azərbaycan
həm MDB-yə daxil olan dövlətlərlə sıx əməkdaşlıq edir, həm də özünə
qarşı qəbul oluna biləcək təhlükəli qərarları neytrallaşdırır.
Gətirdiyimiz misallar istər-istəməz belə bir sual doğurur: xarici
siyasət beynəlxalq təşkilatlar çərçivəsində daha çox uğur qazanmağa
imkan verirsə, onda ikitərəfli əlaqələrin əhəmiyyəti azalmırmı? Etiraf
edək ki, qloballaşan dünyada bir neçə dövlətin daxil olduğu qurumla
əməkdaşlıq daha perspektivli görünür. Sosial, mədəni, elmi, iqtisadi,
ekoloji və s. sahələrdə fəaliyyət göstərən beynəlxalq təşkilatlar
vasitəsi ilə də geosiyasi münasibətlərə ciddi təsir etmək mümkündür.
Bu kimi amillər müasir siyasət dünyasının gündəminə ümumilikdə
diplomatiyanın gələcəyi məsələsini gətirib. Bu haqda biz kitabın sonrakı
hissələrində danışacağıq.
104
Ümumilikdə isə ehtimal etmək olar ki, ikitərəfli münasibətləri
diplomatiyanın heç bir forması əvəz edə bilməyəcəkdir. Nə qədər ki,
dünyada dövlətlər var, ikitərəfli münasibətlər xarici siyasətin prioriteti
olaraq qalacaqdır. Mümkündür ki, dünya dövlətlərinin qarşılıqlı ası-
lılığının daha yüksək mərhələsində ikitərəfli münasibətlər sistemində
yeni çalarlar meydana gəlsin. Onda xarici siyasətin müxtəlif aspektləri
arasında daha rəngarəng və sistemli münasibətlər qurula bilər. Həmin
məsələləri yalnız konkret olaraq yeni situasiya yaranandan sonra nə-
zərdən keçirmək olar. Hazırda xarici siyasətin əsas istiqamətləri
sırasında ikitərəfli əlaqələr əhəmiyyətini saxlamaqdadır. Bu zaman
qarşılıqlı anlaşma prinsipi əsas götürülür. Bu əsasda dövlətlərlə bə-
rabərhüquqlu, qarşılıqlı faydalı münasibətlər qurmaq səmərə verir.
Beynəlxalq təhlükəsizlik baxımından həmin prinsip əhəmiyyətlidir.
Bu prizmadan yanaşdıqda, siyasi təhlükəsizliyin təmini aktual problem
kimi qəbul edilir. Çünki siyasi təhlükəsizlik dövlət quruculuğu mə-
sələlərinin müstəqil həlli üçün cəmiyyətin imkan və qabiliyyətlərini
ifadə edir. Siyasi təhlükəsizlik şəraitində dayanıqlı siyasi suverenlik
mövqeyindən daxili və xarici siyasəti vətəndaş və cəmiyyətin
maraqları çərçivəsində həyata keçirmək şansı əldə edilir. Burada
maraqlı bir əlaqəni görmək olar.
Biz beynəlxalq təhlükəsizliklə konkret dövlətin siyasi təhlükəsizliyi
arasındakı bağlılığı nəzərdə tuturuq. Bəzən müasir geosiyasi kon-
sepsiyalarda məsələnin bu tərəfinə az diqqət yetirilir. Bəzi hallarda
(məsələn, fövqəldövlətçiliyi tərənnüm edən geosiyasi konsepsiyalarda)
siyasi təhlükəsizlik beynəlxalq təhlükəsizliyin kölgəsində qalır, digər
hallarda (məsələn, milli dövlətçiliyi mütləqləşdirən geosiyasi baxışlarda)
isə bunun əksi olur. Müasir tarixi dövrün bir xüsusiyyəti situasiyanı
daha da mürəkkəbləşdirir. Həmin məqam Henri Kissincerin “Diplo-
matiya” əsərində dəqiq təsvir edilib. H.Kissincer yazır: “Beləliklə,
yeni dünya nizamını qurmalı olan aparıcı dövlətlərin heç birinin ya-
ranmaqda olan çoxdövlətli və çoxpilləli sistemdə mövcud olmaq
təcrübəsi yoxdur. Ötən mərhələlərdəki dünya nizamı qlobal miqyasda,
bu qədər müxtəlif təsəvvürlərin mövcudluğu şəraitində qurulmayıb.
105
Əvvəlki dövrlərdə güc tarazlığının tarixi sistemlərinin atributları ilə
ümumdünya demokratik təfəkkürü, həmçinin sürətlə inkişaf edən
müasir texnologiyanı özünə uyğunlaşdırmalı olan nizam mövcud ol-
mayıb” (3.2.2, s.18).
H.Kissincerin “yeni dünya nizamını qurmalı olan aparıcı dövlətlər”
(yəni dünyanı öncədən əsas və qeyri-əsas dövlətlərə bölmək konkret
yanaşmadır və onu hamı qəbul etməyə də bilər – N.M.) ifadəsini bir
kənara qoyub, geosiyasi mühitin mahiyyətinə toxunan əsas məqamlara
diqqət yetirək. H.Kissincer müasir tarixi mərhələdə çoxlu sayda
dövlətlərin bir sistem əmələ gətirdiyini və bu hadisənin tamamilə
yeni geosiyasi keyfiyyətləri formalaşdırdığını qeyd edir. Doğrudan
da, hazırda dünya bir-biri ilə çoxtərəfli əlaqədə olan dövlətlər
sistemidir. Bu, bəşəriyyət üçün yeni bir haldır. Təbii ki, bu vəziyyətdə
dünya nizamının hansı modelə görə yaradılması da kreativ yanaşma
tələb edir. İkinci tərəfdən, dünya nizamı haqqında müxtəlif təsəvvürlər
vardır və sürətlə inkişaf edən texnologiyalar şəraitində onların sayı
arta bilər. Hətta keyfiyyətcə yeni təsəvvürlər də formalaşa bilər.
Şübhəsiz ki, həmin proses də dünya nizamının səmərəli modelinin
tapılması işini çətinləşdirir. Onda beynəlxalq təhlükəsizlik sisteminin
formalaşması məsələsi də qeyri-müəyyən amillərdən xeyli asılı olur.
Bu baxımdan konkret dövlətin siyasi təhlükəsizliyinin beynəlxalq
təhlükəsizlik sistemi ilə uyğunlaşdırılması praktiki cəhətdən mürəkkəb
bir prosedur kəsb edir.
Görünür, bu şərtlər daxilində dünya miqyasında siyasi və geosiyasi
ziddiyyətlər qalacaqdır. Bəşəriyyət bir neçə dövlətlər sisteminin
mövcudluğu şəraitində müxtəlif dünya nizamı modellərinin sintezinə
nail ola bilməsə, həmişə münaqişələrlə üzləşəcəkdir. Dünya siyasətçiləri
müəyyən mənada Bernard Şounun dediyi dilemma qarşısındadırlar.
Məşhur yazıçı həmin dilemmanı belə formulə etmişdi: “Həyatda
iki faciə mövcuddur. Onlardan birincisi ən böyük arzuya çatma-
maqdır. İkincisi, bu arzuya çatmaqdır”. Yəni yeni dünya nizamının
səmərəli fəlsəfəsini tapa bilməmək də, tapmaq da faciədir. Ancaq
bəşəriyyət əl-qolunu bağlayıb, süqutunu gözləyə bilməz. Situasiya
nə dərəcədə mürəkkəb olsa da, çıxış yolu vardır. Hər şeydən öncə,
106
yeni dünya nizamından danışanlar beyinlərindən özlərinin müstəs-
nalılığına olan inamı çıxarmalıdırlar. Bütün faciələr buradan başlayır.
Onlar öncədən aksiom kimi qəbul edirlər ki, dövlət güclüdürsə, bey-
nəlxalq təhlükəsizlik sistemi bu gücü saxlamağa xidmət etməlidir.
Belə düşünənlər üçün təbii ki, bir neçə güclü dövlətin eyni zamanda
mövcud olması, üstəlik, digərlərinin də sürətlə inkişaf etməsi təhlükəli
və risklidir. Bu dövlətlər beynəlxalq təhlükəsizlik sisteminin bütün
meyarlarının məhz onların təhlükəsizliyinə xidmət etmədiyi dünyanı
qarışıq adlandıracaqlar.
Müasir italyan siyasi nəzəriyyəçisi Danilo Zolo bu prosesin fəlsəfi
və psixoloji mahiyyətini gözəl açmışdır (bax: 3.2.3). İtalyan siyasət-
şünası ətraf mühitin mürəkkəbliyini subyektin dünyaya idraki mü-
nasibətinin xarakteri ilə əlaqələndirir. Dünyanın mürəkkəbliyi beyində
subyektin özünü istiqamətləndirmək, ətrafda nizam yaratmaq, proq-
nozlaşdırmaq, planlamaq məqsədi ilə yaratdığı obrazları ətraf mühitə
necə proyeksiya etməsindən asılıdır. Yəni əgər subyekt (məsələn,
dövlət) bütün dünyanı əhatə edən nizam yaratmaq istəyirsə, is-
tər-istəməz çoxlu sayda amillərlə üz-üzə qalacaq. Üstəlik, bu
fəaliyyətini öz maraqlarının təmini üzərində qurduqda, situasiya
daha da mürəkkəbləşir. Çünki avtomatik olaraq, o, başqalarının
maraqlarına toxunmalı olacaq. Belə çıxır ki, müasir dünyanın
geosiyasi mənzərəsini mürəkkəbləşdirən əsasən böyük dövlətlərin
hakimlik iddiasıdır. Bu, dünyanın mütləq mənada çıxılmaz və-
ziyyətdə olması demək deyil. D.Zolonun yanaşmasından da bunu
aydın görmək mümkündür. Dünya dövlətləri bərabərhüquqlu
tərəfdaşlar kimi səmimiyyətlə siyasi dialoq təşkil etsələr, dünya
sadələşər. Hər hansı bir dövlət bu başdan özünü hakim kimi təsəvvür
edib, maraqlarını başqalarının qarşısına açıq və ya gizli, kobud və ya
diplomatik incəliklə qoymasa, pro seslər tamamilə başqa məzmun
kəsb edər. D.Zolo metodoloji müstəvidə mürəkkəbliyin sadələşdirilməsi
məsələsini qoymuşdur. Bəşəriyyətin həmin mövqeyə praktikada necə
və nə vaxt gələcəyi isə başqa problemdir. Lakin bəşəriyyətin başqa
yolu yoxdur – dialoq siyasəti bərqərar olmalıdır!
Dövlətlərin xarici siyasətinə strateji aspektdə dialoq prizmasından
yanaşılması perspektivlidir, lakin bu günün reallıqları bir qədər fərqli
107
yanaşma tələb edir. Müasir tarixi şəraitin tələblərini nəzərə alaraq,
xarici siyasət kursunu formalaşdırmaq lazım gəlir. Bu baxımdan
beynəlxalq təhlükəsizlik məsələsi ilə konkret bir dövlətin siyasi təh-
lükəsizlik problemi arasındakı əlaqənin praktiki gerçəkləşməsində
suverenliyin təmin olunması meyarları da nəzərə alınmalıdır.
Siyasi suverenliyin tarixi Vestfal müqaviləsindən başlayır (XVII
əsr). Bu termin fransızca souveraineté-dən yaranıb və “ali hakimiyyət”,
“hakimlik” mənasını verir. Dövlətin suverenliyi hər hansı xarici
qüvvədən asılı olmayan azad hökmranlıq kimi qəbul edilib. Vestfal
sistemi beynəlxalq hüquqda başqa suveren dövlətlərin daxili işlərinə
qarışmamaq prinsipini təsdiq edib. Bu prinsip XVI əsr fransız filosofu
Jan Bodenin “dövlət suverenliyi” anlayışına əsasən formalaşdırılıb.
J.Bodenin bu məsələdə əsas ideyası aşağıdakından ibarət idi: “Su -
verenlik rəiyyət və vətəndaşlar üzərində dövlətin mütləq və daimi
hakimiyyətidir”. Müvafiq olaraq, Vestfal sazişində bir-birinin daxili
işlərinə qarışmamaq dövlətlərarası münasibətlərdə əsas qayda kimi
qəbul edildi.
Bu günün geosiyasi reallıqları prizmasından yanaşdıqda, Vestfal
sisteminin böhran keçirdiyini demək olar. Bu, qəbul edilmiş bir sıra
beynəlxalq sənədlərdən aydın görünür. 2000-ci ildə BMT-nin himayəsi
altında “Dövlət suverenliyi və müdaxilə məsələləri üzrə beynəlxalq
komissiya” yaradıldı. Komissiya tərtib etdiyi məruzədə göstərir ki,
suverenlik dövlətlərə yalnız öz daxili işlərinə nəzarət etmək ixtiyarı
vermir: o sərhədləri daxilində yaşayan insanların təhlükəsiz liyini
təmin etmək məsuliyyətini də dövlətin üzərinə qoyur (bax: 3.2.4).
Məruzədə həmçinin qeyd olunur ki, dövlət insanları müdafiə etmək
iqtidarında olmadıqda, məsuliyyət beynəlxalq ictimaiyyətin üzərinə
düşür (3.2.4). Bu məqamlar beynəlxalq hüququn yeni normasında –
“müdafiə etmək öhdəliyi”ndə öz əksini tapmışdır.
Bununla da Vestfal sazişi ilə tənzimlənən və 300 ildir ki, beynəlxalq
münasibətlər sistemində yer almış olan suverenlik prinsipi yeni
məzmun kəsb etməyə başlayır. İnsan haqlarının qorunması məsələsinin
yuxarıda şərh etdiyimiz məzmunda beynəlxalq hüququn elementinə
çevrilməsi dünyada mütləq mənada toxunulmaz dövlətin qalmadığını
108
göstərir. Bəzi müəlliflər mütləq toxunulmazlığa yalnız ABŞ,
Rusiya, Hindistan və İranın iddialı olduğunu qeyd edirlər (3.2.5).
Lakin burada birmənalı fikir söyləmək çətindir. Çünki prinsipcə
istənilən dövlət mütləq suverenliyə can atır, lakin biz ciddi beynəlxalq
prinsiplərə söykənən münasibətlərin tənzimlənməsindən danışırıqsa,
ayrı-ayrı dövlətlərdə kimin nə düşündüyü elə də vacib olmur.
Təcrübə göstərir ki, bəyanat vermək asan bir şeydir, onun yerinə
yetirilməsi prosesində isə beynəlxalq meyarlar sisteminə istinad
etmək zəruridir. Bu baxımdan deyə bilərik ki, Vestfal sistemi köklü
dəyişikliyə uğrayır. Dövlətin suverenliyinin təmini məsələsi artıq
yalnız onun daxili işi deyil.
Belə şəraitdə dövlətin siyasi təhlükəsizliyi məsələsi çoxlu sayda
amillərin nəzərə alınmasını tələb edir. Bu mənada siyasi təhlükəsizliklə
beynəlxalq təhlükəsizliyin uyğunlaşdırılmasında xarici siyasətin
çevik bir mexanizm kimi hədsiz əhəmiyyətə malik olması göz önün-
dədir. Müstəqilliyini yaxın keçmişdə əldə etmiş dövlətlər üçün bu
məsələ ikiqat vacibdir. Bütün bu şərtləri nəzərə alaraq, Azərbaycan
xarici siyasətin əsas istiqamətlərini üç səviyyədə sistemləşdirmişdir.
Birinci səviyyə Azərbaycanla coğrafi baxımdan qonşu olan böyük
dövlətləri əhatə edir. Burada konkret olaraq Rusiya, Türkiyə və İran
nəzərdə tutulur. İkinci səviyyə region dövlətləri Gürcüstan, Ermənistan
və Mərkəz Asiya dövlətləri ilə olan münasibətlərdən ibarətdir. Üçüncü
səviyyə isə Avropa, ABŞ və Uzaq Şərqin böyük dövlətləri istiqamətində
aparılan siyasətdən ibarətdir. Bunların fonunda dünyanın bütün
dövlətləri ilə siyasi əlaqələr qurmaq xətti də yeridilir. Beynəlxalq
təşkilatlarla (buraya məhəlli və qlobal miqyaslı təşkilatlar daxildir)
əməkdaşlıq istiqaməti hər üç səviyyəni əhatə edir.
Bütün bu istiqamətləri birləşdirən əsas prinsip dəyişkən beynəlxalq
münasibətlər şəraitində Azərbaycanın milli suverenliyini maksimum
təmin etməkdir. Bu məqsədin reallaşmasında neft strategiyası və
mədəniyyətlərarası münasi bətlərin inkişaf etdirilməsi prinsipi əsas
yer tutur. Keçən müddət göstərdi ki, Azərbaycan neft strategiyasını
ölkənin milli suverenliyinin təmin edilməsi üçün uğurla tətbiq edə
bilib. Həmin strategiyanı Ulu öndər Heydər Əliyev hazırladı. Dünyanın
109
inkişaf etmiş ölkələrinin Azərbaycanın karbohidrogen ehtiyatlarına
marağını düzgün qiymətləndirən Heydər Əliyev dövlətin milli
marağına xidmət edən çoxkombinasiyalı siyasi-diplomatik xətt işlədi.
Bu xətt üçün “açıq qapı” və balanslaşmış siyasət prinsipləri səciyyəvi
idi. Azərbaycan rəhbərliyi bilirdi ki, “böyük neftin müsbət tərəfləri
olduğu kimi, mənfi tərəfləri də vardır” (3.2.1, s.20). Ona görə də,
ölkə rəhbərliyi neft siyasətində hər addımını dəqiq hesablanmış
plana uyğun atırdı. Çəkilən zəhmət hədər getmədi.
Azərbaycan xarici siyasətin əsas istiqamətləri üzrə bir-birinin
ardınca hiss ediləcək uğurlar qazandı. Prezident İlham Əliyev bununla
bağlı belə bir dolğun fikir söyləmişdir: “Biz Azərbaycan xalqının tə-
ləbatlarına və maraqlarına uyğun siyasət aparırıq. Siyasətimiz müs-
təqildir. Siyasi, iqtisadi münasibətlərdə, o cümlədən dünya iqtisadiyyatı
ilə qurduğumuz əlaqələrdə siyasətimiz müstəqildir. ...Bu siyasət
özünü doğruldur. Bizim ABŞ-la da strateji əməkdaşlıq mü na si -
bətlərimiz mövcuddur. Eyni zamanda, bizim İƏT-ə üzv olan ölkələrlə
də yaxşı münasibətlərimiz var. Bizim qonşularla olan münasibətlərimiz
müsbətdir. Rusiyadan başqa, bizim İranla da münasibətlərimiz var.
Bir sözlə, bütün bunlar mümkündür. Həmin amillər regionda təhlükə -
sizliyin və sabitliyin bərqərar olmasına xidmət edir. Çünki bizim
yerləş diyimiz region mürəkkəbdir” (3.2.1, s.21-22).
Mürəkkəb bir regionda Azərbaycanın xarici siyasət sahə sində
böyük uğurlar qazanması, həqiqətən, zirvəyə yüksəlmək deməkdir.
Bu yolda aşırımlardan inamla keçən, qarşıya çıxan maneələri qorx -
madan dəf edən gənc müstəqil dövlət indi regionda liderdir. Onu
zirvəyə aparan xarici siyasətin əsas istiqamətləri üzərində geniş da-
yanmaq istərdik. 
3.3. Regionun “böyük üçbucağı” və 
Heydər Əliyevin siyasi balans modeli
Henri Kissincer “Diplomatiya” kitabında yazır: “Tarix boyu Ru -
siya həmişə fərqli olub” (3.2.2, s.16). Zbiqnev Bjezinski isə “Böyük
şahmat taxtası” əsərində Rusiyanı “proqnozlaşdırıla bilinməyən ölkə”
110
(3.3.1, s.24) kimi xarakterizə edib. Rusiyanın dünya siyasət meydanına
daxil olması geosiyasi nizama ciddi təsir göstərmişdir. Rusiya
imperiyası isə uzun müddət qlobal geosiyasətdə aparıcı rollardan
birini oynayıb.
Sosialist düşərgəsinin dağılması ilə bəzi qüvvələr Rusiyanın dünya
siyasətində rolunu kiçiltmək fikrinə düşdülər. Bu dalğanın təsiri
altında bu böyük dövlətə qonşu olan bəzi ölkələr yanlış geosiyasi
kurs götürdülər. 1992-1993-cü ilin birinci yarısında Azərbaycan da
xarici siyasətində Rusiya amilini yetərincə nəzərə almamışdı.
Heydər Əliyevin hakimiyyətə qayıdışı ilə bu məsələ tam həllini
tapdı. İnamla demək olar ki, Ulu öndərin təcrübəsi və siyasi uzaqgörənliyi
Rusiyanın rəhbərlərini Azərbaycana qarşı sağlam mövqe tut mağa isti-
qamətləndirirdi. 1993-cü ilin sentyabrında Azərbaycan Prezidenti Mosk-
vada Rusiya Prezidenti Boris Yeltsinlə görüşüb, əməkdaşlıq məsələlərini
müzakirə etdi. Elə həmin ay Azərbaycan MDB-yə daxil oldu.
MDB məsələsi Rusiya üçün mühüm əhəmiyyət kəsb edir. Bu,
faktiki olaraq, Rusiyanın böyük bir geosiyasi məkanda aparıcı rolunu
qəbul etmək deməkdir.
Rusiya MDB məsələsinə həm də yeni bir inteqrasiyanın başlanğıcı
kimi baxırdı. Bu səbəblərdən Azərbaycanın MDB-yə daxil olması
xarici siyasətdə ciddi strateji addım oldu. Lakin Azərbaycan-Rusiya
münasibətlərini tam real xəttə çıxarmaq üçün hələ çox çalışmaq
lazım idi. Heydər Əliyev həmin istiqamətdə fəal işləyirdi. Onun ko-
mandasında olmaq çox məsuliyyətli və maraqlı bir mövqe tutmaqla
bərabər, Azərbaycanın tarixinin ən mühüm mərhələsini yaşamaq
demək idi. Biz Rusiya ilə münasibətlərin qarşılıqlı faydalı və bəra-
bərhüquqlu tərəfdaşlıq səviyyəsinə qalxması üçün ulu öndərin
rəhbərliyi altında yorulmadan çalışdıq.
Keçən əsrin 90-cı illərində Şimal Qafqazda baş verən hadisələrdən
Rusiya-Azərbaycan münasibətlərinə zərbə vurmaq üçün istifadə
etməyə çalışan qüvvələr daha fəal idilər. O gərgin dövrdə Heydər
Əliyev həm qafqazlı, həm də siyasətçi kimi müdrik mövqe tutdu və
Azərbaycanı kimsənin ittiham etməsinə imkan vermədi. Azərbaycan
Rusiyanın ərazi bütövlüyünə hörmətlə yanaşdığını həmişə bildirirdi.
111
Ölkəmizin ərazisindən separatçıların Rusiyaya keçməsi ilə bağlı de-
yilənlərin şayiə olduğunu faktlarla sübut edirdi. Xüsusilə, Azərbaycanda
prezident və parlament seçkiləri ərəfəsi böhtançı təbliğat kampaniyası
başlayırdı. Azərbaycanda sabitliyin hökm sürməsindən narahat olan
bəzi qüvvələr Rusiya kimi nəhəng bir dövləti ölkəmizə düşmən
etmək istəyirdilər.
İlham Əliyev ulu öndərin əsasını qoyduğu siyasəti uğurla davam
etdirdi. Rusiya amilinə ciddi diqqət yetirildi. Əlbəttə, Azərbaycan
rəhbərliyi şimal qonşumuzla olan münasibətlərin çətinliklərlə dolu
zamanlarını da unutmur. İlham Əliyev Rusiya ilə münasibətlərdə
mövcud olmuş bəzi çətinliklər haqqında demişdi: “...Təqribən 10 il
bundan əvvəl (2000-ci il nəzərdə tutulur – N.M.) Rusiya ilə Azərbaycan
arasında olan əlaqələr çox pis idi. Həmin vaxt Rusiya açıq şəkildə
erməni separatçılarını dəstəkləyirdi. Rusiya bir milyard dollar
həcmində hərbi avadanlıq və texnikanı qeyri-qanuni olaraq Ermənistana
ötürmüşdü. Bu məsələ ilə bağlı Rusiya Dövlət Dumasında böyük
qalmaqal yarandı və bizim Rusiya ilə münasibətlərimiz çox gərgin
xarakter aldı” (3.2.1, s.35). Təbii ki, Rusiya böyük dövlət kimi Azər-
baycana həmin illərdə bir çox problemlər yarada bilərdi.
“Əsrin müqaviləsi” imzalanandan sonra Qərbin təhlükəsizlik mə-
sələsində Azərbaycana ciddi dəstək verməsi öz təsirini göstərdi.
B.Yeltsindən sonra hakimiyyətə gələn Vladimir Putin reallığı düzgün
qiymətləndirib, Azərbaycanla münasibətlərdə düzəlişlər etməyə
başladı. Əminliklə deyə bilərəm ki, Heydər Əliyev bu məsələdə
yüksək qətiyyət, inam və praqmatik siyasi mövqe nümayiş etdirməsəydi,
Rusiya siyasətçiləri Azərbaycana münasibətdə qeyri-konstruktiv
mövqedə uzun müddət qalacaqdılar. V.Putin Azərbaycana ilk səfərində
heyrətini belə ifadə etdi: “Heydər Əliyev siyasətin qayasıdır”.
Mən bu fikirləri yalnız memuarlarda yer ala biləcək cümlələr
kimi görmürəm. Bunları real siyasətdə, ən çətin anlarda belə doğrunu
yalandan, həqiqəti xəyaldan ayıra bilən bir siyasətçi-dövlət adamının
müstəqil və güclü dövlət qurmaq üçün xarici siyasət kursunu hansı
müdrik addımlarla gücləndirdiyini anlatmaq üçün yazıram. Ulu
112
öndər hər şeyi ölçüb-biçərək, xarici siyasətdə Rusiya amilinə ayrıca
yer ayırdı.
Bu siyasət nəticəsində artıq keçən əsrin 90-cı illərinin sonunda
Rusiya-Azərbaycan əlaqələri strateji xarakter almağa başladı. Azər-
baycanın enerji siyasətindən əvvəllər narazı olan Moskva getdikcə
başa düşürdü ki, müasir tarixi dövrdə təcrid siyasəti səmərəsizdir.
Ona görə də, Rusiya iqtisadi sahədə Azərbaycanla əlaqələrini daha
da genişləndirməyə qərar verdi. Doğrudur, “Əsrin müqaviləsi”ndən
Rusiyanın “Lukoyl” şirkəti çıxdı, ancaq bununla müsbət heç nəyə
nail ola bilmədi. Azərbaycan neftinin bir qismini Rusiya ərazisindən
Qərbə nəql edə biləcəyini sübut etdi. Aparılan danışıqlar nəticəsində
Novorossiysk istiqamətində Azərbaycan neftinin nəqlinə başlandı.
Bu istiqamətdə neftin ixracı zaman-zaman artırılır. Sonra Rusiya
Azərbaycan qazını almaq üçün fəaliyyətə başladı. Bu sahədə də
müsbət nəticələr əldə edilib və hazırda Rusiya Azərbaycandan qaz
alır. Həyata keçirilən praqmatik siyasət nəticəsində 2006-cı ildə
Rusiya Azərbaycanı xarici siyasətinin prioritet istiqamətlərindən biri
olduğunu bəyan etdi. 2008-ci ildə iki ölkə arasında əmtəə dövriyyəsi
2 milyard dollara yaxınlaşdı. Bu göstərici hər il artmaqda davam
edir. 2009-cu ilin yayında isə Rusiya ilə Azərbaycan arasında Dostluq
və Strateji Tərəfdaşlıq Müqaviləsi imzalandı. 2009-cu ildə Rusiya
Prezidenti Dmitri Medvedevin Azərbaycana səfəri zamanı Azərbaycan
Prezidenti İlham Əliyev bildirdi: “Bizim ölkələr arasında heç bir
problem yoxdur... Həm ikitərəfli əməkdaşlıqda, həm də regional məsə-
lələrdə Rusiyanın və Azərbaycanın baxışları bir çox cəhətdən üst-üstə
düşür... Bizim münasibətlərimizi məhz strateji tərəfdaşlıq termini ilə
ifadə etmək olar” (3.2.1, s.37).
Doğrudan da, son illər Rusiya-Azərbaycan münasibətləri dinamik
inkişaf edir. İqtisadi və humanitar sahələrdə əməkdaşlıq yüksək sə-
viyyəyə qalxmışdır. Azərbaycan Dağlıq Qarabağ məsələsinin həllində
də Rusiyaya böyük önəm verir. D.Medvedev prezidentliyi müddətində
Azərbaycan və Ermənistan prezidentlərinin görüşlərini təşkil etmişdir.
Təəssüf ki, Ermənistan tərəfinin qeyri-konstruktiv mövqeyi nəticəsində
113
bu görüşlərdə elə bir irəliləyiş əldə olunmamışdır. Lakin bu faktın
mühüm geosiyasi mənası vardır. Rusiya Cənub Qafqazda Azərbaycan
məsələsinə daha çox önəm verməyə başlamışdır. Moskva Azərbaycanın
ərazi bütövlüyünün təmin olunması zərurətini qəbul etmişdir.
Rusiya-Azərbaycan münasibətlərinin getdikcə daha konstruktiv
xarakter alacağı ölkə rəhbərliyinin çoxvektorlu xarici siyasət yeritməsi
ilə izah edilə bilər. Azərbaycan Prezidenti İlham Əliyev 2012-ci il
mayın 5-də Bakıda keçirilən “Xəzərin neft və qazı, neft emalı və
neft kimyası” adlı beynəlxalq sərgi və konfransın açılışında bəyan
etdi: “Azər baycan tam müstəqil siyasət yeridir. Bunun əsasında
iqtisadi müstəqillik və hakimiyyətlə xalqın birliyi durur” (3.3.2).
İlham Əliyev Azərbaycanın 7 istiqamətdə enerji ixrac etdiyini
bildirib. Enerji ixracı marşrutlarının şaxələnməsi müasir tarixi dövr
üçün ciddi geosiyasi əhəmiyyət kəsb edir. Prezident ona görə
birmənalı qeyd edir ki, “Azərbaycanın müstəqilliyi tam və qeyd-
şərtsizdir” (3.3.2). Bütün bunlar Azərbaycanın uzunmüddətli qaz
strategiyasını reallaşdırmağa hazır olduğunu göstərir. O cümlədən,
Rusiya ilə münasibətlərdə ölkəmizin tam müstəqil mövqe nümayiş
etdirəcəyinə şübhə yoxdur. Şimal qonşumuz öz növbəsində  Azər-
baycanla əməkdaşlığı dərinləşdirmək və genişləndirməkdə maraqlıdır.
Cənub Qafqazda Rusiya-Azərbaycan münasibət lərinin bütövlükdə
bölgənin geosiyasi mənzərəsində həlledici rol oynayacağını proq-
nozlaşdırmaq olar.
Cənub Qafqazın enerji ehtiyatlarının 85 faizinə, insan ehtiyatlarının
isə 65 faizinə malik olan Azərbaycan təbii olaraq, bu bölgənin
aparıcı dövlətidir. Yaxın perspektivdə Azərbaycan regionun geosiyasi
mənzərəsinin dəyişməsində həlledici rol oynayan dövlət kimi qəbul
ediləcək. Rusiya Cənub Qafqazın geosiyasi simasını müəyyənləşdirən
Azərbaycanla münasibətlərini təbii ki, Ermənistan və ya Gürcüstanla
olan münasibətlərdən fərqli meyarlar üzərində qurmalıdır. Gözləmək
olar ki, həmin amil Cənub Qafqazda tarixi geosiyasi dəyişikliklərin
yeni mərhələsinin qayəsini təşkil edəcəkdir.
114
Azərbaycanın Türkiyə və İranla münasibətlərinin inkişafına da
həmin bucaq altında baxmaq lazım gəlir. Türkiyə Azərbaycana həm
etnik, həm də mədəni-tarixi baxımdan yaxın dövlətdir. Heydər
Əliyevin məşhur “bir millət, iki dövlət” prinsipi bu yaxınlığı dolğun
əks etdirir. Lakin əksər hallarda insanlar bu deyimin ikinci hissəsinin
mənası və əhəmiyyətini arzu olunan səviyyədə dərk etmirlər. Türkiyə
və Azərbaycan etnik baxımdan eyni olsalar da, iki fərqli dövlətlərdir.
Buna görə də, milli hiss və duyğularla dövlət siyasətini ayıran xətti
qəbul etmək gərəkdir. Yəni iki qardaş dövlət hər şeydən öncə bir-
birlərinin müstəqil dövlət olaraq inkişafında və güclənməsində
maraqlı olmalıdırlar. Keçən əsrin 90-cı illərinin əvvəllərində Azər-
baycanda Türkiyəyə iki ifrat münasibət vardı. Əvvəlcə A.Mütəllibov
iqtidarı Türkiyəni lazımi dərəcədə qiymətləndirə bilmədi. Sonra isə
Ə.Elçibəy ifrat dərəcədə Türkiyə amilinə  önəm verdi. Hər iki yanaşma
o zaman dünyada gedən prosesləri nəzərə almadan, müxtəlif addımların
atılması ilə müşayiət olunurdu. Yalnız Heydər Əliyev hakimiyyətə
qayıdandan sonra qardaş ölkə ilə iki müstəqil dövlət səviyyəsində
münasibətlər qurulmağa başlandı. Nəticədə, qısa bir zamanda Türkiyə
ilə Azərbaycan arasında əməkdaşlıq sürətlə inkişaf etdi.
Türkiyə Azərbaycanın müstəqilliyini tanıyan ilk dövlətdir. 2010-
cu il sentyabrın 15-də “Azərbaycan Respublikası və Türkiyə Res-
publikası arasında Yüksək Səviyyəli Strateji Əməkdaşlıq Şurasının
qurulması haqqında Birgə Bəyannamə” imzalandı. Bəyannamə iki
dövlət arasındakı əlaqələrin dünyada mövcud olan ən yüksək
səviyyəsini nümayiş etdirir. İki qardaş ölkənin rəhbərlərinin yaratdığı
Yüksək Səviyyəli Strateji Əməkdaşlıq Şurası daimi toplantılarını
keçirir və əməkdaşlığın inkişaf templəri saxlanılır.
1993-cü ildən başlayaraq, Azərbaycanla Türkiyə demək olar ki,
bütün sahələr üzrə əməkdaşlıq sazişləri imzalayıblar. Onların
sıralanması uzun bir siyahını təşkil edərdi. Burada əsas məqam
ondan ibarətdir ki, iki ölkə siyasət, iqtisadiyyat, mədəniyyət, ordu
quruculuğu və başqa sahələr üzrə əməkdaşlığı ilbəil gücləndirir.
Türkiyə və Azərbaycan rəhbərləri vaxtaşırı qarşılıqlı səfərlər edirlər.
115
Azərbaycanın təhlükəsizliyi məsələsinə Türkiyə həmişə xüsusi
həssaslıqla yanaşıb. Türkiyə ATƏT-in Minsk qrupunun üzvü kimi
Ermənistanın Azərbaycana təcavüzünü daim pisləyib və işğal olunmuş
ərazilərdən erməni qoşunlarının çıxarılmasını tələb edib. Son illər Tür-
kiyənin bu məsələdə daha da fəallaşdığı müşahidə edilir. Qafqazda sa-
bitliyin və inkişafın təmin edilməsi üçün rəsmi Ankara təşəbbüslərini
davam etdirir. Burada bir neçə məqamın üzərində dayanmaq istərdik.
Türkiyə Cənub Qafqazda barışın bərqərar olmasında maraqlıdır.
Bunun üçün Ermənistan-Azərbaycan, Dağlıq Qarabağ münaqişəsi
ədalətli həll edilməlidir. Lakin Türkiyə regionun böyük dövlətlərindən
olsa da, proseslərə həlledici təsir göstərmək gücünə malik deyil.
Ona görə də, münaqişə lərin həlli məsələsində bir qədər arxa planda
durmağa məcburdur. Buna baxmayaraq, Türkiyənin geosiyasi çəkisi
artır və yaxın perspektivdə vəziyyət tamamilə dəyişə bilər.
Başqa bir məqam regionun beynəlxalq enerji layihələrində Türki-
yənin iştirakı məsələsi ilə bağlıdır. Türkiyə bu aspektdə xeyli fəaldır.
XXI əsrin əvvəllərindən rəsmi Ankara müxtəlif enerji layihələrində
yaxından iştirak etmək üçün diplomatik fəallıq nümayiş etdirir. Bü-
tövlükdə, Türkiyə Avropanı neft və qazla təmin edən əsas enerji
marşrutlarının üstündə olan ölkə kimi geosiyasi çəkisini xeyli
artırmışdır. Bu proses indi də davam edir. Lakin o, böyük bir
layihənin reallaşması ilə sıx bağlıdır.
Ümummilli lider Heydər Əliyevin böyük iradəsi və siyasi səyləri
nəticəsində Bakı-Tbilisi-Ceyhan neft layihəsi reallığa çevrildi. Bu
layihə həm Türkiyə-Azərbaycan münasibətlərinin konkret məzmun
kəsb etməsində, həm də bütün regionun geosiyasi mənzərəsinin də-
yişməsində ciddi rol oynadı. Heydər Əliyev həmişə Bakı-Ceyhan la-
yihəsinin iqtisadi mahiyyətindən çox, verəcəyi siyasi və geosiyasi
dividendlərindən danışardı.
Layihə ətrafında keçən əsrin 90-cı illərində aparılan proseslər
çoxlarının yadında olar. Heydər Əliyev neft strategiyasını dərin əsas-
landırmışdı və seçdiyi kursdan dönmək fikri yox idi. Bütün maneələrə
baxmayaraq (biz o maneələr haqqında əvvəlki paraqraflarda qeyd
etmişik) Bakı-Tbilisi-Ceyhan layihəsi reallaşdı. Ondan sonra Bakı-
116
Tbilisi-Ərzurum qaz kəməri və Bakı-Tbilisi-Qars dəmiryolu layihələri
həyata keçirilir. Bu layihələr Azərbaycanın Qərblə əlaqələrinin
müxtəlif sahələr və marşrutlar üzərində qurulması kimi qlobal
siyasətin konkret elementləridir. Məhz həmin illərdə həyata keçirilən
sistemli tədbirlərin nəticəsidir ki, bu gün Azərbaycan Prezidenti ölkə
iqtisadiyyatının diversifikasiyası və müstəqilliyinin dönməzliyi barədə
əminliklə danışa bilir. Ulu öndər Azərbaycan-Türkiyə münasibətlərinin
ümumilikdə regionda yeni geosiyasi mənzərənin yaranmasına təkan
verəcəyini deyəndə bu günləri nəzərdə tuturdu.
Azərbaycanın Türkiyə siyasətində 1993-cü ildən başlayaraq hansı
istiqamətdə dəyişikliklərin getdiyi yuxarıda deyilənlərdən aydın olur.
Birincisi, bu münasibətlər etnik tarix, mədəniyyət və geosiyasi
strategiya baxımından çox yaxın olan iki dövlətin sıx əməkdaşlığına
əsaslanır. İkincisi, Azərbaycan dünyanın hər bir ölkəsi ilə olduğu
kimi, Türkiyə ilə də bərabərhüquqlu əməkdaşlıq qurdu. Azərbaycanın
milli suverenliyi tam gözlənildi. İndi Azərbaycan Türkiyə iqtisadiyyatına
milyardlarla dollar sərmayə qoyan dövlətlərdən biridir. Proqnozlara
görə, təkcə ARDNŞ-in Türkiyə iqtisadiyyatına qoyacağı sərmayə
2018-ci ildə 17 milyard ABŞ dolları həcmində olmalıdır (3.3.3). Nə-
hayət, Azərbaycan-Türkiyə münasibətləri bütövlükdə regionun
geosiyasi mənzərəsinin yeniləşməsinin aparıcı xəttinə çevrildi. Xarici
siyasət kursunun həyata keçirilməsi baxımından bunu əsas məqam
hesab etmək olar. Tarixdə ilk dəfə olaraq, iki qardaş ölkə böyük bir
geosiyasi məkanda konstruktiv əməkdaşlıq və sülhpərvər fəaliyyət
kursu əsasında dövlətlərin inteqrasiyası, iqtisadi əməkdaşlıq, mədə-
niyyətlərarası əlaqələr, enerji təhlükəsizliyi kimi sahələr üzrə ciddi
rol oynamağa başladılar. Bu baxımdan, Türkiyə-Azərbaycan əmək-
daşlığı Cənub Qafqazda barış, inkişaf və inteqrasiya proseslərinin
əsas təminatçısıdır. Təcrübə tezisin doğruluğunu təsdiq edir.
Türkiyə-Azərbaycan münasibətlərinin sadaladığımız istiqamətlər
üzrə strateji xarakter daşıması Azərbaycan xarici siyasətinin regionun
“böyük üçbucağı”nda əldə etdiyi ciddi uğurlardan biridir. Çünki
müasir tarixi mərhələdə hər bir dövlətin inkişaf potensialı onun ətraf
ölkələrlə qurduğu münasibətlərinin xarakterindən çox asılıdır. Burada
117
geosiyasi aspektdə bir tarazlaşma olmalıdır. Sirr deyil ki, Azərbay-
can-Türkiyə münasibətlərinə bəzi dövlətlər qısqanclıqla yanaşır. Bu
qısqanclığın olmaması üçün münasibətləri müasir beynəlxalq hüququn
tələblərinə tam uyğun qurmaq lazım idi. Eyni zamanda, tarixi ənənə
və mənəvi-mədəni amilləri nəzərə almaq gərəkdi. Bu çətin situasiyadan
hər iki dövləti Heydər Əliyevin siyasətçi bacarığı çıxardı. Artıq
Azərbaycanla Türkiyənin əməkdaşlığına bölgənin enerji təhlükəsiz-
liyinin başlıca qarantı kimi baxılır.
Nəhayət, Azərbaycanın regionun üçüncü böyük dövləti olan İranla
münasibətlərinin inkişaf dinamikası bütövlükdə bölgə üçün prinsipial
əhəmiyyət daşıyır. 1992-1993-cü illərdə bu dövlətlə münasibətlərdə
bir çox ziddiyyətlər yaşandı. Əsas ziddiyyət siyasi-ideoloji aspektdə
idi. Hakimiyyətə qayıdandan dərhal sonra Heydər Əliyev İranla mü-
nasibətlərin konstruktiv əməkdaşlıq müstəvisinə gətirilməsi üçün
geniş fəaliyyətə başladı. Hələ Naxçıvanda olarkən, 1992-ci ildə ulu
öndər Tehrana səfər etmiş və Naxçıvana yardım, nəzərdə tutan
sənədlər imzalamışdı. 1993-cü ilin oktyabrında İran Prezidenti Əli
Əkbər Haşimi Rəfsəncani Bakıya səfərə gəldi. Bu, münasibətlərin
istiləşməsində rol oynadı. 1994-cü ildə isə Heydər Əliyev İran İslam
Respublikasına ilk rəsmi səfər etdi. İki ölkə arasında bir sıra
əməkdaşlıq sazişləri imzalandı. O cümlədən, Haşimi Rəfsəncani
Azərbaycan Prezidenti ilə imzaladığı birgə bəyanatda Ermənistanın
ölkəmizə qarşı hərbi təcavüzünü pislədi. Bununla Azərbaycan-İran
münasibətlərində yeni bir səhifə açıldı. 1996-cı ildə Heydər Əliyev
İranın Məşhəd şəhərində Haşimi Rəfsəncani ilə görüşdü. 1997-ci
ilin dekabrında isə Ümummilli lider İslam Əməkdaşlıq Təşkilatının
(İƏT) Tehranda keçirilən zirvə toplantısında iştirak etdi. Həmin
səfər zamanı Azərbaycan Prezidenti İran rəhbərliyi ilə ayrıca görüş
keçirdi. Prezident Heydər Əliyevin 2002-ci ilin mayında İrana
növbəti səfəri qarşılıqlı münasibətlərdə dönüş nöqtəsi hesab edilir.
Keçirdiyi hər bir görüşdə Ulu öndər İranla bütün sahələrdə əmək-
daşlığa diqqət yetirirdi. Əsas məsələ isə Ermənistan-Azərbaycan,
Dağlıq Qarabağ münaqişəsinin həllində İranla konstruktiv əlaqələrin
qurulması ilə bağlı idi. Eyni zamanda, Xəzərin statusu məsələsi də
118
Heydər Əliyevin müzakirələrində geniş yer alırdı. Xüsusilə, dənizin
beynəlxalq-hüquqi statusu ilə bağlı Azərbaycanın Rusiya və Qaza-
xıstanla müqavilələr imzalaması İran istiqamətində daha da fəal
olmağı tələb edirdi.
Azərbaycan diplomatiyası Heydər Əliyevin müəyyənləş dirdiyi
prinsiplər əsasında İranla əməkdaşlığı inkişaf etdirir. Rəsmi Bakı
qarşılıqlı faydalı münasibətlərin davam etdirilməsində maraqlı və
qərəzsiz olduğunu daim nümayiş etdirib. Təəssüf ki, son vaxtlar İran
Azərbaycana qarşı lazımi dərəcədə konstruktiv mövqe nümayiş
etdirmir. Xüsusilə, Qərbin İranın nüvə proqramı ilə bağlı yeritdiyi
siyasətin yaratdığı gərginlik fonunda Azərbaycanı əsassız ittiham
etmək cəhdləri və “Avroviziya” mahnı müsabiqəsi ilə bağlı İran me-
diasının apardığı böhtan kampaniyası böyük təəssüflər doğurdu.
Azərbaycan ərazisindən İrana qarşı müharibədə istifadə ediləcəyi
haqda bəzi Qərb agentlik və media orqanlarının, eləcə də bunu
təkrar edən İsrail qəzetlə rinin məkrli niyyətlərinə cavab olaraq,
Prezident İlham Əliyev dəfələrlə bəyan etdi ki, buna qətiyyən yol
verməyəcək dir. Azərbaycan müstəqil dövlətdir və heç kəsin diktəsi
ilə hərəkət etmir. O cümlədən, İranın kiminlə və ne cə əməkdaşlıq et-
məklə bağlı Azərbaycana göstərişlər verməyə cəhd göstərməsinin
mənası yoxdur. Əksinə, İranın Azərbaycanla bağlı siyasətinə müəyyən
düzəlişlər etməsinə ehtiyac görünür. Tehran artıq formalaşmış kons-
truktiv əmək daşlıq sistemini pozmağa çalışmamalıdır. Bu siyasət
həm Azərbaycanın, həm də İranın maraqlarına ziddir.
Bütün bunlara baxmayaraq, Azərbaycan İranla münasi bətlərini
qarşılıqlı faydalı əməkdaşlıq çərçivəsində davam etdirmək niyyətindədir.
Şübhə yoxdur ki, siyasət həmişə real vəziyyəti, konkret situasiyaları
nəzərə almalıdır. Belə ki, nə tamamilə ümumnəzəri müddəalara alu-
dəçiliyin praktiki faydası var, nə də yalnız konkret situasiyaları
mütləqləşdir məyin. Siyasətin bir tərəfi ümumnəzəri yanaşmaya
əsaslan malıdırsa, digər tərəfində mövcud reallığın tələbləri durmalıdır.
İranla bağlı Qərbin yeritdiyi müasir siyasətin yaratdığı vəziyyət təbii
ki, region dövlətlərinin hər birinin müəyyən amilləri nəzərə almasına
səbəb olur. Sürətlə dəyişən geosiyasi situasiyalarda xarici siyasət
119
kifayət qədər çevik olmalıdır. Lakin müstəqil dövlət öz ümumi kur-
sundan kənara çıxmamalıdır. Azərbaycan isə İran ətrafında geosiyasi
situasiyanın və qüvvələr nisbətinin necə dəyişməsindən asılı olmayaraq,
İranın daxili işlərinə qarışmamaq siyasətinə sadiq qalacaqdır.
Azərbaycan heç zaman öz ərazisindən qonşularına qarşı hərbi təcavüz
üçün bu və ya digər şəkildə istifadə olunmasına icazə verməyəcəkdir.
Ümumiyyətlə, Azərbaycan dünyanın bütün dövlətləri ilə münasibətlərini
beynəlxalq hüquq normaları çərçivəsində qurmaqda davam edəcək.
Bu mövqedən rəsmi Bakı heç zaman çəkilməyəcək.
Azərbaycanın İran siyasətində mehriban qonşuluq mövqeyində
olması bütövlükdə ölkənin xarici siyasət kur sunun mahiyyətindən
irəli gəlir. Bu, məsələnin çox incə və əhəmiyyətli tərəfidir. Çünki
söhbət dövlətin xarici siyasət kur sunun mahiyyətindən gedir.
Ermənistan haqqında onu deyə bilərik ki, onun xarici siyasətinin məz-
mununda qonşu dövlətlərə qarşı aqressivlik özünü açıq göstərir. Bu
ölkənin konstitusiyasında belə başqa dövləti ittiham məqamı vardır. Er-
mənistan rəsmiləri dəfələrlə qonşu dövlətlərin ərazisinə və mədəniyyət
nümunələrinə iddialarını bəyan ediblər. Bu iddiaları nə qədər “tarixi,
elmi, siyasi” və s. “arqumentlərlə” əsaslandırmağa çalışsalar da, mənası
birdir – təcavüzkar si ya sət!
Azərbaycan isə xarici siyasətini tamamilə fərqli prinsiplər əsasında
qurub. Bizim dövlət quruculuğumuzun mahiyyətini qonşu ölkələrin
daxili işlərinə qarışmamaq, sülhpərvər olmaq, regionda inteqrasiya
və mədəniyyət əsasında inkişaf prinsipləri təşkil edir. Azərbaycanın
heç bir ölkənin ərazisinə iddiası yoxdur. İranda 30 milyona yaxın
soydaşımızın yaşamasına baxmayaraq, bu ölkənin ərazi bütövlüyünə
daim hörmətlə yanaşılıb. Qonşu Gürcüstan, Rusiya və Türkiyəyə
münasibətdə də eyni prinsiplərə dəqiq əməl edilir.
Müasir tarixi dövrdə dövlətin xarici siyasətinin hansı prinsiplər
üzərində qurulması, bir çox mənalarda onun (dövlətin) mahiyyətini
ifadə edir. Azərbaycanın İran siyasətində hər şeydən əvvəl bu
məqamın nəzərə alındığı qəbul edilməlidir. Yəni dövlətimizin sülh-
pərvərliyi İranla olan əlaqələrin daha da inkişaf edəcəyinə təminat
120
verir. Buna görə də, İran amili Azərbaycan üçün həmişə önəmli ola-
caqdır. Qarşılıqlı əlaqələrin inkişaf etdirilməsində beynəlxalq hüquq
normalarına tam əməl etməklə, bir-birinin daxili işlərinə qarışmamaqla
böyük uğurlar əldə etmək mümkündür.
Beləliklə, Azərbaycan 1993-cü ilin ikinci yarısından qonşu
ərazilərdə yerləşən üç böyük dövlətlə münasibətlərini konstruktivlik
və qarşılıqlı faydalılıq prinsipləri əsasında qura bildi. Heydər Əliyevin
Cənub Qafqazın “böyük geosiyasi üçbucağı”nda Azərbaycanın dövlət
maraqlarına cavab verən və başqa ölkələrin maraqlarına zərər
vurmayan tarazlaşdırıcı siyasət modeli tarixin sınaqlarından uğurla
çıxdı.
Müasir tarixi şərtlər çərçivəsində kifayət qədər çevik fəaliyyət
mexanizminə əsaslanan bu xarici siyasət kursu dəyişkən situasiyalarda
səmərəsini itirmir. Əksinə, Azərbaycan diplomatiyası “kəndir üzərində
yeriş”ində büdrəmir. Regionda xaosla nizam daim yanaşı mövcuddur.
Bəzi qüvvələrin pozucu və qeyri-konstruktiv fəaliyyəti nəticəsində
zaman-zaman gərginlik artır.
Təsadüfi deyil ki, analitiklər Qafqazı dünyanın ən dəyişkən və
riskli regionlarından biri kimi səciyyələndirirlər. Əgər bu cür mürəkkəb
situasiyada belə Azərbaycanın xarici siyasəti uğurlar əldə edirsə,
deməli, gələcəyə ümidimiz çoxdur. Azərbaycan Rusiya, Türkiyə və
İranın regiondakı maraqlarını nəzərə almaqla onları öz xarici
siyasətinin fəaliyyət sahəsində tarazlaşdıra bildi. Burada neft strate-
giyasının oynadığı rolu ayrıca qeyd etməliyik. Bununla yanaşı, bü-
tövlükdə dövlətimizin sülhpərvər mahiyyətini ifadə edən məqamların
düşünülmüş surətdə dünyaya çatdırılması önəmli əhəmiyyətə malikdir.
Həmin mövqenin təsdiqi üçün isə müxtəlif aspektlərin qarşılıqlı uy-
ğunlaşdırılmasına (məsələn, mədəniyyətin təbliği, diaspor quruculuğu,
dövlətin imicinin formalaşdırılması üsulları, beynəlxalq təşkilatlar
çərçivəsində xüsusi təbliğat və təşviqat prosesinin təşkili və s.)
əsaslanan siyasətin yeridilməsi çox vacibdir.
Azərbaycanın üç böyük qonşusu ilə münasibətlərini qura bilməsi
tarixi hadisədir. İstənilən dövlət əhatəsində olduğu güclü ölkələrlə
121
ümumi dil tapmalıdır. Geosiyasi nəzəriyyələrdə göstərilir ki, hətta
liderlik iddiasında olan dövlətin belə formalaşması prosesində onu
əhatə edən ölkələrin rolu böyük olur. Henri Kissincer özünün məşhur
“Diplomatiya” əsərində ABŞ-ın lider dövlət kimi xüsusiyyətləri ilə
Avropanın lider dövlətlərinin özəlliklərini müqayisə edir (bax: 3.2.2,
s.11-13). Məsələn, ABŞ geosiyasətdə “güclərin tarazlığı” modelini
qəbul edə bilmir. H.Kissincerə görə, bunun səbəbi tarixən ABŞ-ın
hər tərəfdən okeanla güclü dövlətlərdən təcrid olunmasındadır. ABŞ-
ı əhatə edən dövlətlər isə ondan xeyli zəif olublar (3.2.2, s.12).
Avropada isə tamamilə fərqli durum olub. Orta əsrlərdə avropalıların
vahid imperiya yaratmaq cəhdi iflasa uğradıqdan sonra onun yerində
eyni gücə malik bir neçə dövlət formalaşdı. Həmin vəziyyət avtomatik
olaraq, güclərin tarazlaşdırılması modelini qəbul etmək ehtiyacı
yaratdı (3.2.2, s.12-13). Buna görə də, ABŞ beynəlxalq münasibətlərdə
demokratiya, söz azadlığı, millətlərin öz müqəddəratını təyin etməsi
və s. özünün başa düşdüyü tərzdə qəbul edilməsini istəyir. Amerika
özünün missiyasını dünyanın hər yerində bu dəyərləri bərqərar
etməkdə görür və təəssüflər olsun ki, tez-tez bu amillərdən siyasi
məqsədləri üçün həm özü istifadə edir, həm də müttəfiqlərini buna
məcbur edir. Avropa dövlətləri isə indi də güc tarazlığı modelinə üs-
tünlük verirlər.
Azərbaycanın yerləşdiyi coğrafi regionda həmişə çox güclü
dövlətlər olub. Bu amili nəzərə almadan amerikasayağı xarici siyasət
kursu seçilərsə, iflas qaçılmaz olar. Avropadakı güc tarazlığı modelini
kor-koranə qəbul etsək, tarixi gerçəkliklərimiz ilə müasir geosiyasi
şərtlər arasında ciddi ziddiyyətin qurbanı ola bilərik.
Bəzilərinin bu gerçəkliklərin fonunda Azərbaycanın balanslaşma
siyasətinə sadəlövhcəsinə izah verməyə çalışması qeyri-ciddi görünür.
Balanslaşma siyasəti Azərbaycanın regional liderliyini təmin etməli
idi. Heydər Əliyevin strateji təfəkkürü və siyasi peşəkarlığı dövlətçi-
liyimiz üçün tarixi əhəmiyyətli həmin vəzifənin öhdəsindən gəldi.
Keçən müddət ərzində Azərbaycanın Rusiya, Türkiyə və İranla mü-
nasibətlərini dövrün ziddiyyətlərinin cəngindən qurtarıb, konstruktiv
müstəviyə gətirməsini təmin edən praktik addımlar göz qabağındadır.
122
Bu faktın işığında Azərbaycanın Rusiya, Türkiyə və İran siyasətinin
bir-birini tamamladığı aydın görünür. Çünki belə olmasaydı, Azər-
baycanı bu gün Cənub Qafqazın lider dövləti kimi qəbul etməzdilər.
Regionun üç böyük dövləti ilə qurulan münasibətlərin fonunda,
Cənub Qafqazın iki kiçik ölkəsi – Gürcüstan və Ermənistan istiqa-
mətində aparılan siyasət də az əhəmiyyətli deyil. Bunun həm tarixi,
həm regional, həm də geosiyasi səbəbləri vardır.
3. 4. Gürcüstan və Ermənistan: 
bir paradoksdan iki çıxış yolu
Cənub Qafqaz geosiyasi baxımdan dünyanın ən mürəkkəb regi-
onlarından biridir. Əsrlərlə burada güclü dövlətlərin geosiyasi
maraqları toqquşur. Dövlətlər arasında münasibətlər mürəkkəb
xarakter daşıyır. Xüsusilə, Cənub Qafqazda ermənilərin dövləti ya-
radıldıqdan sonra bölgədə qanlı toqquşmaların sayı artıb. Henri Kis-
sincerin təbirincə desək, yerli xalqlar nə vaxtsa Cənub Qafqazda
“savaşan çarlıqlar” dövrünün sona çatması (3.2.2, s.13) ümidi ilə ya-
şamışlar. SSRİ-nin dağılmasından sonra Ermənistanın işğalçı siyasəti
nəticəsində Cənub Qafqazın geosiyasi durumu pozuldu. Ermənistan
Azərbaycanın torpaqlarının 20 faizini işğal edərək, regionda dağıdıcı
mövqe tutdu. Uzun müddət siyasi və geosiyasi baxımdan sakit
region hesab edilən Cənub Qafqaz yenidən qaynadı. Hazırda bu
vəziyyət davam edir.
Lakin Azərbaycan xarici siyasətində Cənub Qafqazın iki ölkəsinə
çox diqqət yetirir. Ermənistanın təcavüzkarlığının aradan qaldırılması
xarici siyasətin əsas istiqamətlərindən biri olaraq qalır. Gürcüstana
yönəlik siyasətdə isə daha sıx əməkdaşlıq xətti seçilmişdir. Ermənistanın
işğalçı siyasəti Azərbaycanı bir regionun iki kiçik dövlətinə münasibətdə
tamamilə fərqli siyasi xətt seçmək məcburiyyətində qoymuşdur.
Dünya miqyasında coğrafi baxımdan kiçik olan bir region üçün bu
parçalanma çox ağır siyasi, sosial, demoqrafik, iqtisadi və mədəni
nəticələr vermişdir. Bəzi xarici qüvvələr isə həmin vəziyyətdən
istifadə edərək, regionda öz maraqlarının təmin edilməsinə çalışırlar.
123
Bununla da qədim tarixə və mədəniyyətə malik olan bir bölgədə Er-
mənistanın qeyri-konstruktiv və dövrün ruhuna uyğun olmayan tə-
cavüzkar siyasəti çoxlu sayda süni geosiyasi problemlər yaratmışdır.
Azərbaycan regional xarici siyasətini bu reallığı nəzərə almadan for-
malaşdıra bilməzdi.
Keçən əsrin 90-cı illərinin əvvəllərində Ermənistanın işğalçı
siyasəti davam etdiyindən Azərbaycan Gürcüstanla da münasibətlərinə
aydınlıq gətirməkdə çətinlik çəkirdi. 1991-1993-cü illərdə Gürcüstanda
radikal millətçi qüvvələrin hakimiyyətdə olması da iki ölkə arasında
münasibətlərin normal məcraya düşməsinə süni əngəllər yaradırdı.
Həmin illərdə Gürcüstanda yaşayan soydaşlarımızın yurd-yuvalarını
tərk edərək, Azərbaycana üz tutması yaddan çıxmayıb. Bu proses
Z.Qamsaxurdiya iqtidarının ultramillətçi davranışları ilə sürətlənir
və genişlənirdi. Nəticədə, Borçalı bölgəsindən minlərlə azərbaycanlı
sıxışdırıldı. Azərbaycanlıların təhlükəsizliyi üçün təminat yox idi.
Yalnız Heydər Əliyev yenidən hakimiyyətə gələndən sonra soydaş-
larımızın “səssiz deportasiyası”na son qoyuldu.
Azərbaycan Respublikası ilə Gürcüstan arasında diplomatik mü-
nasibətlərin 1992-ci il noyabrın 18-də qurulmasına baxmayaraq,
1993-cü ilin ikinci yarısına qədər həmin əlaqələr demək olar ki, yox
dərəcəsində idi. Yalnız 1995-ci ilin fevral ayında Bakıda Gürcüstan
səfirliyi, 1996-cı ilin mart ayında isə Tbilisidə Azərbaycan səfirliyi
açıldı. İki ölkə arasında ilk müqavilə 1995-ci ildə bağlandı. Müqavilədə
siyasi, iqtisadi, hərbi və kommunikasiya sahələri üzrə əməkdaşlıq öz
əksini tapdı (3.4.1). Azərbaycanla Gürcüstan arasında əlaqələrin
intensiv inkişaf dövrü məhz həmin vaxtlardan başlayır. Heydər
Əliyev 1996-cı ildə Tbilisiyə səfər etdi. Həmin səfərdə 2 bəyannamə
imzalandı. Onlardan biri “Dostluq, əməkdaşlıq və qarşılıqlı təhlükə-
sizlik” (3.4.1), digəri isə “Qafqaz regionunda sülh, təhlükəsizlik və
əməkdaşlıq” (3.4.2) haqqındadır. Göründüyü kimi, tərəfləri daha
çox təhlükəsizlik və sülh məsələləri düşündürürdü.
124
Azərbaycan o zaman “Ümumqafqaz evi” təşəbbüsü ilə çıxış et -
mişdi. Bu təşəbbüslər təsadüfi deyildi. Azərbaycanın xarici siyasətində
Cənub Qafqazda sülh və sabitlik əsas xətti təşkil edirdi. Bölgədə in-
teqrasiyaya nail olmaq ölkəmizin xarici siyasətinin strateji məqsəd-
lərindən biri idi. 1997-ci ildə E.Şevardnadze Bakıya səfər etdi və
strateji xarakterli növbəti saziş imzalandı. Bundan sonra Azərbaycanla
Gürcüstan arasında strateji tərəfdaşlıq dərinləşməyə və genişlənməyə
başladı. Bir-birinin ardınca iqtisadi, enerji, təhlükəsizlik və qarşılıqlı
əməkdaşlıqla bağlı müqavilələr imzalandı. Bu proses Cənub Qafqazın
geosiyasi taleyində ciddi rol oynayan bir neçə beynəlxalq enerji və
nəqliyyat-kommunikasiya sahələri üzrə müqavilələrin imzalanması
ilə daha çox diqqəti çəkir.
1999-cu ildən başlayaraq, Bakı-Supsa neft kəməri işləyir. 2005-ci
ildə Bakı-Tbilisi-Ceyhan boru kəməri işə başladı. Bundan başqa,
Bakı-Tbilisi-Ərzurum qaz kəməri və TRACECA – Tarixi İpək
Yolunun bərpası layihələri həyata keçirildi. 2007-ci ildə isə Bakı-
Tbilisi-Qars dəmiryolunun tikintisinə başlanıldı. Azərbaycan və Gür-
cüstan prezidentləri tez-tez əlaqə saxlayıb və əməkdaşlığı inkişaf et-
diriblər. Bu layihələrin hər birinin ciddi geosiyasi əhəmiyyəti vardır.
Onların regionun sabit və davamlı inkişaf edən məkana çevrilməsi
üçün böyük rol oynadığını təcrübə sübut edir. Bütün bu layihələrin
memarı Heydər Əliyev idi. Ulu öndər regionun təhlükəsizlik sisteminin
formalaşmasına böyük diqqət yetirirdi.
2002-ci ilin aprelində Azərbaycan, Gürcüstan və Türkiyə “Trabzon
razılaşması”nı imzaladılar. Bununla da üç dost ölkə strateji tərəfdaşlığı
rəsmiləşdirdi. Onlar terrorizm və separatizmə qarşı birgə mübarizə
aparmaqla bağlı razılığa gəldilər. Həmin sənəd regionun təhlükəsizlik
sisteminin formalaşması yolunda mühüm addım kimi qiymətləndiril -
məlidir.
Azərbaycan və Gürcüstan regional miqyaslı qurumlarda əməkdaşlığa
diqqət yetirirlər. GUAM, Qara Dəniz İqtisadi Əməkdaşlıq Təşkilatı
(QDİƏT) və başqa təşkilatlarda qarşılıqlı əlaqələr dərinləşir. İki ölkə
125
arasında 100-dən çox hüquqi-normativ sənəd imzalanıb. Hazırda
Azərbaycanla Gürcüstanın strateji tərəfdaşlığı inkişaf edir. Beləliklə,
Azərbaycanın Gürcüstan siyasəti qarşılıqlı əməkdaşlığa, regionda
sabitliyin təmin edilməsinə, regional inteqrasiyanın inkişafına və
təhlükəsizlik sisteminin formalaşdırılmasına əsaslanır.
Ermənistan istiqamətində isə tamamilə başqa mənzərə ilə üzləşirik.
Bu dövlətin təcavüzkar siyasət yeritməsi Cənub Qafqazda paradoksal
situasiya yaratmışdır. Regionun sürətlə inkişaf etmək potensialı yük-
səkdir. Dünyanın böyük dövlətləri məhz bu səbəbdən bölgə ilə
yaxından maraqlanırlar. Normal halda regionun imkanlarından ilk
növbədə burada yaşayan xalqlar bəhrələnməlidirlər. Lakin Ermənistan
qonşu ölkənin torpaqlarını işğal etməklə özünü bölgənin təbii
zənginliklə rindən məhrum edibdir. Bununla həm Cənub Qafqa zın
inkişafına əngəl törədir, həm də özü yoxsulluq içində sürünür, vətən-
daşları ağır həyat sürürlər. Ermənistanı hər il on min lərlə insan tərk
edir. Bu proses o dərəcədə intensivləşib və genişlənib ki, artıq Ermə-
nistanda yaşayan ermənilərin sayı kənarda yaşayanlardan 3 dəfə azdır
(bax: 3.4.3). Sağlam dü şün cə bir dövlətin öz vətəndaşlarına qarşı bu
qədər aman sız olmasını qəbul etməkdə çətinlik çəkir. Bu, əsl para-
doksdur.
Ermənistanın qeyri-konstruktiv xarici siyasəti Cənub Qafqazı
çoxsaylı geosiyasi risklərlə qarşı-qarşıya qoyub. Azərbaycan bu
şəraitdə daha çevik olmaq məcburiyyətindədir. Ölkənin regional si-
yasətinin məzmunu həmin tələbə tam cavab verir. Onu təsdiq edən
əsas fakt Azərbaycanın regional liderliyə yüksəlməsidir. Regionda
destruktiv qüvvənin mövcudluğuna rəğmən, bu uğura nail olmaq
dəqiq işlənmiş xarici siyasət kursunu müəyyənləşdirməyi tələb edir.
Azərbaycanın region siyasətinin əsas xüsusiyyəti həmin məqamla
bağlıdır. Ölkəmiz bölgənin böyük dövlətləri istiqamətində yeritdiyi
siyasətini ustalıqla ABŞ və Avropa siyasəti ilə uzlaşdıra bilib. Rusiya,
Türkiyə və İrana yönəlik siyasət bu dövlətlərin regiona sərmayə qo-
yuluşuna maneə törətməsinə şərait yaratmadı. Zaman-zaman Rusiya
və İran tərəfdən narazılıq bildirilsə də və bəzi hallarda konkret
maneələr olsa da, Azərbaycan Türkiyə və Qərb siyasəti ilə onları
126
neytrallaşdıra bildi. Dövlətimizin xarici siyasətində bu, mühüm mə-
qamdır. Daha konkret desək, Azərbaycanın regional siyasətinin düz-
günlüyünü təsdiq edən amildir.
Məsələ bundadır ki, Ermənistanın bütün cəhdlərinə baxmayaraq,
Azərbaycan həm regionun böyük dövlətlərinin, həm də Qərbin regi-
ondakı maraqlarını uzlaşdıra bildi. Bir-birinin ardınca həyata keçirilən
beynəlxalq layihələr Azərbaycanı etibarlı tərəfdaşa çevirirdi. Bu
proses Cənub Qafqazın iqtisadi infrastrukturunu modernləşdirməyə
geniş imkanlar yaratdı. Lakin Ermənistan ondan kənarda qaldı.
Bununla da, faktiki olaraq, bölgə inkişaf tempi və istiqaməti
baxımından iki yerə parçalandı. Geosiyasi vəziyyətə bu tendensiyanın
mənfi təsiri həmişə hiss edilmişdir. Xüsusilə, Cənub Qafqazı öz
təsiri altında saxlamağa çalışan qüvvələr həmişə həmin məqamdan
istifadə edirlər.
Bütün bunlara rəğmən, Azərbaycan Cənub Qafqazda regional
lider strategiyasına uyğun siyasətini davam etdirir. Tədricən Ermə-
nistanın nüfuz dairəsi kiçilir və son zamanlar bunu siyasətçilər etiraf
edirlər. Azərbaycanın güclü informasiya fəaliyyəti və düşünülmüş
siyasəti nəticəsində Ermənistan siyasi dairələrinin ölkəmizlə bağlı
yaydıqları yalan informasiyaların təsiri minimuma enib. Ermənistan
işğal etdiyi Azərbaycan torpaqlarını tərk edənə qədər bu proses
davam edəcəkdir. Bu kontekstdə Azərbaycanın regional siyasətində
mövcud olan iki fərqli cəhəti vurğulamaq yerinə düşərdi.
Əvvəla, Azərbaycan regional siyasətində enerji və kommunikasi-
ya-nəqliyyat amillərindən geniş istifadə edir. Azərbaycanın enerji
siyasəti bölgənin sabitliyinə və inkişafına xidmət edir. Burada Cənub
Qafqaz ölkələrinin bir-birinin ərazi bütövlüyünü tanıması mühüm
şərtdir. Əks halda, qarşılıqlı əməkdaşlığın əsas prinsipi olan qarşılıqlı
hörmət prinsipi pozulmuş olur. Beynəlxalq hüquqda dövlətin suve-
renliyini təmin edən şərtlərdən biri məhz ərazi toxunulmazlığıdır.
Bir dövlət başqasının ərazi toxunulmazlığına hörmətlə yanaşmırsa,
həmin dövlətlərin əməkdaşlıq etməsi mümkün deyildir.
Bu səbəbdən də, Azərbaycan neft və qaz layihələrindən Ermənistanı
həmişə kənarda saxlayır. Heç bir təsir Azərbaycanı bu mövqeyindən
127
çəkindirə bilmədi. Sirr deyil ki, 1994-cü ildə “Əsrin müqaviləsi” im-
zalanandan bu yana dünyanın bəzi böyük gücləri Ermənistanın da
regionda həyata keçirilən beynəlxalq layihələrdə iştirakını təmin
etməyə çalışırdılar. Hətta Dağlıq Qarabağın və ətraf rayonların
işğalının enerji məsələsindən ayrı olduğunu sübut etməyə çalışırdılar.
Onlar bəzən “əvvəlcə əməkdaşlıq, sonra münaqişənin həlli” kimi al-
dadıcı təkliflər də edirdilər. Guya Azərbaycanın xoşniyyətli olduğuna
əminliyi yaranandan sonra Ermənistan işğal etdiyi torpaqlardan çə-
kiləcək. Ancaq Ulu öndər Heydər Əliyev neft ixracı marşrutlarının
heç bir halda Ermənistan ərazisindən keçməyəcəyini qətiyyətlə bəyan
etdi. Bu məsələyə yalnız Azərbaycanın torpaqları işğaldan azad edil-
dikdən sonra baxıla bilərdi. Bu səbəbdən Azərbaycan Prezidenti neft
ixracını Gürcüstan ərazisindən həyata keçirmək üzərində möhkəm
dayandı. Doğrudur, Gürcüstanda bəzi dairələr bundan sui-istifadə
etməyə cəhdlər etdilər. Heydər Əliyevin siyasi ustalığı və qonşu
dövlətə dost münasibəti həmin böhranlı situasiyaları aradan qaldırdı.
Azərbaycanın enerji daşıyıcılarının Gürcüstan ərazisindən iki
xətlə ixracı regionda geosiyasi mənzərəni kökündən dəyişdi. Bu
prosesə Azərbaycanın kommunikasiya-nəqliyyat sahəsində əhəmiyyətli
layihələri həyata keçirməsi ciddi təsirini göstərir. Bakı-Tbilisi-Qars
dəmiryolu xəttinin çəkilişi, Tarixi İpək Yolunun bərpası bu sırada ilk
yada düşən layihələrdir.
Qeyd etmək lazımdır ki, Ermənistan Bakı-Tbilisi-Qars dəmiryolunun
çəkilişini əngəlləmək üçün çox çalışdı. Rəsmi İrəvan Ermənistandan
yan keçən bu marşrutun regionun birliyinə ziyan verəcəyini arqument
kimi ortaya atırdı. Hətta ABŞ Konqresi Ermənistanın mövqeyini
dəstəkləyən addım atdı: ABŞ və Avropa şirkətləri bu layihəni
maliyyələşdirmək dən imtina etdi. Ermənistana bu da kömək edə
bilmədi – bütün xərcləri Azərbaycan və Türkiyə öz üzərinə götürdü.
Ayrıca Azərbaycan Gürcüstanın xərclərini ödəməyə hazır olduğunu
bildirdi. Dövlətimizin bu addımı Azərbaycanın regionun inkişafı
üçün mümkün olan hər şeyi etməyə qadir olduğunu nümayiş etdirdi.
Bundan başqa, Azərbaycan özünü əsl dost və strateji tərəfdaş
kimi apardı. Göründü ki, Ermənistanın düşmənçiliyi onu çətin
128
vəziyyətə salıb. Azərbaycan tərəfdaşlarına həmişə yardım edir. Gür-
cüstan rəsmiləri dəfələrlə Azərbaycan rəhbərliyinə ən ağır günlərində
onlara yardım etdiklərinə görə minnətdarlıqlarını bildiriblər. Faktiki
olaraq, Azərbaycan Cənub Qafqazın ayağa qalxmasını təmin etdi,
onu kənar qüvvələrdən asılı vəziyyətə düşməyə qoymadı. Əgər Er-
mənistan konstruktiv siyasət yeritsə və Azərbaycan torpaqlarını işğal
etməsə idi, onun bugünkü vəziyyəti tamamilə başqa cür olardı. Ümu-
miyyətlə, Cənub Qafqazın geosiyasi mənzərəsi xeyli yaxşılaşardı.
İkincisi, Azərbaycan regional siyasətində bərabərhüquqlu tərəfdaşlığa
üstünlük verir. Yəni Azərbaycan region dövlətləri ilə münasibətlərində
öz üstünlüklərindən süni istifadəyə çalışmır. Milli və dövlət maraqlarının
təmin edilməsi başqa məsələdir. Söhbət burada bütün situasiyalarda tə-
rəfdaşla beynəlxalq hüquq qaydalarının imkan verdiyi çərçivədə dav-
ranmaqdan gedir. Yəni dövlətimizin geosiyasi məqsədi qarşılıqlı əmək-
daşlığa əsaslanan və inkişaf edən məkan formalaşdırmaqdan ibarətdir.
Həmin prosesdə Azərbaycan regional təşkilatların imkanlarından geniş
istifadə etməyə çalışır.
GUAM çərçivəsində ölkəmizin fəaliyyəti bunu təsdiq edir. Bu
təşkilat 1997-ci ildə yaradılıb. Azərbaycan bu qurum çərçivəsində
Gürcüstan və Ukrayna ilə əməkdaşlığı yüksək qiymətləndirir. O, hər
iki ölkənin enerji problemlərinin həllinə böyük yardımlar etdi. Son
illər GUAM bir qurum kimi gözlənildiyi qədər səmərəli fəaliyyət
göstərmir. Lakin Azərbaycan yenə də GUAM formatında əməkdaşlığa
böyük diqqət yetirir.
Başqa bir regional təşkilat – Qara Dəniz İqtisadi Əməkdaşlıq
Təşkilatında (QDİƏT) da Azərbaycan fəal işti rak edir. Bu təşkilat
1992-ci ildən fəaliyyət göstərir. 2009-cu ildə ilk dəfə olaraq QDİƏT-
də sədrlik Azərbaycana keçəndə, regionda əməkdaşlığa mane olan
həll edilməmiş münaqişələrə xüsusi önəm verilməyə başlandı. Azər-
baycan təşkilat üzvləri arasında informasiya-kommunikasiya sahəsində
əməkdaşlığın dərinləşməsi istiqamətində ciddi işlər gördü. Ölkəmiz
bununla regional təşkilatlar daxilində bölgədə sülh və inkişafa xidmət
edən addımlar atdığını nümayiş etdirmiş oldu.
129
Azərbaycanın regional siyasəti kontekstində bir məqamı da vur-
ğulamaq lazımdır. Hələlik Cənub Qafqazda yerli inteqrativ qurumlar
azdır. Onların təsir dairəsi yaxşılaşdırılmalıdır. Burada əsasən Qərb
təşkilatları fəaliyyət göstərirlər. Həmin təşkilatların regionun inteq-
rasiyasına xidmət göstərməsi məsələsi hələ tam aydın deyil. Çünki
proseslər göstərir ki, bəzi hallarda insan haqları, siyasi məhbus və s.
kimi amillər dən süni istifadə edilir. Bir sıra hallarda isə birtərəfli
yanaş malar müşahidə olunur. Odur ki, hazırkı mərhələdə regional
təşkilatların bölgənin siyasi, iqtisadi və mədəni həyatına lazımi
dərəcədə təsir edə bilmədiyini deyə bilərik. Bu çatışmazlıq Azərbaycanın
regional siyasətinə bir sıra maneələr törədir. Məsələn, regionda mü-
naqişələrin həlli gecikir. Ermənistanın konstruktiv mövqe tutması
üçün lazım olan addımlar atılmır.
Beynəlxalq təşkilatların Cənub Qafqazda fəaliyyəti genişlənir.
BMT, ATƏT, Avropa Şurası və başqaları regionda fəaliyyətlərini
davam etdirirlər. ATƏT-in əsas missiyası münaqişələrin həlli olsa
da, hələlik ATƏT Cənub Qafqazda münaqişələrin nizamlanması isti-
qamətində üzərinə düşən vəzifənin öhdəsindən gələ bilməmişdir.
Bütövlükdə götürdükdə, regionda münaqişələrin (Dağlıq Qarabağ,
Abxaziya və Cənub Osetiya) həlli ilə bağlı heç bir beynəlxalq
təşkilat kifayət qədər səmərəli fəaliyyət göstərmir. BMT-nin Təhlü-
kəsizlik Şurasının Ermənistan işğalçı qoşunlarının Azərbaycan əra-
zisindən qeyd-şərtsiz çıxarılması ilə bağlı qəbul etdiyi 823 (1993-cü
ilin apreli), 853 (1993-cü ilin iyulu), 874 (1993-cü ilin oktyabrı) və
884 (1993-cü ilin noyabrı) saylı qətnamələr hamıya məlumdur. Qət-
namələrin hər birində Ermənistanın işğal etdiyi Azərbaycan ərazilərindən
dərhal və qeyd-şərtsiz çıxarılması tələb olunur. Lakin indiyə qədər
bu qətnamələrin heç biri yerinə yetirilməyib.
ATƏT-in Minsk qrupunun həmsədr dövlətlərinin Ermənistan-
Azərbaycan, Dağlıq Qarabağ münaqişəsinin həllində bir irəliləyişə
nail ola bilməməsi də faktdır. Ermənis tanın sözdə işğalçı adlandırıl-
masının praktiki nəticəsi yoxdur. BMT və ATƏT qlobal miqyasda
kifayət qədər nüfuzlu beynəlxalq təşkilatlardır. Onların Cənub Qaf-
qazdakı münaqi şələrin həllində konkret nəticə əldə edə bilməmələri
130
nəyi ifa də edir? Belə bir şəraitdə Azərbaycan regional xarici siya -
sətində hansı məqamlara üstünlük verməlidir? Bu suallara cavab
tapmaq çox vacibdir.
Görünür, beynəlxalq təşkilatların Cənub Qafqazda münaqişələri
həll edə bilməməsi böyük geosiyasi güclərin hələ bölgədə öz
maraqlarını hər şeydən üstün tutması ilə bağlıdır. Belə isə ya
beynəlxalq təşkilatların fəaliyyət mexanizmlərində islahatlar aparılmalı,
ya da böyük geosiyasi güclər ortaq qərara gəlməlidirlər. Bunlardan
heç biri hələlik baş vermədiyindən, Cənub Qafqazda inteqrativ qu-
rumların səmərəli fəaliyyətindən danışa bilmirik. Ona görə də, Azər-
baycan xarici siyasətində özünün imkanlarına üstünlük vermək məc-
buriyyətindədir. Həmin sırada Azərbaycan region dövlətlərinin daxil
olduğu müxtəlif təşkilatların formalaşmasına diqqət yetirir.
İndiyə qədər Cənub Qafqaz ölkələrinin daxil olduğu bir neçə
inteqrativ model təklif edilib. “Ümumi Qafqaz evi”, “Ümumi Qafqaz
bazarı”, “Cənub Qafqaz Ştatları Birliyi”, “Qafqaz evi” və s. Bu mo-
dellərdə iştirakçı dövlətlərin sayı ikidən (Azərbaycan və Gürcüstan)
səkkizə qədər (Azərbaycan, Gürcüstan, Ermənistan, Türkiyə, Rusiya,
İran, ABŞ və Avropa İttifaqı) dəyişir. “Qafqaz dördlüyü” deyilən
model (Rusiya, Azərbaycan, Gürcüstan, Ermənistan) MDB çərçivəsində
fəaliyyət göstərir. Bu model münaqişələrin həlli üçün yaradılıb, ancaq
heç bir effekti yoxdur. 1999-cu ildə ATƏT-in İstanbul sammitində
3+3+2 (Azərbaycan, Gürcüstan, Ermənistan+Rusiya, Türkiyə, İran+ABŞ
və Avropa İttifaqı) modeli təklif edildi, ancaq həyata keçmədi.
Rusiyanın xarici işlər naziri S.Lavrov Türkiyənin təklif etdiyi “Qafqaz
evi” modelinin konkret məzmuna malik olmadığını bildirib.
Göründüyü kimi, Qafqazda inteqrasiya ilə bağlı təklif edilən mo-
dellərdən heç biri hələ reallaşmayıb. Bizcə, bunun iki mühüm səbəbi
var. Birinci səbəb bölgədə münaqişələrin həll edilməməsidir. İkincisi
isə təklif edilən modellərdə yerli ölkələrdən çox, böyük geosiyasi
güclərin maraqlarının nəzərə alınmasıdır. Hər iki amil bütövlükdə
vəziyyəti qeyri-müəyyən edir. Azərbaycan regional siyasətində həmin
amilləri ciddi surətdə nəzərə alır. Onların mənfi təsirini minimuma
131
endirmək üçün enerji və “açıq qapı” siyasətindən istifadə edir. Azər-
baycan rəhbərliyi xarici şirkətlərin ölkə iqtisadiyyatına sərmayə
qoyması üçün əlverişli şərait yaradır. Onun müsbət nəticələri özünü
göstərmişdir. Həmin məqamlarla bağlı növbəti fəsillərdə geniş təhlil
aparacağıq. Burada isə bəhs edək ki, Azərbaycan regional siyasətində
yuxarıda qeyd etdiyimiz bütün amilləri nəzərə alaraq, onların balansını
yaratmağa çalışır.
Beləliklə, regionda yaranan durum bütövlükdə cərəyan edən pro-
seslərin qarşıdurmaya aparmasına imkan vermir. Təbii ki, bu cür
modeldə qeyri-müəyyənlik yaradan elementlər qalır, lakin onların
tam aradan qaldırılması regionun bir dövlətinin imkanı xaricindədir.
Burada əsas olan iki prinsipdir. Əvvələn, müxtəlif geosiyasi alyanslar
arasında çevik manevrlər etmək imkanını saxlamaq. İkincisi, Azər-
baycanı bu alyanslardan heç birinin təsiri altına salmamaq. Dövlətimizin
müstəqillik illərində yeritdiyi regional xarici siyasətin mahiyyətində
bu iki prinsip həmişə mühüm yer tutmuşdur. Gürcüstanla strateji tə-
rəfdaşlıq edərək, Ermənistanın təcavüzünün nəticələrini aradan qal-
dırmaqla ərazi bütövlüyünü təmin etmək xətti məhz bu prinsipə
əsasən ardıcıl olaraq yeridilir. Buradan Azərbaycanın xarici siyasətinin
üçüncü səviyyəsi adlandırdığımız və çox vacib sayılan ABŞ və Av -
ropa ilə əlaqələrə çıxış vardır. 
3.5. ABŞ və Avropa: Qərb istiqamətində 
diplomatik fəallıq
Amerika və Avropa hazırda dünya siyasətində aparıcı rol oynayan
geosiyasi güclərdir. Avropa hələlik tam mənası ilə müstəqil qüvvə
kimi çıxış edə bilmir – ABŞ-ın ona təsiri böyükdür. Lakin Avropa
İttifaqı Maastrixt (1992-ci il) və Amsterdam (1997-ci il) sazişlərindən
sonra qlobal miqyasda müstəqil güc kimi çıxış etmək kursunu
götürüb. Son illərin böhranı onun qarşısını hiss ediləcək dərəcədə
kəsdi.
132
Dünya ictimaiyyəti Aİ-ni həmişə ABŞ-ın yanında görməyə adət
edib. ABŞ və Avropa istiqamətləri bu baxımdan çox məqamlarda
bir-birindən ayrı təsəvvür edilmir. Nəzərə almaq lazımdır ki, ABŞ-ın
beynəlxalq təşkilatlarda təsiri o qədər güclüdür ki, onunla münasibətlərə
bir qədər geniş spektrdə baxmaq lazım gəlir. Yəni ABŞ-ı yalnız
dövlət olaraq yox, həm də dünyanın bütün guşələrinə müxtəlif təşki -
latlar vasitəsi ilə “qolları uzanan” nəhəng qüvvə kimi qəbul etmək
gərəkdir. BMT, NATO, Aİ, ATƏT və başqa qurumlarda Vaşinqtonun
sözünü dinləyirlər.
Azərbaycanın xarici siyasətində ABŞ və Avropa istiqaməti priori-
tetlərdən biridir. Keçən əsrin 90-cı illərinin əvvəllərindən Amerika
və Avropanın postsovet məkanına, o cümlədən Cənub Qafqaza təsiri
çox güclü olub. Xüsusilə, ABŞ daha fəal və təsiredici siyasət yeridib.
Onu nəzərə alaq ki, sosialist düşərgəsinin dağılmasında Qərbin əsas
rol oynaması ideyası, müstəqilliyini yeni əldə etmiş ölkələrin üzünü
avtomatik olaraq ABŞ və Avropaya tərəf çevirməsini şərtləndirirdi.
Azadlıq, demokratiya, insan haqları kimi dəyərlərin təbliğatçısı Qərb
dövlətləri idi. Əsas amillər isə ABŞ və Avropa ölkə lərinin iqtisadi və
hərbi qüdrətə malik olmasından ibarətdir. Dünya siyasətində heç bir
məsələ Qərbin iştirakı olmadan həll edilmir. Ona görə də, postsovet
məkanı ölkələri də xa ri ci siyasətlərində Qərb amilini böyük ölçüdə
nəzərə almalı idilər.
1992-ci ildə ABŞ-ın dövlət katibi Ceyms Beyker Bakıya səfər
etdi. O, iki ölkə arasında rəsmi münasibətlər yaratmaq məqsədi ilə
gəlmişdi. Həmin ilin martında isə ABŞ Bakıda səfirliyini açdı.
Bundan sonra davamlı əlaqələr yarandı. Lakin ovaxtkı Azərbaycan
rəhbərliyi əməkdaşlığı yüksək səviyyəyə qaldıra bilmədi. 1992-ci
ilin oktyabrında isə ABŞ Konqresi “Azadlığa Dəstək Aktı”na “907-ci
düzəliş” deyilən sənəd qəbul etdi. Bununla Azərbaycanın ABŞ siyasəti
ciddi zərbə aldı. Aydın görünürdü ki, Azərbaycan Qərb istiqamətində
xarici siyasətinə düzəlişlər etməlidir. Bunu Heydər Əliyev edə bildi.
1993-cü ilin ikinci yarısından başlayaraq, Azərbaycanın ABŞ
siyasəti praqmatik xarakter almağa başladı. Heydər Əliyevin ABŞ-a
133
ilk səfəri bu prosesin başlanğıcı oldu. Bu səfər 1994-cü ilin sentyabrında
oldu. Həmin tarixdə BMT Baş Məclisinin 49-cu sessiyası keçirilirdi.
Sessiyadakı çıxışında Azərbaycan Prezidenti vurğuladı: “Şübhəsiz,
yeni dünya nizamının formalaşmasında aparıcı rol Birləşmiş Millətlərə
məxsusdur...” (3.5.1, s.160).
Ulu öndər çıxışının başqa hissəsində isə ABŞ, Avropa və Rusiyanın
dünya siyasətində oynadıqları böyük rolu vurğulamışdı. Xüsusilə,
Dağlıq Qarabağ məsələsinin həllində Qərblə Rusiya arasındakı fikir
ayrılığına baxmayaraq, ortaq mövqeyə gəlinməsi imkanlarının tü-
kənmədiyini demişdi. Heydər Əliyevin bu fikirlərlə yanaşı, BMT-
nin dünyanın yeni geosiyasi mənzərəsinin formalaşmasında aparıcı
rol oynadığını vurğulaması Azərbaycanın xarici siyasətinin çox
mühüm cəhətinə işarə idi. Yəni Azərbaycan hər bir böyük geosiyasi
güclə əlaqələrini inkişaf etdirməkdə maraqlıdır, lakin beynəlxalq
münasibətlərin tənzimlənməsi prosesi ayrı-ayrı dövlətlərin deyil,
BMT-nin ixtiyarında olmalıdır. Eyni zamanda, Azərbaycan xarici si-
yasətində Qərb istiqamətini prioritet kimi qəbul edirsə, bu o demək
deyil ki, taleyini ABŞ və Avropaya tapşırmaq fikrindədir. Yəni Azər-
baycan Rusiya ilə yaxın əməkdaşlıqda maraqlıdır, lakin ondan asılı
olmaq da istəmir.
Heydər Əliyevin bu cür kurs seçməsinin arxasında iki amil
dururdu. Birincisi, Azərbaycan dünyanın böyük güclərinin toqquşma
meydanına çevrilməməlidir. Əksinə, dünyanın qüdrətli dövlətləri
məhz Azərbaycanda əməkdaşlıq imkanı qazanmalıdırlar. İkincisi,
Azərbaycan hər hansı geosiyasi gücün təsiri altına düşməmək üçün
“çevik alyanslar” xətti seçməlidir. “Çevik alyanslar” həm ölkəni
qlobal güc qütblərinin məngənəsindən kənara çəkir, həm də sürətlə
dəyişən situasiyalarda dövlətin maraqlarına uyğun mövqe seçmək
imkanı verir.
Bu kurs Azərbaycanın hər hansı bir geosiyasi güc qarşısında
öhdəlik götürməsinə rəvac vermir. Həmin kontekstdə Rusiya Postsənaye
Cəmiyyətinin Tədqiqi Mərkəzinin direktoru Vladislav İnozemtsevin
bir qiymətləndirməsi maraqlı görünür. Rusiyalı professor yazır:
“Azərbaycan özünün “lazımi zamanda və lazımi yerdə” olduğunu
göstərən yeganə kiçik dövlətdir. Onun indiki və gələcək liderləri
134
böyük islahatçılara çevrilirlər. Azərbaycanın Sinqapur və ya
Tayvanın Qafqazdakı ekvivalenti olmaq üçün bütün şansları vardır”
(3.5.2, s.70).
Qeyd etmək lazımdır ki, Vladislav İnozemtsev gənc olmasına
baxmayaraq (o, 1968-ci ildə anadan olub), artıq maraqlı geosiyasi
nəzəriyyənin müəllifidir (“parçalanmış sivilizasiya” nəzəriyyəsi,
bax: 3.5.3) və “postsənaye (informasiya) cəmiyyəti” konsepsiyasının
müəllifi, ABŞ sosioloqu Daniel Böllə birgə kitab yazıb (3.5.4). Ma-
raqlıdır ki, D.Böll özünü “iqtisadiyyatda sosialist, siyasətdə liberal
və mədəniyyətdə mühafizəkar” adlandırıb. O, 2011-ci ildə 93 yaşında
Kembricdə vəfat edib. D.Böll hesab edir ki, qloballaşma mərhələsində
geosiyasət yeni məzmun kəsb edir. Ayrı-ayrı dövlət və regionların
dünyada rolunu, onların coğrafi mövqeyinin müsbət və mənfi
cəhətlərini maddi tərəqqi müəyyən edir. Maddi tərəqqini texnologi-
yaların intensiv və geniş yayılması şərtləndirir (3.5.4, s.12). Deməli,
V.İnozemtsev Azərbaycanı “lazımi zamanda və lazımi yerdə ola
bilən” ölkə kimi sözgəlişi xarakterizə etmir. O, problemə müasir
geosiyasi konsepsiyaların meyarları prizmasından yanaşır və təhlil
edərək nəticə çıxarır. D.Böllün yuxarıda misal gətirdiyimiz fikrinə
əsaslansaq, Azərbaycanın qloballaşma dövründə uğurlu xarici siyasət
apardığını deyə bilərik. Onun yaradıcısı isə Heydər Əliyevdir.
Azərbaycanın ABŞ və Avropa siyasətinin məzmununa qlobal
miqyasda ciddi təsir göstərən bir amili vurğulamağa ehtiyac vardır.
Tanınmış siyasətşünas və dövlət xadimi Zbiqnev Bjezinski Azər-
baycanı Avrasiyanın ən mühüm “geosiyasi dayaq nöqtələrindən
biri” kimi qiymətləndirib (3.3.1). Z.Bjezinskinin geosiyasi konsep-
siyasında “geosiyasi dayaq nöqtələri” ABŞ-ın əsas geosiyasi rəqiblərinə
təsiretmə “nöqtələri” funksiyasını yerinə yetirməlidir. Məsələn,
Türkiyə və ya Azərbaycan ABŞ-ın Rusiya siyasətində Qafqaz məka-
nında “dayaq nöqtəsi” funksiyasını yerinə yetirə bilər. Burada bir
növ konkret ölkənin başqasına təsir vasitəsi kimi istifadəsi məqsədi
vardır.
Azərbaycan məhz bu funksiyanı qəbul etməyən müstəqil dövlətdir.
Onun xarici siyasətinin “çevik alyanslar” formalaşdırmaq cəhəti və
135
böyük dövlətlərə deyil, beynəlxalq təşkilatlara (əsasən BMT-yə)
istinad etməsi həmin məqsədin reallaşdırılmasına xidmət edir. Bu
siyasət Azərbaycanı hər hansı bir böyük dövlətin aləti olmadan
Cənub Qafqazın liderinə və qlobal miqyasda geosiyasi oyunçuya
çevirib. Prezident İlham Əliyevin aşağıdakı fikri dövlətimizin həmin
mövqeyini lakonik ifadə edir: “Azərbaycan heç vaxt özünün bəzi
qonşuları kimi dəyişən geosiyasi kart olmayıb və olmayacaq da”
(3.2.1, s.20).
Obrazlı desək, Azərbaycan Avrasiyanın “geosiyasi dayaq nöqtəsi”
ölkəsindən, bu məkanın geosiyasi oyunçusu statusuna transformasiya
edə bilmişdir. Bunu Azərbaycanın müstəqilliyin 21 ilində əldə etdiyi
ən böyük uğuru kimi qəbul etmək gərəkdir. Ölkəmizin ABŞ və
Avropa istiqamətində yeritdiyi siyasətin məzmununa bu uğurun
işığında baxmağı daha konstruktiv hesab edirik.
ABŞ-Azərbaycan münasibətlərinin inkişafında Heydər Əliyevin
1997-ci ilin yayında bu ölkəyə etdiyi ilk rəsmi səfərin böyük rolu
oldu. Hələ 1994-cü ildə Heydər Əliyev BMT Baş Məclisinin 49-cu
sessiyasında iştirak etmək üçün Nyu-Yorkda olarkən ABŞ Prezidenti
Bill Klintonla görüşmüşdü. Həmin görüşdə Heydər Əliyev Azərbaycan
haqqında geniş məlumat vermiş, regionda sülhün bərpa olunması,
təhlükəsizliyin təmin edilməsi ilə bağlı Azərbaycan rəhbərliyinin
mövqeyini çatdırmışdı. Onda ABŞ Prezidenti Heydər Əliyevin arqu-
mentlərini yüksək qiymətləndirmiş və iki ölkə arasında əməkdaşlığın
perspektivinə inandığını ifadə etmişdi. B.Klinton “Əsrin müqaviləsi”nin
böyük tarixi hadisə olduğunu vurğulamışdı.
1997-ci ildə isə artıq iki dövlət arasındakı münasibətlər konkret
məzmun kəsb etməyə başladı. ABŞ Prezidenti B.Klinton Azərbaycanla
münasibətlərdə üç aspektə daha çox önəm verdiklərini bildirdi.
Bunlar regionda sülh və təhlükəsizliyin təmini, Azərbaycanın suve-
renliyinin qorunması və ərazi bütövlüyünün bərpası və demokratiyanın
inkişafı məsələləri idi. B.Klinton bu məsələlərə diqqət yetirməsinin
səbəbini Azərbaycanın böyük strateji əhəmiyyəti olan regionda yer-
ləşməsi, inkişafda uğurlar qazanması və davamlı sabitliyə nail olmaq
136
üçün Dağlıq Qarabağ münaqişəsinin aradan qaldırılması istiqamətində
ciddi cəhdlər etməsi ilə izah etdi (bax: 3.5.5).
Prezidentlərin geniş tərkibli danışıqlarından sonra Amerika-Azər-
baycan münasibətləri haqqında birgə bəyanat və sərmayə qoyuluşunun
qarşılıqlı qorunması və təşviq edilməsi haqqında Azərbaycan Res-
publikası və ABŞ hökumətləri arasında müqavilə imzalandı. İmzalama
mərasimində Heydər Əliyev iki ölkə arasında əməkdaşlığın inkişaf
istiqamətlərini yığcam ifadə edən bəyanat verdi. Bəyanatda deyilirdi:
“Azərbaycan öz dövlət müstəqilliyini böyük tarixi nailiyyət hesab
edir və bu müstəqilliyi qoruyub saxlamağı özünün şərəfli vəzifəsi
sayır. Bizim xalqımız dövlət müstəqilliyinə və milli azadlığa sadiqdir
və bundan sonra da sadiq olacaqdır. Bunun üçün Amerika Birləşmiş
Ştatları ilə əməkdaşlıq etmək, tərəfdaşlıq əlaqələri yaratmaq və bu
əlaqələri daha da genişləndirmək, inkişaf etdirmək bizdən ötrü çox
vacib, əhəmiyyətlidir” (3.5.5).
Azərbaycan Prezidentinin hər bir sözünün arxasında böyük məna
durur. Bununla ABŞ-a Azərbaycanın öz müstəqilliyi və suverenliyini
hər şeydən üstün tutduğu çatdırılırdı. Amerika da daxil olmaqla,
kimsə buna xələl gətirmək istəsə, Azərbaycan dövlət kimi müqavimət
göstərəcək. ABŞ-la Azərbaycanın iqtisadi və enerji sahəsindəki
əməkdaşlığının taleyi də həmin prinsipə əməl edilməsindən asılı
olacaq. Heydər Əliyev bu məqamlara işarə etməklə yanaşı, vurğulayır
ki, Azərbaycan ABŞ-la əməkdaşlığı inkişaf etdirməyi və genişləndirməyi
çox vacib sayır.
Situasiya hər iki tərəf üçün tam aydın idi. Azərbaycan suverenliyinə
xələl gətirə biləcək heç bir şərti qəbul etməyəcəkdi. Ərazisinin işğal
edilməsi ilə barışmayacaqdı. Demokratik dövlət qurmaqda qərarlıdır.
Qərblə hərtərəfli əlaqələri bərabərhüquqlu tərəfdaş kimi inkişaf etdirmək
əzmindədir. Nəhayət, regionda təhlükəsizliyin təmin edilməsi və sülhün
bərqərar olması üçün əlindən gələni edəcəkdir. Rəsmi Vaşinqton bu
mesajları təbii ki, qəbul etdi və yuxarıda adını çəkdiyimiz sənəd
imzalandı. Sənədin çox mühüm bir fərqli cəhətini vurğulamaq istərdik.
Azərbaycan Prezidenti iqtisadi-energetik əməkdaşlığı məharətlə
geosiyasi amillərlə əlaqədə təqdim etdi. Qarşılıqlı sərmayə qoyuluşuna
137
təminat almaq bütövlükdə Azərbaycanın suverenliyi və müstəqilliyinə
təminat almaq demək idi. Qərb Cənub Qafqazdakı layihələrə böyük
miqdarda sərmayə qoyurdusa, onun təhlükəsizliyinin təmininə də
ciddi diqqət yetirməli idi. Sərmayənin təhlükəsizliyi birbaşa Azərbay -
candakı sabitlikdən asılıdır. Deməli, Azərbaycanın daxili sabitliyi ilə
əlaqəli olan bütün proseslərdə Qərbin də marağı vardır. Bu baxımdan,
Dağlıq Qarabağ məsələsi, Azərbaycanın tədrici demokratikləşməsi,
qoyulan sərmayələrin qorunması kimi məsələlər Vaşinqtonun da
maraq dairəsində qalır.
Heydər Əliyev Vaşinqtona ilk səfəri ilə strateji nəticə əldə etdi.
Sonrakı proseslər Ulu öndərin uzaqgörənliyini tam təsdiqlədi.
Birincisi, bölgədəki beynəlxalq enerji layihə lərinin təhlükəsizliyi
məsələsi Ermənistan və onun havadarlarını geniş təxribat planlarından
çəkindirdi. İkincisi, Ru siya ilə Gürcüstan arasında məlum 2008-ci il
8 avqust hadisələri göstərdi ki, enerji layihələrinin təhlükəsizliyi
qlobal geosiyasi güclər səviyyəsində qorunur. Həmin layihələrə qarşı
təhlükə yox dərəcəsindədir. Hər bir halda bu vaxta qədər belə olub.
B.Klintonun yuxarıda verdiyimiz fikrindən görünür ki, ABŞ-ın
Azərbaycanla münasibətlərinə məzmun verən mühüm amillər daxili
sabitlik və inkişafda uğurlar qazanılmasından ibarətdir. Yəni Heydər
Əliyev yenidən ölkə başçısı seçiləndən sonra ilk növbədə daxili
sabitliyə nail oldu, paralel olaraq sosial-iqtisadi inkişafa da təkan və
yön verdi. Daxili sabitlik bir-birinin ardınca baş verən dövlət çevrilişlərinə
cəhdləri aradan qaldırmaq hesabına mümkün oldu. Sosial-iqtisadi
inkişafın aparıcı amili isə “Əsrin müqaviləsi”nin imzalanması idi.
Azərbaycan Prezidenti bu iki uğura nail olandan sonra Vaşinqtona
rəsmi səfər etmişdi. Bu, gələcəyə hesablanmış gediş idi. Müqayisə
üçün deyək ki, bir sıra postsovet ölkələrinin başçıları Vaşinqtona
xahiş etməyə, yardım ummağa, hakimiyyətini saxlamaq üçün siyasi
bazarlıq etməyə gedirdi. Azərbaycan Prezidenti isə Vaşinqtona ağır
təcavüz hadisəsi ilə qarşılaşmasına baxmayaraq daxili sabitliyə nail
olmuş, Qərblə strateji iqtisadi müqavilə (“Əsrin müqaviləsi”) imzalamış
müstəqil dövlətin rəhbəri kimi səfər edirdi.
138
Beləliklə, Heydər Əliyevin ABŞ-a ilk rəsmi səfəri iki ölkə arasında
münasibətlərin strategiyasını və konkret inkişaf istiqamətlərini müəy-
yənləşdirdi. ABŞ tərəfi göstərdi ki, Azərbaycanla münasibətlərində
Cənub Qafqazın strateji region olduğunu nəzərə alır. Sonra, burada
sülh və təhlükəsizliyin təmininə ciddi fikir verir. Nəhayət, bu
kontekstdə Azərbaycanın dövlət suverenliyinin qorunması və ərazi
bütövlüyünün bərpası Amerika üçün əhəmiyyət daşıyır. Bu üç aspekti
iki ideya ətrafında birləşdirmək olar. Birincisi, ABŞ xarici siyasətində
Cənub Qafqazın təhlükə siz liyinə böyük önəm verir. İkincisi, Cənub
Qafqaz dövlət lərinin suverenliyi onun üçün prinsipial əhəmiyyət
daşıyır. Bu fikirlərin arxasında regionun ABŞ-dan başqa böyük
geosiyasi güclərin təsiri altına düşməməsi istəyinin durduğunu hiss
etmək çətin deyildi. ABŞ qlobal güc kimi regionda hegemonluğunu
təmin etmək haqqında düşünürdü.
ABŞ-Azərbaycan münasibətlərinin bu əsas prinsipləri iki ölkə
arasında sonrakı illərdə əməkdaşlığı istiqamətləndirdi. Bu günə qədər
həmin prinsiplər əməkdaşlıq prosesinin sərhədini və məzmununu
müəyyən edir. Ən əsası isə ondan ibarətdir ki, Azərbaycan verdiyi
sözə sadiq qalır. Beləliklə, 1998-ci il sentyabrın 8-9-da Bakıda Tarixi
Böyük İpək yolunun bərpası üzrə beynəlxalq konfrans keçirildi.
1999-cu il aprelin 17-də Azərbaycan, Ukrayna və Gürcüstan
dövlət başçılarının iştirakı ilə Bakı-Supsa neft kəmərinin təntənəli
açılış mərasimi oldu. ABŞ Prezidenti B.Klintonun iştirakı ilə 1999-
cu il noyabrın 18-də İstanbulda keçirilmiş ATƏT-in sammiti çərçivəsində
“Bakı-Tbilisi-Ceyhan əsas ixrac boru kəməri vasitəsi ilə Azərbaycan
Respublikası, Gürcüstan və Türkiyə Respublikası ərazilərindən xam
neftin nəqli haqqında” saziş imzalandı. Bu, region ölkələrinin strateji
əməkdaşlığı və Avropaya inteqrasiyası sahəsində ciddi addım idi.
2005-ci il mayın 24-25-də Heydər Əliyev adına Bakı-Tbilisi-Ceyhan
əsas ixrac neft kəmərinin Azərbaycan hissəsi istifadəyə verildi.
Həmin il oktyabrın 12-də isə neft kəmərinin Gürcüstan hissəsinin is-
tifadəyə verilməsi mərasimi keçirildi.
139
Enerji sahəsi ilə yanaşı, Azərbaycan ABŞ-ın antiterror və sülhyaratma
proqramlarında iştirak edir. Azərbaycan əsgərləri beynəlxalq qüvvələrin
tərkibində dünyanın müxtəlif bölgələrində öz vəzifələrini yerinə ye-
tirirlər. Azərbaycanla ABŞ arasında təhlükəsizlik, silahlara nəzarət,
müdafiə və s. sahələrdə əlaqələrin inkişafında ölkəmiz üzərinə düşən
hər şeyi edir. Avro-Atlantik Tərəfdaşlıq Şurası və NATO-nun “Sülh
naminə tərəfdaşlıq” proqramı çərçivəsində əməkdaşlığın genişləndi-
rilməsi prosesi davam edir. Sonuncu məsələ Prezident Heydər
Əliyevin 1997-ci il sentyabrın 2-də verdiyi sərəncamda ayrıca bənd
kimi göstərilmişdir (bax: 3.5.6). Bütövlükdə, təhlükəsizlik məsələləri
ilə bağlı ABŞ-la Azərbaycan həmişə yaxından əməkdaşlıq etmişdir.
Müxtəlif proqramlarda iştirak edən ölkəmiz, üzərinə düşən bütün
vəzifələri yerinə yetirmişdir və indi də bunu etməkdədir.
Keçən müddət ərzində Azərbaycan Qərbin Cənub Qafqazla bağlı
beynəlxalq layihələrində fəal iştirak etmişdir. Qərbin enerji təhlükə-
sizliyinə ciddi təsir edə bilən qlobal əhəmiyyətli bütün layihələri
dəstəkləmişdir. “Nabukko”, “Cənub dəhlizi”, “Transxəzər”... Bu
enerji layihələrini ABŞ Azərbaycansız təsəvvür etmir. ABŞ Prezidentinin
enerji məsələləri üzrə xüsusi nümayəndəsi olmuş Riçard Morninqstarın
Cənub Qafqaza çoxsaylı səfərləri zamanı aparılan danışıqların
iştirakçısı kimi deyə bilərəm ki, Amerika tərəfi Azərbaycanı enerji
təhlükəsizliyinin təmini prosesində postsovet məkanının ən vacib
ölkəsi olaraq görür.
Yaddaşımda 1998-ci ilin dekabrın 16-da Bakıda Heydər Əliyevlə
Riçard Morninqstarın görüşündə səslənən bəzi fikirlər canlanır.
R.Morninqstar o vaxt ABŞ Prezidentinin və Dövlət katibinin xüsusi
müşaviri, səfir idi. Azərbaycana gələn Amerika nümayəndə heyətinə
başçılıq edirdi. Prezident sarayında keçirilən görüşdə R.Morninqstar
Prezident Heydər Əliyevə enerji sahəsindəki əməkdaşlığı nəzərdə
tutaraq dedi: “Siz bu sahədə dönüş nöqtəsi yaratmaqda xüsusi,
müstəsna rol oynamısınız” (bax: 3.5.7). Heydər Əliyev onda bir mə-
sələyə incə işarə etdi. O, ABŞ KİV-ində iki ölkə arasındakı əməkdaşlığın
təhrifinə yönəlmiş məlumatların getdiyini xatırlatdı. Həmin məlumatları
140
Amerikanın Azərbaycanda dəstəklədiyi bəzi siyasi qruplar yayırdılar.
Heydər Əliyevin R.Morninqstara dediyi informasiya məhz bununla
bağlı bir televiziya verilişində gedən süjetə aid idi. Heydər Əliyev
dərhal sözünə davam edərək, R.Morninqstarı sakitləşdirici fikir
bildirdi. O, Azərbaycan rəhbərliyinin bütün təxribatlara baxmayaraq,
seçdiyi enerji siyasətindən dönməyəcəyini bəyan etdi (3.5.7). Ancaq
Azərbaycan Prezidenti tarixi bir gediş etmişdi: ABŞ-ın rəsmi nüma-
yəndəsinə ölkəsinin siyasi dairələrində ikili oyun aparanların olduğuna
işarə vermişdi. Bütövlükdə, bu, ABŞ-ın ikili standartlar siyasətinə
eyham idi. Sonrakı mərhələdə bu siyasət daha da gücləndi ki, bu da
ABŞ-Azərbaycan münasibətlərinə bəzi mürəkkəbliklər gətirdi.
Onlardan bir qədər sonra bəhs edəcəyik.
Həmin görüşdə Ulu öndər Qərbin enerji ilə təminatında Xəzərin
bundan sonra da xüsusi əhəmiyyət daşıyacağını maraqlı aspektdə
qonağın diqqətinə çatdırdı: “Bilirsiniz, Xəzər dənizinin tarixinin nə
qədər olduğunu heç kəs deyə bilməz. Yer kürəsinin tarixi nə qədərdirsə,
Xəzər dənizinin də tarixi o qədərdir. Ancaq XX əsrin sonunda və
XXI əsrin əvvəlində Xəzər dənizinin mineral ehtiyatlarında böyük
bir inqilab baş verir. Biz də bu inqilabın iştirakçılarıyıq. Hesab edirəm
ki, bu inqilab da bütün xalqlar, o cümlədən Azərbaycan xalqı üçün çox
böyük bəhrə verəcəkdir. Ancaq biz gərək bunun üçün çox işləyək”
(3.5.7). R.Morninqstar təcrübəli diplomat kimi hər şeyi anladı və belə
bir fikir söylədi: “Biz Transxəzər layihəsinə Sizin davamlı dəstəyinizə
öz hörmətimizi və ehtiramımızı bildirmək istəyirik. Məlumdur ki, Siz
siyasi xadim kimi bu regionda müstəsna rol oynayırsınız” (3.5.7).
Heydər Əliyev-Riçard Morninqstar görüşünün bəzi məqamlarını
təsadüfən xatırlatmadım. Burada Azərbaycanın öhdəsinə götürdüklərini
qətiyyət və inamla yerinə yetirdiyi və ABŞ-ın siyasi dairələrində
bizim ölkəmizə qarşı ikili siyasətin elementlərinin olduğu aydın
duyulur. İndi də “Cənub dəhlizi” adlanan və regiona qonşu olan bəzi
böyük dövlətlərin narazılığına səbəb olan layihənin həyata keçməsi
üçün Azərbaycan önəmli rol oynayır. Bəzi Qərb şirkətləri həmin
layihəni maliyyələşdirməkdən imtina edəndə Azərbaycan öz təklifini
verərək, bu işi Türkiyə ilə birgə öz öhdəsinə götürdü.
141
Bütün bunların fonunda son zamanlar Amerika tərəfdən sual
doğuran bəzi hərəkətlər müşahidə edilir. ABŞ və Avropanın bəzi
media orqanları anti-Azərbaycan kampaniyası aparır. Bu proses
qəribə şəkildə İranın təbliğat kampaniyası ilə uzlaşır. Paralel olaraq,
rəsmi Vaşinqton Türkiyə-Ermənistan münasibətlərinin normallaşdı-
rılması məsələsini Dağlıq Qarabağ probleminin həlli ilə bağlamaq
istəmir. ABŞ-ın Dövlət katibi Hillari Klinton Cənub Qafqaza 2012-
ci ilin iyun ayının əvvəllərindəki səfəri zamanı İrəvanda bildirdi ki,
rəsmi Vaşinqton Türkiyə-Ermənistan məsələsi ilə Dağlıq Qarabağ
münaqişəsinin həlli arasında əlaqə görmür (3.5.8). Məsələ yalnız bu
problemlə məhdudlaşmır.
Təbii, ABŞ başa düşür ki, Azərbaycan tam müstəqil xarici siyasət
yeridir. Azərbaycan xaricə 7 marşrut üzrə neft və qazını ixrac edir.
Daxili sabitlik yüksək səviyyədədir. Ölkə iqtisadiyyatı yüksəlişdədir.
Azərbaycan beynəlxalq antiterror koalisiyasının üzvüdür. Beynəlxalq
enerji layihələrində əsas iştirakçılardan biridir. Analitiklər Azərbaycanın
Qərbin enerji təminatında ciddi yer tutduğunu vurğulayırlar. Eyni za-
manda, Azərbaycan postsovet məkanı ölkələrinin enerji təchizatında
əhəmiyyətli rol oynayır. Bütün bunların fonunda da demokratik
cəmiyyət quruculuğu uğurla davam edir.
Azərbaycan məsələsinin Qərb üçün əhəmiyyətinin bir cəhətini
analitik Ariel Kohen “The National Interest” dərgisində dərc edilən
məqaləsində qeyd edib. O yazır ki, “Qarabağın işğalı Cənub Qafqazı
partlada biləcək barıt çəlləyidir... Bu baş versə... Ermənistanın başqa
bir müttəfiqi olan İranın region işlərinə cəlb edilməsi ehtimalı
artacaq. Bunlar ABŞ-ın milli maraqlarına cavab vermir” (3.5.9).
1992-ci ildən ABŞ-ın Azərbaycan siyasətində özünü göstərən bir
ziddiyyətin fonunda misal gətirdiyimiz faktlar düşündürücü görünür.
Biz nəyi nəzərdə tuturuq?
1992-ci ildə ABŞ Konqresi “Azadlığa Dəstək Aktı”na 907-ci dü -
zəlişi qəbul etdi. Bu düzəliş ABŞ hökumətinin Azərbaycana birbaşa
yardımını qadağan edir. Səbəb kimi Azərbaycanın Dağlıq Qarabağı
və Ermənistanı blokadada saxlaması göstərilir. Qəribəsi odur ki, bu
142
bədnam düzəliş Ermənistanın Azərbaycan torpaqlarını işğal etdiyi
vaxtlarda qəbul edilib. Konqresmenlər, əslində, proseslərdən xəbərsiz
olduqlarını nümayiş etdiriblər, ədalətsiz qərar qəbul edərək, həqiqəti
danıblar. “Qaynar nöqtəyə” “soyuq başla” yanaşmaq əvəzinə, odun
üzərinə yanacaq atıblar. Bu yerdə Franklin Ruzveltin məşhur bir
fikrini yada salmaq yerinə düşər: “Həqiqət insanların onu axtarmaq
azadlığı olanda tapılır”. ABŞ Konqresində kimsə (məsələn, senator
Riçard Luqar kimi) həqiqət axtarışına çıxsa, dərhal erməni lobbisi
onunla mübarizəyə qalxır.
Başqa bir məqam ABŞ Konqresinin Ticarət Aktına 1974-cü ildə
etdiyi Cekson-Venik düzəlişi ilə bağlıdır. Bu düzəlişə görə, Birləşmiş
Ştatlar Azərbaycanla normal ticarət münasibətləri qura bilməz. Bu,
ümumiyyətlə, absurd bir addımdır. Birincisi, həmin düzəliş mühacirət
azadlığına məhdudiyyət qoyulmasına görə daxil edilib. Özü də
sovet dövründə yəhudilərin mühacirətinə qoyulan məhdudiyyətlərlə
bağlı qəbul olunmuşdu. Azərbaycanda isə mühacirətə heç bir
məhdudiyyət yoxdur və heç vaxt olmayıb. İkincisi, ABŞ enerji
sahəsində Azərbaycanın ən böyük tərəfdaşlarından biridir. Bir
tərəfdən öz marağına uyğun olan sahədə əməkdaşlığa heç bir
qadağa qoyulmur, digər tərəfdən isə müstəqil Azərbaycana heç
bir aidiyyəti olmayan absurd məsələyə görə normal ticarət
aparmaq yasaq edilir. ABŞ siyasəti bu daxili ziddiyyətdən hələ
də yaxa qurtara bilməyib.
1992-ci ildən dəyişməyən başqa bir məqam da var. ABŞ Konqresi
Dağlıq Qarabağdakı qanunsuz rejimə hər il milyonlarla yardım
ayırır. Hazırda həmin yardımı 2 milyondan 5 milyona qədər artırmaq
haqqında düşünürlər. ABŞ-da “Dağlıq Qarabağ Respublikasının
Ofisi” açılıb. “Ofis” Ədliyyə Nazirliyində lobbiçilik qanunu çərçivəsində
qeydiyyata alınıb. Birləşmiş Ştatlar “DQR” nümayəndələrinə Ermə-
nistan pasportu vasitəsi ilə vizalar da verir. Onlar da ABŞ-a rahat
səfər edir və oradan əliboş dönmürlər. Bu, 20 ilə yaxındır ki, ABŞ-ın
Ermənistan-Azərbaycan, Dağlıq Qarabağ münaqişəsinin həllində
vasitəçilik etməsi fonunda baş verir. ABŞ Fransa və Rusiya ilə
birlikdə ATƏT-in Minsk qrupunda həmsədrdir. Yaranmış münaqişəni
143
həll etməkdə vasitəçi olan bir dövlətin işğalçıya hər il maliyyə yar -
dımı ayırması sağlam məntiqlə izah edilən məsələ deyil. Bu, sözdə
vasitəçi olmaq anlamına gəlmirmi? Hesab edirik ki, bu sual üzərində
düşünməyə dəyər.
Bədbinliyə əsas varmı? Yoxdur, qeyd etdiyimiz ziddiyyətli mə -
qamlar müasir dövrdə geosiyasi mühitin mürəkkəbliyindən qaynaqlanır.
Hazırda dünya dövlətləri bir-birindən yüksək səviyyədə qarşılıqlı
asılılıq vəziyyətinə gəliblər. Qloballaşma beynəlxalq münasibətlər
sistemini keyfiyyətcə dəyişib. Müstəqil dövlət xarici siyasətini heç
bir maneəyə baxmadan aparmalıdır. Hər bir mürəkkəb şəraitdə öz
yolundan dönməməlidir. Təbii ki, bəzi məqamlarda taktiki addımlar,
geriçəkilmələr, manevrlər ola bilər. Lakin Bencamin Dizraelinin bir
kəlamını unutmamaq gərəkdir: “Heç zaman şikayət etməyin və
kimsəyə bir şey izah etməyin”. Bunu təkəbbür kimi qəbul etmək
yanlışlıqdır. İngilis dövlət xadimi sadəcə siyasət aparanda reallığı
həmişə nəzərə almağı, onu sakit qəbul etməyi, ancaq öz yolundan
dönməməyi tövsiyə edir. ABŞ və ya başqa bir böyük dövlət Azər-
baycana münasibətdə bir-biri ilə uyğun gəlməyən siyasi addımlar
ata bilər. Lakin Azərbaycan öz xarici siyasət kursundan heç zaman
imtina edə bilməz. Prezident İlham Əliyevin bir fikri bu aspektdə
ibrətamizdir: “...bizim əsas istiqamətimiz ondan ibarətdir ki, öz
xarici siyasi fəaliyyətimizlə qarşıya qoyduğumuz məqsədlərin
əldə olunmasına, Azərbaycanın dünya birliyindəki yerinin möh-
kəmlənməsinə, həmçinin dünya ölkələri ilə qarşılıqlı faydalı
əməkdaşlıq yolu ilə bizim iqtisadi inkişafımıza kömək edək. Bu
siyasət bu vaxta qədər həyata keçirilib və bundan sonra da
davam etdiriləcək” (3.2.1, s.20).
Beləliklə, Azərbaycanın xarici siyasətində ABŞ çox önəmli yer
tutur. Okeanın o tayında Azərbaycana da böyük diqqət vardır. ABŞ
üçün Azərbaycan Cənub Qafqazda xüsusi geostrateji əhəmiyyəti
olan ölkədir. Dövlət katibi H.Klintonun regiona 2012-ci ilin iyununda
olan rəsmi səfəri bu fikri bir daha təsdiqlədi. Xanım Klinton regional
təhlükəsizliyin təmin edilməsi üçün ABŞ-ın Azərbaycanla sıx əmək-
daşlıqda maraqlı olduğunu vurğulayıb. Amerika Azərbaycanı qlobal
144
geosiyasi məsələlərin həllində tərəfdaş kimi görür. Yaxın və Orta
Şərqdə baş verən siyasi və geosiyasi prosesləri rəsmi Bakı ilə
müzakirə edir. İki dövlət sıx tərəfdaşlıq münasibətlərini daha da ge-
nişləndirmək iradəsini nümayiş etdirib. Bakıda aparılan danışıqlarda
bu istiqamətdə ABŞ və Azərbaycanın bundan sonra hansı işləri görə
biləcəyi müzakirə edilib.
Xatırladaq ki, H.Klintonun regiona səfəri öncəsi məsələnin bu tərəfi
ilə bağlı analitiklər proqnoz verirdilər. Rusiyalı təhlilçilər hesab edirdilər
ki, H.Klintonun səfəri böyük bir geosiyasi məkanda əks-reaksiya
doğuracaq. “The New York Times” qəzeti və “Associated Press”
agentliyi isə ABŞ dövlət katibinin Cənub Qafqaz səfərinin qlobal
geosiyasi proseslərlə bağlılığına diqqəti çəkirdi. Bu dərəcədə qlobal
məsələlərin müzakirəsini qarşısına qoyan H.Klintonun rəsmi Bakı ilə
münasibətlərin inkişaf etdirilməsi imkanlarından danışması təbiidir.
Danışıqlarda hər iki tərəf öz mövqeyini açıq ifadə edib. Yəni da-
nışıqlar bərabərhüquqlu tərəfdaşlar arasında aparılıb. ABŞ yaxşı
bilir ki, Azərbaycan müstəqil siyasət yeridir. Ona təzyiq etməyin
mənası yoxdur. Əslində, Azərbaycanla təzyiq dilində danışmaq heç
kəsə sərf etmir. Çünki ölkənin potensialı yüksək, həyata keçirdiyi la-
yihələr böyükdür. Azərbaycan regionun ən dinamik inkişaf edən
dövlətidir. Onunla yalnız bərabərhüquqlu tərəfdaş kimi danışmaq
olar. ABŞ rəsmiləri Qərb üçün prinsipial əhəmiyyəti olan yeni enerji
layihələrində Azərbaycanın çox mühüm rol oynadığını etiraf edirlər.
Məsələn, R.Morninqstar “Cənub dəhlizi” layihəsinin Azərbaycansız
reallaşmasının mümkün olmadığını qeyd edib. ABŞ bu layihəyə
önəm verdiyini bəyan edib.
Yuxarıda qeyd edilənlər ABŞ-Azərbaycan münasibətlə rinin pers-
pektivini ortaya qoyur. Fraqmentar olaraq müşahidə edilən bəzi zid-
diyyətlərə baxmayaraq, bütövlükdə, iki dövlət arasında əlaqələr
getdikcə daha da genişlənir və dərinləşir. Azərbaycan ABŞ-ın Cənub
Qafqazda tərəfdaşına çevrilir.
Qərb istiqamətində ABŞ-la yanaşı Avropa dövlətləri də Azərbaycan
üçün böyük geosiyasi əhəmiyyət kəsb edir. Azərbaycan Avropa ilə
həm Avropa İttifaqı, həm də ayrı-ayrı dövlətlərlə ikitərəfli əməkdaşlıq
145
formatında münasibət qurur. Bu münasibətlər müstəqilliyin ilk
illərindən başlamışdır. 1991-1992-ci illərdə Azərbaycanı bir neçə
Avropa dövləti tanıdı. 1992-ci ilin yanvarında Azərbaycan ATƏT-ə
(ATƏM adlanırdı) üzv qəbul edildi, martda isə Minsk qrupu yaradıldı.
Lakin onda Azərbaycanın Avropa dövlətləri ilə əməkdaşlıqla bağlı
rəsmi müqavilələri yox idi. Əməkdaşlığın konkret istiqamətləri
müəyyən edilməmişdi. 1991-1993-cü illərdə əsasən TACİS proqramı
çərçivəsində Azərbaycana qrantlar ayrılırdı. 1993-cü ilin may ayında
TACİS çərçivəsində MDB ölkələrinə yardımı nəzərdə tutan TRACECA
layihəsi qəbul edildi. İki il sonra isə INOGATE adlı proqram qəbul
edildi. Bu proqram enerji sahəsində Aİ, Türkiyə və MDB ölkələrinin
əməkdaşlığını nəzərdə tutur.
Aİ-nin dəstəyi ilə bir neçə layihənin hazırlanmasını təsadüfən xa-
tırlamadıq. Bu, keçən əsrin 90-cı illərində Avropa İttifaqının MDB
ölkələri siyasətinin mahiyyətini ifadə edir. Sovetlər ölkəsi dağılandan
sonra Avropa həmin məkanda yaranmış müstəqil dövlətlərlə ilk
zamanlar daha çox iqtisadi, enerji və humanitar sahələrdə əməkdaşlığa
üstünlük verirdi. Müxtəlif yardım proqramları vasitəsi ilə həmin
dövlətlərlə əməkdaşlıq edirdi.
Lakin bu proses uzun sürmədi. Aİ-nin özünün struktur-funksional
səciyyəsi dəyişdi. Amsterdam sazişi ilə Aİ beynəlxalq münasibətlərin
müstəqil subyekti olmaq iddiasına düşdü. Analitiklər bu qurumun
dövlət və yaxud ümumiyyətlə, birlik olduğunu müzakirə edərkən,
Aİ konkret xarici siyasət yeritməyə başladı. Təbii olaraq, Aİ-nin
postsovet məkanı ilə bağlı planlarında düzəlişlər baş verməli idi. Bu
düzəlişlər yığcam formada 2001-ci il Nitsa müqaviləsində əks olundu.
Həmin müqavilədə göstərilirdi ki, 1) Aİ-nin bütövlüyü, müstəqilliyi,
fundamental prinsipləri, ümumi dəyərlərin müdafiəsi; 2) Aİ-nin təh-
lükəsizliyinin təmini; 3) İttifaqın xarici sərhədlərində sülh və beynəlxalq
təhlükəsizliyin təmini; 4) beynəlxalq əməkdaşlığın inkişaf etdirilməsi;
5) demokratiyanın yayılması, hüquqi dövlət sisteminin, insan haqlarına
hörmətin və azadlığın təməl prinsiplərinin bərqərar olması ümumi
xarici və təhlükəsizlik siyasətinin əsas məqsədidir (3.5.10).
146
Göründüyü kimi, Aİ üçün təhlükəsizlik, müstəqillik, demokratiya
və insan haqları məsələləri birinci sıraya çıxarılmışdır. Bunun fonunda
Avropanın enerji təhlükəsizliyinin təmini strateji xarakter kəsb edir.
Azərbaycan Avropa siyasətində Aİ-nin bu cür transformasiyalarını
nəzərə alıb.
Tarix elə gətirdi ki, müstəqil Azərbaycanın Avropa İttifaqı ilə ilk
“təması” ATƏT çərçivəsində oldu. Ermənistanın torpaqlarımızı işğal
etməsi Azərbaycan-Aİ münasibətlərinin istiqaməti və məzmununa
təsir etdi. Müstəqilliyin ilk illərindən Azərbaycana Avropadan qrantlar
gəlsə də, əsas məsələ kölgədə qalırdı. Yəni Azərbaycanın milli
dəyərləri və maraqları nəzərə alınmalı idi. Azərbaycan bəzi postsovet
dövlətləri kimi yardımlar və qrantlar hesabına yaşayan oyuncaq ölkə
ola bilməzdi. O, Aİ ilə bərabərhüquqluluq prinsipi əsasında münasibətlər
qura bilərdi. Bu iş gərgin əmək və davamlı siyasət tələb edirdi.
Heydər Əliyev həmin prosesə 1993-cü ildən başladı.
Azərbaycan Prezidenti 1993-cü ilin dekabrında Fransaya rəsmi
səfər etdi. Səfər zamanı “Azərbaycan Respublikası ilə Fransa Res-
publikası arasında dostluq, qarşılıqlı anlaşma və əməkdaşlıq haqqında”
müqavilə imzalandı. 1994-cü ilin fevralında Heydər Əliyevin Böyük
Britaniyaya səfəri oldu. Analoji müqavilə Böyük Britaniya ilə
imzalandı. Həmin ilin may ayında isə Azərbaycan NATO-nun “Sülh
naminə tərəfdaşlıq” proqramına qoşuldu. Bütün bunlar “Əsrin mü-
qaviləsi”nin siyasi-diplomatik təməllərini hazırlamağa imkan yaratdı.
1994-cü ili Azərbaycan-Avropa münasibətlə rinin transformasiyasında
dönüş nöqtəsi hesab edə bilərik.
Ondan sonra Heydər Əliyevin Avropanın müxtəlif ölkələrinə
intensiv səfərləri başladı. Bolqarıstan, Rumıniya, Norveç, Almaniya,
Polşa, İtaliya və başqa Avropa ölkələri ilə əlaqələr quruldu. Fransa
və Britaniyaya təkrar səfərlər edildi. 1996-cı il Almaniya, 1997-ci il
Fransa və 1998-ci il Britaniya səfərlərinin qarşılıqlı münasibətlərin
inkişafında ayrıca yeri oldu.
Azərbaycan paralel olaraq, Avropa İttifaqı ilə də münasibət qurdu.
1996-cı il aprelin 22-də Azərbaycanla Aİ arasında Tərəfdaşlıq və
147
Əməkdaşlıq haqqında Saziş (TƏS) imzalandı (3.5.11). Saziş 1999-
cu ildə qüvvəyə mindi. TƏS-ə uyğun olaraq, Əməkdaşlıq Şurası ya-
radıldı və onun çərçivəsində hər il müzakirələr aparılması qərara
alındı. Parlamentlərarası əlaqələr, ticarət və iqtisadi sahələrdə əmək-
daşlıqla bağlı konkret addımlar atıldı.
Aİ-Azərbaycan əlaqələrinin əsas məzmunu Hans Van den Brukun
bir fikrində konkret ifadə olunub. Van den Bruk 1998-ci ildə Aİ-nin
komissarı kimi Bakıya gəlmişdi. O, Bakıda belə bir fikir bildirdi: “Aİ-
nin Azərbaycanla əlaqələri bizə onun enerji ehtiyatlarına əlimizin
çatmasından daha önəmlidir. Azərbaycanla münasibətlərimiz
Mərkəz Asiya ölkələri ilə qarşılıqlı əlaqələr qurulması planlarımızda
ciddi rol oynayır. Bundan başqa, bu əlaqələr Qafqaz regionunda
sabitliyi saxlamağa imkan verir” (3.5.12, s.123).
Bu cümlələrdə Azərbaycan-Aİ əlaqələrinin əsas istiqamətləri qısa
ifadə olunub. Birincisi, regional təhlükəsizliyin təmini istiqamətində
əməkdaşlıq. İkincisi, enerji sahəsində əlaqələr. Üçüncüsü, Mərkəz
Asiya ilə Avropanın əlaqələrinin qurulmasında Azərbaycanın
böyük rol oynamasının təmini.
Keçən müddət ərzində Azərbaycanla Avropa arasındakı əlaqələrin
inkişaf tendensiyaları bu fikri təsdiq edir. Həmin istiqamətlərə bir
neçə amil da daxildir. Onlardan Cənub Qafqazda münaqişələrin
həllində Aİ-nin imkanlarından istifadəni, Azərbaycana müxtəlif proq-
ramlar vasitəsi ilə yardımların edilməsini, beynəlxalq enerji layihələrində
ölkəmizin əsas iştirakçı rolunun təmini, NATO çərçivəsində müxtəlif
layihələrdə iştirakı qeyd edə bilərik. Həmin istiqamətlərdə əməkdaşlıq
2004-cü ilin iyununda Cənub Qafqaz ölkələrinin Avropa Qonşuluq
Siyasəti (AQS) layihəsinə daxil edilməsi ilə yeni məzmun kəsb
etməyə başladı. Bu hadisədən iki ay əvvəl Azərbaycan Prezidenti
İlham Əliyev AŞPA-dakı çıxışında qeyd etmişdi ki, “bizim bugünkü
strateji seçimimiz Avropaya inteqrasiyadır...” (3.5.13).
Bununla da Azərbaycanın xarici siyasətində Avropanın tutduğu
yer dəqiq ifadə edildi. AQS çərçivəsində həyata keçirilən proqramlar
Azərbaycanın strateji inkişaf xəttinə uyğun aparılırdı. Qarşılıqlı əla-
148
qələrin inkişaf etdirilməsinə aid konkret addımlar 2005-ci ilin
martında Azərbaycanın hesabatı əsasında müəyyənləşdirildi (3.5.14).
Həmin hesabata uyğun olaraq, AQS çərçivəsində Azərbaycan-Aİ
fəaliyyət planı tərtib edildi. Plan müzakirədən sonra 2006-cı ildə
qəbul edildi (3.5.15). Bu sənədlərdən irəli gələn məqsədlərə nail
olmaq zərurəti ölkənin 2007-2013-cü illəri əhatə edən strategiyası
haqqında sənəddə əks olunub (3.5.16).
Fəaliyyət Planı çərçivəsində demokratikləşmə, insan haqları, yox-
sulluğun azaldılması, münaqişələrin həlli və başqa məsələlərə diqqət
yetirilmişdir. 2012-ci ildə planın müzakirəsindən sonra Aİ-yə assosiativ
üzvlüyə dair danışıqlara hazırlıqla bağlı razılığa gəlinmişdir. Bununla
Azərbaycan-Aİ münasibətlərində yeni bir mərhələ başlamış olur.
Azərbaycan-Avropa İttifaqı münasibətlərinə aid bir neçə sənədi
təsadüfən nəzərdən keçirmədik. Burada əsas məqsəd Azərbaycanın
Avropa istiqamətində siyasətinin təkamülü və əməkdaşlıq sahələri
haqqında konkret təsəvvür yaratmaqdır. Məsələ ondan ibarətdir ki,
yuxarıda qeyd etdiyimiz sənədlər Azərbaycanın düzgün xarici siyasət
kursunun birbaşa bəhrələridir. Əgər ölkəmiz Avropa istiqamətində
doğru siyasət yeritməsəydi, həmin nəticələri əldə etmək mümkün
deyildi. Onu nəzərə alaq ki, Azərbaycan-Avropa əlaqələri mürəkkəb
bir tarixi dövrdə start götürdü. Bu əlaqələri bir neçə mərhələyə
bölmək olar.
Birinci mərhələ 1991-1993-cü illəri əhatə edir. Bu illərdə Azər-
baycan-Avropa əlaqələri daha çox birinin digərinə maliyyə və ərzaq
yardımı etməsi ilə xarakterizə olunur. Yuxarıdakı sənədlərin qısa
məzmunundan da görünür ki, həmin dövrdə Azərbaycan bir növ
“yardım üçün xahiş edən dövlət” vəziyyətində idi. Müstəqil dövlət
qurmağı qarşısına məqsəd qoymuş bir ölkə üçün belə mövqe qətiyyən
qəbuledilməzdir. Əsas səbəb isə Azərbaycanın düşünülmüş və reallığı
nəzərə alan xarici siyasət kursunun müəyyənləşdirilməməsi idi.
Əvvəlcə A.Mütəllibov, sonra isə Ə.Elçibəy hakimiyyəti sistemli
və balanslaşdırılmış xarici siyasət kursu hazırlaya bilmədilər. Nəticədə,
Azərbaycan Avropa istiqamətində bəzi səhvlərə yol verdi. Avropanın
149
böyük dövlətlərindən olan İngiltərə, Fransa və Almaniya ilə normal
əlaqələr qurulmadı. Həmin illərdə Azərbaycan Qərbdən müxtəlif sə-
viyyələrdə təzyiqlərə məruz qaldı. Ən çox narahatlıq doğuran isə o
idi ki, Ermənistanın Azərbaycan torpaqlarını işğal etməsinə baxmayaraq
beynəlxalq aləm təcavüzkarı müdafiə edirdi. Azərbaycan öz mövqeyini
dünyaya çatdıra bilmirdi. Xarici siyasət sahəsində ardıcıllıq, vahid
konsepsiya və başqa dövlət orqanları ilə koordinasiyalı hərəkət yox
dərəcəsində idi.
Azərbaycanın ozamankı rəhbərliyinin Dağlıq Qarabağla bağlı ye-
ritdiyi siyasətlə xarici işlər naziri T.Qasımovun bu məsələnin həlli
yolu haqqındakı mövqeyi bir-birinə uyğun gəlmirdi. Bundan istifadə
edən ABŞ və Avropa Azərbaycana hərbi əməliyyatları təcili dayan-
dırması üçün müxtəlif təsirlər etdilər. Azərbaycanın xarici siyasətinin
sistemsizliyi və qeyri-ardıcıllığı ölkəni 1993-cü ilin əvvəlində çox
ağır vəziyyətə gətirib çıxardı.
ATƏM-in (1 yanvar 1995-ci ildən ATƏT adlandırıldı) vasitəçilik
fəaliyyəti tamamilə səmərəsiz idi. 1992-ci ilin martında yaradılmış
Minsk qrupunda isə bir qeyri-müəyyənlik var idi. Minsk qrupuna
həmsədrlik məsələsi Ermənistan və onun havadarlarının qeyri-kons-
truktiv mövqeyi ucbatından həll edilmirdi. Bu məsələ yalnız 1997-ci
ildə həllini tapdı – ABŞ, Fransa və Rusiya Minsk qrupuna həmsədr
seçildilər. 1991-1993-cü illərin birinci yarısında ATƏM-in müna-
qişənin həlli ilə bağlı mövqeyi hiss edilmirdi. 1992-ci ilin martında
təşkilatın Dağlıq Qarabağla bağlı keçirdiyi iclasın yekun sənədində
Ermənistan və Azərbaycana çağırışdan başqa bir təsirli maddə yox
idi (bax: 3.5.17).
Azərbaycanın xarici siyasətindəki bu cür qarışıqlıqlar 1993-cü
ilin ikinci yarısına qədər davam etdi. Həmin vaxtdan Ulu öndər
Heydər Əliyev Avropanın böyük dövlətləri ilə ikitərəfli münasibətləri
qurmağa başladı. Bu dövr Azərbaycanın Avropa siyasətində ikinci
mərhələ hesab edilə bilər. Fransa və Böyük Britaniyaya edilən
səfərlərdə Azərbaycan Prezidenti çox uğurlu danışıqlar apardı. Həmin
səfərlərdən sonra Azərbaycan “Əsrin müqaviləsi”ni imzalamaqla
diplomatik fəaliyyətdə güclü arqument əldə etdi.
150
Artıq Heydər Əliyev avropalı siyasətçilərlə görüşə əlinin altında
güclü və hərtərəfli hazırlanmış “neft strategiyası” ilə gedə bilərdi.
Paralel olaraq, Heydər Əliyev ABŞ-la münasibətlərini Avropa siyasəti
ilə uyğun şəkildə formalaşdırırdı. Məhz bu diplomatik fəallıq və
ustalıq nəticəsində ATƏT-in Minsk qrupuna həmsədr dövlətlər olaraq
yalnız Fransa və Rusiya deyil, həm də ABŞ seçildi.
1994-cü ilin payızından Azərbaycan-Avropa münasibət lərində
keyfiyyət dəyişikliyi başladı. Lakin o dövrdə münasibətlər daha çox
Aİ-nin müxtəlif proqramlarında iştirakla məhdudlaşırdı. 1995-ci ildə
Azərbaycanda növbəti dövlət çevrilişinin qarşısı alınandan sonra isə
situasiya xeyli aydınlaşdı. Azərbaycan TACİS proqramı çərçivəsində
daha geniş əməkdaşlıq qurmağa başladı. Bu mərhələdə Azərbaycan
xarici siyasətinin bir cəhəti də özünü göstərdi. Heydər Əliyev Aİ-nin
bütün proqramlarına Azərbaycanda inzibati, ictimai, demokratik is-
lahatların aparılmasına dəstək verilməsi şərti ilə qoşulurdu. Həmin
şərtlər sırasında Azərbaycanda dövlət orqanlarının səmərəli fəaliyyəti,
idarəetmənin təkmilləşdirilməsi məsələləri də yer alırdı.
Bununla da Azərbaycan iki hədəfinə birdən çatmaq strategiyasını
ortaya qoydu. Birincisi, Avropanın zəngin təcrübəsi və təkmil
idarəetmə sistemini öyrənib Azərbaycan şəraitinə uyğunlaşdırmaq
imkanı əldə edildi. Bu, Azərbaycanda müstəqil və demokratik dövlət
quruculuğu üçün çox vacib idi. İkincisi, Qərb əmin oldu ki, Azər-
baycanın inkişaf strategiyası Avropaya, Avro-Atlantik məkana in-
teqrasiyadan ibarətdir. Azərbaycan tərəfinin həmin dövrdə geniş
diplomatik fəaliyyətinin ən mühüm nəticəsi TƏS-in imzalanması
oldu (1996-cı il). Bununla tərəflər arasında münasibətlərin konkret
istiqaməti və məzmunu müəyyən edildi.
Azərbaycan-Avropa münasibətlərinin ikinci mərhələsinin məz-
mununu müəyyən edən yalnız ölkəmizin xarici siyasətinin ümumi
ruhu və detalları deyildi. Bu münasibətlər həm də Aİ-nin struktur və
funksional özəllikləri ilə sərhədlənirdi. Aİ o dövrdə inteqrasiya
böhranı keçirirdi. Qurumda bəzi dövlətlər daha yüksək səviyyədə
birləşməyi vacib sayırdılar. Aİ-də dövlətüstü universal idarəetmə
mexanizmlərinin tətbiqi məsələsi gündəmə gəlmişdi. Aİ beynəlxalq
151
münasibətlər sistemində müstəqil güc kimi iştirak etmək niyyətində
idi. Ona görə də, qurumu ümumi səviyyədə təmsil edən strukturlar
formalaşdırılmalıydı.
Deməli, Aİ-yə üzv olan dövlətlər müəyyən məsələlərdə milli sə-
viyyədə işləyən qanunlardan çox, bütövlükdə təşkilat miqyasında
qüvvəyə minmiş qanunlara əməl etməli idilər. Burada milli suverenliyin
bir hissəsindən imtina etmək məqamı var. Avropa İttifaqına daxil
olan dövlətlər üçün bir tərəfdən daha dərin və geniş inteqrasiya
vacib idi. Çünki dünya miqyasında inteqrasiya sürətlənirdi. Bununla
bağlı təhlükəsizliyin təminində bir sıra problemlər meydana çıxırdı.
Terror, qanunsuz miqrasiya, informasiya müharibəsi, demoqrafik
problemlərin kəskinləşməsi, ətraf mühitin çirklənməsi, radikal dini
görüşlərin geniş yayılması, etnik münaqişələrin artması və s. kimi
məsələlər Avropanı narahat edirdi. Avropa bu kimi təhlükələrə qarşı
daha sıx inteqrasiya olunmaqla durmağı planlaşdırdı. Digər tərəfdən,
sosialist düşərgəsinin çöküşü ilə dünyada tək fövqəlgüc olaraq ABŞ
qalırdı. Avropa həmişə Amerikanın əmrlərini yerinə yetirmək istəmirdi.
Bunun kifayət qədər səbəbləri vardı.
İkinci dünya müharibəsindən sonra ABŞ Avropadan çəkilmədi.
Onun hərbi hissələri qitədə qaldı. Amerika iqtisadiyyatı və mədəniyyəti
ilə Avropaya təsirini davam etdirdi, 1949-cu ildə isə gizli sazişlə Al-
maniyanın qızıl ehtiyatına əl qoydu, onun media qurumlarına nəzarət
etmək hüququ əldə etdi. Bütövlükdə, Almaniyanın yenidən kontinental
güc olmaması üçün onu nəzarətdə saxlaya bilən mexanizm yaratdı.
Yalnız Almaniya deyil, bütövlükdə Qərb Avropa ABŞ-ın geosiyasi
təsiri altında yaşamalı oldu. Sosialist düşərgəsinin dağılması ilə ABŞ
bütün Avropada hökmranlıq etmək imkanı qazanırdı. Avropa buna
imkan versə, sonra ABŞ-ın nəzarətindən çıxması müşkül olacaqdı.
Onun üçün də Aİ müstəqil geosiyasi güc kimi dünya siyasətində
yerini tutmağa çalışır. S.Hantinqton yazır ki, “Avropanın vəzifəsi
çoxqütblü dünyada ABŞ-ın hökmranlığına qarşı güc yaratmaqdan
ibarətdir” (3.5.18).
XX əsrin tanınmış simalarından olan S.Hantinqton bu qənaətinə
bütövlükdə dünya miqyasında gedən geosiyasi proseslərin təhlili
152
əsasında gəlib. S.Hantinqtona görə, “...soyuq müharibə”dən sonra
tarixdə ilk dəfə olaraq, dünya siyasəti həm çoxqütblü, həm də
çoxsivilizasiyalı oldu” (3.5.18, s.5). Bunun fonunda “Qərbin uni-
versallıq iddiaları” (S.Hantinqton) başqa sivilizasiyalarla müna-
qişələrə gətirib çıxardı. Bu səbəbdən Qərb universallığa yox,
unikal olduğunu qəbul etməyə can atmalıdır (3.5.18, s.5). Dünya
polisivilizasiya şəraitində yaşamağı bacarmalıdır.
Bu cür fikirlərin işığında Avropanın müstəqil güc kimi formalaşması
zərurət kimi görünür. Tarixi aspektdə ABŞ-ın hökmranlığından qur-
tulmaq duyğusu ilə, bütövlükdə, dünya geosiyasi mühitində gedən
proseslərin məntiqi avropalıları bu qənaətə gətirmişdir. Avropa uni-
kallığını nümayiş etdirməlidir. Fransızlar və almanlar siyasətdə
“ingilis ləhcəsi” ilə danışmaq istəmirlər. Avropanın digər xalqları
arasında unikallığa üstünlük verənlər az deyil.
Bu fikirlərin işığında Böyük Britaniyanın nəyə görə Aİ-nin
müstəqil güc olmasına ehtiyatla yanaşdığı aydın olur. Hər bir halda
1997-ci il Amsterdam sazişi imzalandı. Aİ-nin dünya siyasətinin
əsas problemlərinə və təhlükələrə baxışı 2003-cü ilin dekabrında
qəbul edilən “Avropa Təhlükəsizliyi Strategiyası” adlı sənəddə öz
əksini tapdı (3.5.19). Bu sənəddə Aİ üzvlərinin daha sıx əməkdaşlıq
etməsi zərurəti vurğulanırdı. Qurum üçün başlıca vəzifə kimi böhran
situasiyalarının tənzimlənməsi qəbul edildi.
Beynəlxalq miqyasda Aİ üçün əsas təhlükələr sırasında qloballaş-
manın təsiri altında Aİ-nin enerji, nəqliyyat və informasiya sahələrində
asılılığının artması göstərilirdi. Bu, qurumun zəif cəhəti kimi qiy-
mətləndirildi. Aİ sadalanan sahələrdə kimlərdən asılı idi? Avropa
enerji sahəsində Rusiyadan, nəqliyyat sahəsində bir çox böyük
geosiyasi güclərdən, informasiya sahəsində daha çox ABŞ-dan (1949-
cu ildə imzalanan sənədi yada salaq) asılıdır. Sənəddə enerji mənbələri
və təbii ehtiyatlarla təminat məsələsində rəqabətin kəskinləşdiyi
vurğulanırdı.
Bu məqamlar İttifaqa daxil olan ölkələrin daha sıx birləşməsinin
lazım olduğunu göstərirdi. Hər bir halda Aİ-də bu fikirdə olanlar az
153
deyildi. Nəticədə, 2004-cü ildə Av ropa üçün konstitusiya təsis edən
müqavilə sənədi meydana çıxdı (3.5.20). 2007-ci ildə isə Lissabon
müqaviləsi imzalandı ki, bununla da Aİ-nin müstəqil geosiyasi güc
mərkəzi olmaq iddiasına konkretlik gətirildi. Lissabon müqaviləsi
konstitusiya müqaviləsi əsasında hazırlanmışdı.
Aİ-nin təşkilat olaraq transformasiyasının istiqamətini və məz-
mununu qısaca əks etdirən bu proseslər Azərbaycanın Avropa
siyasətinin mühüm məqamlarını dərk etməyə imkan verir. Ölkəmizin
Avropa siyasətinin ikinci mərhələsində daha çox iqtisadi və dövlət
idarəetməsindəki islahatlara, insan haqları məsələsinə, siyasi plüralizmin
təmin edilməsinə diqqət yetirməsinin səbəbləri aydınlaşmış olur. Aİ
daha sıx birləşmək və dünya siyasətində müstəqil güc kimi çıxış
etmək istiqamətində islahatları dərinləşdirdikcə, Azərbaycanın da
Avropa siyasəti transformasiyaya uğradı.
2003-cü ildən Azərbaycanın Avropa siyasətinin üçüncü mərhələsi
başlayır. Bu mərhələdə iki mühüm istiqamət önə çıxır. Birincisi,
enerji-nəqliyyat sahəsində əməkdaşlığın təhlükəsizlik elementi ilə
birləşməsi. İkincisi, münaqişələrin həllində Aİ-nin daha yaxından
iştirakı. Bu istiqamətlərin fonunda Aİ-nin qonşuluq siyasəti proqramı
çərçivəsində qarşılıqlı əlaqələrin inkişaf etdirilməsi məsələsi aktual-
laşmışdır. Fəaliyyət Planının yerinə yetirilmə müddəti başa çatandan
sonra (2011-ci ilin sonu) Aİ Azərbaycanla assosiativ üzvlüyə hazırlıqla
bağlı danışıqlara başlayıb. Bu, tərəflər arasında əməkdaşlığın müsbət
istiqamətdə inkişaf etdiyini göstərir. Lakin mənzərə heç də tam
aydın deyil.
Göründüyü kimi, “soyuq müharibə”nin bitməsindən sonra “sivi-
lizasiya” anlayışının Qərb siyasi təfəkküründə ciddi yer tutması Av-
ropanın postsovet məkanı siyasətində bəzi çətinliklər törədir. O cüm-
lədən, Aİ-nin Cənub Qafqaz istiqamətində obyektiv siyasət yeritməsinə
bəzi əngəllər yaradır. Biz Van den Brukun yuxarıda gətirdiyimiz,
“bizi enerji ehtiyatlarından çox Aİ-Azərbaycan münasibətləri ma-
raqlandırır”, fikrinin arxasında duran məqamlardan birincisinin məhz
sivilizasiya məsələsi olduğuna inanırıq.
154
Qərbdə sivilizasiyanı dil və mədəniyyətlə sıx bağlayırlar. Bu
baxış keçən əsrin ikinci yarısından sonra Qərb təfəkküründə möh-
kəmlənib (bax: 3.5.21). Postsovet məkanında yerləşən ölkələrə də
dil, din və mədəniyyət mənsubluğu prizmasından yanaşılır. Bu
səbəbdən təcavüzkar xristian Ermənistana Azərbaycandan fərqli mü-
nasibət göstərilir. Bunu təsdiq edən faktlar dünya KİV-də kifayət qə-
dərdir. Onların üzərində dayanmayacağıq. Demək istədiyimiz odur
ki, Aİ üçün təhlükəsizlik, enerji təminatı və informasiya məsələsinin
daha da aktuallaşması Azərbaycanın xarici siyasətinə öz təsirini
göstərir. Aİ-nin bir sıra hallarda haqsız iradlarına və ölkəmizdə süni
problem axtarışına baxmayaraq, Azərbaycan bu qurumla əlaqələri
inkişaf etdirmək xəttinə sadiqdir. Üçüncü mərhələdə enerji təhlükəsizliyi
və münaqişələrin həlli ən aktiv qarşılıqlı əlaqələr sahəsi olub.
Avropa enerji təhlükəsizliyinin təmini məsələsində Azərbaycana
böyük önəm verir. XXI əsrin əvvəllərindən başlayaraq, Avropanın
həyata keçirməyi planlaşdırdığı bütün böyük enerji layihələrində
Azərbaycan ciddi yer tutur. Son illər “Nabukko” və “Cənub axını”
layihələri ətrafında baş verənlər bunu bir daha təsdiq edir. Avropa
“Nabukko”-nun Azərbaycanın dəstəyi olmadan reallaşa biləcəyinə
inanmır. Haqlıdır. Lakin proseslər göstərdi ki, Qərbin özündə bu la-
yihənin həyata keçməsinə əngəl olan qüvvələr vardır.
Onlar Azərbaycanda insan haqları, “siyasi məhbus”, demokratik
islahatlar, dini radikalizm, bir sözlə, yuxarıda qeyd etdiyimiz
sivilizasiya anlayışına daxil olan amilləri bəhanə edirlər. Halbuki
Azərbaycan Cənub Qafqazda yeganə dövlətdir ki, mədəniyyətlərarası
əlaqələr, dini tolerantlıq, sivilizasiyalararası dialoq və humanitar
problemlər mövzusunda tez-tez beynəlxalq tədbirlər (konfranslar,
dəyirmi masalar, seminarlar, müsabiqələr və s.) təşkil edir.
Azərbaycanın real siyasi, sosial-mədəni həyatı cəmiyyətimizin tole-
rantlığını, fərqli dinlərə səbirlə yanaşdığını, müxtəlif mədəniyyətlərin
inkişafı üçün lazımi şərait yaratdığını sübut edir. Avropalı siyasətçilərin
özləri belə dəfələrlə bunu etiraf ediblər. Buna baxmayaraq, Aİ Cənub
Qafqaz siyasətində hələ də düzgün diferensiasiya apara bilməyib. Dini
mən subluğu önə çəkib, real situasiyanı təhrif olunmuş şəkildə qiymət-
155
ləndirmək heç vaxt Avropanın təhlükəsizliyini təmin etməyə xidmət
etməyəcək. Bunun fonunda Azərbaycanla enerji təhlükəsizliyi məsələsini
necə və hansı meyarlar əsasında müzakirə etmək daha aktual görünür.
Məsələ ondan ibarətdir ki, Azərbaycan enerji təhlükəsizliyi prob-
lemini münaqişələrin həlli ilə sıx bağlılıqda nəzərdən keçirir. Çünki
Azərbaycanın torpaqlarının 20 faizini Ermənistan işğal edib və
oradan çıxmaq istəmir. Ölkəmiz bu problemin həllinə zərər gətirə
bilən heç bir layihədə iştirak etməz. Ona görə də, ABŞ və Avropanın
rəsmi dairələri enerji təhlükəsiz liyinin təmini ilə bağlı sözdə Azər-
baycana nə qədər çox önəm versələr də, rəsmi Bakı real atılan
addımlara uyğun hərəkət edir. Azərbaycanın Avropa siyasətində bu
məqam əsas yeri tutur. Hazırda Azərbaycan 7 istiqamətdə öz enerji
daşıyıcılarını ixrac etmək imkanına malikdir. Həmin məsələdə
dünyada heç bir dövlət ölkəmizə təzyiq edə bilməz. Avropanın da nə
“Nabukko”, nə də “Cənub axını” layihələri ilə bağlı Azər baycana
güclə nəyisə qəbul etdirməsi mümkün deyil. Son vaxtlar baş verən
bəzi hadisələr bunu bir daha təsdiq etdi.
Biz Avropa mediasında Azərbaycana qarşı kampaniya aparılmasını
nəzərdə tuturuq. Bu proses Azərbaycanın BMT TŞ-yə üzv olması,
üstəlik, onun iclaslarının birinə sədrlik etməsi və “Avroviziya” bey-
nəlxalq mahnı müsabiqəsinin Bakıda keçirilməsi ərəfəsində daha da
şiddətləndi. Azərbay canın xarici siyasəti bu uğurları ilə ölkəmizin
Cənub Qaf qazda daha sivil, müxtəlif mədəniyyətlərə mənsub insanların
yanaşı yaşadığı və dinlərarası dialoqun hökm sürdüyü məkan olduğunu
sübut etdi. Avropada bəzilərinin bu prosesə emosional reaksiya
verməsi təsadüfi təsir bağışlamır. Görünür, Qərbdə bəzi dairələri
Cənub Qafqazda lider dövlətin “öz xristian ölkələrindən” birinin
yox, müsəlman dövlətinin olması narahat edir. Öz işləridir. Lakin bu
cür düşüncə ilə necə təhlükəsizlik sistemi qurmaq olar? Hansı
meyarlarla ölkələri və regionları inteqrasiya etmək mümkün olar?
Bütün bunlara baxmayaraq, Azərbaycanın enerji siya sətində
Avropa çox ciddi yer tutmaqda davam edir. Ölkəmiz müxtəlif
beynəlxalq enerji layihələrində iştirak etmək kursundan dönməmişdir.
Aİ ilə qarşılıqlı münasibətlərin daha da genişləndirilməsi demokratik
156
dövlət quruculuğu sahəsində Avropanın təcrübəsindən yararlanmaq
imkanlarını artırır. Lakin bir çox məsələlərin gələcəyi münaqişələrin
həllində Qər bin nə dərəcədə fəal olacağından asılıdır. Azər baycan
üçün ərazi bütövlüyünün təmini prioritet məsələdir. Bu məsələ ilə
bağlı növbəti fəsildə geniş təhlil aparacağımız üçün onun üzərində
ətraflı dayanmırıq. Qeyd edək ki, rəsmi Bakı Ermənistanın təcavüzünün
nəticələrinin aradan qaldırılması problemini heç bir şeyə güzəştə get-
məyəcək. Bu problem xarici siyasətin prioriteti olaraq qalacaq. Yalnız
Ermə nistan-Azərbaycan, Dağlıq Qarabağ münaqişəsi həll ediləndən
sonra müəyyən məsələləri yenidən nəzərdən keçirmək olar.
Beləliklə, Azərbaycanın xarici siyasətində Avropa əsas istiqamət-
lərdən biri kimi çox ciddi yer tutur. Müasir mərhələdə Aİ ilə ölkəmiz
arasındakı münasibətlər dinamik inkişaf edir. Azərbaycanın Avropaya
inteqrasiya siyasəti dəyişməmişdir. Lakin bu kursun dayanıqlı və
davamlı olması təkcə rəsmi Bakının iradəsindən asılı deyil. Sürətlə
yeniləşən dünyada qarşıya gözlənilməyən situasiyalar çıxa bilər.
Geosiyasi güc mərkəzinin Şərqə tərəf dəyişdiyini də unutmaq
olmaz. Bu prosesin cərəyan etdiyini Qərbin aparıcı analitik və siya-
sətçiləri təsdiqləyirlər (məsələn, Z.Bjezinski, H.Kissincer, S.Hantinqton).
Azərbaycan Şərqlə Qərb arasında “geosiyasi körpü” olaraq, təbii ki,
bu prosesdən kənarda qala bilməz. Ona görə də, dövlətimizin xarici
siyasətinin əsas istiqamətləri yalnız Qərblə bağlı deyil. Azərbaycan
Qərb istiqaməti ilə yanaşı, Şərq dövlətləri ilə də əməkdaşlığa diqqət
yetirməlidir. Hazırda bu siyasət aparılır. Biz növbəti paraqrafda bu
istiqamətdə atılan addımları təhlil edəcəyik.
Onu qeyd edim ki, Avro-Atlantik və Asiya-Sakit okean məkanı
istiqamətlərindəki siyasəti bir-biri ilə əlaqələndirən yalnız Azərbaycan
deyil. Bütövlükdə, Avrasiya məkanında yerləşən dövlətlərin xarici
siyasətində Avro-Atlantik və Asiya-Sakit okean məkanları bir-biri
ilə sıx bağlılıqda nəzərə alınır. Məsələn, Rusiya Prezidenti V.Putin
2012-ci ilin may ayında “Rusiya Federasiyasının xarici siyasət
kursunun reallaşması tədbirləri haqqında” sərəncam imzalayıb
(3.5.22). Həmin sərəncamda Rusiyanın Avro-Atlantika və Asiya-
Sakit okean məkanları istiqamətlərində yeritdiyi siyasətin bir-birini
157
tamamlaması öz əksini tapıb. Rusiya Avropa İttifaqı ilə yanaşı,
ASEAN və Şanxay Əməkdaşlıq Təşkilatı (ŞƏT) ilə də əlaqələri
inkişaf etdirməyi planlaşdırıb. Təsadüfi deyil ki, bu ölkənin xarici
siyasət konsepsiyasında Asiya-Sakit okean regionu “ən dinamik
inkişaf edən geosiyasi məkan” kimi bəyan edilib. Dünya iqtisadiyyatı
və siyasətinin əsas ağırlıq mərkəzinin məhz həmin bölgə olacağı
vurğulanıb.
Nəhayət, Aİ-Azərbaycan münasibətlərinin perspektivindən danı-
şarkən, bir məqamı da nəzərə almalıyıq. Müasir elmi nəzəriyyələrdə
geosiyasi risklərin dünya proseslərinə təsirinin artmasına ciddi yer
verilir. Odur ki, Azərbaycan geosiyasi risklərin mümkün təsirini
nəzərə almalıdır. Qarşılıqlı dəstəyin mövcudluğu şəraitində bu əmək-
daşlığın çox perspektivli olduğunu düşünürük. Azərbaycan bu mənada
üzərinə düşən öhdəliklərə tam əməl edir.
3.6. Uzaq Şərq: müdrikliklə ehtiyatlılığın yanaşı 
durduğu məkan
XX əsrin ikinci yarısında Qərbin qabaqcıl analitik və siyasətşü-
naslarının hər birinin əsərində Uzaq Şərq regionu və ayrıca Çin
xüsusi yer tutub. O cümlədən, S.Hantinqton, Z.Bjezinski, H.Kissincer,
F.Zəkəriyyə kimi ABŞ-ın böyük politoloqları Çinin müasir dünya si-
yasətində oynadığı rolla bağlı çoxlu sayda fikirlər irəli sürmüşlər.
Onların həmin fikirlərini birləşdirən bir tezis vardır – Çin müasir
geo siyasi mühitdə ABŞ-a rəqib ola biləcək dövlətə çevrilmişdir.
Əslində, Çin məsələsi yaxın keçmişdə aktuallaşmayıb. Onun
tarixi kökləri qədimdir. İkinci dünya müharibəsindən sonra da həmin
məsələ aktual olaraq qaldı. Onda İ.Stalin Çinin gələcək perspektivlərini
görürdü. Ona görə də, SSRİ ilə Çin arasında yaxın münasibətlərin
qurulmasına çalışırdı. Eyni həssaslığı dövrün böyük siyasətçisi
hesab edilən U.Çörçill göstərə bilməmişdi. Hələ 1943-cü ildə
Tehran görüşündə İ.Stalin ABŞ Prezidenti F.Ruzveltə Hind-Çin
məkanını fransızlardan alıb, Amerikaya verməyi təklif etmişdi (3.6.1).
Bu, U.Çörçillin görüşdə iştirak etmədiyi zaman baş vermişdi.
158
İ.Stalinin şəxsi tərcüməçisi olmuş Valentin Berejkov xatırlayır ki,
İ.Stalin F.Ruzveltə qəfil Hind-Çin məkanına nəzarət təklifini verdi
və gülümsədi (bax: 3.6.1). Təklif ABŞ Prezidentinin xoşuna gəlmişdi.
Yalta konfransında (1945) isə İ.Stalin Port-Artur və Şərq-Çin
dəmiryolu xəttinə nəzarətin SSRİ-yə verilməsinə nail olmuşdu.
Deyilənə görə, sonralar U.Çörçill bu işlərinə görə İ.Stalin haqqında
“Qafqaz keşişi ingilis lordunu aldatdı”, - deyib.
Ancaq Çin məsələsi qlobal geosiyasi amil kimi “soyuq müharibə”dən
sonra Qərb üçün aktuallaşdı. Napoleonun Çinin gələcəyi ilə bağlı
proqnozu özünü doğrultdu. Böyük imperator Çini “yatan nəhəng”
adlandırmışdı. Napoleon onu da demişdi ki, Çin “yuxudan ayılanda”
bütün dünyanı silkələyəcək. Budur, keçən əsrin 90-cı illərində ABŞ-
da formalaşan bütün geosiyasi konsepsiyalarda Çin yeni böyük güc
kimi xarakterizə olunurdu. H.Kissincer Çini yeni dünya nizamını
quracaq beş əsas gücdən (ABŞ, Avropa, Rusiya, Yaponiya və Çin)
biri hesab edir (3.2.2, s.15). Ancaq bu vəziyyət tarixi baxımdan Çin
üçün bir qədər qeyri-adidir. H.Kissincer vurğulayır: “Çin özü üçün
yeni olan dünya nizamı ilə üz-üzə qalıb” (3.2.2., s.12). Çünki tarixən
Çinin ətrafında güclü dövlətlər olmayıb. Pekin çoxqütblü dünyada
qlobal güclərlə mübarizəyə ilk dəfədir ki, rast gəlir. H.Kissincerə
görə, Çin İkinci dünya müharibəsindən sonra özünü çoxqütblü
dünyada hiss etdi ki, bu da onun tarixində görünməmiş hadisə idi
(3.2.2, s.17).
Bu vəziyyət Çini dünyanın əsas geosiyasi güclərindən birinə çe-
virməkdədir. Çin amilini hətta ABŞ ehtiyatla nəzərə almalıdır. H.Kis-
sincer 2012-ci ildə “Россия в глобальной политике” jurnalında
dərc etdirdiyi “ABŞ-Çin münasibət lərinin gələcəyi” adlı məqaləsində
konkret ideya irəli sürür. O yazır ki, “...mən Sakit okean birliyi kon-
sepsiyasını dəstəkləyirəm və ümid edirəm ki, Çin və ABŞ qlobal
miqyaslı məsələlər üzrə ortaq mövqe formalaşdıra bilərlər” (3.6.2).
Amerikalı siyasətşünas iki böyük dövlətin münaqişəyə deyil, əmək-
daşlığa üstünlük verməsi tezisini irəli sürür. Bu, o deməkdir ki,
H.Kissincer Çinin dünya miqyasında söz sahibi olmaq imkanlarını
yüksək qiymətləndirir.
159
H.Kissincerin qənaətləri doğrudursa, Çinin XXI əsrdə daha fəal
siyasət yeridərək, dünyanın böyük gücü olmağa çalışacağına şübhə
yoxdur. Rəsmi Pekin özü üçün yeni olan bu situasiyadan müdrikliyi
və ehtiyatlılığı ilə çıxmaq imkanına sahibdir. Üstəlik, XX əsrin sonu
– XXI əsrin əvvəlləri onun sürətli inkişafı ilə xarakterizə olunur.
Lakin hazırda ABŞ-da Çinə münasibətdə politoloqlar arasında
fikir ayrılığı müşahidə edilir. Kolumbiya universitetinin professoru
Endrü Natan keçmiş dövlət katibi H.Kissincerlə D.Çeyninin məsləhətçisi
olmuş politoloq A.Fridberqin Çinə münasibətdə tam əks mövqedə
olduqlarını qeyd edir. O, “Foreign Affairs” dərgisində nəşr edilən
“Çin nə istəyir” adlı məqaləsində yazır: “Diplomatiyanın mahir bili -
cisi Henri Kissincer Çini göylərə qaldırmaq üçün çoxlu sayda səbəb
tapır. Onun bu ölkənin xarici siyasətinə həsr edilmiş yeni kitabında
Çin xarici siyasətinin 1949-cu ildən bu yana bütün çalarları izlənir...
Bu kitabın məqsədi Çinin yüksələn gücü qarşısında ciddi münaqişədən
qaçmaq üçün Birləşmiş Ştatları incəliklə kölgəyə çəkilməyə inandır-
maqdan ibarətdir” (3.6.3).
Aaron Fridberq tam əks mövqedən məsləhət verir... O, 1990-cı
ildən başlayaraq Çinin yeritdiyi siyasəti təhlil edir və bu ölkənin
gələcək onilliklər üçün planları haqqında proqnoz verməyə çalışır. A.Frid-
berqin fikrincə, ABŞ Çinlə maraqlarının toqquşduğu sahələrdə Pekinin
artan iddiaları və gücünə qarşı sərt mövqe tutmalıdır” (3.6.4, s.153).
Qeyd edək ki, E.Natan təhlilini H.Kissincerin son “On China”
(“Çin haqqında”) (3.6.5) kitabı və A.Fridberqin “A Contest for Sup-
remacy: China, America, and the Struggle for Mastery in Asia”
(“Üstünlük uğrunda savaş: Çin, Amerika və Asiyada məharət yarışı”)
(3.6.4) adlı əsərindəki fikirlər əsasında aparıb. H.Kissincer kitabında
Çinlə ABŞ-ın ortaq dil tapmalı olduqlarını əsaslandırmağa çalışır,
A.Fridbelq isə ABŞ-ın Çin strategiyasının məqsədinin orada inqilab
yetişdirib, “birpartiyalı avtoritar sistemi dağıtmaqdan və əvəzində
liberal demokratiya yaratmaqdan ibarət olduğunu” vurğulayır
(3.6.4, s.18).
ABŞ-Çin münasibətləri ilə bağlı Z.Bjezinskinin də fikirləri
maraqlıdır. Z.Bjezinski “Böyük şahmat taxtası” əsərində yazır: “Şüb-
160
həsiz, Rusiya və Çin kimi böyük dövlətlər ABŞ-ın hegemonluğunu
ağrılı qəbul edirlər (3.3.1, s.17). Ona görə də, beynəlxalq miqyasda
bu güclər arasında mübarizə amansız və kəskin xarakter ala bilər.
H.Kissincerdən fərqli olaraq, Z.Bjezinski kənardan təsir etməklə və
ətraf dövlətlərin (ilk növbədə Yaponiya və Hindistanın) Qərb həyat
tərzinə keçməsi ilə Çini “tədricən demokratikləşdirmənin mümkün
olduğuna” inanır (3.3.1, s.136). Bu məqamda Z.Bjezinski ilə A.Frid-
berqin mövqelərində bir yaxınlıq hiss edilir.
ABŞ-da Çinlə münasibətlərə dair fərqli mövqelərin olması bü-
tövlükdə bu problemin amerikanlar üçün aktuallığını və mürəkkəbliyini
göstərir. Amerika Çini dünyanın perspektivli geosiyasi gücü kimi
qəbul edir. Aydındır ki, Uzaq Şərqdə güclü geosiyasi enerji cəmlənir.
Çinlə bərabər regionun Hindistan, Yaponiya, Sinqapur, Koreya, Vyetnam,
Tayvan, Ma layziya və s. kimi ölkələri sürətlə inkişaf edirlər. Bu prosesə
Avrasiya və Amerikada heç bir böyük dövlət laqeyd qala bil mir. ABŞ-la
yanaşı Avropa, Rusiya və Türkiyə də Uzaq Şərq öl kələrinə xüsusi
maraq göstərirlər. Türkiyənin xarici işlər naziri Əhməd Davudoğlu Çini
“Asiyanın şərqində parlayan ul duz” adlandırıb. Bunlar müasir geosiyasi
mühitdə Uzaq Şərq amilinin dünya üçün böyük əhəmiyyət daşıdığını
sübut edir.
Bütün bunların fonunda Pekinin hansı xarici siyasi kurs yeritməsi
məsələsi çox aktual görünür. ABŞ tərəfdən bir qədər aqressiv və
əsəbi ideyalar ifadə edilir. Bu ideyaların hər birində Amerikanın he-
gemonluğu əsas məqsəd kimi ifadə olunur. Fərq yalnız həmin məq -
sədə necə çatmaqda özünü göstərir.
Bəs Çin necə, dünya liderliyi haqqında nə düşünür? Bəzi mütə-
xəssislər hesab edirlər ki, “Çin özünün inkişaf etmiş ölkələrə, üstəlik,
fövqəldövlətlərə aid olduğunu qəti inkar edir. O, özünü inkişaf edən
ölkələrin sıradan bir dövləti kimi göstərməkdə davam edir” (3.6.6, s.
2-3). Çin bunun iki səbəbini göstərir. Birincisi, Çinin obyektiv sosi-
al-iqtisadi reallıqlarıdır. İkincisi, rəsmi Pekinin “Çin islahatlarının
atası” sayılan Den Syaopinin aşağıdakı tövsiyəsini heç zaman unut-
mayacağını deyirlər. D.Syaopin belə deyib: “Lider olarsan – işləri
161
korlayarsan. Hegemonların çox pis imici var. Üçüncü dünya liderinin
imici də ondan yaxşı olmayacaq. Bu, gəlişigözəl söz deyil, sırf siya -
si hesabdır” (3.6.7). Bizcə, Çin siyasi fikir tarixinə və hazırkı inkişaf
strategiyasına tam uyğun olan mövqedir. Yəni liderlik rəqabətinə
həvəsli olan Amerikaya qarşı Çin Şərq müdrikliyi ilə ehtiyatlılığını
yanaşı qoyur.
Rəsmi Pekinin real məqsədinin nə olduğu təbii ki, yuxarıdakı fi-
kirlərdə ifadə edilməyib. Lakin çinlilər çox ehtiyatlıdırlar. Onlar rə-
qiblərini qiymətləndirməyi bacarırlar – səbir və ağılla hərəkət edirlər.
Eyni zamanda, etiraf etmək lazımdır ki, Çin xarici siyasətində real
vəziyyəti və imkanlarını daim nəzərə alır. Rəsmi Pekinin “üçüncü
dünya” ölkələrinə yönəlik siyasətində bu, aydın görünür. Çin rəsmi
sənədlərində “harmonik dünya” konsepsiyası təqdim olunur (bax:
3.6.8 və 3.6.9).
Bu konsepsiyaya görə, 1980-ci illərdən başlayaraq “üçüncü dünya”
ölkələrinin geosiyasi çəkisi artır. Çinin əsas vəzifəsi “üçüncü dünya”
ilə sıx əməkdaşlıq qurub, ümumilikdə harmonik inkişafa nail olmaqdır.
Lakin Çin “üçüncü dünya” ölkələrinin geosiyasi təsirini onların bey-
nəlxalq təşkilatlarda birləşərək, vahid “antihegemonçu mövqedən”
(yəni bir dövlətin və ya dövlətlər blokunun hegemonluğuna qarşı
durmaq) çıxış etməsində görür. Ona görədir ki, son zamanlar Çin
beynəlxalq təşkilatlar formalaşdırmaqdadır. “Çin-Afrika”, “Çin-Latın
Amerikası”, BRİKS və başqa təşkilatların yaradılması buna misaldır.
Buradan Çinin “harmonik dünya” konsepsiyasına əsaslanan geosiyasi
strategiyasının mahiyyəti aydın olur.
Maraqlıdır ki, ABŞ və Çinin geosiyasi strategiyasının müqayisəsi
həm də Qərb və Şərq dünyagörüşü arasındakı fərqləri aydın göstərir.
Çin qələbəni harmoniyada, ABŞ isə rəqabətdə, öz üstünlüyünü təmin
etməkdə axtarır.
Çinin geosiyasi strategiyasında diqqəti çəkən başqa bir məqam
Cənub yarımkürəsində yerləşən dövlətlərin əmək daşlığını genişlən-
dirməyə çalışmasıdır. Bu cür siyasət Çinin Rusiya və Avropaya da
ehtiyatla yanaşdığı fikrini formalaşdıra bilər. Lakin Moskva ilə
Pekinin son vaxtlar qarşılıqlı münasibətlərə xüsusi əhəmiyyət verməsi
162
situasiyanın daha mürəkkəb olduğunu göstərir. Doğrudan da, Rusiya
ilə Çinin bir-birindən ehtiyatlandığı hiss edilir. Rusiya ABŞ-Çin mü-
barizəsində heç bir tərəfə dəstək vermək istəmir. Eyni zamanda, Asi-
ya-Sakit okean regionunda inteqrasiya proseslərinə yardım etməyi
özünün xarici siyasətinin prioritetləri sırasına daxil edir (bax: 3.5.22).
“Cənub”a üstünlük verməklə isə Çin ABŞ-ın daha geniş miqyasda
maraqlarına xidmət edən təşkilatların yaranmasının qarşısını almağa
çalışır.
Rəsmi Pekin çoxqütblü dünya modeli formalaşdırmağa cəhd edir.
Bu məsələdə onun Rusiya ilə müəyyən istiqamətlər üzrə ortaq
hərəkət etmək imkanı vardır. Moskva da bundan istifadə edərək, bir
neçə geosiyasi güc mərkəzinin formalaşması xəttinə dəstək verir.
Təbii ki, Rusiya özü Avrasiyada geosiyasi güc mərkəzi yaradıb,
onun lideri olmaq planlarından imtina etmir. Bu səbəblərdən Çinin
yeni prezidenti Si Cinpinin ilk xarici səfərini Rusiyaya etməsi Qərbin
siyasi dairələrində həssaslıqla qarşılandı. Məlumdur ki, hər iki döv -
lətin qlobal geosiyasətə aid ortaq maraqları vardır. Bu mənada Mosk -
va ilə Pekinin əməkdaşlığa davam edəcəklərini proqnozlaşdırmaq
olar. Bununla belə, Rusiya ilə Çinin hansı məqama qədər müttəfiq
ola biləcəklərini gələcək göstərəcəkdir.
V.Putinin Çinə son səfəri zamanı (5-7 iyun 2012-ci il) bəzi fikir
ayrılığı özünü göstərib. Rusiya Çinin ortaq qurumlar yaratmaq
(maliyyə, azad ticarət zonası və iqtisadi əməkdaşlıqla bağlı) təkliflərini
qəbul etməyib. Məsələn, Özbəkistanın Şanxay Əməkdaşlıq Təşkilatı
(ŞƏT) çərçivəsində azad ticarət zonasına daxil olmasına Rusiya im -
kan vermədi. Rəsmi Pekinin ortaq maliyyə qurumu yaratmaq təklifini
də Moskva qəbul etmədi. Rusiya-Çin münasibətlərində fikir ayrılığına
səbəb olan digər faktor birgə inkişaf bankı yaratmaqla bağlıdır.
Əslində, hər iki dövlətə dollara alternativ ola bilən valyutanı dövriy -
yəyə buraxmaq sərf edir. Lakin bu pul vahidinin kimə aid olması
məsələsində ciddi mövqe fərqi vardır. İqtisadiyyatı daha güc lü olan
Çin öz pul vahidi olan yuanı BRİKS və ŞƏT daxilində əsas valyutaya
çevirmək niyyətindədir. Beləliklə, Rusiya-Çin əməkdaşlığının bir
163
həddi var. Hələlik tərəflər o həddi genişləndirməyə ehtiyatla yana-
şırlar.
Bunlar onu göstərir ki, Çinin xarici siyasətində liderlik iddiaları
Şərq müdrikliyi pərdəsi ilə örtülsə də, atılan addımlar başqa məqam-
lardan xəbər verir. “Harmonik dünya” konsepsiyası Çinin prosesləri
öz maraqlarına uyğun idarəetməsi üçün imkanlar yarada bilər. Yəni
“harmoniyanın ritmi” Çinin maraqlarına cavab verən dərəcədə ol-
malıdır.
Yuxarıda təhlil etdiyimiz şərtlər daxilində Azərbaycan Uzaq Şərq
amilini, o cümlədən Çini xarici siyasətində nə dərəcədə nəzərə
almalıdır? Hələ keçən əsrin 90-cı illərinin əvvəllərindən Azərbaycan
Çin və Yaponiya ilə əməkdaşlığa başladı. Çinlə Azərbaycan arasında
diplomatik münasibətlər 1992-ci ilin aprelində quruldu. Lakin həmin
dövrdə Azərbaycana rəhbərlik edən şəxslərin bəzi millətçi çıxışları
rəsmi Pekinlə münasibətlərin inkişafına əngəl törətdi. Demək olar
ki, Çin kimi böyük bir dövlətlə az qala düşmən olmaq vəziyyəti ya-
ranmışdı.
Bu, Azərbaycanın dövlət maraqlarına cavab vermirdi. Müasir
tarixi şəraitə uyğun gəlməyən bir mövqe idi. Azərbaycan rəhbərliyi
nəzərə almalı idi ki, Çin sürətlə inkişaf edən, geniş islahatlar həyata
keçirən böyük bir dövlətdir. Onunla münasibətlərdə problem yaratmaq
əlavə çətinliklərdən başqa bir nəticə verməyəcək. Təsəvvür edək ki,
keçən əsrin 90-cı illərində ABŞ nəzəri səviyyədə Çinlə münasibətlərini
qurmağın variantlarını axtarırdı, Azərbaycan rəhbərliyi isə əlaqələri
sərinlədən bəyanatlar verirdi. Təbii ki, bu, uzun müddət davam edə
bilməzdi.
Heydər Əliyev hakimiyyətə qayıdandan sonra Çinlə əlaqələrin
qurulmasına ciddi diqqət yetirildi. İlk olaraq, Azərbaycanın Çində
səfiri təyin edildi. Azərbaycan Prezidentinin Çinə səfəri 1994-cü il
martın 7-10-da oldu. Səfər zamanı ÇXR-in Sədri Tszyan Tszemin
qeyd etdi ki, “Çin Azərbaycanla münasibətlərin inkişaf etdirilməsinə
böyük əhəmiyyət verir və bütün sahələrdə onunla dostcasına əmək-
daşlığın genişləndirilməsinə hazırdır” (3.5.1, s.112). Heydər Əliyev
164
Çinin iqtisadi sahədə apardığı islahatları yüksək qiymətləndirdi. O,
Azərbaycanın Çin təcrübəsindən yararlana biləcəyini vurğuladı. Ulu
öndərin Çində islahatların aparılması təcrübəsi ilə maraqlanması
təsadüfi deyildi. Burada bir qədər geniş aspektdə problemə nəzər
salmağa ehtiyac görürük.
Məsələ postsovet məkanı ölkələrində uyğun sosial-siyasi və iqti-
sadi-mədəni inkişaf modelini tapmaqdan ibarət idi. Bəzi keçmiş
sovet respublikaları dərhal ifrat siyasi liberalizmə meyl etdilər. Onlar
siyasi islahatları intensivləşdirdilər, iqtisadi sahə isə geridə qaldı.
Nəticədə, həmin cəmiyyətlərdə xaos yarandı, əhalinin ağır iqtisadi
vəziyyəti siyasi qarşıdurmaları daha da kəskinləşdirdi. Belə görünürdü
ki, siyasi liberalizm ölkənin xüsusiyyətlərini nəzərə almaqla həyata
keçirilməlidir.
Heydər Əliyev bunları çox yaxşı bilirdi. Ulu öndər əvvəlcə iqtisadi
islahatlara üstünlük vermək kursunu seçdi. Siyasi islahatları da
tədricən apardı. İqtisadi infrastrukturun yeniləşməsi cəmiyyətdə
sabitliyin yaradılmasına çox kömək etdi. Bu yolu artıq keçmiş bir
dövlət kimi Çin Heydər Əliyevi əlbəttə, maraqlandırırdı. İlk səfərində
ümummilli lider Çində həyata keçirilən iqtisadi islahatlarla dərindən
tanış olmağa üstünlük verdi. Ulu öndər Azərbaycan cəmiyyətinin mo-
dernləşməsi prosesində Çin təcrübəsindən istifadə etməyə çalışırdı.
Onu deyək ki, Latın Amerikası ölkələrinin bəzilərində modern-
ləşmənin mənfi nəticələr verməsi, müstəqilliyini yeni əldə etmiş
dövlətlər üçün də bir xəbərdarlıq idi. Çin ənənə ilə müasirləşmənin
maraqlı sintezini yarada bilən ölkə olaraq Azərbaycan rəhbərliyinin
diqqətini çəkirdi. Bütövlükdə Heydər Əliyevin Çinlə əlaqələr qurmağa
üstünlük verməsi, onun həmişə strateji maraqları nəzərə alaraq addım
atdığının göstərirdi.
ÇXR rəhbəri T.Tszemin Heydər Əliyevlə görüşündə Azərbaycanla
BMT çərçivəsində əməkdaşlığı genişləndirmək istədiklərini də vur-
ğuladı. Dağlıq Qarabağ məsələsində Çinin ehtiyatlı mövqe tutduğu
hiss edilirdi. T.Tszemin bu problemin yaranmasından narahatlığını
ifadə etdi. Eyni zamanda, Azərbaycan və Ermənistana problemi həll
etməkdə uğurlar arzuladı. Bu problemin hər iki tərəfə zərər verdiyini
165
söylədi. Çinin dövlət başçısı Azərbaycanın ərazi bütövlüyünün
bərpasını, öz növbəsində Azərbaycan Prezidenti də Tayvan məsələsində
Çinin mövqeyini dəstəklədiyini bildirdi.
Bunlarla yanaşı, Çin Azərbaycana Cənub Qafqaz regionu müstə-
visində ölkələr arasında fərq qoymadan yanaşır. Çin Azərbaycanı
“üçüncü dünya”nın tərkibində görməklə bərabər, onu bütövlükdə
Cənub Qafqaz kontekstindən ayırmaq fik rində deyildi. Yəni Cənub
Qafqazın hər bir ölkəsinə layiq ol duğu aspektdə yanaşmaq xətti o
zaman rəsmi Pekinin hərəkətlərindən hiss olunmurdu. Həmin dövr
üçün bu cür yanaşma ümumiyyətlə, dünyanın əksər böyük dövlətlərində
müşahidə edilirdi. Rəsmi Bakı bundan problem yaratmaq fikrində
deyildi. Hesab edirik ki, Azərbaycan rəhbərliyinin məsələyə yanaşması
reallığa söykənirdi.
Nəzərə alaq ki, o illərdə Çin Azərbaycana iqtisadi və mədəni as-
pektlərdə nüfuz etməyə çalışırdı. Böyük bir dövlətin bu marağına
laqeyd qalmaq olmazdı. Eyni zamanda, əlaqələr inkişaf etdikcə
qarşılıqlı anlaşma ehtimalı da yüksəlir. Doğrudur, burada Çinin Qərb
ölkələrinin Azərbaycanda nüfuz sahibi olmasını əngəlləmək məqsədi
olduğu unudulmamalıdır. Bununla yanaşı, ölkəmizin enerji daşıyıcıları
ilə zəngin olması Çinin Azərbaycana marağını artırırdı.
Azərbaycan bu amillərdən istifadə edərək, Çinlə iqtisadi və
mədəni əlaqələri inkişaf etdirə bilərdi. Ona görə də, rəsmi Bakı
Çinlə münasibətlərin genişlənməsinə həmişə müsbət yanaşıb. Beləliklə,
iki ölkə arasında iqtisadi-ticari, texniki və mədəni əlaqələr genişləndi.
2002-ci ildə Heydər Əliyev Çinin Azərbaycana yeni təyin edilmiş
səfirinin etimadnaməsini qəbul edərkən, belə bir fikir söylədi: “Bizim
diplomatik münasibətlərimiz elə qurulan andan yaxşıdır və belə də
qalacaqdır, çünki Azərbaycanın Çinlə mübahisə etməli bir məsələsi
yoxdur, aramızda da heç bir problem yoxdur” (3.6.10).
Ulu öndərin Çin siyasətini Prezident İlham Əliyev uğurla davam
etdirir. İlham Əliyevin Çinə ilk səfəri 2005-ci il martın 17-19-da
oldu. ÇXR-in sədri Hu Szintao bu səfərə böyük əhəmiyyət verdiklərini
açıq dedi. Rəsmi Pekin Azərbaycana Cənub Qafqazın lider dövləti
kimi münasibət göstərdi. Çin rəhbərləri bu haqda fikirlərini bildirdilər.
166
Onlar ölkəmizin Cənub Qafqazda liderlik mövqeyinin möhkəmlən -
mə sindən məmnun olduqlarını söylədilər. Prezident İlham Əliyev
çinli iş adamlarının Azərbaycana sərmayə qoymaları üçün hər cür
şərait yaradılacağını vurğuladı (3.6.11).
Aydın oldu ki, Azərbaycan Çinlə münasibətlərinə konkret məzmun
verir. O cümlədən, iqtisadi münasibətlərin inkişafına daha çox maraq
göstərir. Bu, tamamilə praqmatik bir siyasətdir. Çünki Azərbaycan
üçün qarşılıqlı faydalı əməkdaşlıq böyük əhəmiyyət daşıyır. Ölkəmiz
heç bir dövlətin daxili işinə qarışmaq niyyətində olmayıb. İqtisadiyyatı
sürətlə inkişaf edən Çin ilə də əlaqələrin genişlənməsi və dərinləşməsi
vacib məsələdir.
Azərbaycan-Çin münasibətlərində iqtisadi və mədəni aspektlərin
üstünlük təşkil etməsi, mövcud geosiyasi reallığa uyğundur. Onu
deyək ki, enerji sahəsində Çin daha çox Mərkəz Asiya ölkələri ilə
əlaqələrə üstünlük verir. Rəsmi Pekin Türkmənistan, Özbəkistan və
Qazaxıstanla enerji sahəsində bir neçə iri layihələr həyata keçirir.
Hətta bu məsələ ilə bağlı Qərblə Çin arasında müəyyən mübahisəli
vəziyyət yaranıb.
Belə görünür ki, Çin Mərkəz Asiyanın enerji ehtiyatlarından daha
çox istifadə etmək kursunu seçib. O, həmin regionda hasil edilən
neft və qazın daşınma marşrutlarının Şərq istiqamətində olmasına
çalışır. Lakin Azərbaycan bu proseslərə müdaxilə etmir. Çin də dərk
edir ki, Azərbaycanla enerji məsələsində hər hansı anlaşılmazlıq
Qərblə münasibətlərində problemləri dərinləşdirər. Bundan başqa,
ölkəmizin müstəqil siyasət yeritdiyini də rəsmi Pekin başa düşür.
Beləliklə, Azərbaycanın Çin siyasəti praqmatik mahiyyət daşıyır.
Ölkəmiz Uzaq Şərqin sürətlə inkişaf edən dövləti ilə qarşılıqlı faydalı
əməkdaşlığı inkişaf etdirir. Azərbaycan daha çox iqtisadi və mədəni
sahələrə üstünlük verir. Azərbaycan Çinin “üçüncü dünya”ya müna-
sibətdə yeritdiyi siyasətindən bir qədər kənarda dayanır. Ölkəmiz
Çinin təşəbbüsü ilə yaradılan regional təşkilatlara üzv deyil. Azərbaycan
Uzaq Şərqin bütün ölkələri ilə də bərabərhüquqlu əlaqələr qurmağa
üstünlük verir. Onların sırasında Yaponiya ayrıca yer tutur.
167
Yaponiya Cənub Qafqazda Azərbaycana xüsusi əhəmiyyət verən
dövlətdir. Ölkəmizə ən çox yardım edən dövlətlərdən biridir. Tokio
Azərbaycanın iqtisadi-texniki inkişafına, istehsal sahələrinin mo-
dernləşməsinə yaxından kömək edir. Onu deyək ki, Yaponiyanın
bizim regiona marağı təsadüfi deyil. Burada əsas amil Yaxın və Orta
Şərqdə sabitsizliyin hökm sürməsi nəticəsində Yaponiyanın enerjiyə
olan ehtiyacını Xəzər hövzəsi vasitəsi ilə ödəməyə çalışmasıdır.
Hələ 1997-ci ildə Yaponiyanın Baş naziri Ryutaro Haşimoto “Av-
rasiya diplomatiyası” konsepsiyasını irəli sürmüşdü. Konsepsiyada
“Böyük İpək Yolu”nun bərpasına xüsusi diqqət yetirilib. Rəsmi
Tokio “Böyük İpək Yolu”nun üzərində olan bütün dövlətlərlə yaxın
əlaqələr qurmaq kursunu seçib. Azərbaycan Prezidenti Heydər
Əliyevin 1998-ci ildə Yaponiyaya etdiyi səfərdə qarşılıqlı əməkdaşlığın
perspektivləri geniş müzakirə edildi. Həmin səfər zamanı səkkiz
sənəd imzalandı. Bununla da Azərbaycan-Yaponiya münasibətləri
konkret istiqamət və məzmun aldı. Xüsusilə, “İpək Yolu”nun bərpası
məsələsində Bakı ilə Tokionun maraqları tam üst-üstə düşür. Buna
görə, Azərbaycanın xarici siyasətində Yaponiyanın prioritet təşkil
etməsi tam başadüşüləndir. Coğrafi baxımdan bu ölkə Qafqazdan
çox uzaq olsa da, “İpək Yolu”nun şərq sərhədini təşkil edir. Əsas
amil isə ondan iba rətdir ki, Yaponiya dünyanın ən güclü iqtisadi
sistem lərindən birinə malikdir. Yüksək inkişaf etmiş texnologiyalara
sahib olan Yaponiyadan çox şeyləri öyrənmək mümkündür.
Yaponiyanın Azərbaycana xoşməramlı münasibətini də diqqətə
almaq lazımdır. İki ölkə arasında əlaqələrin inkişaf etməsi üçün bö -
yük perspektivlər var. Prezident İlham Əliyevin 2006-cı ildə Yaponiyaya
rəsmi səfəri qarşılıqlı əlaqələrin inkişafında yeni səhifə açdı.
Azərbaycan tərəfi Yaponiya şirkətlərinin ölkəmizdə fəaliyyətini ge-
nişləndirmələri üçün lazım olan hər bir şəraiti yaratdı. Yaponiyadan
yüksək texnologiyaların gətirilməsi mühüm vəzifələrdən biri kimi
qəbul edildi. Yüksək səviyyəli yapon mütəxəssislərinin Azərbaycana
cəlb edilməsi vacib məsələlərdən sayılır.
Azərbaycan-Yaponiya münasibətlərinin inkişafında enerji amili
ciddi rol oynayır. Yaponiya şirkətləri Cənub Qafqazdakı beynəlxalq
168
layihələrdə iştirak edirlər. Bu baxımdan Yaponiya Uzaq Şərqin digər
ölkələrindən fərqlənir. Yaponiyanın yeritdiyi “Avrasiya diplomatiyası”
konsepsiyasının məqsədlərini nəzərə alsaq, rəsmi Tokionun Azər-
baycanla bağlı planlarının ciddi olduğuna əmin olarıq.
“Avrasiya diplomatiyası” ABŞ-ın “qarşılıqlı asılılıq”, Rusiyanin
“çoxqütblü dünya” və Çinin “harmonik dünya” konsepsiyaları kimi
geniş geosiyasi məqsədlər güdən bir kursdur. Bu konsepsiyalar
Avrasiya məkanında müəyyən mənada rəqabət aparırlar. Lakin ya-
ponların yanaşması bir qədər fərqlidir. Onlar Avrasiya məkanında
daha çox Çinlə yarışırlar. Bunun da səbəbi çox güman ki, coğrafi ya-
xınlıq və tarixi məqamlarla bağlıdır. Lakin bütün bunların Azərbaycan
məsələsində Yaponiya ilə Çinin ciddi rəqabətə girəcəyinə səbəb ol-
mayacağını düşünürük. Bu dövlətlərin Rusiya və ABŞ-la da Azər-
baycanla bağlı qarşıdurmalara getməsi ehtimalı azdır. Ölkəmizin
Uzaq Şərqin hər iki dövləti ilə əlaqələri inkişaf etdirməsi istiqamətində
maneənin yarana biləcəyini düşünmürük.
Azərbaycan Uzaq Şərq siyasətində İndoneziya, Sinqapur, Malayziya,
Tailand və bölgənin başqa dövlətləri ilə də əlaqələri genişləndirməyi
planlaşdırır. Hazırda bu ölkələrlə münasibətlər inkişaf edir. Hesab
edirik ki, həmin əlaqələr yüksələn xətlə davam edəcəkdir. Bu prosesə
qlobal geosiyasi güclərin müəyyən dərəcədə təsir edə biləcəyini istisna
etmirik. Lakin həmin təsirin əhəmiyyətli dərəcədə olacağı gözlənilmir.
Dünyanın geosiyasi ağırlıq mərkəzinin Şərqə dəyişməsi ilə Azər-
baycanın Uzaq Şərq ölkələri ilə əlaqələrinin daha geniş və dərin ola
bil məsi mümkündür. Hər bir halda bu proses Azərbaycanın xarici
siyasətdə balanslaşma prinsipinə əməl etməsində ciddi dəyişiklik et-
məyəcək. Azərbaycan üçün hər şeydən önəmli olanı milli suverenlik
və müstəqilliyin tə minidir. Bütün digər amillər bu strateji məqsədə xid -
mət edir.
Uzaq Şərq ölkələri ilə əlaqələrin inkişaf etdirilməsi Azərbaycanın
Qərb və Şərq arasında “geosiyasi körpü” rolunu daha yüksək
səviyyədə yerinə yetirməsinə yardım edəcəkdir. Bu mənada ölkəmiz
və xalqımız dünyanın müxtəlif mədəniyyətlərini birləşdirmək kimi
tarixi rol oynayacaqdır. Azərbaycan minilliklərdən gələn sivilizasi-
169
yalararası əlaqələrə xidmət etmək kimi mühüm missiyasını davam
etdirəcəkdir. Qərb-Uzaq Şərq münasibətlərində Azərbaycanın “geosiyasi
körpü” rolu oynaması, ölkənin beynəlxalq aləmdə müstəqil siyasət
yeritməsi imkanlarını daha da genişləndirəcək. Tarixi İpək Yolunun
bərpası burada əsas rol oynaya bilər. Şübhəsiz ki, Azərbaycan üçün
daha önəmli olanı iqtisadi-mədəni əlaqələrin inkişaf etdirilməsidir.
Ölkə geosiyasi rəqabət meydanına çevrilməməlidir.
Nəzəri ümumiləşdirmələr
Azərbaycanın xarici siyasətinin təhlili özlüyündə mürəkkəb bir
işdir. Müasir tarixi mərhələnin beynəlxalq miqyasda hər an gözlənilməz
situasiya yarada biləcəyi nəzərə alınmalıdır. Xarici siyasət haqqında
fikir yürütmək çoxlu riskləri, bir sıra incə məsələləri və ehtimalları göz
önünə almağı tələb edir. Buna baxmayaraq, yuxarıda toxun duğumuz
məqamlar ölkəmizin xarici siyasətinin konseptual aspektlərini ifadə
edir. Yəni xarici siyasətin elə prinsipləri var ki, dövlət beynəlxalq
aləmdəki fəaliyyətində daim onları nəzərə alır. Həmin kontekstdə biz
Azərbaycanın xarici siyasətinin əsas istiqamətlərinin qısa təhlilini ver -
məyə çalışdıq.
Ölkəmizin xarici siyasət kursunu Ulu öndər Heydər Əliyev for-
malaşdırıb. Təhlildən də göründüyü kimi, Heydər Əliyev xarici
siyasət konsepsiyasında müasir geosiyasi nəzəriyyələrin əsas müddəaları
ilə tarixi reallığı üzvi şəkildə uyğunlaşdıra bilib. Azərbaycanın dövlət
maraqlarının təmin edilməsi bu konsepsiyanın ana xəttini təşkil edir.
Müasir tarixi mərhələdə Azərbaycan dövlətçiliyinin möhkəmləndiril -
məsi, demokratik və güclü dövlətin qurulması bu konsepsiyanın
əsas strateji hədəfləridir. Güclü dövlət quruculuğu ilə balanslaşmış
xarici siyasət bu məqamlarda bir-birini tamamlayır. Heydər Əliyev
bu problemi praktik aspektdə ustalıqla həll edən görkəmli siyasətçi
və dövlət xadimi kimi tarixdə qalacaq.
Azərbaycanın xarici siyasətinin üç mərhələsi bir-biri ilə sıx bağ -
lıdır. Burada həm vahid daxili siyasətin beynəlxalq aləmdə mərhələ-
liliyinin təsdiq edilməsi, həm də strukturca iyerarxik (pilləvarı) ol -
170
ma sı nəzərdə tutulur. Struktur iyerarxikliyi aşağıdakı üç səviyyədən
ibarətdir – region dövlətlərinə yönəlik siyasət, regiona qonşu olan
böyük dövlətlərə istiqamətlənmiş siyasət və Avro-Atlantika-Asiya-
Sakit okean siyasəti.
Birinci və ikinci səviyyə regional siyasətin strukturunu və məz-
mununu müəyyən edir. Çünki birbaşa regionda yerləşən dövlətlərlə
yanaşı, bölgəyə qonşu olan və ciddi təsir gücünə malik dövlətlər də
nəzərə alınmalıdır.
Rusiya, Türkiyə və İran Cənub Qafqazda bəzi aspektlərdə region
dövlətlərindən daha güclü və xüsusi təsir vasitələrinə malikdirlər.
Ona görə də, Azərbaycanın kifayət qədər mürəkkəb struktura malik
olan regional siyasəti çoxlu sayda amilləri diqqətə almalıdır. Burada
“çevik alyanslar” strategiyası meydana çıxan maneələri dəf etməyə
imkan verir.
Yuxarıdakı təhlil göstərir ki, Azərbaycanın regional siyasəti çevik
manevrlər hesabına uğur qazanmaq imkanı əldə etmişdir. Ölkə
müxtəlif dövlətlərin maraqlarını balanslaşma prinsipi əsasında tən-
zimləməyi bacarır. Bu tənzimləmə ayrılıqda həmin dövlətlərin heç
birinin təsiri altına düşmədən, Azərbaycanın dövlət maraqlarını təmin
etmək şansı verir.
Müasir mərhələdə regional siyasət üçün səciyyəvi olan bir məqamı
qeyd etmək lazımdır. Azərbaycanın regional siyasəti eyni bir dövlətin
iki səviyyədə ölkəyə təsir edə bilmək imkanlarını nəzərə almaqla
for malaşdırılıb. Məsələn, Rusiya həm regiona qonşu olan böyük
döv lət, həm də qlo bal səviyyədə kifayət qədər təsiri olan ölkə qis -
mində Azər baycanın xarici siyasət kursunda xüsusi yer tutur. Üstəlik,
Rusiya coğrafi olaraq məhdud dairədə Qafqaza aid olan ölkədir.
Deməli, şimal qonşumuzu xarici siyasətin hər üç səviyyəsində diq -
qətə almalıyıq. 1993-cü ilin ikinci yarısından xarici siyasətimizdə
Ru siya faktik olaraq, hər üç mərhələdə nəzərə alınmışdır.
Bu, regiona qonşu olan digər dövlətləri, ABŞ-ı, Avropa və Uzaq
Şərq ölkələrini qətiyyən arxa plana atmaq demək deyil. Azərbaycanın
xarici siyasətinin balanslaşma prinsipi bu mənada vacib olan bütün
siyasi məqamları uyğunlaşdırmağa imkan verir. Sadəcə olaraq,
171
müasir tarixi mərhələ belədir ki, Rusiya kimi böyük bir dövləti
müxtəlif səviyyələrdə nəzərə almaq lazım gəlir. Bu, Azərbaycanın
dövlət və milli maraqlarının tələblərindən irəli gəlir. Məsələnin bu
cür qoyuluşunun zəruriliyini təsdiq edən konkret nümunələri növbəti
fəsildəki təhlillərimizdə təqdim edəcəyik.
Xarici siyasəti üç səviyyəyə ayırmaq bir səviyyədən digərinə
keçid mexanizmi məsələsini aktuallaşdırır. Region ölkələri ilə bölgəyə
qonşu olan böyük dövlətlər istiqamətində aparılan siyasətlər bir-
birini tamamlamalıdır. Hər iki istiqamət isə qlobal miqyasda həyata
keçirilən siyasi kursa uyğunlaşdırılmalıdır. Azərbaycanın xarici si-
yasətində bu, müxtəlif konkret problemlər timsalında təmin edilir.
Məsələn, münaqişələrin həlli məsələsində regional siyasətlə Avro-
Atlantika və ya Asiya-Sakit okean məkanı siyasəti bir-birini tamamlayır.
Bunu bütün səviyyələrdə yeridilən siyasətdə eyni prinsiplərə söykənmək
strategiyası təmin edir. Konkret olaraq, Azərbaycan heç bir dövlətin
daxili işlərinə qarışmamaq, bərabərhüquqluluq əsasında əlaqələr
qurmaq, yalnız dinc vasitələrdən (siyasi-diplomatik) istifadə edərək
münasibətlər formalaşdırmaq, ölkələrin ərazi bütövlüyünə hörmət
etmək və bu kimi başqa prinsiplərə əməl edir.
Bəzən Azərbaycanın tarixən qısa bir müddətdə xarici siyasətdə
bu qədər uğur qazanmasının müxtəlif səbəblərini axtarırlar. Məsələn,
Ermənistanın apardığı informasiya təbliğatının təsirini Azərbaycan
qısa bir zamanda xeyli zəiflədə bildi. Erməni siyasətçilər və analitiklər
bunu Azərbaycanın neft amilindən ustalıqla istifadə etməsi ilə bağ-
layırlar. Bu, həqiqətin az bir hissəsidir. Çünki siyasətdə əsas məsələ
əldə olan imkanlardan necə yararlanmaqdan ibarətdir. Azərbaycan
xarici siyasətində konkret meyarları gözləməyə üstünlük vermişdir.
Həmin meyarlar (onlara prinsiplər də demək olar) isə ədalət, sə -
mimiyyət, etibarlı tərəfdaşlıq və sülhsevərliyə əsaslanır. Qədim Şərq
müdriklərindən biri deyib ki, “öz fikirlərinizə diqqətli olun –
onlar davranışınızın başlanğıcıdır”. Yəni insanın davranışının
düzgünlüyü fikirlərinin, hisslərinin təmizli yindən qaynaqlanır.
Böyük siyasət həqiqətlərə söykənən siyasətdir. Azərbaycanın
xarici siyasətdə uğurlarının əsas mənbəyi onun ədalətli, sülhsevər
olması və həqiqətə söykənməsindədir.
172
Ölkənin xarici siyasətinin əsas istiqamətlərindən danışarkən, bir
mühüm məqamı da qeyd etmək gərəkdir. Azərbaycan qlobal miqyasda
aparılan geosiyasətin iştirakçısına çevrilmişdir. Artıq o, siyasi ter -
minlərlə ifadə etsək, geosiyasi oyunçu kimi qəbul edilir. Bu irəliləyişin
tarixi əhəmiyyətini anlamağımız lazımdır. Ona görə ki, SSRİ dağılanda
Azərbaycan siyasi, geosiyasi, hərbi və iqtisadi cəhətdən ən çox zərər
görən respublika idi.
Azərbaycanı az qala parçalayacaqdılar. Daxildə formalaşmış
silahlı qruplar isə əhali arasında düşmənçiliyi, qarşıdurmanı alov-
landırırdılar. Bütün bunlara 1991-1993-cü ilin birinci yarısı Azərbaycana
rəhbərlik edən şəxslərin əsaslandırılmamış daxili və xarici siyasət
yeritməsi nəticəsində ölkədə yaranmış böhranlı vəziyyət də əlavə
olundu. Belə ağır vəziyyətdən cəmiyyətdə sabitliyə nail olub, sonra
da beynəlxalq miqyasda müstəqil geosiyasi oyunçu səviyyəsinə yük-
səlmək tarixi sıçrayışdır.
Beynəlxalq rəqabətin getdikcə kəskinləşdiyi bir şəraitdə bu cür
uğur əldə etmək həqiqi mənada böyük tarixi-siyasi əhəmiyyət daşıyır.
Onu da nəzərə alaq ki, beynəlxalq mü na sibətlərdə rəqabətin mövcudluğu
şəraitində Azərbaycan kimi ölkələrin nailiyyətləri hətta inkişaf etmiş
Qərbdə bəzi dairələri qıcıqlandırır. Belə hadisələr – yəni Azərbaycanın
nailiyyətləri – istəsək də, istəməsək də beynəlxalq münasibət lərin pred-
metidir və onlara təsir göstərir. Bu təsirin fəsadları isə özünü tam başqa
formalarda və proseslərdə nümayiş etdirir.
Bəli, nailiyyətlər çoxdur. Onlardan dünya ictimaiyyətinin diqqətini
daha çox çəkən və açığı, çoxlarında böyük qısqanclıq yaradan bir
necəsini qeyd etmək istərdim. Məlumdur ki, Azərbaycan 2011-ci
ildə “Avroviziya” beynəlxalq mahnı müsabiqəsində qələbə qazandı.
2012-ci ildə gənc və ərazicə kiçik müsəlman dövləti “xristian klu -
bu”nun müsabiqəsini çox yüksək səviyyədə təşkil etdi, uğurla keçirdi
və gözəl nümunə göstərdi. Məhz bu, bəzi dairələri narahat etdi.
Çünki “Avroviziya” Avropanın müsabiqəsidir və onilliklər ərzində
Avropanın monopoliyasında olub. Qərb mədəniyyətini nümayiş et-
dirmək məqsədi daşıyır. Ona görə də, Azərbaycan bir növ Avropanın
maraqlarına müdaxilə etmiş oldu. 
173
Şübhəsiz,  Azərbaycanın BMT Təhlükəsizlik Şurasına üzv seçilməsi
xarici siyasətin ən böyük qələbələrindən biri dir. Bu prosesdə Azər -
bay can dünyanın ən qüdrətli dövlətləri ilə mübarizə aparmalı oldu
və qalib gəldi. Tarixdə ilk dəfə olaraq, Azərbaycanın dövlət başçısı
BMT TŞ-nin iclasına sədrlik etdi. Ancaq bu, asan başa gələn iş ol -
madı. Ölkənin BMT TŞ-yə üzv olması çətin, böyük zəhmət və aktiv
diplomatik fəaliyyət tələb edən proses idi. Azərbaycan 17 turdan
sonra Avropanın iddia etdiyi bir yerə sahib oldu və dünyanın 155
ölkəsi Azərbaycana etimad göstərdi. Dünyada gedən mürəkkəb pro-
seslərdə Azərbaycanın verə biləcəyi töhfələrə ümid bağlandı. Avropanın
namizədi Azərbaycan deyildi. 
Doğrudur, biz Avropa ölkəsiyik və Avropa strukturları ilə sıx
əməkdaşlıq edirik. Düşünürəm ki, əlaqələrimiz daha da inkişaf
etməlidir. Lakin o da faktdır ki, Avropanın öz maraqları var. Deməli,
Azərbaycanın BMT TŞ-yə üzvlük iddiası belə, Avropanın maraqlarına
müdaxilə demək idi. Normal şəraitdə burada qeyri-adi bir şey yoxdur.
Sadəcə, bəzi dairələr kiçik müsəlman dövlətinin sürətli inkişafını və
beynəlxalq nüfuzunun yüksəlməsini həzm etməkdə çətinlik çəkirlər.
Azərbaycan isə bütün bunlara baxmayaraq, öz uğurlarını və nailiy-
yətlərini davam etdirməkdə qərarlıdır.
“Avroviziya”yada qələbəyə və BMT TŞ-yə üzvlüyə olan qısqan-
clıqlar arasında əlaqə vardır. Çünki, əvvəla, onla rın mənbəyi eynidir,
ikincisi, Azərbaycan dövlət olaraq qazandığı uğurlara görə özünü
göstərib. Burada başqa bir mühüm məqamı da vurğulamaq istərdim.
Məsələ ondan ibarətdir ki, qeyd etdiyimiz hadisələrlə bağlı ən
maraqlı və mühüm məqam odur ki, hər bir halda seçimi beynəlxalq
icti maiyyət və qurumlar edib. 
Avropa Olimpiya Oyunlarının Bakıda keçirilməsi haqqında qərarın
qəbul edilməsini bu fikrin təsdiqi kimi qəbul edə bilərik. Həmin
oyun ların Bakıda keçirilməsi haqqında qərarı Avropa Olimpiya
Komitəsi verib! Etiraf edək ki, bu, tarixi hadisədir. Avropa tarixində
ilk dəfə olaraq, öz Olimpiya Oyunlarını müsəlman ölkəsi olan Azər-
baycanda keçirəcək. Olimpiya Oyunları 2015-ci ildə olmalıdır. Heç
174
bir şübhə yoxdur ki, Avropa Olimpiya Oyunları da “Avroviziya”
kimi möhtəşəm və uğurlu olacaq. 
Regionda məhz Azərbaycan əsaslı və sistemli siyasət yeridə bilir.
Sosial-iqtisadi və mədəni inkişafın səmərəli konsepsiyasını uğurla
həyata keçirir. O, Cənub Qafqazda mədəniyyətlərarası və dinlərarası
dialoqun təşkil edilməsi istiqamətində ciddi fəallıq göstərir, bununla
bağlı beynəlxalq tədbirlər keçirir. Azərbaycan həm ölkənin davamlı
inkişafını təmin edir, həm də regional inteqrasiya və beynəlxalq
əməkdaşlıq layihələrini uğurla həyata keçirir.  
Beləliklə, Azərbaycanın həyata keçirdiyi müstəqil xarici siyasət
kursu, eyni zamanda beynəlxalq münasibətlərə öz töhfəsini verir. Bu
baxımdan, Azərbaycan, sözün həqiqi mənasında, yeni dövrdə geosiyasi
maraqların kəsişdiyi və toqquşduğu regionda Avropa ilə Asiyanın,
Şərqlə Qərbin, Şimalla Cənubun, Xristian aləmi ilə İslamın qarşılıqlı
hörmət və anlaşma şəraitində qonşuluq, dostluq və faydalı əməkdaşlıq
prinsiplərinin yeganə yol olduğunu, alternativinin olmadığını nümayiş
etdirir. 
Təbii ki, burada ölkə rəhbərliyinin düşünülmüş xarici siyasət kur -
sunu qətiyyətlə həyata keçirməsi əsas rol oynadı. Xarici siyasət kon -
kret və real amillərə əsaslanan milli inkişaf strategiyasına uyğun for-
malaşdırıldı. Dünyanın böyük güclərinin hər biri ilə əlaqələr qurmağı
bacaran Azərbaycan ətrafında gedən mürəkkəb geosiyasi oyunların
girdabına düşmədən öz maraqlarını qoruya bildi. Prezident İlham
Əliyevin bu mənada dediyi, “böyük neftin müsbət tərəfləri olduğu kimi,
mənfi tərəfləri də var”, fikrində həqiqət ifadə olunub. Bəzilərinin xarici
siyasətdəki uğurları yalnız “böyük neft”lə əlaqələndirməsi çox səthi ya-
naşmadır. Azərbaycan xarici siyasətinin əsas istiqamətləri ilə yanaşı,
onun priori tet lərini də düzgün müəyyənləşdirdi. Siyasi təcrübə, uzaq gö -
rənlik, diplomatik məharət, xarici siyasətin istiqamətləri ilə prioritetlərinin
bir-birini tamamlaması uğurlarımızın əsa sını təşkil etdi. Növbəti fəsildə
problemin bu aspekti üzərində ətraflı dayanacağıq. 
175
IV Fəsil
XARİCİ SİYASƏTİN PRİORİTETLƏRİ:
ƏSAS HƏDƏFLƏR VƏ İNKİŞAF 
TENDENSİYALARI
4.1. Xarici siyasətin prioritetlərinin təsnifi
Hər bir dövlət strateji fəaliyyət konsepsiyasına malik olmalıdır.
Bu konsepsiya çərçivəsində uzunmüddətli fəaliyyət proqramı tərtib
edilir. Dövlətin uzun müddət ərzində fəaliyyət göstərməsi başqa
şərtlərlə yanaşı, beynəlxalq münasibətlər sisteminin bütövlükdə
inkişaf variantlarının proqnozlaşdırılmasını tələb edir. Həmin proqnoza
regional miqyasda münasibətlərin inkişafı və konkret dövlətin başqa
dövlətlərlə əlaqələrinin qurulması daxildir. Bu zaman beynəlxalq
münasibətlər sisteminin bu və ya digər elementinin dəyişmə istiqa-
mətlərini düzgün təyin etmək lazım gəlir.
Bu, mürəkkəb prosesdir. Onun tərkibində dövlətin müxtəlif isti-
qamətlərdə xarici siyasəti qarşısında duran birinci dərəcəli vəzifələrin
müəyyənləşdirilməsi məsələsi də vardır. Həmin vəzifələr ölkənin
siyasi və iqtisadi maraqlarına uyğun müəyyənləşdirilir. Yəni xarici
siyasət milli maraqlar əsasında formalaşmalıdır. Konkret zaman və
məkan daxilində milli maraqların prioritetləri xarici siyasətin istiqa-
mətlərinə və məzmununa ciddi təsir edir. O cümlədən, konkret situa-
siyalarda xarici siyasətin prioritetlərini müəyyənləşdirməyin meyarları
kimi çıxış edir.
Beləliklə, mövcud zaman və məkanda xarici siyasətdə reallaşması
önəmli olan vəzifələrin müəyyənləşdirilməsi müstəqil dövlət üçün
prinsipial əhəmiyyət daşıyır. Bu vəzifələrin aydınlaşdırılması real
sosial-siyasi, hərbi, iqtisadi, geosiyasi, regional və beynəlxalq şəraitin
nəzərə alınmasını tələb edir. Nəticədə, xarici siyasətin prioritetləri
formalaşdırılır.
176
Bir xüsusiyyəti qeyd edək. Xarici siyasət həmişə daxili siyasətin
davamıdır və dövlətin ümumi fəaliyyətinin bu iki əsas tərkib hissəsi
bir-birini tamamlayır. Həyata keçirdiyi siyasətlə dövlət cəmiyyətin
varlığını, təhlükəsizliyini və inkişafını təmin etməyə çalışır. Bu
məqsədə çatmaq üçün əlverişli daxili və xarici mühit yaradılmalıdır.
Məsələnin bir tərəfi daxili siyasətə, digər tərəfi isə xarici siyasətə
bağ lı dır. Onlar bir-birini tamamladıqda, dövlətin siyasəti güclü olur.
Bu məqam xarici siyasətin prioritetlərində bu və ya digər dərəcədə öz
əksini tapmalıdır. Müasir tarixi mərhələdə dövlətlərarası əlaqələr o
dərəcədə genişlənib və inkişaf edib ki, daxili və xarici siyasət
arasındakı klassik sərhədlər dəyişib.
Yuxarıda qeyd etdiyimiz məqamlar bir çox mənalarda Azərbaycanın
xarici siyasətinin prioritetlərinin sistemliliyini və praqmatikliyini
görməyə imkan verir. Biz həmin prioritetləri sahələrə uyğun qrup-
laşdırmışıq. Hərçənd, fərqli təsnifatın mümkünlüyünü istisna etmirik.
Hesab edirik ki, xarici siyasətin prioritetlərini aşağıdakı kimi təsnif
etmək olar: 
a) daxili siyasi və iqtisadi amillərlə birbaşa bağlı olan sahə:
– bazar iqtisadiyyatı və qanunun aliliyinə əsaslanan plüralist de-
mokratiyanın inkişaf etdirilməsi;
b) münaqişəli situasiyaların həlli və ərazi bütövlüyünün bər-
pası:
– Azərbaycanın ərazi bütövlüyü və suverenliyinin tezliklə bərpa
edilməsi məqsədi ilə müstəqil xarici siyasət yeridilməsi;
– Azərbaycanın təhlükəsizliyi, siyasi müstəqilliyi, suverenliyi və
ərazi bütövlüyünə qarşı yönəlmiş təhlükələrin aradan qaldırılması;
– ATƏT-in Lissabon sammitində qəbul edilən prinsiplər əsasında
Ermənistan-Azərbaycan, Dağlıq Qarabağ münaqişəsinin ATƏT-in
Minsk qrupu çərçivəsində danışıqlar yolu ilə həll edilməsi;
– Ermənistanın Azərbaycana qarşı hərbi təcavüzünün nəticələrinin
aradan qaldırılması;
c) regional təhlükəsizliyin təmini və sabitliyin qorunması:
– qonşu ölkələrlə mehriban qonşuluq və qarşılıqlı fayda kəsb
edən münasibətlərin inkişaf etdirilməsi;
177
– regionda təhlükəsizliyin və sabitliyin gücləndirilməsi;
– bölgədə qanunsuz silah, narkotrafik və digər qanunsuz daşımaların
qarşısının alınması;
– Xəzər dənizi hövzəsinin demilitarizasiyası (hərbsizləş dirilməsi);
ç) beynəlxalq miqyasda olan təhdidlərin qarşısının alınması:
– nüvə silahlarının yayılmasının qarşısının alınmasına dair mövcud
olan qlobal prinsiplərə sadiqlik və Cənub Qafqazda nüvə silahlarından
azad zonanın yaradılması;
– beynəlxalq terrorizmlə mübarizədə iştirak;
d) beynəlxalq təhlükəsizlik və əməkdaşlıq strukturlarına in-
teqrasiya:
– NATO, Avropa İttifaqı, ATƏT və Avropa Şurası da da xil olmaqla,
Avropa və Transatlantik təhlükəsizlik və əməkdaşlıq strukturları ilə
sıx əməkdaşlıq;
– Azərbaycanın Qərb və Şərqin qovşağında mühüm strateji-
coğrafi mövqeyindən bəhrələnərək, ölkə iqtisadiyyatının müxtəlif
sahələrinin inkişafının sürətləndirilməsi;
– Azərbaycanın iştirakçısı olduğu Avrasiya nəqliyyat dəhlizinin
inkişaf etdirilməsi.
Bu təsnifatdan görünür ki, Azərbaycanın xarici siyasətinin prio ri -
tetləri daxildə demokratik həyat tərzinin bərqərar olması mə sələsi
ilə regional və qlobal miqyasda böhranlı situasiyaların həlli, təhlü-
kəsizliyin təmini, beynəlxalq təhlükəsizlik və iqtisadi-enerji struk-
turlarına inteqrasiyanı uyğunlaşdırmağı nəzərdə tutur. Bu, təsadüfi
deyil. Çünki müasir tarixi mərhələdə hər bir dövlətin suve renliyi və
daxili inkişaf imkanları, onun yerləşdiyi region və qlobal miqyasda
cərəyan edən siyasi, geosiyasi, iqtisadi, hərbi və mədəni proseslərlə
sıx bağlıdır. Ona görə də, xarici siyasətdə təhlükəsizlik, əməkdaşlıq
və daxili sosial-iqtisadi inkişaf aspektləri tarixdə görünməmiş dərəcədə
bir-biri ilə bağlı hala gəlmişdir. Məhz buna görədir ki, Azərbaycan
Prezidenti Heydər Əliyev bütün xarici səfərlərində ölkəmizin demo -
kratikləşməsini, sosial-iqtisadi və mədəni inkişaf mo delini birbaşa
regiondakı münaqişələrin həlli, beynəlxalq miqyasda təhlükəsizliyə
178
olan təhdidlərin aradan qaldırılması ilə əlaqələndirirdi. Heydər Əliyev
bu məqamları təkrar-təkrar vurğulayırdı.
Prezident İlham Əliyev həmin xətti dəqiqliklə, meydana çıxan
yeni geosiyasi və iqtisadi-hərbi şərtləri nəzərə almaqla yaradıcı
surətdə davam etdirir. Ölkənin xarici siyasətinin prioritetləri də bu
milli maraqlara uyğun reallaşdırılır.
Azərbaycanın xarici siyasətinin prioritetlərində regional təhlükə-
sizliklə inteqrasiya prosesi əlaqəli şəkildə ifadə olunmuşdur. Bunu
ölkənin xarici siyasətinin prinsipial məqamı kimi qəbul etmək
gərəkdir. Azərbaycan regional miqyasda yaranmış təşkilatlardakı
fəaliyyətində və enerji layihələri ətrafında formalaşan beynəlxalq
konsorsiumlarda problemin bu tərəfini həmişə önə çəkir. Regional
inteqrasiyaya çağıran beynəlxalq qurumlar və böyük dövlətlər Azər-
baycanın bu kursu ilə razılaşmalıdırlar. Çünki həmin məsələ birbaşa
ərazi bütövlüyünün təmini və regional təhdidlərin neytrallaşdırılması
ilə əlaqəlidir.
Regional miqyasda təhlükəsizlik təmin edilməsə, heç bir inteqra-
siyadan söhbət gedə bilməz. Dünyanın hər bir müstəqil dövləti bu
prinsipdən çıxış edir. ABŞ, Rusiya, Av ro pa ölkələri, Türkiyə, İran və
başqa dövlətlərin xarici siya sət prioritetlərinə adi gözlə belə nəzər
salsaq, bunu görə rik. Azərbaycanın xarici siyasət prioritetləri sırasında
regional təhlükəsizlik və əməkdaşlığın sıx əlaqədə göstərilməsinin
geniş təhlilə, demokratik inkişaf konsepsiyasına əsaslandığını deyə
bilərik.
Təqdim etdiyimiz təsnifatda xarici siyasətin əsas istiqamətləri
hansı dərəcədə nəzərə alınıb? Biz bu məsələyə əvvəlki fəsildə qısa
toxunmuşduq. Ona daha geniş aspektdə nəzər salaq. Ümumi
götürdükdə, xarici siyasətin əsas istiqamətləri və prioritetləri bir-biri
ilə sıx əlaqəlidir. Əsas istiqamətlər coğrafi və geosiyasi amilləri
unutmamaq şərti ilə xarici siyasətin birinci dərəcəli əhəmiyyəti olan
fəaliyyət vektorlarını ifadə edir. Lakin bu, yalnız coğrafi və geosiyasi
amilləri nəzərə almaqla məhdudlaşmır. Xarici siyasətin əsas istiqamətləri
konkret zaman və məkanda milli maraqların optimal təmin edilməsi
179
amilindən birbaşa asılıdır. Həmin bağlılıqda prioritetlər əsas istiqamətlər
üzrə nəzərdə tutulan məqsədlərə nail olmağa xidmət edən təminedici
tədbirlər kompleksidir. Məsələn, regional təhlükəsizliyin təmini mə-
sələsinə xarici siyasətin prioriteti kimi nəzər salaq. Bu, xarici siyasətin
əsas istiqamətlərindən olan region dövlətləri və bölgəyə qonşu olan
böyük dövlətlərlə münasibətləri tənzimləmənin mürəkkəb tədbirlər
(və ya addımlar, proqramlar) kompleksini ifadə edir. Regiona yönəlik
siyasi fəaliyyətdə başlıca məqsəd prioritetdə əks olunur. Bizim bax-
dığımız misalda bu, təhlükəsizliyin təmin edilməsindən ibarətdir.
Prioritet kimi təhlükəsizliyin təmin edilməsi seçilirsə, region istiqa-
mətində həyata keçirilən bütün diplomatik-siyasi fəaliyyət onun re-
allaşmasına xidmət etməlidir. Deməli, əsas istiqamət xarici siyasətin
oriyentirini göstərirsə, prioritet o istiqamətdə qarşıya qoyulan başlıca
məqsədi bildirir. Onu deyək ki, konkret bir prioritet bir neçə əsas is-
tiqaməti əhatə edə bilər.
Regional təhlükəsizlik həm region dövlətlərini, həm bölgəyə
qonşu olan böyük dövlətləri, həm də Cənub Qafqaza ciddi təsirə
malik başqa güclü dövlətlərlə münasibətləri əhatə edir. Həmin kon-
tekstdə ABŞ və Avropa İttifaqı ilə münasibətlər Rusiya və ya İranla
olan münasibətlər qədər nəzərə alınır. Yəni xarici siyasətin əsas isti-
qaməti konkret bir xətti ifadə edirsə, prioritet bir və ya bir neçə
fəaliyyət vektorunu əhatə edə bilər. Prioritet üçün coğrafi amil bir
qədər arxa plana çəkilir. Ancaq coğrafi amilin prioritetdə nəzərə
alın madığını demək olmaz. Bütün hallarda bu məqam geosiyasi
mühitə və dövlətlərarası münasibətlərin məzmununa təsir göstərir.
Burada söhbət prioritetləri müəyyən edərkən aparıcı amillərin seçil-
məsindən gedir. Bu mənada prioritetlər dövlətin milli maraqlarını
təmin edən uyğun geosiyasi, siyasi, iqtisadi, mədəni və hərbi şəraitin
yaradılması üçün göstərilən fəaliyyət-məqsəddir. Yuxarıda təqdim
etdiyimiz prioritetlərin hər birinin təhlili nəticəsində problemin bu
aspektini daha aydın təsəvvür etmək imkanı əldə edəcəyik.
180
4.2. Cəmiyyətin demokratikləşməsi və iqtisadi 
amillərlə xarici siyasətin əlaqəsi
Sosialist düşərgəsi dağılandan sonra aydın oldu ki, müstəqilliyinə
qovuşmuş ölkələrin sosial-iqtisadi inkişaf modelinin seçimi yalnız
onların daxili işi deyil. Dünyanın inkişaf etmiş ölkələrində bazar iq-
tisadiyyatı sistemi işləyir. Qloballaşma prosesi bütün ölkələri bir-
birinə çox yaxınlaşdırdığından, onların iqtisadi sistemlərinin uyğunluğu
prinsipial əhəmiyyət kəsb edir. Ona görə də, Azərbaycan bazar iqti-
sadiyyatı sisteminə keçməyi qarşısına məqsəd qoydu. Ancaq bu,
asan proses deyil. Bazar iqtisadiyyatı ölkənin sovetlərdən qalma in-
frastrukturu çərçivəsində reallaşa bilməzdi. Heydər Əliyev ilk olaraq
iqtisadi sahədə ciddi islahatlar apardı. Bununla ölkə daxilində bazar
iqtisadiyyatının bərqərar olması üçün uyğun şəraitin yaradılmasına
başlanıldı.
Azərbaycan təkamül yolu ilə bazar iqtisadiyyatına keçid kursunu
götürüb. Burada 1991-1993-cü ilin birinci yarısında buraxılan səhvlər
çətinliklər törədir. Lakin həyata keçirdiyi düşünülmüş siyasət
nəticəsində Azərbaycan bu sahədə böyük irəliləyişlər əldə etdi. Müs-
təqilliyin ilk illərində müşahidə olunan kapital çatışmazlığı Heydər
Əliyevin həyata keçirdiyi “neft siyasəti” nəticəsində aradan qaldırıldı.
Paralel olaraq, iqtisadiyyatın müxtəlif sahələrinə xarici sərmayə qo-
yuluşu prosesi intensivləşdi.
Azərbaycanda bazar iqtisadiyyatı prinsiplərinin bərqərar olması
eyni zamanda, birbaşa beynəlxalq mühitdə əlverişli şəraitin yaradıl-
masına bağlıdır. Bunun üçün həm ikitərəfli əlaqələrdə, həm də bey-
nəlxalq təşkilatlar çərçivəsindəki fəaliyyətdə müvafiq addımları
atmaq lazım gəlirdi. Qərb dövlətlərinin iqtisadi sistemini dərindən
öyrənməklə Azərbaycan özünə uyğun iqtisadi inkişaf modelini müəy-
yənləşdirdi. Bunun üçün “açıq qapı” prinsipinə ciddi əhəmiyyət
verildi. Həmin prinsip xarici sərmayədarların ölkəyə maneəsiz in-
vestisiya yerləşdirmələrinə imkan verir. Bu proses təbii ki, Azərbaycanın
iqtisadi sistemində köklü yeniləşmələrlə müşayiət olunmalı idi. Ölkə
rəhbərliyi bazar iqtisadiyyatının hüquqi tənzimlənməsinə şərait
181
yaradan tədbirlər həyata keçirdi, beynəlxalq təcrübəni diqqətlə öyrə-
nərək, uyğun yeniləşmələrə nail oldu. Bununla da xarici şirkətlərin
Azərbaycanda fəaliyyət göstərməsi üçün lazım olan hüquqi baza ya-
radıldı.
Bazar iqtisadiyyatına keçid xarici siyasətdə beynəlxalq iqtisadi
təşkilatlarla əlaqələrin qurulmasına böyük diqqət yetirməyi tələb
edir. Azərbaycan diplomatiyası bu istiqamətdə ciddi işlər görüb və
bu tendensiya - inkişaf davam edir. Siyasətin bu aspekti olmasa,
ölkə iqtisadiyyatının dünya iqtisadi sisteminə inteqrasiyası məsələsi
reallaşa bilməz.
Bazar iqtisadiyyatını inkişaf etdirmək dövlətin suverenliyi, müs-
təqilliyi və iqtisadi-sosial tərəqqisi üçün çox vacib şərtdir. Xarici
siyasət daxildə iqtisadi islahatları məhz bazar iqtisadiyyatı istiqamətində
aparmaq üçün əlverişli beynəlxalq mühit yaratmalıdır. Eyni zamanda,
xarici siyasət elə qurulmalıdır ki, onun iqtisadi bəhrələri mümkün
qədər tez müddətdə hiss edilsin.
Heydər Əliyev “neft siyasəti”ni məhz bu prinsipə görə formalaş-
dırmışdı. Biz artıq qeyd etmişik ki, Prezident İlham Əliyev dünyanın
böyük neft şirkətləri ilə apardığı danışıqlarda hər şeydən öncə Azər-
baycanın yeni iqtisadi sistemə keçidinə imkan yaradan amillərə
xüsusi əhəmiyyət verirdi. İlham Əliyev müzakirələrdə ölkənin suve-
renliyini, milli maraqlarını, geosiyasi dividendlərini nəzərə çatdırmaqla,
iqtisadiyyatın liberallaşdırılmasına imkan yaradan şəraitin formalaş-
masına diqqət yetirirdi. Çünki daxili bazar güclü və müstəqil
olmayanda, onun transformasiyasını həyata keçirmək çoxlu sayda
xarici amillərdən asılı olur. Bu, bazar iqtisadiyyatını yox, kənardan
asılı olan bazar sistemini formalaşdırır. Əsasən xaricdən gətirilən
malların hesabına yaşayan iqtisadi sistemdə qiymətləri sərbəstləş-
dirməklə, iqtisadiyyatı inhisarsızlaşdırmaqla, maliyyəni stabilləşdirməklə
və əhalinin sosial tələbatını ödəməklə belə davamlı fəaliyyət göstərən
dayanıqlı iqtisadi sistem qurmaq imkansızdır. Bunun təsdiqini dünya
maliyyə böhranına müxtəlif ölkələrin iqtisadi sisteminin necə reaksiya
verməsində görə bilərik. Yunanıstan kimi dövlətin iqtisadi sistemi
dərin böhran içərisindədir, bir çox ölkələr ağır zamanlarını yaşayırlar.
182
Azərbaycanın iqtisadiyyatı isə qlobal maliyyə böhranına çox davamlı
olduğunu sübut etdi.
Nəzəriyyələr və konsepsiyalar ideya baxımından gözəl ola
bilər. Ancaq iqtisadiyyata real vəziyyətinə görə qiymət vermək
lazımdır. Azərbaycan iqtisadiyyatının hazırkı vəziyyəti onun
daha düşünülmüş və təkmil model əsasında fəaliyyət göstərdiyini
təsdiq edir. Buna xarici siyasətdə bazar iqtisadiyyatına tədrici keçidi
təmin etmək üçün atılan addımlar birbaşa təsirini göstərmişdir.
Xarici siyasətdə plüralistik demokratiyanın inkişaf etdirilməsi
məsələsi də ciddi surətdə əksini tapmalıdır. Mə lumdur ki, demokratik
həyat tərzi müasir dünyanın tələblərindən biridir. Ancaq demokratiya
hardansa ixrac edilən bir proses ola bilməz. O, cəmiyyətin daxili
təkamülünün birbaşa nəticəsi olmalıdır. Həmin proses isə
özlüyündə mürəkkəb struktura malikdir. Onun gerçəkləşməsi
üçün zaman tələb olunur. Yəni demokratiyanın bərqərar olması
dövlətin fəaliyyətindən, cəmiyyətin inkişafından və hakimiyyət-cə-
miyyət münasibətlərinin necə formalaşmasından birbaşa asılıdır.
Xarici siyasət də bu prosesdən kənarda təsəvvür edilə bilməz.
Əslində, xarici siyasət cəmiyyətin varlığını, tərəqqisini, yeniləşməsini
təmin edən əlverişli beynəlxalq mühit formalaşdırmaqla məşğuldur.
Totalitar rejimdən demokratiyaya keçid edən dövlətlərdə bu məsələ
daha da aktuallaşır. Yəni Azərbaycan dövlət səviyyəsində yeniləşmə
və demokratik ləşmə kursunu sistemli olaraq həyata keçirir. Xarici
siyasət ölkədə demokratikləşmənin inkişaf etməsinə mühüm töhfələr
verir. Bir neçə misalla bunu aydınlaşdıra bilərik.
Təcrübə göstərir ki, demokratikləşmə adı altında kənardan
cəmiyyətə müxtəlif istiqamətlərdən dağıdıcı təsirlər olur. Onların
təhlükəli cəhəti öz maraqlarına uyğun olan dəyərlərin demokratik-
ləşmənin elementləri kimi insanların şüuruna yeridilməsindədir. Mə-
sələn, iqtisadiyyatın ölkənin milli maraqlarına cavab verməyən sa-
hələrinin süni inkişaf etdirilməsinə cəhdlər olur. Yaxud milli azlıqların
hüququnun qorunması adı altında separatizmi alovlandıran təbliğat
aparır, müəyyən qeyri-hökumət qurumları yaratmağa çalışırlar. İnsan
haqlarının qorunması və yaxud “siyasi məhbusların” hüquqlarının
183
təmini təşəbbüsü ilə cəmiyyət parçalayıcı, radikallaşdırıcı işlər
görməyə təhrik edilir.
XX əsrin sonu – XXI əsrin əvvəlindən dini amildən süni istifadə
halları daha təhlükəli vəziyyətə gətirib çıxarmışdı. Müxtəlif dini tə-
riqətlər qanunsuz fəaliyyət göstərərək, əhalini səhv yola sürükləməyə
çalışırlar. Xüsusilə, yeniyetmələr və gənclər bu təxribatların qurbanı
olurlar. Onları həmin dini təriqətlərin sıralarına müxtəlif şirnikdirici
yolla qatandan sonra öz vətənlərinə və dövlətlərinə qarşı istifadə
edirlər.
Ən təhlükəlisi odur ki, bu dağıdıcı hərəkətləri demokratiya nümu -
nəsi, onların qarşısının alınmasını isə insan haqlarının pozulması
kimi təqdim etməyə çalışırlar. Bununla bağlı çox lu sayda misallar
göstərə bilərik. Azərbaycanın hüquq-mühafizə orqanlarının hesabat-
larında həmin faktlar öz ifadəsini tapmışdır. Cəmiyyətin bunlardan
çox zərər gördüyünü bilirik.
Bütün bunlar ölkədə demokratiyanın bərqərar olması prosesinin
mürəkkəb olmaqla yanaşı, həm də ziddiyyətli məqamlarla müşayiət
olunduğunu göstərir. İnformasiya mübadiləsi və ölkələr arasında
müxtəlif sahələrdə qarşılıqlı əlaqələr sürətlə inkişaf etdikcə, ziddiyyətli
məqamlar da arta bilər. Bunun hansısa qadağalarla qarşısını almaq
mümkün deyil. Cəmiyyətin daxildən demokratik həyat tərzinə hazır
olması kənardan olan dağıdıcı təsirləri neytrallaşdıra bilir. Buna yar -
dım edən vasitələrdən biri qanunun aliliyidir. Ona görə də, daxili və
xarici siyasətində Azərbaycan qanunun aliliyinin bərqərar olmasına
ciddi əhəmiyyət verir.
Bu məsələnin iki tərəfi vardır. Əvvəla, Azərbaycan cəmiyyəti qa-
nunlarla idarə olunur. Qanunlarla idarə olunan cəmiyyətdə demokratik
həmrəylik mövcud olur. Demokratik həmrəylik hər kəsin eyni cür
düşünməsi anlamını daşımır. Əksinə, cəmiyyət fərqli düşünənlərin
(plüralizmin) birli yindən ibarətdir. Vətəndaşlar söz azadlığına
sahib dirlər. Müxtəlif dinlərin nümayəndələri bir-birlərinə dözümlülüklə
yanaşırlar. Belə mühit üçün çoxlu sayda vətəndaş birlikləri, qeyri-
hökumət təşkilatları (QHT) formalaşdırmaq lazım gəlir. Bu təşkilatlar
cəmiyyətdə şəffaflığa yardım edirlər. Bu plüralist demokratiyanın
184
mühüm şərtlərindən biridir. İctimai təşkilatların yaradılması təkcə
ölkədaxili şərtlərdən qaynaqlanan proses deyil. Çünki həmin təşkilatlar
xarici dövlətlərdəki müvafiq qurumlarla daim qarşılıqlı əlaqədə olur.
Onların arasında təcrübə, bilik, informasiya və başqa növ mübadilələr
aparılır. Lakin bu prosesin Azərbaycanın milli maraqlarına uyğun
gəlməyən tendensiyaya çevrilməsinə imkan verilməməlidir. Çünki
demokratikləşmə antimilli olmaq, vətəndaşı olduğun dövləti zəiflətmək
mənasını vermir. Əksinə, demokratiya və liberalizmin banilərindən
sayılan C.Lokk və İ.Kant vətəndaşların cəmiyyətin qanunlarına
mütləq əməl etməsi şərtini çox vacib sayırdılar. Onların fikirlərinə
görə, vətəndaş qanunlara, ictimai qaydalara əməl etməyin əhəmiyyətini
dərk etmədikdə, demokratik qaydaların bərqərar olması mümkünsüz
olur.
Bəziləri problemin bu tərəfini qəbul etmək istəmir və özbaşınalığı
demokratiya kimi anlayırlar. Özbaşınalıq olan yerdə hərc-mərclik
olar. Demokratiya isə hər şeydən öncə vətəndaş məsuliyyəti de-
məkdir. Məsələnin bu aspekti müasir Azərbaycan filosoflarının əsər-
lərində təhlil edilmişdir. Deməli, yuxarıda qeyd etdiyimiz problemin
başqa tərəfi xarici ölkələrlə qarşılıqlı əlaqələrə bağlıdır.
İkincisi, hər bir müstəqil dövlət beynəlxalq aləmdə özü üçün
əlverişli mühit formalaşdırmağa çalışır. Azərbaycan plüralistik de-
mokratiyanın inkişafı istiqamətində dünyanın müxtəlif ölkələri ilə
qarşılıqlı əlaqələri qurarkən, bu məqamı nəzərə alır. Bir tərəfdən,
ölkədə formalaşan ictimai qurumların beynəlxalq aləmə çıxışını
asanlaşdırır, müvafiq qanuni mühit yaradır. Digər tərəfdən isə,
kənardan ola biləcək dağıdıcı təsirləri aradan qaldırır.
Xarici siyasi-diplomatik fəaliyyətdə bu məqam ciddi yer tutmalıdır.
Çünki yuxarıda vurğuladığımız kimi, müxtəlif adlarla beynəlxalq
əlaqə kanallarından istifadə edərək, dövlətin əleyhinə çalışanlar az
deyil. İlk baxışdan demokratik görünən, insan haqlarının müdafiəsi
mənasını verən elə layihələri həyata keçirmək istəyirlər ki, nəticəsi
ölkənin təh lükəsizliyi, mənəvi-əxlaqi inkişafı üçün çox ağır ola bilir.
Bir neçə il bundan əvvəl Azərbaycan ordusunun hərbi sirlərini
KİV-ə ötürməyə, əsgərlərimizin mənəvi durumunu pozmağa və xalq-
185
ordu ziddiyyəti yaratmağa çalışanlar da oldu. Hərbi hissələrdə
müxtəlif səbəblərdən baş verən faciəli hadisələri anti-Azərbaycan
kampaniyası yaratmaq üçün qərəzli üsulla təqdim etməyə çalışdılar.
2008-2012-ci illər Azərbaycan mətbuatında bununla bağlı xeyli mə-
lumatlar dərc olunub. Düşündürücü hal ondan ibarətdir ki, bu
kampaniyanı Azərbaycanda fəaliyyət göstərən bəzi QHT-lər aparırdı.
Əslində, xaricdəki bəzi qüvvələr onların vasitəsi ilə ordunu xalqa
qarşı qoymağa çalışırdılar. İctimaiyyət və dövlət orqanları bu pozucu
fəaliyyəti zərərsizləşdirə bildi. Əks halda, Azərbaycanda nələr ola bi-
ləcəyini təsəvvür etmək çətin deyil. Təbii ki, QHT-lər yuxarıda təsvir
etdiyimiz istiqamətdə fəaliyyət göstərirsə, bunun demokratiyaya və
söz azadlığına heç bir aidiyyəti yoxdur. Xarici siyasət bu kimi fəaliy-
yətlərin kənardakı mənbəyini müəyyənləşdirib ifşa etməlidir.
Başqa misal olaraq, “siyasi məhbus” və insan haqları ilə bağlı
aparılan bir sıra kampaniyaları göstərə bilərik. Bu məsələlərin
dərinliyinə varmadan onu deyək ki, beynəlxalq qurumların həmin
proseslərdən istifadə edərək, Azərbaycana nə qədər təzyiqlər etməyə
çalışdıqları unudulmayıb. AŞPA-da bununla bağlı xeyli debatlar
oldu. Azərbaycanın diplomatik fəaliyyəti bu kimi cəhdləri puça
çıxardı. Əgər həmin prosesin qarşısı alınmasaydı, Azərbaycanda de-
mokratiyadan əsər-əlamət qalmazdı. Ölkəni özbaşınalıq, qanunsuzluq
və hərc-mərclik bürüyərdi. Bu da Azərbaycanı müstəqil dövlət kimi
qısqananların dəyirmanına su tökmək demək olardı.
Azərbaycan beynəlxalq qurumlarda özünün hökumət və qeyri-
hökumət təşkilatlarının iştirakını təmin etmək istiqamətində fəallıq
göstərir. Həmin istiqamətdə qarşılıqlı təmaslar genişləndikcə və
ortaq layihələr reallaşdıqca, Azərbaycan həqiqətləri dünyaya məlum
olur. Eyni zamanda, yerli şəraitə uyğunlaşdırmaqla, beynəlxalq
təcrübəni Azərbaycanda yaymaq imkanı yaranır. Demokratik cəmiyyətin
formalaşdırılması üçün bunlar olduqca vacibdir.
Azərbaycan təşkilatlarının insan haqları və gənclərin ictimai fəallığı
sahələrində xarici qurumlarla əməkdaşlığı bir çox məsələlərə də
aydınlıq gətirir. Azərbaycanın diplomatik korpusları bu prosesdə
yaxından iştirak edir. Məsələn, azərbaycanlı gənclərin İslam Əməkdaşlıq
186
Təşkilatı (İƏT) çərçivəsində fəallığı, Avropanın bir çox qurumları ilə
əlaqələrin genişlənməsi demokratik mühitin inkişafına böyük köməklik
edir. Bu cür qarşılıqlı əlaqələrin genişlənməsi Azərbaycan xarici
siyasət idarəsinin birbaşa fəaliyyəti ilə bağlıdır.
Bütövlükdə, Azərbaycanın xarici siyasətində beynəlxalq təşkilatlarda
ölkənin mənfi imicinin yaradılmasına qarşı mübarizə əsas yerlərdən
birini tutur. Əsassız ittihamlarla Azərbaycana qarşı sənədlər hazırlayıb,
burada pozucu fəaliyyət göstərmək istəyənlərin qarşısını ilk növbədə
diplomatik addımlarla almaq lazımdır. Azərbaycanda “Avroviziya”
beynəlxalq mahnı müsabiqəsi keçirilən ərəfədə AŞPA-da bəzi qruplar
anti-Azərbaycan kampaniyası təşkil etməyə çalışdılar. Onlar Azər-
baycanda insan haqları və “siyasi məhbus” məsələsi ilə bağlı əsassız
ittihamlar yaymağa başladılar, ölkədə monitorinqlər keçirmək
iddiasında oldular. Azərbaycan diplomatiyası bunların qarşısını qə-
tiyyətlə aldı.
Aydındır ki, Azərbaycan haqqında mənfi təsəvvür yaradanlar
ölkədə demokratiyanın inkişaf etmədiyini nümayiş etdirmək istəyirlər.
Azərbaycan xalqının ümumiyyətlə, demokratik təbiətə malik olmadığı
təəssüratını yaratmağa çalışırlar. Burada isə əsas məqsəd Azərbaycanda
bütövlükdə demokratik dövlətin yaranmayacağını beyinlərə yeritməkdir.
Aydın olur ki, bu kimi təxribatçı hərəkətlərin arxasında, həmçinin,
Dağlıq Qarabağı Azərbaycandan qoparmaq niyyətləri durur. Guya
ermənilərin haqlarını Azərbaycan dövlət və cəmiyyət olaraq təmin
edə bilməz. Ona görə də, “mədəni” ermənilər “vəhşi” azərbaycanlılarla
bir dövlətdə yaşamalı deyillər.
Bu müqayisələr aydın göstərir ki, Azərbaycanda demokratik cə-
miyyət quruculuğu təkcə daxili əhəmiyyət daşımır, bu, həm də bey-
nəlxalq miqyasda dövlətin və xalqın imici ilə bağlı olan məsələdir.
Xarici siyasətin prioritetləri sırasında plüralistik demokratiyanın
inkişafı məsələsinin ayrıca yeri vardır. Təbii ki, həmin aspekt xarici
siyasətin digər prioritetləri ilə sıx əlaqəlidir. Onları bir-birindən
ayırmaq olmaz. Diplomatik və siyasi fəaliyyətdə cəmiyyətdə demo-
kratiyanın inkişafı ilə təhlükəsizliyin təmini, beynəlxalq qurumlarla
əməkdaşlığın genişlənməsi, ərazi bütövlüyünün bərpası və Ermənistanın
187
təcavüzünün nəticələrinin aradan qaldırılması paralel aparılır. Yekunda
bütün bu aspektlərin hamısı Azərbaycanın milli suverenliyinin
təmininə, demokratik və güclü dövlət quruculuğuna xidmət edir.
4.3. Böhranlı situasiyaların həlli:
ərazi bütövlüyünün təmini və regional təhlükəsizlik
Rusiyanın keçmiş xarici işlər naziri, 2004-2007-ci illərdə bu
ölkənin Təhlükəsizlik Şurasının katibi olmuş İqor İvanov yazır ki,
dünya sisteminin keçən əsrin 80-ci illərindən başlayan yenidən
qurulması prosesi başa çatmayıb. Bir çox dəyişikliklərin təsirini
onilliklərdən sonra hiss edəcəyik. Lakin bu keçid hələ də ağrılı
proseslərlə müşayiət olunur (4.3.1).
İ.İvanovun işarə etdiyi ağrılı proseslər sırasında böhranlı situasiyaların
yaranması xüsusi yer tutur. Bir vaxtlar BMT Baş katibinin köməkçisi
işləmiş kanadalı beynəlxalq münasibətlər professoru Rameş Takur
hesab edir ki, BMT “aralarında fikir ayrılıqları dərin olan dövlətlər
arasında milli maraqları uyğunlaşdırma mərkəzi və onları barışdıran
vasitəçi ola bilməyəcək” (4.3.2). Dünyanın tanınmış siyasət şünasları
Z.Bjezinski, H.Kissincer, F.Zəkəriyyə və başqaları da böhranlı situa-
siyaların həllinin mürəkkəb bir proses olduğunu vurğulayırlar. Rusiya
2012-ci ildə qəbul etdiyi “Rusiya Federasiyasının xarici siyasət
kursunu reallaşdırmaq tədbirləri haqqında” sənədə ayrıca bənd kimi
“böhranlı situasiyaların tənzimlənməsini” salmışdır (bax: 4.3.3).
Göründüyü kimi, XX əsrin ikinci yarısından başlayaraq, böhranlı
situasiyaların, müxtəlif təbiətli münaqişələrin yaranması dünya icti-
maiyyətini narahat edən əsas problemlərdəndir.
Azərbaycan da 1988-ci ildən başlayaraq, özünün istəmədiyi halda
münaqişəyə cəlb edildi. Ermənistan tərəfdən dəstəklənən Dağlıq
Qarabağda yaşayan bir qrup erməni millətçiləri separatçı fəaliyyətə
başladılar. SSRİ-nin dağılması ilə bu münaqişə Ermənistanla
Azərbaycan arasında müharibəyə çevrildi. Xaricdən güclü dəstək
alan Ermənistan silahlı qüv vələri Azərbaycan ərazilərinin 20 faizini
188
işğal etdi. Ermənistan-Azərbaycan, Dağlıq Qarabağ münaqişəsi belə
başladı.
Sonrakı proseslər göstərdi ki, bu münaqişəyə kənar qüvvələrin
ciddi təsiri var və onlar təcavüzkara geniş dəstək verməklə Azərbaycanın
ərazi bütövlüyünü bərpa etməsinə maneə törədirlər.
Heydər Əliyev 1993-cü ildə hakimiyyətə qayıdandan sonra ölkənin
ərazi bütövlüyünün təmini xarici siyasətin başlıca prioriteti, milli
strategiyanın əsas müddəası kimi qəbul edildi. Heydər Əliyev bu
məsələni həmişə diqqətə çatdırırdı. Onun beynəlxalq tədbirlərdə çı-
xışında münaqişənin həlli və ərazi bütövlüyünün təmini mütləq yer
alırdı.
Hər kəs yaxşı başa düşürdü ki, Dağlıq Qarabağ münaqişəsi Cənub
Qafqazda təhlükəsizliyin və sabitliyin təmin olunması yolunda ciddi
maneədir. Lakin məhz sovetlərin dağılması ilə bu problem daha
gərgin xarakter aldı. Münaqişənin beynəlxalq müzakirə mövzusuna
çevrilməsi, onun həll edilməsi imkanlarını xeyli çətinləşdirdi. Yəni
məsələ faktiki olaraq, dünya üzrə böhranlı situasiyaları həll etməyin
etibarlı mexanizminin olmaması ilə sıx bağlıdır. BMT-nin özü bu
növ problemlərin həllində acizlik göstərir. Bu baxımdan Azərbaycan
rəhbərliyinin problemi daim gündəmdə saxlaması, onu milli strateji
məqsəd səviyyəsinə qaldırması olduqca təqdirəlayiqdir.
BMT, ATƏT, Avropa Şurası, Avropa İttifaqı, NATO, İslam Əmək-
daşlıq Təşkilatı və digər beynəlxalq təşkilatlar və qurumlar çərçivəsində
Azərbaycan bu münaqişənin həll edilməsi zərurətini təkid edir.
Xarici siyasətin bu fəallığı hə min təşkilatlarda Azərbaycanın ərazi
bütövlüyünün təmin edilməsi ilə bağlı çoxlu sayda sənəd qəbul edil-
məsinə gətirib çıxarmışdır. Məsələn, BMT Təhlükəsizlik Şurası mü-
naqişə ilə bağlı 4 qətnamə qəbul etmişdir. BMT TŞ-nin sədrləri isə 7
dəfə həmin məsələ ilə bağlı bəyanat vermişdir (bax: 4.3.4, s.100-
111). Bundan başqa, BMT-nin Baş Məclisi tərəfindən sənədlər qəbul
edilib. 2008-ci il martın 14-də “Azərbaycanın işğal olunmuş ərazilərində
vəziyyət” adlı sənəd qəbul edilib. Həmin sənədin 2-ci bəndində
yazılıb: “BMT Baş Məclisi... Ermənistanın bütün qüvvələrinin
Azərbaycan Respublikasının işğal altında olan bütün ərazilərini
189
dərhal, tam və qeyd-şərtsiz tərk etmələrini tələb edir” (4.3.4,
s.111). 5-ci bənddə isə qeyd olunur ki, BMT Baş Məclisi... “bir
daha təsdiq edir ki, heç bir dövlət Azərbaycan Respublikasının
ərazilərinin işğalının nəticələrindən gələn vəziyyəti hüquqi olaraq
tanımamalı, eləcə də bu vəziyyətin saxlanması üçün hər hansı
yardım və dəstək göstərmə məlidir” (4.3.4, s.111). Bu iki bəndin
müddəaları nəyi ifadə edir? Birincisi, Ermənistan hələ də işğal etdiyi
Azərbaycan ərazilərini tərk etməyib. Azərbaycanın dəfələrlə bu
məsələni beynəlxalq təşkilatlarda qaldırmasına, bir çox sənədin
qəbul edilməsinə baxmayaraq, kiçik bir dövlət olan Ermənistan
bunların heç birinə əməl etmir. Səbəb nədir? Bunu həmin sənədin 5-
ci bəndində BMT dolayısı ilə etiraf edir. Yəni Birləşmiş Millətlər
Təşkilatı bir daha xəbərdarlıq edir ki, heç bir dövlət bu vəziyyətin
saxlanması üçün hər hansı yardım və dəstək göstərməməlidir!
Baş Məclisin hansı dövlətlərə işarə etdiyi aydındır. Er mənistana
silah satanlar, onu hər vəchlə qoruyanlar, hər il Dağlıq Qarabağdakı
separatçılara milyonlarla maliyyə yardımı ayıranlar, oraya deputatlarını
göndərənlər, rəsmi İrəvana külli miqdarda maliyyə və hərbi-texniki
yardım edənlər hamıya məlumdur. Bunlar məlum olduğu halda,
təca vüzkar Ermənistanın işğal etdiyi ərazilərdən çıxması  təmin
edil mir. Bununla da Cənub Qafqazda münaqişələri həll etmək
mümkün olmur, regional təhlükəsizliyə təhdidlər qalır. Hətta bəzən
bu təhdidlər Ermənistanın qeyri-konstruktiv mövqeyini saxlaması
ucbatından daha kəskin xarakter alır. Bölgə müharibənin astanasına
gəlir.
ATƏT münaqişənin həlli ilə bağlı 1992-2002-ci illərdə 7 sənəd
qəbul edib! Avropa İttifaqı da həmin dövr ərzində problemlə əlaqəli 7
sənəd hazırlayıb. AŞPA-nın 1992-2005-ci illərdə münaqişənin həlli
ilə bağlı qəbul etdiyi sənədlərin sayı 11-dir! İslam Əməkdaşlıq Təşkilatı
(İƏT) isə 1993-2008-ci illərdə Ermənistanın Azərbaycana təcavüzü
nəticəsində yaranmış vəziyyətlə əlaqəli 15 sənəd hazırlayıb! NATO-
nun da münaqişə ilə bağlı mövqeyini nümayiş etdirən qərarları var.
İƏT-i hesaba almasaq, beynəlxalq təşkilatlar münaqişə ilə bağlı
43 sənəd qəbul edib! İƏT ilə birlikdə isə onların sayı 58-dir! Buraya
190
ATƏT-in Minsk qrupunun həmsədr dövlətlərinin başçılarının mütəmadi
olaraq verdikləri bəyanatları (məsələn, 2009-cu il L’Akuila, 2010-cu
il Muskoka, Dovil və 2012-ci il Los-Kabos bəyanatlarını) və müna-
qişənin həlli vəzifəsinin tapşırıldığı həmsədrlərin özlərinin verdikləri
bəyanatları əlavə etmək olar. Eyni zamanda, Azərbaycan və Ermənistan
prezidentlərinin görüş lərindən sonra verilən bəyanatları, ayrı-ayrı
beynəlxalq toplantılarda və konfranslarda aparılan müzakirələri və
qəbul edilən sənədləri, NATO-nun, Avropa Şurasının və digər
qurumların hazırladığı müraciətləri də nəzərə alsaq, onda eti raf etməli
olarıq ki, Ermənistanın dövlət kimi bütün  sahələrdəki gücünü bir
neçə dəfə üstələyən gücə sahib sə nədlər arxivi yaranmışdır. Bütün
bunlar çox məqamlardan xəbər verir.
Əvvələn, Azərbaycan diplomatiyası çox aktiv surətdə münaqişənin
həlli və ölkənin ərazi bütövlüyünün təmini məsələsini dünya siyasətinin
gündəminə gətirib. Demək olar ki, hər bir ciddi beynəlxalq toplantıda
Ermənistanın Azərbaycana təcavüzünün nəticələri diqqətə çatdırılır.
Ulu öndər Heydər Əliyev xəritədə konkret göstərmək və izah
etməklə həmişə insanlara problemin mahiyyətini anladırdı. Bu, in-
formasiya blokadasını qırmaqda Azərbaycana çox yardım etdi. Xarici
siyasətimizdə Dağlıq Qarabağ probleminin həllinin əsas prioritet
olması diplomatik fəaliyyətdə öz əksini tapır. Azərbaycan yorulmadan
bu məsələnin aktuallığını dünya ictimaiyyətinə çatdırmaqdadır.
İkincisi, beynəlxalq miqyasda böhranlı situasiyaların həllinin bey-
nəlxalq hüquqa əsaslanan konkret mexanizminin olmaması Ermə-
nistan-Azərbaycan, Dağlıq Qarabağ münaqişəsinin həllini çətinliklərə
salmışdır. Bu mənada beynəlxalq təşkilatların qəbul etdikləri
sənədlər, təəssüf ki, real təsir gücünə malik deyildir, bu sənədlərdə
göstərilən mövqenin reallaşması üçün dünyanın aparıcı dövlətləri
maraqlı görünmürlər. Bu sənədlər hazırda daha çox arxiv material-
larına bənzəyir.
Üçüncüsü, beynəlxalq təşkilatlar münaqişə ilə əlaqəli qəbul
etdikləri sənədlərin həyata keçirilməsini təmin edə bilmədiklərindən,
Ermənistan özünü cəzasız hiss edir və daha da barışmaz mövqe
tutur. Qəbul edilən onlarla sənədə Ermənistan rəhbərliyi adi kağız
191
parçası kimi baxmağa vərdiş etmişdir. Bu, bütövlükdə regionda və
elə dünyada da çox təhlükəli tendensiyanın inkişaf etməsinə səbəb
olur.
Dördüncüsü, beynəlxalq təşkilatların məsələyə aid çoxlu sayda
sənəd qəbul etməsinə rəğmən, Ermənistan kiçik bir dövlət olaraq
problemin həllini bu qədər uzada bilməzdi. Reallıq ondan ibarətdir
ki, dünyanın böyük dövlətləri sırasında və həmin sənədləri qəbul
edən beynəlxalq təşkilatlarda Ermənistanı müxtəlif səbəblərə görə
dəstəkləyən xeyli qüvvələr vardır. Onlar sözdə münaqişənin ədalətli
həllini qəbul etdiklərini deyirlər, sənədlər qəbul edirlər, ancaq bu sə-
nədlərin yerinə yetirilməsi üçün heç bir addım atmırlar.
Yəni beynəlxalq aləmdə müsəlman ölkələrinin gözündən düşməmək
və ziddiyyətlər yaratmamaq üçün ədalətin Azərbaycan tərəfində ol-
duğunu etiraf edirlər. Lakin bunu real olaraq həyata keçirmirlər və
Azərbaycanın da qarşısını almağa çalışırlar. Bu, onların müxtəlif
şərtlər qoymasından hiss edilir. Təhlükəsizliyin təmin edilməsi və
sabitliyin saxlanmasını bəhanə edərək, müəyyən məhdudiyyətlər
irəli sürmələrindən aydın olur. Bir tərəfdən, Ermənistanın Azərbaycana
təcavüzü nəticəsində yaranmış vəziyyətin bu cür qalmasının müm-
künsüzlüyünü qeyd edirlər, digər tərəfdən isə, “bu mümkünsüzlük
sindromundan qurtulmaq” üçün heç bir təsirli addım atmırlar.
Bizim bu qənaətimiz üçün əsas arqumentlərdən biri İraq, İran,
Əfqanıstan, Liviya, Misir, Suriya məsələlərində qəbul edilən sənədlərin
dərhal yerinə yetirilməsi faktlarıdır. Sadalanan dövlətlərin hər biri
Ermənistandan dəfələrlə qüdrətli ölkələrdir.
İraq Küveyti işğal edəndə onlara “problemi öz aranızda həll
edin”, demədilər. Dərhal hadisəyə reaksiya verib, İraqa qarşı hərbi
əməliyyatlara başladılar. Təbii ki, öncə BMT-nin müvafiq mandatını
aldılar. Əfqanıstan və Liviya da eyni ssenarinin hədəfi oldu. Yəni bu
dövlətlərə təsir etmək vasitəsi, üsulu və yollarını çox tez tapdılar.
Ermənistana qarşı isə nədənsə “heç bir üsul tapa bilmirlər”.
Müxtəlif bəhanələr gətirirlər. Gah erməni diasporunun qüdrətindən,
gah regionda baş verə biləcək fəlakətlərdən, gah da Cənub Qafqaz
dövlətlərinin müstəqilliyini itirmək təhlükəsinin yaranmasından da-
192
nışırlar. Təbii ki, bu fikirlərin müəyyən əsası vardır. Lakin bu əsaslar
yalnız böyük dövlətlər təcavüzkarla təcavüzə məruz qalanı fərqlən-
dirmədikdə yaranır. Hazırkı qeyri-müəyyən vəziyyət məhz bundan
qaynaqlanır.
Beynəlxalq təşkilatların hazırladıqları sənədlərin taleyi haqqında
daha aydın təsəvvür əldə etmək üçün AŞPA-nın 2005-ci ildə qəbul
etdiyi qətnaməyə nəzər salaq. Həmin qət namə Azərbaycan diploma-
tiyasının, başda Prezident İlham Əliyev olmaqla, çox böyük fəallığı
nəticəsində qəbul edilmişdi. Həmin hadisəyə qədər Azərbaycanın bu
təşkilatdakı nümayəndə heyəti geniş diplomatik fəaliyyət göstərmişdi.
2005-ci ilin yanvarında AŞPA “ATƏT-in Minsk Konfransının məşğul
olduğu Dağlıq Qarabağ bölgəsi üzərində münaqişə” adlı 1416 saylı
qətnamə qəbul etdi (bax: 4.3.5). Qətnamənin 3-cü bəndində yazılıb:
“Assambleya Birləşmiş Millətlər Təşkilatı Təhlükəsizlik Şurasının
822 (1993), 853 (1993), 874 (1993) və 884 (1993) saylı qətnamələrini
xatırladır və əlaqədar tərəflərin, xüsusilə silahlı əməliyyatlardan
çəkinməklə və istənilən işğal olunmuş ərazilərdən silahlı qüvvələri
çıxarmaqla, onlara riayət etməsini təkid edir. Assambleya Birləşmiş
Millətlər Təşkilatının Təhlükəsizlik Şurasının 853 (1993) saylı qət-
naməsində ifadə olunmuş tələbə tərəfdar çıxır və beləliklə, bütün
üzv dövlətlərin münaqişənin intensivləşdirilməsinə və ya ərazinin
işğalının davam etməsinə gətirib çıxara bilən silah və sursat təchiza-
tından çəkinməsində təkid edir” (4.3.5).
Göründüyü kimi, AŞPA Ermənistandan işğal olunmuş ərazilərdən
silahlı qüvvələrini çıxarmağı tələb edir. Eyni zamanda, AŞPA BMT-
nin münaqişə ilə bağlı qəbul etdiyi dörd qətnamənin yerinə yetiril-
məsində israrlıdır. Həmin bağlılıqda üzv dövlətləri münaqişənin in-
tensivləşməsinə gətirib çıxara bilən davranışlara yol verməməyə
çağırır. Aydın ifadə olunmuş fikirlərdir. AŞPA sonrakı bənddə
mövqeyini daha konkret ifadə edir və münaqişə edən tərəflərdən
üzərlərinə götürdükləri öhdəlikləri yerinə yetirmələrini tələb edir. 4-
cü bənddə deyilir: “Assambleya xatırladır ki, həm Ermənistan, həm
də Azərbaycan 2001-ci ilin yanvarında Avro pa Şurasına daxil olarkən,
193
öz qonşularına qarşı zor tətbiq etmək hədəsindən çəkinməklə, müna-
qişəni yalnız dinc vasitələrlə həll etmək öhdəliyini götürmüşlər.
Eyni zamanda, Ermənistan münaqişənin həllini təşviq etmək üçün
Dağlıq Qarabağ üzərində əhəmiyyətli təsirindən istifadə etməyi öz
üzərinə götürmüşdür. Assambleya hər iki ölkənin hökumət lərinin bu
öhdəliklərə əməl etməsini, eləcə də bir-birinə qarşı silahlı qüvvələrdən
istifadə etməkdən və hərbi əməliyyatları təbliğ etməkdən çəkinməsini
təkid edir” (4.3.5).
Ermənistan Dağlıq Qarabağdakı qanunsuz rejimi nəinki problemi
həll etməyə təşviq etdi, hətta onun daha radikal mövqe tutmasına
yeni imkanlar yaratdı və bunu Dağlıq Qarabağdakı separatçılara hər
cür yardımları artırmaqla etdi.
Qeyd etmək lazımdır ki, Ermənistana bu işdə bir neçə böyük
dövlət də yardım göstərir. Bütün bunların hansı nəticələr verməsi ilə
bağlı AŞPA-nın sədri olmuş Mövlud Çavuşoğlu 2011-ci ilin yanvarında
verdiyi bir müsahibədə mövqeyini bildirib. M.Çavuşoğlu AŞPA-da
Dağlıq Qarabağ üzrə alt komitənin fəaliyyətini bərpa etmək istədiklərini
söyləmişdi (4.3.6). O, məqsədin “AŞPA-nın 2005-ci ildə münaqişəyə
dair qəbul etdiyi 1416 saylı qətnaməni həyata keçirmək”dən ibarət
olduğunu vurğulamışdı. Yəni AŞPA 6 il müddətində qətnamədə
qoyduğu tələblərin heç birinin yerinə yetirilməsinə nail ola bil-
məmişdi. Ermənistan rəhbərliyi isə Dağlıq Qarabağ üzrə alt ko-
mitələrin yaradılmasını AŞPA sədrinin şəxsi fikri adlandırmışdı
(bax: 4.3.6). Rəsmi İrəvan cəzalandırılmayacağından arxayın
olduğu üçün Avropanın rəsmi qurumunun qəbul etdiyi qərara
istehza ilə yanaşır.
AŞPA kimi, digər beynəlxalq qurumlar da qəbul etdikləri qərarlara
əməl olunmasının vacibliyini vurğulayırlar. Lakin real olaraq heç bir
dəyişiklik baş vermir. Bunlar münaqişələrin həlli və ərazi bütövlüyünün
təmini ilə bağlı Azərbaycan diplomatiyasının qarşısında nə qədər
çətin bir vəzifənin durduğunu göstərir. Bu vəzifənin çətinliyini iki
səviyyədə nəzərdən keçirmək olar.
Birinci səviyyə qlobal miqyasda böhranlı situasiyaların tən-
zimlənməsi mexanizmlərinin səmərəsizliyini ifadə edir. Obrazlı
194
desək, böhranlı situasiyaları həll etməli olan mexanizmlərin
özləri böhran keçirir. Dünyanın əsas güc mərkəzlərinin öz aralarında
razılığa gələ bilməməsi regionda sağlam münasibətlər sistemi
yaratmağa mane olur. Aqressiv xarici siyasət yeridən dövlətlər də bu
qeyri-müəyyənlikdən istifadə edərək, münaqişələri həll edilməz
problemə çevirir, çıxılmaz vəziyyətə salırlar.
İkinci səviyyə regional təhlükəsizliyin müxtəlif elementləri arasında
uyğunluğun təmin edilməsinin mürəkkəbliyindən ibarətdir. Biz Dağlıq
Qarabağ münaqişəsi ilə yanaşı, qanun suz silah və digər daşımaları və
Xəzər dənizi hövzəsinin hərb sizləşdirilməsi məsələsini nəzərdə tuturuq.
Bu prob lem lərin hər biri çətin həll ediləndir. Onları birləşdirən or taq
məqam beynəlxalq miqyasda baş verən proseslərlə bağlılıqlarıdır.
Xəzər dənizi hövzəsinin hərbsizləşdirilməsi məsələsi ABŞ, Avropa,
Rusiya və İran arasında gedən geosiyasi mübarizənin güclənməsi
fonunda həll edilməlidir. Region dövlətləri Azərbaycan, Qazaxıstan,
Türkmənistan, Rusiya və İran Xəzərin təhlükəsizliyi ilə bağlı ortaq
mövqeyə hələlik gələ bilməyiblər.
Məsələnin kökü Xəzərin statusu ilə bağlı razılığın əldə olunma-
masındadır. 1998-ci ilin iyulunda Qazaxıstanla Rusiya arasında
Xəzər dənizinin şimal hissəsinin dibinin bölünməsi ilə bağlı razılaşma
əldə edildi. 2001-ci il noyabrın 29-da isə Azərbaycanla Qazaxıstan
arasında Xəzər dənizinin dibinin bölünməsi ilə bağlı müqavilə
imzalandı. 2003-cü il mayın 14-də Rusiya, Qazaxıstan və Azərbaycan
arasında Xəzərin dibinin bölünməsi üzrə üçtərəfli saziş bağlandı.
İran bu sazişlərin heç birini qəbul etmir və SSRİ ilə imzaladığı
müqa vilənin şərtlərini yada salır. İran yalnız 2003-cü ildə digər Xə-
zəryanı ölkələrlə (Azərbaycan, Qazaxıstan, Rusiya və Türkmənistan)
birlikdə dəniz mühitinin qorunması ilə bağlı çərçivə sazişi imzalayıb.
Xəzərin statusunun müəyyənləşdirilməsi ilə bağlı həll edilməmiş
çoxlu məsələlər isə hələ də qalır. Azərbaycanın xarici işlər nazirinin
müavini 2012-ci ilin aprelində həmin problemin Astanadakı müza -
kirəsindən sonra vurğulamışdı: “Hesab edirəm ki, 2013-cü ildə də
bu proses davam edəcək, belə ki, başa çatdırılmasına ehtiyac olan
195
çoxlu sayda məsələlər var” (4.3.7). Mütəxəssislər bu problemin
yaxın zamanlarda həllini tapacağına elə də inanmırlar.
Bununla bir tərəfdən, Xəzərin hüquqi statusu müəyyən edilməmiş
qalır, digər tərəfdən isə, Qərb regionda yeni enerji layihələrini real-
laşdırmağa çalışır. İki problemin məngənəsində qalan Xəzər hövzəsində
risk amili artır. Xəzəryanı hövzənin böyük dövlətləri olan Rusiya və
İran dənizdə hərbi gücünü artırır. Qazaxıstan da bu istiqamətdə
addımlar atır. Türkmənistanın dənizdə hərbi gücünü artırmaqla bağlı
tədbirlər gördüyü barədə mediada məlumatlar gedib.
Proseslər cəm halında Xəzərin hüquqi statusunun müəyyənləşməsi
ilə beynəlxalq enerji layihələri və silahlanmanın sürətlənməsi arasında
bir əlaqənin olduğunu göstərir.
Bunlardan əlavə, həmin prosesləri Dağlıq Qarabağ problemi ilə
əlaqələndirmək cəhdləri də düşündürücüdür. Faktiki olaraq, regionun
təhlükəsizliyi problemi ətrafında “geosiyasi blokada” qurulub.
Qanunsuz silah satışları bu vəziyyəti da ha da kəskinləşdirir. Azərbaycan
dəfələrlə Ermənistana qanunsuz silahların satıldığı haqqında dünya
ictimaiyyətini məlumatlandırıb. Azərbaycan diplomatiyası bu prosesin
qar şısını almaq üçün lazım olan fəallığı göstərir.
Azərbaycan xarici siyasətinin Ermənistan-Azərbaycan, Dağlıq
Qarabağ münaqişəsinin danışıqlar yolu ilə həll edilməsi üçün regionda
sabitliyin və təhlükəsizliyin təmini məsələlərini bir-biri ilə əlaqələn-
dirməsi başadüşüləndir. Regionda vəziyyət nə qədər çox qarışıq
olsa, Ermənistanın əl-qolu da bir o qədər açılar.
Rəsmi İrəvan yaxşı bilir ki, münaqişənin ədalətli həlli üçün
bölgədə beynəlxalq hüquqa riayət edilməlidir. Ədalət, hüquq isə
Azərbaycanın tərəfindədir. Ona görə də, vəziyyəti qeyri-müəyyən
saxlamaq, müxtəlif geosiyasi qüvvələri qarşı-qarşıya qoymaq və
bölgədə geosiyasi riskləri artırmaqla Ermənistan təcavüzkar siyasətinin
ömrünü bir qədər də uzatmağa çalışır. Azərbaycan qanunsuz silah
satışı ilə mübarizə aparır, Ermənistan isə bu prosesə təkan verir.
Azərbaycan regionda sabitliyin təmin edilməsi üçün addımlar atır,
rəsmi İrəvan isə vəziyyəti daha da kəskinləşdirən hərəkətlər edir.
Xəzər hövzəsində silahların toplanması Ermənistana sərf edərdi.
196
Çünki bu halda beynəlxalq enerji layihələri təhlükə altına düşmüş
olur ki, bundan da erməni təbliğat maşını istifadə etməyə çalışacaqdı.
Bununla Ermənistan Azərbaycanın sosial-iqtisadi inkişafına əngəl
törətmək üçün əlavə fürsət əldə etmiş olardı.
Azərbaycan Xəzər hövzəsinin tam silahsızlaşdırılmasında maraqlıdır.
Region zəngin neft-qaz ehtiyatlarına malikdir. Onlardan istifadə et -
mək üçün sabit geosiyasi vəziyyət yaranmalıdır. Azərbaycan yalnız
özünü yox, həm də bütövlükdə regionun gələcəyini düşünür. Lakin
təəssüf ki, dünyada baş verən geosiyasi proseslər dövlətimizi əlavə
müdafiə tədbirləri görməyə məcbur edir. Bölgədə sabitliyin təmin
edilməsi üçün Azərbaycanın güclü ordusu olmalıdır.
Prezident İlham Əliyev Bakıda Heydər Əliyev adına Azərbaycan Ali
Hərbi Məktəbində xüsusi təyinatlı hərbi təhsil müəssisələrinin 2012-ci
il buraxılışına həsr olunmuş mərasimdəki nitqində deyib: “...əfsuslar
olsun ki, müasir dünyada beynəlxalq hüquq normaları pozulur.
Biz bu mənzərəni görürük. Bu pozuntular getdikcə daha da geniş
vüsət alır. Belə olan halda, əlbəttə, biz də görürük ki, güclü olmasan
sənin hüquqların tapdanacaqdır. Biz bu güclənmə prosesini, o
cümlədən hərbi potensialımızın gücləndirilməsini artıq bir neçə
ildir ki, uğurla aparırıq. Bəzi hallarda belə bəyanatlar səslənir ki, nə
üçün Azərbaycan öz hərbi potensialını gücləndirir? Bu, bölgədə təhlükə
yarada bilər. Buna müəyyən şərhlər də verilir. Ancaq mən tam əmi nəm
ki, bu gün Azərbaycan bölgədə sabitləşdirici amildir. Azərbaycanın
güclü ordusu bölgədə sabitliyin keşiyində dayanır” (4.3.8).
Azərbaycanın dövlət başçısı beynəlxalq təşkilatların Ermənistanın
işğalçı siyasət yeritdiyini təsdiqləyən bir neçə sənəd qəbul etdiyini
vurğulayıb. Bunlara baxmayaraq, münaqişə həll edilməyib. Deməli,
beynəlxalq hüquq normaları pozulub. O cümlədən, əks tərəf qanunsuz
yolla silah almaqdadır. Ermənistan bu hərəkətləri ilə Avropada adi
silahların məhdudlaşdırılmasına aid məlum müqavilənin şərtlərinə
əməl etmir. Məhz bu kimi şərtlər altında Azərbaycan diplomatiyası
regionda qanunsuz silah satışı, Xəzərin demilitarizasiyası və bütövlükdə,
münaqişələrin həllinə çalışır. Siyasi-diplomatik fəaliyyətin daha
təsirli və səmərəli olması üçün güclü ordumuz olmalıdır.
197
Azərbaycan Prezidenti əsas vəzifənin Ermənistan-Azərbaycan,
Dağlıq Qarabağ münaqişəsinin həll edilməsi olduğunu qeyd edib.
Ölkəmiz bu münaqişəni danışıqlar yolu ilə həll etməkdə qərarlıdır.
Eyni zamanda, ordumuzun güclü olması lazımdır. Prezident İlham
Əliyev bu məqamı dəqiq ifadə edib: “Hazırda biz öz gücümüzü ar-
tırırıq və eyni zamanda, danışıqlar prosesində də iştirak edirik.
Mən tam əminəm ki, ordumuz nə qədər güclü olsa, danışıqlar
prosesində mövqeyimiz o qədər güclənər. Bu iki amil arasında
birbaşa bağlantı vardır” (4.3.8).
Yuxarıda qeyd edilənlər münaqişələrin həlli və ərazi bütövlüyünün
bərpasının regional təhlükəsizliyin təmini və sabitliyin qorunması
ilə bağlı olduğunu göstərir. Qlobal miq yasda yeni qüvvələr balansının
formalaşması fonunda həmin bağlantı yeni məzmun çalarları alır.
Azərbaycanın regional siyasətinin mahiyyətinin dərki üçün bu məqam
çox əhəmiyyətlidir. Cənub Qafqazda regional təhlükəsizlik şərtləri
ilə münaqişələri həll etməyin dinc yolunu uyğunlaşdırmaq bölgə
dövlətlərindən Azərbaycana xas olan haldır. Qlobal miqyasda yeni
qüvvələr balansının formalaşması prosesi regional səviyyədə də
analoji dəyişikliklərə səbəb olmalıdır. Yeni dünya nizamının forma-
laşması başa çatmadığından burada böhranlı situasiyaların yaratdığı
risk amilini mütləq nəzərə almaq lazım gəlir. Bu baxımdan Azərbaycanın
münaqişələri həll etməyə yönələn diplomatik fəaliyyəti ilə regionda
təhlükəsizliyi və sabitliyi təmin etmək istiqamətində apardığı tarazlı
siyasəti bir-birini tamamlamalıdır.
Bunun geosiyasi modeli Ulu öndər Heydər Əliyev tərəfindən for-
malaşdırılmışdır. Böhranlı situasiyalarda tarazlı siyasət kursu
prinsipcə, bütün dünya üçün yeni modeldir. Qlobal güclər hazırkı
vəziyyətdən çıxış yollarını axtarırlar. Yalnız praktik nəticələr hansı
variantın daha səmərəli olduğunu göstərir. Azərbaycanın keçdiyi
yol Hey dər Əliyev modelinin tam işlək olduğunu dünyaya nümayiş
etdirir. Ölkəmiz bölgədə lider dövlətdir. Böyük qonşuları ilə tarazlı
münasibətlər qurmuşdur. Regional inteqrasiyada aparıcı rol oynayır.
Təkcə bölgənin deyil, həm də dünyanın enerji təhlükəsizliyinin
təmini məsələsində ciddi yer tutur. Azərbaycanın xarici siyasətində
198
regionda təhlükəsizlik və sabitliyin bərqərar olması aspekti böyük
əhəmiyyət daşıyır.
Azərbaycanın regional siyasətində nəzəri səviyyədə diqqəti daha
çox çəkən məqam isə, artıq qeyd etdiyimiz kimi, münaqişələrin həlli
istiqamətində diplomatik fəaliyyətlə bölgənin təhlükəsizlik və sabitliyi
üçün aparılan işlər arasında əlaqənin olmasından ibarətdir. Məsələnin
bir tərəfi beynəlxalq miqyasda olan təhdidlərin qarşısının alınmasına,
digər tərəf isə beynəlxalq təhlükəsizlik və əməkdaşlıq strukturlarına
inteqrasiyaya bağlıdır. Bunlar da öz növbəsində xarici siyasətin prio-
ritetlərinə daxildir.
4.4. Beynəlxalq təhdidlər şəraitində 
əməkdaşlıq imkanları
Dünyada regionlar üzrə təşkilatlanma prosesi getdikcə sürətlənir.
Ayrı-ayrı regionlar geosiyasi məsələlərdə daha çox müstəqil mövqe
tutmağa çalışır. Qloballaşma proseslərinin genişləndiyi və dərinləşdiyi
bir mərhələdə bu qənaət əsassız görünə bilər. Lakin dünyanın qabaqcıl
alimləri “unikallaşma” deyilən bir tendensiyanı qeyd edirlər (məsələn,
bax: 4.4.1, və 4.4.2).
Burada ziddiyyətli məqam yoxdur. Regionlararası əlaqələrin in-
tensivləşməsi və dərinləşməsi, eyni zamanda, onların öz muxtarlığını
saxlaması məsələsini aktuallaşdırır. Ona görə də, geosiyasətdə bü-
tövlükdə qlobal təhlükəsizliklə yanaşı, regional təhlükəsizliyin təmini
də aktual problem hesab olunur. Lakin regional təhlükəsizliyin təmin
edilməsi məsələsində beynəlxalq miqyaslı təhdidləri mütləq nəzərə
almaq lazım gəlir. Yəni burada söhbət hansısa regionun tam muxta-
riyyətindən gedə bilməz. Əksinə, konkret bir regionun muxtarlığı
onun qlobal miqyasda baş verən hadisələrlə qarşılıqlı əlaqəsi
nəticəsində mümkün olur.
Dünyanın həssas bölgələri üçün bu məsələ daha aktualdır.
Beynəlxalq miqyaslı təhdidlərin iki növü Cənub Qafqazdakı vəziyyətə
ciddi təsir göstərir. Onlardan biri nüvə silahlarının yayılmasıdır.
Digəri isə beynəlxalq terrorizmin genişlənməsidir. Hər iki məsələ
199
qlobal səviyyədə olduqca aktual hesab edilir. Hələ keçən əsrin 60-cı
illərində dünyanın böyük dövlətləri başa düşdülər ki, nüvə silahının
yayılması qarşısıalınmaz təhlükələr törədə bilər. 1968-ci ildə SSRİ,
ABŞ və İngiltərə arasında nüvə silahının yayılmaması haqqında mü-
qavilə imzalandı. Bunu dünya ictimaiyyətinin nüvə silahlarının ya-
yılmasına qarşı ilk ciddi addımı hesab etmək olar.
Sakit okeanın cənubunda yerləşən 13 dövlət 1985-ci ildə bu re -
gionun nüvəsiz zona elan edilməsi haqqında razılaşmaya nail oldular.
1994-cü ildə nüvə təhlükəsizliyi haq qın da bəyannamə qəbul edildi
(4.4.3). Sənəddə nüvə enerjisindən təhlükəsiz istifadənin aktuallaşdığı
qeyd olundu. Nüvə təhlükəsizliyini təmin etmək üçün 35 maddədən
ibarət bəyannamə hazırlamaqla diqqət bu problemin həll edilməsi
zərurətinə cəlb edilmiş oldu. 1996-cı ildə isə BMT çərçivəsində bü -
tün növ nüvə silahlarının tətbiqinin qadağan edilməsinə dair müqavilə
imzalandı.
Nüvə silahlarının yayılmaması ilə bağlı 1968-ci il müqaviləsindən
sonra hələ 1957-ci ildə yaradılmış Atom Enerjisi üzrə Beynəlxalq
Agentlik – MAQATE-nin fəaliyyəti xüsusi əhəmiyyət kəsb etdi.
Belə ki, artıq nüvə enerjisindən dinc məqsədlərlə istifadə edilməsi
məsələsi ön plana çıxarıldı. MAQATE dünyada nüvə enerjisindən
hərbi məqsədlərlə istifadə olunmamasına nəzarət edir.
2006-cı ildə ABŞ və Rusiya prezidentləri tərəfindən “Nüvə Ter-
rorizmi ilə Mübarizədə Beynəlxalq Təşəbbüslər” (NTMBT) irəli sü-
rüldü. 2010-cu ildə isə Vaşinqtonda qlobal nüvə təhlükəsizliyinə
həsr edilmiş sammit keçirildi. Nəhayət, 2012-ci il martın 26-27-də
Seulda nüvə təhlükəsizliyinə aid növbəti zirvə toplantısı təşkil edildi.
Toplantıda dünyanın 55 ölkəsinin rəhbərləri iştirak edirdi. Bu,
problemin miqyasının geniş olduğunu göstərən amillərdən biridir.
Lakin məsələ yalnız daha çox dövlətin nüvə təhlükəsizliyinin təmin
edilməsində deyil. Dünyanın böyük dövlətləri etiraf edirlər ki, nüvə
təhlükəsizliyi məsələsi bir tərəfdən, nüvə qaçaqmalçılığı, digər
tərəfdən isə, beynəlxalq terrorizmlə sıx bağlı hala gəlib.
Hazırda beynəlxalq terror təşkilatlarının nüvə silahına malik
olması ehtimalı artıb. Bir çox ölkələrdən qaçaqmalçılıq yolu ilə
200
nüvə silahı komponentlərinin çıxarıldığı haqqında faktlar vardır. O
cümlədən, Cənub Qafqazda bu hallara rast gəlinir. Əsasən Rusiyadan
İrana Ermənistan üzərindən qanunsuz olaraq radioaktiv maddələrin
keçirildiyi barədə məlumatlar yayılmışdır. Həmin məsələyə görə
ABŞ bəzi şirkətlərə qarşı sanksiya tətbiq edib.
Bundan başqa, mediada Ermənistanın işğal etdiyi Dağlıq Qa-
rabağ ərazisində nüvə tullantılarını basdırdığı haqqında məlu-
matlar yer alıb. Bir neçə il bundan əvvəl Gürcüstanın Cavaxetiya
bölgəsində polis iki ermənidən qaçaqmal radioaktiv maddə tutmuşdu.
Bu haqda Gürcüstan mediası məlumat vermişdi. Qeyd edək ki,
BMT-nin Beynəlxalq Nüvə Terrorçuluğu Aktlarının Aradan Qaldırılması
Konvensiyasının 3-cü maddəsinə görə, bu kimi əməllər cinayət
sayılır (bax: 4.4.4).
Ermənistan dövlət səviyyəsində də region üçün nüvə təhlükəsi
törədir. Azərbaycan Prezidenti Seulda nüvə təhlükəsizliyi sammitində
çıxışı zamanı bununla bağlı aşağıdakıları qeyd etmişdi: “Azərbaycan
Ermənistanın 1976-cı ildə fəaliyyətə başlamış və hazırda köhnəlmiş
Metsamor Atom Elektrik Stansiyasından (AES) olduqca narahatdır.
Metsamor stansiyası bütöv region və yaxınlıqda olan qonşular
üçün potensial fəlakət mənbəyidir. O, son illərini yaşayan
reaktorun soyudulması üçün zəruri olan su resurslarının çatış-
madığı yüksək dərəcəli seysmik zonada yerləşir. Avropa İttifaqı
Şərq Avropa və keçmiş Sovet İttifaqında tikilmiş 66 sovet reaktoru
arasında Metsamor reaktorunu “ən köhnəlmiş və ən etibarsız”
hesab etmişdir. Hesabatda Metsamor “bütöv region üçün təhlükə”
adlandırılır” (4.4.5).
Azərbaycan Metsamor AES-in region üçün ciddi nüvə təhlükəsi
yaratdığına görə, onunla bağlı konkret tədbirlərin görülməsini tələb
etməkdə tam haqlıdır. Çünki Çernobıl və Fukusimada nüvə reaktorundan
sızmaların nəticəsində böyük bir məkanın hansı təhlükələrlə üz-üzə
qaldığını dünya yaxşı gördü. Ermənistandakı AES-in müasir texnoloji
tələblərə cavab verməməsi Cənub Qafqazın hər an böyük nüvə
təhlükəsi ilə qarşı-qarşıya qalması anlamına gəlir. Lakin nədənsə
MAQATE bu məsələdə lazım olan qətiyyəti göstərmir.
201
İranın nüvə proqramı ətrafında isə dünya miqyasında son dərəcə
geniş siyasi-diplomatik proseslər gedir. Təbii ki, bu məsələ də region
üçün aktualdır. Nüvə enerjisindən dinc məqsədlərlə və təhlükəsizlik
şərtlərini gözləməklə istifadə etmək vacibdir. Bununla yanaşı, İranla
Ermənistan qonşudur. Qonşunun birinin nüvə proqramına çox sərt
yanaşma var, digərinin törətdiyi təhlükə ilə bağlı məlumat verilir,
ancaq heç bir konkret addım atılmır. İran hələ nüvə silahı hazırlamayıb,
bu, nə vaxtsa ola bilər. Ermənistan isə bu gün region üçün real
təhlükə olan nüvə obyektinə sahibdir.
MAQATE-nin monitorinqləri də göstərir ki, Metsamor bölgə
üçün ciddi nüvə təhlükəsi yaradır. Bəs nəyə görə Ermənistanın Met-
samorla bağlı hansısa addım atması üçün ciddi siyasi-diplomatik
tədbirlər görülmür? İranın nüvə proqramı ilə əlaqəli “altılar” deyilən
beynəlxalq qrup formalaşdırılıb (ABŞ, Rusiya, Böyük Britaniya,
Fransa, Almaniya və Çin). “Altılar” mütəmadi olaraq İranla danı-
şıqlar aparır, problemi diplomatiya vasitəsi ilə həll etməyin
yollarını axtarır. Bunun fonunda real təhlükə olan Metsamorla
bağlı heç bir beynəlxalq qurumun formalaşdırılmaması xeyli dü-
şündürücü görünür. Əksinə, Metsamorun fəaliyyətinin uzadılması
ilə əlaqədar qərarlar da qəbul edilir.
Mütəxəssislər Metsamorun nüvə tullantılarının ekoloji mühit üçün
ciddi təhlükə törətdiyini deyirlər. Bəzi məlumatlara görə, həmin tul-
lantılar Azərbaycanın işğal edilmiş ərazilərində basdırılır. Əgər bu
məlumat doğrudursa (Ermənistan həmin ərazilərdə monitorinq
aparmağa imkan vermədiyindən, real vəziyyət haqqında konkret
fikir söyləmək çətindir), onda Cənub Qafqazda gələcək nəsillər üçün
ekoloji problemlər kifayət qədər olacaq. Ermənistanın Araz çayına
da zəhərli maddələr atması faktı ilə bərabər bu məsələ bütövlükdə
regionun təhlükəsizliyinə ciddi təhdid yaradır.
Göründüyü kimi, Azərbaycan qlobal miqyasda nüvə təhlükəsizliyinin
təmin edilməsinə böyük əhəmiyyət verir. Ölkə Beynəlxalq Nüvə
Terrorçuluğu Aktlarının Aradan Qaldırılması Konvensiyasına qoşul-
muşdur. Bu Konvensiya BMT-nin Baş Məclisində 2005-ci il aprelin
13-də qəbul edilib. 28 maddədən ibarət olan həmin sənəddə BMT
202
nüvə terrorçuluğunun beynəlxalq terrorizmin təhlükəli növlərindən
birinə çevrildiyini qeyd edir. Bura dövlət miqyasında nüvə silahlarının
hazırlanmasından yaranan təhlükələr, qanunsuz olaraq radioaktiv
maddələrin təşkilat və ya fərdi qaydada dövriyyəsinin formalaşdırdığı
təhdidlər və nüvə silahının terrorçu təşkilatların əlinə keçməsi ehti-
malının artması daxil edilir. Bundan əlavə, radioaktiv maddələrin
qaçaqmalçılığı ilə narkotiklərin qanunsuz dövriyyəsi arasında da
əlaqələr vardır.
Bu iki qanunsuz fəaliyyətin birləşməsi bütün dünya üçün ciddi
təhlükələr yaradır. Məlumdur ki, beynəlxalq terror təşkilatları nar-
koticarətdən külli miqdarda gəlir əldə edirlər. Onlar Əfqanıstanda
əldə etdikləri narkotik vasitələri müxtəlif yollarla dünyaya çıxarırlar.
Müasir terror təşkilatlarının əksəriyyəti həmin prosesdə iştirak edir.
Ona görə də, dünya dövlətləri nüvə qaçaqmalçılığı, beynəlxalq terror
və narkotik maddələrin qanunsuz dövriyyəsi arasında yaranmış əla-
qələrdən çox narahatdır.
Eyni zamanda, Cənub Qafqaz üçün nüvə terrorçuluğu təhlükəsini
birbaşa beynəlxalq terror və narkoticarətlə əlaqədə qiymətləndirmək
lazımdır. Bunun əsas səbəbi işğal altında olan Dağlıq Qarabağda se-
paratçıların beynəlxalq terror təşkilatlarının bazalarını yerləşdirmələri
və narkotik maddələrin qanunsuz ticarəti ilə məşğul olmalarıdır.
Məsələn, Dağlıq Qarabağda PKK düşərgələrinin olması haqqında
məlumatlar vardır. Erməni terror təşkilatlarının da Dağlıq Qarabağda
və Ermənistanda təmsilçilikləri mövcuddur. Dağlıq Qarabağdakı se-
paratçı və qanunsuz rejimin nümayəndələrinin İranda fəaliyyət
göstərən narkoticarətçilərlə sıx əlaqələri haqqında media məlumatlar
verib. Azərbaycan bir neçə dəfə məsələni beynəlxalq təşkilatların
müzakirəsinə çıxarıb.
Bütün bunlar regionda aşağıdakı üç növ qlobal təhdidin bir-biri
ilə sıx əlaqədə olduğunu təsdiq edir – nüvə qaçaqmalçılığı, beynəlxalq
terror və narkotiklərin qanunsuz ticarəti. Azərbaycan bu təhdidlərə
qarşı siyasi-diplomatik kanallarla aktiv mübarizəsini davam etdirir.
Ölkəmiz beynəlxalq birliyin terrora qarşı apardığı mübarizədə də
fəal iştirak edir. Belə ki, bizim əsgərlər BMT-nin himayəsi altında
dünyanın müxtəlif regionlarında antiterror tədbirlərinin iştirakçısıdır.
203
Eyni üsulun Cənub Qafqazda sabitliyi və təhlükəsizliyi təhdid edən
ünsürlərə qarşı tətbiq edilməsinə ehtiyac yaranmışdır. Azərbaycanın
diplomatiyası dünya ictimaiyyətinin bu həqiqəti qəbul etməsi üçün
fəallıq göstərir. Təəssüf ki, hələlik bu istiqamətdə lazımi qətiyyət və
konkretlik nümayiş etdirilmir. Əfqanıstan, İraq, Somali və Balkanlarda
qətiyyətli hərəkət edənlər Cənub Qafqazda terror və qaçaqmalçılıq
mənbəyi olan erməni separatizminə qarşı çox yumşaq davranırlar.
Nəticədə, bütün bölgə terror və nüvə qaçaqmalçılığı təhlükəsi ilə ya-
şamaqda davam edir.
Azərbaycan nüvə materiallarının fiziki qorunması haqqında bey-
nəlxalq sazişə də qoşulmuşdur. Həmin sənəddə qeyd edilir ki, “...nüvə
materialları ilə bağlı qanun pozuntuları ciddi narahatlıq törədir və bu
kimi halların üzə çıxarılması, aradan qaldırılması, günahkarların cə-
zalandırılması üçün səmərəli tədbirlərin görülməsinə kəskin ehtiyac
vardır...” (4.4.6). Ölkə bu məsələdə üzərinə düşən bütün öhdəliklərə
dəqiq əməl edir. Yuxarıdakı misallar göstərir ki, Ermənistanın nüvə
materiallarının fiziki qorunması aspektində ciddi problemləri vardır.
Həmin problemləri Ermənistan rəhbərliyi həll etməyib. Azərbaycan
Nüvə Materiallarının Fiziki Qorunması üzrə Bəyannamənin üzvü
kimi bu vəziyyətdən narahatlıq keçirir. Nüvə materiallarının lazımi
səviyyədə qorunmaması Cənub Qafqazın ekologiyasını böhran halına
gətirə bilər. Hesab edirik ki, beynəlxalq aləm bu haqda ciddi qərarlar
qəbul etməlidir.
Azərbaycan rəhbərliyi Atom Enerjisi üzrə Beynəlxalq Agentlik
(MAQATE) ilə əməkdaşlığa böyük önəm verir. Ölkəmiz həmin
Agentliklə əlaqələrini 2008-ci ildə təsis etdiyi Nüvə və Radioloji
Fəaliyyətin Tənzimlənməsi üzrə Dövlət Agentliyi vasitəsilə xeyli
genişləndirmişdir. Dövlət Agentliyi nüvə təhlükəsizliyinin müxtəlif
aspektləri üzrə beynəlxalq atom enerjisi agentliyi ilə yaxından əmək-
daşlıq edir. Gələcəkdə həmin istiqamətdə fəaliyyətin daha da geniş-
ləndirilməsi nəzərdə tutulur.
Bu bağlılıqda Azərbaycan Prezidentinin Seulda keçirilən nüvə
sammitində verdiyi bir təklif diqqətləri çox çəkmişdir. İlham Əliyev
həmin tədbirdəki çıxışında dedi: “...Biz nüvə enerjisi qurğusunu
204
tikməyi arzulayan tərəfə səlahiyyətləri verəcək regional nüvə təhlü-
kəsizliyini və etibarlılığını müəyyənləşdirən rejimlərin tətbiq edilməsini
təklif edirik. Bu halda öz qonşularından razılığın alınması, həmin
sahələrin etibarlılığı və təhlükəsizliyi barədə məlumatların şəffaf
şəkildə mübadiləsi, yoxlamaların qəbulu və risklərə görə kompensa-
siyanın ödənilməsi kimi prosedurlar nəzərdə tutula bilər” (4.4.5).
Bu təklifin aktuallığı ondan ibarətdir ki, regionda nüvə obyekti
tikmək istəyən hər bir dövlət qonşularının təhlükəsizliyinin təmin edil-
məsində məsuliyyət daşıyır. Nüvə obyekti tikmək istəyən hər hansı
ölkə onun etibarlılığı, təhlükəsizliyi və mümkün risklərə görə konkret
məsuliyyət daşısa, vəziyyət müsbətə doğru kəskin surətdə dəyişər.
Həmin üsulla Cənub Qafqazda nüvə təhdidlərinin qarşısını almaq
mümkün olar. Paralel olaraq, region dövlətləri arasında informasiya
mübadiləsi məsələsində də şəffaflıq və qarşılıqlı etimad yüksələr.
Regional inteqrasiya üçün bunun olduqca ciddi əhəmiyyətini heç
kəs inkar edə bilməz. Qarşılıqlı etimad və etibar olan yerdə isə təh-
lükəsizliyi təmin etmək üçün böyük şanslar yaranır. Azərbaycan
Prezidentinin Seulda verdiyi təklifi Cənub Qafqazın təhlükəsizlik
sisteminin qurulması aspektində hazırkı vəziyyətə tam uyğun olan
model hesab edirik. Təklifdə nəzəri meyarlarla bərabər praktik
fəaliyyət mexanizmi də öz əksini tapmışdır. Qeyd edək ki, həmin
meyarla İranın nüvə proqramı ilə bağlı yaranmış gərgin vəziyyəti
aradan qaldırmaq mümkündür.
Bütün bunlar Beynəlxalq Atom Enerjisi Agentliyinin himayəsi
altında həyata keçirilsə, perspektivdə daha geniş geosiyasi miqyasda
nüvə təhlükəsizliyi sistemi qurmaq üçün baza model rolunu oynaya
bilər. 2010-cu ilin aprelində Vaşinqtonda nüvə təhlükəsizliyi ilə
bağlı keçirilmiş sammitdə müzakirə edilən problemlər işığında bu
məsələ xeyli aktual görünür. Həmin sammitdə 47 dövlətin başçısı
iştirak edirdi. Tədbirin əsas müzakirə mövzusu nüvə materiallarının
terrorçuların əlinə keçməsinə imkan verilməməsi məsələsi idi. İşti-
rakçılar heç olmasa, yaxın dörd ildə nüvə materiallarının təhlükəsizliyini
təmin etməyin yollarını müəyyənləşdirməyə çalışdılar (bax: 4.4.7).
205
Regional səviyyədə dövlətlər nüvə obyektlərinin tikilməsi və isti-
fadəsi ilə bağlı qarşılıqlı öhdəlik götürməklə nüvə materiallarının
təhlükəsizliyinin təmini məsələsində möhkəm hüquqi baza yaratmış
olurlar. Təbii ki, burada müxtəlif vaxtlarda beynəlxalq miqyasda
nüvə təhlükəsizliyi ilə əlaqəli imzalanmış digər sənədləri də nəzərə
almaq lazımdır. Prezident İlham Əliyevin verdiyi təklif isə daha
geniş əsasda problemi həll etməyə imkan verir. Çünki həmin vasitə
ilə dünyanın bütün dövlətlərini məsələnin həllinə konkret mexanizm
əsasında cəlb etmək şansı yaranır. Hər bir regionda yerləşən ölkələr
nüvə təhlükəsizliyi ilə bağlı qarşılıqlı öhdəlik götürüb, aktiv informasiya
mübadiləsi aparsalar, qlobal səviyyədə vəziyyəti nəzarət altına almaq
mümkün olar. Bu çərçivədə nüvə silahlarının sınaqlarının qarşısını
almaq məsələsi ilə beynəlxalq terrorizmlə mübarizə arasında optimal
əlaqə yaratmaq olar. Bu, kütləvi qırğın silahları əldə etməyə çalışan
bəzi dövlətləri də müəyyən dərəcədə çəkindirə bilər. Daha geniş
coğrafiyada nüvə silahlarının yayılması təhlükəsini aradan qaldırar.
O cümlədən, Cənub Qafqazın nüvə silahlarından azad zonaya
çevrilməsi üçün real şans yaranmış olar.
Azərbaycanın regional siyasətində həmin məsələ mühüm yer tut-
duğundan İlham Əliyevin təklifini bu istiqamətdə atılmış konkret
addım olaraq qiymətləndirmək lazımdır. Azərbaycan diplomatik fəa-
liyyətində regionun təhlükəsiz məkan halına gəlməsi üçün bütün im-
kanlardan istifadə edir. Beynəlxalq terrorizmin qarşısının alınması
üçün ölkə rəhbərliyi siyasi-diplomatik fəallığını daha da genişləndirir.
Beynəlxalq təhlükəsizlik və əməkdaşlıq strukturlarına inteqrasiya
bu prosesdə mühüm yer tutur.
Artıq qeyd etdiyimiz kimi, Azərbaycan ərazi bütövlüyünün bərpa
edilməsini özünün milli strategiyasının mühüm tərkib hissəsi kimi
görür. Müasir tarixi şəraitdə beynəlxalq təhlükəsizlik və əməkdaşlıq
strukturlarına inteqrasiya etmədən buna nail olmaq olduqca çətindir.
Bəlkə də mümkün deyil. Çünki Cənub Qafqazda böyük geosiyasi
güclər aktiv surətdə öz maraqlarını təmin etməyə çalışırlar. Onların
206
mübarizəsi fonunda yerli dövlətlərin heç biri təklikdə milli suverenliyini,
ərazi bütövlüyünü təminatlı olaraq qoruya bilmir.
Digər tərəfdən, qloballaşma prosesi dünya dövlətlərini getdikcə
daha böyük ölçüdə bir-birindən asılı vəziyyətə gətirməkdədir. Kiçik
dövlətlər üçün isə bu, daha böyük fəsadlar törədir. Müstəqil siyasət
yeridən dövlət həm böyük geosiyasi güclərin maraqlarını gözləməyə,
həm də qarşılıqlı asılılıq prinsipindən səmərəli istifadə edərək, milli
suverenliyini qorumağa çalışır.
Azərbaycanın xarici siyasətində NATO, Avropa İttifaqı, Avropa
Şurası da daxil olmaqla, Avropa və Transatlantik təhlükəsizlik və
əməkdaşlıq strukturlarına inteqrasiya mühüm yer tutur. Ancaq bu
prosesin rəvan getdiyini düşünmək o qədər də real yanaşma deyil.
Hər şeydən öncə, Avro-Atlantik birliyin özünün daxilində mövqe
fərqi hələ kifayət qədərdir. Bu prosesin zəifləməsinə dəlalət edən
əlamətlər isə hələ müşahidə edilmir (bax: məs., 4.4.8, s.22-62).
Henri Kissincer Avro-Atlantik əməkdaşlıqda özünü göstərən fikir
ayrılığının ABŞ-Avropa münasibətlərinin transformasiyasından qay-
naqlandığını iddia edir. İkinci dünya müharibəsindən sonra Avropanın
böyük dövlətlərinin geosiyasi maraqlarının dəyişməsini H.Kissincer
subyektiv amilə bağlamır (4.4.8, s.21). Onun fikrincə, bu, dörd
vacib dəyişikliyə olan reaksiya ilə bağlıdır: “Sovet İttifaqının
dağılması, Almaniyanın birləşməsi, xarici siyasətə daxili siyasətin
vasitəsi kimi baxmaq tendensiyası və Avropa özünüdərkinin artması”
(4.4.8, s.21).
Avro-Atlantik məkanda gedən transformasiyaların bu cür prinsipial
geosiyasi dəyişikliyə səbəb olması, başqa proseslərlə yanaşı, ümumi
təhlükəsizlik strukturlarının da yeniləşməsini tələb edir. H.Kissincer
bu haqda açıq yazır. Belə bir vəziyyətdə Avro-Atlantik məkanının
geosiyasi birli yi haqqında danışmaq bir qədər risklidir. Lakin müasir
tarixi şəraitdə bu məkanda yerləşən dövlətlərin dünya siyasətinə
təsiri olduqca güclüdür. Ona görə də, yalnız Azərbaycan deyil,
dünyanın müxtəlif regionlarında yerləşən dövlətlərin xarici siyasətində
Avro-Atlantik təhlükəsizlik və əməkdaşlıq strukturları ilə münasibətlərə
xüsusi diqqət yetirilir.
207
Azərbaycan isə həmin istiqamətdə yeritdiyi siyasətdə Rusiya
amilini xüsusi nəzərə alır. Rusiya postsovet məkanında nüfuzunu
saxlayır və onu artırmaq üçün addımlar atır. Bu kontekstdə Rusiya
Federasiyasının postsovet məkanında xarici siyasətinin mütləq
prioriteti inteqrasiyaya nail olmaq kimi müəyyənləşib. Burada MDB,
Gömrük İttifaqı, AvroAzES, KTMT və RF ilə Belarus İttifaq dövlətinə
böyük diqqət yetirilir.
Müəyyən mənada postsovet məkanı ölkələri Qərblə Rusiya
arasında seçim etmək dileması qarşısında qalırlar. Burada H.Kissincerlə
razılaşmaq lazım gəlir ki, “çox şey Rusiyanın gələcəyindən, onun
daxili inkişafından və formalaşmaqda olan beynəlxalq nizama mü-
nasibətindən asılı olacaq” (4.4.8, s. 42). Odur ki, Azərbaycan tarazlı
siyasətin prinsiplərini gözləməklə beynəlxalq təhlükəsizlik və əmək-
daşlıq strukturlarına inteqrasiya kursunu həyata keçirir.
Biz əvvəlki fəsillərdə Azərbaycanın beynəlxalq təşkilatlarla əla-
qələrinin inkişafına nəzər saldıq. İndi siyasi-nəzəri aspektdə bu
əlaqələrin transformasiya imkanlarına diqqət yetirək. Azərbaycanın
həmin strukturlarla əməkdaşlığı əsasən üç aspekti əhatə edir: təhlü-
kəsizlik, iqtisadi əməkdaşlıq və enerji-nəqliyyat əməkdaşlığı. Bu
prosesin əsası sistemli şəkildə 1993-cü ilin ikinci yarısından qoyulub.
Azərbaycanın beynəlxalq təhlükəsizlik strukturları sırasında ATƏT-
lə əməkdaşlığı ayrıca əhəmiyyət kəsb edir.
Bunun əsas səbəbi Ermənistanın Azərbaycana təcavü zünün nəti-
cələrinin aradan qaldırılmasının Azərbaycan üçün mühüm strateji
məsələ olmasındadır. ATƏT-in fəaliyyətində 1975-ci il Helsinki
Yekun Aktı və 1990-cı il Paris Xartiyası mühüm yer tutur. Helsinki
Yekun Aktı fərqli geosiyasi məkanda yerləşən ölkələrin əməkdaşlığının
və təhlükəsiz birgəyaşayışının əsas prinsiplərini müəyyən etdi (4.4.9,
s.3-59). Paris Xartiyası isə əsas diqqəti dövlətlərarası münasibətlərə
yönəltməklə ATƏT-in fəaliyyətinə konkretlik gətirdi (4.4.10). Nəhayət,
1994-cü ildə ATƏT-in Budapeşt sammiti bu təşkilatın həqiqi mənada
ümumavropa təşkilatına çevrilməsini təsdiqlədi. O vaxta qədər ATƏM
(Avropada Təhlükəsizlik və Əməkdaşlıq Müşavirəsi) adlanan bu
qurum ATƏT (Avropada Təhlükəsizlik və Əməkdaşlıq Təşkilatı) ad-
landırıldı.
208
Beləliklə, ATƏT-in təhlükəsizlik və əməkdaşlıq təşkilatı kimi
fəaliyyətinin əsas prinsipləri, konkret mexanizmləri müəyyənləşdi.
Avro-Atlantika məkanında təhlükəsizlik və əməkdaşlıq prinsiplərini
uzlaşdırmaq məsələsinə ATƏT-in öz fəlsəfi yanaşması var. Burada
hər bir dövlətin suverenliyinə, ərazi bütövlüyünə, sərhədlərinin to-
xunulmazlığına hörmət əsasında dinc yanaşı yaşamağa ciddi diqqət
yetirilir. Əməkdaşlığın perspektivlərinə də bu prinsiplər əsasında
qiymət verilir.
Belə ki, hər hansı bir ölkə başqa dövlətlərlə əməkdaşlıq etmək ar-
zusundadırsa, mütləq ərazi bütövlüyü, sərhədlərin toxunulmazlığı,
suveren bərabərlik prinsiplərinə hörmət etməlidir. Faktiki olaraq,
ATƏT istənilən formada əməkdaşlığı deyil, yalnız konkret prin-
siplərə söykənən əlaqələri təqdir edir. Azərbaycan qonşuları ilə
münasibətlərində ATƏT-in həmin prinsiplərini rəhbər tutur. Er-
mənistanla əməkdaşlığın olmaması da məhz ATƏT-in yuxarıda
qeyd etdiyimiz prinsiplərinə görə mümkün deyildir. Ermənistan
Azərbaycanın ərazi bütövlüyünə, suverenliyinə, sərhədlərinin toxu-
nulmazlığına hörmətlə yanaşıb, qoşunlarını işğal etdiyi ərazilərdən
çıxarandan sonra, əməkdaşlıq barədə düşünmək olar. Göründüyü
kimi, məsələ təkcə Azərbaycanın dövlət maraqlarına bağlı deyil.
Əgər ATƏT-in qoyduğu prinsiplərə əməl etməyən dövlətlə əməkdaşlıq
qurularsa, bütün Avro-Atlantika geosiyasi məkanının təhlükəsizlik
sistemi çökə bilər. Bütün dünyada yeni münaqişələrin yaranması və
müharibələrin başlaması təhlükəsi meydana çıxar. Azərbaycan buna
yol verə bilməz və Ermənistan işğal etdiyi əraziləri tərk etməyənə
qədər onunla hər hansı əməkdaşlıq mümkün deyildir.
Bütün bunlara görə, Azərbaycanın xarici siyasətində ATƏT-in
Minsk qrupu ilə əməkdaşlıq böyük önəm daşıyır. Minsk qrupu Er-
mənistan-Azərbaycan, Dağlıq Qarabağ münaqişəsinin həlli ilə məşğul
olur. Lakin indiyə qədər heç bir tutarlı nəticə əldə edə bilməmişdir.
Minsk qrupunun üç həmsədr dövləti – ABŞ, Rusiya və Fransa
dünyanın ən güclüləri sırasına daxildirlər. Onların münaqişənin
həll edilməsi ilə bağlı konkret nəticəyə nail ola bilməmələri Avro-
Atlantika məkanında təhlükəsizliyə fərqli baxışların mövcudlu-
209
ğunun nəticəsidir. Bununla yanaşı, münaqişə ətrafında yaranmış
vəziyyət ATƏT-in bu cür situasiyalarda daha səmərəli fəaliyyət
göstərməsi üçün yeni mexanizmlər hazırlamasına ehtiyac olduğunu
təsdiq edir. SSRİ-nin süqutu Cənub Qafqazdan başladığı kimi,
Avropanın təhlükəsizlik sisteminin çöküşü də buradan start
götürə bilər. Avropa Təhlükəsizlik Xartiyasının əsas prinsipləri
bunun real ola biləcəyini təsdiqləyir.
ATƏT-in 1999-cu il İstanbul sammitində qəbul edilən həmin
sənədin təməlini iki prinsip təşkil edir (4.4.11). Birincisi kollektiv-
çilikdir. Bu prinsipə görə, hər bir iştirakçı dövlətin təhlükəsizliyi
qalan digər iştirakçıların təhlükəsizliyi ilə sıx bağlıdır. İkinci
prinsip BMT-nin beynəlxalq sülhün saxlanmasında ilk növbədə
BMT TŞ-nin məsuliyyət daşımasından ibarətdir. Həmin sənədə
əsasən, ATƏT regionda mübahisəli məsələləri həll etmək üçün
əsas təşkilatlardan biri kimi qəbul edilir. O, həmçinin münaqişələri
əvvəlcədən xəbərdar etmənin və aradan qaldırmanın başlıca
alətlərindən biridir. Bu prinsiplərə əsasən, Azərbaycanın təhlü-
kəsizliyi ATƏT üzvlərinin hər birinin təhlükəsizliyi ilə sıx bağlıdır.
Əgər Azərbaycanın ərazi bütövlüyünün pozulması nəticəsində
münaqişə yaranıbsa, deməli, bunun ATƏT-in hər bir üzvü üçün
təhlükə olduğunu qəbul etmək gərəkdir.
Məsələnin digər tərəfi BMT TŞ-nin üzərinə düşən məsuliyyətlə
bağlıdır. BMT və ATƏT nəhayət ki, Ermənistanın Azərbaycana
təcavüzünün nəticələrinin aradan qaldırılmasında özlərinin for-
malaşdırdığı və bəyan etdiyi prinsiplərin həyata keçirilməsi üçün
ciddi addım atmalıdırlar. Əks halda, bu beynəlxalq təşkilatların
nüfuzu, onlara olan inam kritik dərəcədə azalmaqdadır. Azər-
baycan-ATƏT münasibətlərinin əsas məzmununu münaqişənin
dinc yolla həlli məsələsi təşkil edir.
Azərbaycanın Avropa İttifaqı (Aİ) siyasəti həm təhlükəsizlik,
həm də əməkdaşlıq aspektində əhəmiyyət kəsb edir. Aİ ilə münasi-
bətlərdə Avropa Qonşuluq Siyasəti (AQS) proqramı mühüm yer
tutur. Aİ-nin postsovet məkanı ölkələrinə, o cümlədən Cənub Qafqaza
böyük diqqət yetirdiyi məlumdur. Bu haqda əvvəlki fəsillərdə
210
yazmışıq. Azərbaycan Aİ ilə iqtisadi, enerji, humanitar və təhlükəsizlik
sahələri üzrə əməkdaşlığını inkişaf etdirir. Avropaya inteqrasiya pro-
sesində bu, mühüm məqamdır. Aİ Azərbaycanı enerji sahəsində əsas
tərəfdaşlarından biri kimi görür. Bu sahədə əməkdaşlığı yeni səviyyəyə
qaldırmaq üçün 2011-ci il yanvarın 13-də Aİ ilə Azərbaycan arasında
Cənub qaz dəhlizinin təsis edilməsinə dair birgə bəyannamə (4.4.12)
imzalanmışdır. Cənub qaz dəhlizi üzrə işçi qrupu yaradılmışdır.
Bütövlükdə, Avropa İttifaqı ilə Azərbaycan arasında əlaqələrin
hüquqi çərçivəsi yuxarıda qeyd etdiyimiz sahələrin hər birini əhatə
edir. 1996-cı ilin aprelində Aİ ilə Tərəfdaşlıq və Əməkdaşlıq Sazişi
(4.4.13) imzalanmışdır. 2006-cı ildə Aİ-Azərbaycan Fəaliyyət Planı
(4.4.14) hazırlanmışdır. Həmin ilin noyabrında Aİ və Azərbaycan
arasında Enerji sahəsində Strateji Tərəfdaşlığa dair Anlaşma Memo-
randumu (4.4.15) imzalanmışdır. 2008-ci ildə isə Azərbaycan Res-
publikası Hökuməti və Avropa Birlikləri Komissiyası arasında
Çərçivə Sazişi (4.4.16) tərtib edilmişdir. Bir il sonra Şərq Tərəfdaşlığı
Bəyannaməsi (4.4.17), 2011-ci ilin yanvarında Şərq Tərəfdaşlığı
çərçivəsində Azərbaycan Respublikası və Aİ arasında Hərtərəfli İns-
titusional Quruculuq (HİQ) Proqramının Çərçivə Sənədinə dair
Anlaşma Memorandumu (4.4.18) imzalanmışdır. Tərəfdaşlıq və
Əməkdaşlıq Sazişi hərbi sahəni əhatə etməyən bütün növ əməkdaşlıq
formalarının çərçivələrini müəyyən edir. Fəaliyyət Planında isə
Avropa İttifaqı ilə Azərbaycan arasında əməkdaşlığın 10 prioritet is-
tiqaməti müəyyən edilmişdir:
1) Dağlıq Qarabağ münaqişəsinin sülh yolu ilə tən zimlənməsi;
2) Demokratiyanın gücləndirilməsi;
3) Qanunun aliliyinin, insan hüquqlarının və əsas azadlıqların
müdafiəsinin gücləndirilməsi;
4) Sahibkarlıq və investisiya mühitinin yaxşılaşdırılması;
5) Gömrük xidməti işinin yaxşılaşdırılması;
6) Tarazlı və davamlı iqtisadi inkişafa dəstək;
7) İqtisadi qanunvericiliyin və inzibati praktikanın yaxşılaşdırıl-
ması;
211
8) Avropa İttifaqı ilə Azərbaycan arasında enerji və nəqliyyat
əməkdaşlığının gücləndirilməsi;
9) Məhkəmə, azadlıq və təhlükəsizlik sahələrində, o cümlədən
sərhəd işində əməkdaşlığın dərinləşməsi;
10) Regional əməkdaşlığın gücləndirilməsi.
Göründüyü kimi, Azərbaycanın Avropa ilə əməkdaşlığı təhlükəsizlik,
münaqişələrin həlli, iqtisadi, enerji və nəqliyyat-kommunikasiya sa-
hələrini tam əhatə edir.
Burada enerji sahəsi mühüm yer tutur. Tərəflər üçün bunun strateji
əhəmiyyəti vardır. Ümumilikdə, Azərbaycan Avropa ilə təhlükəsizlik
məsələlərində geniş əməkdaşlıq edir. Ölkəmiz həm regional və bey-
nəlxalq təhlükəsizlik təşki latlarının üzvü kimi, həm də özünü təmin
edən, müstəqil dövlət olaraq bu proseslərə xüsusi önəm verir.
Məsələn, Azərbaycan Aİ və NATO-nun Qara dəniz-Xəzər hövzəsi
regionu ilə bağlı təhlükəsizlik proqramlarında aktiv iştirakçıdır (bax:
məs., 4.4.17 və 4.4.19). Bu sırada “Qara dənizin siner jisi” adlı
proqramı qeyd etmək olar (4.4.20). Bu layihə AQS-ə bir əlavə kimi
qəbul edilə bilər. Qara dəniz hövzəsində enerji təhlükəsizliyi, nəq-
liyyat-kommunikasiya və ətraf mühitin qorunması istiqamətlərində
əməkdaşlığın gücləndirilməsi nəzərdə tutulur (4.4.20). “Qara dənizin
sinerjisi” sənədində qeyd olunur ki, Azərbaycan Qara dəniz sahili
dövləti olmasa da, “tarix, coğrafi yaxınlıq və sıx əlaqələr” onu təbii
regional oyunçu edir (4.4.20). Azərbaycanın Qara dəniz-Xəzər
hövzəsi məkanında həyata keçirdiyi xarici siyasət bu qiymətləndirməni
tam təsdiq edir (4.4.21).
Azərbaycanın Qara Dəniz İqtisadi Əməkdaşlıq Təşkilatı (QDİƏT)
çərçivəsindəki fəaliyyəti həmin aspektdə diqqəti çox çəkir. Azərbaycan
Prezidenti 2012-ci ilin iyununda QDİƏT-in 20 illik yubileyinə həsr
edilmiş sammitində ayrıca qeyd etdi ki, “QDİƏT regionda iqtisadi
əməkdaşlıq vasitəsi ilə sülhə, sabitliyə və tərəqqiyə yardım etmək
məqsədi ilə yaradılıb. Bu məqsəd və vəzifələr Azərbaycanla, onun
xalqı və hökuməti ilə sıx bağlıdır... Tariximiz, mədəniyyətimiz və
inkişafımızın prioritetləri Azərbaycanın QDİƏT-in üzvləri ilə birlikdə
bu məqsədlərə çatmasına əsas verir... Bizim ölkəmiz, geniş mənada
212
Qara dəniz regionunun bir hissəsi olmaqla QDİƏT çərçivəsində re-
gionlararası əməkdaşlığın inkişafında çox maraqlıdır” (4.4.22).
Bütün bunlar Azərbaycanın xarici siyasətində Aİ ilə əməkdaşlığın
çox mühüm bir yer tutduğunu təsdiq edir. Hazırda xüsusilə münaqi-
şələrin həlli və enerji təhlükəsizliyi sahəsində əməkdaşlığa ayrıca
diqqət yetirilir. Bu kitabın müxtəlif hissələrində gətirilən faktlar və
aparılan təhlillər göstərir ki, Azərbaycan Avropaya inteqrasiya siya -
sətini ardıcıl aparır. Qarşılıqlı əlaqələr demək olar ki, bütün sahələri
əhatə edir. Bundan başqa, Azərbaycan Aİ ilə təhlükəsizlik, iqtisadiyyat,
energetika və digər sahələrdə beynəlxalq miqyasda qurulan əməkdaşlığın
bir növ mərkəzində durur. Bu mənada NATO ilə əlaqələr, iqtisadi-
enerji və nəqliyyat-kommunikasiya sahəsindəki əməkdaşlığın da
Av ropa ilə münasibətlərə aidiyyəti vardır.
Henri Kissincer NATO-da baş verən transformasiyaların ziddiyyətli
olduğunu yazır (bax: 4.4.8, s.26-32). O, bütövlükdə NATO-nun ma-
hiyyətinə bir qeyri-müəyyənliyin hakim olmağa başladığını vurğulayır
(4.4.8, s.31-32). “NATO-nun sərhədi haradan keçir?” sualını verən
məşhur alim və siyasi xadim onun genişlənməsinin sadəcə üzvlərin
sayının artması ilə məhdudlaşmadığına işarə edir (4.4.8, s.32). NATO
bir növ hərbi alyansdan “kiçik BMT”yə çevrilir. Lakin NATO hərbi
alyansdır, BMT isə kollektiv təhlükəsizlik sistemidir (4.4.8, s.30-31).
H.Kissincer NATO-nun funksiyasının bu cür transformasiyasını
doğru saymır. O hesab edir ki, NATO islahatlarına bu istiqamətdə
davam etsə, “çoxfunksiyalı kokteylə çevriləcək” (4.4.8, s.31). H.Kis-
sincer bütün iradları ilə yanaşı, onu vurğulayır ki, həmin proses geo-
siyasətdə köklü dəyişikliklərdən qaynaqlanır. O cümlədən, sosialist
düşərgəsinin və Varşava müqaviləsi təşkilatının çöküşündən sonra
dünya miqyasında çox şey dəyişdi. Bu prosesə uyğun olaraq NATO
dünyadakı roluna yenidən baxmağa məcbur oldu. Deməli, məsələ
NATO-nun yeni şərtlər daxilində hansı rolu oynamasından ibarətdir.
Bu aspektdə H.Kissincer Amerika və Atlantikanın nüfuzunu başqa
təşkilatların digər regionlara yaymasının daha konstruktiv addım ola
biləcəyini düşünür.
213
Bu kimi nəzəri-geosiyasi müzakirələrə baxmayaraq, NATO Avro-
Atlantika məkanında ciddi rol oynayır. O, nüfuzunu Şərqə doğru ge-
nişləndirir və bir növ “mövcud sərhədləri silməkdə” (H.Kissincer)
davam edir. Bütün bunlara görə, Azərbaycanın xarici siyasətində
NATO ilə əlaqələr məsələsinin prioritet olması tamamilə təbiidir.
1991-ci ildə NATO-nun Roma sammitində yeni strateji konsepsiya
və sülh və əməkdaşlığa dair bəyannamə qəbul edildi. Orada Şimal
Atlantika Əməkdaşlıq Şurası (ŞAƏS) yaradıldı. Azərbaycan 1992-ci
ildən ŞAƏS-ə qoşulmuşdur. Həyata keçirdiyi xarici siyasət kursundan
bəlli olduğu kimi, Azərbaycan hansısa hərbi bloka qoşulmaq niyyətində
deyil, ancaq təhlükəsizlik məsələlərində əməkdaşlığa üstünlük verir.
Bu strategiya daha konstruktivdir. Birincisi, Azərbaycanın ərazisinin
bir hissəsi işğal edilib. İlk növbədə bu problem həll edilməlidir.
İkincisi, hərbi bloklaşma mərhələsi arxada qalmışdır. İndi daha vacib
olanı münaqişəsiz dünya qurmaq, əməkdaşlığı inkişaf etdirmək,
mehriban qonşuluq şəraitində yaşamaqdır.
Azərbaycanın NATO ilə əlaqələri müsbət nəticələrini verir. 1994-
cü ildə NATO ərazi ələ keçirmək məqsədi ilə güc tətbiqini pislədi,
Cənub Qafqaz dövlətlərinin ərazi bütövlüyünə, müstəqilliyinə
və suverenliyinə hörmət göstərməyin zəruriliyini vurğuladı.
Həmin ildə Azərbaycan NATO-nun “Sülh naminə tərəfdaşlıq” (SNT)
proqramına qoşuldu. Bununla bağlı hazırlanmış çərçivə sazişini
1994-cü il mayın 4-də Heydər Əliyev NATO-nun Brüsseldəki mən-
zil-qərargahında imzaladı. 1997-ci ildə ŞAƏŞ Avro-Atlantika Tərəf-
daşlıq Şurası (AATŞ) ilə əvəz edildi. 1997-ci ilin noyabrında Prezident
Heydər Əliyev NATO ilə əməkdaşlığı daha da gücləndirmək tədbirləri
haqqında sərəncam imzaladı.
2000-ci ildə Bakıda NATO/AATŞ çərçivəsində “Qafqazda enerji
təhlükəsizliyi” adı altında konfrans keçirildi. Əsasən regionda enerji
təhlükəsizliyi məsələsi müzakirə edildi. İki il sonra isə həmin
çərçivədə “Cənub Qafqazda regional əməkdaşlığa təhdidlər” adı
altında seminar təşkil edildi. Həmin il Azərbaycan Prezidentinin
NATO ilə əməkdaşlığı daha da gücləndirməklə bağlı 1997-ci il 14
214
noyabr tarixli sərəncamına dəyişikliklər edildi. Bununla Azərbaycan
NATO ilə əməkdaşlıq sahəsini bir qədər də genişləndirmiş oldu.
2003-cü ildə Azərbaycan NATO-nun Fərdi Tərəfdaşlıq üzrə Əmə-
liyyat Planına (FTƏP) qoşulmaq üçün rəsmi müraciət etdi. 2004-cü
ilin martında NATO-nun növbəti genişlənməsi baş verdi. Üç ay
sonra NATO-nun İstanbulda keçirilən zirvə toplantısında Prezident
İlham Əliyev iştirak etdi. Azərbaycan Şimal Atlantika Alyansı ilə
əməkdaşlığı daha da inkişaf etdirərək, böhranların idarə edilməsi,
makroiqtisadi sabitləşmənin təhlükəsizlik aspektləri və müdafiə üçün
mövcud olan resursların idarə olunması kimi mövzularda birgə
tədbirlər həyata keçirdi.
NATO-nun 2012-ci il Çikaqo sammitinin yekun bə yannaməsinin
47-ci maddəsində Azərbaycanın ərazi bütövlüyü dəstəklənir. Həmin
maddədə yazılıb: “Biz regional sabitliyi poza biləcək addımlardan
qaçmağa çağırırıq, Azərbaycan, Gürcüstan, Ermənistan və Mol-
dovanın ərazi bütövlüyünü, suverenliyini, həmçinin mövcud mü-
naqişələrin beynəlxalq hüquq norma və prinsipləri əsasında,
BMT Xartiyası, Helsinki yekun aktı çərçivəsində həllinə dair
dinc səyləri dəstəkləyirik” (4.4.23).
Yuxarıda xronoloji ardıcıllıqla sadaladığımız Azərbaycan-NATO
əlaqələrinə aid olan bir sıra məqamlar əməkdaşlığın istiqamətlərini və
məzmununu əks etdirir. Azərbaycanın xa rici siyasətində NATO ilə
münasibətlərin dəqiq və konkret yeri vardır. Heydər Əliyev Şimal
Atlantika Alyansı ilə əlaqələrin inkişaf etdirilməsinə xüsusi diqqət
yetirirdi. Prezident İlham Əliyev həmin tendensiyanı inamla inkişaf
etdirir. Əməkdaşlıq əsasən təhlükəsizlik sahəsini əhatə edir. Bununla
yanaşı, elmi-texniki, iqtisadi, müdafiə, regional inteqrasiya və s. kimi
sahələrdə də qarşılıqlı əməkdaşlıq inkişaf etdirilir.
Bütün bunlara rəğmən, Azərbaycanın NATO ilə əməkdaşlığının
strategiyasında bu təşkilata üzv olmaq niyyəti yoxdur. Ölkəmiz hərbi
bloklara qoşulmama hərəkatının üzvüdür. Bunun daha konstruktiv
bir seçim olduğunu təsdiqləyən amillər vardır. Əvvəla, qlobal
səviyyədə NATO-nun özünün hansı funksiyanı yerinə yetirməli
olduğu haqqında hətta üzvlər arasında birmənalı mövqe yoxdur. Bu
barədə Henri Kissincerin apardığı təhlillərə diqqət etmək kifayətdir.
215
İkincisi, müasir tarixi mərhələdə, ümumiyyətlə, hərbi bloklaşma
qlobal miqyasda təhlükəsizlik problemlərinin səmərəli həlli üçün
yararlı deyil. İndi münaqişələrin yaranmaması, yalnız dinc yolla an-
laşılmazlığı həll etmək, qlobal əməkdaşlıq və inteqrasiya tendensiyaları
daha aktualdır. Üçüncüsü, Azərbaycan regionda yaranmış mürəkkəb
geosiyasi vəziyyəti nəzərə alır. Dördüncüsü, Ermənistanın təcavüzünün
nəticələri aradan qaldırılmadan Azərbaycanın hansısa hərbi bloka
qoşulması xeyli riskli olardı. Beşincisi, Azərbaycanın xarici siyasəti
dövlətlər arasında ayrı-seçkilik salmadan qlobal miqyasda inteqrasiyaya
ciddi diqqət yetirir.
Azərbaycanın xarici siyasətində NATO ilə əməkdaşlıq bütün bu
məqamlarda Avropa İttifaqı, Avropa Şurası, BMT və digər beynəlxalq
təşkilatlarla əlaqələrin mahiyyəti ilə uzlaşır. Bu cür uzlaşmanın Qərb
və Şərqin qovşağında yer lə şən ölkəmizin iqtisadiyyatının müxtəlif
sahələrinin inkişaf etdirilməsi prosesinə ciddi təsiri vardır. Hər
şeydən öncə, Azərbaycanı sülhsevər və etibarlı tərəfdaş kimi qəbul
edirlər. Onun xarici siyasətinin regional inteqrasiya, təhlükəsizliyin
və sabitliyin təmininə yönəldiyinə şübhə yeri qalmır. Dövlətimizin
mədəniyyətlərarası əlaqələrin güclənməsinə xidmət edən konkret
addımlarını görürlər. Dünya Azərbaycanın Avrasiya nəqliyyat dəhlizini
inkişaf etdirmək üçün səmərəli siyasət yeritdiyinə tam əmindir.
Prezident İlham Əliyev 2012-ci il iyunun 29-da Krans Montana Fo-
rumunun rəsmi açılışında söylədiyi nitqdə vurğuladı: “Transanadolu
Qaz Boru Kəmərinin inşasına dair Türkiyə ilə Azərbaycan arasında
bu yaxınlarda imzalanmış müqavilə bunun bariz nümunəsidir. Biz
bu layihənin həyata keçirilməsi ilə Xəzər dənizi, Qara dəniz və
Aralıq dənizi arasında dəhliz açmış olacağıq. Bu, həm bizim üçün,
həm də qonşularımız üçün bir enerji layihəsidir. Bu dəhlizdən artıq
nəqliyyat infrastrukturu kimi istifadə olunmuşdur. Bu, tarixən Azər-
baycan, Gürcüstan və Türkiyə arasında əlaqə yaratmaq üçün istifadə
edilən bir dəhliz olmuşdur. Bu, eyni zamanda, İpək Yolunun bərpa
olunmasına da öz töhfəsini verəcəkdir. Bütün bu layihələr Azərbaycanın
216
qonşularına da fayda verəcəkdir. Biz bununla həm regionda, həm də
ümumiyyətlə qitədə enerji xəritəsini dəyişmiş olacağıq” (4.4.24).
Azərbaycan Prezidentinin bu fikirləri ölkəmizin Avrasiya enerji-
nəqliyyat dəhlizindəki strateji rolunu aydın ifadə edir. Ərazisi kiçik
olan dövlət ağıllı siyasəti ilə ciddi geosiyasi oyunçu ola bilər. Geosi-
yasətdə oyunçu olmağın mühüm şərtlərindən biri də dövlətin xarici
siyasətdə simasını saxlaya bilməsidir. Azərbaycan 1993-cü ilin ikinci
yarısından bu yana xarici siyasətində məhz bu prinsipi əsas götürür.
Av rasiya enerji-nəqliyyat dəhlizini inkişaf etdirmək bu prosesdə çox
mühüm yer tutur. Bunun iki səbəbini qeyd etmək olar.
Birincisi, Avropa maliyyə böhranı keçirir. “Böyük iyirmiliy”in
(G20) Los-Kabos (Meksika) sammitinin gündəliyinin əsas mövzusu
Avropa İttifaqını maliyyə böhranından xilas etməkdən ibarət idi
(4.4.25). Bunun fonunda Qərb üçün enerji təhlükəsizliyi məsələsi son
dərəcə aktuallaşıb. İkincisi, ABŞ Uzaq Şərqdə Çinlə açıq və gizli
olaraq enerji resursları uğrunda ciddi mübarizəyə başlayıb. Çin-
Vyetnam, Çin-Filippin və Çin-Koreya münasibətlərində gərginlik
artır. Paralel olaraq, ABŞ hərbi-dəniz donanması həmin bölgəyə əlavə
qüvvələr göndərir. Bəzi məlumatlara görə, ABŞ hərbi-dəniz qüvvələrinin
80 faizi Sakit okean regionunda yerləşdiriləcək. Özbəkistanın Kollektiv
Təhlükəsizlik Müqaviləsi Təşkilatından (KTMT) imtinasını da bu
proseslərlə əlaqələndirirlər. Eyni zamanda, Çin Mərkəz Asiya dövlətləri
ilə enerji sahəsində əməkdaşlığı genişləndirməkdədir.
Qlobal miqyasda ABŞ-Rusiya münasibətləri gərgindir. Suriya və
İran məsələsində onlar anlaşa bilmirlər. ABŞ-ın Çinlə Uzaq Şərqdə
apardığı mübarizəyə Rusiya kənardan baxsa da, rəsmi Pekinə isti
münasibəti şübhə doğurmur. 2013-cü ilin martında ÇXR-in yeni
sədrinin Rusiya Federasiyasına sədr kimi ilk səfəri, aparılan danışıqlar,
keçirilən görüşlər və imzalanan sənədlər bu münasibətlərə xüsusi
çalarlar gətirdi. Rusiyanın Mərkəz Asiyada enerji sahəsində Qərbdən
çox, Çinlə əməkdaşlığa üstünlük verməsi də qlobal səviyyədə məna
daşıyan hadisə hesab edilməlidir. Deməli, Rusiyanın Qərbin Qafqaz
və Mərkəz Asiyada nəzərdə tutduğu enerji layihələrinə hələ uzun
müddət müsbət yanaşmayacağı aydındır.
217
Suriya və İran məsələsi böyük geosiyasi məkan üçün təhlükə
olaraq qalır. Bu prosesin necə nəticələcəyini heç kəs dəqiq proqnoz-
laşdıra bilmir. Qərbin bu kimi ölkələrdə atdığı addımlar, həyata
keçirdiyi planlar hərtərəfli hazırlanmadığından, daha çox geosiyasi
məzmun daşıdığından növbəti mərhələlərdə yeni problemlər ya-
radır. Çinin Mərkəz Asiya ilə yanaşı, İran neftinə də iddialı
olması Qərb üçün əlavə risk amilinə çevrilir. Aydındır ki, Qərb
İrana etibarlı enerji mənbəyi kimi baxa bilmir.
Avrasiya məkanında “yeni enerji kartları”nın masanın üzərində
olduğu müşahidə olunur. Azərbaycan Prezidenti 2012-ci il mart
ayının 2-də Türkiyənin TRT kanalına verdiyi müsahibənin bir yerində
vurğulamışdı: “...bu gün Türkiyə-Azərbaycan enerji işbirliyi nəinki
bölgə üçün, dünya üçün əhəmiyyətlidir. Birgə təşəbbüslərimiz –
Bakı-Tbilisi-Ceyhan, Bakı-Tbilisi-Ərzurum neft-qaz kəmərləri, Tran-
sanadolu qaz layihəsi, bütün bunlar bizim birliyimizi daha da sıx
edəcək, eyni zamanda, bölgədə və dünyada təsir imkanlarımızı daha
da artıracaqdır” (4.4.26).
Bu fikirlər strateji gələcəyi xarakterizə edir. Azərbaycan və Türkiyə
konkret enerji layihələri ilə “Avropanın enerji xəritəsini dəyişirlər”
(İlham Əliyev). Əsas məsələ ondan ibarətdir ki, bu tarixi missiyanı
reallaşdırmaq üçün iki qardaş ölkənin siyasi iradəsi, iqtisadi gücü və
enerji diplomatiyası lazımi səviyyədədir.
Həmin məqam bütövlükdə Avrasiya geosiyasi məkanının yeni mühüm
amilidir. Prezident İlham Əliyev bu yeniliyi aşağıdakı kimi təqdim edir:
“Türkiyə ərazisindən keçən Azərbaycan nefti və qazı həm Türkiyənin
enerji təhlükəsizliyi ni təmin edəcək, eyni zamanda, başqa ölkələrə
Türkiyə vasitəsilə bizim resurslarımız nəql ediləcəkdir. Biz bu qaynaqları,
tranzit imkanlarını, iqtisadi gücü birləşdirərək istənilən məsələdə möv-
qeyimizi müdafiə edə biləcəyik. Çünki bu gün dünya və Avropa üçün
enerji təhlükəsizliyi məsələləri ön plana çıxır. Biz yaxşı bilirik ki,
gələcəkdə Xəzər hövzəsində yerləşən qaynaqlar böyük rol oynayacaqdır
və bu məsələdə birinci sırada yenə Azərbaycandır” (4.4.26).
Burada söhbət dəqiq təhlil əsasında verilən strateji proqnozdan
gedir. Xəzər hövzəsinin enerji qaynaqları yuxarıda təsvir etdiyimiz
218
səbəblərdən dünya üçün daha çox əhəmiyyət kəsb edəcək. Azərbaycan
həmin prosesə hazırdır və konkret fəaliyyəti ilə bunu sübut edir.
Transanadolu layihəsi bu baxımdan strateji məna daşıyır. Ancaq
bu layihəni Azərbaycan və Türkiyə bu gün müstəqil olaraq reallaşdır-
maqla, əslində, gələcəyə addım atdıqlarını nümayiş etdirirlər. Türkiyənin
Baş naziri R.T.Ərdoğan bununla bağlı deyib: “Türkiyə və Azərbaycan
TANAP layi həsi ilə Avropanın enerji təhlükəsizliyində strateji mövqe
qazanmaq yolunda mühüm bir addım atmışlar” (4.4.27).
Göründüyü kimi, Azərbaycan qısa müddət ərzində enerji-nəqliyyat
sahəsində regionlar arasında dəhlizlər açmışdır. Bu proses Bakı-
Supsa (1999-cu il), Bakı-Ceyhan (2006-cı il), Bakı-Ərzurum (2007-
ci il) layihələri ilə başladı, Bakı-Qars dəmiryolu və Transanadolu
qaz marşrutları ilə davam edir. Bundan başqa, geosiyasi aspektdə öl-
kəmiz faktiki olaraq iki qitəni – Avropa və Asiyanı birləşdirir. Bizim
ölkənin neft kəmərləri Qara və Aralıq dənizlərinə çıxır. Xəzər dəni-
zi-Qara dəniz-Aralıq dənizi bu kəmərlərin sayəsində bütövləşir.
QDİƏT-in 20 illik yubileyinə həsr edilmiş İstanbul sammitində
Prezident İlham Əliyev ayrıca vurğulamışdı: “Biz bu ilin sonunda
növbəti böyük layihənin başa çatmasını gözləyirik. Bakı-Tbilisi-
Qars dəmir yolunun istismara verilməsi nəticəsində biz qədim İpək
Yolunu bərpa etmiş oluruq. Bu layihə təkcə iştirak edən üç ölkəni
deyil, geniş mənada Asiya və Avropa qitələrini birləşdirən bir
layihədir” (4.4.28). Yəni artıq Azərbaycan sadəcə mühüm geosiyasi
məkan deyil, həm də qlobal enerji xəritəsinə təsir edən aktordur. Bu,
geosiyasi baxımdan ciddi təkamül yolu keçmək deməkdir. Dünya miq-
yasında strateji oyunçu olmağa doğru atılmış vacib addımdır. Avropa
ilə Asiyanın, Şərqlə Qərbin, Şimalla Cənubun, Xristianlıqla İslamın
kəsişdiyi məkanda yerləşərək geosiyasi körpü rolunu oynayan gənc,
müstəqil Azərbaycanın, həmçinin, bir çox böyük dövlətin maraqlarının
qovuşuğunda yeni güc mərkəzinin təməlini qoyması tarixi hadisədir.
Azərbaycan Avrasiya enerji-nəqliyyat dəhlizinin inkişafı üçün
bundan sonra da əlindən gələni edəcəkdir. Bu istiqamətdə xarici
siyasətin əsas məqsədi regional və qlobal səviyyədə əməkdaşlığı ge-
nişləndirməkdən ibarətdir. Ölkəmiz üçün bu yol prioritetlərdən biri
olaraq qalacaqdır.
219
4.5. Azərbaycanın modernləşməsi və xarici 
siyasətin transformasiyası
Modernləşmə müstəqilliyini keçən əsrin 90-cı illərində əldə etmiş
hər bir ölkə üçün aktual sayılır. Qloballaşma prosesi dünya dövlətlərinin
iqtisadi inteqrasiyası problemini ortaya qoyur. Mondializasiya isə
müasir anlamda cəmiyyətlərin həmrəyliyi məsələsinə diqqət çəkir.
Bunların fonunda milli dövlətçiliyin taleyi və vətəndaş cəmiyyətinin
formalaşması son dərəcə vacib görünür. Şübhə yoxdur ki, müstəqil
cəmiyyətlər yeniləşməli, inkişaf etmiş ölkələrin təcrübələrindən bəh-
rələnməlidirlər. Qlobal miqyasda cərəyan edən hadisələrin təsirinə
necə reaksiya verilməsi məsələsi üzərində düşünməlidirlər. Bütövlükdə,
XXI əsr üçün inkişaf strategiyasını müəyyənləşdirməlidirlər.
Azərbaycan XX əsrin 90-cı illərindən strateji inkişaf modelini
müəyyənləşdirib. Modernləşmə bu aspektdə ölkə rəhbərliyinin diqqət
yetirdiyi əsas məsələlərdən biridir. Azərbaycanın modernləşməsini
iki mərhələyə bölmək olar. Birinci mərhələ 1993-2003-cü illəri əhatə
edir. Həmin dövrdə əsasən xarici sərmayələrin qoyuluşu hesabına
ölkənin sosial-iqtisadi yeniləşməsi həyata keçirildi, iqtisadi keçid
prosesi faktiki olaraq başa çatdı.
2003-cü ildən başlayan ikinci mərhələdə ölkənin daxili potensialı
hesabına cəmiyyətin yeniləşməsi həyata keçirilir. Bu mərhələdə
xarici maliyyə mənbələrindən asılılıq minimuma endirilib. Nəticədə,
Azərbaycana dünya maliyyə böhranı demək olar ki, təsir etmədi.
Modernləşmənin indiki mərhələsində ölkəmiz müstəqil geosiyasi
səviyyəsinə qalxdı. Güclü dövlət konsepti ilə regional lider və
müstəqil geosiyasi oyunçu statusu bu mərhələdə üzvi surətdə bir-
birini tamamlamış oldu. Bu şərtlər özlüyündə Azərbaycanın xarici
siyasətində transformasiyanı zəruri edir.
Henri Kissincer xarici siyasətin daxili siyasətin davamı olduğu
tendensiyasının və özünüdərk prosesinin intensivləş məsinin müasir
dünyanın geosiyasi nizamına ciddi təsir etdiyini vurğulayır (4.4.8,
s.26). Hər iki amil xarici siyasətin transformasiyasını şərtləndirir.
Onların üzərində ayrıca dayanmaq lazımdır.
220
Azərbaycan rəhbərliyi keçən əsrin 90-cı illərinin ortalarında
müstəqil dövlət qurmağa yönəlmiş sosial-siyasi və iqtisadi yeniləşmələrə
təkan verdi. Həmin mərhələ milli dövlət quruculuğuna etatist yanaş-
manın əsası oldu. Bu yanaşmanın təməl konsepti isə Realpolitik idi.
Burada əsas məqsəd Azərbaycanın regional proseslərdə rəqabətə da-
vamlılığını təmin etməkdən və onu Cənub Qafqazın lider dövlətinə
çevirməkdən ibarət idi. Xarici siyasət kursunda bütün bunları nəzərə
alaraq, regional və qlobal miqyasda sağlam əməkdaşlıq sistemi for-
malaşdırmaq ön plana çəkilmişdi.
Heydər Əliyevin aktiv diplomatik fəaliyyəti nəticəsində 2003-cü
ilə qədər Azərbaycan regiona qonşu olan böyük dövlətlər, ABŞ,
Avropa İttifaqı və Uzaq Şərq ölkələri ilə etibarlı əlaqələr qurdu.
Bununla Realpolitik yanaşmaya əsaslanan xarici siyasət daxildə
aparılan islahatlar proqramı ilə ahəngdar şəkildə Azərbaycanın
inkişafını təmin etdi. İki məqsədə nail olundu. Birincisi, Azərbaycan
beynəlxalq miq yasda rəqabət apara biləcək dövlətə çevrildi. İkincisi,
ölkə Cənub Qafqazın lideri oldu.
Bu prosesdə əsas məqamlardan biri ondan ibarət idi ki, siyasi və
iqtisadi modernləşmə prosesi sosial-mədəni transformasiyaları
müəyyən etdi. Həmin mənada Azərbaycanın daxili siyasəti ilə xarici
siyasəti arasında sıx bağlılıq təmin edilmiş oldu. Bu mərhələnin əsas
yekunu Azərbaycanda güclü dövlət konsepti ilə regional lider
statusunun tam uyğunlaşdırılmasına nail olmaqdan ibarətdir. Xarici
siyasət bu prosesdə əsas təminedici amil rolunu oynadı. Burada
müasir tarixi dövr üçün səciyyəvi olan bir sıra səbəblərin təsirini
nəzərə almaq lazım gəlir.
Dünyanın aparıcı dövlətləri güclüdürlər. Onların sayı az deyil.
Faktiki olaraq, həmin dövlətlər dünya miqyasında öz şərtlərini diktə
edirlər. Qloballaşma prosesi qarşılıqlı asılılığı gücləndirdiyindən, bu
proses getdikcə sürətlənir. Ona görə də, müstəqilliyini keçən əsrin
90-cı illərində əldə etmiş ölkələrdə milli dövlət quruculuğu asan
başa gələn proses olmadı. Güclü dövlət qurmaq üçün həmin ölkələr
xüsusi konsepsiya hazırlamalı və onları tədricən həyata keçirməli-
dirlər.
221
Ancaq Azərbaycan üçün problemlər yalnız bununla məhdudlaşmır.
Cənub Qafqaz regionu mürəkkəb geosiyasi vəziyyətdədir. Ermənistan
Azərbaycan torpaqlarının bir qismini işğal altında saxlayır. Təcavüzkar
mövqeyində qalmaqla bölgədə geosiyasi situasiyanı gərginləşdirməkdə
davam edir. Bəzi böyük dövlətlərin Ermənistana havadarlıq etmələri
regiona əlavə gərginlik gətirir. Belə vəziyyət Azərbaycanda dövlət
quruculuğu prosesi qarşısında iki çətinlik yaradır.
Birincisi, dünyanın artıq oturuşmuş, güclü dövlətçiliyə sahib
olan ölkələri yeni güclü dövlətlərin formalaşmasına qısqanclıqla
yanaşır. İkincisi, regionda təcavüzkar siyasət yeridən ölkə və
ona dəstək verən qüvvələr sabitliyin hər an pozulmasına səbəb
ola bilən riskləri artırır. Azərbaycan rəhbərliyi həmin çətinlikləri
aşmaq üçün güclü dövlət quruculuğu konsepti çərçivəsində regional
lider olmağa imkan verən xarici siyasət kursu hazırladı. Bu cür
yanaşma sayəsində regional lider statusu strateji mahiyyət daşıyan
güclü dövlət konsepti ilə tam uzlaşdı.
Prezident İlham Əliyev 2005-ci il oktyabrın 2-də Milli Məclisin
payız sessiyasının açılışında bu bağlılıqda dedi: “Bizim təcrübəmiz
sübut edir ki, seçdiyimiz yol düzgündür. İqtisadi, siyasi və sosial is-
lahatların paralel aparılması Azərbaycanı hərtərəfli inkişaf etdirir.
Ölkəmiz üçün çox vacib olan sabitliyi möhkəmləndirir, ictimai-
siyasi vəziyyətə müsbət təsir edir” (4.5.1). Bir neçə sahədə islahatların
paralel aparılması güclü dövlət quruculuğu konseptinin mühüm
tərkib hissəsidir. Prezident İlham Əliyev bu prosesi daxili sabitliyə
nail olmaqla əlaqələndirir. 2007-ci ildə Qazax Olimpiya-idman
kompleksinin açılışında etdiyi çıxışda Prezident konkret ifadə
etdi ki, “bizim məqsədimiz müasir, güclü dövlət qurmaqdır”
(4.5.2, s.178). Yəni ölkədə həyata keçirilən bütün islahatlarda
əsas məqsəd güclü və müasir dövlət qurmaqdan ibarətdir.
Təbii ki, məsələnin bir tərəfi xarici siyasətə bağlıdır. Hər şeydən
əvvəl, aktiv diplomatiya lazımdır. Bu, regional və qlobal problemlərin
həllində iştirak etmək üçün zəruridir. Baxmayaraq ki, Qərb fərqli baxışı
çətinliklə qəbul edir, konstruktiv təkliflərin axtarışı vacibdir. Qlobal əhə-
miyyəti olan proseslərdə bütün dövlətlər bərabər iştirak etməlidirlər.
222
Beləliklə, modernləşmənin birinci mərhələsində ölkənin iqtisadi
inkişafına nail olundu. Cəmiyyətdə davamlı siyasi sabitlik bərqərar
oldu. Yeni dünya nizamı çərçivəsində Azərbaycanın regional və
qlobal proseslərdə aktiv iştirakı təmin edildi. Bunlar isə müdafiə
xarakterli xarici siyasət konsepsiyasından hücum mahiyyətli
xarici siyasət strategiyasına keçməyə imkan yaratdı. Həmin
keçidin nəticələrindən biri beynəlxalq təşkilatların Azərbaycanın
problemlərinə daha çox diqqət yetirmələri oldu. Bunu müstəqillik
dövründə Azərbaycanın xarici siyasətinin birinci transformasiyası
adlandırmaq olar. Xarici siyasətdə müdafiə mövqeyindən hücum
strategiyasına keçid diplomatik və ideoloji fəaliyyətdə keyfiyyət də-
yişiklikləri ilə müşayiət olundu.
XXI əsrdə diplomatiyanın sürətli dəyişikliklərə məruz qalacağı
haqqında fikirlər mövcuddur (məsələn, bax: 4.5.3). Rusiya Xarici
İşlər Nazirliyi Moskva Dövlət Beynəlxalq Münasibətlər İnstitutunun
(MDBMİ) “Diplomatiya” kafedrasının professoru Tatyana Zonova
diplomatiyanın gələcəyi ilə bağlı yazır ki, “diplomatiya gözlərimiz
önündə radikal surətdə transformasiyaya uğrayır” (4.5.3). Bu dəyişiklik
artıq başlayıb. Səbəbini isə professor XXI əsrin çağırışlarında görür.
Müasir tarixi dövrün şərtləri diplomatiyanın strukturunu və metodlarını
dəyişir. İnteqrasiya diplomatiyası və paradiplomatiya yeni modellər
təklif edir. T.Zonova bir qədər də irəli baxaraq, belə bir fikir yürüdür
ki, “XXII əsrdə indi mövcud olan diplomatik modellərdən istifadə
edilməyə bilər”. Professor diplomatiyanın yalnız münaqişələrin dinc
yolla həlli vasitəsi kimi qalacağına əmindir (4.5.3).
XXII əsrin diplomatiyası ilə bağlı proqnoz vermək xeyli riskli məş-
ğuliyyətdir. Lakin diplomatiyanın münaqi şələrin dinc yolla həlli vasitəsi
kimi qalacağına ümid etmək olar. Keçən əsrin 90-cı illərindən etibarən
diplomatiyanın bu funksiyası daha da artmışdır. Azərbaycanın xarici
siyasə tinin müdafiə mövqeyindən hücum xarakterli konsepsiyaya trans-
formasiyası da bu baxımdan çox maraqlıdır. Çünki bizim xarici siyasə-
timizin əsas prioriteti münaqişələri dinc yolla həll etməkdən ibarətdir.
Azərbaycanın xarici siyasətində diplomatik fəallığın yeni sə-
viyyəyə qalxması təcavüzkarın pozucu fəaliyyətinin qarşısını
vaxtında almağa, imkan daxilində onu önləməyə xidmət edir.
223
Azərbaycana qarşı siyasi, ideoloji, mədəni, humanitar, ekoloji,
hərbi və s. təxribatların davam etdiyi şəraitdə hücum taktikasının
seçilməsi tamamilə təbiidir. Ölkəmiz təcavüzkarın regional və
qlobal miqyasda sabitliyi pozmasına, xalqlar arasında düşmənçilik
yaratmasına diplomatik fəaliyyətlə mane olaraq, əslində, dünya sə-
viyyəsində xidmət göstərmiş olur.
Son bir neçə ildə Azərbaycanın beynəlxalq aləmdə apardığı fəal
diplomatik-ideoloji işlər nəticəsində Ermənistanın informasiya təx-
ribatlarının qarşısı alınmışdır. Artıq Azərbaycanın xarici siyasəti
bütün parametrlərə görə, Ermənistanın xarici siyasət kursunu üstələyir.
Bu uğura ölkəmiz məhz xarici siyasətdə hücum konsepsiyasına keç-
məklə nail olmuşdur.
Bütün bunların əsasında demək olar ki, Azərbaycanın xarici
siyasəti diplomatiyanın inkişafına ciddi töhfələr verir. Diplomatiyanın
patriarxlarından sayılan ser Harold Nikolson hələ keçən əsrin əvvəl-
lərində yazırdı ki, “dövlətin xarici siyasətinin vasitəsi kimi diploma-
tiyanın rolu həmişə müstəsna dərəcədə böyük olmuşdur” (4.5.4,
s.5). Görkəmli diplomat və tarixçi fikirlərini inkişaf etdirərək
vurğulayır ki, diplomatiya dövlətlərin taleyinə əhəmiyyətli dərəcədə
təsir edir. Onun bu xüsusda bir qeydinin müasir dövrün diplomatları
üçün də çox qiymətli olduğunu düşünürük. H.Nikolson “Diplomatiya”
əsərində yazır: “Çoxlu sayda beynəlxalq fəlakətlər müxtəlif səbəblərdən
pis diplomatiya ilə müşayiət olunub” (4.5.4, s.5). Yəni pis diploma-
tiyanın nəticəsi yalnız bir ölkənin mənfi imicinin formalaşmasından
ibarət olmur – bütövlükdə, beynəlxalq münasibətlər sistemi böhrana
düşə bilir.
Müasir dövrdə dağıdıcı, təcavüzkar siyasət yeritmək məhz
pis diplomatiyanın əlamətidir. Bu hallara qarşı bütün dünya
dövlətləri mübarizə aparmalıdırlar. Hazırda bəşəriyyəti narahat
edən bir çox münaqişələr, dünya dövlətlərinin “pis diplomatiya”
ilə məşğul olan təcavüzkar ölkələrə qarşı təsirli tədbir görməməsi
ilə bağlıdır. İkili standartlar siyasəti diplomatiyanı gözdən salır.
Dünyanı böyük fəlakətlərlə qarşı-qarşıya qoyur. XXI əsrin əv-
224
vəllərində xarici siyasətin çox fəallaşdığı bir zamanda bu tendensiya
bəşəriyyəti ciddi təhlükələrə atır.
İndi geosiyasi nəzəriyyələrdə eyni şərtlər daxilində fəaliyyət
göstərən, oxşar parametrlərə malik dövlətlərin nəyə görə beynəlxalq
arenada özlərini fərqli aparmasının səbəbləri ilə bağlı təhlillərə rast
gəlinir. Neoklassik realizm hesab edir ki, burada dövlətlə cəmiyyətin
bir-biri ilə uzlaşması mühüm rol oynayır (4.5.5). Başqa sözlə,
dövlətin obyektiv imkanları ilə liderlərin onu subyektiv qiymətlən-
dirmələri arasındakı əlaqələrin müasir xarici siyasətdə əhəmiyyəti
artır. Bununla xarici siyasət çox mütəhərrik hala gəlir. Vahid qiymət-
ləndirmə meyarlarından danışmaq mümkün olmur. Liderlərin ölkənin
obyektiv imkanlarını düzgün dəyərləndirməməsi dövləti fəlakətə
apara bilər. Lakin bu vəziyyətdən çıxış yolunu yenə də dövlətlə cə-
miyyətin bir-biri ilə uzlaşma dərəcəsi müəyyənləşdirir. Buradan eyni
şərtlər daxilində mövcud olan və oxşar imkanlara sahib dövlətlərin
nəyə görə beynəlxalq aləmdə özlərini fərqli aparması aydın olur.
Əgər dövlətlə cəmiyyət aqressivlikdə uzlaşırlarsa və liderlər ölkənin
obyektiv imkanlarını düzgün qiymətləndirə bilmirlərsə, təcavüzkar
siyasət yürüdüləcək. Ermənistanın separatçı, avantürist rəhbərlərinin
siyasəti buna misaldır.
Azərbaycanın xarici siyasətinin məzmunu isə dövlətlə cəmiyyətin
sosial-mədəni və iqtisadi inkişaf məsələsində uzlaşdığını tam sübut
edir. Azərbaycan rəhbərliyi ölkənin sosial rifah dövləti modeli üzrə
inkişafa qadir olduğunu obyektiv qiymətləndirmə əsasında müəy-
yənləşdirib. Yəni Azərbaycanın xarici siyasət kursunun transformasiyası
düşünülmüş siyasi kursun reallaşdırılmasının birbaşa nəticəsidir.
Burada sülhsevərlik, sosial-mədəni və iqtisadi inkişaf məsələlərində
Azərbaycan dövləti ilə cəmiyyətinin uzlaşması əsas rol oynayır.
Azərbaycan cəmiyyəti ölkə başçısının mövqeyini tam dəstəkləyir.
Azərbaycanın modernləşməsinin ikinci mərhələsində xarici
siyasətdə yeni transformasiya baş verir. Modernləşmənin bu mərhə-
ləsinin fərqli cəhətləri var. Bütövlükdə, XXI əsrin postsənaye
cəmiyyəti kontekstində modernləşmə ideyasını zamanın çağırışı
kimi qiymətləndirmək olar (bax: məs., 4.5.6). Bu fikir modernləşmənin
225
yeni mərhələsinin əsas məzmununu ifadə edir. Yəni indiki mərhələdə
modernləşmənin başlıca məqsədi postsənaye cəmiyyətinin forma-
laşdırılmasına nail olmaqdır. Modernləşmə proses olaraq cəmiyyətin
bütün sahələrini əhatə edir. Siyasi, iqtisadi, mədəni, hərbi, ekoloji,
elmi və başqa sahələr üzrə sistemli və ardıcıl islahatlar aparmaq
lazım gəlir. Çünki XXI əsrin birinci onilliyində dünya xalqlarının
həyatının bütün sahələrini əhatə edən transformasiyalar müşahidə
edilir. Güclü inkişafa stimul verən yeni innovativ metodlar və
mənbələr tələb olunur (bax:4.5.6). Burada millətin intellektual
səviyyəsi və yaradıcı qabiliyyəti daha çox aktuallıq kəsb etməyə
başlayır. Azərbaycanın sənaye cəmiyyətindən postsənaye cəmiy -
yətinə keçid mərhələsində olması bu problemə xüsusi məzmun
verir. Cəmiyyətdə yaradıcı (kreativ) zümrənin formalaşdırılması
milli səviyyədə strateji məqsədə çevrilir.
Şübhə yoxdur ki, bunların xarici siyasəti həyata keçirən strukturlara
birbaşa aidiyyəti vardır. Diqqəti çəkən cəhət bundan ibarətdir ki, si-
yasətçilər və diplomatların kreativ zümrənin üzvləri kimi hazırlıqları
yeni yanaşmalar tələb edir. Təbii ki, postsənaye cəmiyyətinə keçid
mərhələsi bunlarla yanaşı, xarici siyasət kursunun transformasiyasını
da şərtləndirir. Azərbaycan Prezidentinin qarşıya qoyduğu vəzifələrin
məzmunundan aydın görünür ki, ölkəmizin xarici siyasətində insan
amilinin, ağıl, intellekt və yeni informasiya texnologiyalarından
istifadənin daha geniş əsasda yeri vardır.
Modernləşmənin bu mərhələsində xarici siyasətin transformasiyası
“ağıllı güc” və ya “yumşaq güc”ə (ing. soft power) tam keçid istiqa-
mətində olmalıdır. Məsələ bundadır ki, dünyanın böyük dövlətləri
“yumşaq güc” siyasətinə getdikcə daha çox üstünlük verirlər. Bu
anlayış dövlətin daxili potensialının cəlbediciliyinə əsaslanır. Mədə-
niyyət, tarix, intellekt, daxili siyasət və başqa amillər üzrə dövlət nə
qədər çox cəlbedici olarsa, xarici siyasətində də bir o qədər uğurlu
olar. Dövlətin daxili cəlbediciliyinin mərkəzində xalqın mədəniyyəti
durur.
Biz artıq Azərbaycanın milli inkişaf strategiyasının mədəniyyət-
tutumlu suverenliyə əsaslandığını qeyd etmişik. Deməli, ölkəmizin
226
“ağıllı güc” siyasətinə tam keçidi milli inkişaf strategiyasının ma-
hiyyətində əks olunmuşdur. Ona görə də, kreativ insanların milləti
olmaq strateji uğurun təməlidir. Cəmiyyətin kreativ zümrəsi nə qədər
çox olsa, daxili və xarici siyasətdə “ağıllı güc” konsepsiyasının
tətbiqi üçün də bir o qədər əlverişli sosial-mədəni baza hazırlanmış
olacaqdır. Modernləşmənin ikinci mərhələsində “ağıllı güc” və ya
“yumşaq güc” konsepsiyası bərqərar ola bilər. Bu mənada demək
olar ki, xarici siyasətin yeni transformasiyası onun daxili siyasətlə
əlaqəsinin yeni səviyyəyə qalxmasına imkan verəcəkdir. Təbii ki,
bu, artıq yeni məzmun və məqsəd kəsb edən bağlılıq olacaqdır. Bu
məqamda çox vacib bir amili qeyd etmək lazımdır.
Problemin başqa mühüm tərəfi xarici siyasət konsepsiyasının
mahiyyəti ilə bağlıdır. “Ağıllı güc” konseptinin reallaşması üçün
xarici siyasət bütövlükdə bəşəriyyətin tərəqqisinə xidmət etməlidir.
Yəni dövlətin xarici siyasəti ölkələr və regionlar arasında əməkdaşlığın
genişlənməsinə xidmət edirsə, onun “ağıllı güc” konsepsiyasına
keçid imkanı yaranır. Xarici siyasət kursunun yalnız sözdə deyil,
əməldə əməkdaşlığa istiqamətləndiyi təsdiqini tapmalıdır. Azərbaycan
bu sahədə özünü artıq tam təsdiq edir. Belə ki, ölkə mütəmadi olaraq
mədəniyyətlər və dinlərarası əməkdaşlığa həsr edilmiş beynəlxalq
tədbirlər keçirir. Azərbaycan Krans Montana Forumu çərçivəsində
“Bakı prosesi” adlanan layihəni həyata keçirməyə başlayıb.
“Bakı prosesi” ideyasını Azərbaycan Prezidenti İlham Əliyev
qonşu regionların və Avropanın mədəniyyət nazirlərinin 2008-ci il
dekabrın 2-3-də Bakıda keçirilən konfransında irəli sürdü. Bu ideya
müxtəlif mədəniyyətlər və sivilizasiyalar arasında dialoqun inkişaf
etdirilməsini nəzərdə tutur. 2009-cu ilin oktyabrında İslam ölkələrinin
mədəniyyət nazirlərinin Bakıda keçirilən “Mədəniyyətlərarası dialoq”
mövzusuna həsr edilmiş dəyirmi masasında “Bakı prosesi – siviliza-
siyalar arasında dialoqa yeni çağırış” adlı rəsmi sənəd qəbul edildi.
Qeyd edək ki, Krans Montana Forumu 1986-cı ildə İsveçrənin
eyniadlı şəhərində yaranmış beynəlxalq təşkilatdır. Onun təsisçisi
isə “Ümumdünya forumu” fondudur. Bu foruma bir çox inkişaf
etmiş dövlətin görkəmli siyasi xadimləri daxildir. “Ümumdünya fo-
rumu” BMT, Avropa Şurası və Avropa İttifaqı ilə sıx əlaqədə işləyir.
227
Avropanın işgüzar dairələri ona dəstək verir. Fondun əsas vəzifəsi
işgüzar dairələrin təmsilçiləri, dövlət və siyasi xadimlərlə əlaqə ya-
ratmaqdan ibarətdir. Onlar arasında dialoq qurmaq üçün konkret
proqramlar həyata keçirilir.
Bunlar göstərir ki, Azərbaycan ən yüksək səviyyədə beynəlxalq
miqyasda həyata keçirilən əməkdaşlıqda iştirak edir. Üstəlik, “Bakı
prosesi”ni başlamaqla ölkəmiz konkret layihə vasitəsi ilə mədəniy-
yətlərarası dialoqun baş tutmasına öz töhfəsini verir. Azərbaycanın
müxtəlif mədəniyyətlər və dinlər arasında dialoq qurmaq istiqamətində
atdığı addımlar yalnız Krans Montana Forumu ilə məhdudlaşmır.
Biz əvvəlki fəsillərdə də qeyd etmişik ki, Beynəlxalq Bakı Humanitar
Forumu mütəmadi olaraq keçirilir. Bu Forum çərçivəsində dünyanın
müxtəlif regionlarından gələn keçmiş prezidentlər, alimlər, filosoflar,
siyasətçilər, Nobel mükafatı laureatları, iqtisadçılar, mədəniyyət xa-
dimləri və s. mühüm qlobal problemlərlə bağlı müzakirələr aparırlar.
Bu müzakirələr çox geniş sahələri əhatə edir.
2011-ci ilin aprel ayında Bakıda BMT, Avropa Şurası, YUNESKO,
İSESKO və “Avronyus”un dəstəyi ilə Ümumdünya Mədəniyyətlərarası
Dialoq Forumu keçirilmişdir. Forumda mədəniyyətlərarası dialoqun
konseptual, idarəçilik, siyasi və praktik aspektləri müzakirə olunmuş,
təcrübə mübadiləsi aparılmışdır.
Azərbaycan həm də mədəniyyətlərarası əlaqələrin inkişafına
xidmət edən beynəlxalq konfranslar təşkil edir. Ulu öndər Heydər
Əliyevin xatirəsinə həsr edilmiş “Mədəniyyətlərarası dialoq” adlı
silsilə xarakterli beynəlxalq konfranslar buna gözəl nümunədir.
Həmin konfranslar Moskvada və Bakıda keçirilib. Onun coğrafiyasının
daha da genişləndirilməsi nəzərdə tutulur.
Bütün bu layihələr ümumilikdə Azərbaycanda həyata keçirilən
modernləşmənin ikinci mərhələsinin mahiyyətinə tam uyğundur.
Dövlətimiz daxili və xarici siyasətdə mədəniyyətə, intellektə, huma-
nizmə və sülhə əsaslanan addımlar atır. Bunlar sənaye cəmiyyəti qu-
ruculuğunu tam başa çatdırmadan postsənaye cəmiyyətinin kreativ
zümrəsini yetişdirməyə imkan verir. Paralel olaraq, xarici siyasətdə
228
postsənaye cəmiyyəti üçün daha çox səciyyəvi olan “ağıl gücü”
konsepsiyasına keçid üçün şans yaranır. Düşünürük ki, xarici siyasətin
bu transformasiyası da uğurla başa çatacaqdır.
Beləliklə, müstəqilliyimizin ilk 20 ili müddətində xarici siyasət
iki mərhələdə transformasiyaya uğrayıb. Müdafiə siyasətindən
hücum diplomatiyasına, oradan da “ağıl gücü” konsepsiyasına
keçid baş verir. Birinci transformasiya tam başa çatıb, ikinci isə
hələ davam edir. Azərbaycan yeni mərhələdə regional lider
statusu ilə qlobal geosiyasi oyunçu olmaq məqsədini uzlaşdırır.
Artıq ölkəmiz müstəqil geosiyasi oyunçu kimi özünü təsdiq edib.
Bu səviyyədən qlobal geosiyasi çəkisi olan dövlətə çevrilmək isti-
qamətində inamlı addımlar atılır. Azərbaycan daim inkişaf edir,
daha da qüdrətlənir. Ona indi yalnız coğrafi ərazisinə görə
“kiçik” demək olar.
Nəzəri ümumiləşdirmələr
Xarici siyasətin prioritetlərinin düzgün müəyyənləşdiril məsi milli
dövlətçiliyin inkişaf etdirilməsinin mühüm şərtlərindəndir. Təhlillər
göstərir ki, Azərbaycan yalnız 1993-cü ilin ikinci yarısından xarici
siyasətini sistemli, düşünülmüş və ardıcıl olaraq aparmağa nail
olmuşdur. Ulu ön dər Heydər Əliyev mükəmməl xarici siyasət kursu
hazırlamışdır. Müstəqilliyimizin 21 ili ərzində toplanan təcrübə sübut
edir ki, ölkəmizin xarici siyasət kursu böhranlı situasiyalarda belə
kifayət qədər səmərəlidir.
Xarici siyasətin istiqamətləri ilə prioritetləri arasında daxili əlaqə
vardır. Əsas istiqamətlər zaman və məkan çərçivəsində xarici siyasətin
dövlətin maraqlarına uyğun olan başlıca fəaliyyət vektorlarıdır. Prio-
ritetlər isə konkret zaman və məkan çərçivəsində dövlətin qarşısına
qoyduğu əsas geosiyasi məqsədlərə çatmaq üçün üstünlük verdiyi
vəzifələrdir. Prioritetlər xarici siyasətin əsas istiqamətlərinin hər biri
üzrə həyata keçirilir. Deyək ki, ərazi bütövlüyünün təmini xarici
siyasətin prioriteti kimi əsas istiqamətlərin bütün spektrini əhatə
edir. Bu zaman xarici siyasətin əsas istiqamətləri sırasında
229
geosiyasi situasiyanın dəyişməsi ilə yeniliklər ola, prioritetlər isə
olduğu kimi qala bilər. Məsələn, qlobal səviyyədə geosiyasi və-
ziyyətin yeniləşməsi sayəsində Azərbaycanın xarici siyasətinin
əsas istiqamət lərində müəyyən düzəliş edilə bilər, ancaq müna-
qişələrin dinc yolla həlli prioritetdir. Müəyyən hallarda bunun
əksi də mümkündür. Qərbə inteqrasiya prioritetini Avrasiya
məkanındakı inteqrasiya əvəz edə bilər.
Son vaxtlar Avrasiya məkanında inteqrasiya modellərindən tez-
tez danışılır. Rusiya və Türkiyənin bununla bağlı yanaşmaları var.
Avrasiyada hansı inteqrasiya modelinin reallaşacağından asılı
olmayaraq, bu məkanda ölkələr arasında əlaqələrin inkişafı bir
zərurətdir. Türkiyənin xarici işlər naziri Əhməd Davudoğlu “Strateji
dərinlik” kitabında yazır ki, Türkiyə Almaniya, Rusiya və ya Yaponiya
kimi hərəkət etməlidir. Yəni o, özünə yaxın olan regionlarda aktiv
siyasət yeritməli, sonra dünya miqyasında söz sahibi olmalıdır (4.6.1,
s.6). Bu şərtlər daxilində ərazi bütövlüyünün təmini prioritetdir.
Müqayisələr göstərir ki, müasir geosiyasi mühitin son dərəcə mü-
təhərrik olması xarici siyasətdə manevrlər etmək imkanlarını geniş-
ləndirir. Situasiyanın dəyişmə dinamikası xarici siyasət kursunda
əsas istiqamətlər və prioritetlərdə düzəlişlərə səbəb ola bilir. Təbii
ki, bu cür vəziyyət bütövlükdə xarici siyasət məsələsini mürəkkəb-
ləşdirir, diplomatik fəaliyyətin məzmununda yeniləşmələri aktuallaşdırır.
İnteqrativ, kreativ diplomatiya və paradiplomatiya kimi yeni terminlərin
meydana gəlməsi bu proseslərlə bağlıdır.
Biz sonuncu fəsildə dünyanın bir neçə tanınmış diplomat və
analitiklərinin qlobal geosiyasi mühitin transformasiyaları haq-
qında fikirlərini təhlil etmişik. Onlar bütövlükdə dünyanın yeni
geosiyasi nizamının yaranmaqda olduğunu vurğulayırlar. Yəni
qlobal miqyasda köklü yeniləşmələrdən söhbət gedir. Lakin bu
proses hələ başa çatmayıb. Məhz bu məqam müstəqil milli dövlətlərin
dünyadakı geosiyasi mövqeyinə xeyli qeyri-müəyyənliklər verir.
Qlobal güclərin öz aralarında müna sibətləri tam aydınlaşdır-
maması, geosiyasi mübarizənin daha da kəskinləşməsi və regional
miqyasda özünü göstərən ziddiyyətlər kompleks halda beynəlxalq
230
müna sibətlər sistemində çətinliklər yaradır. Rusiyanın xarici işlər
naziri və Təhlükəsizlik Şurasının katibi olmuş İqor İvanovun bu
bağlılıqda fikirlərini sonuncu fəsildə qeyd et mişik. İ.İvanov dünyada
“ağıllı” xarici siyasətin yalnız yaranmaqda olduğunu vurğulayır
(4.3.1). Özü də bu, “hələ siyasi praktika və hətta bütöv layihə deyil”
(İ.İvanov). “Ağıl lı” xarici siyasət innovativ ideyaların sistemli top-
lusudur. Ancaq gec və ya tez beynəlxalq sistemi məhz onlar dəyişəcək
(4.3.1). Düşündürücü və eyni zamanda, obyektiv qiymətlən dirmədir.
Müasir qlobal geosiyasi mühit yeni səviyyəyə transformasiyasını
başa çatdırmayınca, beynəlxalq münasibətlər sisteminin konkret
məzmununda qeyri-müəyyənliklər qalacaqdır. Bununla yanaşı, “ya-
ranmaqda olan” “ağıllı” xarici siyasət inkişaf etdirilməlidir. Hesab
edirik ki, ümumiyyətlə, geosiyasətin gələcəyində bu ideya müsbət
rol oynaya bilər. Dünyanı ağıl, sülh və insanlara sevgi xilas
edəcək. Mədəniyyətlər və dinlər arasında dialoq yeni səviyyəyə
qaldırılmalıdır. Azərbaycanın xarici siyasətinin “ağıllı güc” kon-
sepsiyasına keçməsi dövlətin strateji maraqlarına tam cavab verir.
Ölkəmiz müxtəlif mədəniyyətlər və din lər arasında dialoq qurmağı,
əməkdaşlığı genişlən dirməyi xarici siyasətinin çox mühüm aspekti
kimi inkişaf etdirir. Bu mənada xarici siyasətin əsas istiqamətləri
və prioritetləri də transformasiyaya uğraya bilər.
Xarici siyasəti dünya sisteminin yenidən qurulması prosesindən
kənarda təsəvvür etmək mümkün deyildir. Azərbaycan qlobal miqyasda
gedən dəyişiklikləri öz üzərində hiss edir. Bu təsirlər regional
səviyyədə özünü göstərən müxtəlif tendensiyalarla (siyasi, geosiyasi,
iqtisadi, hərbi, ekoloji və mədəni xarakterli) uzlaşdırılmalıdır. Bu
zaman əsas meyar xarici siyasətin prioritetləridir. Deyək ki, 2008-ci
ilin avqustunda Rusiya ilə Gürcüstan arasında baş verən hadisələr
regionda geosiyasi mənzərəyə ciddi təsir etdi. Azərbaycan bu hadisəyə
ərazi bütövlüyünün təminini, münaqişələrin dinc yolla həllini və
regional əməkdaşlığa yardım etmək zərurətini nəzərə alaraq reaksiya
verdi. Bu, ölkəmizin Rusiya və Gürcüstanla əməkdaşlığına xələl gə-
tirməyən bir mövqe idi. Eyni zamanda, Azərbaycan xarici siyasətinin
prioritetlərini gözləyərək hərəkət etdi. Ona görə də, Prezident İlham
231
Əliyevin həmin mərhələdə tutduğu mövqeyini beynəlxalq aləm
yüksək qiymətləndirdi.
Azərbaycan xarici siyasətinin prioritetlərini qətiyyət və inamla
reallaşdırır. Təcrübə göstərir ki, ölkəmizin xarici siyasət kursu region
səviyyəsində pozitiv geosiyasi dəyişiklikləri həvəsləndirir. Azərbaycan
Cənub Qafqazın lider dövləti olaraq yalnız əməkdaşlıq və inteqrasiya
istiqamətində fəaliyyət göstərir. Dövlətimiz yeni beynəlxalq enerji
layihələri, iqtisadi əməkdaşlıq proqramları və mədəniyyətlərarası
dialoqa xidmət edən tədbirlər həyata keçirdikcə, bəzi qüvvələrin
təxribatçı hərəkətləri artır. Cəbhə xəttində atəşkəsi pozur, bəzi media
orqanlarında ölkəmizə qarşı şər-böhtanla dolu yazılar dərc edir,
müxtəlif beynəlxalq dairələrdən təzyiqlər etməyə çalışırlar. Bütün
bunlar mahiy yətcə sürətlə inkişaf edən Azərbaycanın əl-ayağına do-
laşmaq xarakteri daşıyır. Lakin Prezident İlham Əliyevin vurğuladığı
kimi, Azərbaycan artıq keçən əsrin 90-cı illərinin ölkəsi deyil – o,
güclü, sülhsevər və zəngindir! Azərbaycan Cənub Qafqazın aparıcı
dövləti olaraq, bundan sonra da üzərinə düşən missiyanı yerinə yeti-
rəcəkdir! 
232
YEKUN
Bu kitabda Azərbaycanın xarici siyasət kursunun əsrlərin qovşağında
formalaşması və transformasiyasını təhlil etməyə çalışdıq. Ölkəmiz
müstəqilliyinə çox mürəkkəb geosiyasi proseslərin baş verdiyi dövrdə
qovuşdu. Onun suverenliyini təmin etmək məqsədilə dəqiq işlənmiş
xarici siyasət kursu formalaşdırmaq tələb olunurdu. Ulu öndər
Heydər Əliyev bunun öhdəsindən ustalıqla gələ bildi.
Qlobal və regional səviyyədə cərəyan edən proseslərin qarşılıqlı
təsiri nəticəsində Cənub Qafqazda mürəkkəb geosiyasi situasiya ya-
randığından, uğurlu xarici siyasət konsepsiyasının müəyyənləşdirilməsi
asan məsələ deyildi. Bundan başqa, 1991-1993-cü illərdə Azərbaycanın
xarici siyasətində çoxlu sayda səhvlərə yol verilmişdi. Azərbaycanın
beynəlxalq imicinə güclü zərbə vurulmuşdu. Daxildə separatçı qüv -
vələr fəallaşmışdı. Ermənistanın təcavüzkar siyasəti nəticəsində əra-
zimizin 20 faizi işğal edilmişdi. Təcavüzkara kənardan dəstək verənlər
də var idi.
Bütün bu amillər kompleks halında Azərbaycan dövlətçiliyinə
təhlükələr yaradırdı. Bu böhrandan ölkəni yalnız düşünülmüş və
müa sir dövrün tələblərinə cavab verən siyasət çıxara bilərdi. Bununla
əlaqədar, əsərdə bir neçə mühüm məqam nəzərə alınaraq, Azərbaycanın
xarici siyasəti təhlil edilmişdir.
Müasir dünyanın özünəməxsus geosiyasi təkamül xüsusiyyətləri
var. Onları təhlil edən mütəxəssislərin yanaşmaları fərqli olsa da, hər
biri müasir geosiyasi mənzərənin mütəhərrik və mürəkkəb olduğunu
qeyd edir (bax: məs., 1, 2 və 3).
Biz imkan daxilində məsələnin bu aspektinə diqqət yetirməyə ça-
lışdıq. Çünki Azərbaycanın xarici siyasət kursunun mahiyyətini qlo -
bal səviyyədə baş verən dəyişiklikləri dərk etmədən anlamaq mümkün
deyil. Apardığımız təhlillər göstərdi ki, qlobal geosiyasi proseslərin
nəzəri cəhətdən birmənalı qiymətləndirilməsi mürəkkəb bir işdir.
233
Burada bir çox hadisələrin təkamül ssenarilərindən danışmaq lazım
gəlir. Aydın olur ki, çoxvariantlı təkamül modeli geosiyasi mühitdə
böhran zonaları ilə inkişaf tendensiyalarının bir-birini əvəzləməsindən
qaynaqlanır. Bu təzahürlərin fonunda isə dünya dövlətlərinin qarşılıqlı
asılılığı artır. Müasir geosiyasi nəzəriyyələrin məzmununa bu cür
amillər ciddi təsir göstərir. Kitabda nəzərdən keçirilən yeni geosiyasi
konsepsiyalarda həmin tezisin doğruluğu öz təsdiqini tapır.
Yuxarıda irəli sürülən fikirlərin fonunda geosiyasi konsepsiyaların
transformasiyasının maraqlı cəhətləri üzə çıxır. Bu proses ilə elmi
idrakın yeniləşmələri arasında heyrətedici paralellik aşkar etdik. Hər
iki tendensiya isə qlobal səviyyədə baş verən sosial-iqtisadi, siyasi
və mədəni yeniləşmələrlə sıx əlaqədə özünü büruzə verir. Keçən
əsrin əvvəllərində elmi idrakda ciddi dəyişikliklər baş verdi. Paralel
olaraq, geosiyasi konsepsiyalar da transformasiyaya uğradı. XX
əsrin 50-60-cı illəri yeni elmi nəzəriyyələrin meydana gəlməsi ilə
xarakterizə olundu. Həmin dövrdə bir neçə yeni geosiyasi konsepsiyanın
baza ideyaları formalaşdı.
Nəhayət, keçən əsrin 90-cı illərində elm və fəlsəfə ilə yanaşı,
siyasi nəzəriyyələrdə də köklü ideya transformasiyaları baş verdi.
Bu proses sadaladığımız sahələrin hər birində indi də davam edir.
Elmi idrakda mütəxəssislər daha çox çoxvariantlılıqdan, qeyri-müəy-
yənlikdən, risklərdən danışır. Qlobal geosiyasi prosesləri xarakterizə
edərkən də buna oxşar terminlərdən istifadə edilir. “Böhran”, “xaos”,
“qarşılıqlı asılılıq”, “sistemli yeniləşmələr”, “qeyri-müəyyənlik” və
başqa anlayışlar elmdə, fəlsəfədə və geosiyasətdə tez-tez işlənir.
Onların məna oxşarlığı ilə bağlı mövqe bildirmək üçün isə əlavə
tədqiqat tələb olunur.
Biz “sivilizasiyaların toqquşması”, “böyük şahmat taxtası”, “he-
gemonsuz dünya”, “informasiya geosiyasəti”, “çoxkommunikasiyalı
dünya” və s. kimi terminlərin dəbdə olduğu tarixi mərhələdə Azər-
baycanın xarici siyasətinin keçdiyi 21 illik yolu təhlil etməyə çalışdıq.
Problemin mürəkkəbliyi, bizcə, şübhə doğurmur. Ancaq həm bu
prosesin iştirakçısı olmaq, həm də onu obyektiv təhlil etmək olduqca
maraqlı bir işdir. Girişdə bunun metodoloji çətinliklərini qeyd etmişik.
234
Prosesin canlı iştirakçısı olmaqla onu kənardan obyektiv təhlil etmək
fərqli şeylərdir. Burada mənəviyyatla obyektivlik arasında uyğunluq
tapmaq lazım gəlir.
Buna baxmayaraq, xarici siyasət elə bir sahədir ki, onun müəyyən
özəlliklərini kənardan müşahidə etməklə dərk etmək çox çətindir.
Ona görə də, bir sıra məqamlarda mənim ölkənin xarici siyasəti ilə
uzun müddət məşğul olmağım təhlildə köməyimə çatdı. Xüsusilə,
qlobal səviyyədə geosiyasi mühitdə baş verən proseslərin əsl mənasının
aydınlaşdırılması aspektində bunun olduqca böyük əhəmiyyəti oldu.
Məsələ bundadır ki, keçən əsrin 90-cı illərində keçmiş sovet res-
publikalarında meydana çıxan gənc siyasətçilər əksər hallarda ifrata
varır, psevdoazadlıq təsəvvürlərinin təsiri altında ölkənin xarici siyasətini
uçuruma aparırdılar. Xalq kütlələri isə real vəziyyəti bilmirdilər. Belə
bir şəraitdə qlobal geosiyasətin real tərəfinin dərki prinsipial məna da-
şıyırdı. Kitabda problemin bu tərəfinə ciddi diqqət yetirilib.
Qlobal miqyasda baş verən köklü geosiyasi dəyişikliklər prosesi
hələ başa çatmayıb. Beynəlxalq münasibətlər sistemi yenidən qurulur
(4). Buna müvafiq olaraq, xarici siyasət konsepsiyalarında da ciddi
dəyişikliklər həyata keçirilməlidir. Bir neçə dövlətin aparıcı rol oy-
namağa başladığı müasir tarixi mərhələdə həmin proses xüsusi
yanaşma tələb edir. Görünür, burada qüvvələr balansının yeni optimal
nisbətini tapmaq lazımdır. Bu şərtlər daxilində müəyyən regionun
konkret ölkəsi üçün səmərəli ola bilən xarici siyasət kursundan
danışmaq daha doğru olar. Çünki regional səviyyədə geosiyasi mü -
hitin öz tələbləri var.
Digər tərəfdən, “hegemonsuz dünya”da (Anton Levin) çoxvektorlu
xarici siyasət kursu formalaşdırmaq zərurəti də yaranıb. Kitabda
Azərbaycanın xarici siyasətinin əsas istiqamətlərinə və prioritetlərinə
məhz bu özəlliklərin prizmasından nəzər yetirdik. Həmin aspektdə
diqqəti çəkən güclü dövlət konsepti ilə regional liderliyin bir-biri ilə
uzlaşması məsələsidir.
Güclü dövlət quruculuğu mücərrəd məsələ deyil. Güclü dövlət
konseptini yalnız konkret zaman və məkanda qlobal və regional
235
şəraiti nəzərə almaqla hazırlamaq olar. Azərbaycanın yerləşdiyi
Cənub Qafqaz regionu tarixən mürəkkəb geosiyasi mənzərəsi ilə
fərqlənib. XX əsrin sonu – XXI əsrin əvvəllərində isə burada daha
mürəkkəb bir vəziyyət yarandı. Böyük dövlətlərin regiondakı ma-
raqlarını təmin etmək üçün güzəştsiz mübarizə aparması ilə yanaşı,
yerli dövlətlərdən birinin işğalçı siyasət yeritməsi müstəqil Azərbaycan
dövlətçiliyi üçün ciddi problemlər yaratdı.
Azərbaycanın güclü dövlət konseptini seçməsi və onu ardıcıl
olaraq həyata keçirməsi tarixi bir prosesdir. Bir tərəfdən, təcavüzkarla
mübarizə aparmaq, digər tərəfdən isə, böyük dövlətlərin maraqlarını
tarazlaşdırmaq müdrik addımlar, gərgin zəhmət, böyük səylər və
ikiqat fəallıq tələb edirdi. Məhz bu səbəbdən güclü dövlət konsepti
ilə regional liderlik arasında uzlaşmanı dəqiq düşünülmüş xarici
siyasət kursu təmin edə bilərdi.
İndi analitiklər, politoloqlar və diplomatlar Azərbaycanın bu məq -
sədə necə çatmasını araşdırırlar. Bizim təhlillərdə güclü dövlət
konsepti ilə regional liderliyin uzlaşmasının mühüm cəhətləri
göstərilmişdir.
Birincisi, güclü dövlət konsepti və regional liderlik strategiyası
azərbaycançılıq ideologiyasının baza prinsiplərinə əsaslanır. Onlar
ayrılıqda hazırlanmış iki fərqli konsepsiya yox, vahid siyasi-ideoloji
sistemin tərkib hissələridir.
İkincisi, güclü dövlət konseptində mədəniyyəttutumlu suverenlik
mühüm yer tutur. Bu isə güclü dövlətin ilk növbədə iqtisadi,
mədəni, elmi və sosial amillərə əsaslandığını nümayiş etdirir.
Yəni Azərbaycan mahiyyət etibarilə əməkdaşlıq, mədəniyyətlər
və dinlərarası dialoq, bərabərhüquqlu tərəfdaşlıq, başqalarının
daxili işlərinə qarışmayan güclü dövlət qurur. Təbii ki, onun
hərbi qüvvələri də elə səviyyədə olmalıdır ki, bu dəyərləri
qorumaq mümkün olsun. Fəaliyyətində sülhsevərlik, barış, əməkdaşlıq
və mədəniyyətlərin dialoquna böyük diqqət yetirən dövlət, regional
inteqrasiyaya ciddi önəm verməlidir. Bu mənada öz potensialına
görə regionun aparıcı dövləti olmaq iddiası tamamilə təbii görünür.
236
Üçüncüsü, regional liderlik Azərbaycanın Avropa ilə Asiya,
Şərqlə Qərb, Şimalla Cənub, Xristianlıqla İslam arasında
“geosiyasi körpü” rolunu oynamaq imkanlarından qaynaqlanır.
Təcrübə göstərdi ki, ölkəmiz enerji-nəqliyyat dəhlizlərini açmaq və
inkişaf etdirmək qüdrətinə malikdir. Cənub Qafqazda yalnız Azərbaycan
bu missiyanı yerinə yetirə bilir. İndi Azərbaycan müstəqil olaraq Av-
ropanın enerji təhlükəsizliyində strateji rol oynayan beynəlxalq enerji
layihələrini reallaşdırır. Qonşu dövlətlər bu reallığı etiraf edirlər.
Yalnız güclü dövlət iki qitəni birləşdirən “geosiyasi körpü” rolunu
oynamağa qadirdir.
Dördüncüsü, regional liderlik missiyasını yerinə yetirməklə
Azərbaycan qlobal miqyasda sabitliyin bərqərar olmasına xidmət
edir. Tarazlaşmış xarici siyasəti ilə Azərbaycan dünyanın böyük
dövlətlərinin Cənub Qafqazda əməkdaşlığı üçün şərait yaradır.
Bu proses getdikcə daha geniş geosiyasi məkanı əhatə edir. Buradan
belə bir nəticəyə gəlmək olar ki, Azərbaycanın güclü dövlət kimi
daha çox inkişaf etməsi regionlararası əməkdaşlıq imkanlarını artı-
racaqdır.
Azərbaycanın xarici siyasətinin qlobal və regional səviyyədə baş
verən geosiyasi proseslər kontekstində təhlili bizi bir neçə aktual
məsələ üzərində düşünməyə sövq edir. Hər şeydən öncə, cəmiyyətin
modernləşməsi ilə xarici siyasətin transformasiyaları arasındakı
əlaqələr maraq doğurur. Cəmiyyətin modernləşməsi daxili və xarici
siyasəti də əhatə edir. Cəmiyyətin sosial, mədəni, iqtisadi, mənəvi-
əxlaqi yeniləşmələri tamamilə yeni mühit yaradır. Burada fərdlərin
davranışı, təhsili, sosiallaşması, maddi təminatı, ideoloji hazırlığı və
başqa göstəricilər dəyişir. Bütövlükdə, cəmiyyətin dəyişməsi siyasi
kursun da yeniləşməsinə gətirməlidir. Buna görə də, modernləşmənin
xarici siyasətin transformasiyasına verə biləcəyi məzmun mühüm
əhəmiyyət kəsb edir. Biz bu kitabda həmin məsələnin bir sıra
aspektinə toxunmağa çalışdıq. “Yumşaq güc”ə istinad edən xarici si-
yasətə transformasiya imkanları üzərində dayandıq. Düşünürük ki,
bu istiqamətdə tədqiqatların davam etdirilməsinə ehtiyac var.
237
Təhlilinə ehtiyac duyulan başqa bir aktual məsələ diplomatiyanın
inkişaf istiqamətləridir. Bəzi analitiklər bununla bağlı müəyyən proq-
nozlar verir (5, 6 və 7). Lakin yeni dünya nizamına keçid başa çat-
madığından, diplomatiyanın transformasiyasına konkret məzmun
vermək çətindir. Ümumi halda “ağıl gücü” konsepsiyasından danışmaq
mümkündür. Yaxın perspektiv üçün “ağıl gücü” konsepsiyasını təmin
edə biləcək diplomatiya haqqında dəqiq bir fikir söyləmək isə riskli
işdir. İnteqrativ diplomatiya və paradiplomatiyanın müəyyən pers-
pektivləri haqqında danışmaq olar. Bu kitabda ayrıca “çoxvektorlu
diplomatiya” ilə bağlı bəzi fikirlərimizi bildirmişik. Diplomatiyanın
bu növlərinin hər birinin perspektivi ola bilər. Lakin onların hansının
yaxın perspektivdə daha səmərəli ola biləcəyi barədə proqnoz vermək
çətindir. Bu sahədə də araşdırmalar davam etdirilməlidir.
Bütün əsər boyu risk və böhranlı situasiyalar diqqətlə nəzərə alın-
mışdır ki, bu da səbəbsiz deyil. Müasir elmi təhlillər risk və ehtimal
nəzərə alınmadan aparılmır. Geosiyasi risklər haqqında az yazılmayıb.
Xarici siyasətin formalaşmasında və proseslərin proqnozunun veril-
məsində hər iki amildən istifadə edilir.
Hesab edirik ki, Azərbaycanda da siyasi təhlillərdə risk, böhran
və ehtimal kimi amillər ciddi surətdə nəzərə alınmalıdır. Çoxvektorlu
xarici siyasət, çoxvariantlı inkişaf modeli, “risk cəmiyyəti” (Böll),
qlobal böhran ssenariləri və s. kimi anlayışları siyasi təhlillərdə
 get dikcə daha çox nəzərə almaq lazımdır (daha ətraflı bax: 8, 9, 10
və 11). Ölkənin xarici siyasətinin növbəti transformasiyasının əsl
mahiyyətini dərk etmək üçün bu cür yanaşmanın prinsipial əhəmiyyəti
vardır.
Azərbaycanın 2020-ci ilə qədərki strateji inkişaf konsepsiyasını
(12) başa düşmək üçün də məhz belə yanaşmaya ehtiyac duyulur. Biz
müxtəlif inkişaf modellərini nəzəri müqayisə etməyi, onlardan dövlətimiz
üçün daha səmərəli olanını müəyyənləşdirməyi bacarmalıyıq.
Nəhayət, onu qeyd edim ki, hər bir əsər insan həyatının, düşüncəsinin
və dünyagörüşünün, xüsusilə dünyada gedən proseslərə münasibətinin
ifadəsidir. Kitablarda həmişə deyilməyən nələrsə olur. Əsas odur ki,
tədqiqatın ruhu oxucuya düşünmək üçün mənəvi qida versin.
238
Bu əsər sadəcə elmi düşüncələrimin məhsulu deyil – burada öm-
rümün böyük hissəsini həsr etdiyim xarici siyasətdə yaşadığım mə-
qamlar da öz əksini tapmışdır. Keçirdiyim hisslərin, qürurlandığım
anların, açığını deyim, yorulduğum, yuxusuz qaldığım zamanların
izləri var. Dahi siyasi və dövlət xadimi, Ulu öndər Heydər Əliyevin
komandasında çalışmağın şərəfini və məsuliyyətini hiss və dərk
edərək kitab üzərində işləmək mənim üçün xüsusi mənası və məsuliyyəti
olan bir hadisədir. Prezident İlham Əliyevlə bu şərəfli yolu davam
etmək daha çox qürur verir. Çünki məhz onun daxili və xarici siyasət
konsepsiyasının tələbləri səviyyəsinə layiqli şəkildə çalışmaq zərurəti
məni həmişə təqib etmişdir.
Geosiyasət isə XXI əsrdə daha çox əhəmiyyət kəsb edərək, döv-
lətlərin taleyində əsas rolu üzərinə götürməyə çalışır. Sanki o, öz
əbə diliyini sübut etmək üçün “dünya meydanında at oynadır”! 
239
ƏDƏBİYYAT
Metodoloji qeydlər
1. Morin E. La Méthode, tome 1: La Nature de la nature. Paris: Le
Seuil, 1977, 399 pp.; Morin E. Les Sept Savoirs nécessaires à l’éducation
du futur. Paris: UNESCO-Le Seuil, 1999, 71 pp.; Morin E. La Méthode,
tome 5: L’identité humaine. Paris: Le Seuil, 300 pp.
2. Luhmann N. The Differentiation of Society. New York: Columbia
University Press, 1982, 512 pp.
3. Zolo D. Democracy and Complexity: A Realist Approach. Oxford:
Polity Press, 1992, 220 pp.
I Fəsil
1.1.1. Фукуяма Ф. Сильное государство: Управление и мировой
порядок в ХХI веке: [пер. с англ.]. М.: АСТ; Вла димир: ВКТ, 2010,
222 с.
1.1.2. Paşayev H.M. Bir səfirin manifesti. Bakı: Şərq-Qərb, 2007, 248 s.
1.1.3. Беллман Р., Заде Л. Принятие решений в рас плывчатых
условиях. М.: Мир, 1976, 46 с.
1.1.4. Хакен Г. Принцип работы головного мозга. М.: ПЕР СЭ,
2001, 608 с.
1.1.5. Məmmədov N.İ. Uğurlu xarici siyasətin banisi / “Azər baycan”
qəzeti, 26 aprel 2012-ci il.
1.1.6. Drucker P.F. The Next Information Revolution / Forbes ASAP.
Aug. 24, 1998, p. 47-58.
1.2.1.Məmmədov N.İ. Geosiyasətə giriş (iki cilddə. I cild). Bakı, “Azər-
baycan” nəşriyyatı, 2011, 576 s.
1.2.2. Ratzel F. Politische Geographie oder die Geographie der Staaten,
des Verkehrs und des Krieges. Leipzig, 1897 // Политическая география
по Ратцелю. Землеведение, Спб., 1898, № 1-2, № 3.; Ратцель Ф. Земля
и жизнь. Сравнительное землеведение. Спб., 1906.
240
1.2.3. Mackinder H.J. Democratic Ideals and Reality. New York, 1919.;
Mackinder H.J. The geographical pivot of history // The Geographical
Journal, 1904, №23.; Mackinder H.J. The Round World and the Winning
of the Peace // Foreign Affairs, 1943, №4.
1.2.4. Haushofer K.E. Geopolitik des Pazifischen Ozeans. Berlin, 1925.;
Haushofer K.E. Geopolitik der Pan-Ideen. Berlin: Zentral-Verlag, 1931.;
Haushofer K.E. Grenzen in ihrer geographischen und politischen Bedeutung,
Heidelberg; Berlin; Magdeburg: Vowinckel, 1939.; Haushofer K.E. Der
Kontinentalblock: Mitteleuropa, Eurasien, Japan. Berlin: Eher, 1941.
1.2.5. Райт Дж.К. Географические представления в эпоху крестовых
походов: Исследование средневековой науки и традиции в Западной
Европе. Пер. с англ. М.А.Кабанова. М.: Наука, 1988, 478 с.
1.2.6. Voiqt G. Die Wiederbelebunq des klassischen Altertums, Berlin,
1880, Bd.1
1.2.7. Хабермас Ю. Вовлечение другого: очерки поли тической
теории / Пер. с нем. Медведева Ю. С. под ред. Скляднева Д. А. М.:
Нау ка, 2001, 417 с.
1.2.8. Mehdioğlu A. İbn Haldun və başqaları. Bakı: Nurlan, 2007, 266 s.
1.2.9. Бациева С.М. Географический фактор в историко-
социологической концепции Ибн Халдуна // Письменные памятники
и проблемы истории культуры народов Востока. 12-й год. Сессия ЛО
ИВАН СССР, Ленинград, 1977, с.45-53.
1.2.10. Монтескье Ш.-Л. Избранные произведения. М.: Наука, 1955,
512 с.
1.2.11. Модельский Дж. Эволюция глобальной политики (II) /
Полис, 2005, №4, с.124-141.
1.2.12. Дергачев В. Геоэкономика. Учебник для вузов. M: ЮНИТИ-
ДАНА, 2004, 526 с.
1.2.13. Богданов Р.Г., Кокошин А.А. США: инфор мация и внешняя
политика. М.: Наука, 1979, 310 с.
1.2.14. Morgenthau H. Politics Among Nations. The Struggle for Power
and Peace. N.Y., 1967, 420p.
1.2.15. Киссинджер Г. Дипломатия. Пер. с англ. В.В. Львова / Послесл.
Г.А. Арбатова. М.: Ладомир, 1997, 847 с.
1.2.16. Bobrow D. The New Approaches to International Relations.
N.Y., 1972, 353 p.
241
1.2.17. Kissinger H. Central Issues of American Foreign Policy // Agenda
for the Nation. Washington, 1968, p.585-614.
1.2.18. Brown S. The Emerging World Polygarchy // The Next 25
Years. Washington, 1975, 250 p.
1.2.19. Kemps M. The Management of Interdependence. N.Y., 1974,
312 p.
1.2.20. Nye J.S. Bound to Lead: The Changing Nature of American
Power, 1990.
1.2.21. Nye J.S. Soft Power: The Means to Success in World Politics, 2004.
1.2.22. Бжезинский З.К. Великая шахматная доска. Господство
Америки и его геостратегические императивы. М.: Международные
отношения, 1998, 137 с.
1.3.1. Соколов К. Геополитика конца света // Nexus, 18 сентября
2011 г. URL: http://nexusrus.com/index.php?-option=com_ content&
task=view&id=38&Itemid=66.
1.3.2. Чернявский С.И. Новый путь Азербайджана. М.: Азер-Медиа,
Книга и бизнес, 2002, 352 с.
1.3.3. Хайек Ф.А. Дорога к рабству: Пер. с англ. / Предисл. Н.Я.
Петракова. М.: “Экономика”, 1992, 176 с.
1.3.4. Волкова Т.П. Проблема мультикультурализма в философии
Ю. Хабермаса. Вестник МГТУ, том 9, №1, 2006, с.21-26.
1.3.5. Хайек Ф.А. Пагубная самонадеянность. Ошибки социализма
/ Ф. Хайек; пер. с англ. Е.Осиповой, под ред. Е. Гордеевой. М.: Но вос -
ти, 1992, 304 с.
1.3.6. Хайек Ф.А. Индивидуализм и экономический порядок / Ф.
Хайек; пер. англ. О.А.Дмитриевой. М.: Изограф, 2000, 254 с.
1.3.7. Хабермас Ю. Философский дискурс о модерне / Ю. Хабермас;
пер. с нем. под ред Б. Петренко. М.: Весь Мир”, 2003, 416 с.
1.3.8. Согрин В.В. Этапы Американского консер ватизма // Новая и
новейшая история. 1991, № 5, c.47-64.
1.3.9. Mehdiyev R.Ə. Heydər Əliyev təlimi: dövlətçilik və azərbaycançılıq
// Fəlsəfə və Sosial-Siyasi elmlər. Elmi-nəzəri jurnal. Bakı, 2008, № 2
(20), s.11-29.
1.3.10. Əliyeva M.A. Həyat dərsi. URL: http://www.mehriban-
aliyeva.org/az/article/item/1578.
242
1.3.11. Сюни Р. Живя с другими: конфликт и сотрудни чество между
кавказскими народами // Кавказские регио нальные исследования. Том
2, Выпуск 1, 1997 г.
1.3.12. Dünya azərbaycanlılarının I qurultayı ilə bağlı sənədlər. Preslib.az,
URL: http://files.preslib.az/site/ diaspora/gl2.pdf.
1.3.13. Həsənov Ə.M. Müasir beynəlxalq münasibətlər və Azərbaycanın
xarici siyasəti. Dərslik. Bakı, “Azərbaycan” nəşriyyatı, 2005, 752 s.
1.3.14. Хантингтон С. Столкновение цивилизаций. М.: ООО
«Издательство АСТ», 2003, 603 с.
1.3.15. Kиссинджер Г. Депопуляция есть высший приоритет
американской внешней политики. insiderblog.info, URL:
http://insiderblog.info/2011/kissinger-est-vysshij-prioritet-amerikanskoj-
vneshnej-politiky/.
II Fəsil
2.1.1. Cистемная история международных отношений в четырех
томах. 1918-2003. События и документы / Под ред. А.Д. Богатурова.
Том I (520 с.), том II (247 с.). М.: Московский рабочий, 2000. Том III
(720 с.), том IV (600 с.). М.: НОФМО, 2003-2004.
2.1.2. Овчаренко Н.Е. Модели современных интеграцион ных
процессов. М.: Проспект, 2003, 451 с.
2.1.3. Hocking B., Melissen J. Riordan S., Sharp P. Futures for
Diplomacy: Integrative Diplomacy in the 21st Century. “Clingendael”,
Netherlands Institute of International Relations, Report № 1. October 22,
2012.
2.1.4. Criekemans D. Regional Sub-State Diplomacy Today, Martinus
Nijhoff Publishers, Leiden, Boston, 2010.
2.1.5. Economic diplomacy, Brian Hocking and Donna Lee, in: R.A.
Denemark (ed): The International Studies Encyclopaedia Vol II 2010.;
Non-state actors and the transformation of diplomacy, Brian Hocking, in:
Bob Reinalda (ed): The Ashgate Research Companion to Non-State Actors,
Farnham, Ashgate, 2010.; Diplomacy and the European Union, Brian
Hocking and Jozef Batora (guest eds.) Journal in The Hague Journal of
Diplomacy, 2009.; Reconfiguring public diplomacy from competition to
243
collaboration, Brian Hocking, in: Engagement: public diplomacy in a glo-
balised world. London, Foreign and Commonwealth Office, July 2008, pp.
63-75.; Bilateral Diplomacy in the European Union, Towards ‘post-modern’
patterns?, Jozef Bátora and Brian Hocking. Clingendael Discussion Paper
in Diplomacy 111, The Hague, Clingendael Institute, April 2008, 37 pp.
2.2.1. Луман Н. Понятие риска / Пер. с. нем. А.Ф.Филип пова.
THESIS, 1994, вып.5, с. 135-160.
2.2.2. Риск, неопределенность, случайность / THESIS. Вып. 5,
1994. 288 с.
2.2.3. Бек У. Общество риска. На пути к новому модерну. М.:
Прогресс-Традиция,. 2000, 384 с.
2.2.4. Бек У. От индустриального общества к обществу риска /
THESIS. Вып. 5, 1994, с. 161-168.
2.2.5. Məmmədyarov E.M. Kəndir üzərində yeriş: dəyişən mühitdə
Azərbaycanın xarici siyasət strategiyası // Azerbaijan Focus, 2009, №1
(1), s. 17-27.
2.3.1. Чернявский С.И. Новый путь Азербайджана. М.: Азер-Медиа,
Книга и бизнес, 2002, 352 с.
2.3.2. Əliyev H.Ə. Azərbaycan XXI əsrin və üçüncü minilliyin ayrıcında.
Yeni 2001-ci il, yeni əsr və üçüncü minillik münasibəti ilə Azərbaycan
xalqına müraciət // “Azərbaycan” qəzeti, 30 dekabr 2000-ci il, № 300
(2712).
2.3.3. Colloquy with Zbigniew Brzezinski: Is the West turning its back on
Turkey? // Caucasus International 2012, №3.
2.3.4. Həsənov Ə.M. Müasir beynəlxalq münasibətlər və Azərbaycanın
xarici siyasəti. Dərslik. Bakı, “Azərbaycan” nəşriyyatı, 2005, 752 s.
2.3.5. Sammut D. Müstəqillik əldə edəndən sonra Azərbaycanın xarici
siyasəti: maraq, prioritet və taktikaların tənzimlənməsi // Azerbaijan Focus,
2009, №1 (1), s. 143-149.
2.3.6. Məmmədov N.İ. Azərbaycanın xarici siyasətinin əsas istiqamətləri
haqqında // Azerbaijan Focus, 2010, №2 (2), s. 17-50.
2.3.7. Провал сотрудничества Армения-Диаспора может привести
к потере Карабаха – FAAE. URL: http:// www.regnum.ru/news/1533762.html
2.3.8. “Azərbaycan” qəzeti, 2001-ci il, 27 yanvar.
244
2.3.9. Brzezinski Z. The Grand Chessboard. American Primacy and Its
Geostrategic Imperatives, Basic Books, NY, 1997.
2.3.10. Dünya Azərbaycanlılarının I Qurultayında Azərbaycan Respub-
likasının Prezidenti Heydər Əliyevin nitqi // “Azərbaycan” qəzeti, 11
noyabr 2001-ci il.
III Fəsil
3.2.1. Məmmədov N. Azərbaycanın xarici siyasətinin əsas istiqamətləri
haqqında // Azerbaijan Focus, 2010, №2 (2), s. 17-50.
3.2.2. Киссинджер Г. Дипломатия. Пер. с англ. В.В. Львова / Послесл.
Г.А. Арбатова. М.: Ладомир, 1997, 847 с.
3.2.3. Syria and the UN: Libya bitten, Syria shy» (The Economist) Jan
31st 2012 
3.2.4. «Уроки Руанды» (Публикация ООН).
3.2.5. Кортунов С.В. Крушение Вестфальской системы и становление
нового мирового порядка // http://www.wpec.ru/ text/200708310905.htm
3.3.1. Brzezinski Z. The Grand Chessboard. American Pri macy and Its
Geostrategic Imperatives, Basic Books, NY, 1997.
3.3.2. Ильхам Алиев: «С 1995 года в экономику Азер байджана
инвестировано $120 млрд» // http://1news.az/chronicle/
20120605121744834.html
3.3.3.http://1news.az/economy/oil_n_gas/20120605013032936.html
3.4.1.Azərbaycanla Gürsütan arasında “Dostluq, əməkdaşlıq və qarşılıqlı
təhlükəsizlik” müqaviləsi.1996-cı il.
3.4.2.Azərbaycanla Gürcüstan “Qafqaz regionunda sülh, təhlükəsizlik
və əməkdaşlıq” müqaviləsi imzalayıb. 1996-cı il.
3.4.3.Акопян В. Армяне и Армения – когда нация шире государства.
URL: http://www.regnum.ru/ news/ 1505505.html.
3.5.1. Гейдар Алиев открывает миру Азербайджан / Состовители: Ибрагимов
Н., Шукуров И. Баку, Издательство «Азербайджан», 1994, 174 с.
3.5.2. İnozemtsev V.L. Kiçik məkanda böyük siyasətlər: Azərbaycanın
geosiyasi arenada gələcək planları nədir? // Azerbaijan Focus, 2009, №1(1),
s. 59-70.
3.5.3. Иноземцев В.Л. Расколотая цивилизация: Наличествующие
предпосылки и возможные последствия постэкономической революции
/ В. Л. Иноземцев. М.: Academia: Наука, 1999, 703 с.
245
3.5.4. Белл Д., Иноземцев В. Л. Эпоха разобщенности: размышления
о мире XXI века / Даниел Белл, Владислав Иноземцев. Москва:
Свободная мысль: Центр исслед. постиндустриального о-ва, 2007,
303 с.
3.5.5. Amerika-Azərbaycan münasibətləri haqqında birgə bəyanatın və
sərmayə qoyuluşunun qarşılıqlı qorunması və təşviq edilməsi haqqında
Azərbaycan Respublikasının hökuməti və ABŞ hökuməti arasında müqavilənin
imzalanması mərasimində Azərbaycan Respublikası Prezidenti Heydər
Əliyevin bəyanatı / “Azərbaycan” qəzeti, 3 avqust 1997-ci il.
3.5.6. Azərbaycan Respublikası ilə Amerika Birləşmiş Ştatları arasında
partnyorluq münasibətlərinin genişləndirilməsi tədbirləri haqqında. Azərbaycan
Respublikası Prezidentinin Sərəncamı. Bakı şəhəri, 2 sentyabr 1997-ci il,
№ 657. URL: http://e-qanun.az/files/framework/data/4/f_4250.htm.
3.5.7. Azərbaycan Respublikasının Prezidenti Heydər Əliyevin ABŞ
Prezidentinin və Dövlət Katibinin xüsusi müşaviri, səfir Riçard Morninqstarın
başçılıq etdiyi nümayəndə heyəti ilə görüşdə söhbətindən – Bakı, 16
dekabr 1998-ci il. “Heydər Əliyev irsi” Beynəlxalq Elektron Kitabxanası,
URL: http://library.aliyev-heritage.org/ az/86084273.html.
3.5.8. Corboy D., Courtney W., Yalowitz K. Calming the Roiling
Caucasus / “The New York Times”, June 3, 2012. URL:
http://www.nytimes.com/2012/06/04/opinion/clinton-in-the-roiling-
caucasus.html?_r=1.; Waal T. Mrs. Clinton Goes to Georgia // “The
National Interest”, June 4, 2012 URL: http:// nationalinterest.org/ com-
mentary/mrs-clinton-goes-georgia-7000; Herszenhorn D.M. Iran and Azer-
baijan, Already Wary Neighbors, Find Even Less to Agree On / “The New
York Times”, June 5, 2012. URL: http://www.nytimes.com/ 2012/06/06/
world/middleeast/iran-and-azerbaijan-wary-neighbors-find-less-to-agree-
on.html; Визит Клинтон предопределит дальнейшую судьбу Закавказья
/ Информационное агентство “Regnum”, 2 июня 2012. URL:
http://www.regnum.su/news/1537836.html.
3.5.9. Cohen A. The Secretary’s Daunting Agenda // “The National In-
terest”. June 4, 2012 http://nationalinterest.org/commentary/the-secretarys-
daunting-agenda-7001.
3.5.10. Treaty of Nice. European Union on the EUR-Lex website,
URL: http//eur-lex.europa.eu/en/treaties/dat/ 12001C/pdf/ 12001C_EN.pdf.
246
3.5.11. EU-Azerbaijan Partnership and Cooperation Agreement. Euorpean
Commision’s site / http://ec.europa.eu/ external_relations/ index_en.htm.
3.5.12. Перспективы мира и стабильности на Южном Кавказе //
Центральная Азия и Кавказ. – 2006. – № 4. – С. 118-127.
3.5.13. Выступление президента Азербайджана Ильхама Алиева
29 апреля 2004 года на заседании Парламентской Ассамблеи Совета
Европы / http//president.az /articles.php? item_id= 20070810111004392
&sec_id=11
3.5.14. Azerbaijan Country Report. European Comission’s site/ http://ec.eu-
ropa.eu/ world/enp/pdf/country/ azerbaijan_country_report_2005_en.pdf
3.5.15. EU-Azerbaijan/Action Plan. European Comission’s site/http:ec.eu-
ropa.eu/ world/enp/pdf/ action_plans/azerbaijan_ enp_ap_final_en.pdf
3.5.16. European Neighbourhood and partnership instrument. Azerbaijan.
Country Strategy Paper 2007-2013. European Comission’s
site/http:ec.europa.eu/world/ enp/pdf/country/ enpi_csp_azerbaijan_ en.pdf
3.5.17. Avropada Təhlükəsizlik və Əməkdaşliq Müşavirəsi. Şuranin
birinci əlavə görüşü// Helsinki, nəticələrin xülasəsi, mart 1992-ci
il//http://www.azerbaijan.az/_ Karabakh/_Documents/ Documents/ docu-
ment_32_a.html
3.5.18. Хантингтон С. Столкновение цивилизаций. М.: ООО
«Издательство АСТ», 2003, 603, [5] с.
3.5.19. A Secure Europe in a Better World. European Security Strategy
(Brussels, 12 December 2003) / http:www.consilium.europa.eu/uedocs/cmsUp-
load/78367.pdf
3.5.20. Constituion for Europe (2004/C310/55). Official Journal of the
European Union, December 16, 2004.
3.5.21. Fernand Braudel. Ecrits sur l’Histoire, т. 1,1969; Гарт Б. Л.
Вторая Мировая война. СПб. TF, M: ACT, 1999.
3.5.22. Указ «О мерах по реализации внешнепо литического курса
Российской Федерации». Официальный сайт Президента России, 7
мая 2012. URL: http://kremlin.ru/acts/15256.
3.6.1. Бережков В.М. Я мог убить Сталина // Вестник, 1998, №
12(193).
3.6.2. Киссинджер Г. Будущее американо-китайских отношений:
Конфликт – это выбор, а не необходимость // Россия в глобальной
политике, 2012, № 2, c. 84-95.
247
3.6.3. Nathan A.J. What China Wants. Bargaining With Beijing //
Foreign Affairs, 90 (4), 2011, pp. 153-158.
3.6.4. Friedberg A. A Contest for Supremacy: China, America, and the
Struggle for Mastery in Asia. Norton, 2011, 352 pp.
3.6.5. Kissinger H. On China. Penguin Press, 2011, 608 pp.
3.6.6. Сафронова Е.И. Пекин и «третий мир»: брак по расчету //
Азия и Африка сегодня, 2012, № 5, с.2-5 
3.6.7. http://russian.china.org.cn/ china/archive/dxp/txt/ 2004_08/13/
content_2126185.htm
3.6.8. ÇXR-in Azərbaycandakı səfirliyinin saytı
3.6.9. Rəsmi Çin saytı - china.org.cn. ÇXR-in Dövlət Şurasının tabeçi-
liyindədir - http://russian.china.org.cn/ china/archive/ dxp/txt/2004_08/13/con-
tent_2126185.htm
3.6.10. Azərbaycan Respublikasının Prezidenti Heydər Əliyevin Çin
Xalq Respublikasının Azərbaycana yeni təyin olunmuş səfiri Çjan Siyunun
etimadnaməsini qəbul edərkən söhbətindən – Bakı, 30 mart 2002-ci il.
“Heydər Əliyev irsi” Beynəlxalq Elektron Kitabxanası, URL: http://library.ali-
yev-heritage.org/az/7664346.html.
3.6.11. http://library.aliyev-heritage.org/az/1418807.html.
IV Fəsil
4.3.1. Иванов И.С. Какая дипломатия нужна России в XXI веке? //
Россия в глобальной политике, 2011, № 6, c. 17-27.
4.3.2. Такур Р. Объединенные нации и Соединенные Штаты:
изменение баланса сил и полномочий во имя международной
безопасности // Россия в глобальной политике, 2011, № 6, c. 157-167.
4.3.3. Указ «О мерах по реализации внешнепо литического курса
Российской Федерации». Официальный сайт Президента России, 7
мая 2012. URL: http://kremlin.ru/acts/15256.
4.3.4. Ermənistan-Azərbaycan, Dağlıq Qarabağ münaqişəsi. Preslib.az,
185 s. URL: http://files.preslib.az/ projects/azerbaijan/ gl8.pdf.
4.3.5. ATƏT-in Minsk Konfransının məşğul olduğu Dağlıq Qarabağ
bölgəsi üzərində münaqişə. 1416 saylı Qətnamə / http://www.mfa.gov.az/az/in-
ternational/ organizations/ avropa/ 09.shtml, 25 yanvar 2005-ci il.
248
4.3.6. AŞPA Dağlıq Qarabağ alt komitəsinin fəaliyyətini bərpa edəcək:
Mövlud Çavuşoğlu: “Məqsədimiz münaqişəyə dair 1416 saylı qətnamənin
həyata keçirilməsidir” // 525-ci qəzet. - 2011. -25 yanvar. - №13. - S. 1, 4.
4.3.7. Статус Каспия определится нескоро / http://vestikavkaza.ru/news/
politika/geo/55566.html, 06.04.2012
4.3.8. Heydər Əliyev adına Azərbaycan Ali Hərbi Məktəbində xüsusi
təyinatlı hərbi təhsil müəssisələrinin növbəti buraxılışına həsr olunmuş təntənəli
mərasim keçirilmişdir: Azərbaycan Prezidenti, Ali Baş Komandan İlham
Əliyev mərasimdə iştirak etmişdir: Prezident, Ali Baş Komandan İlham
Əliyevin nitqi (25 iyun 2012-ci il) // Xalq qəzeti. - 2012.-26 iyun. - № 139.
4.4.1. Луман Н.Общество обществ I том.
4.4.2.Белл Д., Иноземцев В. Л. Эпоха разобщенности: размышления
о мире XXI века / Даниел Белл, Владислав Иноземцев. Москва: Свободная
мысль : Центр исслед. постиндустриального о-ва, 2007, 303 с.
4.4.3.Конвенция о ядерной безопасности. Вена, 17 июня 1994 года
/ http://www.bellona.ru/Casefiles/vienna94.
4.4.4.Международная конвенция о борьбе с актами ядерного
терроризма // http:/веб-сайт ООН//www.un.org/ru/ documents/ decl_conv/con-
ventions/nucl_ ter.shtml.
4.4.5.Azərbaycan Respublikasının Prezidenti İlham Əliyevin Koreya
Respublikasına işgüzar səfəri: Azərbaycan Prezidenti İlham Əliyev Seul
Nüvə Təhlükəsizliyi Sammitində nitq söyləmişdir: Azərbaycan Prezidenti
İlham Əliyevin nitqi (27 mart 2012-ci il). Xalq qəzeti. - 2012. - 29 mart. -
№ 66. - S.1.
4.4.6.Конвенция о физической защите ядерного мате риала/ Вена,
26 октября 1979 года.
4.4.7.Communiqué of the Washington Nuclear Security Summit. April
13, 2010 The White House, Office of the Press Secretary/http://www.whi-
tehouse.gov/the-press-office/communiqu-washington-nuclear-security-
summit.
4.4.8. Киссинджер Г. Нужна ли Америке внешняя политика? / Пер.
с англ. под ред. В.Л. Иноземцева. М.: Ладо мир, 2002, 352 с.
4.4.9. Conference on security and co-operation in Europe final act.
Helsinki, 1975, 62 p.
4.4.10. Charter of Paris for a new Europe. Paris 1990, 24 p.
249
4.4.11. Charter for European security. OSCE. Istanbul, November 1999, 20 p.
4.4.12. “Xalq qəzeti”, 14 yanvar 2011-ci il.
4.4.13. Partnership and Cooperation Agreement between the European
Communities and their Member States, of the one part, and the Republic
of Azerbaijan, of the other part - Protocol on mutual assistance between
authorities in customs matters - Final Act - Joint Declarations - Exchange of
Letters in relation to the establishment of companies - Declaration of the
French Government. url: http://eur- lex.europa.eu/Lex  UriServ/
LexUriServ.do?uri=CELEX:21999A0917(01):EN:NOT.
4.4.14. EU-Azerbaijan Action Plan. “EU Press Release”. Brussels.
2006, 14 November. H.1-2.
4.4.15. Memorandum of Understanding on a Strategic Partnership
between the European Union and the Republic of Azerbaijan in the Field
of Energy / European Commission´s site // http :// ec. europa. eu/ dgs/
energy_transport/ international/ regional/caucasus_ central_asia/memorandum/
doc/mou_azerbaijan_ en.pdf
4.4.16. Fischer S. “European Policy towards the South Caucasus after
the Georgia Crisis” in the Caucasus Analytical Digest №1. http://www.la-
ender-analysen.de/cad/pdf/Caucasus Analytical Digest01.pdf
4.4.17. Joint Declaration of the Prague Eastern Partnership Summit.
Prague, 7 may 2009/European Commission´s site // http://www.consilium.eu-
ropa.eu/uedocs/cms_ data/docs/ pressdata/ en/er/107589.pdf
4.4.18. http://eeas.europa.eu/azerbaijan/index_en.htm
4.4.19. Communication from the Comission to the Council and the Eu-
ropean Parliament – Black Sea Synergy-Anew regional cooperation
initiative. Brussels, 11.04.2007. COM (2007)160 final. European Comission’s
site / http:ec.europa.eu/world/ enp/pdf/com07_160_en.pdf.
4.4.20. Black Sea Synergy. Brussels, MEMO/10/78. 15 March 2010.
European Comission’s site / http:ec.europa.eu/ rapid/press Releases
Action.do?reference=IP/10/27/279&format=HTML&aged=0&language=EN
&guiLanguage=en
4.4.21. Дарабади П. Кавказ и Каспий в мировой истории и геополитике
XXI века. М. Весь Мир. 2010г. 216 с.
4.4.22. Президент Ильхам Алиев: «Экономический аспект
сотрудничества в Черноморском регионе является очень пер -
250
спективным»//1news.az.az/ file://localhost/ C:/Users/Acer/ Desk -
top/Президент Ильхам Алиев_ «Экономический аспект сотрудничества
в Черноморском регионе является очень перспективным» -
1NEWS.AZ.mht 26.06.2012
4.4.23. Chicago Summit Declaration. Issued by the Heads of State and
Government participating in the meeting of the North Atlantic Council in
Chicago on 20 May 2012/http:// www.nato.int/cps/en/ natolive/official_
texts_ 87593.htm? mode=pressrelease
4.4.24. İlham Əliyev Krans Montana Forumunun rəsmi açılışında iştirak
etmişdir / http://president.az/articles/5278, 29.06.2012.
4.4.25. G20 Leaders Declaration. Los Cabos, Mexico, 2012, 14 p. 
4.4.26. Azərbaycan Prezidenti İlham Əliyevin Türkiyənin TRT televiziya
kanalına müsahibəsi. Bakı, AzərTAc, 02.03.2012.
4.4.27. Prezident İlham Əliyev və Baş nazir Rəcəb Tayyib Ərdoğan
mətbuata birgə bəyanatlarla çıxış etmişlər. AzərTAc. İstanbul, 26.06.2012. 
4.4.28. Azərbaycan Prezidenti İlham Əliyev İstanbulda Qara Dəniz
İqtisadi Əməkdaşlıq Təşkilatının 20 illik yubiley sammitində iştirak
etmişdir. AzərTAc. İstanbul, 26.06.2012. 
4.5.1. Prezident İlham Əliyevin Milli Məclisin payız sessiyasının
açılışında çıxışı. 2 oktyabr 2005-ci il.
4.5.2. Qazax Olimpiya-İdman Kompleksinin açılışı. Azərbaycan Prezidenti
İlham Əliyevin nitqi (30 may 2007-ci il) / Azərbaycan Respublikasının Prezidenti
İlham Əliyevin nitqləri, çıxışları, müsahibələri və bəyanatları, 2007-ci il, s.176-178.
4.5.3. Çîíîâà Ò.Â. Äèïëîìàòèÿ áóäóùåãî // Ðîññèéñêèé ñîâåò ïî
ìåæäóíàðîäíûì äåëàì. 20 àïðåëÿ 2012. URL: http://russiancouncil.ru/in-
ner/?id_4=334
4.5.4. Íèêîëüñîí Ã. Äèïëîìàòèÿ. Ì.: ÎÃÈÇ, Ãîñó äàð ñòâåííîå èçä-
àòåëüñòâî ïîëèòè÷åñêîé ëèòåðàòóðû, 1941, 156 ñ.
4.5.5.Ðîìàíîâà Ò.À. Î íåîêëàññè÷åñêîì ðåàëèçìå è ñîâðåìåííîé
Ðîññèè // Ðîññèÿ â ãëîáàëüíîé ïîëèòèêå, 2012,  3, c. 8-21.
4.5.6. Mehdiyev R.Ə. XXI əsrdə Azərbaycan ideyası kreativ millət
kontekstində // Dövlət idarəçiliyi: Nəzəriyyə və təcrübə, 2012, № 2, s.
114-152.
4.6.1. Davutoğlu A. Stratejik derinlik. Türkiyenin uluslararası konumu.
İstanbul, Küre Yayınları, 2011, 584 s.
251
Yekun
1. Kissinger H. The limits of universalism // “The New Criterion”, İyun
2012.
2. Məmmədov N.İ. Geosiyasətə giriş (İki cilddə. I cild). Bakı,
“Azərbaycan” nəşriyyatı, 2011, 576 s.
3. Brzezinski Z. U.S. Fate Is in U.S. Hands // The National Interest, 22
avqust 2012.
4. Nye J.S. The World in 2030. www.project-syndicate.org, 9 yanvar
2013.
5. Davutoğlu A. Turkey’s Zero-Problems // Foreign Policy, 20 may
2010.
6. Global Trends 2030: Alternative Worlds. ABŞ Milli Kəşfiyyat
Şurasının hesabatı, 12 dekabr 2012.
7. Hocking B., Melissen J. Riordan S., Sharp P. Futures for Diplomacy:
Integrative Diplomacy in the 21st Century. “Clingendael”, Netherlands
Institute of International Relations, Report №1. October 22, 2012. URL:
http://www2.lse.ac.uk/internationalRelations/dinamfellow/conf2012/HOC-
KING-Futures-of-Diplomacy.pdf.
8. Friedman G. Beyond the Post-Cold War World // “Stratfor”, 2 aprel
2013.
9. U.S. and Iranian Strategic Competition: Turkey and the South
Caucasus // Center for Strategic and International Studies (CSIS), 6 fevral
2013.
10. Zakaria F. Can America Be Fixed? The New Crisis of Democracy //
“Foreign Affairs”, №1, 2013.
11. Nye J.S. The Information Revolution Gets Political. // “Project-
Syndicate”, 7 fevral 2013.
12. “Azərbaycan 2020: gələcəyə baxış” İnkişaf Konsepsiyası. URL:
http://www.president.az/files/future_az.pdf.
252
ADLAR GÖSTƏRİCİSİ
Aristotel
Attali Jak
Bek Ulrix
Berejkov Valentin Mixayloviç
Beyker Ceyms
Bjezinski Zbiqnev
Bobrou D.
Boden Jan
Bokl Henri Tomas
Böll Daniel
Braun S.
Brodel Fernan
Cavadov Rövşən
Çavuşoğlu Mövlud
Çellen Rudolf
Çernyavski Stanislav İvanoviç
Çeyni Dik
Çörçill Uinston Leonard Spenser
Darvin Çarlz Robert
Davudoğlu Əhməd
Demokrit
Dizraeli Bencamin
Draker Piter
Elçibəy Əbülfəz
Əliyev Heydər
Əliyev İlham
Əliyeva Leyla
Əliyeva Mehriban
Ərdoğan Rəcəb Tayyib
253
Fridberq Aaron
Fukuyama Frensis
Habermas Yürgen
Hans Van den Bruk
Hantinqton Elsuort
Hantinqton Samuel
Harvey David
Haushofer Karl
Haşimoto Ryutaro
Hayek Fridrix Avqust fon
Hegel Georq Vilhelm Fridrix
Helbreyt Con Kennet
Həsənov Əli
Hitler (Şiklqruber) Adolf
Hoffman S.
Hümbətov Əlikram
Hüseynov Surət
İbn Xəldun
İnozemtsev Vladislav Leonidoviç
İvanov İqor Sergeyeviç
Kant İmmanuil
Karter Ceyms (Cimmi) Erl
Kasperson Rocer
Kates Robert
Kelzen Hans
Kemps M.
Kiffer Con E.
Kissincer Henri Alfred
Klinton Bill
Klinton Hillari
Kohen Ariel
Kohen Saul Bernard
Qallua Pyer-Mari
Qaltunq Yohan
254
Qamsaxurdiya Zviyad Konstantinoviç
Qasımov Tofiq
Qeyts Bill 
Qoldman M. 
Qriqoryan Aşot 
Lavrov Sergey Viktoroviç
Levin Anton
Leyk Entoni
Lokk Con
Luqar Riçard
Luman Niklas
Makinder Helford Con
Mak-Klelland Devid
Medvedev Dmitri Anatolyeviç
Mehdiyev Ramiz
Meriam Kemps
Məmmədyarov Elmar
Modelski Corc
Monteskyö Şarl Lui
Morin Edqar
Morqentau Hans
Morninqstar Riçard
Mütəllibov Ayaz
Napoleon I Bonapart
Natan Endrü
Nay Cozef Samuel
Nikolson Harold
Nobel qardaşları
Nort R.
Nyuton İsaak
Osqud R.
Paşayev Hafiz
Platon
255
Putin Vladimir Vladimiroviç 
Ratsel Fridrix
Rayt C.K. 
Reklyu Elize 
Rəfsəncani Əli Əkbər Haşimi 
Ruzvelt Franklin Delano
Sammut Dennis
Seneka Lutsi Anney
Simpson H.H.
Snayder R.
Sokolov K.
Spaykmen Nikolas Con
Stalin İosif Vissarionoviç
Süni Ronald
Syaopin Den
Şevardnadze Eduard Amvrosiyeviç 
Şindler D. 
Şmed Riçard
Şou Bernard
Takur Rameş
Tetçer Marqaret Hilda
Toffler Alvin
Tszemin Tszyan 
Tszintao Hu 
Turoun L.K. 
Voiqt Georq
Yeltsin Boris Nikolayeviç
Zəkəriyyə Fərid
Zolo Danilo
Zonova Tatyana Vladimirovna
256
Summary
FOREİGN POLİCY: 
REALİTİES AND FUTURE OUTLOOK
This work is dedicated to the analysis of crucial aspects of the
foreign policy of independent Azerbaijan. The issue is researched
from the perspective of the idea of evolution of main geopolitical
concepts. Thus, it extensively addresses foreign policy shaped by
the national leader Heydar Aliyev in the context of global and
regional changes.          
The book evaluates correlation of theoretical and practical aspects
of the geopolitics, including special emphasis on the geopolitical pe-
culiarities of the transition from the concept of “hard power” to a
notion of “soft power”. It is in light of this problem that the changes
monitored in the modern diplomacy are scrutinized.       
Analysis of key directions and priorities of Azerbaijan’s foreign
policy from the perspective of transition to the new world order
constitutes a main theme of this work. Essence of balanced policy is
researched in the context of close bond between the strong state
building and the status of a regional leader. Role played by Azerbaijan
in the regional integration is evaluated. Options for resolution of
existing conflicts in the region are reviewed from the standpoint of
foreign policy priorities.  
Transformation of Azerbaijan’s foreign policy is studied in equi-
valence with the stages of modernization course. This side of the
issue bears principal significance from theoretical point of view,
because such an approach enables identification of impact of
geopolitical factors upon the process of renewal of the society. 
In the book significant attention is attached to the research of
various aspects of shaping the “soft power” policy. Undoubtedly,
this issue currently has more theoretical substance. However, taking
into account Azerbaijan’s rapid development, preferences in the
foreign policy have to be given to more nimble action models. In
257
this regard, serious need arises to analyze modern geopolitical
concepts. Mechanism of transition from the defensive posture to the
offensive strategy in the foreign policy of Azerbaijan is researched
and reciprocal connection of the priority directions is scrutinized.
The book targets the scholarly community of students, doctoral
candidates, university professors, researchers in the field of problems
of international relations as well as greater reader audience.  
258
Резюме
ВНЕШНЯЯ ПОЛИТИКА: 
РЕАЛИИ И ВЗГЛЯД В БУДУЩЕЕ
Книга посвящена анализу важных моментов внешней политики
независимого Азербайджана. Этот вопрос исследуется в плоскости
идейной эволюции главных геополитических концепций XX века.
В этом аспекте широкое место отводится анализу в контексте
глобальных и региональных изменений выработанного общенацио -
нальным лидером Гейдаром Алиевым внешнеполитичес кого курса.
Теоретические и практические стороны геополитики
рассматриваются в книге во взаимосвязи. Особое внимание, в
частности, уделяется политическим и геополитическим особенностям
перехода от концепции «жесткой силы» к понятию «мягкой силы».
Основные изменения, наблюдаемые в современном мире,
рассматриваются в свете этих проблем.
Стержнем произведения является анализ основных направлений
и приоритетов внешней политики Азербайджана в контексте
перехода к новому миро порядку. Сущность сбалансированной
внешней политики исследуется в контексте тесной связи между
сильным государственным строительством и статусом региональ -
ного лидера. В этом аспекте анализируется роль Азербайджана в
региональной интеграции. Возможности урегулирования
существующих в регионе конфликтов рассматриваются сквозь
призму приоритетов внешней политики.
Трансформация внешней политики Азербайджана
анализируется в книге в тесной связи с этапами курса
модернизации. В теоретическом плане эта сторона вопроса
имеет принципиальное значение, так как такой подход позволяет
определить влияние геополитических факторов на модернизацию
общества.
В книге серьезное внимание уделяется исследованию различных
аспектов формирования политики «мягкой силы» на современном
259
историческом этапе. Несомненно, этот вопрос в настоящее время
имеет очень важное теоретическое значение. Однако в связи с
интенсивным развитием Азербайджана и во внешней политике
предпочтение должно отдаваться более мобильным моделям
деятельности. В этом смысле есть потребность в анализе
современных геополитических концепций. На фоне этого процесса
исследуется механизм перехода Азербайджана в своей внешней
политике от оборо ни тельной позиции к стратегии нападения.
Автор подробно останавливается на вопросе взаимосвязи
приоритетных направлений.
Книга предназначена для студентов, докторантов, пре -
подавателей высших учебных заведений, исследователей проблем
международных отношений, а также для широкого круга
читателей. 
260
Müəllif haqqında
NOVRUZ İSMAYIL OĞLU MƏMMƏDOV
1947-ci il martın 15-də anadan olmuşdur. 1964-cü ildə orta
məktəbi bitirərək, Azərbaycan Pedaqoji Xarici Dillər İnstitutunun
Avropa dilləri fakültəsinin fransız dili şöbəsinə daxil olmuşdur.
1970-ci ildə həmin fakültəni fərqlənmə diplomu ilə bitirmiş və Azər-
baycan Respublikası Təhsil Nazirliyinin qərarı ilə İnstitutda müəllim
kimi saxlanılmışdır. 1967-1968-ci illərdə Əlcəzairdə, 1971-1973-cü
illərdə Qvineyada, 1978-1981-ci illərdə Əlcəzairdə hərbi tərcüməçi,
baş hərbi tərcüməçi işləmişdir. 1991-ci ildə dissertasiya müdafiə
edərək, filologiya elmləri namizədi elmi dərəcəsi almışdır. 1992-
1993-cü illərdə Azərbaycan Dövlət Dillər İnstitutunun hazırlıq, 1993-
1997-ci illərdə isə fransız dili fakültəsinin dekanı vəzifəsində
çalışmışdır. 1995-1997-ci illərdə Azərbaycan Respublikası Prezidentinin
fransız dili üzrə tərcüməçisi olmuş və dəfələrlə dövlət başçısını
Fransaya, Avropa Şurasına səfərlərində müşayiət etmişdir. 1997-ci
ilin aprelində Prezident Heydər Əliyev tərəfindən Azərbaycan Res-
publikası Prezidenti Administrasiyasının Xarici əlaqələr şöbəsinin
müdiri təyin olunmuşdur. 2012-ci ilin noyabrında Azərbaycan
Prezidenti İlham Əliyevin sərəncamı ilə Prezident Administrasiyası
rəhbərinin müavini vəzifəsinə təyin edilmişdir. 2005-ci ilin sentyab-
rından YUNESKO üzrə Azərbaycan Respublikasının Milli Komissi-
yasının üzvüdür. Birinci dərəcəli dövlət müşaviri və Yeni Azərbaycan
Partiyası Siyasi Şurasının üzvüdür.
261
Azərbaycan Prezidentinin xarici ölkələrə səfərləri, habelə müxtəlif
sammit və beynəlxalq konfranslarda iştirakı zamanı rəsmi nümayəndə
heyətinin üzvü olmuş, ikitərəfli və çoxtərəfli danışıqlarda iştirak
etmişdir. Fövqəladə və səlahiyyətli səfir diplomatik rütbəsinə malikdir.
Dövlət qulluğunda səmərəli fəaliyyətinə görə müstəqil Azərbaycanın
“Şöhrət” ordeni ilə təltif edilmişdir. Eyni zamanda, Azərbaycan-
Fran sa və Azərbaycan-Polşa dostluq əlaqələrinin möhkəmləndiril-
məsində xidmətlərinə görə 1998-ci ildə Fransanın, 2009-cu ildə isə
Polşanın “Fəxri Legion” ordenləri ilə təltif olunmuşdur.
30-dan çox elmi məqalənin və bir neçə kitabın, o cümlədən siyasi
və ictimai-siyasi mövzuya həsr olunmuş çoxsaylı məqalələrin, yerli
və beynəlxalq mətbuatda çap edilən analitik siyasi şərhlərin və
icmalların müəllifidir.
Azərbaycan Dillər Universitetinin professoru, fransız dilinin leksi-
kologiyası və üslubiyyatı kafedrasının müdiridir.
Fransız, ingilis, türk və rus dillərini mükəmməl bilir.
Ailəlidir. İki qızı, bir oğlu və nəvələri var.
262
QEYD  ÜÇÜN
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
QEYD  ÜÇÜN
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
___________________________________________________
