 
Könül Bünyadzadə 
İslam fəlsəfəsi: 
tarix və müasirlik
Bakı – 2010
2
Elmi redaktor:
Dr. Elmir Quliyev
K.Bünyadzadə
İslam fəlsəfəsi: tarix və müasirlik
Bakı, Çaşıoğlu, 2010, – 154 səh.
Kitabda  islam  fəlsəfəsinin  təşəkkülü,  inkişaf 
mərhələləri  və  ən  yeni  dövrü  nəzərdən  keçirilir,  əsas 
ideya  istiqamətləri,  İslamın gerçək potensialının bütün 
bəşəriyyət  naminə üzə çıxmasını təmin edən mütəfək-
kirlərin görüşləri təhlil edilir.
Araşdırma ideya tarixinin kəsilməzliyi prinsipinə 
uyğun olaraq islam düşüncəsinin keçdiyi tarixi yolun və 
onun ən  yeni  mərhələsinin  ümumi  mənzərəsini  yarat-
maq cəhdidir.
Kitab islamşünaslar, fəlsəfə tarixçiləri, tələbə və 
aspirantlar üçün nəzərdə tutulmuşdur.    
ISBN 978-9952-27-251-2
 Bünyadzadə K., 2010
3
Ön  söz
Orijinal  ideyalar  insanın  ilahi  aləmlə,  
ideyalar dünyası ilə əlaqəsinin bir dəlili, Müt-
ləq  İdeyanın∗ inkişaf  xəttinin  məqamlarıdır.  
Zəngin  mənbənin  bir  zərrəsinin  təzahürü  ol-
duqlarına görə də onlar bir çox ideyalar üçün 
başlanğıc ola bilirlər. Bu ideyaların inkişaf ta-
rixi bir növ konsentrik çevrələri xatırladır. İl-
lər, əsrlər keçdikcə ideyanın surətləri, əks-sə-
dası mahiyyətdən daha çox uzaqlaşır və daha 
geniş yayıldığına, həm də “səthiləşdiyinə” gö-
 Biz “Mütləq İdeya” istilahını heç də Hegel termi-
nologiyası kontekstində deyil, ilahi ruhun vəhylə veril-
miş məqamları və onun məntiqi təfəkkür məcrasına düş-
məsi prosesi kimi qəbul edirik. Mütləq İdeya – Mütləq 
varlığın bütün gözəlliklərinin, ucalığının, zənginliyinin 
və s. sifətlərinin, yəni həm maddi, həm də qeyri-maddi 
varlıqların  ideyalarının  tam olaraq  ehtivası,  varoluşun 
mahiyyətidir.
4
rə  tədqiqatçıları  da  çoxalır,  haqqında  olan 
təhlillər  də.  Əlbəttə,  bəzən  orijinal  ideyanın 
özünə, özəyinə qayıtmaq istəyənlər də olur və  
bununla sanki yeni konsentrik çevrələrin yayıl-
masına imkan yaranır.∗ 
Bu  gün  informasiya  bolluğu  şəraitində  
nəyin  orijinal,  nəyin  onun  surəti,  nəyin  isə  
ümumiyyətlə  əks-səda  olduğunu  təyin  etmək  
çox çətindir. Üstəlik nəzərə alsaq ki, sonuncu-
lar daha çox səs-küyə səbəb olur, ictimai rəyə,  
qısa müddətli olsa da, daha güclü təsir göstə-
rir,  onda ilahi  aləmlə bilavasitə  əlaqəli  olan 
və Mütləq Həqiqətin bir zərrəsi olan, ən əsası  
isə  insanın  öz  mahiyyəti,  mənəvi  dünyası  ilə  
üzvi  şəkildə  bağlı  olan  orijinal  ideyaların  
kölgədə qalması təəccüblü görünməz. 
İslam –  tarixdə  böyük  əks-səda  doğur-
 Maraqlıdır ki, Seyid Hüseyn Nəsr də düşüncələr-
dəki  bugünkü  böhranı  məhz  mərkəz  və  çevrələr 
vasitəsilə  şərh  etməyə  cəhd  edir  və  müasir  qərblinin 
tarixini  insanın  “Mərkəzdən  və  varlıq  təkərinin 
çevrəsindən çubuqları boyunca hazırda oturduğu kənara 
mərhələ-mərhələ  uzaqlaşmasının  tarixi”  adlandırır. 
(Seyid  Hüseyn  Nasr.  Kenarla  Eksen  Arasında  Çağdaş 
Batı  İnsanı  //  İslam  ve  Modern  İnsanın  Çıkmazı. 
İstanbul, İnsan yayınları, 2004, s. 16-17)
5
muş və güclü təsirə malik orijinal ideyalardan 
birinin  təzahürüdür.  O,  mədəniyyətə,  tarixə,  
incəsənətə və bir çox başqa sahələrə dərindən  
nüfuz etməklə yanaşı, ən əsası,  düşüncələrin,  
mənəviyyatların inkişaf istiqamətində həm bir  
sıra qaranlıq qatların işıqlanmasına səbəb ola  
bilmiş, həm də geniş üfüqlər açmışdır. Təsadü-
fi deyil ki, İslam mədəni coğrafi bölgəsi kifayət  
qədər  böyük  məkanları  əhatə  etməsinə  bax-
mayaraq, başlanğıcını ondan almış ideyaların  
sərhədləri daha genişdir.
İslamın mahiyyəti ətrafında yayılan çev-
rələr artıq kifayət qədər uzaqlaşdığından, ha-
zırda islam düşüncəsi  ziddiyyətli  bir  mərhələ  
yaşayır. Məsələ burasındadır ki, mahiyyətdən  
uzaq düşmüş surəti üstələmək, silmək asandır  
və bu səbəbdən zaman baxımından daha yaxın  
informasiyaların,  hadisələrin yaratdığı çevrə-
lər bəzən həqiqi İslamın “dalğalarını” görün-
məz edə bilir.  Çevrənin mərkəzini,  mahiyyəti  
unudanlar İslamın elə bu olduğunu iddia edir  
və bununla həm diqqəti əsl Həqiqətdən yayın-
dırır, həm də İslamın artıq “köhnəldiyini”, ye-
ni dəblə, qloballaşmanın tələbləri ilə ayaqlaş-
madığını əsas gətirirlər. Maraqlıdır ki, hazır-
da bütün diqqətlər də məhz bu “çevrələrin kə-
6
sişdiyi nöqtələrə” fokuslanıb: tədqiqat əsərləri  
yazılır,  beynəlxalq konfranslar,  simpoziumlar  
keçirilir, daha betəri isə, qarşıdurmalar yara-
nır, təhqirlər, hədələr işə düşür.     
Bəli, bu gün islam düşüncəsi böhran ha-
lını yaşayır. Bu böhranı dərinləşdirən amillər-
dən biri də məsələyə səthi yanaşma, məsələnin 
spesifikliyini nəzərə almadan, onu uyğun gəl-
di-gəlmədi müasir dövrün tək meyarı – qlobal-
laşma ilə ölçüb dəyərləndirməkdir. Bu səbəb-
dən problemin mahiyyətini dərk edib onun həll  
yollarını axtaranlar ən müxtəlif sahələrə: siya-
sətə, iqtisadiyyata, mədəniyyətə və s. müraciət  
edirlər. Lakin burada da diqqət tələb edən bir  
cəhət var – tədqiqatçılar ya yalnız indi-dən çı-
xış edir, ya da yalnız  dünən-dən. Paradoksal  
hal yaranıb.  İndi-ni görənlər tarixə də bu ra-
kursdan baxıb, zəngin bir ideyalar mənbəyini  
böhranlı düşüncə çərçivəsinə salmağa çalışır-
lar. Əksinə, dünən-i görənlər bir çox məsələdə 
onunla səsləşməyən indi-ni qəbul etmirlər, əsr-
lər boyu elm və texnikanın, ictimai-siyasi dəyi-
şikliklərin  düşüncələrdə  formalaşdırdığı  yeni  
təsəvvürləri görməz gözə qoyurlar. 
Bu  kitab  da  müəyyən  baxımdan  islam 
7
düşüncəsinin  indi-sinə, ən yeni tarixinə∗ həsr 
edilib, lakin bir neçə əhəmiyyətli faktı nəzərə 
almaqla. 
Əvvəla, islam düşüncəsi yalnız öz çərçi-
vəsində  deyil,  Mütləq  İdeyanın  inkişaf  tarixi  
kontekstində  araşdırılır.  Bununla həm fəlsəfə  
tarixində islam düşüncəsinin yeri və əhəmiyyə-
ti təyin edilir, həm də ideyanın inkişaf qanuna-
uyğunluğundan çıxış edilərək bir sıra qaranlıq  
məsələlərə  işıq  salınır.  Müəyyən  baxımdan,  
bunu  islam  düşüncəsinin  sabah-ının  ümumi 
cizgilərinin formalaşdırılması da adlandırmaq 
olar. 
İkincisi, bugünün zirvəsindən, tələblərin-
dən çıxış edilərək  dünən-ə baxılır. Məsələ bu-
rasındadır  ki,  islam  düşüncəsinin  bugünkü 
böhranı təsadüfi  və  qısa müddət  ərzində baş  
vermiş bir hadisə deyil. Bu, illər, əsrlər ərzin-
də toplanmış səhvlərin, doğru bir ideyanın in-
kişafında yanlış istiqamətə sapmaların, ən nə-
hayət,  bəzi  məsələlərin  həddindən  artıq  çox 
çeynənib şişirdildiyi halda, daha vacib və hə-
 Nəzərə alaraq ki, Avropada və İslam Şərqində dü-
şüncə  tarixlərinin  inkişaf  mərhələləri  fərqli  olmuşdur, 
kitabda təqdim olunan dövrləşmə (orta əsr, Yeni Dövr 
və s.) yalnız zaman kontekstində aparılmışdır.
8
yati əhəmiyyət daşıyan ideyaların kölgədə qal-
masının  nəticəsidir.  Mütləq  İdeyanın  inkişaf  
qanunauyğunluğunun izlənməsi  məsələnin  bu 
tərəfinə də işıq salmağa imkan verəcək.    
Nəhayət, eyni qanunauyğunluqdan çıxış  
edərək, bu kitabda islam düşüncəsinin  sabah-
ının rüşeymləri araşdırılır. Bunun üçün həmin 
rüşeymləri açıq və ya potensial şəkildə özündə 
ehtiva edən düşüncə sahiblərinə müraciət edi-
lir. İslam mədəni bölgəsi həmişə vahid bir mə-
kan olmuşdur, eyni zamanda, islami ideyalar  
zaman və məkan fövqündə durub ümumiyyətlə  
bəşəriyyətə xidmət etdiyinə görə, biz də öz təd-
qiqatımızda  Birləşmiş  Ştatlardan tutmuş,  Ya-
poniyaya qədər diqqətə layiq, islam düşüncə-
sində söz sahibi olan,  yaxud islam haqqında 
müəyyən  rəy  yaratmış  fikirləri  qələmə  almış  
müəlliflərə müraciət etməyə çalışmışıq. Əlbət-
tə, bunlar yalnız bizim əldə edə bildiyimiz ki-
tablar, əsərlərdir və istisna deyil ki, kimlər isə  
kənarda qalıb. Lakin, ən başlıcası, bizim məq-
sədimiz bir növ müasir dövrdə islam düşüncə-
sində aparıcı istiqamətləri müəyyənləşdirməyə 
cəhd göstərməkdir. Yəni diqqət ayrı-ayrı şəxs-
lərə deyil,  düşüncənin  inkişaf  istiqamətlərinə 
yönəldilir.
9
Son  olaraq  bildirmək  istərdik  ki,  bu  
kitab  islam  düşüncəsi  haqqında  ən  yeni  
tarixdə ümumi təsəvvür yaratmaq cəhdidir və  
təbii  ki,  bir  sıra  problemlərin  araşdı-
rılmasında  təfərrüatlara  gedilməmişdir.  
Məsələn,  ən  yeni  tarixdə  haqqında  bəhs  et-
diyimiz üç istiqamətdən hər biri ayrıca tədqi-
qat tələb edir. Xüsusilə, vəhdətçilər. Çünki hər  
şeydən  əvvəl,  onlar  günün tələblərini  nəzərə 
almaqla islam düşüncəsinin inkişaf qanunauy-
ğunluğunu düzgün dəyərləndirə, məsələnin də-
rinliyinə  nüfuz  edə  bilirlər.  Belə  bir  mövqe 
onlara islam düşüncəsini yalnız dini çərçivədə 
deyil, müasir fəlsəfi fikir müstəvisində təqdim 
etməyə  imkan  verir.  Bundan  başqa,  onlar  
islam  aləminə  doğma  olan  və  deməli,  
problemin bütün spesifikliyini görüb dərk edən 
şəxslər kimi daha optimal bir fəlsəfi  sistemlə 
çıxış  edirlər  ki,  bu  da  nəinki  islam  düşün-
cəsinin ən yeni tarixi, eyni zamanda, bu tarixin 
kəsilmədən davam etməsinin təminatıdır.
 
Q 
10
G İ R İ Ş 
Fəlsəfə tarixinin qədimdən bəri tədqiqin-
dən belə bir nəticə çıxartmaq mümkündür ki, 
bütün  mövcudat  müəyyən  bir  ideyanın,  ilahi 
bir hikmətin təzahürüdür. Zaman-zaman müx-
təlif dünyagörüşlərə müvafiq şəkildə öz fərqli 
ifadələrini  tapan,  forması,  üslubu, üsulu,  dili, 
dini fərqlənsə də, düşüncələri işıqlandırıb isti-
qamətləndirən  bu  ideyanın  mahiyyəti  dəyiş-
məz  və  sabit  olaraq  qalır.  Müəyyən  mənada 
ruhlar vasitəsilə nəsildən nəslə ötürülən bu ide-
ya  ənənəsini  Seyid  Hüseyn:  “İlahi  mənbənin 
bəşəriyyətə açılan həqiqətləri və ya prinsiplə-
ri” 1 adlandırır. İslam fəlsəfəsində “hikməti xa-
lidə” (farsca – cavidan xirad), Qərbdə “peren-
1 Сейид  Хусейн  Наср. Что  такое  традиция  // 
http://www.newatropatena.narod.ru/p22.htm
11
nial  philosophy”,  induslarda “sanatana dhar-
ma” kimi tanınan bu “əbədi fəlsəfə”, orta əsrlə-
rin islam mütəfəkkiri İbn Miskəveyhin fikrinə 
görə,  “əzəli  bir  ağıl,  əzəli  bir  hikmətdir.  O, 
dövrdən dövrə, millətdən millətə dəyişməyən, 
tarix fövqündə bir həqiqət, özünü əsrlər boyu 
müxtəlif mədəniyyətlərdə daim təzahür etdirən 
bir  xalidə  (əzəli)  hikmətdir”1.  Təbii  ki,  onu 
kölgələndirən,  məğzindən  uzaq  salan,  təhrif 
edən  təlimlər,  təhlillər  də  olmuş,  onu görün-
məz hala  gətirən  informasiya  bolluğu da ya-
ranmışdır,  lakin hər dövrdə onun mahiyyətini 
görən və onun parlamasına xidmət edən və bu-
nunla da yer üzündə mütləq həqiqətin qorun-
masına  şərait  yaradan  şəxslər  də  yaşayıb-ya-
ratmışlar. “Müxtəlif varlıq və var olma forma-
larında təzahürləri nə qədər fərqli olursa olsun, 
mahiyyətdə eyni həqiqət”,  “hansı mədəni  qə-
liblər  içində şəkil  qazanırsa-qazansın,  mahiy-
yətdə eyni bilik”2 olan bu ideyanın,  hikmətin 
qorunması  naminədir  ki,  Allah-Təala  özünün 
1 İbn Miskəveyh. əl-Hikmətu’l-xalidə (Cavidan Xi-
rad),  Beyrut,  1983,  s.  375-376 //  Bax:  İlhan  Kutluer. 
İslamın  klasik  çağında  felsefe  tasavvuru.  İstanbul,  İz 
yayıncılık, 2001, s. 29.
2 İlhan  Kutluer.  İslamın  klasik  çağında  felsefe 
tasavvuru, s. 29.
12
seçdiyi  peyğəmbərlərə,  nəbilərə,  filosoflara, 
alimlərə öz vəhyini, kəşfini, ilhamını lütf etmiş 
və etməkdədir.  Belə şəxslərin düşüncələrinin, 
mənəvi dünyalarının bir qapısı xalqa – ideya-
nın təzahür meydanına, digəri isə bu hikmətin 
sahibi olan Haqqa, Yaradana açıqdır. Səlahəd-
din Xəlilov yazır: «Sivilizasiyanın ən mühüm 
şərtlərindən biri məhz kəsilməz tarixdir.  Belə 
ki, cəmiyyətin inkişafında qazanılan hər hansı 
bir  nailiyyət  sonradan  davam etdirilmirsə,  o, 
böyük müddət intervalında tarixi prosesə daxil 
ola bilmir».1 Filosofun bu sözlərini daha böyük 
miqyasda qəbul edib, onu yalnız bir xalqın ta-
rixinə deyil, ümumilikdə Mütləq İdeyanın, va-
hid həqiqətin əbədi sirkulyasiyasına aid etsək, 
sadə,  eyni  zamanda,  daim qorunan bir  qanu-
nauyğunluğun şahidi olarıq:  tarixdə yaranmış 
hər  yeni  ideya,  fəlsəfi  sistem  özündən  əvvəl-
kinin  davamı,  əvvəlki  isə  özündən  sonrakı  
üçün sabit  bir  postament  olmalıdır.  Bu prin-
sipdən kənarda qalan hər bir ideya isə oyun-
dan kənar vəziyyətə düşməyə məhkumdur.
Bu gün elm və texnologiya sürətlə yeni-
1 Səlahəddin Xəlilov. Kəsilməz tarix  və dövlətçilik 
ənənələri  //  İpək  yolu, Beynəlxalq  elmi  ictimai-
siyasi jurnal, № 1, 2001, s. 24.
13
liklər  edir,  məlumatlar  o dərəcədə çoxdur ki, 
mənimsənilməyə macal tapılmır, ən əsası isə, 
Qərb  təfəkkürü  hegemonluğu  öz  əlinə  alaraq 
faktiki surətdə alternativ bir təfəkkürə meydan 
saxlamır və yeganə yol ağına-bozuna baxma-
dan onu təqlid etməyə qalır. Belə bir şəraitdə 
inkişafla bərabər problemlər də artır. Məsələlə-
rin  mahiyyətinin düzgün dəyərləndirilməməsi 
hər  problemin  həlli  ilə  başqa və daha böyük 
problemlərin yaranmasına və bununla da prob-
lemlərin çoxalması ilə yanaşı, əsas mahiyyət-
dən  uzaqlaşmağa  imkan  yaradır.  İnformasiya 
və problem bolluğu arasında əbədi ideyanın tə-
zahürləri də ikinci,  üçüncü dərəcəyə keçir və 
bununla da sanki insan özünün əsl missiyasın-
dan yayınmış, aralı düşmüş olur.
İslam Mütləq İdeyanın yüksək təzahürlə-
rindən biridir. Lakin təəssüf ki, bu gün “prob-
lem” adı altında mübarizə aparılan obyektlər-
dən biri, bəlkə də, ən böyüyü “islam” fenome-
nidir.  Buna nümunə olaraq həm “islamofobi-
ya” mövzusunda keçirilən konfrans və simpo-
ziumları, bu istiqamətdə yazılan əsərləri, həm 
də məqsədyönlü şəkildə İslamı radikallıqla ey-
niləşdirən  və  ondan  “xilas  olmaq”  üçün  yol 
“axtarışlarını”  göstərmək olar. Məsələn, məş-
14
hur  avropalı  yazıçı-mütəfəkkir  Umberto  Eko 
hazırda islamofobiyadan qurtulmağın mümkün 
həlli  yolu  kimi  qərblilərin  ürəyindən  keçən 
yeni “xaç yürüşlərindən” bəhs edir.1
Problemin tarixi  kökləri  qədimlərə işlə-
məklə  yanaşı,  mahiyyətcə  də  çox  mürəkkəb 
olub  ziddiyyətlərlə  doludur.  Bu  baxımdan, 
zənnimcə, onun xüsusi təhlilə ehtiyacı vardır. 
Yeri gəlmişkən, onu da xüsusi vurğulamaq la-
zımdır ki, belə bir münasibətin həm yaranma-
sında,  həm  bu  qədər  geniş  vüsət  almasında, 
həm də gələcəkdə daha qorxulu nəticələrə gəti-
rib çıxara bilməsində səbəb kimi yalnız İslamı 
sevməyənləri,  düşmənlərini  göstərmək  azdır. 
Əminliklə  demək  olar  ki,  bu  işlərdə  daha 
böyük məsuliyyət  İslamı sevənlərin,  hətta fa-
natlarının üzərinə düşür. 
İslamı tarixin səhifələrindən silmək, yox 
etmək mümkün deyil.  Lakin onun yeni və ən 
yeni tarixini şübhə altına almaq Mütləq İdeya-
nın  inkişaf  tarixində  bir  boşluğun  yaranması 
deməkdir. Bəli, islam fəlsəfəsi ideyanın inkişaf 
tarixində əhəmiyyətli  bir  dövrü əhatə edir  və 
1 Умберто  Эко. Возможный  крестовый  поход. 
Сценарий //  Полный назад. «Горячие войны» и по-
пулизм в СМИ. М., Эксмо, 2007, с. 38-47. 
15
təqdiredici haldır ki, bu fəlsəfə tədqiqatçılar tə-
rəfindən geniş araşdırılıb, ortaya dəyərli əsər-
lər qoyulub və qoyulmaqdadır. Əslində zəngin 
bir hikmət xəzinəsi olan islam fəlsəfəsinin öz 
kəşfini  gözləyən  hələ  çox səhifələri  var.  Bu-
nunla belə, bizim araşdırmamız islam fəlsəfə-
sinə fərqli bir prizmadan yaxınlaşmadır.  Məq-
sədimiz kəsilməz tarix prinsipinə əsasən islam 
fəlsəfəsini  Mütləq  İdeyanın  inkişaf  xəttinin  
əhəmiyyətli  bir  mərhələsi  kimi  tədqiq  
etməkdir.
* * *
Bu gün İslam Şərqində təfəkkürün, fəlsə-
fi təfəkkürün vəziyyətini birmənalı olaraq mü-
əyyənləşdirmək çox çətindir. Bir tərəfdən, mə-
nəviyyatsızlaşma böhranı yaşayan Qərb İslama 
ciddi maraq göstərir və statistikaya görə, dün-
yada müsəlmanların sayı artmaqdadır. Bu, İs-
lam  Şərqində  müəyyən  özünəgüvən  yaradır. 
Müsbət hal kimi dəyərləndirilən faktlardan biri 
də son elmi kəşflərin işarətlərinin Qurani Kə-
rimdə tapılmasıdır. Yəni bu gün statistik məlu-
matlara əsaslanan hər hansı bir tədqiqatçı bö-
yük bir əminliklə İslamın yüksələn xətt boyun-
16
ca inkişaf etdiyini iddia edə bilər və bir baxım-
dan yanılmaz. 
Bununla yanaşı, danılmaz bir faktdır ki, 
bu gün dünyada ən çox əzilən və təhqirə məruz 
qalan  müsəlman  dövlətləridir.  Bunu  da  dan-
maq olmaz ki, elmi-texniki, sosial inkişaf baxı-
mından da müsəlman dövlətləri Qərb dövlətlə-
ri ilə rəqabətə girə bilmir. Məlum olduğu kimi, 
Yeni Dövrdən başlamış bu günə qədər uzun il-
lərdir  ki,  müsəlman  müəlliflərin  əksəriyyəti 
əsasən məhdud bir çərçivədə yazıb-yaradırlar: 
təfsir, hədis və fiqh. Hələ erkən orta əsrlərdə 
yaranmış və haqqında kifayət qədər yüksək sə-
viyyəli  əsərlər  yazılmış  sahələr!  Bir  neçə əsr 
ərzində  eyni  mövzuların  müxtəlif  tərəflərdən 
şərhi, eyni problemlərin həlli cəhdləri və bun-
lardan  imkan  tapıb  yeni  problemləri  görə 
bilməmək,  dövrlə  ayaqlaşmamaq!  Bu,  özlü-
yündə islam düşüncəsində bir neçə istiqamətin 
formalaşmasına yol açmışdır: eyni mövzuların 
yazılmasını əsaslandırmaq və dövr dəyişsə də, 
elm, texnika inkişaf etsə də, İslamın müasirliyə 
heç bir ehtiyacı olmadığını sübut etmək üçün 
müdafiə  mövqeyinə  çəkilmək,  ədəb  və  əxlaq 
prinsiplərini qabardaraq təfəkkürü ondan asılı 
olan bir tərəf kimi qəbul etmək və bunu İsla-
17
mın az qala aparıcı ideyası kimi təqdim etmək 
və bununla da  bütün dünyaya əxlaq, ədəb-ər-
kan dərsi vermək, bütün bunlarla bərabər dün-
yada gedən proseslər arasında öz varlığını sü-
but üçün fanatlığa meyl etmək və s. Qısa şəkil-
də desək, İslamın tərəfdarlarının əksəriyyəti İs-
lamın mütərəqqi  bir  din olduğunu dönə-dönə 
təkrarlasalar  da,  bütün  böyük  elmi  kəşflərin 
Qurani  Kərimdə  xatırlandığını  böyük  bir  qü-
rurla vurğulasalar da, yalnız yuxarıda qeyd et-
diyimiz sahələrlə kifayətlənərək bu gün islam 
aləminin Qərb təfəkkürünün yedəyində getdi-
yini görmək istəmirlər. Qurani Kərim bir əx-
laq,  ədəb-ərkan kodeksi  olmaqdan  daha  çox, 
yüksək ideyalar mənbəyidir! O, həm mənəviy-
yat, həm təfəkkür, həm də elm üçün istiqamət 
verən zəngin ayələr, işarələr sistemidir! Amma 
bunu dönə-dönə təkrar etməklə, böyük bir is-
rarla sübutlar axtarmaqla, dünyanı təəccüblən-
dirməyə çalışmaqla ifratçı imicindən başqa bir 
şey qazanmaq,  müdafiə mövqeyindən o yana 
bir addım da irəliləmək olmur. Bunu mən de-
mirəm! Bunu illər, əsrlər, müsəlmanların qan-
qada,  problem dolu  bugünkü  halı  deyir!  Ən 
ağrılı fakt isə, yəqin ki, bu gün məqsədyönlü 
şəkildə  İslam  və  terrorun  eyniləşdirilməsi 
18
cəhdləri və bir çox hallarda buna nail ola bil-
məkləridir. 
Deməli, əslində, bu gün böyüyən və ge-
nişlənən daha çox İslamın zahiri tərəfidir, gö-
rünən obrazıdır və o, təbii olaraq, kimlərdə isə 
məmnunluq hissi doğurur, onu tanımayan, ma-
hiyyətindən xəbərsiz olan kəslərdə isə vahimə 
yaradır.  Nəzərə  alsaq  ki,  bəzi  təbliğatçılar 
məqsədli olaraq İslamın məhz qorxu, cəza, hə-
də ilə əlaqəli prinsiplərini, ayələrini kontekst-
dən ayıraraq təqdim edir, onda Qərbin bu vahi-
mədən  qorunmaq  və  qurtulmaq  istəyi  aydın 
olar. 
Dediklərimiz bir az sərt və birtərəfli gö-
rünə bilər və bunu nəzərə alaraq qısa bir şərh 
verək. 
İlk əvvəl qeyd edək ki,  dünyada maraq 
İslama deyil,  təsəvvüfə, hətta təsəvvüfün ma-
hiyyətinə də deyil, onun ekzotik, mistik tərəf-
lərinə artır. İslamın özünü bir din olaraq qəbul 
etməyən  xalqlar  belə,  təsəvvüfə  ciddi  maraq 
göstərir, sufi mütəfəkkirlərin əsərlərini araşdı-
rır, dünyanın hər yerindən onların əlyazmaları-
nı alıb toplayır və bu araşdırmalar əsasında el-
mi cəmiyyətlər, tədqiqat mərkəzləri yaradırlar 
… və yenə qayıdıb müsəlmanlara öz mütəfək-
19
kirlərini, dəyərlərini tanıtmaq iddiasına düşür-
lər,  sadəcə öz yozumlarında.  Və ilk  növbədə 
Qərbin maraqlarına xidmət etməli olan bu təh-
lillərdə bəzən bilməzlikdən, bəzən də məqsəd-
yönlü  şəkildə  təhriflərə  yol  verilir.  Nümunə 
üçün  bildirək  ki,  bu  gün  sufi  mütəfəkkirlərə 
həsr  olunmuş  sanballı  beynəlxalq  elmi  kon-
fransların  təşkilatçıları  əksər  hallarda  məhz 
qərbyönlü cəmiyyətlərdir.  Qeyd etdiyimiz  ki-
mi, təsəvvüf daha çox İslamın mənəvi tərəfini 
və onun tolerantlığını  ehtiva edir.  Bu baxım-
dan,  təsəvvüf vasitəsilə həm İslamın ən gözəl,  
ülvi keyfiyyətlərinə sahiblənmək, həm də onun 
tolerantlığından  istifadə  edərək  nəinki  öz  di-
nində qalmaq, üstəlik İslamın özünə də yuxarı-
dan aşağı baxmaq olur. Məsələn, Mövlana az 
qala  bütün  dünyanı  birləşdirən  bir  qüvvəyə 
çevrilib. Lakin təəssüf ki, onu İslamdan kənar 
qəbul edənlər də az deyil. Belə ki, Mövlananın 
dinindən, kimliyindən asılı olmayaraq hər kəsə 
ünvanlanan “Hər kim olursan, ol, gəl...” çağırı-
şı bir çox hallarda yalnız tolerantlıq kimi yozu-
lur və dərinə gedilmir. İzah edilmir ki, İslamın 
(təsəvvüfün) qapısı həqiqətən hər kəsə açıqdır 
və günahdan təmizlənmək, mənəvi aləmin ülvi 
anlarını duymaq, ilahi aləmlə vəhdətdə olmaq-
20
la  insanlığın  kamillik  zirvəsinə  çatmaq  üçün 
oradan  içəri  girib  mahiyyəti  dərk  etmək  la-
zımdır. Fərq o qapıdan kənardadır. Qəbul edil-
mir  ki,  Cəlaləddin  Rumini  Mövlana  taxtında 
oturdan da məhz İslamın həqiqətidir, enerjisi-
dir. 
Vurğulanmalı olan digər bir fakt da, mü-
səlmanların saylarının artmasıdır. Burada mə-
sələnin iki tərəfi var. Bir tərəfdən, bu artım sırf 
kəmiyyət  artımıdır  və  əsasən  müəyyən  cərə-
yanların, təşkilatların gizli niyyətlərinə xidmət 
edir.  Təbii  ki,  bu nə  islami  təfəkkürə,  nə  də 
İslamın  bugünkü  mövqeyinə  əhəmiyyətli  bir 
təsir  göstərə  bilmir.  Yəni  kəmiyyətin  artımı 
nəinki keyfiyyəti artırmır, hətta əks təsir göstə-
rir. Belə ki, kəmiyyətə ciddi təsir göstərən cə-
rəyanlar  təriqətlər  bir  çox hallarda  bir  şəxsin 
maraqları  çərçivəsini  aşmır.  Bu  hal  insanları 
İslamın əsl həqiqətindən uzaq sala bildiyi  ki-
mi, onun mahiyyətinin düzgün dərk edilməsinə 
də xələl gətirə bilir. 
Digər tərəfdən, maraqlı bir faktdır ki, in-
kişaf etmiş  ölkələrdə müsəlmanlığı  həqiqətən 
dərk edib qəbul edən şəxslər məhz öz sahəsin-
də kifayət qədər irəli gedə bilmiş və bir növ si-
vilizasiyanın  quru,  mənəviyyatsız  qanunların-
21
dan  doymuş  şəxslərdir.  Bunlar  qanı-canı,  ən 
əsası  təfəkkürü  Qərb  prinsipləri  ilə  yoğurul-
muş  şəxslərdir  və  İslam  onların  ac  mənəvi 
dünyası üçün bir qidadır, estetik zövqdür, ülvi 
duyğulardır.  Belə  şəxslər  İslamın  problemini 
duysalar da, onun öz həqiqi dəyərini tapmama-
sına təəssüflənsələr də, bu problemin həlli yo-
lunu göstərə bilməzlər, çünki təməlləri, təfək-
kürləri Qərbə məxsusdur. Bu, sadəcə çox müs-
bət təsirli və həvəsləndirici bir addımdır.
Deməli, İslamın yalnız mənəvi dəyərləri-
ni təbliğ etmək azdır. Əvvəla, bu onun maddi 
həyatla əlaqəsinin reallığını  və mütərəqqi xa-
rakterini tam aça bilmir. İkincisi, onun bir es-
tetik zövq mənbəyi kimi dar bir çərçivədə mə-
nimsənilməsindən və ekzotik “xidmətçilikdən” 
qurtulmağa yol göstərmir.
Yuxarıda da qeyd etdiyim kimi,  bu hal 
əsasən Yeni Dövrdən yaranmağa başlamışdır. 
Deməli, bu, heç də İslamın ruhundan gələn və 
müsəlman alimlərin acizliyindən doğan bir nə-
ticə  deyil.  Elə  isə  səbəb nədir?  Səbəbi  islam 
düşüncəsinin inkişaf tarixində axtaraq.  
22
Q
23
İSLAM DÜŞÜNCƏSİNİN 
İNKİŞAF MƏRHƏLƏLƏRİ
Dinin ilk bilik bazasının 
yaranması
Təqribən VII əsrin əvvəllərində təşəkkül 
tapan islam boş bir yerdə və boş bir təfəkkür 
üzərinə gəlmədi. Tarixçilərin də bildirdiyi  ki-
mi, həqiqətən, həmin dövrdə ərəb dünyasında 
əxlaq və bu əxlaq əsasında formalaşmış düşün-
cə cahil vəziyyətdə idi. Lakin bununla yanaşı, 
ərəb dünyasında bədii təfəkkür yüksək səviy-
yədə idi. Yalnız bunu demək kifayətdir ki, İs-
lamın ilk illərində fəaliyyət göstərən, yazıb-ya-
radan və cəmiyyəti üçün yüksək nümunə olan 
24
şəxslər – əshabələr heç də İslamla bərabər do-
ğulan uşaqlar, yeniyetmələr deyildilər. Bunlar 
pozulmuş  cəmiyyətə  baxmayaraq,  öz  düzgün 
əxlaqlarını qoruyub saxlaya bilmiş, sağlam dü-
şünməyi  bacaran  və  bu  səbəbdən də  İslamın 
məziyyətlərini  ilk  vaxtlarından  olduğu  kimi 
dərk edə bilən və qısa müddətdə İslamın dayaq 
sütunlarına çevrilə bilən şəxsiyyətlər idilər. 
Bəli, İslam dini yeni bir təfəkkür və hə-
yat tərzi gətirdi və burada iki istiqamətdə inki-
şaf edən, lakin eyni nəticəyə aparan proseslər 
başlandı: bir tərəfdən, əvvəldən var olan bilik-
lərin, düşüncənin yeni istiqamətə yönəldilməsi, 
uyğunlaşdırılması, digər tərəfdən, sırf İslamın 
öz spesifik ideyalarının get-gedə çiçəklənməsi. 
Məsələn,  əgər bədii  təfəkkür,  şeir  sənəti,  dü-
şüncələrin poetik ifadəsi  cahiliyyə  dövründən 
qalan bir miras idisə, fikirlər, ideyalar İslama 
xas idi. Əgər yüksək ticari və mədəni əlaqələr 
cahiliyyə  zamanında kifayət  qədər inkişaf et-
mişdisə,  insan hüquqlarının  tanınması  və  hər 
şəxsin  haqqına  hörmət  göstərilməsi  İslamın 
bəxş etdiyi bir nemət idi. Məhəmməd peyğəm-
bər (s.) insanlarla, onların doğru olmayan dü-
şüncələri  ilə  mübarizə  aparırdı,  miras  qalan 
mədəniyyətlə deyil. Buraya həm bir xalqın il-
25
lər, əsrlər ərzində yaratdıqları maddi və mənə-
vi mədəniyyəti, həm də əvvəlki dinlərdə də var 
olan bir sıra ənənələri,  mərasimləri,  ümumiy-
yətlə təfəkkürü formalaşdıran amilləri  aid et-
mək olar. Təsadüfi deyil ki, o, Məkkəni müha-
ribə ilə fəth etmədi və şəhərə sülhlə girdi; Kə-
bəni deyil, onun içindəki bütləri qırdı. Bu, iki 
təfəkkürün  qarşılaşması  və  daha  mütərəqqi, 
daha işıqlı  olanın digərini  get-gedə öz içində 
əritməsi,  assimilyasiyaya  uğratması  və  fərqli 
istiqamətdə davam etdirməsi idi. 
İslam bu münasibəti bütün yayıldığı mə-
kanlarda da göstərirdi və acınacaqlı bir haldır 
ki,  sonrakı  dövrlərdə  İslamın  bu  liberallığı 
onun öz əleyhinə bir silaha çevrildi.
İlk olaraq islam düşüncəsinin formalaş-
masında  xüsusi  əhəmiyyətə  malik  bir  sıra 
amillərə qısaca nəzər salaq.
İslam tarixinin  ilk  illərində  hər  şeydən 
əvvəl  Qurani  Kərim  bir  mətn  kimi  oxucular 
üçün aydınlaşdırılmalı idi. Bu niyyətlə fiqh (is-
lam hüququ) və təfsir (şərhçilik) meydana çıx-
dı. Eyni zamanda, Məhəmməd peyğəmbər (s.) 
bir  şəxsiyyət  kimi  tanıdılmalı  idi:  dinin  pey-
ğəmbəri, xalqın rəhbəri və Allahın seçdiyi bir 
bəndə olaraq. Bu niyyətlə hədisçilik (peyğəm-
26
bərin  həyatından  və  söhbətlərindən  alınan 
nümunəvi kəlamlar) təşəkkül tapdı. 
Bunlar  İslamın  zahiri  tərəfi  idi.  Lakin 
onun mahiyyətinin də üzə çıxmasında bir zəru-
rət var idi və bu zərurətdən təsəvvüf doğuldu. 
Doğuldu və onun vasitəsilə İslamın mahiyyə-
tindəki  sevgi  və  müqəddəslik  duyğusu,  insa-
niyyətin ali mərtəbəsinə ucalmağın, həm əxla-
qını,  həm  də  təfəkkürünü  kamilləşdirməyin 
“xəritəsi”  dünyanın  ən  ucqar  yerlərinə  qədər 
gedib çıxdı. 
Bunlarla yanaşı bir sıra mütəfəkkirlər də 
var  idi  ki,  Qurani  Kərimdə irəli  sürülən bəzi 
məsələlərlə bağlı şəxsi mülahizələrini irəli sür-
məyə çalışır,  Quranın mətnini yalnız dini de-
yil, həm də fəlsəfi aspektdən dəyərləndirməyə 
cəhd edirdilər.  Əlbəttə,  qoyulan  problemlərin 
özləri  dini  xarakterli  olduğundan,  şərhlərdə, 
təhlillərdə  də dini  yön üstünlük təşkil  edirdi. 
Burada  əsasən  iradə  azadlığı,  ruh,  dünyanın, 
ümumiyyətlə  varlıqların  yaranışı  problemləri 
müzakirə obyekti  idi.  Beləliklə,  kəlam, islam 
sxolastikası yarandı. 
Bütün bunlar, İslamın mahiyyətinin açıl-
masına  xidmət  edirdi.  Lakin  İslam bir  tayfa, 
məhdud  bir  məkana  deyil,  bütün  bəşəriyyətə 
27
nazil olan və mahiyyətində ümumbəşəri ideya-
lar  ehtiva  edən  bir  dindir  və  islami  düşüncə 
məhdud bir  çərçivədə qala bilməzdi,  qalmadı 
da.  Həm dünya  ondan xəbər  tutmalı,  həm o, 
dünyanı  tanımalı  idi.  Düzdür,  yuxarıda  qeyd 
etdiyimiz kimi, təsəvvüf vasitəsilə İslamın sər-
hədləri  genişlənmişdi.  Lakin  təsəvvüf,  necə 
deyərlər, könüllərə, ruhlara sirayət edirdi, İsla-
mın  rasional  səviyyədəki  mütərəqqi  ideyaları 
isə  çatdırılmamış  qalırdı.  Bundan  başqa,  IX 
əsrdə fəlsəfə aləmində artıq sabitləşmiş, özünü 
doğrultmuş fəlsəfi istiqamətlər, əsrlər keçməsi-
nə rəğmən hələ də ətrafında kifayət  qədər tə-
rəfdar və ardıcıl toplayan fəlsəfi ideyalar (mə-
sələn, Platona, Aristotelə və s. məxsus) var idi. 
İslam düşüncəsi onların yanında özünü təsdiq-
ləməli,  eyni  zamanda,  onları  islam  işığında 
təqdim etməli idi. 
İslamın təşəkkülü dövründə vurğulanma-
lı olan başqa bir mühüm məsələ də həmin döv-
rə qədər 7 əsrlik bir tarix yaşamış, artıq ortaya 
kifayət  qədər  elmi-fəlsəfi  ədəbiyyat  qoymuş 
xristianlığın varlığı  idi.  Öz daxilindəki  çəkiş-
mələrdə və təbəddülatlarda boğulan, öz həqiqi 
mahiyyətini  təhriflərdən  qoruya  bilməyən  və 
ağır  günlər  yaşayan  xristianlıq!  Xristianlığın 
28
timsalında  insanlar,  xüsusilə  qərblilər  acı  bir 
təcrübə  yaşamaqda  idilər.  Ən  təhlükəli  olan 
isə, xristianlığın İslamın həqiqiliyini qəbul et-
məyərək, onda ciddi bir mahiyyət görmək istə-
məməsi idi. Yaranmış  belə bir tarixi şəraitdə  
İslam bir növ həm özünü bu öldürücü dalğa-
dan qorumalı, həm də insanlara sözün hər mə-
nasında  imanlarını  qaytarmalı  idi. Bunun 
üçün isə insanda yaranışından var olan həqiqət 
sütunlarının üzərindəki əyri divarları uçurmaq-
la yanaşı, yeni təfəkkür tərzi, təfəkkür sistemi 
qurmalı idi. 
Beləliklə,  sonuncu  din  olaraq  İslamın 
üzərinə bir çox missiyalar düşdü. Və əminliklə 
demək olar ki, missiyasının ağırlığı səbəbindən 
o,  bu  qədər  geniş  ehtivalıdır.  Maraqlıdır  ki, 
Qurani Kərimdə ilk gündən ən müxtəlif xarak-
terli  istiqamətlər  özlərinə  dəstək  tapa  bildi, 
kəskin şəkildə dinin əleyhinə olan adamlar be-
lə bu müqəddəs kitabda ruhlarını sakitləşdirə-
cək notlar tapdılar. Buna nümunə olaraq, İsla-
mın əsasən ruhani yüksəkliyini özündə əks et-
dirən  təsəvvüfün dinindən,  dilindən,  irqindən 
asılı olmayaraq dünyanın ən müxtəlif yerlərin-
də böyük rəğbət və maraqla qarşılanmasını və 
əks-səda tapmasını göstərmək olar. 
29
Nəhayət, deyilənləri yekunlaşdıraraq bir 
daha  vurğulayaq  ki,  islam  özündən  əvvəlki 
əbədi  ideyaları  dövrün  çirkabından  təmizlə-
məklə, onlara yeni həyat verməklə yanaşı, həm 
də yeni bir güc və böyük yaradıcı enerji mən-
bəyi oldu. Bu, Mütləq İdeyanın inkişaf xəttində 
yeni  bir  mərhələnin  böyük  potensiala  malik  
başlanğıc nöqtəsi, özündən əvvəlki təfəkkürlər-
dəki  əbədi hikmətin sütunları, sağlam bünöv-
rəsi üzərində möhtəşəm bir binanın inşasının  
başlanğıcı idi. 
30
 
Yad təfəkkürlə 
islam fəlsəfəsinin sintezi
IX  əsrdə  Abbasi  xəlifəsinin  yaratdığı 
“Hikmət evi” qədim yunan filosoflarının əsər-
lərini ərəb dilinə tərcümə etməklə islam dün-
yası ilə qədim fəlsəfə arasında bir körpü saldı. 
Yad  mədəniyyətin,  yad  təfəkkürün  məhsulu 
olan qədim yunan fəlsəfəsinin İslam aləminə 
daxil olması iki reaksiya doğurdu. Birincisi, is-
lam  dinini  təhriflərdən,  yanlış  şərhlərdən  və 
fərqli istiqamətə yönəlmədən qorumaq idi. Bu 
missiyanı  öz  üzərinə  götürənlər  hələ  İslamın 
erkən illərindən təşəkkül tapmış hədisçilər, təf-
sirçilər oldu. İkinci reaksiya daha çox şərh və 
təhlilə əsaslanan bir yol idi. Bu, qədim fəlsəfə-
yə islami rakursdan baxış, eyni zamanda İsla-
ma “yad gözlə” baxmaq, onu qədim fəlsəfənin 
terminologiyasına  uyğunlaşdırmaq  cəhdi  idi. 
Bu, iki fərqli təfəkkürün sintezi, iki qütbün kə-
sişmə  nöqtəsinin  aranması  və  tapılması  idi! 
Məhz bu səbəbdən istər mötəzililər və əşərilər, 
31
istərsə də məşşailər fəlsəfədə yeni nəfəs, yeni 
istiqamət  oldular  və  dünya  fəlsəfə  tarixində 
əhəmiyyətli rol oynaya bildilər. 
Bir sıra fəlsəfə tarixçilərinin fikrinə görə, 
məhz bu illər,  yəni orta əsrlər İslam Şərqinin 
qızıl  dövrüdür.  Tarixdə  Aristoteldən  sonra 
“ikinci  müəllim” adı  ilə  məşhur  olan Fərabi, 
yalnız fəlsəfəsi ilə deyil, tibdəki nəzəriyyələri 
və metodları ilə dünyanı bu gün belə heyrətə 
gətirən İbn Sina da, Qərbin yalnız XIX əsrdə 
“kəşf etdiyi” sosiologiya elminin əsl yaradıcısı 
İbn Xəldun və daha neçə dahilər də məhz bu 
dövrün – təfəkkürlərin sintezləşdiyi dövrün ye-
tirmələridir.  Onların  irəli  sürdükləri  ideyalar 
və  bu  ideyalar  əsasında  ərsəyə  gətirdikləri 
əsərlər  qədim  hikmətin  islami  şərhi  və  ya 
qədim fəlsəfənin terminləri ilə İslamın mahiy-
yətinin açılışı idi. 
Təsadüfi  deyil  ki,  bu  ideyalar  neçə 
əsrlər  sonra  Avropanı  əsrlərin  mürgüsündən 
oyadan, onun qızıl dövrünü yetişdirən amil və 
Qərbdə  yeni  bir  təfəkkürün  təməl  daşları  
oldular. 
Qeyd  etdiyimiz  iki  istiqamətlə  yanaşı, 
daha bir istiqamət də mütləq vurğulanmalıdır. 
Belə ki, əgər islam elmləri adı ilə məlum olan 
32
fiqh, hədis və təfsirin nümayəndələri sırf dinin 
mövqeyindən çıxış edərək yad təfəkkürü yaxı-
na buraxmır, onu küfr elan edirdilərsə, ikinci-
lər – filosoflar öz təfəkkürlərində hər ikisinin 
bərabər  nisbətindən  və  ya  sintezindən  çıxış 
edirdilər. Üçüncülərin mövqeyi isə daha oriji-
nal idi: qədim fəlsəfəni bir pyedestal olaraq is-
tifadə edərək İslamın öz hikmətini ortaya qoy-
maq.  Şihabəddin  Yəhya  Sührəvərdi  kimi, 
Mühyiddin İbn Ərəbi kimi. 
Məlum olduğu kimi,  Şihabəddin Yəhya 
Sührəvərdinin  işraq  fəlsəfəsinin  giriş  hissəsi 
Aristotel  məntiqi  olsa da,  əsas hissədə mütə-
fəkkir əsl hikmətin – nur haqqında mülahizələ-
rin təqdiminə keçir. Filosof yazır: «Nurlar el-
mindən və onun təməli üzərində olanları qeyd 
etməklə  mənə Allah Təalanın  yolu  ilə  gedən 
hər kəs yardım edib və bu, hikmət almaq qa-
biliyyətidir».1 Ümumiyyətlə, İşraq fəlsəfəsinin 
təhlilindən belə  məlum olur  ki,  o,  yalnız  bir 
şərqli  təfəkkürünün məhsulu  deyil.  Universal 
xarakterli  bir  nəzəriyyə  olmasından,  dinindən 
və dilindən asılı olmayaraq bu, nur problemi-
 سهروردي شهاب الدين يحيي. شيخ إشراق. مجموعة دوم مصنفات,1
1952بقلم هنري کربین, تهران,,   (Sührəverdi Şihabəddin Yəh-
ya. Hikmət əl-İşraq), s. 10. 
33
nin inkişaf tarixinin zirvəsidir.  Maraqlıdır  ki, 
Sührəvərdi bildirir  ki,  bütün elmlərin başında 
Ağasademon (Şit və ya Şis peyğəmbər), Her-
mes və Asqlinos durur və bir kökdən qaynaq-
lanan hikmət iki istiqamətə ayrılır: antik filo-
sofların və qədim fars müdriklərinin, Zərdüş-
tün düşüncə və mülahizələrində, həyat tərzində 
və mənəvi təcrübə yollarında özünü büruzə ve-
rən  hikmət.  Bəşərlə  bərabər  doğulan  və  qı-
rılmadan davam edən nur hikmətinin son ola-
raq İslam filosof və mütəfəkkirlərinin dünya-
görüşlərində təcəlli  etdiyini  yazan Sührəvərdi 
burada da hikmət sahiblərini iki istiqamətə ayı-
rır: məşşailərə – Aristotel fəlsəfəsinin davam-
çılarına və sufilərə – ilahi hikmət (mərifət) sa-
hiblərinə. Başqa sözlə desək, o, işraqi hikmətin 
rasional (bəhs, tədqiq) və irrasional (ilahi hik-
mət) mərtəbələrdən1 ibarət olduğunu və bu sil-
silənin ta qədimdən bu günə kimi uzandığını 
təsdiqləyir. 
Fəlsəfi sistemində özündən əvvəlki hik-
mətləri  üzvi  şəkildə  birləşdirən  digər  filosof 
Mühyiddin  İbn  Ərəbidir.  Belə  ki,  o,  özünün 
“Fusus əl-Hikəm” əsərində “Məhəmməd Həqi-
qətini”  –  varoluşun  mahiyyətini  izah  etmək 
1 Yenə orada, s. 11-12.
34
üçün Adəmdən tutmuş Məhəmməd peyğəmbə-
rə  (s.)  qədər  əksər  peyğəmbərlərin  malik  ol-
duqları  hikmətlərin  mahiyyətini  şərh  edir.  O 
yazır: «İnsanlıq Allaha xəlifə olmaq deməkdir. 
Allahın xəlifəsi olmaq isə vəlilik, peyğəmbər-
lik,  risalət,  imamlıq,  əmirlik  və  idarəetməni 
ehtiva edən ümumi bir mərtəbədir. İnsanın yet-
kinliyi bütün bu mərtəbələrin yetkinliyinə bağ-
lıdır. Bu xüsusiyyət Adəmdən sonuncu insana 
qədər  bütün  insanlarda  potensial  olaraq  var-
dır».1 Başqa sözlə desək, hər bir insan özündə 
əbədi  hikməti  ehtiva  edir  və  öz  mahiyyətini 
dərk  etmək  üçün  bu  əbədi  hikməti  izləməli, 
onun  inkişaf  qanunauyğunluğunu  öyrənməli-
dir. 
Bəli,  heç bir hikmət öz inkişaf xəttində 
qırılmır,  daha doğrusu,  qırılanlar  tarixdə  qal-
mır, mənbəsiz arx quruduğu kimi. Bu həqiqət-
dən xəbərdar olan hər bir mütəfəkkir də öz fəl-
səfəsini  boş  yerdə  deyil,  kökünü araşdıraraq, 
onun  bugünkü  təzahürünün  səbəblərini,  şərt-
lərini göstərərək təqdim edir. 
Dediklərimizdə bir incə məsələni diqqət 
mərkəzində saxlamağa çalışırıq: islam düşün-
1Suad  el-Hakim.  Ibnü‘-Arabi  sözlüğü,  çev.:  E.De-
mirli, İstanbul, Kabalcı Yayınevi, 2004, s. 366.
35
cəsi tarixində sırf dini aspektin də, qədim yu-
nan fəlsəfəsi ilə sintezləşən istiqamətin də öz 
əhəmiyyəti, öz rolu olsa da, məhz özündən əv-
vəlki hikmətin üzərində qurulan fəlsəfə öz yeni-
liyi və orijinallığı ilə əvvəlkilərə və ümumiyyət-
lə  tarixə,  zamana “meydan  oxuya” bildi. O, 
özündə əvvəlki hikməti yaşatmaqla yanaşı, da-
ha vacibi, onun yeni bir qatını açmış olur, əv-
vəlkinin inkişafını  yeni  şəraitdə davam etdir-
məklə özünün əbədi hikmətin bir halqası oldu-
ğunu təsbitləmiş olur. Hər dövrün, şəraitin tə-
ləbinə,  daha  doğrusu,  dəbinə  uyğun  yazılan, 
bir çox hallarda hətta müəyyən bir müddət ər-
zində məşhurlaşan ideyalar  isə məhz sıfırdan 
başlamağa üstünlük verərək yenilik adına qə-
dim köklərindən imtina  etdiklərinə  görə sön-
məyə məhkumdur. 
36
İslam düşüncəsinin 
durğunlaşması
XII-XIII əsrlərdən başlayaraq İslam Şər-
qində  yazılan  əksər  əsərlər  şərh  xarakterli 
olmuşdur: böyük filosofların əsərlərinin təhlili 
və  bu  təhlillərə  yazılan  təhlillər  (haşiyələr). 
Məsələn, təkcə İbn Sinanın əsərlərinə yüzlərlə 
şərh və haşiyələr yazılmışdır. Təbii ki, onlarda 
hər hansı bir orijinallıq axtarmaq çətin məsə-
lədir, çünki müəllifin məqsədi ilk növbədə öz 
sələfinin əsərini təqdim və təhlil etmək idi. Bu, 
həmin  əsəri  anlama  və  dərk  etmə  baxımdan 
xeyirli və lazımlı bir addım olsa da, burada nə 
irəliyə inkişaf etməkdən, nə də hər hansı əhə-
miyyətli yenilikdən söz gedə bilməzdi.
İslam Şərqində dinin rolunun artması ilə 
əlaqədar olaraq, elm və mədəniyyət sahələrin-
də də aparıcı rol təfsirçiliyə, hədisçiliyə və fiq-
hə verilirdi. Bunların inkişafı isə ədəb-əxlaqın 
digər  mövzuları  üstələməsinə  səbəb  olurdu. 
Həmin dövrdə əksər müəlliflərin əsərləri nəsi-
37
hətlər, vəsiyyətlər şəklində yazılırdı, islami də-
yərlərin  məişətdə  düzgün  tətbiqi  ətraflı  izah 
edilirdi.  Maraqlıdır  ki,  yuxarıda  orijinallığını 
və yeniliyini vurğuladığımız təsəvvüf fəlsəfəsi 
də bu ənənəyə qoşulmuşdu. Bu dövrləri təsəv-
vüfdə parçalanma – təriqətlərin yaranması pro-
sesinin  geniş  vüsət  alması  ilə  səciyyələndir-
mək  olar:  hər  təriqətdə  ayrı-ayrı  mürşidlərin 
nüfuzu  əsasında  öz  ədəb-əxlaq  tələbləri  olan 
kiçik, lokal hakimiyyətlərin qurulması və ayrı-
ayrı  şəxslərin,  təriqətlərin  eyni  şeyləri  fərqli 
üslublarda və üsullarla çatdırması.
Düzdür, islam mədəniyyət bölgəsi öz va-
hidliyini həm coğrafi, həm də mədəniyyət ba-
xımdan qoruyub saxlayırdı. Əsasən ərəb dilin-
də yazılmış əsərlərə elə ərəb dilində və ya fars 
dilində şərhlər yazılırdı. Mahiyyətdə isə bu, İs-
lamın  bütünlüyünün  parçalanma  prosesinin 
başlanması,  vahid  qüvvənin  hissələrə  bölün-
məklə zəifləməsi və bir-birinin qəniminə çev-
rilməsi idi. Təsadüfi deyil ki, orta əsrlərin son 
dövrlərində  İslam  Şərqində  də  Uzaq  Şərqdə 
müşahidə edilən bir hal yaşanmaqda idi: qədim 
ənənəyə  sadiqliyin  nəticəsi  kimi  yeni  fəlsəfi 
cərəyanlar yaranmır, əksinə, sayları artırdı, yə-
ni dəyişikliklər keyfiyyətdə deyil, kəmiyyətdə 
38
özünü göstərirdi. Əhəmiyyətli və dərin mənalı 
dəyərlər (xüsusilə, təsəvvüfdə) xırdalanır, yük-
sək  təfəkkür  səviyyəsi  üçün  nəzərdə  tutulan 
meyarlar  primitiv  səviyyəyə  endirilir,  kütlə 
üçün təqdim edilirdi. Zahiri amillər əsl mahiy-
yəti kölgədə qoymaqda idi.   
Bu prosesi bir növ yuxarıda da qeyd et-
diyimiz kimi, möhtəşəm bina üçün nəzərdə tu-
tulmuş təməl üzərində xırda-xırda gecəqondu-
ların  tikilməsinə  bənzətmək  olar.  Birlik  var, 
vahid, möhkəm kök var, eyni zamanda, parça-
lanma, ziddiyyət də var. 
Həmin  zaman  kəsiyində  (XVII  əsrdə) 
Qərbdə  artıq  millətlərin  və  bunun zəminində 
ayrı-ayrı millətlərə xas fəlsəfənin formalaşma-
sı  prosesi  gedirdi,  yəni  milli  kimliyin  forma-
laşması prosesi getməyən İslam Şərqinin qar-
şısına artıq get-gedə özünü təsdiqləməkdə olan 
ayrı-ayrı milli fəlsəfi sistemlər – alman fəlsəfə-
si, fransız fəlsəfəsi və s. çıxmağa başlamışdı. 
Qərbdə  öz  milli  xüsusiyyətlərini  anlayan,  öz  
milli ruhunu tanıyan millətlər onu İslam Şər-
qindən aldıqları hikmətlə sintezləşdirməklə fəl-
səfi  təfəkkürdə irəliyə  doğru daha bir  addım 
atmış oldular.
Məhəmməd İqbal Qəzali ilə Kantın rasi-
39
onalizm və iman arasında sərhəd qoymaqdan 
ibarət olan “peyğəmbəranə bir mahiyyət daşı-
yan”  missiyasını  müqayisə  edərək bildirir  ki, 
“Kant  öz  prinsiplərinə  uyğun  gələn  formada 
hərəkət etdiyi üçün Allahı tanıma imkanını qə-
bul etməzdi. Qəzali isə düşüncə analizinə bel 
bağlaya  bilmədiyi  üçün mistik  təcrübəyə  yö-
nəldi və orada din üçün müstəqil bir məzmun 
tapdı. Beləliklə də, dinin elmdən və metafizi-
kadan tamamilə  müstəqil  şəkildə mövcud ol-
maq hüququnu təmin etməyə müvəffəq oldu”.1 
Belə məlum olur ki, Kantdan fərqli olaraq Qə-
zali ağlın məhdud çərçivəsinə bir qapı qoydu – 
dini-mistik təcrübə. Yəni həm Qəzali, həm də 
Kant rasional təfəkkür və din arasında sərhəd 
qoydular. İslam Şərqində Qəzalinin göstərdiyi 
yol bir tərəfdən bu istiqamətdə inkişafı təmin 
etsə də, insanın bir ruhani varlıq kimi imkanla-
rını artırsa da, digər tərəfdən rasional təfəkkü-
rün məhdud imkanlı olduğu üçün ümumiyyətlə 
“qıfıllanmasına” səbəb oldu. Qərbdə isə hər bir 
tərəfin öz hüdudlarını qorumaqla dərinə inki-
şaf etməyə üstünlük verildi.
1 Məhəmməd  İqbal.  Bilik  və  təcrübə  //  Fəlsəfə  və 
social-siyasi elmlər, № 4, 2008, s. 189. 
40
İslam Şərqində müzakirələr, mübahisələr 
hələ də təməl ətrafında getdiyinə görə, zədələr 
də  məhz  ona  –  İslamın  mahiyyətinə  dəyirdi. 
Qərbdə isə çoxdan bu təməl üzərində yeni ide-
yalar yaranmışdı və təməl  nəinki zədələnmir, 
əksinə  qat  üstünə  qat  gəldikcə  möhkəmlənir, 
birləşdirici qüvvəsi artırdı. Qərbdə milli fəlsə-
fələrin yaranması fəlsəfə tarixində yeni səhifə-
nin,  yeni  sözün deyilməsinə səbəb ola bilirdi 
və burada fəlsəfə mərhələ-mərhələ irəliləyirdi. 
İslam Şərqində isə ayrı-ayrı cərəyanlar üzərin-
də durduqları təməlin bir hissəsini öz görüşləri 
hüdudunda dəyərləndirir və bunu bütün İslama 
şamil etməyə çalışırdılar. Təbii ki, bütün bun-
lar  islam  aləmində  mənasız  çəkişmələrə  və 
münaqişələrin yaranmasına gətirib çıxarırdı.
Burada  daha  bir  əhəmiyyətli  faktı  da 
vurğulamaq lazımdır. Xristianlıqda insanın Al-
laha yolu kilsədən keçir və Qərb təfəkkürünün 
ilk işi bu vasitədən qurtulmaq – az qala dinin, 
imanın sinoniminə çevrilmiş kilsəni aradan gö-
türmə oldu. İslamda isə bu müqəddəs əlaqədə 
–  əhddə  heç  bir  kənar  vasitə  yoxdur,  amma 
min bir yola əl atırdılar ki, bu vasitə yaransın. 
Dediklərimizin daha dəqiq mənzərəsini hər iki 
təfəkkürdə aparılmış “islahatlaşma” prosesləri 
41
timsalında  daha  aydın  təsəvvür  etmək  müm-
kündür. 
Avropada  islahatlaşma  prosesi,  demək 
olar ki, Renessans dövründən başlamış və əsas 
məqsəd kilsənin hakim ideologiyasının düşün-
cələrdə  yaratdığı  durğunluğu  ortadan  qaldır-
maq olmuşdur.  Dediklərimizə nümunə olaraq 
həm o dövrdə təşəkkül tapan və kilsənin əley-
hinə qalxan protestantlığı,  həm də  insanın iç 
dünyasından,  əsl  həqiqətdən uzaq düşən sxo-
lastikada düşüncənin və mənəviyyatın əhəmiy-
yətinin  yenidən  qaytarılmasında  əhəmiyyətli 
rol oynamış mistik filosofları göstərmək olar. 
Təsadüfi  deyil  ki,  «islahatlaşma»  prosesinin 
başlıca  qaynağı  kimi  sxolastika  dövründə 
mövcud olan alman mistisizmini1 və onun ən 
görkəmli  nümayəndəsi,  «almanca  fəlsəfə  ter-
minlərinin atası»,2 özündən sonrakı əksər mis-
tik  filosofların  istinad  yeri  olan Meyster  Ek-
xartı (1327) göstərirlər. 
Avropada  aparılan  islahatlaşma  dinin 
elmdən ayrılmasına səbəb oldu və bununla da 
Qərbdə yüksək inkişafın təməlini qoydu. İslam 
1 Geniş bax: Macit Gökberk. Felsefe tarihi. İstanbul: 
Remzi Kitabevi, 1999, s. 178.
2 Geniş bax: yenə orada, s. 179.
42
Şərqindən alınan yeni ideyalarla xristian aləmi 
nəinki  öz  təfəkküründə  yeni  imkanlar  açdı, 
həm də din və elm arasındakı mübarizədə hər 
birinin öz yerini təyin edə bildi və hər birinin 
öz istiqaməti boyu inkişaf etməsinə şərait ya-
ratdı. Məsələ burasındadır ki, xristianlıqda elm 
dinlə mübarizə aparmalı idi. Çünki din elmin 
düşməni  idi.  Nümunə üçün göstərək  ki,  həm 
Apologetika, həm də sonrakı dövrlərdə qədim 
yunan fəlsəfəsi və ümumiyyətlə dindən kənar 
hər hansı mütərəqqi fikir,  ideya kilsə tərəfin-
dən ciddi şəkildə təqib olunur, hətta ölümlə cə-
zalanırdı.  Hazırda  tarixin  həmin  acı  dövrünü 
təsvir edən bir çox əsərlər yazılır. Buna nümu-
nə olaraq U.Ekonun “Qızılgülün adı”, D.Brau-
nun “Mələklər və iblislər” və s. əsərlərini gös-
tərmək  olar.  Bununla  belə,  maraqlıdır  ki, 
Qərbdə həm dinin institutlaşması və müstəqil 
hakimiyyətə sahib olması, həm də elmi nailiy-
yətlər elə bir səviyyəyə  qalxıbdır ki, araların-
dakı dərin nifaq yalnız bədii əsərlər hüdudla-
rında təsvir edir. 
İslamın  timsalında  isə  din  elmə  nəinki 
mane olmadı, əksinə, yeni ideyalar üçün mən-
bə ola bildi və elə ilk illərindən elmin, fəlsə-
fənin  inkişafına  xüsusi  diqqət  göstərdi.  Bu 
43
qayğının  təzahürü  kimi  elmin  hər  bir  sahəsi 
dinin çərçivəsi  daxilində inkişaf etməkdə idi. 
Bunu nəzərə alaraq Səlahəddin Xəlilov yazır: 
“İslam yarandığı vaxtdan nəinki elmə qadağa 
qoymamış, hətta insanları elmi fəaliyyətə sövq 
etmişdir. ...Məhz buna görə də İslamın yaran-
dığı və yayıldığı ilk əsrlərdə elm sürətlə inki-
şaf  etmiş  və  əvvəlcə  ərəb  ölkələri,  sonra  isə 
bütün islam dünyası elmin inkişaf səviyyəsinə 
görə  dünyada  ən  qabaqcıl  mövqe  tutmuşlar. 
Böyük din xadimləri eyni zamanda böyük elmi 
kəşflər etmiş, elmin bir sıra sahələrini inkişaf 
etdirmişlər”.1Qurani  Kərimin  zəngin  bilik 
mənbəyi olması və həyatın ən müxtəlif tərəflə-
rini  ehtiva  etməsi  imkan  yaratdı  ki,  tədricən 
din elmi nəinki sıxışdırsın, hətta onu əvəz et-
mək iddiasına düşsün. İslam tarixində islahat-
laşma  kimi  məlum  olan  proses  də  məhz  bu 
ideyaya xidmət etmişdir.
XI  əsrin  görkəmli  ortodoks  alimi  İbn 
Həzmin (1064) ideyalarından qaynaqlanan is-
lahatlaşma prosesi XIV əsrdə Əhməd b. Tey-
miyyə əl-Hərraninin (1327) simasında yeni bir 
1 Səlahəddin Xəlilov. Şərq  və  Qərb.  Ümumbəşəri 
ideala doğru (fəlsəfi etüdlər). Bakı, «Azərb. Universiteti», 
2004, s. 145.
44
qüvvə ilə  inkişaf  etdi. 1 Məqsəd İslam adına 
səslənən hər bir  ideyanı,  dini-fəlsəfi  cərəyanı 
təftiş etmək və İslamı Məhəmməd peyğəmbər-
dən (s.) sonrakı yeniliklərdən təmizləmək idi. 
Bunu neçə əsrlər  keçəndən sonra İslamın  tə-
məlini “bərpa etmək”, peyğəmbər dövründəki 
halını  qaytarmaq  cəhdi  də  adlandırmaq  olar. 
İslahatlaşma prosesi bir tərəfdən, islam düşün-
cəsində müəyyən aydınlıq yaratmaq niyyəti ilə 
aparılsa da, digər tərəfdən onu əkilmiş ağacın 
qol-budaq atıb böyüməsi, çiçəkləməsi, bar ver-
məsi üçün uyğun şərait yaratmaq əvəzinə, tez-
tez qazıb ağacın kökünü yoxlamağa, pöhrələ-
rini qırıb atmağa bənzətmək olar. Ən əsası isə, 
bu, dini təfəkkürün daha da sabitləşməsinə və 
dünyagörüşlərdə,  o cümlədən, elmin inkişafı-
nın istiqamətlənməsində aparıcı qüvvəyə çev-
rilməsinə səbəb oldu.
Həm xristianlıqda, həm də İslamda apa-
rılan islahatlaşma fərqli  nəticələrə  gətirdi.  İs-
lam  aləmində  elm  və  din  siam  əkizləri  kimi 
həm  doğma  bağlarla  əlaqəli  idilər,  həm  də 
bir-birinə mane olurdular. 
1 Geniş  bax:  Macit  Fahri. İslam  felsefesi  tarihi  / 
Terc.  K.Turhan.  İstanbul:  Ayışığı  kitabları,  1998,  s. 
319-322.
45
İslam fəlsəfəsi qərblilərə elm və din ara-
sında bir aydınlıq gətirmək üçün müəyyən mə-
nada  təkan  oldu.  Məhəmməd  İqbalın  fikrinə 
görə,  “Avropa mədəniyyəti  sadəcə olaraq  in-
tellektual cəhətdən İslam mədəniyyətinin bəzi 
ən önəmli mərhələlərinin daha çox inkişaf et-
miş formasıdır”.1 Təsadüfi deyil ki, S.Xəlilov 
da tarixdən götürdüyü faktlar əsasında belə bir 
nəticəyə  gəlir  ki,  “...Şərq təfəkkürünə ən çox 
uyğun gələn – xristianlıqdır.  ...Belə ki, dinlər 
insandan bir  qayda olaraq fərd kimi bəhs et-
dikləri  halda,  yalnız  islam dinində  toplum – 
cəmiyyət anlayışı önə çəkilir, ictimailəşmə və 
deməli  həm  də  sivilizasiyanın  təməl  şərtləri 
dini müstəvidə öz əksini tapır”.2
Əlbəttə,  kimsə  iddia  etmir  ki,  xristian 
aləmindəki  inkişafın  hamısı  yalnız  İslamın 
xidmətidir.  Lakin  belə  demək  mümkündürsə, 
ideyanı götürüb onun təzahürü üçün yeni şərait 
və imkanlar yaratmaq növbəsi bu dəfə Avropa-
nın idi: onlar islam fəlsəfəsindən aldıqları ide-
yalar üzərində öz yeni istiqamətlərini qurdular 
1 M.İqbal. Bilik və təcrübə, s. 190.
2 Səlahəddin Xəlilov. Tarixin səhvi: islam və xristi-
anlıq sivilizasiya kontekstində//www.felsefedunyasi.org 
/site/?name=xeber&news_id=44
46
və zəncirvarı reaksiya kimi inkişaf getdi. M.İq-
bal  da  təsdiqləyir  ki,  “bizim  intellektual  do-
nuqluq içində keçirdiyimiz bütün əsrlər boyun-
ca Avropa İslam filosof və alimləri üçün əhə-
miyyətli  olan böyük məsələlərlə ciddi şəkildə 
məşğul olmuş, bunları düşünmüşdür”.1 Avropa 
yeni bir addım ata bildi, durğunluqdan qurtula-
raq  həm təfəkküründə,  həm də  elmində  əhə-
miyyətli  irəliləyiş  etdi.  Təsadüfi  deyil  ki,  bir 
sıra  filosoflar  Qərb  təfəkkürünün  yaranışını 
məhz bu dövrə aid edirlər. 
İslam Şərqini  bürüyən monotonluq  ara-
sında təbii ki, bəzi sıçrayışlar da olmuş və is-
lam aləmində orijinal düşüncəli filosoflar ye-
tişmişlər. Bunlardan Molla Sədra adı ilə məş-
hur olan Sədrəddin Şirazinin (1641) adını xü-
susilə qeyd etmək lazımdır.  Belə ki,  işraqilik 
fəlsəfəsinin ardıcılı olan və Şihabəddin Sührə-
vərdinin,  İbn  Sinanın  bir  sıra  əsərlərinə  şərh 
yazan Molla Sədra eyni zamanda orijinal ide-
yalar irəli sürərək öz düşüncələrində ibnsinaçı-
lığı, işraqiliyi və təsəvvüfü sintezləşdirmişdir.2 
Bəli, bu, özünəqədərki islam fəlsəfəsinin yeni 
1 M.İqbal. Bilik və təcrübə, s. 190.  
2 Geniş bax: Macit Fahri. İslam felsefesi tarihi, s. 
312-313.
47
bir şərhi, sintezləşməsi və deməli, yenilik idi. 
Təbii  ki,  bu təlim dünya fəlsəfə aləmində öz 
səsini  müəyyən  dərəcədə  eşitdirə  bildi  və bu 
gün Molla Sədra fəlsəfəsini öyrənmək, tədqiq 
etmək istəyən bir çox alimlər vardır. Lakin bu, 
yenə də islam düşüncəsinin irəliyə addımı ola 
bilmədi. 
Molla  Sədradan başqa islam düşüncəsi-
nin yenidən dirçəldilməsi yolunda bir sıra mü-
təfəkkirlər olmuşlar ki, onların əməyi, gördük-
ləri işlər diqqətdən kənarda qala bilməz: Molla 
Fənari  (1350-1431),  Cəmaləddin  Əfqani 
(1838-1897), Məhəmməd Abduh (1849-1905) 
və s.  Başqa sözlə desək,  əsrlər  boyu İslamın 
mahiyyətindəki  həqiqəti  üzə  çıxarmağa,  onu 
Qərbin “yedəyindən” xilas edərək öz ayaqları 
üzərinə qoyub, Qərb təfəkkürü ilə üzbəüz qoy-
mağa çalışan bir çox mütəfəkkir olmuşdur.
Q 
48
İSLAM FƏLSƏFƏSİNİN
ƏN YENİ TARİXİ
Tədqiqatımızın  ilk  hissəsi  islam düşün-
cəsinin dünənini  –  tarixini  ehtiva  edir.  Təəs-
süfləndirici haldır ki, bu tarix artıq neçə əsrlər-
dir ki, tarixi keçmişi öyrənməklə yazılır. Əsrlər 
boyu islam fəlsəfəsi arxaya baxa-baxa irəlilə-
mək taktikasını mənimsəyib. Bunu nəzərə ala-
raq, araşdırmanın ikinci hissəsi islam fəlsəfəsi-
nin  ən  yeni  tarixinə  həsr  edilib.  Əslində  bu, 
çox geniş və mürəkkəb bir mövzudur və bizim 
təqdim etdiyimiz hər istiqamət, hər filosof ay-
rıca bir tədqiqatın obyektidir. Belə kiçik həcm-
li bir əsərdə isə biz yalnız islam fəlsəfəsinin ən 
yeni  tarixinin  əsas  ideya  istiqamətlərinin  və 
ümumi konturlarını  təyin etməyə  cəhd göstə-
rəcəyik. 
49
İslam  fəlsəfəsinin,  ümumiyyətlə  islam 
düşüncəsinin bu günü bir çox alim və filosofun 
diqqət  mərkəzindədir.  Onlar  günün  reallığın-
dan çıxış edərək axtarışlar aparır, ideyalar irəli 
sürürlər ki, bu addımlardan hər birinin öz də-
yəri, öz əhəmiyyəti vardır. 
Hazırda  Qərb  düşüncəsi  dünya  fəlsəfə-
sində aparıcı mövqe tutduğuna görə, islam dü-
şüncəsinin  ən  yeni  tarixində  də  bu fakt  əhə-
miyyətli rol oynayır.  
Mütəfəkkir  və  tədqiqatçıların  ideya  və 
məqsədlərini,  təklif  etdikləri  əsas inkişaf isti-
qamətləri  nəzərə alaraq onları  şərti  olaraq üç 
qola ayırmaq mümkündür: 
1. Modernistlər –  islam  düşüncəsinin 
“avropalaşma” vasitəsilə yenilənməsinin tərəf-
darları.
2. İslahatçılar –  klassik  İslamın  yeni 
təfsirçiləri və maarifçilər. 
3. Vəhdətçilər –  islam fəlsəfəsinin  da-
xili potensialı ilə bugünün hakim fəlsəfi təfək-
kürü arasında günün real şəraitinə uyğun ola-
raq vəhdət yaradanlar. 
50
Modernistlər
Birinci qolun nümayəndələrinin fəaliyyət 
istiqaməti  Qərb siyasəti  və ideyaları  ilə  daha 
çox  səsləşdiyinə  görə,  hazırda  kifayət  qədər 
geniş vüsət almış və daha sabit,  iri  miqyasda 
inkişaf etməkdədir. Bunlar İslamı inkişaf etdir-
mək naminə istəyənlər, onu orta əsrlərin keç-
mişindən çıxararaq modern dünyaya uyğunlaş-
dırmağı ən düzgün yol kimi görənlərdir. Düz-
dür, İslamın yalnız bir neçə prinsipini əsas gö-
türərək əsl mahiyyətdən uzaqlaşmağın və İsla-
mın özünü də məhz bu rakursda təqdim etmə-
yin  əslində  islam  düşüncəsinə  bir  aidiyyatı 
yoxdur. Bununla belə, nəzərə alsaq ki, bu pro-
ses islam dövlətlərində, müsəlman cəmiyyətlə-
rində bir çox halda nüfuz sahibi olan şəxslər 
tərəfindən akademik səviyyədə  həyata  keçiri-
lir, onda qısa şəkildə olsa da, ona toxunmağı-
mız məqsədəuyğun olar. 
Bu ideyaya xidmət edənlər sırf Avropa-
nın yolunu və Qərb təfəkkürünü rəhbər tutaraq 
51
İslamda müəyyən  islahatlar  aparılmasının  zə-
ruriliyini  vurğulayır,  bu istiqamətdə  dialoqlar 
qurur, konfrans və simpoziumlar təşkil edərək 
islami dəyərlərin «avropalaşdırılması» yolları-
nı  axtarır,  ümumi  cəhətlər  vasitəsilə  Şərq və 
Qərb  arasında  barışıq  əldə  etməyə  çalışırlar. 
Maraqlıdır ki, belə alimlər Qərbdə daha tez qə-
bul edilir və bir növ öz ölkəsində Qərbin dayaq 
nöqtəsinə  çevrilirlər.  Əbu-l-Həsən  Əli  Nədvi 
belə şəxsləri nəzərdə tutaraq yazır: «Şərq xalq-
ları ona müqavimət göstərirlər ki, Qərb ideya-
ları və idealları  onlara kənardan sırınır;  onlar 
bunu könüllü etmək üçün imkan istəyirlər. On-
lar nəinki Qərb sivilizasiyasının ideallarından 
imtina etmək istəmirlər,  əksinə,  bu sivilizasi-
yanın  bayraqdarı  olmaq  istəyirlər».1 Düzdür, 
ilk növbədə vurğulanır ki, məqsəd islam dün-
yasını irəli aparmaqdır, lakin bu da bir reallıq-
dır  ki,  Qərb meyarları  aparıcıdır  və «avropa-
laşma», «qloballaşma» qəlibindən kənarda qa-
lan dəyərlər sadəcə olaraq “kəsilib atılır”. 
Bu  istiqamətin  nümayəndələri  İslamı 
Qərbin təqdimatında qəbul etməklə həm də öz 
1 Абу-ль-Хасан Али Надви.  Что потерял мир по 
причине отхода мусульман от Ислама. Пер. с англ. 
М., Изд. дом  «Ансар», 2006, с. 163.
52
ideyalarını Qərbin hazırda boşluq üzərində var 
olan və uçuruma məhkum olan prinsiplərinin 
üzərində qurmağa çalışırlar. Modernləşmə, ya-
xud avropalaşma adlandırıla biləcək bu proses 
əslində İslamın tarixi kökləri ilə bağlı olmaq-
dan daha çox,  Qərb ideyalarının İslama daha 
dərindən nüfuz etməsidir. Bu işin ən faciəli tə-
rəfi  isə  müsəlmanın  özünün  öz  dininə  qarşı  
düşmənə çevrilməsi və onun «köhnə» qanunla-
rı ilə mübarizəyə qalxmaq, qərbsayağı islahat-
lar aparmaq həvəsinə düşməsidir. 
Modernistlərin hazırda  əsas  istifadə  et-
dikləri  üsullardan  biri  dinlərarası  dialoqdur. 
Keçən  əsrin  60-cı  illərindən  aktual  olan  bu 
mövzu ətrafında kifayət qədər müzakirələr ge-
dib, kitablar yazılıb və hazırda bu proses, yəni 
“dialoq” artıq akademik səviyyədə aparılmaq-
dadır. Yəni mövzunun miqyası həm dərininə, 
həm də eninə böyüməkdədir. Tədqiqat proble-
mimizlə müəyyən nöqtələrdə kəsişdiyinə görə, 
biz  də  qısa  şəkildə  öz  fikrimizi  bildirək,  bu 
üsulun kimə və hansı məqsədə xidmət etməsi-
nə qısa bir təhlil verək.
İlk növbədə vurğulayaq ki, dialoq hazır-
da Şərq və Qərb arasında yaranmış həm gizli, 
həm də aşkar qarşıdurmada ən optimal yoldur. 
53
Elmir Quliyev yazır: “Dini şəbəkə kimi İslam 
özünün açıqlığı, rahat şəkildə genişlənmək im-
kanı, dəyişən şəraitə tez uyğunlaşması, həmçi-
nin (bir çox başqa dinlərdən fərqli olaraq) sərt 
mərkəzləşmənin, iyerarxiyanın və qərar qəbu-
lunda mürəkkəb  mexanizmlərin  olmaması  ilə 
xarakterizə  olunur  və qloballaşma  dövründə 
çox gözəl  inkişaf  perspektivlərinə  malikdir”.1 
Bizim  tənqid  etmək  istədiyimiz  nə  islam  və 
xristianlığın ortaq bir barış nöqtəsi tapıb bəşə-
riyyətin xeyri üçün bərabər çalışmasıdır, nə də 
Şərq  və  Qərb  təfəkkürünün  vəhdət  zirvəsinə 
ucalmaq istəməsı. Əbu Turxan deyir ki, “qütb-
lər  zirvədə  birləşir”.  Deməli,  bütün  dinlərin, 
inancların,  siyasətdən  uzaq  ən  ali  prinsipləri 
eynidir və eyni məqsədə xidmət edir. Burada 
ortaq nöqtənin axtarılmasına, bir dinin digərinə 
“uyğunlaşdırmasına” xüsusi ehtiyac yoxdur. 
Əlbəttə, günün reallığı  kimi “müsəlman 
dünyasının başqa sivilizasiyalarla dialoq pers-
pektivi və belə dialoqun konceptual əsaslarının 
təyin edilməsi tələb olunur. Bu isə həmin sa-
hədə  mövcud  olan  bir  sıra  ziddiyyətlərin  və 
1 Эльмир Кулиев.   Коран и глобализация  : в поис-
ках гуманистических идеалов.  Баку,  «Абилов,  Зей-
налов и сыновья», 2005, s. 10. 
54
həll  olunmamış  məsələlərin  ortaya  çıxartdığı 
əhəmiyyətli  çətinliklərlə  müşayiət  olunur”.1 
Lakin bunu da nəzərə almamaq olmur ki,  bu 
dialoqlar daha çox monoloq xarakterlidir, Qərb 
– aparıcı, İslam Şərqi isə yardımçı fikir sahib-
ləridir, Qərb – əsas təməl və korpus, İslam Şər-
qi isə yalnız bu mexanizmin bəzi boşluqlarını 
dolduran detaldır, onda belə bir nəticəyə gəl-
mək olar ki, bunlar məqsədyönlü bir siyasətin 
ayrı-ayrı gedişləridir. Dediyimizə təsdiq olaraq 
1963-cü ildə (1962-1965-ci illərdə keçirilən II 
Vatikan Qurultayı zamanı) ilk dəfə dinlərarası 
dialoq  ideyasını  irəli  sürən  və  bununla  bağlı 
olaraq  kilsənin  tarixi  missiyasını  xatırladan 
Vatikan Papası VI Paulun dediklərinə müraciət 
edək: “Katolik kilsəsi daha uzaqlara – xristian-
lığın üfüqündən o yana baxır. ...İncil: “hər ya-
radılmışa İncili çatdırmaq üçün bütün dünyaya 
yayılın”, – deyir”.2 Əlbəttə, hər bir din xadimi-
nin öz dinini təbliğ etməsi, onun inkişafı üçün 
çalışması təqdiredici haldır.  Bununla belə, bu 
prosesin bir də fərqli bir üzü var ki, mütləq nə-
zərə  alınmalıdır.  Aydın  məsələdir  ki,  İslama 
1 Yenə orada, s. 10-11.
2www.hakikat.net/icerik/anasayfa_hristiyanlik/diya 
logtan_misyonerlige.php
55
qarşı  yönələn  uzun  əsrlərin  mübarizəsi  hələ 
bitməyib.  Və bunun bir  təzahürüdür ki,  qarşı 
tərəf İslam Şərqinin ideologiyasında boşluqlar 
axtarır,  yaxud məqsədyönlü şəkildə belə boş-
luqları yaradır və sonra da onlar vasitəsilə öz 
ideyalarının, niyyətlərinin reallaşması üçün ge-
niş meydan qazanır. Qısa şəkildə desək, müa-
sir dövrün ən «mütərəqqi» təklifi olan  dinlər-
arası dialoq – yeni bir istismarçılıq siyasətinin 
yürüdülməsidir. Bu dəfə istismar edilən isə tə-
fəkkür, dəyərlər və mənəviyyatdır. 
56
İslahatçılar
İslahatçıların fəaliyyətləri artıq dünyanın 
bir sıra inkişaf etmiş ölkələrində əks-səda tap-
mış və hazırda kifayət qədər yayılmışdır. Bu-
rada  əsas  məqsəd  İslamın  mahiyyətini  həm 
müsəlmanların  özünə,  həm  də  qeyri-müsəl-
manlara çatdırmaq, bu istiqamətdə maarifçilik 
işləri aparmaq və bununla da bir növ İslamın 
itirilmiş,  yaxud  örtülmüş  simasını  üzə  çıxar-
maqdır. 
Qloballaşma və qərbləşməyə əks proses 
kimi təqdim edilən “islamlaşdırma” prosesinin 
təməl  prinsiplərindən biri  “biliyin  islamlaşdı-
rılmasıdır”.1 Biliyin,  yaxud elmlərin islamlaş-
dırılması  şüarı  ilə  həyata  keçirilən  bu proses 
keçən əsrin sonlarından başlanıb və hətta bəzi 
ölkələrdə, məsələn,  İndoneziyada,  Malayziya-
1 Islamization of Knowledge. General Principles and 
Work Plan. Edit. by  Abdul Hamid A. Abu Sulayman. 
International  Institute  of  Islamic  Thought,  Herndon, 
Virginia USA, 1995, p. 83.
57
da dövlət  səviyyəsində aparılmaqdadır.  Ümu-
miyyətlə,  “biliyin  islamlaşdırılması”  termin 
olaraq  ilk  dəfə  elmi  ədəbiyyata  malayziyalı 
alim Seyid Məhəmməd Nakib əl-Attas tərəfin-
dən 1978-ci ildə nəşr etdirdiyi  “İslam və Se-
kyularizm” kitabında gətirilmişdir. Ondan son-
ra ideya daha geniş şəkildə fələstin alimi İsma-
il  Faruki  tərəfindən  1982-ci  ildə  “ümmətin 
(möminlərin) tənəzzülü” kontekstində istifadə 
edilmişdir. Təqdiredici bir faktdır ki, bu ideya 
hazırda ABŞ-da (Virciniyada) Beynəlxalq İs-
lam Düşüncəsi İnstitutu sayəsində daha geniş 
vüsət almış və iri miqyaslı  işlər görülməkdə-
dir. Belə alimlər sırasında Əbdülhəmid Ə. Əbu 
Süleymanın, Taha Cabir Əlvaninin və başqala-
rının adlarını çəkmək olar. Məsələn, adı çəki-
lən institutun yaradıcılarından və öndə gedən 
alimlərindən  olan  Əbu  Süleyman  bildirir  ki, 
“Bizim tədqiqatımızın və araşdırmamızın məq-
sədi bizim (müsəlmanların  – K.B.) görüşləri-
mizi yeniləməklə,  gələcəyə  bir  addım atmaq, 
metodologiyamızda  islahatlar  aparmaq,  güc 
mənbələrimizi inkişaf etdirmək olmalıdır”.1
1 Abdul  Hamid  A.  Abu  Sulayman. Crisis  in  the 
Muslim  Mind.  Trans.  by  Yusuf  Talal  DeLorenzo. 
International  Institute  of  Islamic  Thought,  Herndon, 
58
Həm  bu  alimlərin  öz  fəaliyyətlərinin, 
həm  də  bu  fəaliyyətin  əks-sədası  kimi  artan 
ideya  tərəfdarlarının  əməklərinin  nəticəsində 
bu gün təhsilli  və savadlı müsəlmanların sayı 
artmaqdadır. Nəzərə alsaq ki, bu gün bəzi təri-
qətlər və bir sıra radikal qüvvələr və qruplaş-
malar da öz şəxsi maraqları çərçivəsində mü-
əyyən  “maarifləndirmə”  işləri  aparırlar,  onda 
islahatçıların “biliyin islamlaşdırılması” istiqa-
mətindəki fəaliyyətlərinin necə böyük əhəmiy-
yət və dəyər daşıması aydın olar. 
Bir neçə kəlmə bu fəaliyyətin mahiyyəti 
və islam düşüncəsinin inkişafındakı rolu barə-
də. 
Bu  ideyanın  tərəfdarları  islam  aləmini 
bürüyən böhranın üç sahədə özünü göstərdiyi-
ni bildirirlər: “ağlın böhranı, ideologiyanın və 
mədəniyyətin böhranı, mənəviyyat və tərbiyə-
nin böhranı”.1 Çıxış  yollarından biri  kimi isə 
Qərbdə artıq kifayət qədər inkişaf etmiş bilik-
ləri  İslam prinsipləri  çərçivəsində,  islam me-
todologiyası  əsasında və müsəlman cəmiyyə-
Virginia USA, 1997, p. 62.
1 Əbdülhəmid Ə. Əbu Süleyman. Müsəlmanın iradə 
və mənəviyyatının  böhranı, Bakı,  “İdrak” İctimai  Bir-
liyi, 2009. s. 10.
59
tində tətbiq etməyi göstərirlər.  Əbu Süleyma-
nın yazdığına görə,  “Sivilizasiya  ilə ayaqlaşa 
bilməmək böhranın təməlidir.  Lakin vəziyyət 
bir  sıra  başqa  məsələlər  diqqətə  alınmayana 
qədər  öz həllini  tapmayacaq:  müsəlman ağlı-
nın  kursu  düzgün  müəyyənləşməyənə;  islam 
düşüncəsinin  müxtəlif  (bir  neçə)  məsələlərə 
yanaşma metodları düzəlməyənə və onun me-
todologiyası hadisələr, meydan oxumalar, mü-
nasibətlər və sosial həyatın digər aspektləri ilə 
məşğul olmağa qadir ola biləcək bir yolla ye-
nidən strukturlaşmayana qədər. Əgər ümmətin 
metodologiyası sağlamdırsa, onda onun düşün-
cəsi (təfəkkürü) də ona (ümmətə) islahat səylə-
ri üçün və qarşılaşdığı meydan oxumalara sinə 
gərmək üçün lazımi enerji təmin etməyə qadir 
olacaqdır”.1 
Əhəmiyyətli bir haldır ki, islahatçılar is-
lam aləmini böhrandan qurtarmağın yolunu İs-
lamın öz ideologiyasının yaranmasında görür-
lər.  Müsəlman cəmiyyətinin  mənəvi  aləminə, 
psixologiyasının  ənginliklərinə  nüfuz  etməyi 
islam mütəfəkkirlərinin həqiqi problemlərinin 
və islam ideologiyasındakı təhriflərin həll yolu 
kimi  görən  Əbu  Süleyman  yazır:  “Bundan 
1 Abu Sulayman. Crisis in the Muslim Mind. p. 35.
60
sonra  düzgün  elmi  metodologiya  hazırlayıb 
təşəbbüskarlığı  ümmətin  öz  övladlarının  – 
ziyalılarının, ideoloqlarının əlinə vermək olar1. 
İslahatın ilk addımı İslamın təməl prin-
siplərinə  yenidən  müraciət  etmək  və  onları  
yeni şərtlər kontekstində şərh və tətbiq etmək-
dir. Əbu Süleyman yazır: “Nə qədər ki, müsəl-
manlar sələflərinin qoyduğu mirasla real surət-
də məşğul olmaqdan imtina edirlər,  onları və 
onların əsərlərini davamlı olaraq müqəddəs bir 
şey  kimi  qəbul  edir,  onların  (klassik  islam 
alimlərinin)  ideyaları  və  təcrübələri  müasir 
problemlərin həllində istifadə edilə bilməz və 
müsəlmanlara  müasir  insanın  və  cəmiyyətin 
həyatının reallıqları ilə İslamı əlaqələndirmək-
də kömək edə bilməz”.2 Bəli, ənənəyə qayıdı-
lır,  amma  rasional  və  bugünün  elmi  nailiy-
yətləri nəzərə alınmaqla, çünki alimin də qeyd 
etdiyi  kimi,  “bizim  ənənəvi  metodologiyanın 
gündəlik  problemlərin  həllindən  harada  geri 
qalmağını  başa  düşməyimiz  vacibdir.  Çünki 
çatışmazlıqlar  yalnız  metodologiyada  deyil, 
həm də ənənəvi  alimlərin  bu metodologiyanı 
1 Əbu Süleyman. Müsəlmanın iradə və mənəviyyatı-
nın böhranı, s. 10-11.
2 Abu Sulayman. Crisis in the Muslim Mind, p. 57.
61
istifadə qaydalarındadır”.1 Deməli, məqsəd sa-
dəcə təmələ qayıdış deyil, ona dinamik bir mü-
nasibət  bəsləməkdir.  Sələfləri  müqəddəs  elan 
edib, toxunulmaz saxlamaq yox, müasir dövrlə 
səsləşən və səsləşməyən, üstün və çatışmayan 
cəhətləri təhlil etməkdir. 
İslahatlaşmanın,  yaxud biliyin  islamlaş-
dırılmasının  ikinci  prinsipi  həm də  tarixdən 
düzgün dərs almaqdır.  Əbu Süleyman yazır: 
“Biz gərək öz keçmişimizi anlayaq, onun ver-
diyi dərslərdən yararlanaq onun pozitiv aspekt-
lərinə diqqət  verməklə  onu güc mənbəyi  edə 
bilək və sonra onun üzərində nə isə quraq. Biz 
artıq  əsrlərimizi  tarixin  neqativ  aspektlərinə 
boş-boşuna yandırmışıq və biz hədər yerə belə 
şeylərə daha artıq vaxt və güc sərf edə bilmə-
rik”.2 Bəli,  islam düşüncəsinin həm çiçəklən-
mə, həm də böhranlı dövrləri dərs almaq üçün 
zəngin bir nümunədir. Deməli,  sadəcə təmələ 
qayıtmaq yox, arada böyük bir zaman kəsiyini 
əhatə  edən inkişaf (yaxud mövcudluq) tarixi-
nin  özünə  də  yaradıcı  münasibət  bəsləmək 
lazımdır. 
1 Yenə orada.
2 Yenə orada, s. 60.
62
Yeri gəlmişkən, maraqlıdır ki, İslamı ter-
rorda və radikallıqda günahlandıran fransız ta-
rixçi Jil Kepel “biliyin islamlaşdırılması” ide-
yasını  müsbət  qiymətləndirərək belə  vurğula-
yır:  «Bu siyasətin  («biliyin  islamlaşdırılması-
nın» konsepsiyası ilə tərbiyə olunan islam eli-
tasının  hazırlanması)  nəticəsində  gənclik  öz 
ideologiyalarının  radikal  interpretasiyasına, 
deməli, həm də mövcud nizamın yenidən nə-
zərdən  keçirilməsinə  maraqlarını  itirirlər».1 
Tarixçinin sözlərində Qərbi qane edən iki ana 
diqqət yönəldək: radikallıqdan uzaqlaşmaq və 
öz  durumunun  əsl  mahiyyətinə  varmadan, 
mövcud vəziyyətlə  barışaraq nə isə dəyişmək 
həvəsində  olmamaq;  birinci  nə  qədər  xoş  və 
məqbul addımdırsa, ikinci bir o qədər etiraz və 
narahatlıq doğurur. 
Nəzərə alsaq ki, Jil Kepel bir növ prose-
sə kənardan bir baxışdır, onda bu prosesin ma-
hiyyəti  üzərində  nisbətən  geniş  dayanmaq 
məqsədəuyğun olardı.
Biliyin islamlaşdırılması bir islahat pro-
sesidir ki, kökündə, Yeni Dövrdə (XIV əsr) ol-
1 Жиль Кепель. Джихад. Экспансия и закат исла-
мизма. Москва, Научно-издательский центр «Ладо-
мир», 2004, с. 92.
63
duğu kimi, təməl prinsiplərə qayıtmaq şərti du-
rur. Düzdür, burada məsələyə artıq rasional bir 
yanaşma, Farukinin bildirdiyi kimi, “bütün bi-
liklərin  islami  epistemoloji  təməllə  yeni  bir 
sintezi” lazımdır və “müsəlmanların intellektu-
al həyatda aktiv iştirakçı olub ona islami nöq-
teyi-nəzərdən təsir göstərməsi”1 vacib məqsəd-
lərdən biridir.  Bununla belə,  bütün proseslər, 
islahatlar  yenə  də təməl  üzərində aparılır.  İs-
lamlaşdırılmaq  üçün  “import”  edilən  biliklər 
sırasına əsasən humanitar  və ictimai  sahələrə 
məxsus  biliklər  aiddir.  Farukinin  görüşlərini 
təhqiq edən türk alimi İbrahim Qalın yazır ki, 
“Farukinin  layihəsi  Qərbdən  alınan  mövcud 
elmlərin  islamlaşdırılması  üçün  təklif  edilsə 
də, onun diqqəti yalnız humanitar sahəyə yö-
nəlib, elmi biliklərə isə praktiki olaraq toxun-
mur. Mümkün ki, onun belə bir ideyanı qəbul 
etməsi müasir təbiət elmləri ilə yaranmış bili-
yin gövdəsinin neytral olması və buna görə də 
xüsusi bir diqqətə layiq olmaması ilə əlaqədar-
dır”.2 Deməli, Qərbin ən son elmi nailiyyətləri 
1http://www.ismailfaruqi.com/news/dr-ismail-al-
faruqis-approach-to-islamization-of-knowledge/
2 Ibrahim  Kalın. God,  Life  and  the  Cosmos. 
Ashgate,  2002,  p.  60-61  // 
http  ://  www  . ismailfaruqi  . com   /news/dr-ismail-al-faruqis-
64
ilə İslamın ilkin dövrləri qarşılaşdırılır, sintez 
yolları araşdırılır.
Yuxarıda da qeyd etdiyimiz kimi, islam 
filosoflarının  Qərbdə  uğur  qazanmış  bir  sıra 
ideyaları  vardır  ki,  onların  müəllifləri  və 
həmin  ideyanın  əsl  kökü  hazırda  həm Qərb, 
həm də islam aləmində kölgədə qalmaqdadır. 
Məsələn, “ağıl və vəhy arasında xəyali (qeyri-
real)  mübarizəni”  və  onun  nəticələrini  təhlil 
edən Əbu Süleyman yazır: “Nəticədən biri də 
bu idi ki, teologiya elmi islam ağlı ilə heç bir 
əlaqəsi  olmayan fəlsəfi  arqumentlər  və rasio-
nal müzakirələr arasında dolaşıb qaldı”.1 Belə 
məlum olur ki, fəlsəfi təfəkkürlə, arqumentlər-
lə islam düşüncəsinin heç bir əlaqəsi olmama-
lıdır!? İslam düşüncəsinin gələcək ideologiyası 
fəlsəfədən uzaq yaranmalıdır?!
Əsrlər boyu mübahisəyə səbəb olmuş bu 
məsələ, yəni din və fəlsəfənin münasibəti bila-
vasitə  tədqiqat  mövzumuzla  əlaqəli  olduğuna 
görə, bu barədə bir neçə kəlmə deyək. 
Adətən fəlsəfə tarixində ilk islam filoso-
fu kimi Fərabinin, daha yaxşı halda isə Kindi-
nin, yəni qədim yunan fəlsəfəsinin nəfəsini İs-
approach-to-islamization-of-knowledge
1 Əbu Süleyman. Adı çək. əsər, s. 46.
65
lama gətirənlərin adlarını çəkirlər. Onların qə-
dim yunan fəlsəfəsinə “doğmalıqlarını” və “la-
yiqli  varis”  olduqlarını  göstərmək üçün hətta 
bəzən Fərabiyə Aristoteldən sonra “ikinci mü-
əllim” də deyirlər. Əlbəttə, ta erkən orta əsrlər-
dən  bəri  təsdiqlənə-təsdiqlənə  gələn  bu  rəyə 
nə isə əlavə etmək çətindir və bu fikirdən uza-
ğıq. Lakin bir də alternativ bir rəylə tanış olaq.
Səlahəddin Xəlilovun haqlı olaraq bildir-
diyinə görə, “islam yaranandan çox az sonra az 
qala dünyanın yarısında yayıldığı halda, guya 
IX əsrə qədər onun fəlsəfəsinin olmaması haq-
qında  formalaşmış  fikir”1 təəccüblü  haldır. 
Fəlsəfə  (philosophy)  qədim yunan  sözü  olsa 
da, özü yalnız yunanlara aid deyil. Müdriklik – 
özünütanıma,  özünüdərk  hissi,  malik  olduğu 
həqiqətlərin mahiyyətinə varmaq arzusu və bu-
nun üçün müvafiq üsulların axtarılması insan 
yaranandan mövcuddur. Əbədi hikmətin yalnız 
bir qoluna – yunanlara kəşf olunan, onların di-
lində  və  təfəkkürü  işığında  təzahür  edənlərə 
fəlsəfə adı verib digərlərini bu addan məhrum 
etmək necə əsrlik qədim fəlsəfələrə, hikmətlə-
rə qarşı haqsızlıqdır. Qəribə və təəssüfləndirici 
1 Səlahəddin Xəlilov. İslam fəlsəfəsi nə vaxtdan baş-
layır // Fəlsəfə və sosial-siyasi elmlər, № 1, 2010, s. 20.
66
bir haldır ki, Şərqin yalnız seçmə (Qərbin seç-
diyi!)  şəxsiyyətlərinə  filosof  titulu  verildiyi 
halda, Qərbdə düşünməyi bacaran hər bir alim 
filosof hesab edilir. Məsələn, X əsrin görkəmli 
simalarından  olan,  düşüncələri  və  şəxsiyyəti 
bu gün də güclü təsirə malik olan Mənsur Həl-
lac tarixdə bir sufi, mistik, ən yaxşı halda bir 
sufi  mütəfəkkiri  kimi  tanınır.  Onunla  eyni 
mövqeli, eyni mövzunu “paylaşan”, alman fəl-
səfəsinin inkişafında müstəsna rolu olan Meys-
ter Ekxart isə şərtsiz olaraq filosofdur, yalnız 
bəzi  xırdalıqlara  varılanda,  haqqında  mistik, 
teoloq kimi ifadələr işlənir. Bənzər nümunələri 
uzatmaq  da  olar.  Lakin  bizim diqqət  yönəlt-
mək istədiyimiz başqa bir real problem var – 
eyni münasibət bu gün də var və artıq Şərqin 
özündə də bir aksiom olaraq qəbul edilməkdə-
dir: Şərqdə filosof yoxdur, ola da bilməz. Heç 
bir  alternativə  yer  qoymayan,  bir  kəlmə  ilə 
Qərb  ideologiyasının  boyunduruğunu  qəbul 
edən bu təslimiyyətdə daha çox Hegelə – qərb-
li filosofa istinad edilir. Düzdür, Xəlilov bunun 
səbəbini  belə  izah  edir:  “İslami  dünyagörüşü 
əsrlər keçməsinə baxmayaraq, hələ də sinkre-
tik halda qalmaqdadır. Yəni müxtəlif fərqli ya-
naşmalar, hətta bir-biri ilə mübarizə aparan al-
67
ternativ  təlimlər  fəlsəfi  prizmadan  keçirilmə-
miş,  onların  təməl  prinsiplərini  ehtiva  edən 
fəlsəfi cövhər müstəqil bir müstəviyə köçürü-
lərək ənənəvi fəlsəfi terminologiya kontekstinə 
salınmamışdır”.1 Lakin  bununla  yanaşı,  Xəli-
lov  alternativ  bir  yolun  varlığından da xəbər 
verir. Belə ki, o, ənənəvi, yəni aristotelçi fəlsə-
fədən uzaq olan, lakin əslində “eyni bir fəlsəfi 
mahiyyətin fərqli rakursdan üzə çıxışı” olan və 
islam fəlsəfəsinin  tarixini  Kindidən  daha  əv-
vəlki dövrlərə aparan təsəvvüfü fəlsəfədə, əbə-
di hikmətin təzahüründə daha fundamental bir 
model  adlandırır:  “İnsan  dünyaya  öz  ruhani 
aləmindən açılan pəncərədən baxır. Yəni insan 
özü ruh və Allahla eyni bir cəbhədədir. Və o 
təbiətin  bir  hissəsi  olmayıb,  təbiətlə  qarşı 
tərəfdir”.  Filosofun  dedikləri  fəlsəfədə  yeni 
üfüqün  varlığından  danışır,  üstəlik  bu  üfüq 
məhz İslama aiddir. 
İslam düşüncəsinin əhəmiyyətli bir döv-
rünün,  üstəlik  Qərb  təfəkkürünün  inkişafına 
müsbət təsir göstərən bir dövrünün qəbul edil-
məməsi  isə  yenə  də  təməldən  başlamağa  üs-
tünlük vermək deməkdir. 
1 Yenə orada, s. 21
68
Onu da mütləq vurğulamaq lazımdır ki, 
biz heç də İslamın əsas prinsiplərinin deyil, ək-
sinə, onların hər dövrə və hər alimin dünyagö-
rüşünə  müvafiq  dönə-dönə  dəyişdirilməsinin 
əleyhinəyik. Dəyişməli olan bu təməl üzərində 
dövrlə səsləşən ideologiya, fəlsəfi sistem olma-
lıdır.  İslam  dininin  prinsipləri  özündə  inki-
şafın, dinamizmin potensialını ehtiva edir. El-
mir Quliyev yazır: “İslam əqidəsinə görə, Qu-
ran  dəyərlərinin  məqsədi  sivilizasiyanı  ilahi 
iradəyə və insanın təbiətinə uyğun yola qaytar-
maqdır”. 1 Qurani Kərim zəngin ideyalar mən-
bəyidir və tarixdən də məlum olduğu kimi, bir 
çox dini və fəlsəfi cərəyanlar bu mənbəyə isti-
nad  etmiş  və  etməkdədirlər.  Deməli, İslamın 
yalnız bir  istiqamətini  rəhbər tutaraq digərlə-
rini ona maneə kimi qəbul etmək düzgün deyil, 
onun  bütün  potensialını  üzə  çıxarmağa  ça-
lışmaq, ondan düzgün yararlanmaq və bu va-
sitə ilə onun hərəkətverici  enerjisini  oyatmaq 
lazımdır. 
İslamın öz mahiyyətini, öz fəlsəfi qatını 
kəşf etmək bir zərurətdir. Bu işi isə filosoflar 
öz üzərlərinə götürməlidirlər – İslamın öz fəl-
səfəsini,  öz müdrikliyini  anlayan,  yaşayan və 
1 Эльмир Кулиев.  Коран и глобализация  , с. 167.
69
İslama canı yanan şəxslər. 
70
 
Vəhdətçilər
İslam  düşüncəsinin  böhranının  həlli 
yollarını fəlsəfi qatda axtaran və bununla digər 
iki  istiqamətdən  fərqlənən  vəhdətçilər də  öz 
növbəsində iki yerə ayrılırlar. 
Birincilər İslamın zəngin irsini və poten-
sialını  göstərən,  günün  real  problemini  dərk 
edərək onu bütün çılpaqlığı ilə təqdim edən və 
hansı istiqamətdə hansı addımların atılmasının 
zəruriliyindən danışan və yazan şəxslərdir. Bir 
çox məsələlərdə istinad etdikləri prinsiplər və 
istifadə etdikləri metodlar bir-biri ilə səsləşdi-
yinə görə, ənənəçiləri də bu sıraya aid etmək 
mümkündür. Qısa desək, onların görüşləri ha-
zırda  islam düşüncəsinin  durumunun  düzgün 
təhlili olsa da və məsələnin bəzi tərəflərinə ay-
dınlıq  gətirsə  də,  bu,  problemin  yalnız  üfüqi 
müstəvidə  həllidir.  Bu sırada  bizim tanış  ola 
bildiyimiz  müəlliflərdən  Əbu‘l-Həsən  Əli 
Nədvini, Seyid Hüseyn Nəsri və Kənan Gürso-
71
yu∗ göstərmək olar. 
İkincilər  isə,  bizim  fikrimizcə,  İslamın 
hərəkətverici  enerjisini  bərpa etməklə  yanaşı, 
öz addımları ilə fəlsəfədə yeni bir mərhələnin 
başlanğıcını qoya bilmiş, yəni məsələnin həm 
də şaquli istiqamətdə həllini təklif etmiş şəxs-
lərdir. Bu sıraya Məhəmməd İqbalı,  Toşihiko 
İzutsunu  və  Səlahəddin  Xəlilovu  aid  etmək 
olar. 
Deyilənləri  aydınlaşdırmaq  məqsədi  ilə 
hər iki  istiqamətin təməl  prinsipləri  haqqında 
müəyyən bir şərh verək. Mövzunu daha kon-
kret və aydın şərh etmək üçün filosofların gö-
rüşlərini  tezis  şəklində  ümumiləşdirərək  təq-
dim etməyə çalışacağıq.
Onu  da  bildirək  ki,  vəhdətçilərin  əksər 
prinsipləri islahatçıların prinsipləri ilə üst-üstə 
düşür.  Bu,  təbii,  hətta  məntiqlidir.  Hər  halda 
söhbət eyni obyektdən – islam düşüncəsindən, 
mənəviyyatından və ideologiyasından və eyni 
məqsəddən  gedir.  Fərq  məsələyə  yanaşma 
metodunda və baxış prizmasındadır. 
 Bu və irəlidə adlarını çəkəcəyimiz alimlərdən hər 
biri kifayət qədər dünya çapında tanınırlar və biz bilə-
rəkdən onları ümumi islam dünyasının filosofları olaraq 
təqdim  edərək,  hansı  millətə,  dövlətə  aid  olduqlarını 
yazmırıq. 
72
I
İslam  ümumbəşəri  bir  dindir  və  onun 
malik olduğu yüksək prinsipləri aşkarlamaqla, 
onların əsl mənasını hər kəsə çatdırmaqla həm 
İslamın ali mahiyyəti sübut edilmiş olar, həm 
də bəşəriyyət indiki dövrdə yaşadığı ruhi-mə-
nəvi böhrandan xilas olar. Bu baxımdan, ilk is-
tinad olunan prinsip imandır. İlk baxışda bu 
tezis islahatçıların düşüncələri ilə səsləşir, on-
larla eyniyyət təşkil edir. Əslində, bu, təəccüb-
lü deyil,  çünki söhbət İslamdan və onun kai-
nat, bəşəriyyət üçün bir xilasedici ideyaya ma-
lik  olmasından  gedir.  Lakin  burada  əhəmiy-
yətli bir fərq var. İslahatçılar məsələyə sırf dini 
aspektdə yanaşdıqları və aparılacaq dəyişiklik-
ləri dinin özündəki islahatlardan başlamağı dü-
şündükləri halda, filosoflar İslamın öz fəlsəfə-
sini  açmaqla  və  İslamın  mahiyyətinin  fəlsəfi 
səviyyədə təbliği vasitəsilə həyata keçirməyin 
tərəfdarıdırlar.  Bunu  bir  növ  bəşəriyyətə  üst 
qatdan təsir də adlandırmaq olar. Məsələn, Kə-
nan Gürsoy yazır: «İslamiyyət bütün bir kainat 
üçün,  kosmopolit  insan  üçün,  yəni  bütün in-
73
sanlıq  üçündür.  Belə  olan  halda,  İslam  dini 
üzərində bir  layihə  hazırlasaq,  onun gələcəyi 
haqqında danışsaq, bütün insanlığı  təməl ola-
raq götürmək, bütün insanlığı söhbət mövzusu 
etmək məcburiyyətindəyik».1 
İman İslamın ən güclü silahıdır və filo-
sofların ilk növbədə ona müraciət etmələri tə-
əccüblü deyil. Nədvi yazır: «İman əxlaqi tərbi-
yənin əla  mənbəyi  idi.  O,  öz davamçılarında 
heyrətamiz iradə gücü, özünütənqid və özünə 
qarşı ədalət hissini yaradırdı. Heç bir şey Alla-
ha canlı bir iman qədər insanın daxili istəkləri-
nə qarşı  dura bilməz…»,2 «müsəlmanın gücü 
onun İlahi mükafata və axirət həyatına imanın-
dadır».3 Seyid Hüseyn Nəsr isə müsəlmanın öz 
imanı ilə hətta bütöv Qərbə qarşı dura biləcəyi 
fikrindədir:  «Çökməkdə  olan  gizlin  azmaq 
zəncirindən  qurtulmağın  bir  tək  yolu  vardır. 
Bu da İslamın hər cür şərtlərin fövqündə olan 
dəyişməz və sonsuz səbəblərinə  inancla  bağ-
lanmaq  və  sonra  da  bu  səbəbləri  müsəlman-
ların qarşısına çıxan hər cür vəziyyətə və onla-
1 Kənan Gürsoy. Bir Felsefe Gelenegimiz Var Mı? 
İstanbul, Etkileşim Yayınları, 2006, s. 123.
2 Надви. Что потерял мир…, с. 48.
3 Yenə orada, s. 168.
74
rı  irəli  aparan  hər  cür  dünyaya  uyğunlaşdır-
maqdır.1
Bu gün İslam təəssübkeşlərinin sayı gün-
bəgün  artmaqdadır.  Bu  statistik  dəyişikliyin 
əhəmiyyətini  müharibədə  böyük  bir  ordunun 
sıravi  əsgərlərinin  sayının  artmasına  bənzət-
mək  olar.  Qanları-canları  bahasına  hər  qarış 
«torpağı» müdafiə edən, onun müqəddəsliyini 
qoruyan  vətənpərvər  şəxslər.  Eyni  zamanda, 
ağıllı taktikaya, strategiyaya və sağlam bir ide-
ya  ilə  idarə  edən rəhbərə ehtiyacı  olan ordu. 
Düzdür, bu imana istiqamət vermək üçün yeni-
yeni təfsirlərə, hədislərə müraciət olunur, maa-
rifləndirmə  işləri  aparılır.  Lakin  bunu  da  tə-
əssüflə qeyd etməliyik ki, müasir şəraitin, ic-
timai-siyasi  şərtlərin  tələbinin  nəticəsidir  ki, 
bəzən  bu  orduya  rəhbərlik  İslamdan  kənar, 
hətta  ona  inkarçı  mövqedə  duran  şəxslərin 
əlində  cəmləşir  və  fanat  iman  son  məqsədi 
şəxsi  mənafedən  uzağa  getməyən  şəxslərin, 
qrupların «vuran əli»nə çevrilir. 
Dediklərimizi  başqa  şəkildə  belə  ifadə 
edə bilərik. Qüvvə, əməl nəzəriyyəyə əsaslan-
malı və onunla istiqamətlənməlidir.  Bu nəzə-
1 Seyid Hüseyn Nasr.  İslam ve Modern İnsanın 
Çıkmazı, s. 172.
75
riyyə, ideologiya olmayanda o, mütləq kənar-
dan «yamaq edilir» və hazırda da Qərb bu nə-
zəriyyəçi missiyasını öz üzərinə götürüb və tə-
bii ki, öz xeyri və İslamın ziyanı üçün istifadə 
edir.  Jil Kepel yazır:  «Keçmiş və ya dünənki 
marksistlər, özlərində çatmayan kütləviliyi İs-
lamda görəndə, çalışırdılar onlara sosial xeyir-
xahlar  versinlər,  onlarla  siyasi  dialoq  aparır, 
bəzən hətta onların cildinə girirdilər».1 Demək 
olar ki, bu artıq sübut olunmuş bir həqiqətdir 
ki,  təfəkkürsüz,  fanat  iman  özünə belə  ziyan 
vura biləcək çox böyük bir qüvvədir. Hazırda 
İslamın  özünün  ideologiyasının,  nəzəriyyəsi-
nin,  ən  nəhayət,  fəlsəfi  sisteminin  olmaması 
nəinki bugününü, həm də orta əsrlərdəki qızıl 
dövrlərini belə dərsliklərdən çıxartmaqla onun 
tarixini də silməyə imkan verir. Bəli, həqiqətən 
də Nədvinin qeyd etdiyi  kimi,  «İslamın planı 
əbədi  plandır.  O,  öz  gücünü  bütün  zamanlar 
üçün saxlayıb. Öz dinlərinə səbəb müsəlman-
lar bəşəriyyətin qoruyucularıdırlar və onlar yu-
xudan  oyananda  öz  vəzifələrinə  dönəcəklər. 
Onlar, şübhəsiz ki, elə bir qığılcıma malikdir-
lər ki, o, alovlananda (əgər bu baş verərsə) cə-
1 Жиль Кепель. Джихад, с.19. 
76
halətin bütün binalarını yandıracaq».1 Lakin bu 
da bir həqiqətdir ki, Jil Kepelin də vurğuladığı 
kimi,  bütün dünyada (müsəlman cəmiyyətləri 
nəzərdə tutulur – K.B.) yerli  lokal konfliktlər 
qərəzli şəkildə cihada (cihadın əsl mahiyyətin-
dən çox uzaqda olsa belə – K.B.) çevrilir, ci-
had alınmayanda fitnəyə, qardaş (məzhəb) qar-
şıdurmasına çevrilir2 və «müsəlmanların qəzəb 
və narazılığı ustalıqla müdafiə cihadını təbliğ 
edən ruhanilər tərəfindən istismar edilir və bu-
nu onunla əsaslandırırlar ki, «İslamın torpağı» 
«kafirlərin» hücumuna məruz qalıb»3 və bütün 
bunların nəticəsi kimi, «islami cərəyanlar, ar-
tıq 90-cı illərin ortalarından daha da sürətlənən 
tənəzzül fazasına giriblər».4 
Ona  da  diqqət  yönəldək  ki,  Nədvi  bir 
müsəlman olaraq İslamın potensialından,  ide-
allarından  danışır,  İslama  nifrətlə  köklənmiş 
Qərb təfəkkürlü fransız tarixçi isə real proses-
lərdən və bu proseslərin apardığı məntiqi nəti-
cədən. İki təfəkkürün – Şərq və Qərb təfəkkü-
rünün eyni obyektə fərqli münasibəti və gəldi-
1 Надви. Что потерял мир…, с. 164.
2 Жиль Кепель. Джихад, с. 148.
3 Yenə orada, s. 12.
4 Yenə orada, s. 21.
77
yi nəticə! 
Əslində,  burada  mübahisə  ediləcək  bir 
məsələ yoxdur. Belə ki, həqiqətən də, hər bir 
inkişafın kökündə duran da, ona hərəkət verən 
və son nəticəyə uğurla çatdıran da məhz iman-
dır. Bununla belə, o da xüsusilə vurğulanmalı-
dır ki, söhbət hər nə qədər Allaha, peyğəmbə-
rə,  Axirətə  imandan  getsə  də,  bütün  ümidlər 
yalnız bu imana bağlana bilməz. Burada  mər-
kəz nöqtədə həm də özünə, öz gücünə, öz ima-
nına iman durmalıdır. Bildirdiyimiz kimi, mü-
səlman özünəgüvəni itirib.  Müsəlman özünün 
Allaha  olan  imanının  alətinə  çevrilib.  Ağlı, 
təfəkkürü də daha çox bu istiqamətdə çalışır. 
Başqa sözlə  desək,  bir  var  iman  insanı 
ayaq üstə saxlayan, bir şəxsiyyət kimi yetişdi-
rən və stabilliyini  qoruyan hərəkətverici  qüv-
vədir. Bir də var iman insanın əl-qolunu bağla-
yan, təslimiyyət aşılayan və idarə edən qüvvə-
dir.  Maraqlıdır,  əslində birinci növ imana üs-
tünlük verən islam,  xüsusilə  təsəvvüf,  Allah-
dan  başqasından  qorxmağı  və  təslim  olmağı 
qəbul  etmədiyi  halda,  ədəbiyyatlarda,  incəsə-
nətdə  mömin  müsəlman  daha  çox bürüşmüş, 
əldən düşmüş, dünyaya laqeyd qoca kimi təs-
vir  edilir.  Eyni  zamanda,  digər  bir  qütbdə  – 
78
Qərb ədəbiyyatlarında mömin müsəlman tüklü 
sifətdən vəhşi gözlərlə baxan bir terrorçu kimi 
təsvir  edilir.  Hansıdır  İslamın  verdiyi  iman?! 
Əminliklə demək olar ki, heç biri. Təsadüfi de-
yil  ki,  “müsəlmanlar tövhidə inandıqlarını  is-
rarla söyləyirlər, amma qəlbləri hələ də bütpə-
rəst inancı daşıyır”, – deyə yazan Məhəmməd 
İqbal belə bir dua edir: “Allahım! Kökslərdəki 
əzm və iradələri yenidən oyandır. Müsəlmanın 
bəsirət və baxışlarına yenidən qılınc kəskinliyi 
ver!”1 Bəli, böyük filosof müsəlmanın ağlı, bə-
sirəti üçün qılınc kəsərliyi istəyir, silah yox, öz 
ağlını  düzgün  istiqamətləndirməsi  üçün  əzm, 
iradə istəyir, təslimiyyət yox. 
Vəhdətçilərin  istinad  etdikləri  ikinci  
prinsip vəhdət ideyasıdır. Burada söhbət həm 
İslamın əsas təməl və mərkəz ideyası olan töv-
hiddən,  həm  də  irqindən,  dilindən,  dinindən 
asılı  olmayaraq  insanlar  arasındakı  birlikdən, 
həmrəylikdən gedir.  Bu ideya daha kamil şə-
kildə  məhz  təsəvvüfdə  öz  ifadəsini  tapdığına 
görə, filosoflar da müraciət etdikləri islam fəl-
səfəsinin bir çox prinsipləri və metodları ara-
sında üstünlüyü əsasən təsəvvüfə verirlər. Tə-
1 Ahmet Akbayrak.  Muhammed  İkbal  sözlüğü. 
İstanbul, Lamure, 2005, s. 142.
79
səvvüf  İslamın  özək  xəttini  ehtiva  edir  və 
məhz burada İslamın ümumbəşəriliyi, tolerant-
lığı,  insansevərliyi  ən yüksək səviyyədə təza-
hür  edir.  Maraqlıdır  ki,  bu  gün  hətta  İslamı 
sevməyənlər  də təsəvvüfə  müraciət  edir,  onu 
dərindən  dərk  etməyə  çalışırlar.  Başqa  sözlə 
desək, təsəvvüf istər dinlər arasında, istər məz-
həblər arasında çox gözəl bir körpü rolunu oy-
naya bilir.  Məsələn, Kənan Gürsoy təsəvvüfü 
Qərb aləmi ilə eyni nöqtəyə gəlməkdə ən gözəl 
üsul hesab edir:  «Bu nöqtədə bütöv bir  bilik 
əldə edilmiş olur. ...Bir tərəfdə ağlı, bir tərəfdə 
könlü  olan  deyil,  ağlı  ilə  könlünü,  ikisini  də 
var sayaraq yaranan bir fəlsəfə ortaya çıxmış 
olur».1 Filosof  təsəvvüfü  özündə  təfəkkürün 
həm rasional,  həm də irrasional  qatını  ehtiva 
etdiyi  üçün daha optimal  bir  həll  yolu  hesab 
edir2 və  onun  fikrinə  görə,  təsəvvüf  “fəlsəfə 
aləminə qata biləcək bir gözəlliyə sahibdir və 
eyni zamanda da təsəvvüfün zənginləşəcəyi bir 
nöqtə var, çünki dönəmi ilə görüşmüş olacaq, 
çünki dönəminin problemləri ilə görüşmüş ola-
1 Kənan  Gürsoyla  AFSEA-da  görüş  //  Fəlsəfə  və 
sosial-siyasi elmlər jurnalı, № 1, 2009, s. 150.
2 Kənan  Gürsoyla  AFSEA-da  görüş  //  Fəlsəfə  və 
sosial-siyasi elmlər jurnalı,, № 2, 2009, s. 153.
80
caq”.1 Bəli, təsəvvüf öz içində potensial şəkil-
də insana özünü ağıl və könülün vəhdəti oldu-
ğunu dərk etdirən hikmət saxlayır.  Bunu kəşf 
etməklə insan həm yüksək mənəviyyata sahib-
lənməklə  yüksək  etika  sahibi  və  vicdanlı  bir 
vətəndaş olur, həm də rasional düşüncə ilə gü-
nün problemlərini  daha dolğun dərk edən və 
həll etməyə qadir bir müdrik ola bilir. 
Maraqlıdır ki, digər bir müəllif  – Seyid 
Hüseyn  Nəsr  təsəvvüfün  və  deməli  İslamın 
malik olduğu bu zənginliyin özü-özünə kifayət 
edəcəyini  düşünərək  İslam  aləminin  Qərblə 
səsləşməyinin  əleyhinədir  və Qərbin  təcrübə-
sindən ziyanlı bir şey kimi kənar durmağa ça-
ğırır.  O,  yazır:  «Həqiqi  bir  islami  renessans 
üçün birinci şərt... Qərbin və modern Qərbi xa-
rakterizə edən hər şeyin təsirindən asılı olma-
maqdır.  Modernizmin  təsirinə  düşməmiş  bir 
müsəlman  mənəvi  yenilənməyi  gerçəkləşdirə 
bilər  və eyni zamanda modern dünyada olub 
bitənlərə  qarşı  mətin  qala  bilər».2 Seyid  Hü-
seyn mahiyyətlərindəki uyğunluğu nəzərə ala-
raq, İslamın (təsəvvüfün) zen-buddizmlə, yoqa 
ilə və s. Uzaq Şərq hikmətləri ilə birləşməyinin 
1 Yenə orada, s. 154.
2 Nasr. İslam ve Modern İnsanın Çıkmazı, s. 171.
81
tərəfdarıdır: «Sadəcə müdafiə olunmağı kənara 
qoymaq deyil, eyni zamanda təşəbbüsü ələ ke-
çirib  hücum edə  bilmək  və əgər  xəstə  lazım 
olan müalicəni almaq istəyirsə, Allahın verdiyi 
hikmət xəzinələrindən modern dünyanın tutul-
duğu ən təhlükəli xəstəlikdən və bu gün içində 
olduğu düyündən qurtara bilən tək əlacı  verə 
bilmək üçün öz aralarında sıralarını sıxlaşdır-
malı və Asiyanın digər böyük ənənələri ilə əl-
ələ verməlidirlər».1
Göründüyü kimi, istər İslamın potensia-
lının üzə çıxarılmasında və bununla da müsəl-
manın  özünəgüvəninin  qayıtmasında,  istərsə 
də İslamın ümumiyyətlə dünyanı düşdüyü mə-
nəvi  böhrandan  xilas  edə  biləcək  qüvvəsinin 
kəşf olunmasında təsəvvüf ilk müraciət edilən 
metod və təfəkkür  formasıdır.  Kənan Gürsoy 
Qərbdən alınan rasional fəlsəfə ilə təsəvvüfün 
indiyədək naməlum qalan qatlarını  ortaya  çı-
xartmağın  mümkünlüyündən  danışırsa,  Seyid 
Hüseyn  Qərbi  hər  cəhətdən  təhlükəli  hesab 
edərək, təsəvvüfü güvvə toplamaq üçün xarak-
tercə ona daha yaxın olan Asiya ənənələri ilə 
birləşməyin daha optimal olduğunu hesab edir. 
1 Yenə orada, s. 198.
82
Bəli, təsəvvüf həm Qərbin rasionallığını, 
həm də  Şərqin  ezoterikliyini  ehtiva  edən  bir 
hikmətə malikdir. Bütün bunlarla yanaşı, nəzə-
rə alsaq ki, təsəvvüf islami dəyərləri dərindən 
anlamaq,  gerçəkliyin  ən  ağır  problemlərinə 
qarşı mətin olmaq, ruhunun təmizliyini, ülvili-
yini,  müqəddəslik  duyğusunu  qorumaq,  eyni 
zamanda, özünəgüvəni tərbiyə etmək, bir insan 
kimi sabitləşmək üçün çox güclü bir silah və 
dağılmaz bir sipərdir, onda həm hər iki alimə, 
həm də oxşar mövqedə olan digər müəlliflərə 
haqq qazandırmaq olar. O da xüsusilə vurğu-
lanmalıdır  ki,  təsəvvüf  həm də  vəhdət  ideya-
sının, yaxud əbədi hikmətin kamil ifadəsidir. 
Daha bir vacib fakt isə, Səlahəddin Xəli-
lovun yazdığı kimi, təsəvvüfün ənənəvi fəlsə-
fənin qarşısına çıxa biləcək bir fəlsəfi metoda 
malik olmasıdır. 
Lakin bu da nəzərə alınmalıdır ki, bütün 
bu sadaladığımız keyfiyyətlərə malik bir insan 
həm də elm və texnikanın inkişafı ilə dəyişən, 
artıq  məhdud  çərçivə  daxilində  qalmayan  və 
kənar  təsirlərin  qarışması,  bəzi  hallarda  hətta 
diktəsi  ilə  gözlənilməz  istiqamətlərə  yönələn 
mədəniyyətin, artıq dünyanın hakim cərəyanı-
na çevrilmiş qloballaşmanın var olduğu bir dö-
83
nəmdə yaşayır. Yəni o, içində yaşayıb var ol-
duğu  cəmiyyətə  ehtiyacı  olan  bir  sosial  var-
lıqdır.  Belə  olan  halda  təsəvvüf  bu «mübari-
zədə» yalnız, köməksiz görünür. Məsələ yalnız 
təsəvvüf və ya iman çərçivəsində həll edilə bil-
məz.  Problem daha  iri  miqyasda  götürülməli 
və dərindən əhatə edilməlidir. Təsəvvüf – bati-
nə, mənəvi dünyaya yönəli, yuxarıda da qeyd 
etdiyimiz  kimi,  insanın  daxili  dünyasını  zən-
ginləşdirən və imanının ən üst qatına qalxmaq-
da yardımçı olan bir təfəkkür tərzidir, eyni za-
manda, o, həm də fəlsəfədə yeni bir modeldir. 
Bütün bunlara baxmayaraq, bu gün Qərbin sta-
bil  bir  mexanizmi  xatırladan  cəmiyyətlərinin, 
yüksək  inkişaf  etmiş  ictimai  şüurunun qarşı-
sında Şərqin bir fərd ətrafında toplanan “qrup-
laşmaları”, “mən” çərçivəsində qalan fərdi şü-
uru təcrid olunmuş şəkildə zəif görünür. Başqa 
sözlə desək, təsəvvüf islam düşüncəsinin əhə-
miyyətli bir hissəsi, özək xətti olsa da, sosial-
siyasi şərtlərin diktə etdiyi bir şəraitdə o, digər 
hissələrlə tamamlanmaq, bütövləşməlidir.  Bu-
nu öz ətrafında tapa bilməyəndə isə Qərbə üz 
tutmalı olur və nəticədə bu yad,  amma bütöv 
bir  orqanizmin  bəzəyinə,  əyləncə  obyektinə 
çevrilir. Hal-hazırda olduğu kimi! 
84
Dediklərimizdən  belə  məlum  olur  ki, 
müsəlmanın  ağılsız  imanının  fanatlığa çevril-
məsi, batiniliyə qapanıb özünü həqiqətin mər-
kəzində bilə-bilə reallıqdan kənarda qalıb təc-
rid olunması və elm deyə-deyə elmsiz qalması 
çətin qəbul edilən acı və ağrılı bir problemdir. 
Lakin bu onun özünəgüvəninin itməsinin həm 
səbəbi,  həm  də  nəticəsidir.  Əlbəttə,  bu  fakt 
alimlərin gözündən yayına bilməzdi. Bunu nə-
zərə alaraq vəhdətçilər öz düşüncələrində əsas 
götürdükləri  üçüncü prinsip maariflənmədir. 
Maariflənmə  deyəndə,  burada  məhz  islami 
prinsiplərin düzgün dərk edilməsi nəzərdə tu-
tulur, İslamın modernləşməsi, yaxud yeni təf-
sirlərə yaranan ehtiyac deyil. Məsələn, Kənan 
Gürsoy bildirir ki, «gələcək bir təfəkkür olma-
sa;  bu aktiv,  canlı,  dinamik təfəkkür  olmasa, 
əsla bizim gələcəyimiz, inanan bir insanın gə-
ləcəyi olmayacaqdır».1 Nədvi də eyni mövqeni 
bölüşdürür:  «İslamın  yenidən  dirçəldilməsi 
üçün islami  dövlətlərdə  maarifçi  və məsuliy-
yətli  ictimai  rəyin  inkişafına  yönələn  şüurlu 
cəhdlər zəruridir.  Bunsuz dini entuziazm, ya-
1 Kənan Gürsoy. Bir Felsefe Gelenegimiz…, s. 128.
85
xud siyasi çarpışma heç bir böyük əhəmiyyət 
kəsb etməyəcək».1 
İslamın digər güclü silahı elmə və rasio-
nal  ağıla  verdiyi  dəyərdir  ki,  filosoflar  da 
məhz bu faktı canlandıraraq dini elmlərlə ya-
naşı, digər elmləri də öyrənməyi gərəkli sayır-
lar.  Məsələ burasındadır ki, Qərbin Şərqi çox 
geridə  qoymasının  səbəbi  elm  və  texnikanın 
inkişafı ilə sıx əlaqəlidir. Nədvi İslam tarixinin 
orta əsrlərdə yaşadığı qızıl dövrdən sonrakı tə-
nəzzülünün  səbəblərini  belə  izah  edir:  «Os-
manlıların yol verdikləri ən böyük səhv öz əql-
lərinin hərəkətsiz qalmasına imkan verməkləri 
oldu. Onlar silahlanma sahəsində və hərbi təş-
kilatlanmada  düşmənlərin  ürəyinə  qorxu  sal-
maq  üçün  öz  güclərini  imkanlarının  ən  son 
həddinə  qədər  hazırlıqlı  tutmaq  barədə  İlahi 
buyruğa  tamamilə  laqeyd  qaldılar  və  əla  bir 
hərbi maşının paslanıb çürüməsinə imkan ver-
dilər».2 Nədvi  əminliklə  onu  da  bildirir  ki, 
«Əgər müsəlman dünyası öz qarşısında həmin 
dünyəvi idealları məqsəd olaraq qoysa və hə-
min maddi bilik və qüvvələrin şəbəkəsinə düş-
1 Надви. Что потерял мир…, с.173.
2 Yenə orada, s. 91-92.
86
sə, əlbəttə ki, tam əsasla üstünlüyə iddia edə-
cəkdir».3 
Ümumiyyətlə,  bir  çox  müəllif  İslamın 
inkişafında yaşanan tənəzzülün əsas səbəbi ki-
mi  xəlifələrin  maddi  nemətlərə  meyl  göstər-
məklərini, əsl islami dəyərləri, daha dəqiq de-
sək, elmə, inkişafa çağırışı unutmaqlarını gös-
tərirlər və bu fikirdə həqiqət payı kifayət  qə-
dərdir.  Lakin bu işdə yalnız xəlifələrin  deyil, 
alimlərin də “xidməti” az deyil.  Bu məsələdə 
də vəhdətçilər islahatçılardan fərqli mövqe tu-
turlar.  Yəni  onlar  “neytral  elmlərin”  sadəcə 
Qərbdən import edilməsindən danışmırlar. 
Seyid  Hüseyn  Nəsr  bir  sıra  əsərlərində 
təbiətin Qurani Kərimlə bərabər İlahi həqiqətin 
bir hissəsi olması iddiasındadır və bu səbəbdən 
elmlərin öyrənilməsini əhəmiyyətli hesab edir. 
Bunu nəzərdə tutan alim Qurani Kərimin «O, 
ilk-dir,  son-dur, Zahirdir,  batindir» (Hadid 3) 
ayəsini şərh edərək yazır: «Dindar insan Allahı 
Batin olaraq görür; Ruh dünyasına bütünlüklə 
laqeyd olan dünyəvi insan isə yalnız Zahiri gö-
rür. Amma təbii ki, Mərkəz haqqında ən kiçik 
bir  bilgiyə  sahib olmadığına  görə,  bu zahirin 
də Mərkəzin,  ya  da İlahi  olanın bir  təzahürü 
3 Yenə orda, s. 168.
87
olduğunu qavraya bilmir. Bu səbəbə görə, his-
sə-hissə olan bilgisi çevrənin və ya kənarın ha-
mısını  və  deməli  Mərkəzi  əhatə  etməyəcək-
dir».1 Yuxarıda  da  bildirdiyimiz  kimi,  Seyid 
Hüseyn də Kənan Gürsoy kimi məsələnin həl-
lini təsəvvüfdə görür, yəni baxış bucağı və ya-
naşma metodu sufidir: «Özünü fəth edən dün-
yanı fəth edər. İçində İslami dəyərlərin bütün-
lüklə yer etdiyi insan əslində İslam renessansı-
na  doğru ən təməl  addımı  atmış  olur.  Çünki 
ölüb Gerçəkdə yenidən dirilən insandır ki, çev-
rəsindəki dünyanın Göyün iradəsinə görə ömrü 
nə qədər olursa-olsun, bu dünyanı dirildə bilər 
və  ona  yenidən  can  verə  bilər». 2 Bəli,  dini 
elmlərlə  yanaşı,  təbiət  elmlərinin  də  öyrənil-
məsi nəinki İslamın ruhuna zidd deyil, əksinə 
tələbidir. Lakin burada maraqlı bir fakta, daha 
doğrusu paradoksa diqqət yönəldək. Seyid Hü-
seyn  zahirin  və  batinin  vəhdətini  vacib  bilib 
təbiəti ilahi həqiqətin bir təzahürü olaraq görsə 
də, Qərbin tənəzzülünü haqlı olaraq onun ifrat 
zahiriliyi  ilə əlaqələndirsə də, başqa bir həqi-
qəti – Şərqin ifrat batiniliyini yada salmır və 
məsələnin  həllini  yenə  də  buradan  başlamaq 
1 Nasr. İslam ve Modern Insanın Çıkmazı, s. 19.
2 Yenə orada, s. 173.
88
istəyir. Bəli, həqiqətən də Qərbin ruha ehtiyacı 
var və maraqlıdır ki, Seyid Hüseynin yazdıqla-
rı  islam ruhlu  olsa  da,  onun  çıxış  və  dönüş 
nöqtəsi daha çox Qərb insanıdır və təklif etdiyi 
həll yolları onun üçün nəzərdə tutulub, sanki o, 
İslamı Qərbə tanıdır, dəyərlərini, ləl-cavahira-
tını onun üçün sərgiləyir. 
Deyilənlərdən çıxış edərək diqqəti maa-
rifçilik  prosesinin əhəmiyyətli  bir  faktına yö-
nəldək: aparılan maarifçilik prosesində üstün-
lük daha çox orta əsr islam fəlsəfəsinə verildi-
yi halda, bu günün reallığında, istər cəmiyyətin 
quruluşunda, istərsə də idarə olunmasında Qər-
bin təcrübəsi və nəzəriyyələri öyrənilir. Məsə-
lən, fəlsəfə dərsliklərində bütün təməl prinsip-
lərdə, təfəkkürü formalaşdıran məsələlərdə ha-
kim mövqe Qərb fəlsəfəsinə aiddir. İslam fəl-
səfəsindən  isə  yalnız  tarixi  keçmişdə  qalmış 
orta əsrlər tədris olunur. Əslində, yuxarıda de-
diklərimizi nəzərə alsaq, təəccüblü bir şey də 
yoxdur.  Təbii ki,  belə bir qarşılaşmada İslam 
yenə  də  uduzmağa  məhkumdur.  Əlbəttə,  biz 
nəinki qəti şəkildə Şərqin Qərbdən təcrid edil-
məsinin  əleyhinəyik,  əksinə,  onların  arasında 
daha çox ortaq nöqtələrin tapılmasını, ümumi 
prinsiplərin yaranmasını optimal yollardan biri 
89
hesab  edirik.  Lakin  burada  təkrar  olunmalı 
əhəmiyyətli bir incəlik var:  mövqelər bərabər 
olmalı,  biri  boşalmağa, digəri  dolmağa məh-
kum edilməməlidir, biri digərinin təbliğatçısı-
na, xidmətçisinə çevrilməməlidir. 
Bəli, mübarizə aparan tərəflərin bərabər-
ləşməsi  və zidd tərəflər  kimi  deyil,  bir-birini 
tamamlaya bilən tərəflər kimi mövcud olub in-
kişaf etmələri üçün ilk növbədə islami təfəkkü-
rün, yəni islami dəyərlərə istinad edən fəlsəfi 
sistemin ortaya qoyulması zəruridir. 
II
İlk növbədə qeyd edilməlidir ki, bu mis-
siyanı, yəni islam düşüncəsinin yeni fəlsəfi sis-
teminin  yaradılması  məsuliyyətini  öz  üzərinə 
götürən bir sıra filosoflar vardır ki, bunlardan 
Məhəmməd İqbalın, Toşihiko İzutsunun və Sə-
lahəddin  Xəlilovun adlarını  çəkmək  olar.  Bu 
istiqamətin nümayəndələri  dinin daxili  poten-
sialını  üzə  çıxarmaqla  yanaşı,  öz fəaliyyətlə-
rində daha da irəli gedib İslama lazım olan nə-
zəriyyəni və sistemi təqdim etmək iddiasında-
dırlar. 
90
Zənnimizcə, İslamın yenidən ayağa qalx-
ması və nəinki inkişaf etməsi, hətta bütün bə-
şəriyyətə yol göstərə bilməsi üçün bu şərt ön 
planda tutulmalıdır. Bu nə şəriətin “avropalaş-
ması”,  nə  də  Qurani  Kərimin  qlobal  şərtlərə 
uyğunlaşması deyil.  Söhbət  İslamda var olan 
əbədi və mütərəqqi  prinsiplərin üzərində for-
malaşdırılan və əbədi hikmətin  müasir  dövrə 
uyğun yeni təzahürü ola biləcək fəlsəfi sistem-
dən  gedir.  Bu  fəlsəfi  sistem həm də  əvvəlki 
islam müdrikliyinin təsdiqi olmalıdır. Təsadüfi 
deyil  ki,  Əbu Turxan:  «Gələcək o zaman bi-
zimkidir ki, keçmişimizin davamıdır», – deyir. 
Bəli, İslamın dünənki təntənəsini, zirvəsini təs-
diq  etmək  üçün  tarixin  səhifələrini  çevirmək 
yox, yenidən həmin zirvəni fəth etmək gərək-
dir. İzutsu yazır: «…Şərq və Qərb arasında sə-
mərəli bir fəlsəfi anlayışın imkanını düşünmə-
yə başlamazdan öncə, Şərq fəlsəfəsi ənənələri-
nin hüdudları içərisində daha yaxşı bir fəlsəfi 
anlayış  tərzi  inkişaf  etdirmək  məcburiyyətin-
dəyik».1 
1 Toshihiko İzutsu. İslamda Varlık Düşüncesi. Tərc. 
İ.Kalın, İstanbul, 2003, s. 16.
91
Vəhdətçilərin  ikinci  qolunun  nümayən-
dələrinin yeni nəzəriyyə ilə bağlı düşüncələrini 
tezislər şəklində təqdim və təhlil edək.
Fəlsəfə tarixinin inkişaf qanunauyğun-
luğuna müvafiq olaraq Qərb fəlsəfəsini nəin-
ki inkar etməmək, əksinə, tarixin mərhələlə-
rindən biri kimi ondan yararlanmaq. Təsadü-
fi  deyil  ki,  Məhəmməd  İqbal  da  xəbərdarlıq 
edir: «Biz, hal-hazırda Avropada protestant in-
qilabına  səbəb  olan  şəraiti  ehtiva  edən  bir 
dövrdən keçirik. Lüterin başlatdığı hərəkatdan 
və  onun  səbəb  olduğu  nəticələrdən  alınacaq 
dərsləri  diqqətimizdən  kənarda  tutmamalı-
yıq».1 Kitabın əvvəllərində vurğuladığımız və 
bir növ tədqiqatımızın özək xəttini təşkil edən 
tezisə  yenidən  qayıdaq:  tarixin  kəsilməzliyi  
prinsipinə müvafiq olaraq yalnız  keçmiş sağ-
lam bünövrə üzərində qurulmuş yenilik inkişa-
fa və yüksəlişə səbəb ola bilər. Dediklərimizə 
nümunə kimi həm islam düşüncəsini, həm də 
Qərbin Yeni Dövr fəlsəfəsini göstərmişdik. ən 
yeni dövrün filosofları məhz bu həqiqəti dərk 
1 Məhəmməd  İqbal. İslam  düşüncəsində  hərəkət 
prinsipi //  Fəlsəfə və sosial-siyasi  elmlər jurnalı,  № 4, 
2009, s. 182.
92
və qəbul etdiklərinə görə, öz fəlsəfi sistemləri-
nin  formalaşmasını  Qərb  fəlsəfəsinin  düzgün 
və İslami dəyərlərə zidd olmayan (çünki dola-
yısı ilə onlar da bir vaxtlar yenə də İslami də-
yərlərdən  qaynaqlanıblar)  prinsiplər  üzərində 
həyata keçirmək tərəfdarıdırlar. 
Hazırda Qərb təfəkküründə bir çaşqınlıq, 
durğunluq  yaşanır.  Düzdür,  çoxları  bizimlə 
mübahisə etməyə hazırdır ki, bir çox cərəyan-
ların təşəkkül tapıb nəinki öz vətənində, hətta 
bütün dünyada yayıldığı,  fəlsəfənin tədrisinin 
və təbliğinin çox yüksək səviyyədə aparıldığı 
bir şəraitdə buna durğunluq demək düzgün de-
yil. Lakin fakt göz qabağındadır. Bu gün yal-
nız Avropada deyil, Qərb təfəkkürünün nüfuz 
edə bildiyi  əksər yerlərdə  gənclərin  düşüncə-
sində hakim yerlərdən birini tutmuş Nitsşe ya-
zır: «Bədbəxtlik! Artıq özünə nifrət etməyi ba-
carmayan  ən  alçaq  insanın  zamanı  yaxınla-
şır».1 Məsələ burasındadır ki,  hazırda Qərbdə 
yaranan  yeni  cərəyanların  əksəriyyəti  eyni 
kökdən qaynaqlanaraq  inkarçı,  nihilist  xarak-
terlidir.  Nitsşe  fəlsəfəsini  tədqiq  edən  Sənail 
Özkan da yazır: “Fəlsəfə yaradarkən Nitsşenin 
1 Фридрих Ницше. Так говорил Заратустра: Книга 
для всех и ни для кого. М., Мартин, 2005, с. 15.
93
sorğu-suala  çəkmədiyi,  şübhələnmədiyi,  hü-
cum etmədiyi və yıxmadığı heç bir fəlsəfi sis-
tem,  fəlsəfi  teologiya,  teoloji  fəlsəfə,  etika, 
metafizika yoxdur. Onun üçün yıxmaq – yarat-
mağın  kateqorik  imperatividir”.1 İnkarçılıq 
zəncirvarı bir reaksiyadır və hər mərhələ, ya-
xud hər yeni görüş digərinin davamı olmadığı-
na  görə,  istənilən  halda  onun  mövcudluq 
müddəti  məhduddur.  Bir-birini  inkar  etmək 
həm  sıfırdan  başlayan  cərəyanlar  xaosunun 
bolluğu,  həm də  məktəb  ənənəsinin  tədricən 
aradan qalxması deməkdir.  Təsadüfi deyil  ki, 
Nitsşe  “heykəllərin  heykəlini”  özünün  yarat-
dığı “Heçdən yonmağa çalışır”.2 Bu məhdud-
luq hissidir ki, hazırda dünyanın sonu, siviliza-
siyanın süqutu və s. oxşar mövzulu kitabların, 
filmlərin sayını günü-gündən artırır. Nitsşenin 
yazdığı kimi,  «Zaman-zaman bir az zəhər la-
zımdır: bu xoş yuxular gətirir. Sonda isə daha 
artıq zəhər ki, ölmək xoş olsun».3 Bu gün Av-
ropanın nəinki təklif etdiyi,  həm də filmlərlə, 
musiqilərlə,  bədii əsərlərlə və s. bənzər üsul-
1 Sənail Özkan. Nietzsche. Kaplan sırtanda felsefe. 
İstanbul, Ötüken, 2007, s. 136.
2 Yenə orada.
3 Фридрих Ницше. Так говорил Заратустра, с. 15.
94
larla  məcburi  şəkildə  təlqin  etdiyi,  Şərqi  də 
cəlb etməyə çalışdığı «harmoniya» – xaosdur. 
Yuxarıda da yazdığımız kimi, bünövrəsi Kant 
tərəfindən  qoyulan  bu  məhdudluq  artıq  həd-
dindən artıq daralıb. 
Bir reallıq da var ki, harmoniya məhz iki 
doğma ruh arasında mümkündür. Bəzən güclü 
bir işıq qarşıdakı qatı zülmət arasında kiçik bir 
işartı tapıb onu özünə cəzb eləməklə onu bö-
yüdə bilər və beləliklə həmin kiçik işartı böyü-
yüb zülməti yox edə bilər. Eyni hadisə böyük 
zülmət və kiçik bir qara ləkə ilə də mümkün-
dür ki, bu gün bu proses getməkdə və güclən-
məkdədir. Bu səbəbdəndir ki, bugünün insanı 
yaşadığı  bu  qapısı-bacası  bağlı  məhdudluqda 
boğulur, tez-tez depressiyaya düşür, aqressiv-
ləşir. 
Yeri  gəlmişkən,  dediklərimizə  irad  tuta 
bilərlər  ki,  İslamda,  xüsusilə  təsəvvüfdə  də 
maddi  dünya  müvəqqəti,  fani  bir  məkandır. 
Lakin burada əhəmiyyətli bir fərq mütləq vur-
ğulanmalıdır. Bəli, maddi dünya müəyyən za-
man-məkan kəsiyində iki heçlik arasında nisbi 
bir mövcudluqdur. Eyni zamanda, bu dünyanın 
mahiyyəti  əzəli və əbədi ideyanın bir hissəsi-
dir. Yəni insan bədəni ilə fani, məhdud dünya-
95
ya mənsub olsa da, ruhu və təfəkkürü ilə son-
suz və əbədi ideyalar aləminə bağlıdır.  İslam 
hər  iki  həqiqəti  çatdırmaqla  insanlara  içində 
olduqları  “dar məkandan” sonsuz aləmə qapı 
açır. 
Bəli,  bu  gün  Qərb  təfəkküründə  insan 
«məqsəd  deyil,  …keçid  və  ölümdür».1 Belə 
olan halda təbii ki, hansısa daha böyük ideya-
lardan,  əbədiyyətdən  danışmaq  yersiz,  hətta 
gülünc görünə bilər. Lakin, yuxarıda əbədi fəl-
səfə  haqqında  düşüncələrə  istinadən  demək 
olar  ki,  bu ideyalar  var  və  bəşəriyyət,  varlıq 
onun üzərində bərqərardır. Bu, özündən əvvəl-
ki  ideyalara  söykənən  və  öz  içində  gələcək 
ideyalar üçün rüşeym, potensial bir qüvvə sax-
layan və bununla da başqa bir yeni ideyaya tə-
məl ola biləcək düşüncə, ideyadır, hələ də var-
lığını  qoruyub  saxlayan  işartıdır.  Əbədi  hik-
mətdən yazan Oldos Xaksli yazır: “Əbədi fəl-
səfənin  predmetini  əsasən şeylər,  həyatlar  və 
şüurlar  dünyasının  rəngarəngliyi  olan  vahid 
İlahi Reallıq təşkil edir. Təbiətinə görə isə bu 
vahid Reallığın  düz və vasitəsiz  dərki  yalnız 
müəyyən  şərtlərə  tabe  olaraq  sevən,  təmiz 
1 Yenə orada, s. 12.
96
ürəkli  və  kasıb  ruh  sahiblərinə  açılır”.2 Bəli, 
əbədi hikmət qırılmır, sadəcə öz təzahürü üçün  
müvafiq məkan, zaman və şərait axtarır. Mü-
əyyən  mənada  bu  ideyanı  yaradıcı  enerji  də 
adlandırmaq olar. İtməyən, əzəli və əbədi olan, 
sadəcə zamana və məkana uyğun olaraq müva-
fiq formada təzahür edən ideya. Bu, bir simfo-
niya da ola bilər, bir sənət əsəri də, bir fəlsəfi 
sistem də. 
Bütün  deyilənlərlə  yanaşı,  nəzərə  alsaq 
ki, Qərb təfəkkürü fəlsəfə tarixinin əhəmiyyətli 
bir mərhələsini təşkil edir, onda onu bütünlük-
lə inkar etməyin nə qədər yanlış bir addım ol-
duğu aydın görünər. Çünki, Əbu Turxanın da 
haqlı olaraq vurğuladığı  kimi,  «günəş Şərqdə 
doğsa da, ideya işığı Qərbdə yanır». Lakin bu-
rada  əhəmiyyətli  bir  fakt  diqqət  mərkəzində 
saxlanmalıdır:  Qərbin  hazırda  xaosu  xatırla-
dan təfəkküründən məhz qədimdən bəri öz var-
lığını  qoruyub saxlayan Mütləq İdeya seçilib  
inkişaf  etdirilməlidir.  İqbal  da  bu  səbəbdən 
diqqəti zahirə deyil, mahiyyətə yönəldir: «Bi-
zim qorxduğumuz yeganə şey Avropa mədə-
niyyətinin göz qamaşdıran xarici görünüşünün 
2 Олдос Хаксли. Вечная философия. М., Изд-во 
Эксмо, 2004, с. 10.
97
fəaliyyətimizə  mane olması  və bunun nəticə-
sində də bizim o mədəniyyətin əsl mahiyyətinə 
vara  bilməməyimizdir».1 Bəli,  söhbət  Qərbin 
boğulduğu həmin mühiti “bölüşməkdən” yox, 
yeniliyə bünövrə ola biləcək dəyərli prinsiplə-
rin zamanın və şəraitin verdiyi zərərli əlavələr-
dən təmizlənməsindən gedir. 
Danılmaz bir faktdır ki,  Qərb təfəkkürü 
yalnız müasir dövrə deyil, ümumiyyətlə fəlsəfə 
tarixinə nüfuz etmişdir və elə islam fəlsəfəsi-
nin özünün də öyrənilməsində xüsusi rola ma-
likdir. Bunu nəzərdə tutan Səlahəddin Xəlilov 
yazır: «Qismətə bax! Babalarımız o qədər uca 
olublar ki, onların səviyyəsinə qalxmağın yolu 
Qərb fəlsəfəsinin dərkindən keçir. Biz bu gün 
onlara qayıtmaq üçün, onların səviyyəsini an-
lamaq üçün əvvəlcə Qərb fəlsəfəsinə, onun ən 
parlaq nümunəsi olan klassik alman fəlsəfəsinə 
– Kanta, Hegelə, Feyerbaxa qayıtmaq məcbu-
riyyətindəyik». 2 Deyilənlərdə vacib bir anı da 
vurğulamaq lazımdır  ki,  söhbət  heç də islam 
fəlsəfəsini Qərb şərhində qəbul etməkdən get-
mir.  Müraciət  olunan  –  fəlsəfə  tarixində  bir 
1 M.İqbal. Bilik və təcrübə, s. 190.
2 Səlahəddin  Xəlilov. Fəlsəfə:  tarix və müasirlik 
(fəlsəfi komparativistika), Bakı, 2006, s. 245.
98
mərtəbə daha yüksəyə qalxa bilmiş, köhnənin 
üzərində  yeni  bir  təfəkkür  qatı  gətirə  bilmiş, 
İslamı  təhrif  və  inkar  edən  yox,  onun  əbədi 
prinsiplərini  fərqli  formada  davam  etdirən 
Qərbdir və müəllif sıfırdan başlamağın, yaxud 
aradakı  bir  qatı  görməzlikdən  gəlib  keçmişə 
qayıtmağın tərəfdarı deyil, çünki bunun fayda-
sızlığını, hətta zərərini çox gözəl dərk edir. 
Məsələni daha da konkretləşdirək.
Öz mənfilikləri və nailiyyətləri ilə  Qərb 
təcrübəsi  Şərq  üçün  bir  məktəbdir.  Bununla 
belə, Nitsşenin təbiri ilə desək, «ağıldan başqa 
hər şeydən məhrum» olan Qərbin hansı dəyər-
ləri özündə əbədi fəlsəfənin rüşeymlərini ehti-
va edir? Qərbin hansı sütunları üzərində fəlsə-
fənin növbəti mərtəbəsini ucaltmaq olar? 
Qərbdə elm yüksək səviyyədə inkişaf et-
mişdir  və  bu  inkişaf  artıq  nəinki  cəmiyyətin 
bütün sahələrinə, hətta mənəvi aləmə də nüfuz 
etməkdədir.  İzutsu yazır:  «Şərq  fəlsəfəsi  özü 
özlüyündə  yaşadığımız  günlərin  gerçəklərin-
dən  qaynaqlanan  problemlər  qarşısında  sahib 
olduğu mənəvi dəyərləri keçmişdə olduğu ki-
mi mühafizə edə biləcək qüdrətdə görünmür. 
Bu  halı  ilə  Şərq  fəlsəfəsi  çağdaş  problemlər 
qarşısında  tamamilə  gücsüzdür.  Çünki  texno-
99
logiya artıq Qərblə məhdudlaşan bir hadisə de-
yil.  O,  hakimiyyətini  bütün  dünyaya  sürətlə 
yaymaqdadır.1 Unutmaq olmaz ki, elmin, tex-
nologiyanın verdiyi hakimiyyətdir ki, Qərb bu 
gün diktə edən tərəfə çevrilib. Səlahəddin Xə-
lilov yazır: «Müasir dövrdə bütün dünya xalq-
larının fəlsəfi fikrinin strukturunda Qərb fəlsə-
fəsi  üstün  yer  tutur.  Qloballaşma,  qərbləşmə 
heç də sadəcə olaraq Qərb texnikasının, Qərb 
investisiyasının  ekspansiyası  ilə  məhdudlaş-
mayıb, həm də Qərb fəlsəfəsinin, siyasi düşün-
cə tərzinin təcavüzü ilə səciyyələnir… Çünki 
formaca və bəlkə həm də məzmunca arxaikləş-
miş Şərq fəlsəfi fikri bizi əhatə edən texnogen 
dünyasında kara gəlmir. Biz o biri əlimizdəki-
ni (Şərq fəlsəfəsini) ancaq bir rəmz kimi,  bir 
ekzotika kimi saxlayırıq. Əgər saxlayırıqsa!?»2 
Belə məlum olur ki, günün reallığı olan elmi-
texniki  nailiyyətlər  neytral  olsa  da,  istər-istə-
məz  təfəkkürün  də  hakimliyini  təmin  etmiş 
olur. Bunun nəticəsidir ki, İslam aləmi öz ma-
hiyyətinin ekzotikaya, yaxud dəhşət mücəssə-
məsinə  çevrilməsinin passiv müşahidəçisidir, 
kənar  diktənin  təsiri  ilə  məqsəd və  niyyətini 
1 İzutsu. İslamda Varlık Düşüncesi, s. 49.
2 S.Xəlilov. Şərq və Qərb, s. 95-96.
100
unudur, qazandıqları ilə itirdiklərinin hesabını 
itirir. Bəli, islam dünyası zəruri bir reallıq ola-
raq Qərbin çatdığı elmi nailiyyətləri qəbul və 
tətbiq etməlidir, lakin əhəmiyyətli bir məsələni 
nəzərə almaqla.
Hər bir fəlsəfənin kökü və eyni zamanda 
son məqsədi olan Həqiqətin dərk edilməsinin 
üç mənbəyi  vardır:  səmavi kitab (ilahi vəhy),  
təbiət və insan. Hər mənbə özünə xas idrak va-
sitəsi  tələb  etdiyi  kimi,  vasitəyə  müvafiq  də 
mənbənin tərəfləri açıqlanır. Və bu mənbələrə 
yanaşma prizması, metodları, onlardan birinin-
mi, ikisininmi və ya hər üçünün şərhi müəyyən 
fəlsəfi  cərəyanların,  məktəblərin  yaranmasına 
səbəb olmuşdur.  Müqayisə aparsaq,  belə  mə-
lum olur ki, hər iki tərəfin – Şərq və Qərbin – 
öz «oxuduqları» kitablarında təqribən eyni if-
ratlara, sadəcə fərqli istiqamətlərdə, vardıqları 
qənaətinə gəlmək mümkündür. 
Yeni Dövrdən başlayaraq bu günə kimi 
Qərb əsas diqqət və enerjisini təbiət kitabının 
öyrənilməsinə vermiş və bu ənənəsinə bu gün 
də sadiq qalmaqdadır. 
İslam Şərqində isə  orta  əsrlərdən  fərqli 
olaraq sonrakı dövrlərdə üstünlük əsasən mü-
qəddəs vəhyə verilmişdir. Burada səmavi kitab 
101
nəinki  kifayət  qədər  araşdırılmış,  hətta  digər 
iki kitabın da, özləri müstəqil olduqları halda, 
birincinin kontekstində öyrənilməsinə üstünlük 
verilmişdir. Dediklərimizə misal olaraq Qurani 
Kərimin istər təbiət hadisələrini, istərsə də in-
sanın  təbiətini  izah  edən  təfsirlərinin,  hədis-
lərin gündən günə artmasını, istərsə də hər el-
mi nailiyyət artıq təsdiqlənəndən sonra Qurani 
Kərimdə onun əlamətlərinin axtarılmasını gös-
tərə bilərik. Digər iki kitabın müstəqil şəkildə 
öyrənilməməsi  təbii  olaraq  ilk  kitabın  oxun-
masında  da  əhəmiyyətli  naqisliklərin  yaran-
masına  səbəb olmuşdur.  Düzdür,  son dövrlər 
bir sıra alim və filosof təbiəti müstəqil bir ki-
tab kimi öyrənməyi təklif edir. Məsələn, Taha 
Cabir Əlvani yazır: «İki kitab (səmavi kitab və 
təbiət  –  K.B.)  hökmən  uzlaşdırılmalıdır,  zira 
onlar  bir-birini  tamamlamadıqda  gerçəkliyin 
həqiqi  dərki  itirilmiş  olur».1 Yaxud  Məhəm-
məd İqbal da kitablar sırasında təbiəti vacib bi-
lir. Lakin ikinci kitabın, yəni təbiətin öyrənil-
məsi Qərblə nisbətdə islam aləmində çox geri 
qalır. Səbəb – bir daha təkrar edək ki, onu bi-
rinci  kitab  kontekstindən  kənarda  götürmə-
1 Taha  Cabir  al-Alwani. Issues  in  Contemporary 
Islamic Thought. London-Washington. 2005, s. 32-33.
102
mək, onun bir «paraqrafı» olaraq qəbul etmək-
dir. Və təbii ki, ona münasibət də məhz oxu-
nan kitaba müvafiq olaraq formalaşmışdır.
İslam aləmində böyük diqqət ayrılan di-
gər kitab – insandır. Düzdür, bir çox hallarda o 
da birinci kitabın bir hissəsi kimi götürülmüş-
dür. Bununla yanaşı, fərqli bir mövqe də var-
dır. Məsələn, Məhəmməd İqbal təsəvvüf fəlsə-
fəsinə  istinadən  insanın  mənəvi  aləminin 
oxunmasını çox vacib hesab edir və digər iki-
sini (tarix və təbiəti) onun «əlavə vəsaiti» he-
sab  edir:  «Qurani-Kərimin  üç  idrak  (bilik) 
mənbəyindən  biri  kimi  bəyan  etdiyi  (41:53; 
51:20-21) daxili təcrübənin vəhdətinin mənası-
nı başa düşməyə çalışan ancaq sufizm olmuş-
dur. Digər iki bilik mənbəyi isə Tarix və Təbi-
ətdir»1 və «Məhz bu iki bilik mənbəyi tədqiq 
edilərsə,  İslamın  ruhu  və  canlılığı  meydana 
çıxar».2 Belə məlum olur ki, insan ruhu, batini 
təcrübə deyəndə,  filosof burada həm də ilahi 
vəhyi nəzərdə tutur və ya daha doğrusu, təsəv-
vüf  fəlsəfəsinə  istinadən  bildirək  ki,  insanın 
1 Məhəmməd  İqbal. İnsan “mən”i, onun azadlığı və 
əbədiliyi // Fəlsəfə və sosial-siyasi elmlər, № 3, 2009, s. 
193.
2 Məhəmməd  İqbal.  İslam  mədəniyyətinin  ruhu  // 
Fəlsəfə və sosial-siyasi elmlər, № 1, 2009, s. 176.
103
özünü ilahi kitab kontekstində götürür.  Oxşar 
mövqeyə Səlahəddin Xəlilovda da rast gəlmək 
mümkündür: “Üçüncü kitabın oxunması, yəni 
insanın ruh dünyasının, kosmik zəkadan istifa-
də imkanlarının öyrənilməsi və reallaşdırılması 
prosesi yenə də islami dünyagörüşün çərçivə-
sində məqbul olsa da, ona ziddiyyətli münasi-
bət bəslənmişdir.  Əsasən təsəvvüf adı altında 
inkişaf etdirilən bu xətt bəzən İslama yad bir 
dəyər kimi qiymətləndirilmişdir. Lakin İslamın 
başqa  dinlərə  nisbətən  əsas  üstünlüyü,  bizcə, 
məhz bu istiqamətlərdə ortaya çıxır”. 1 Görün-
düyü kimi, Xəlilov da İqbal kimi, üçüncü kita-
bın İslamın mahiyyətini, ruhunu daha mükəm-
məl çatdırdığına və məhz təsəvvüfün islam fəl-
səfəsinin əsas özək xətti olduğuna əmindir. 
Yeri gəlmişkən,  təsəvvüfün inkişaf tari-
xindən belə məlum olur ki, bu istiqamətdə də 
müəyyən ifratlara yol verilmişdir. Və istər Mə-
həmməd İqbalın, istər Kənan Gürsoyun, istərsə 
də Səlahəddin Xəlilovun müraciət etdikləri tə-
riqətçilikdən, şəxsiyyəti – mürşidi bütləşdirən, 
“camaatlaşma vasitəsilə insanı şəxssizləşdirən, 
1 S.Xəlilov. İslam fəlsəfəsi nə vaxtdan başlayır, s. 24-
25.
104
yəni depersonalize edən”1 təsəvvüf deyil.  Bu-
rada  söhbət  “elmi  bir  biliyə  malik  olmadığı-
mızdan bilik təmin edən bir təcrübə kimi im-
kanlarından  istifadə  edə  bilmədiyimiz...  özü-
nün kamillik dərəcəsində şüurun naməlum sə-
viyyələrinə işarə edən”2, içində “ənənəvi (yu-
nan)  fəlsəfəyə  alternativ  modelin  rüşeymini 
saxlayan” 3 və məxsusi mənada islam fəlsəfəsi-
ni  öz məcrasında  inkişaf  etdirən bir  təfəkkür 
tərzindən, yanaşma modelindən gedir. 
Deyilənləri ehtiva etməklə yanaşı, onlar-
dan fərqli daha bir mövqe də vardır. Belə ki, 
Səlahəddin Xəlilov sonuncu mənbəni daha ge-
niş götürür, yəni insanın yalnız ruhunu, mənə-
vi  təcrübəsini  deyil,  həm də ideya  dünyasını 
nəzərə  alır.  Onun fikrinə  görə,  insan  özündə 
yalnız ilahi aləmin deyil, həm də maddi aləmin 
ideyasını ehtiva edir: «İdeyanın canlanması za-
manı insan subyekt kimi çıxış edir. Lakin in-
san başqa bir ideyaya qatılarkən… əslində ide-
yanın  obyektinə  …  çevrilə  bilər…  və  insan 
özü  canlandırdığı  ideyanın  strukturuna  daxil 
1 Kənan  Gürsoyla  AFSEA-da  görüş  //  Fəlsəfə  və 
sosial-siyasi elmlər jurnalı, № 2, 09, s.154.
2 M.İqbal. İnsan “mən”i, onun azadlığı və əbədiliyi, 
s. 193.
3 S.Xəlilov. İslam fəlsəfəsi nə vaxtdan başlayır, s. 25.
105
olur. Həm tam, həm hissə… Bir struktur səviy-
yəsində tam, başqa struktur səviyyəsində his-
sə!»1 Filosofun özünün vurğuladığına görə, bu 
ideya  hələ  Platon  fəlsəfəsində  də  olmuşdur: 
«Əslində üçüncü kitab ideyası Platonun ideya-
lar  dünyası  təlimindən  də  hasil  olur.  Sadəcə 
olaraq Platon məhz bir kitabdan – baxdığımız 
halda üçüncü kitabdan çıxış  edir.  Qalanlarını 
isə ikinci dərəcəli bir hadisə – kölgələr dünyası 
hesab edir». Düzdür, Xəlilov özünün xidmətini 
«sadəcə olaraq islam fəlsəfəsində xeyli dərəcə-
də qərarlaşmış olan iki kitab təlimini Platonun 
bunlardan fərqli olan «tək kitab» təlimi ilə bir-
ləşdirmək və bu üç kitabın ekvivalentliyini nə-
zərə  almaqla»  məhdudlaşdırır. 2 Lakin  bizim 
şərhimizin kontekstində daha bir həqiqət oraya 
çıxır. 
Məlum olduğu kimi, qədim dövrdə fəlsə-
fə özündə bir çox elmləri ehtiva etmiş və za-
man-zaman bu elmlərdən hər biri müstəqillik 
əldə edərək özünə spesifik bir inkişaf yolu seç-
mişdir.  Lakin  bu  elmlərdən  hər  birinin  zirvə 
nöqtəsi yenə də fəlsəfədir. Səlahəddin Xəlilo-
1 Fəlsəfi  etüdlər  //  Fəlsəfə  və  sosial-siyasi  elmlər 
jurnalı. № 3-4, 2006, s. 125.
2 S.Xəlilov. İslam fəlsəfəsi nə vaxtdan başlayır, s. 25.
106
vun bildirdiyinə görə, «Platon yeganə həqiqət 
kimi mütləq ideyaları və deməli yeganə həqiqi 
kitab kimi də ideyalar dünyasını götürmüşdür. 
Sadəcə olaraq, Platon maddi dünyada, təbiətdə 
olan həqiqətləri ancaq insana bəlli olan rəylər 
kimi qəbul etmiş, amma insanın ardıcıl surətdə 
yaxınlaşdığı, araşdırmalarının və idrakın məq-
sədi olan mütləq həqiqətlərin təbiətdə də möv-
cud olduğunu qəbul etməmişdir».1 Yəni Platon 
bir növ ilk iki kitabları inkar edərək sonuncunu 
qəbul etmişdir. 
İlk  baxışda bu da üçüncü ifrat  münasi-
bət! Lakin Platonun kitabı məhdud deyildi və 
dövrünün fəlsəfəsi kimi digər ikisini müəyyən 
mənada özündə ehtiva edirdi. Dövrün və şərai-
tin tələbi ilə fəlsəfədən ayrılan elmlərə müva-
fiq olaraq «kitablar» da ayrıldı və bu proses elə 
Platonun tələbəsi, təbiət kitabının əhəmiyyətini 
qabardan  Aristoteldən  başlandı.  Səlahəddin 
Xəlilov hər üç kitabın ekvivalentliyi prinsipini 
təsbitləməklə həm bu fərqli təlimlər arasındakı 
ziddiyyəti  aradan  qaldırmağa  və  onları  daha 
mükəmməl bir təlimdə ehtiva etməyə müvəf-
fəq olur, həm də bir növ onları yenidən vahid 
nöqtədə birləşdirməyə cəhd edir.  Başqa sözlə 
1 Yenə orada, s. 25-26.
107
desək,  vahid  nöqtədən  başlayıb  şaxələnən 
əbədi hikmət yenə vahid nöqtədə birləşir.
 
Qərb fəlsəfəsindən yararlanmaq məsələ-
sində ikinci nəzərə alınmalı məsələ  terminlər-
dir.  Xatırladaq  ki,  islam  dünyasında  bu  gün 
tətbiq olunan əksər terminlər orta əsrə məxsus-
dur.  Bunlar  kifayət  qədər  möhkəmlənmiş  və 
təsdiqlənmiş terminlərdir və onlar hətta tərcü-
mədə də bir çox hallarda olduğu kimi saxlanı-
lır. Orta əsrlərdə qədim yunan fəlsəfəsinin in-
ciləri ərəb dilinə tərcümə ediləndə, bir sıra qə-
dim fəlsəfi terminlər ərəbləşdirilmiş və fəlsəfə 
tarixinin növbəti mərhələsinə də məhz bu şə-
kildə keçmişdir.  Təbii  ki,  Yeni Dövrdə Qərb 
fəlsəfəsində  əvvəlki  terminlərdən  istifadə  et-
məklə yanaşı, yaranan fəlsəfi təlimlərə müva-
fiq olaraq həm bəzi köhnələr yeniləri ilə əvəz-
lənmiş, həm də yeni terminlər yaradılmış və bu 
proses bu günə kimi davam etməkdədir. İslam 
dünyasında  uzun illər  ərzində  hər  hansı  yeni 
təlimlər,  fəlsəfi  sistemlər  yaranmadığı  üçün, 
burada yeni  terminlərin  formalaşmasından da 
söz gedə bilməz.  Lakin biz islami düşüncədə 
inkişafdan,  irəliyə  bir  addımdan  danışırıqsa, 
burada  ilk  növbədə  terminlər  problemi  həll 
108
edilməlidir.  Bu isə  iki  istiqamətdə  aparılmalı 
olan  bir  prosesdir:  əvvəla,  uzun  əsrlər  boyu 
fəlsəfi ideyaya “ev sahibliyi” etmiş Qərb fəlsə-
fəsinin terminlərinin mənimsənilməsi,  ikincisi 
isə yeni terminlərin yaradılması. 
İlk istiqamət bir növ Qərb fəlsəfəsi ilə ən 
yeni dövr islam düşüncəsi arasında bir körpü 
rolu oynamalıdır. Fərqli «dillərdə» danışmaqla 
nə  fəlsəfələr  arasında  anlaşma  yaratmaq,  nə 
müqayisələr apararaq nəyin pozitiv, nəyin mü-
tərəqqi olduğunu təyinləşdirmək, nə də öz üs-
tün keyfiyyətlərini, öz fərqinin xeyrini, gözəl-
liyini təqdim etmək mümkündür. S.Xəlilov ya-
zır:  «Millətlər  fərqli  olsa  da,  adətlər,  dinlər, 
dillər fərqli olsa da, böyük ideyanın yolu birdir 
və bəşəriyyətin bütün böyük zəka sahiblərinin 
birgə səyi ilə qət edilir!»1 Deməli, yeni fəlsəfə-
nin böyük ideyanın bir hissəsi, növbəti təzahü-
rü olduğunu təsbitləmək üçün eyni  nöqtələri, 
vəhdət məqamlarını kəşf etmək lazımdır ki, bu 
da ilk növbədə «eyni dil» – vahid terminologi-
ya vasitəsilə mümkündür. 
İkinci istiqamət daha mürəkkəb və çətin 
prosesdir.  Haydegger yazır  ki,  “dil – varlığın 
1 S.Xəlilov. Fəlsəfə: tarix və müasirlik, s. 245.
109
evidir”1, S.Xəlilov isə, “dil – dünyanın bir mo-
delidir”,2 – deyə bildirir. Deməli, dil – həm im-
manent  hadisədir  və “mən”in ifadəsidir,  həm 
də  kənar  dünyanın  bu  “mən”dəki  inikasıdır. 
Bir növ dil – iki dünyanın ehtivasıdır. Bu ba-
xımdan, dil və təfəkkür faktorlarının bir-birini 
tamamlaması  xüsusi  əhəmiyyət  daşıyır.  Təbii 
ki,  bunların  tarazlığının  pozulan  vaxtları  da 
olur.  Belə ki,  bir var dil təfəkkürün ifadəçisi  
olur, bir də var dil təfəkkürün istiqamətləndiri-
cisi. Əlbəttə, elə sahələr var ki, xüsusilə dəqiq 
elmlərdə,  dil  istər-istəməz  “xidmətçidir”.  La-
kin humanitar sahədə eyni şeyi demək çətindir. 
Məsələn, hazırda ingilis dili bir dil kimi digər 
dilləri üstələməklə yanaşı, təfəkkürləri də mü-
əyyən dərəcədə istiqamətləndirir. Hansı təfək-
kürləri? 
Məhəmməd İqbal  əsas  əsərini  –  “İslam 
düşüncəsinin rekonstruksiyasını”  –  ingilis  di-
lində qələmə alsa da, təfəkkür qərbli təfəkkürü 
deyil.  Üstəlik yada salsaq ki, bu filosofun ru-
1 Мартин Хайдеггер.  Время  и  бытие.  Статьи  и 
выступления. – М.: Республика, 1993, s. 192.
2 Səlahəddin Xəlilov.  Dildə yatan  fəlsəfə.  «Şüurun 
yeri» haqqında // Fəlsəfə və sosial-siyasi elmlər jurnalı. 
№ 4, 2008, s. 180.
110
hunu ifadə edən şeirləri urducadır, onda təfək-
kürün dilə nisbətdə necə hakim mövqedə dur-
duğu aydın olar. Deməli, təfəkkür gərək elə bir 
zirvəyə – fəlsəfi zirvəyə qalxa bilsin ki, nüfuz-
edici  və dinamik enerjiyə malik  dilin  imkan-
larının  və  tələblərinin  əlində  aciz  qalmasın. 
Humanitar sahədə, xüsusilə fəlsəfədə bu zirvə 
yalnız  milli  təfəkkürlə,  milli  ruhla  fəth  edilə  
bilir. Cübranın da dediyi kimi, “dil bütün mil-
lətin və ya onun ümumi mahiyyətinin yaradı-
cılıq  təzahürlərindən biridir.  Əgər  yaradıcılıq 
zəifləyirsə,  dilin  inkişafı  da  dayanır”.1 Məhz 
bu səbəbdəndir ki, elmi əsərini hansı dildə ya-
zırsa yazsın, mütəfəkkir öz ruhunun dedikləri-
ni doğma dilində ifadə edir. Və bu da maraqlı 
faktdır ki,  fəlsəfi zirvədə “yerləşmiş” ruh, tə-
fəkkür üçün yad dil, yad mühit,  yad təfəkkür 
heç bir maneə və təhlükə kəsb etmir. 
Bununla yanaşı, qeyd etdiyimiz kimi, dil 
və təfəkkür bir-birini tamamlamalıdır, bir-biri-
nin inkişafını stimullaşdırmalıdır. Təsadüfi de-
yil  ki,  fəlsəfə tarixində əhəmiyyətli  yerlərdən 
birini tutan alman fəlsəfəsinin formalaşmasın-
da və inkişafında yüksək zirvəyə qalxa bilmə-
1 Cübran. Ərəb dilinin gələcəyi //  Cübran.  Sükutun 
poeziyası, Bakı, “Şərq-Qərb”, 2009, s. 190. 
111
sində, Hegelin də etiraf etdiyi kimi, “yalnız al-
man  təfəkkürü,  onun  fəlsəfi  ənənələri  deyil, 
həm də alman dilinin verdiyi imkanlar müəy-
yən rol oynamışdır”1. Azərbaycanda dil və tə-
fəkkürün qarşılıqlı əlaqəsini öyrənən S.Xəlilo-
vun fikrinə  görə,  müəyyən  səbəblər  üzündən 
elmin geri qalması, milli fəlsəfi fikrin buxov-
lanması dilin inkişaf ahəngini pozur və “artıq 
ahəngi pozulmuş dil özü də elmi-fəlsəfi fikrin 
inkişafına mane olan amillərdən birinə çevrilir. 
Dilin məhdudluğu təfəkkürə də çəpər çəkməyə 
başlayır”.2 Deməli,  təfəkkürün  yeni  orijinal 
ideyalarla zənginləşməsi azdır, bunu ifadə edə 
biləcək, hətta ona daha da dərinə getməyə im-
kan verən dil olmalıdır. Bu prosesin qoruyucu-
su, bələdçisi isə ilk növbədə, yuxarıda da dedi-
yimiz kimi, milli ruhu fəlsəfi zirvəyə qalxmış 
şəxslərdir.  Təsadüfi  deyil  ki,  Haydeqqer  dü-
şüncə sahiblərini  və şairləri  varlığın evinin – 
dilin qoruyucusu adlandırır.3 Ərəb dilinin gələ-
cəyindən  narahat  olan  Cübran  da  belə  hesab 
edir ki, bu dili “diriltməyin yeganə üsulu şairin 
1 Səlahəddin Xəlilov.  Təhsil,  təlim,  tərbiyə.  Bakı, 
2005, s. 312.
2 Yenə orada, s. 311.
3 Haydegger. Ad. çək. əsər., s. 192. 
112
ürəyində, dilindədir. Şair xalqın yaradıcı gücü-
nün ifadəçisi,  ruh aləmində  baş  verənləri  əql 
dünyasına ötürən, bilik dünyasında baş verən-
ləri bilik xəzinəsinə toplayan bir bələdçidir”.1 
Bəli, şairlər dili zənginləşdirən, onun saflığını 
qoruyanlardır.  Lakin bu,  böyük və mürəkkəb 
bir  prosesin  yalnız  ilk  mərhələsidir.  Və dilin 
daha  yüksək  və sabit  bir  səviyyəyə  –  fəlsəfi 
qata qalxmağa ehtiyacı var. Təsadüfi deyil ki, 
bəzən  şairlərin  özləri  də  yad  təsirlərə  məruz 
qala bilirlər. S.Xəlilov yazır: “Milli elmi dilin 
formalaşması  və  ədəbi  dilin  beynəlmiləl  ter-
minlər  və elmi  üslub hesabına zənginləşməsi 
prosesinə nəzarət etmək üçün təkcə müşavirə-
lər, terminologiya komitələrinin iclasları kifa-
yət deyil. Bunun üçün həmin dildə elmi və fəl-
səfi əsərlər yaradılmalıdır. Dilin gözəlliyi onun 
səslənmə xüsusiyyətləri və bədii ifadə imkan-
ları ilə müəyyən olunduğu kimi, dilin tutumu 
da onun ifadə edə bildiyi fikrin dərinliyi və də-
qiqliyi ilə müəyyən olunur”.2 
Göründüyü  kimi,  dediklərimizdə  bir-bi-
rinə paralel olan iki prosesdən söz gedir: Qərb-
dən artıq hüquq qazanmış terminlərin alınması 
1 Cübran. Ərəb dilinin gələcəyi, s. 194. 
2 S. Xəlilov. Təhsil, təlim, tərbiyə, s. 311-312.
113
və milli dilin eyni dinamikliklə inkişaf etdiri-
lərək yeni terminlərin yaradılması. Bu isə həm 
islam  düşüncəsinin  müasir  elmin  ahəngi  ilə 
ayaqlaşması, həm də dünya fəlsəfi prosesə öz 
orijinal bəhrəsini verə bilmək qüdrəti demək-
dir. 
Şərq  fəlsəfəsinin  təməl  prinsiplərinin  
yenidən  təhlili  və  müasir  nöqteyi-nəzərdən 
təqdimi.
İdeyanın inkişaf qanunauyğunluğu barə-
də Hegelin düşüncələrini xatırlayası olsaq, bir 
zamanlar Şərqdən Qərbə keçmiş ideyanın indi 
də Qərbdən Şərqə qayıtmalı  olması fikri həm 
məntiqli,  həm  də  zəruri  görünər.  Sadəcə  bu 
ideyanın yolunu açıb, müvafiq şəraiti yaratmaq 
lazımdır. Əbu Turxanın bildirdiyinə görə, «bə-
şəriyyət öz inkişafında bütöv bir tsikl keçərək, 
inkarı inkar məqamına qədəm qoymuşdur». Bu 
da vacib bir  faktdır  ki,  yuxarıda  da qeyd  et-
diyimiz kimi, Qərbin Şərqə qayıtması ilə Şərq 
də  özünə  qayıdacaq,  çünki  bu  gün  aparıcı 
Qərbdir.  S.Xəlilov yazır:  «Dünya bu gün bir 
sıra qlobal problemlərlə üzləşmişdir.  Qərb bu 
problemləri  təkbaşına  həll  etmək  iqtidarında 
deyil. Onun Şərq ruhuna ehtiyacı vardır. Lakin 
114
bu ruh çağdaş  Şərqin görünən qatlarında  gö-
rünməz olmuşdur. Şərqin dərin genetik qatla-
rında  uyuyan  böyük  ruhani  gücün qayıdışına 
nail olmaq çağdaş Şərqin imkanı xaricindədir. 
Buna  nail  olmaq  üçün  Qərbin  köməkliyinə 
ehtiyac  vardır».1 Bəli,  bəşəriyyət  maraqlı  bir  
paradoksla üzləşib: Qərb söz demək qüdrətin-
dədir, sözü yoxdur, tükənib; Şərqin isə, unut-
muş  olsa  belə,  sözü  var,  amma onu deməyə 
qüdrəti yoxdur. Söz deyəndə biz əbədi hikmə-
tin ifadəsini, qüdrət deyəndə isə bu sözü eşitdi-
rəcək kürsünü və hökmü nəzərdə tuturuq. Ma-
raqlıdır ki, Qərb İslam Şərqinin bu qüdrətə sa-
hib olmasını yalnız tarixdə qalmış və bir daha 
təkrarlanmayacaq bir  hadisə kimi dəyərləndi-
rir. Məsələn, Con Bernal yazır: “İslam sağ qal-
dı və hazırkı vaxta qədər din və mədəniyyət ki-
mi mövcud olmaqda davam edir. Lakin o, elmi 
düşüncənin çiçəklənmə dövründəki inkişafının 
stimulunu bir daha heç vaxt əldə edə bilməyə-
cək”.2 Sanki buna cavab olaraq görkəmli islam 
alimi,  Nobel mükafatçısı  Əbdüs-Səlam deyir: 
“Orta  əsrlərdə  elmin  ağırlıq  mərkəzi  islam 
1 S.Xəlilov. Şərq və Qərb, s. 72.
2 Джон Бернал.  Наука в истории общества,  М., 
Изд-во И*Л, 1956, с. 169.
115
dünyasında idi... Tarix səhifələrini vərəqləyib, 
görəsən,  elmdə  liderliyə  nail  ola  bilərikmi?.. 
Gənclərimiz, bunu özlərinə məqsəd kimi qar-
şıya qoymalıdırlar.”1    
İslam  düşüncəsinin  yenidən  dirçəlməsi 
üçün əhəmiyyətli olan şərtlərdən biri də onun 
hələ  tam kəşf edilməmiş  potensialını  sərf  et-
məkdir.  Bu heç də Qurani Kərimin ayələrinə 
yeni  təfsirlər  yazıb  İslamın  yüksək  dəyərləri 
barədə  car  çəkmək  deyil.  Bu,  İslamı  sevmə-
yənlərə,  hətta  onu  layiq  olmadığı  tənqidlərə 
məruz qoyanlara qarşı mənəvi və fiziki cihada 
hazırlaşmaq da deyil. Xatırladaq ki, Şərq, daha 
dəqiq desək,  İslam müdrikliyi  bugünkü Qərb 
təfəkkürünün tərəqqisinin və cəmiyyətdə müs-
bət dəyişikliyə səbəb olan cəhətlərinin başlan-
ğıc nöqtələrindən biri, bəlkə də ən əhəmiyyət-
lisidir. Məsələn, S.Xəlilovun bildirdiyinə görə, 
«XIV əsrdə 20 illik tədqiqatının nəticəsi olaraq 
İbn Xəldunun ortaya qoyduğu yeni təlim Av-
ropada bir çox görkəmli Qərb filosoflarının və 
sosioloqların birgə səyləri ilə 200 il ərzində tə-
1 Abdüs-Salam. İdealler və gerçekler, İstanbul, Yeni 
Asya  Yayınları,  1991  //  Elm  adamları  elm  haqqında. 
Prof. Səlahəddin Xəlilovun təqdimatında. Bakı, Çaşıoğ-
lu, 2010, s. 41.
116
zədən, İbn Xəldun irsindən xəbərsiz halda ya-
radılmışdır.  Əsasən Monteskyö,  Viko, Russo, 
Hegel,  Kont  və  nəhayət,  Marksın  sayəsində 
yaranıb-formalaşmış  tarixin  elmi-fəlsəfi  kon-
sepsiyası İbn Xəldun təlimi ilə müqayisədə bu 
gün də solğun görünür. Səbəbi isə bu təlimin 
əsasında dayanan bir neçə prinsipial  ideyada-
dır ki, onlar Qərb üçün sözün tam mənasında 
hələ də aydın deyil».1 Bununla müəllif bir da-
nılmaz faktı da təsdiqləyir ki,  Qərb təfəkkürü 
öz inkişafının hansısa bir mərhələsində yanlış  
bir yerə sapmış və bununla da onun yüksələn  
xətt  boyunca irəliləməsini  təmin  edən enerji-
dən  ayrı  düşmüşdür. Şərqin  Qərbdən alacağı 
dərslərdən biri də, yəqin ki, budur. Məhəmməd 
İqbal  yazır:  «Qoy günümüzün  müsəlmanı  öz 
vəziyyətinin  nə olduğunu bilsin,  qəti  və əsas 
prinsiplərin  işığında  ictimai  həyatını  yenidən 
qursun,  indiyə  qədər  İslamın  qismən  təzahür 
edən  qayə  və  məqsədləri  içərisindən  İslamın 
son  (qəti,  həlledici)  məqsədi  olan  mənəvi 
demokratiyanı çıxararaq inkişaf etdirsin».2 
1 Səlahəddin  Xəlilov. İbn  Xəldun  –  materialist, 
K.Marks isə idealist simasında // Fəlsəfə və sosial-siyasi 
elmlər jurnalı. № 2, 2009, s. 10.
117
İslam aləminin vəziyyətini duymaq üçün 
ona kənardan baxmaq yox, içində olmaq, hə-
min  halı  yaşamaq  lazımdır.  Bu,  həmin  halı 
düzgün dəyərləndirmək üçün yeganə çıxış yo-
ludur. Bu gün Qərb üçün yazan, yəni şərqlidən 
daha çox qərblini  düşünən bir çox müsəlman 
alimindən  islam  aləminə  daha  yaxın  olan, 
onun problemlərini daha aydın dərk edən İzut-
sunun dedikləri optimal bir yol kimi dəyərlən-
dirilə  bilər:  «Qəti  qənaətim  budur  ki,  bu 
fəlsəfədə olan yaradıcı enerjiyə yenidən həyat 
verməyimizin lazımi zamanı gəlmişdir. Bizdən 
ənənəvi fəlsəfədəki ruhu qədəm qoyduğumuz 
tarixi dövrə xas olan yeni problemlərlə ayaq-
laşa biləcək qədər güclü və dinamik bir fəlsəfi 
dünyagörüşünə çevirmək, onu yenidən canlan-
dırmaq tələb olunur. Üzərimizdəki intellektual 
vəzifə budur».1 Söhbət hansı enerjidən gedir? 
İslam fəlsəfəsi çox zəngin və çoxşaxəli-
dir və onun məhz hansı cəhətinə, hansı ideya-
sına yenidən həyat verilməsi xüsusi əhəmiyyət 
daşıyır. Məsələn, yuxarıda da bildirdiyimiz ki-
mi, hər nə qədər İslamın mahiyyətini,  ən ülvi 
2 M.İqbal. İslam düşüncəsində  hərəkət  prinsipi,  s.  
196.
1 İzutsu. İslamda Varlık Düşüncesi, s. 49-50.
118
cəhətlərini özündə ehtiva etsə də, təsəvvüf təc-
rid olunmuş şəkildə, bir növ təkbaşına yeni is-
lam düşüncəsinin inkişaf etdirilməsi, artıq ki-
fayət qədər dərinə kök atmış Qərb təfəkkürünə 
fərqli istiqamət verə bilməsi üçün yetərli deyil. 
Başqa  sözlə  desək,  istər  islam  düşüncəsinin 
bir,  istərsə də qarşılıqlı  əlaqədə götürülən bir 
neçə  ideyasının  izlənməsi  olsun,  fərq  etməz, 
əsas  mahiyyət  daşıyan  məhz  kəsilməz  tarix 
boyunca öz varlığını qoruyub saxlamış ideya-
dır və məqsəd də məhz bu yaradıcı enerjinin, 
ideyanın  inkişaf  xəttinin  izlənməsi,  onun  tə-
zahür səbəblərinin və şərtlərinin təyin və təmin 
edilməsidir. 
Bəli, orta əsrlərdə Qərb dünyası üçün ay-
dın və dəqiq ideyalar bazası rolunu oynaya bil-
miş Şərqin bu gün özünün halı dolaşıq, qarma-
qarışıqdır. Belə bir halda nəinki başqasına yar-
dım etməsi, heç özünə də bir faydasının ola bi-
ləcəyini güman etmək çətindir. Əsrlər boyu İs-
lamda ideya kasadlığı yaşanmış və ona kənar-
dan yad ideyalar «sırınmışdır». Bununla yana-
şı, islam aləmində daha bir bəla –  təkrarçılıq  
ənənəsi  də  yaranmış,  kök  salmış  və  orijinal  
ideyanın seçilməsini bir problemə çevirmişdir. 
Müxtəlif üslublarda illər, əsrlər boyu eyni ide-
119
yanı  tərənnüm edən  əsərlərin,  onlara  yazılan 
şərhlərin,  şərhlərə  də  şərhlərin  –  haşiyələrin 
yazılması əsl orijinal ideyanın itməsinə və ya 
təhrif olunmasına səbəb olmuşdur. Bu ənənəni 
istər  təsəvvüfdə, istərsə də Şərq peripatetikli-
yində aşkar müşahidə etmək mümkündür. Ən 
acınacaqlı hal isə bu ənənəyə “sadiqliyin” bu 
gün də qorunub saxlanmasıdır. Biz islam fəlsə-
fəsinin hər hansı bir səhifəsinə, yaxud hər han-
sı  islam mütəfəkkirinin  dünyagörüşünə  kölgə 
salmaq fikrindən qəti şəkildə uzağıq. Lakin bu 
da  bir  həqiqətdir  ki,  illər  ərzində  sadəcə  bir 
neçə  ideya  dönə-dönə  təkrarlanmaqla  nəinki 
yaddaşlarda iz salıb,  həm də artıq sadəcə bir 
simvola çevrilib. İzutsu yazır: «Bir Səbzəvari-
nin fəlsəfəsi heç toxunulmadan orta əsrlərdəki 
kimi götürülərsə, bu, yeni problemlərlə üzləşə 
biləcək  bir  halda  olmayacaqdır».1 Ondan  az 
əhəmiyyətli olmayan, əksinə bəlkə də daha va-
cib  olan  digər  bir  ideyanı  isə  tarixin  səhifə-
lərində toz basıb. İslamda çox az tədqiqatçının 
«yadına düşən», Qərbdə isə ümumiyyətlə mü-
raciət olunmayan İbn Xəldun kimi. Biz bir şeyi 
vurğulamağa çalışırıq:  bu gün İslam Şərqində 
hakim  olan  ideyalar  yaradıcı  enerjini  özünü 
1 Yenə orada, s. 49.
120
daşıyan orijinallar deyil, daha çox üzərinə qa-
bıq üstə qabıq gəlmiş, illərin, üslubların müx-
təlif  dərəcədə  təhrifə  məruz  qoyduğu  həmin  
ideyaların surətləridir.
 Təbii ki, eyni hal, yəni orijinal ideyanın 
yalançı ideyalar arasında itib-batması Qərb fəl-
səfəsində də müşahidə edilməkdədir.  Deyilən 
məsələnin ciddiliyindən yazan S.Xəlilov  belə 
bir fərqli, eyni zamanda, optimal bir təkliflə çı-
xış  edir:  «Fəlsəfənin xüsusiyyəti  bundan iba-
rətdir ki, burada məlumat bolluğu, tarixi təfər-
rüatlar deyil, ideyaların «tərcüməsi» önəmlidir. 
İdeyalar  «tərcümə  olunarkən»,  terminoloji 
fərqlər  aradan  qaldırılarkən,  mətnlər  ortaq 
məxrəcə  gəlir  və  təkrarlanan  hissələr  atıldıq-
dan  sonra  ancaq  yeni,  orijinal  ideyalar  qalır. 
Bu proses fəlsəfi-tarixi reduksiya prosesidir».1 
Filosof onu da vurğulayır  ki, «eyni mahiyyət 
müxtəlif  təzahürlərdə  üzə  çıxdığından,  bəzən 
qarşıdurmalar  üçün  də  «əsas»  yaranır.  Əsl 
məqsəd insan fikrinin hədis və hekayətlər  sə-
viyyəsindən  elmi  anlayışlar  səviyyəsinə  yük-
səlməsi  və  yenidən  mahiyyətə  qayıdaraq  bu 
mahiyyətin,  bu  eyniyyətin  nəzəri  konseptual 
dərkidir. Məqsəd bu müxtəlifliyin əsasında da-
1 S.Xəlilov. Fəlsəfə: tarix və müasirlik, s. 23.
121
yanan eyniyyətin, alt qatdakı mənanın üzə çı-
xarılmasıdır». 1 
Burada kiçik bir şərh verək.
Xatırladaq ki,  İslamda fundamentalistlər 
islahatçılıq adı altında bir sıra yeni ideyaların, 
xüsusilə  fəlsəfi  cərəyanların  da  əleyhinə  çıx-
mışdılar və çıxmaqda davam edirlər. S.Xəlilo-
vun isə təklifi fərqlidir. Belə ki, əvvəla, söhbət 
hər  hansı  bir  inkardan  deyil,  əksinə,  İslamın 
mütərəqqi ideyalarının əsl mahiyyətinin illərin, 
siyasi və iqtisadi formasiyaların verdiyi təhrif-
lərdən uzaq şəkildə təhlilindən,  öyrənilməsin-
dən və əsl mahiyyətinə uyğun şəkildə tətbiqin-
dən  gedir.  İkincisi,  hər  hansı  əlavələrdən  tə-
mizlənmiş universal xarakterli ideyaların inki-
şaf xəttini izləməklə, eyni ideyanın Şərqdə və 
Qərbdə  təzahürlərinin  fərqlərinin  səbəblərini 
və fəlsəfi  düşüncəyə  gətirdiyi  yeniliyi  öyrən-
məklə,  fəlsəfə  tarixinin  qanunauyğunluğunu 
izləmək və bununla da növbəti addımı, mərhə-
ləni  təyinləşdirmək  mümkündür.  Başqa  sözlə 
desək,  müəllif  şəkilçilikdən,  formallıqdan 
uzaqlaşaraq ideyaların mahiyyətinə uyğun ola-
raq qərar verib fikir yürütməyin tərəfdarıdır.
1 S.Xəlilov. Şərq və Qərb, s. 79.
122
Belə məlum olur ki,  islam düşüncəsinin 
təfəkkürünün  potensial  qüvvəsi  və  yaradıcı 
enerjisini  iflic  hala  gətirən  faktlardan  biri  də 
onun artıq fikirlərlə,  informasiyalarla  yüklən-
məsidir. Əsas hərəkətverici enerjilərin tapılma-
sı və onlara yeni  həyatın  verilməsi məhz bü-
tünlüklə  islam  fəlsəfəsinin  yenidən  dirçəldil-
məsi  olar.  Bunu  böyük  bir  qranit  parçasının 
«artıq  hissələrini»  atıb  ondan  möhtəşəm  bir 
heykəl  düzəltməyə,  yaxud  əzəmətli  bir  ağacı 
onu basmış,  görünməz etmiş  alaq otlarından, 
sarmaşıqlardan təmizləməyə bənzətmək olar.
 
Yeni  fəlsəfi  sistemin  təməllərinin 
təyinində milliliyin rolu. 
Böyük  ideyaların  vətəni  və  milliyyəti 
yoxdur.  Müvafiq olaraq bu ideyaları  çatdıran 
vasitə də – musiqimi, sənət əsərimi, fəlsəfi sis-
temmi – zaman və məkanın fövqünə qalxıb hər 
cür maddi sədləri aşa bilir. Bu baxımdan, bö-
yük  ideyaların  ifadə  formalarından  biri  olan 
fəlsəfi  sistemə  millilik  komponenti  qatmaqla 
ilk baxışda belə güman etmək olar ki, onu göy-
lərdən yerə endiririk, məhdudlaşdırırıq. Burada 
haqlı olaraq bir sıra sual meydana çıxır. Milli 
ruh nədir? Milli fəlsəfə kimin maraqlarını daha 
123
çox müdafiə  edəcək? Bugünə kimi  vahid bir 
orqanizm olan islam dünyasında milli fəlsəfə-
nin  yaranması  müəyyən  parçalanmaya  səbəb 
olmazmı? 
Məsələyə qısa bir aydınlıq gətirək.
İslam  düşüncəsində hazırda  bir  xaos 
hökm sürür. Bununla yanaşı, belə maraqlı bir 
fikir də vardır ki,  «xaos həmişə xeyir  gətirir, 
çünki  sərxoş  yuxu  ayılma  ilə,  hissiyyatsızlıq 
fəaliyyətlə əvəz olunanda millətin gizli imkan-
ları aşkarlanır… Hər dəfə təbii təməlini qoru-
yub saxlamış milləti xaos bürüyəndə, bu, onun 
fərdlərində yaradıcılıq gücünün, cəmiyyətində 
isə  hazırlığın  əlamətinə  çevrilir».1 Cübranın 
sözlərində  iki  fikir  üzərində  xüsusi  dayanaq. 
Əvvəla, məhz xaosda bir ayılma, başqa sözlə 
desək, yeni bir nizam formalaşdırmaq imkanı 
var. İkincisi, bu imkan məhz öz kökünü, təbii 
təməllərini qoruyub saxlaya bilmiş millətə ve-
rilə bilər,  çünki Xəlilovun da bildirdiyi  kimi, 
millilik özündə ümumbəşəriliyi ehtiva edir və 
bu ümumbəşəriliyə çatmaq üçün milliliyə çat-
maq lazımdır.2 Deməli, məqsəd vahid bir ide-
yanı milliliklə bölmək parçalamaq deyil. Məq-
1 Cübran. Ərəb dilinun gələcəyi, s. 192.
2 Geniş bax: S.Xəlilov. Şərq və Qərb, s. 90-91.
124
səd bu vasitə ilə yeni ideyanın ortaya çıxması-
na imkan yaratmaq və ya ümumbəşəri ideyanı 
həmin millətə xas keyfiyyətlər vasitəsilə təcəs-
sümünü ortaya çıxarmaqdır.  Filosofun fikrinə 
görə,  «yaradıcılıq,  yenilik  özündən  əvvəlki 
zəngin təfəkkür postamenti üzərində milli mü-
hitdə  yetişmiş  fərdə  məxsusdur  və  yalnız  bu 
zəmində yetişmiş bir ideya ümumbəşərilik sə-
viyyəsinə qalxa bilər». Cübranın sözləri ilə bə-
zi məqamlarda səsləşən bu fikrin iki vacib mə-
qamının üzərində dayanaq: əvvəlki zəngin tə-
fəkkür və milli mühit. Birinci bizim bütün mə-
qalə boyu saxladığımız ideya xəttinin təsbitidir 
– əbədi ideyanın yaradıcı enerjisi itmir, batmır, 
Cübranın  dediyi  kimi,  «Yeri  əhatə  edən  efir 
təbəqəsində»1 qorunub  saxlanır  və  onu  dərk 
edənin təfəkkürü, ideyaları üçün sabit və yük-
sək bir postament ola bilir. İkinci isə bu posta-
mentin  üzərində  qurula  biləcək  heykəldir. 
Ümumilikdə götürüləndə isə nə ayrılıqda pos-
tament var, nə ayrılıqda heykəl, yalnız ümumi 
bir  abidə  var,  növbəti  nəsil  üçün  postament 
ola biləcək (!) abidə. 
1 Cübran. Millətlər və onların mahiyyətləri //  Cüb-
ran. Sükutun poeziyası, Bakı, “Şərq-Qərb”, 2009, s. 197
125
Fəlsəfə  tarixindən  də  məlum  olduğuna 
görə, Qərb təfəkkürü Avropada millilik anlayı-
şı formalaşandan sonra təşəkkül tapmışdır. Bu 
millətlərdən hər birinin öz fəlsəfələri yarandıq-
ca Qərb fəlsəfi təfəkkürü inkişaf etməyə, irəli 
getməyə başladı. Vacib bir faktdır ki, Qərb fəl-
səfəsi ümumi bir sistem yox, milli elementləri 
ehtiva  edən  bir  görüşdür  –  alman  fəlsəfəsi, 
fransız  fəlsəfəsi  və s.  Milli  komponentlərdən 
başlanan və formalaşan ideyalar son nəticədə 
bütün Qərbi birləşdirən bir ideologiyaya çevri-
lə bildi və zaman-zaman bu birlik həm də ha-
kimlik xüsusiyyəti qazandı. Yəni ayrı-ayrı hə-
rəkətverici qüvvələr ümumi bir mexanizmi işə 
salır, onu irəli aparırlar. 
İslam  dünyasında  durum  başqadır  və 
Qərbdə gedən proses – milli təfəkkürün forma-
laşması  baş  verməyib.  Mübahisələr,  təhlillər 
əsasən  təməl  üzərində  aparıldığından,  islam 
düşüncəsi  bu səviyyədən yuxarı  qalxa bilmə-
yib və təməl üzərində növbəti mərhələ yaran-
mayıb. Təbii ki, belə bir durumda milli fəlsəfi 
fikrin yaranmasından danışmaq da düzgün de-
yil. Onu da vurğulamaq lazımdır ki,  milli fəl-
səfi fikir tariximizin köklərini öz tarixi keçmi-
şimizdə  axtarmağın  özü  də  istənilən  nəticəni 
126
verməyə bilər. Çünki S.Xəlilovun da dediyi ki-
mi,  “millətin hələ formalaşmadığı bir dövrdə, 
bu prosesin başlanması  üçün heç bir ictimai-
iqtisadi  və  mədəni-mənəvi  zəminin  olmadığı 
bir dövrdə nə kimi bir milli fəlsəfə ola bilər-
di?» Təsadüfi deyil ki, Qərb mütəfəkkirləri də 
islam dünyasına bütöv bir orqanizm kimi ba-
xır, onun daxilindəki hər hansı xüsusiyyətləri, 
incəlikləri əhəmiyyət dərəcəsindən asılı olma-
yaraq fərqləndirmir. Belə güman etmək olar ki, 
bu səbəbdən, İslam aləmi mürəkkəb quruluşlu 
və istiqamətli  Qərb dünyagörüşü ilə  rəqabətə 
davam gətirə  bilmir.  Üstəlik  nəzərə alsaq ki, 
islam  aləminin  bir  sıra  əhəmiyyətli  kompo-
nentləri də Qərb təfəkkür binasının tikintisində 
artıq  istifadə  edilib,  onda  bu  rəqabətin  ümu-
miyyətlə bərabər olmadığı aydın olar. Yəni is-
lami düşüncənin mütərəqqi ideyalarının bəzilə-
ri artıq Qərb təfəkkürünün üzvi hissəsinə çev-
rilib və artıq onun məhsulu hesab edilir. 
Deyilənlərdən belə məlum olur ki, islam 
düşüncəsində hər hansı bir hərəkətin, inkişafın 
olması  üçün  onun  tərkibindəki  incəliklərə  – 
milli  komponentlərə  həyat  verilməlidir.  Bunu 
öhdəsinə götürən şəxs isə, qərbli deyil, Qərbin 
nisbətində  Şərqin  durumunu  dəyərləndirməyi 
127
bacaran,  Qərbdəki  təfəkkürü,  qədimdən  bəri 
uzanıb  gəlmiş  əbədi  ideyanı  dərk  edən,  eyni 
zamanda, milli köklərinə bağlı, milli ruha ma-
lik  və  bu təməllər  üzərində yaradıcı  enerjiyə 
sahib olan bir şəxs olmalıdır. 
Bir  milli  ruhun özünüifadəsi  olacaq  bu 
milli  təfəkkür  ilk  növbədə  müstəqil  olması 
əhəmiyyətli faktordur. Məhəmməd İqbal yazır: 
«İslamın yenidən intibahı ilə Avropanın nələr 
haqqında düşündüyünü və hansı nəticələrə gəl-
diyini müstəqil bir ruhla tədqiq etmək və islam 
düşüncəsində aparılacaq islahatda və lazım gə-
lərsə  yenidənqurma  prosesində  bundan  necə 
istifadə edəcəyimizi düşünmək yerinə düşər».1 
Filosof «İslam strukturundakı hərəkət prinsipi 
kimi məhz “ictihad”-ı  –  lüğəvi mənası “cəhd 
etmək”, İslam fiqhindəki mənası isə hüquqi bir 
məsələdə müstəqil hökm verə bilmək məqsədi-
lə səy göstərməyi»2 əsas götürür. Təsadüfi de-
yil  ki,  yuxarıda  da  qeyd  etdiyimiz  kimi, 
ümumbəşəriliyə  yol  fərddən –  özünün spesi-
fikliyini, eyni zamanda digər millətlər arasında 
yerini  dərk  edə  bilmiş  müstəqil  millətin 
1 M.İqbal. İslam düşüncəsində hərəkət prinsipi, s. 
112.
2 Yenə orada, s. 177.
128
müstəqil bir nümayəndəsindən keçir. S.Xəlilov 
məhz  belə  bir  ehtiyacın  varlığını  nəzərdə 
tutaraq  yazır:  «Başqa  ünvandan transfer  olu-
nan hər hansı bir ideologiya yox, konkret icti-
mai gerçəkliyin öz inkişaf məntiqindən doğan 
milli  bir  ideologiya  tələb  olunur».1 Müstəqil 
təfəkkür yaradıcılığın təməl daşıdır,  yeni  ide-
yalar üçün əlverişli zəmindir. Bunu Cübran da 
vurğulayır:  «Təqlidçi – heç nə kəşf etməyən, 
yaratmayandır. O yalnız öz mənəvi dünyasını 
müasirlərindən götürür, ideyalarının paltarları-
nı özündən əvvəlkilərin paltarlarından qopardı-
ğı cırıqlardan tikir».2 
Onu da xüsusilə vurğulamaq lazımdır ki, 
yalnız içində ümumbəşərilik ehtiva edən milli 
ideyalar  əbədi ideyanın inkişaf xəttinə qoşul-
maq,  onu  ifadə  etmək  imkanına  malikdir. 
S.Xəlilov yazır: «Millətin fəlsəfi fikri onun hər 
bir  üzvünün  fəlsəfi  fikrindən  toplanmayaraq, 
milləti təmsil etmək səlahiyyəti olan, milli ru-
hun daşıyıcısı olan, milli özünüdərk baryerini 
keçmiş olan tək-tək şəxsiyyətlərin – filosofla-
rın fəlsəfi konsepsiyalarından, bu konsepsiya-
1 S.Xəlilov. Şərq və Qərb, s. 101.
2 Cübran. Ərəb dilinin gələcəyi, s. 195.
129
ların şəbəkəsindən ibarət olur».1 Təsadüfi deyil 
ki,  biz  millilik  tezisini  məhz üçüncü kompo-
nent kimi təqdim edirik.  İlk ikisi vacibdir  və 
öz içində  məhz onları  üzvi  şəkildə  birləşdirə 
və sığdıra bilən bir milli təfəkkür hərəkətverici 
qüvvəyə çevrilə bilər. Yəni söhbət həm ümumi 
mənzərəni, həm də spesifik cəhətləri nəzərə al-
mağı  bacaran  və  bundan  çıxış  edərək  yeni 
ideya  irəli  sürən  bir  təfəkkürdən  gedir.  Belə 
keyfiyyətə malik şəxsi təsvir edən İzutsu yazır 
ki, «islam fəlsəfəsi ənənəsində «iki gözə malik 
insan  (zu‘l-ayneyn)»  kimi  tanınır.  Belə  bir 
şəxs sağ gözü ilə Vəhdəti, yəni mütləq Həqiqə-
ti, sol gözü ilə də Kəsrəti, yəni fenomenlər alə-
mini görər. Vəhdət və Kəsrəti eyni anda qavra-
ya bilmə istedadından əlavə, bu cür insan üçün 
əhəmiyyətli  olan,  bu iki  müstəvinin  həlledici 
məqamda  bir  və  eyni  şey  olduğunu bilməsi-
dir».2 
Deməli,  yeni  fəlsəfi  sistem ilk növbədə 
hazırda həm Qərbdə, həm də Şərqdə xaotik şə-
kildə “səpələnmiş” ayrı-ayrı görüşlərin bərpası 
olacaq. Bu, bir tərəfdən, islami prinsiplərdir ki, 
istər  Qərb təfəkkürünün təməlində,  istərsə də 
1 S.Xəlilov. Fəlsəfə: tarix və müasirlik, s. 34.
2 İzutsu. İslamda Varlık Düşüncesi, s. 27.
130
islam  bölgəsi  xalqlarının  mədəniyyətlərində 
kifayət qədər ərimişdir və bu prinsiplərin həqi-
qi mahiyyətlərinin təqdiminə ehtiyac var. Üs-
təlik  nəzərə  alınmalıdır  ki,  bunların  arasında 
istifadə edilməyən, yaxud təhrif edilərək tətbiq 
edilən və bu səbəbdən hələ də öz kəşfini gözlə-
yən ideyalar da vardır. Digər tərəfdən, bu, mil-
lətin təfəkküründəki, ruhundakı zərrənin yeni-
dən canlanmasıdır ki, həmin ruhun “qapılarını” 
əbədiyyətə açır, əbədi ideyanın yeni çalarları-
nın, qatlarının işıqlanmasına vasitəçi olur. 
Nəhayət,  yuxarıda qoyduğumuz suallar-
dan sonuncusu: milli fəlsəfənin yaranması is-
lam dünyasında bir parçalanmaya səbəb olma-
yacaqmı? Əminliklə demək olar ki, xeyir. Əv-
vəla, İslam – real və böyük təsirə malik təməl-
dir. İkincisi və əsası isə, İslam mahiyyət etibarı 
ilə  səbəblər  və  şərtlər  fövqündə  duran  əbədi 
ideyanı ehtiva edir. 
İdeyanın ümumbəşəri səviyyəyə qalxma-
sı üçün onun yaradıcısı olan fərddən ümumbə-
şəriyə gedən yolda millilik ara mərhələ olmalı-
dır. Başqa sözlə desək, bir sıra ideyalar var ki, 
məhz fərdi səviyyədən yüksəyə qalxa bilmədi-
yi üçün bəşəriyyətə bir xeyir vermədən sönüb 
gedir.  Bunun qarşısını  almaq, eyni zamanda,  
131
bu yaradıcı enerjinin qarşısını kəsən maneələ-
ri ortadan götürmək üçün ideyaların daha bö-
yük mənbədən qidalanması,  onunla qarşılıqlı  
şəkildə paylaşması, üzvi şəkildə birləşməsi  la-
zımdır ki, bu da milli fəlsəfi təfəkkür vasitəsilə
mümkündür.  S.Xəlilovun  da  bildirdiyi  kimi, 
“milli ruhun nəzəri-konseptual şərhi” 1 olan və 
üzərində millətin varlığını və spesifikliyini qo-
ruyub saxlayan milli ideologiya bərqərar olan 
milli fəlsəfi fikir vasitəsilə! 2 Milli ruh keçmiş, 
tarix üzərində var olmaqla yanaşı,  bu gün də 
varlığını öz təfəkkürü ilə sübut və təsdiq etmə-
yi bacarmalıdır. Təsadüfi deyil ki, Əbu Turxan 
«Bugünü olmayan xalqın keçmişi də yoxdur», 
– deyir. İqbal da bunun üzərində xüsusilə da-
yanır: «Keçmişini tamamilə rədd etmək heç bir 
millətin  lehinə  deyil.  Çünki millətin  simasını 
təşkil  edən onun keçmişidir.  İslam cəmiyyəti 
kimi bir  cəmiyyətdə  keçmiş  institutların göz-
dən keçirilərək düzəldilməsi məsələsi daha in-
cə bir işdir. İslahatçıların məsuliyyəti daha da 
ciddidir».3 Deyilənlərdən belə bir nəticə çıxart-
1 S.Xəlilov. Şərq və Qərb, s. 93.
2 Yenə orada, s. 88.
3 M.İqbal. İslam  düşüncəsində  hərəkət  prinsipi, 
s.185.
132
maq mümkündür ki, İslamın əsl dəyərini gös-
tərmək üçün bu təməl üzərində bina tikmək bir 
zərurətdir. Milli fəlsəfi fikir həm xalqın özəlli-
yini, spesifikliyini qoruyan, həm də onu daha 
böyük axınlara qatılıb yox olmasının, hələ bu, 
məhvə aparan bir axındırsa, qarşısını alan baş-
lıca amildir. 
Məsələnin  daha bir  həlledici  məqamına 
gəldik. Bu missiya hansı Şərq xalqının üzərinə 
düşür?  Hər  halda,  yuxarıda  deyilənlərdən  də 
nəticə çıxardası olsaq, ictimai-iqtisadi və mə-
dəni-mənəvi  cəhətləri  bir-birini  tamamlayan, 
eyni zamanda, özünü bir millət olaraq təsdiqlə-
yə  və  dərk  edə  bilmiş  bir  millət  olmalıdır. 
Qərb  təfəkkürünün  hökm sürdüyü,  qloballaş-
ma  selinin  bütün  milli  spesifiklikləri  yuyub 
apardığı bir dövrdə bir millət kimi öz dəyərlə-
rini qoruyub saxlamaq həm böyük hünər, həm 
də irəliyə bir addımdır. İqbal bu barədə böyük 
bir əminliklə yazır: «Həqiqət budur ki, hal-ha-
zırda müsəlman millətləri içərisində doqmatik 
yuxudan oyanaraq  fərdi  şüura çatmış  yeganə 
millət türklərdir. Zehni hürriyyət haqqını tələb 
edən yalnız Türkiyədir. İdeal olandan həqiqətə 
keçən yalnız odur və bu keçid asan olmayıb».1 
1 Yenə orada, s. 181.
133
Filosof türklərin islam aləmində də fərqləndik-
lərini və bizim də yuxarıda tənqid etdiyimiz is-
lam dünyasında az qala bir qəhrəmanlığa bəra-
bər  tutulan  təkrarçılığı  pisləyərək  onların  öz 
sözlərini demək qüdrətində olduqlarını vurğu-
layır: «Oxşar düşüncə və duyğuları sadalamaq 
məncə heç bir düşüncə və duyğuya sahib ol-
mamaq deməkdir. Bu gün müsəlman ölkələrin 
çoxunun vəziyyəti belədir. Onlar keçmiş ənənə 
və dəyərləri qeyri-şüuri bir şəkildə təkrarlayır-
lar. Halbuki türklər yeni-yeni dəyərlər yaradır-
lar.  Türk milləti  böyük təcrübələrdən keçdik-
dən  sonra  öz  daxili  mənliyini  kəşf  etmişdir. 
Onda həyat və hərəkət vardır.  O tərpənməyə, 
genişlənməyə və böyüməyə başlamışdır».1
Oxşar  fikrə  Əmin ər-Reyhanidə  də rast 
gəlmək olar.2 Yaxud son 300 ildə Qərbdə ən 
gənc  professor  kimi  Birləşmiş  Ştatların  Yeel 
universiteti  tərəfindən dünyaya  tanıdılan  gör-
kəmli kimyaçı  Oqtay Sinanoğlu da əminliklə 
gəlir  ki,  Şərqin  mənəvi  zənginliyi  və Qərbin 
maddiyatı  arasında  körpü  qurmaq  missiyası 
1 Yenə orada. 
2 Ameen F.Rihani. Women in the Near East // Ameen 
F.Rihani. The  White  Way  and  the  Desert.  Platform 
International Washington D.C., 2002, s. 99-107.  
134
türklərin üzərinə düşür. Çünki əlverişli coğrafi 
mövqeyi  onlara  mədəniyyət  və  mənəviyyat 
zənginliyi bəxş etmişdir.1 
Bir növ İqbalın və Sinanoğlunun ideyası-
nın davamı olaraq Səlahəddin Xəlilov da ümu-
miyyətlə  Şərqi  araşdıraraq  belə  bir  nəticəyə 
gəlir ki, nə Yaponiya, nə Çin, nə ərəb dünyası 
«Qərb sivilizasiyasına bərabər tərtibli alterna-
tiv ola bilməz».2 Eyni zamanda o, faktı daha da 
konkretləşdirir  və  bildirir  ki,  türk  dövlətləri 
arasında Azərbaycan öz milli dövlət quruculu-
ğu istiqamətində ilk addım atmışdır  və məhz 
burada müasir dövrün tələblərinə uyğun ideo-
logiyanın  formalaşması  gedir.  Müəllif  bunu 
onunla  əsaslandırır  ki,  «Azərbaycan  artıq  iki 
əsrdir ki, Qərb dünyası ilə, Qərb mədəniyyəti 
ilə  sıx  təmasdadır.  Və  Qərblə  Şərqin  sintezi 
deyilən  möcüzə  üçün  Yaponiyadan  sonra  ən 
gözəl şərait məhz Azərbaycandadır».3 Məsələ 
burasındadır  ki,  «milli  ruhu qorumaq,  inkişaf 
etdirmək və yeni nəsillərə çatdırmaq üçün ən 
yaxşı mühit milli dövlətçilik şəraitində yaranır. 
1 Oktay Sinanoğlu. Bir Nev-York Rüyası. “Bye-
Bye” Türkçe, İstanbul, Otopsi, s. 121-122.
2 Səlahəddin  Xəlilov.  Türk  ruhu  3-cü  minilliyin 
astanasında // İpək yolu, №1, 2000, s. 20.
3 S.Xəlilov. Şərq və Qərb, s. 100.
135
Milli dövlət ancaq ərazinin, maddi sərvətlərin 
deyil,  həm də milli-mənəvi dəyərlərin  qorun-
masına xidmət edir. Və bu zaman milli ruh hə-
yat tərzinə çevrilir».1 Deyilənlərə onu da əlavə 
etmək  olar  ki,  hal-hazırda  Yaponiyada  elm, 
texnika nə qədər yüksək inkişaf etsə də, Qərbə 
meydan oxusa da, öz milli-mənəvi dəyərlərini 
böyük ehtiyat və diqqətlə qoruyub saxlasa da, 
eyni  yüksək  inkişafın  yapon  xalqının  fəlsəfi 
təfəkküründə də var olmasını demək çətindir. 
Düzdür, demək olar ki, yaponların dini etiqad-
ları – sintonun çox dinamik olub müasir dövr-
də  də  milli-mənəvi  təfəkkürü  təmin  etdiyini 
söyləmək mümkündür. Bu məsələ çox mürək-
kəb və xüsusi tədqiqat tələb etdiyindən ona ya-
ponşünasların ixtiyarına buraxaq. 
Ortaya məntiqli  və vacib bir  sual çıxır: 
Avropa, Qərb ideologiyasının fəlsəfi təfəkkür-
də kifayət  qədər  hakim bir  mövqedə olduğu, 
islami  prinsiplər  daha çox Qərbin “zövqünə” 
uyğun dəyərləndirildiyi və bunun nəticəsi kimi 
fəlsəfi  təfəkkürlərin  qütbləşdiyi  bir  şəraitdə 
orta orijinal yol,  milli  fəlsəfə nəyin hesabına, 
hansı baza üzərində təşəkkül tapacaq?
1 Yenə orada, s. 88.
136
Səlahəddin Xəlilov yazır:  «Bizim yaxşı 
bildiyimiz (hər halda bilməli olduğumuz) orta 
əsrlər  islam fəlsəfəsindən və Qərb fəlsəfəsin-
dən fərqli olan, ya formasına, ya metoduna, ya 
ideyasına görə özünəməxsusluğu olan və məhz 
bu “öz”lüyə görə bizə doğma görünən, adət et-
diyimiz ənənəvi fəlsəfələrdən daha çox nə isə 
heç janrı  da düz-əməlli  bilinməyən  yeni  tipli 
bir yaradıcılıq! O harada isə bədii yaradıcılıqla 
elmi yaradıcılığın arasında, daha doğrusu, föv-
qündədir.  Fəlsəfə  olmasına  rəğmən  daha  çox 
esse  janrını  xatırladır.  Klassik  fəlsəfi  irslə 
yanaşı, öz müasir ictimai gerçəkliyimizdən, öz 
bədii-estetik düşüncə ənənələrimizdən və şifa-
hi xalq ədəbiyyatından qaynaqlanır».  Bunlarla 
yanaşı,  Şərqdə  aparıcı  qüvvənin  mənəviyyat 
olduğunu nəzərə alan Xəlilov buna da əmindir 
ki,  «XXI əsr bəşəriyyətin  müdriklik  əsri  ola-
caq. XX əsrdə bomba ilə, raketlə birləşmiş qə-
ləmlər, XXI əsrdə öz yerini sazla, ürəklə birlə-
şən qələmlərə verəcək».1 Bir az obrazlı, bir az 
coşquyla deyilən bir  sözlərdə əhəmiyyətli  bir 
neçə an var.  Əvvəla,  XX əsrdə ta Renessan-
sdan təməli qoyulmuş Qərb tənəzzülünün son 
nöqtəsi  reallaşmağa  başladı.  Eyni  zamanda, 
1 S.Xəlilov. Türk ruhu, s. 17.
137
Şərqdə Qərb üçün zəruri olan saf mənəviyyat 
var,  ürək var. Bu ehtiyacı  hazırda Qərb Şərq 
ekzotikasına  üz  tutmaqla  bir  növ  ödəməyə 
çalışır. Lakin burada üçüncü və başlıca bir an 
da var: ürəklər qələmləri, ağılları birləşdirir və 
məhz bu amil XXI əsrin müdriklik əsri olması-
na  səbəb ola  bilər:  milli  ruhun birləşdiricilik 
faktoru və tərəqqiyə aparan ideologiyanın for-
malaşması üçün aparıcılıq missiyası. 
Bu gün fəlsəfə tarixləri tədris edilir. Bu 
kitablarda  Şərq  fəlsəfəsi  gah  bir  neçə  səhifə 
həcmində  verilir,  gah  da  ümumiyyətlə  veril-
mir.  Bir  çox  Şərq alimləri,  tədqiqatçıları  bu-
nunla mübarizə aparır, bu ədalətsizliyi  aradan 
götürməyə çalışır, bu istiqamətdə konfranslar, 
simpoziumlar  keçirir,  Şərqin  şanlı  keçmişini 
xatırlatmağa və Qərbin onu fəlsəfə tarixindən 
silməyə mənəvi haqqının olmadığını sübut et-
məyə çalışırlar. Bütün bunlar hörmətə layiq ol-
maqla yanaşı, fəlsəfə tarixinin nə bugünündə, 
nə də sabahında İslam fəlsəfəsinin yerinin tə-
min edilməsi düşmək üçün yetərli deyil.  Axı, 
bu  tarix  yazılmaqda  davam  edir.  Səlahəddin 
Xəlilov yazır: «Fəlsəfə tarixi ümumbəşəri fəl-
səfi fikrin vahid bir proses kimi inkişaf yolunu 
əks etdirir. Təbiidir ki, ilk fəlsəfə tarixçiləri də 
138
məhz  filosofların  özləri  olmuşlar».1 Hansı 
dövrdə isə fəlsəfi fikrin inkişafında fasilə yara-
nanda, aktual fəlsəfə olmayanda, millətin ona 
qədərki  bütün  fəlsəfi  yaradıcılıq  səyləri  də 
sanki itir və bütövlükdə milli fəlsəfi fikir tarixi 
qaranlıqda qalır. Yəni milli fəlsəfi fikir dünya 
fəlsəfə  tarixində  öz  mövqelərini  itirmiş  olur. 
Bax, ona görə də, bu gün nəhayət öz fəlsəfə-
miz yaranmasa, sabahın fəlsəfə tarixi kitabla-
rından ümumiyyətlə bizim adımız silinəcəkdir. 
Dini fəlsəfi fikir isə müasir şəraitdə an-
caq milli fəlsəfi fikir kontekstində möhkəmlə-
nə bilər.  
Q 
1 S.Xəlilov. Fəlsəfə: tarix və müasirlik, s. 34.
139
N Ə T İ C Ə
Müqəddəs, gözəl, ülvi xüsusiyyətləri eh-
tiva edən elə möhtəşəm ideyalar var ki, özlə-
rində ali bir missiya daşıyırlar – maddi tələbat 
və mənəvi dəyərlər  arasındakı  tarazlığı  qoru-
yub  saxlamaq,  bəşəriyyəti  düşüncə böhranın-
dan xilas etmək cəhdləri kimi. 
İdeyaların doğulması, inkişafı və reallaş-
ması əslində iki prosesin bir-birini üzvi şəkildə 
tamamlamasıdır.  İdeyanın ilahi aləmdən insa-
na qədər uzanan kəşf yolu və insandan geri – 
ilahi aləmə qədər yüksələn idrak yolu. Burada 
ilk nəzərə çarpan insanın ideyalar dünyası, ila-
hi ruh, ali qüvvə ilə vasitəsiz əlaqə imkanıdır. 
Bəşər  tarixinə  baxanda  belə  bir  qənaətə  gəl-
mək mümkündür ki, dünyada baş verən hadi-
sələr, elmin inkişafı bu trayektoriyadan kənara 
çıxanda fəlakətə, böhrana səbəb olmuşdur. Əl-
140
bəttə, ali qüvvənin iradəsi və mövcudluğun qa-
nunauyğunluğuna  müvafiq  olaraq  zaman-za-
man insanların yaddaşlarını  “təzələyən” şəxs-
lər doğulmuşdur. Qurani Kərimdə deyildiyi ki-
mi, “Hər qövmün bələdçisi var” (Quran 13/7). 
Bu  şəxslər  tarixdə  peyğəmbərlər,  nəbilər  və 
...fəlsəfə,  müdriklik  zirvəsinə  yüksələ  bilən, 
ilahi kəşfi sezən alimlər, şairlər, bəstəkarlar ki-
mi tanınmışlar. İlahi hikməti dövrə, millətə, ic-
timai-siyasi şəraitə uyğun şəkildə təqdim edən 
bələdçilər! 
Təbii ki, İslam da istisna deyil. Onun da 
inkişaf tarixində çiçəklənmə çağları, yaxud öz 
mahiyyətindən sapmaları  olmuş,  onun da hər 
hansı  ideyasının  yanlış  istifadəsi,  təhrif  edil-
məsi  böhranlara  gətirib  çıxarmışdır.  Bəzən 
dövrün sərt və tərs tələbləri nəyin həqiqət, nə-
yin fəlakət olduğunu seçməyə mane olmuşdur. 
Belə  olan  halda,  köməyə  yenə  də  bələdçilər 
gəlmiş və onlar Məhəmməd peyğəmbərdən (s.) 
sonra  da  İslamın  mahiyyətinin  –  tarix  boyu 
varlığın  təminatı  olan  Həqiqətin  bəşəriyyətə 
çatdırılmasında, sapmaların qarşısının alınma-
sında yardımçı olmuşlar. 
Hər ideyanın təzahürü onun mahiyyətini 
tam ifadə edə bilməsə də, ona müvafiq olub-
141
olmaması  vacib  məqamlardan  biridir.  Əbu 
Turxan  deyir:  “Hər  hansı  bir  şeyin  gözəlliyi 
onun öz ideyasına adekvatlıq dərəcəsi ilə ölçü-
lür”. İnsanın yaratdığı şey, əsər, yaxud baş ver-
miş  hadisə öz ideyasına nə qədər yaxındırsa, 
onunla səsləşirsə, bir o qədər həmin ilahi gö-
zəllikdən, ülviyyətdən öz payını ala bilir. Əksi-
nə,  mahiyyətdən  uzaqlaşdıqca  eybəcərlik  də 
artır, naqislik də, yanlışlıq da. 
İslamın ideyalarının reallaşmasında,  tət-
biqində də eyni hallar yaşanmışdır. Onun ma-
hiyyətinin bəzi anlarına, məqamlarına işıq sa-
lan görüşlər və təlimlər bir xalqın nailiyyəti ol-
maqdan  çıxmış  –  zaman-məkan  çərçivəsini 
aşıb əsrlər boyu bütöv bəşəriyyətin xidmətində 
dayanmışdır.  Deyilənlərin  mükəmməl  nümu-
nəsini təsəvvüfdə müşahidə etmək olar. 
Dinindən, dilindən,  irqindən asılı  olma-
yaraq, düşünməyi və duymağı bacaran hər kəs 
təsəvvüfün ehtiva etdiyi və çatdırmaq istədiyi 
həqiqətlərin  möhtəşəmliyinə  heyran  qalır  və 
bu həqiqətlərin təsiri ilə qəlblərindən ülviyyətə 
bir qapı açılır. Təsadüfi deyil ki, bizim müraci-
ət  etdiyimiz  filosoflar  da  təsəvvüfü  İslamın 
mahiyyətini  daha  mükəmməl  əks  etdirən,  is-
lam  müdrikliyinin  tərənnümçüsü  və  insanlar 
142
arasında sağlam körpü, ümumbəşəri ideya ki-
mi qəbul edirlər.  
İdeyalar dünyasına aid olan hər bir ideya 
özündə həm maddi aləm üçün nəzərdə tutulan 
və təzahürü vacib olan müəyyən bir həqiqəti, 
həm də  yaradıcılıq  enerjisi  adlandıra  bildiyi-
miz  hərəkətverici  və  istiqamətverici  qüvvəni 
ehtiva edir. Bu həqiqəti həmin ideyanın missi-
yası da adlandırmaq olar. Həqiqət reallaşmaya-
na, enerji lazımi nəticəyə gətirib çıxarmayana 
və tam sərf olunmayana qədər ideya öz məskə-
nini, öz optimal təzahür formasını axtarır. Əl-
bəttə,  bəzən  zəmanə,  ictimai-siyasi  şərait  hə-
min ideyanı ümumiyyətlə unutdura, təhrif edə 
bilər. Lakin bu da danılmaz bir həqiqətdir ki, 
heç bir maddi səbəb, maneə ilahi qüdrətin, ira-
dənin qarşısını ala bilməz. İdeya sadəcə uyğun 
şərait və uyğun vasitəni – onu reallaşdıra, çat-
dıra biləcək şəxsi gözləyir.        
İslam öz  potensialını  tam reallaşdırma-
mış ideyadır. Düzdür, o, ayrı-ayrı mütəfəkkir-
lərin görüşlərində, fəlsəfi sistemlərdə bu və ya 
digər dərəcədə öz əksini tapmışdır.  Lakin bu, 
ya hissə-hissə baş vermiş və başqa yad ideya-
ların  çərçivəsində  təqdim  olunmuşdur  –  kə-
lamçılarda, yaxud məşşailərdə olduğu kimi; ya 
143
da, təsəvvüfdə olduğu kimi,  bu reallaşma da-
vamlı olmamış, yarı yolda ona fərqli istiqamət-
lər  verilmiş,  yad  təsirlərin  təzyiqi  altında  əsl 
missiyası arxa plana keçmişdir Təbii ki, yan-
lışlıqları düzəltmək cəhdləri də olmuşdur. İbn 
Sinadan, Əbu Hamid Qəzalidən, İbn Rüşddən, 
islahatçılardan (İbn Teymiyyə)  və başqaların-
dan tutmuş, İmam Rəbbani, Molla Sədra, Cə-
maləddin  Əfqani  və  başqalarından  keçib  ta 
Məhəmməd İqbala, Seyid Hüseyn Nəsrə, Bey-
nəlxalq  İslam  Düşüncəsi  İnstitutuna  (İsmail 
Faruki, Əbu Süleyman və b.), Səlahəddin Xəli-
lova və Kənan Gürsoya qədər davam edən bö-
yük bir proses. Bu proses boyu atılan bəzi ad-
dımlar böyük nailiyyətə səbəb olmuş, bəziləri 
isə başqa səhvlərə yol açmışdır. Bunların ara-
sında  daha  böyük  missiya  daşıyan  şəxslər  – 
islam düşüncəsinin təməlində  dayanan ideya-
nın qırılmaz proses boyu davam etməsini, baş-
qa keçici ideyaların yedəyində vurnuxmaqdan-
sa öz istiqamətini tapıb irəli getməsini, ən əsası 
isə,  İslamın  gerçək  potensialının  bütün  bəşə-
riyyət naminə üzə çıxmasını təmin edənlər də 
vardır. 
İslam düşüncəsinin əsasən eninə inkişaf 
etdiyi,  daha çox maarifçiliyə və təbliğatçılığa 
144
üstünlük verildiyi, ayrı-ayrı təfərrüatlar üzərin-
də geniş müzakirələr  aparıldığı  halda,  funda-
mental  elmi-fəlsəfi  problemlərin  az işıqlandı-
rıldığı müasir dövrdə islam fəlsəfəsinin dərini-
nə  inkişaf  etdirilməsi  istiqamətində  aparılan 
tədqiqatlar  xüsusi  dəyərə  malikdir.  Ona görə 
də, eyni ad altında yazılan müxtəlif əsərlər içə-
risində məhz fəlsəfi baxımdan maraq doğuran 
tədqiqatların seçilərək ayrılıqda nəzərdən keçi-
rilməsinə  və  müzakirələrin  mahiyyət  məcra-
sına yönəldilməsinə böyük ehtiyac vardır.
 
Q 
145
Ə D Ə B İ Y Y A T
Azərbaycan dilində
Abdüs-Salam.  İdealler və gerçekler,  İstanbul, 
Yeni  Asya  Yayınları,  1991 //  Elm adamları  elm 
haqqında. Prof.  Səlahəddin  Xəlilovun  təqdima-
tında. Bakı, Çaşıoğlu, 2010.
Cübran. Ərəb dilinin gələcəyi // Cübran. Süku-
tun poeziyası, Bakı, Şərq-Qərb, 2009.
"-------", Millətlər  və  onların  mahiyyətləri // 
Cübran. Sükutun poeziyası, Bakı, Şərq-Qərb, 2009.
Əbu  Süleyman.  Əbdülhəmid  Əhməd.  Müsəl-
manın iradə və mənəviyyatının böhranı, Bakı, “İd-
rak” İctimai Birliyi, 2009.
əl-Əlvani, Taha Cabir. İslam düşüncəsinin is-
lahı, Bakı, “İdrak” İctimai Birliyi, 2009
"-------", Müasir dövrdə məfkurə böhranı: dia-
qnostika və həll üçün verilən təkliflər , Bakı, “İd-
rak” İctimai Birliyi, 2009
146
Fəlsəfi etüdlər // Fəlsəfə və sosial-siyasi elmlər 
jurnalı. № 3-4, 2006.
İqbal, Məhəmməd.  Bilik və təcrübə // Fəlsəfə 
və social-siyasi elmlər, № 4, 2008.
"-------", İslam düşüncəsində hərəkət prinsipi // 
Fəlsəfə və sosial-siyasi elmlər jurnalı, № 4, 2009
"-------", İslam mədəniyyətinin ruhu //  Fəlsəfə 
və sosial-siyasi elmlər, № 1, 2009.
"-------", İnsan “mən”i, onun azadlığı və əbə-
diliyi // Fəlsəfə və sosial-siyasi elmlər, № 3, 2009.
Kənan Gürsoyla AFSEA-da görüş // Fəlsəfə və 
sosial-siyasi elmlər jurnalı, № 1, 2009.
"-------", // Fəlsəfə və sosial-siyasi elmlər jur-
nalı, № 2, 2009.
Xəlilov, Səlahəddin.  Dildə yatan fəlsəfə. «Şüu-
run yeri» haqqında // Fəlsəfə və sosial-siyasi elm-
lər jurnalı. № 4, 2008.
"-------", İbn Xəldun – materialist, K.Marks isə 
idealist simasında // Fəlsəfə və sosial-siyasi elmlər 
jurnalı. № 2, 2009.
"-------", İslam fəlsəfəsi nə vaxtdan başlayır // 
Fəlsəfə və sosial-siyasi elmlər, № 1, 2010.
"-------", Kəsilməz  tarix  və  dövlətçilik  ənə-
nələri // İpək yolu, Beynəlxalq elmi ictimai-
siyasi jurnal, № 1, 2001.
147
"-------", Şərq  və  Qərb.  Ümumbəşəri  ideala 
doğru  (fəlsəfi etüdlər). Bakı, «Azərb. Universiteti», 
2004.
"-------", Tarixin  səhvi:  islam  və  xristianlıq 
sivilizasiya  kontekstində// 
http://felsefedunyasi.org /site/?
name=xeber&news_id=44
"-------", Təhsil, təlim, tərbiyə. Bakı, 2005.
"-------", Türk ruhu 3-cü minilliyin astanasında 
// İpək yolu, №1, 2000.
Türk dilində
Akbayrak, Ahmet.  Muhammed  İkbal  sözlüğü. 
İstanbul, Lamure, 2005 
Fahri,  Macit. İslam  felsefesi  tarihi /  Terc. 
K.Turhan. İstanbul: Ayışığı kitabları, 1998.
Gökberk,  Macit. Felsefe  tarihi.  İstanbul: 
Remzi Kitabevi, 1999.
Gürsoy,  Kənan. Bir Felsefe Gelenegimiz Var 
Mı? İstanbul, Etkileşim Yayınları, 2006.
İbn  Miskəveyh. əl-Hikmətu’l-xalidə (Cavidan 
Xirad), Beyrut, 1983.
İzutsu,  Toshihiko. İslamda Varlık  Düşüncesi. 
Tərc. İ.Kalın, İstanbul, 2003.
148
Kutluer,  İlhan. İslamın klasik çağında felsefe  
tasavvuru. İstanbul, İz yayıncılık, 2001.
Nasr, Seyid Hüseyn. İslam ve Modern İnsanın 
Çıkmazı. İstanbul, İnsan yayınları, 2004.
Özkan,  Sənail. Nietzsche.  Kaplan  sırtanda 
felsefe. İstanbul, Ötüken, 2007.
Sinanoğlu, Oktay. Bir Nev-York Rüyası. “Bye-
Bye” Türkçe, İstanbul, Otopsi,
Suad  el-Hakim.  Ibnü‘-Arabi  sözlüğü,  çev.: 
E.Demirli, İstanbul, Kabalcı Yayınevi, 2004.
www.hakikat.net/icerik/anasayfa_hristiyanlik/
diya logtan_misyonerlige.php
Rus dilində 
Бернал, Джон.  Наука в истории общества, 
М., Изд-во И*Л, 1956.
Кепель, Жиль. Джихад. Экспансия и закат 
исламизма. Москва,  Научно-издательский 
центр «Ладо-мир», 2004.
Кулиев,  Эльмир.   Коран  и  глобализация  :  в 
поисках  гуманистических  идеалов.  Баку, 
«Абилов, Зейналов и сыновья», 2005.
Надви,  Абу-ль-Хасан  Али.  Что  потерял 
мир по причине отхода мусульман от Ислама. 
Пер. с англ. М., Изд. дом  «Ансар», 2006.
149
Наср,  Сейид  Хусейн. Что  такое 
традиция // 
http://www.newatropatena.narod.ru/p22.htm
Ницше, Фридрих. Так говорил Заратустра:  
Книга для всех и ни для кого. М., Мартин, 2005.
Хайдеггер, Мартин.  Письмо о гуманизме // 
Время и бытие. Статьи и выступления. – М.: 
Республика, 1993.
Хаксли,  Олдос.  Вечная  философия. М., 
Изд-во Эксмо, 2004.
Эко,  Умберто. Полный  назад.  «Горячие 
войны» и популизм в СМИ. М., Эксмо, 2007.
İngilis dilində
Abu Sulayman, Abdul Hamid A. Crisis in the 
Muslim Mind. Trans. by Yusuf Talal DeLorenzo. 
International  Institute  of  Islamic  Thought, 
Herndon, Virginia USA, 1997.
"-------",  Towards an  İslamic Theory  of  Inter-
national  Relations: New Directions for Methodo-
logy and Thought, Herndon, Virginia USA, 1993.
al-Alwani,  Taha  Cabir. Issues  in  Contempo-
rary Islamic Thought. London-Washington. 2005.
Badri,  Malik.  Contemplation an Islamic Psy-
chospiritual Study, Herndon, Virginia USA, 2000.
150
Faruki, İsmail R. and Faruki, Lois Lamya. The 
Cultural  Atlas  of  İslam,  New  York,  MacMillan 
Publishing Company, 1986.
Islamization of Knowledge. General Principles 
and  Work  Plan.  Edit.  by  Abdul  Hamid  A.  Abu 
Sulayman.  International  Institute  of  Islamic 
Thought, Herndon, Virginia USA, 1995.
Kalın,  Ibrahim. God,  Life  and  the  Cosmos.  
Ashgate, 2002.
Rihani, Ameen F.  Women in the Near East // 
Ameen F.Rihani.  The White Way and the Desert.. 
Platform International Washington D.C., 2002
www.ismailfaruqi.com/news/dr-ismail-al-
faruqis-approach-to-islamization-of-knowledge/
Ərəb dilində
إشراق., مجموعة, دوم يحيي., شيخ,  الدين,   سهروردي, شهاب, 
1952بقلم هنري کربین, تهران,  مصنفات,
 احمد. الرؤية الكونية الحضــاريةابو سليمان عبد الحميد 
 القرآنية. المنطلق الساس للصلح النسان. د ار السلم المعهد
2009العالمي الفكر السلمي, 
ــنفات.  ــةج.1 م. 2جبران خليل جبران. المص     . العربي
nəşr ili və yeri yoxdur
151
  ج. المعربـة.2 م. 2جبران خليل جـبران. المصـنفات. 
nəşr ili və yeri yoxdur
152
MÜNDƏRİCAT
Könül Yusif qızı Bünyadzadə
İslam fəlsəfəsi: tarix və müasirlik
   
153
