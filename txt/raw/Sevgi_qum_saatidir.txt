Adilə 
 
 
 
 
 
 
 
 
 
 
SEVGi 
QUM 
SAATIDIR 
 
 
 
 
 
 
 
Bakı – 2014 
================================Sevgi qum saatıdır ============================== 
 
2
 
Adilə “Sevgi qum saatıdır” 
“Elm və təhsil” nəşriyyatı, 2014. 244 səh. 
 
 
 
Redaktor: Elman Tovuz 
 
 
 
 
 
 
İstedadlı şairə Adilə xanım növbəti dəfə görüşünüzə gəlib, 
əziz oxucular. “Sevgi qum saatıdır” adlanan bu kitabda da, hər 
zaman olduğu kimi, özünəməxsusluğu ilə seçilən, fəlsəfi və poetik 
fikirlərlə dolu bir-birindən gözəl şeirlər toplanmışdır. 
Ümidvarıq ki, Adilə xanımın bu kitabı da oxucularının 
ürəyincə olacaqdır. 
 
 
 
2010098
0504030000
N
 грифли няшр 
 
 
©  «Elm və təhsil» nəşriyyatı 
©  Adilə 
======================================Adilə ======================================== 
 
3
MÜƏLLİFDƏN 
 
SEVGİ bir sirdir. İnsanda ağıl əzəli yaranışdan 
etibarən cahillikdən kamilliyə doğru inkişaf etdikcə sevgi 
də onunla birgə yol aldı. Ancaq o, ağlın qol-qanad açdığı 
kimi özünü biruzə vermədi – Səadətin, Eşqin, Vəfanın, 
Güvənin və İnamın sirrinə büründü.  
Əziz dostlar, mən də elə bu sirli sevginin ruhuna 
burunub, duyğuyla, hisslə, həyacanla dördüncü dəfə 
görüşünüzə gəlmişəm. “Sevgi qum saatıdır” – qəlbimin 
həzin, lirik nəğməsidir, vaxtınız və həvəsiniz olsa 
dinləyin... 
 
Adilə 
================================Sevgi qum saatıdır ============================== 
 
4
ÜZÜ TURANA GEDƏK! 
 
Görüşünə gəlmişəm, 
Ey mənim türk qardaşım.  
Hər atdığım addımda  
Mənə dogma yurddaşın. 
 
Qəlblərin həsrətini,  
Sazla-sözlə bağlayaq.  
Qucaq açaq, sevinək,  
Yad sinəsin dağlayaq. 
 
Füzuli oxun atmış, -  
Sevgiydi nişangahı. 
Mövlana eşq yaratmış,  
Təriqət – haqq dərgahı. 
 
Qəlbimiz haqq güzgüsü, 
Ayrılmarıq önündən. 
Birlik, ruhun duası - 
Səndən mənə baxan mən. 
 
Susmaz haqqı deyən dil,  
Niyə susub saxlayaq? 
Xəritədən xətti sil, 
Həsrət yolun bağlayaq. 
 
 
======================================Adilə ======================================== 
 
5
Oğuz, kərkük, türkmənik, 
Dilimiz, dinimiz bir. 
Harda olsaq birgəyik, 
Qayəmiz – insanlıqdır! 
 
Dalğalansın al bayraq, 
Harda türk var, hay verək. 
Birliyimiz – bir mayak, 
Üzü TURAN-a gedək! 
 
 
 
 
 
 
 
================================Sevgi qum saatıdır ============================== 
 
6
MƏN MƏNƏ SIĞMIRAM 
 
Qəlbimə bax, məni tanı, 
Ruhumu ilmə-ilmə sök. 
Necə böyümüşəm, Tanrım! 
Olmuşam dünyadan böyük. 
 
Olmuşam dünyadan böyük, 
Mən özümə necə sığım?! 
Aşkar, ölü – dünyaya yük, 
Mən ki, qəflətində sağam. 
 
Qəflətində mən ki, sağam, 
Çağır, gəlim sənə yaxın. 
Yetər, dünyaya qonağam, 
Hazıram, əldə var-yoxum. 
 
Hazıram, əldə var-yoxum, 
Hara gedim, kimim var ki! 
Sən də təksən! Varın-yoxun… 
Məndən başqa kimin var ki? 
 
Kimin var ki, məndən başqa? 
Mənəm ən böyük əsərin. 
Mənqarışıq, səntək EŞQə 
Qul olub bütün bəşərin. 
 
 
======================================Adilə ======================================== 
 
7
Dağ-dağdı bax, qəlbim, canım, 
Dağ üstünə dağ yığmıram. 
Daha məndə yer yox, Tanrım! 
Artıq mən mənə sığmıram. 
 
Havayla, suyla, bilmirəm, 
Torpaq yolla gəlim sənə… 
Artıq mən mənə sığmıram, 
Apar, qat özünə yenə... 
 
 
 
 
 
================================Sevgi qum saatıdır ============================== 
 
8
KİMİN KİMSƏNƏSİYƏM 
 
Göz qırpımı baxışdı, 
Tale yaralı quşdu… 
Bu dünya kəmnaxışdı, 
Küsüb, neyləyəsiyəm. 
 
Mən mənə necə sığam? 
Bilirsən ki, aşığam. 
Səni sevən yazığam, 
Demə ki, ney səsiyəm. 
 
Birisi qan hərisi, 
Birisi can hərisi, 
Biri sevir birisin, 
Mən tək nə edəsiyəm? 
 
Aylı gecəm, gündüzüm, 
Yollarına gül düzüm. 
Mən həm sənəm, həm özüm, 
Tək bizə yetəsiyəm. 
 
Sənə gəlməliyəm ki, 
Deyib-gülməliyəm ki. 
Mən də bilməliyəm ki, 
Kimin kimsənəsiyəm. 
 
======================================Adilə ======================================== 
 
9
TƏZAD 
 
Mən səni əvvəl də görmüşdüm, adam, 
Ruhun da sağlamdı sağlam bədəndə. 
Demə, özümə də, sənə də yadam, 
Xəyanət elədi, de hansı bəndə? 
 
Təsvir eləmişdim ən xoş halını, 
"Son axşam yeməyi" tablosu burda. 
Üzündən öxuyub öz Allahını 
Quruyub qalmışdım o anda - orda. 
 
Gülən üzün vardı neçə il əvvəl, 
İndi kim bəxtini yuyub səribdir? 
Görünür, hacansa bir goyərçin əl 
Gözündən o xoşbəxt günü dəribdir.  
 
… Göyləri gündüz gün, gecə ay bağlar - 
Bu ki kainatın xoş niyyətidir! 
Dünən gülən üzlər indi qan ağlar - 
Bu, zalım dünyanın həqiqətidir. 
================================Sevgi qum saatıdır ============================== 
 
10
SÖZ XƏTRINƏ SÖZÜM YOX. 
 
Yenə qalmışam naçar, 
Qapımı yellər açar… 
El mənə sarı gələr, 
Mən durub məndən qaçar. 
 
Çox gözlədim bu yazı, 
Bu nə qədər, nə yazı? 
Qırıldı könül simi, 
Çətin çalına sazı... 
 
Dil yarası... dözüm yox, 
Söz xətrinə sözüm yox. 
Dünyadan doymasam da, 
Yaşamaqda gözüm yox. 
======================================Adilə ======================================== 
 
11 
SƏN BƏSTƏLƏ 
 
Sən gedən gün arxanca 
Yağış yağdı səssizcə… 
Bilirdim, süzüləcək 
Göz yaşım sən gəlincə. 
 
Bilirdim, əzəl-axır 
Firkin dəyişicəkdir. 
Qəlbimiz boş yuva tək 
Əsib üşüyəcəkdir. 
 
Bilirdim, göy üzündə 
Yenə şimşək çaxacaq. 
Bu dünyanın atəşi 
Ürəyimə axacaq. 
 
Gəlib soruşsan məni, 
Getdi yar, - deyəcəklər. 
Məndən sənə xatirə 
Bir məktub verəcəklər. 
 
Oxu məktubu, oxu, 
Layla da söylə hələ. 
Sözü bu şeir olsun, 
Mahnısın sən bəstələ. 
================================Sevgi qum saatıdır ============================== 
 
12
ÖMÜR 
 
Su kimi axır bu ömür, 
Gümana bürünüb gedir. 
Uzaqlar yaxın görünür, 
Yolları sürünüb gedir. 
 
İnsanların sayı qədər  
Pəncərə var bu dünyaya. 
Kimi günəşi bəyənmir, 
Kimi həsrət qalıb aya. 
 
Məni də salıb kəməndə 
Dünya yenə çəkdirir ah. 
Yaratdığın hansı bəndə 
Çəkdiyimi çəkib, Allah?! 
======================================Adilə ======================================== 
 
13 
AYRILIQ 
 
Yenə qapımızı döydü ayrılıq,  
Yenə bir soyuqluq gəzdi qanımda. 
Ruh orda üşüyür, can burda soyuq, 
Gərək aparaydın məni yanında. 
 
Orda ürəyini sıxsa bir güman, 
Burda sinəsini dağlayan mənəm. 
Sən qara, yağışa tutulan zaman, 
Bil ki, buludlarda ağlayan mənəm. 
 
Bu bayram gününün ləzzəti qaçdı, - 
Ala bilmədim ki, şirin dadını. 
Ağ güllər həsrətə bir qapı açdı, 
Dilə bənd eylədim sənin adını.  
 
Sənin xəyalların yola düzülsə - 
Mənim sənsizlikdən solduğum gündür. 
Bir gün yanağına yaşlar süzülsə, 
Bil ki, sənsizlikdən öldüyüm gündür. 
================================Sevgi qum saatıdır ============================== 
 
14
MƏNİ ELƏ SEV Kİ… 
 
Bir adamın  
adamlığından qalan - 
Allah üçün bəndəsini sevməyidi, 
Sevdiyiçün lap ölümə gülməyidi... 
 
Məni elə sev ki, 
sevməyənlər utansın. 
Alov kimi, 
od kimi sev -  
ürəyim yansın. 
Zamansız sev, məkansız sev, 
başımı alıb qaçdığım yer 
səndə olsun -  
atəşim toxunanda divarlarına 
gözlərin dolsun. 
 
Məni elə sev ki… 
Dünyam ol, - 
dünyanı yığım ovcuma, 
ovcumu da ürəyimə. 
Apara bilim özümlə 
ikimizi behiştə... 
ağrıların sonu olsun 
bir nəfəslik öpüşdə. 
======================================Adilə ======================================== 
 
15 
Məni elə sev ki, 
ağlatdığın zamanları, 
sızıldadan gümanları 
unudum...sən də mənlə  
hıçqırdığın zamanda. 
Nə boyalı, nə doyalı -  
mübtəlalı sev məni... 
 
Məni elə sev ki... 
Nə oba gülsün mənə, 
nə el tənə etsin sənə. 
Mələklər də diz çöküb  
səcdə etsin sevginə. 
Səndən tək istədiyim 
bircə kəlmə - bu arzum: 
“Məni elə sev ki...” 
================================Sevgi qum saatıdır ============================== 
 
16
SEVGİNİN GÜNAHI 
 
Ən xoş arzuları yazsam da belə, 
Açılmaz ruhumun qaşı-qabağı. 
Gün keçir… birazdan gələcək hələ 
Canımı sıxacaq bu axşamçağı. 
 
Qürubun üzündə sevgiyə dair, 
Bir neçə kəlmə söz, qırıq heca var. 
Görünür beləyəm mən - qəlbi şair, 
Özüm hecalaram, sözüm hecalar… 
 
Nəfəsində qəmin hənirtisini, 
Gətirib salacaq sözümə necə.  
Gözünün kül basmış közərtisini 
Götürüb atacaq gözümə gecə.  
 
İndi çox sualn cavabı yoxdu… 
Neyləyim, qalmışam bu yolun üstə. 
Məndəki sevginin günahı çoxdu, 
Vallah, bir daş altda, biri də üstdə... 
======================================Adilə ======================================== 
 
17 
YAŞAMAĞIN MARAĞI YOX 
 
Vəd etdiyin xoş günlərin, 
Nə bir izi, sorağı yox. 
Açdım xatirə dəftərin, 
Bircə təmiz varağı yox. 
 
Aylar keçdi qaçhaqaçda, 
Bu dərdə yox bir əlac da. 
Əllərin dolaşar saçda, 
Neçə vaxtdı darağı yox. 
 
Ahdan bezən - qulaq olub, 
Qəm yığışıb qalaq olub. 
Gözlərim bir bulaq olub, 
Bu bulağın növrağı yox. 
 
Can incidən sözün oldu, 
Yolda qalan gözün oldu… 
Mənə qalan közün oldu, 
Yaşamağın marağı yox! 
 
Eşq var – həm kardı, həm laldı. 
Demədim sözlərim qaldı. 
Məhəbbət odlu manqaldı, 
Tutmağa bir qırağı yox. 
================================Sevgi qum saatıdır ============================== 
 
18
XƏBƏRİN OLDUMU 
 
Xəbərin oldumu? 
Bu bahar xəzan əsdi  
dağlara, daşlara, yamaclara, 
təzə çiçəkləyən ağaclara… 
Bülbüllər günahkar-günahkar oxudular - 
naləsinə güllər ağladı. 
 
Xəbərin oldumu? 
Bütün şeirlərimin üzlərini qəm, 
gözlərini qan tutdu… 
Yazdıqlarım can üstədi. 
Gedənin yeri dolmur, 
buralardan uzaqlara - hara gedim,  
burda da qalmaq olmur… 
 
Xəbərin oldumu? 
Çox çağırdim bu gecə… 
İlk heca və son heca:   
“al apar məni  
bu xəzan vurmuş baharın əlindən, Allah.” 
Bu bahar gözümdən düşdü, 
bu bahar məni qışdan betər üşütdü. 
 
Üzüm gülərdi hər bahar, 
sinəmi gün döyərdi... 
arzuların yerinə dərd göyərdi… 
 
======================================Adilə ======================================== 
 
19 
Xəbərin oldumu? 
Yollarımız ayrıldı - 
ayrılığı istəmədən, 
Qəlbimdə bir həsrət var - 
ağrı dağını əridən... 
 
Gözlərimi bulaq bilib çağlatdı, 
ümidimi bağladığım qan ağlatdı - 
bu bahar… 
Xəbərin oldumu? 
 
 
 
 
 
 
 
 
================================Sevgi qum saatıdır ============================== 
 
20
SƏN ADLI BİR ŞEİR YAZ 
 
Sən adlı bir şeir yaz, 
mənə yazılmış olsun. 
Gözlərimdən söz etmə, 
yaş yuyub aparmasın. 
Dilimi tərif etmə,  
küsdürülüb susmasın. 
Dodağımı soruşma,  
yanağımdan danışma -  
solub şoran sulardan... 
 
Əllərimə yanaşma,  
üşüyübdü sazaqdan. 
Saçlarımı vəsf elə,  
elə yaz ki oxunsun. 
Küləklər dağıdanda  
hər sözü, hər misrası  
bir telimə tutunsun. 
 
Toplayım kəlmələri 
tac toxuyum saçıma. 
Sən olmayan gecələr  
dərman olar ağrıma. 
Saçlarım tək pərişan, 
sevgimiz tək dolaşıq, 
bir az qarmaqarışıq 
Sən – adlı bir şeir yaz. 
 
======================================Adilə ======================================== 
 
21 
Nə qədər var dərd-ələm,  
Götür əlinə qələm, 
Elə axar suya yaz... 
təskinlik, səbr kimi  
bir qurtum göndər içim, 
içim sükutla dolsun,  
ya da dilim tutulsun. 
Sən - adlı bir şeir yaz, 
Necə yazırsansa yaz,  
mənə yazılmış olsun. 
 
 
 
 
 
 
================================Sevgi qum saatıdır ============================== 
 
22
BU GÜNLƏR BİZİM DEYİL 
 
Bu günlər –  
bizim deyil, 
özümüzlə  
təkbaşına qaldığımız günlərdi - 
bəlkə də  
vida saatından öncəkilərdi... 
Bu günlər hüznə çəkdim ömrümü, 
gözlərimi qırpmadan. 
İstəsən, gəl,  
utanmadan - 
sözün olsa, 
yuxuların dəhlizində görüşərik  
bundan sonra. 
Sözün yoxsa,  
tut mənasız baxışımdan 
gözlərində öldür məni... 
 
Bu günlər - bizim deyil, 
tənhalığı  
qaladım bayram tonqalında -  
qığılcım da yox gözümdə, 
alışdırım. 
Həsrətinin soyuğuna bələnmişəm, 
səssızliyin lənətinə bürünmüşəm 
bu günlər. 
 
 
======================================Adilə ======================================== 
 
23 
Bu günlər - bizim deyil, 
yazdım səni ahıma, 
bacarsaydım  
dünənimdən alar, 
yazardım sabahıma. 
İstəsən gəl,  
yuxuların dəhlizində görüşərik  
sözün olsa. 
Sözün yoxsa, 
bir layla çal, 
eybi yoxdu, sözsüz olsun, 
bəlkə  
sözsüz laylalarda unudaram  
bu sevginin sirrini. 
Qoy olduğum tək görünüm, 
saxta sevincə salmayım meyil, 
Bu günlər - bizim deyil... 
 
 
 
 
 
================================Sevgi qum saatıdır ============================== 
 
24
MƏNƏ QALSAYDI 
 
Bu dünya - qapalı qəfəs, 
Hər can bircə udum nəfəs. 
Demə kam almağa tələs,  
Mənə qalsaydı, alardım. 
 
Ötənləri hara yazaq? - 
Gün aldatdı, vürdu sazaq. 
Olardım şeytandan uzaq, 
Mənə qalsaydı, olardım. 
 
Lalənin də bağrı qara, 
Vurulub qəlbinə yara. 
Yazılanı, varaqlara, 
Mənə qalsaydı, silərdim. 
 
Dağladı, dağlardan əsən, 
Ümidləri kökdən kəsən. 
Bu ürəyi nə cür desən, 
Mənə qalsaydı, bölərdim. 
 
Qurumur gözlərin nəmi, 
Hanı indi dərd həmdəmi… 
Cənnət ilə cəhənnəmi, 
Mənə qalsaydı, bilərdim. 
 
 
 
======================================Adilə ======================================== 
 
25 
Kim vurdu dünyanı başa, - 
Ayağı dəymədi daşa? 
Deyirlər ki: sev, gül, yaşa, 
Mənə qalsaydı, gülərdim. 
 
Yaxşı nə varsa, seçilib, 
Uğurlu yollar keçilib… 
Dünya gözümdə kiçilib, 
Mənə qalsaydı, ölərdim. 
 
 
 
 
 
 
 
 
 
 
 
 
 
 
 
================================Sevgi qum saatıdır ============================== 
 
26
CANIM ÜZÜLÜB GEDİR… 
 
Yenə qəmlə dolmuşam, 
canım üzülüb gedir. 
Bu dünyanın dərdləri 
məndən süzülüb gedir. 
Ey yoldakı yol daşım, 
ey yolsuzum, yoldaşım, 
sənin görmədiyini  
bəlkə də gözün yumub 
o "açıq göz"lərinlə  
görmək istəmədiyini 
mən gözü bağlı halda 
ola-ola görürəm. 
Görüb, dərd divarıma  
yeni dərdlər hörürəm. 
 
Haqq nahaqqa qarışıb, 
iman gedib, ar itib. 
Nur çəkilib qəlblərdən, 
yerində neçə fəsad, 
neçə fitnə-fel bitib. 
Ayrılıqlar, ölümlər, 
ağlagəlməz zülümlər 
səndən mənə, məndən də 
başqasına keçərək 
elə düzülüb gedir… 
Gedənlərlə birlikdə  
canım üzülüb gedir. 
======================================Adilə ======================================== 
 
27 
BƏHANƏ ÇARƏ DEYİL Kİ... 
 
Biz birlikdə ölümü də  
Qucaqlaya bilərdik ki... 
Üç kitablıq şeirlərdə  
Bircə misra gülərdik ki. 
 
İndi gözlər buludlanıb, 
Aynası yox baxmağa da. 
Ümidləri elə yıxdıq, - 
Taqəti yox qalxmağa da. 
 
Lap yaralı ürəklə də 
Yaşayardıq beləcə biz… 
Üstümüzə çökməsəydi 
Bizdən keçən son gecəmiz. 
 
Daha gecdir, yaralanıb  
Yüz yerindən qanı axıb. 
Bəhanə çarə deyil ki, 
Bu sevginin canı çıxıb… 
================================Sevgi qum saatıdır ============================== 
 
28
NƏ ÇƏTİNDİR ŞAİR OLMAQ 
 
Nə çətindir şair olmaq... 
Göz açmamış fikirləri 
çürüyür qar altında. 
Qadağan yuxular görür 
günün günorta saatında... 
 
Nə çətindir şair olmaq... 
Ağlı hislərinə məğlub, 
Xoşbəxtliyi ancaq  
o vaxt dada bilir elə. 
Sözü başından aşır, 
Tökülür ağ varaqlara – 
Qələmi beləcə, qoşur… 
 
Şairin imzası şeirləridir, 
barmaq izləri nə gərək ona! 
Qəlbidir, gecə-gündüz əridir, 
İmza atır varlığıynan… 
 
Şair üçün fərqi yoxdu  
payızın, qışın, yayın. 
O, ayrı bir mövsümünü  
yaşayır bu dünyanın. 
Nə çətindir şair olmaq... 
======================================Adilə ======================================== 
 
29 
GEDƏN GETDİ 
 
Ovçu, küs öz taleyindən, 
Şikarın çıxdı əlindən. 
Küsdürdün acı dilindən, 
Qismətini verdin yelə. 
 
Ağlatdın gülən gözü də, 
Əyri gördün sən düzü də. 
Böyüdüb adi sözü də, 
Ötürdün ağıza, dilə. 
 
Rəngin niyə gömgöy oldu, 
Qazandığın - giley oldu… 
Bir doğman da ögey oldu, 
Qarışdı axına, selə. 
 
… Gedən gedər, adı ilə, 
Gəlməz geri, sən ha dilə. 
Qədirbilməz, ay Adilə, 
Eh, çətin ki, qədrin bilə. 
================================Sevgi qum saatıdır ============================== 
 
30
DÖZƏCƏYƏM 
 
Dəfələrlə dayandırdım zamanı  
nəfəsimi almadım 
dəfələrlə çəkdim saatın əqrəblərini geri. 
Dəfələrlə küləklərə qoşulub sovruldum 
dəfələrlə ürəyindən qovuldum... 
 
Neçə ili yollarında çürütdüm, 
o illəri səbirlərdə əritdim... 
Rüşvət verdim göz yaşımı şeirlərə, 
səni mənə xatirlatmasınlar deyə.  
 
Paylaşdıqca səni qara gecələrdə yana-yana, 
ruhum canımda durmadı -  
adladı beş dayanacaq o yana. 
Ağladı da,  
sızladı da, heç nəhayət etmədi. 
Bu məndəki sən özündün, 
səndən sənə heç şikayət etmədim. 
 
Nə olsun ki,  
hərdən udduq eyni hava, eyni su, 
Ağlatdığın ayrısı,  
güldürdüyün ayrısı... 
Arzuların üstə verdim ömrümü, 
Dözəcəyəm: get, get, yollar ayrısı! 
 
======================================Adilə ======================================== 
 
31 
GÖRƏSƏN 
 
Günəş çıxır, qürub edir görəsən? 
Bu gedən gün bizdən gedir görəsən? 
Aman Allah, axı bu bəndələrin 
Bir-birini niyə didir görəsən? 
 
Yer elədin aramızda şeytana, 
Cəza verdin, ya vermədin, bir yana, 
Üstün! - dedin, -yaratdığın insana, 
Bəs bu zülüm niyə, nədir, görəsən! 
 
Göz açanda bu dünyaya, sevindik, 
Gah yeridik, gah süründük, gah sindik. 
Bəlaya bax: biz yandıq, biz isindik, 
Yaxşı, ya pis, miyanədir görəsən? 
================================Sevgi qum saatıdır ============================== 
 
32
RAZIYAM 
 
Yorma məni bu qədər, 
Çəkil başımdan, bəlam. 
Qoy tək olum dərbədər 
Səni atım, razıyam. 
 
Cənnət, cəhənnəm də sən, 
Yerdəsən, ya göydəyəm. 
Əlini çək əlimdən, 
Haqqa çatım, razıyam.  
 
Havadan yağır zəhər, 
Boğuldum, boğur qəhər. 
Batan, çağır birtəhər 
Gəlim batım, razıyam. 
 
Ay sevincim, ay ahım, 
İtib mənim sabahım. 
Dərd ver quluna, şahım, 
Dərdə qatım, razıyam. 
 
Oldum yollar sürgünü, 
Yordum gecəni, günü. 
Öldürüm bu sevgini, 
Yüz il yatım, razıyam. 
 
 
======================================Adilə ======================================== 
 
33 
QURBANI OLUM 
 
Sənə ağlamaq yaraşmaz, 
Gözünün qurbanı olum. 
Xəncər kimi doğrasa da, 
Sözünün qurbanı olum. 
 
Xoşdur məni ram etdiyin, 
Yuxumu haram etdiyin. 
Qəlbimə salıb getdiyin 
Közünün qurbanı olum. 
 
Hakimisən ürəyimin, 
Ora - təkcə sənin yerin. 
Saçlarımda əllərinin 
İzinin qurbanı olum. 
 
Nolar belə məlul baxma, 
Gəl məni yandırıb yaxma, 
Ay doğmalarımdan doğma, 
Özünün qurbanı olum. 
 
================================Sevgi qum saatıdır ============================== 
 
34
DEDİM ARZULARI 
 
Həddini aşmasın deyə, 
Hey coşub-daşmasın deyə, 
Çox uzaq düşməsin deyə, 
Suya dedim arzuları. 
 
Heç həyata keçəni yox, 
Heç hasilə yetəni yox. 
Tükənəni, bitəni yox, 
Saya dedim arzuları. 
 
Qəlbimi min istək oyar, 
Hərəsi bir rəngə boyar. 
İnanma, desəm ki, doya-  
doya dedim arzuları. 
 
Yüklər basdı kürəyimdən, 
Bar olmadı çiçəyimdən. 
Viran qalmış ürəyimdən 
Guya dedim arzuları... 
======================================Adilə ======================================== 
 
35 
YENİ FƏSİL HAVASI 
 
Buralarda  
yeni fəsil havası var - 
divardan asılıb qalan fəsillərin havası... 
 
Yaz gözəlliyi üzündə donan anam,  
səni də  
bu fəsil vurdu illər əvvəl... 
Dilinin sükutunda  
söndü gözlərinin alovu. 
 
Xəzan yelləri əsir  
indi buralarda, 
ünvanını itirmiş ilğım kimi şütüyür. 
 
Yerini yeni üzə verməyin fəsli çatıb - 
ürəyim üşüyür... 
Buralarda yeni fəsil havası var... 
================================Sevgi qum saatıdır ============================== 
 
36
BİRCƏ DEMƏ Kİ... 
 
Necə həzin gecədir, hüzün bağışlar mənə, 
Göy üzündə ay para, hər yanı dan ulduzu. 
Həqiqətdi bu yer-göy, yoxsa qərib əfsanə, 
Yoxsa talelər ilə müəmmadır yer üzü? 
 
Mənə doğma kim var ki, gəlsin yarı, tən sənə? 
Səndən ayrı od olub, su olub rahat yerim. 
Həsrətindir - bağışlar bu vaxtı matəm mənə, 
Ümidə qalib ancaq arzu və istəklərim. 
 
Səni qazanmaq üçün qüruru verdim əldən, 
Bundan sonra məndəki görən məndən gedərmi? 
Dərd imiş, xoş bilmişdım bu eşqi mən əzəldən, 
Nolar, bircə demə ki, çəkdiklərim hədərdi... 
======================================Adilə ======================================== 
 
37 
*** 
 
Atdığın sancılır düz ürəyimə, 
Salır asta-asta iz ürəyimə... 
Od-atəş ələnir buz ürəyimə, 
Belə tərk eləmə, Allah xətrinə. 
 
 
 
*** 
 
Bir gün güldürmədin məni, a zalım,  
Yetim güldürənlər savab qazanar. 
Mənim bir gülüşüm var, qadan alım,  
Kəpənək də görsə ömrü uzanar. 
 
 
 
*** 
 
A zalım, nəhayət tikib evimi, 
Məni aləmimdən qaçıra bildin. 
Mənim dərd evimə, fikir evimə, 
Axırda özünü köçürə bildin. 
================================Sevgi qum saatıdır ============================== 
 
38
ASTACA 
 
Oxunmur yazımın çoxusu, baxma, 
Yazanın qarışıb söz qələmində. 
Silinməz alnımın yazısı, qorxma, - 
Əlini astaca gəzdir telimdə. 
 
Unutma, həsrət də ikiucludur: 
Bir ucu səndəsə, bir ucu məndə. 
Ayrılıq yanğısı yaman güclüdür, 
Əlini astaca gəzdir telimdə. 
 
Yaralı bülbülük, ayrı qəfəsdə, 
Sevgi vüsal deyil sözdə, nəfəsdə. 
Barı yuxularda köhnə həvəslə, 
Əlini astaca gəzdir telimdə. 
 
Ayrılıb getməsin çox da uzağa, 
Qoy üzüm gözündən, adım dilindən. 
Əlin çatmayanda, çək bir kağıza, - 
Əlini astaca gəzdir telimdə. 
======================================Adilə ======================================== 
 
39 
YARIMÇIQ TƏKRARLAR 
 
Söykənmişəm divara, 
Düşünürəm...büsbütün 
Dünya gözümdə dara 
Çəkilir yenə bu gün. 
 
Bu gün yenə sətirlər 
Görünür qara-qura. 
Xoşbəxtlik gül bitirər, 
O da ki, ara-sıra... 
 
Ara-sıra göz gülər - 
Gözdə səbəb böyüyər. 
Nə vaxt qədri bilinər, 
İnsan o vaxt öyünər. 
 
Öyünər, artar qürur, 
Sağı, solu haraylar. 
Bilməz harda it hürür, 
Hansı yanda işıq var... 
 
İşıq varsa dünyada - 
Qəlbimdədir o işıq. 
Sevgilər var, sevgimə 
Sadəcə, bir yaraşıq. 
================================Sevgi qum saatıdır ============================== 
 
40
ŞAİR ONA DEYƏRƏM... 
 
Mənə yeni dərd olar dağların qarsızlığı, 
Neçə kədər gətirər könlümə, yarsızlığı. 
Sözü nəzərdən salsa sükutun arsızlığı, 
Şeirim bürünər toza... 
 
Özüm ilham pərisi – qanadımı gərmişəm, 
Fəhm duyan tək canlı – Adəm soylu sirmişəm. 
And olsun bu sözümə, gecə yuxu görmuşəm, 
Dost ola gəlib yoza... 
 
Söz köhnə, qələm yeni, yaranar poeziya, 
Vacib deyil yaşana, sözdə ola nur, ziya. 
Şair ona deyərəm, qursa da fantaziya 
Yazılmayanı yaza... 
 
======================================Adilə ======================================== 
 
41 
İKİMIZİN YERİNƏ 
 
Gözlərində yatıram,  
Orda da oyanıram. 
Baxıram ki, bənzəmir  
heç keçən gün gələnə. 
Dəyişir hər şey yenə,  
dəyişir gündən-günə.  
Tək gözlərin dəyişmir –  
məni həbs edib deyə. 
 
Gizlə məni hamıdan,  
gizlə şeirlərindən,  
qələmindən, sözündən. 
Heç güzgüyə də baxma,  
qorx məndən - gözlərindən. 
 
İçində mən, öndə başqası,  
Öz-gözünü cırmaqlayan  
bu sevginin naləsi... 
İnan, ahımdı bəlkə,  
gözlərindəki kölgə... 
 
Gözündən salmaqdısa  
məni axır niyyətin. 
De, oxuyum bir dua,  
ya da “fatiha” verim 
ikimizin yerinə 
qovuşsun kirpiklərim. 
================================Sevgi qum saatıdır ============================== 
 
42
ÜRƏYİM - YANĞIN YERİ 
 
Elə odlu-alovlu sevgi gözləyərdim ki, 
Kölgəsin özü bilib, elə izləyərdim ki... 
 
Baxışında umduğum məhəbbəti arardım, 
Sanki yaşamış kimi – o günləri anardım. 
 
İndi xatirəm solğun, xəyallarım yaralı, 
Umduğumu tapmadım; birlikdə, ya aralı. 
 
Ürəyim yanğın yeri, o orda buz parçası, 
Bundan sonra tapılmaz, yox bu dərdin çarəsi. 
 
Beləcə, çiçək-çiçək solacaq ümidlərim, 
Beləcə, ləçək-ləçək qocalacaq əllərim. 
 
Nə əlim gözdolusu doyacaq əllərindən, 
Nə qəlbim umduğunu alacaq bu sevgidən. 
 
 
 
 
======================================Adilə ======================================== 
 
43 
DE Kİ... 
 
Qaç, ay uşaq, qaç... 
Çat gözündə ümidlənən zirvəyə. 
Kim gecikib, ümidləri kəsilib, 
inanmırsan, çıx göyə bax ulduza, 
o da tozdan asılıb. 
 
Uç, ay uşaq, üç... 
At əlini havaya,  
qoşul uçan leyləklərə,  
qoşul o sərt küləklərə –  
tale səni hara atır, qoy atsın. 
Uzaq başı mənim kimi  
qüruruna satacaqdır, qoy satsın... 
 
İç, ay uşaq, iç... 
Sən də qarış bu suyun şırıltısına. 
Buralarda 
quşlar çox aldanır çörək qırıntısına... 
 
Aç, ay uşaq, aç... 
Aç yaxanı, döy sinəni,  
muştuluqla qəm-kədərin mənzilini. 
De ki, 
gec olmamış gülümsə, ürəyim. 
================================Sevgi qum saatıdır ============================== 
 
44
SORUŞ DEYİM 
 
Sən gündüz ol, mən gecə, 
Sual ver, cavab verim. 
Soruş – halın necədir? 
Qaradır, qara, - deyim. 
 
Yaşadım, söyləmədim, 
Bilmədilər dilimi. 
Titrəyərək yazdım hey,  
Görmədilər əlimi. 
 
Keçən gün zaman oldu, 
Ümidim güman oldu. 
Qıyma dəli olum mən, 
Allah, ah-aman oldu... 
 
Bacıdan analıyam, 
Qardaşdan atalıyam. 
Bəxtim də gətirmədi, 
Mən harda xətalıyam?.. 
 
Sən gündüz ol, mən gecə, 
Sual ver, cavab verim. 
Soruş ki: dünya nədir? 
Deyim ki: əzab yeri. 
======================================Adilə ======================================== 
 
45 
DAŞIMAQ İSTƏYİRƏM 
 
Nə ağacam, nə kolam, 
Həm gövdəyəm, həm qolam. 
Hardanbaşlayıb yolum – 
Oraya gedən yolam... 
 
Ha baxıram dağlara, 
Ötüb keçən çağlara... 
Dərd axır ürəyimdən, 
Dözürəm bu dağlara. 
 
Qoy yansın ömrüm hələ, 
Yaşamaq istəyirəm. 
Mən sözün ağır yükün 
Daşımaq istəyirəm! 
 
================================Sevgi qum saatıdır ============================== 
 
46
MƏN AĞLADIM 
 
Atamın xatirəsinə 
 
Qızılı saçlarını  
gün yandıran iyul gecəsidi... 
Gündüzün havarı,  
gecənin sükutu ağı dedi, 
mən ağladım.                                    
Küncdə səssizcə yatan 
mələk simalımın xəyalıdı...     
bağrıma düşən qor ağladı,  
mən ağladım. 
Yeddi gün əvvəl – 
ramazanın ilk günündə xəzan gəldi,  
bütün yarpaqlar tarımar oldu,  
titrədi, üşüdü. 
Həyat budağından bir yarpaq düşdü –   
ata adında. 
Həyat ağladı, mən ağladım.. 
Anamdan sonra  
bir xatirə də qondu divara... 
Anam ağladı, mən ağladım. 
Qoşalaşdılar ağ-qara rəngdə. 
Rənglər də mən ürəkdə – 
 rənglər ağladı, mən ağladım. 
Gündüz buludum ağladı,  
süzdü yanaqlarımdan,  
torpağını suladı. 
======================================Adilə ======================================== 
 
47 
Gecə duyğularım ağladı  
sətirlərdə, mən ağladım. 
İçdiyim su,  
aldığım hava deyil – çarəsizliyimdi. 
Qızılı saçlarını  
gün yandıran iyul gecəsidi... 
Ümid – təsəlli,  
təsəlli – qovuşmağa aparan yol,  
yol isə duadı. 
Oxudum...  
duam ağladı, mən ağladım. 
 
 
 
 
 
================================Sevgi qum saatıdır ============================== 
 
48
DEMƏ, DEMƏDİN 
 
Mənə inan dedin, mən də inandım, 
Yastıqmı qoyurdun başım altına?... 
Bəxtimin çəkdiyi rəngə boyandım, - 
Gah sevdin, gah atdın... gətirdin cana. 
 
Bağışla, - deyirsən, - dönüm bir axşam, 
Gözlərim gözündən möhlət istəsin. 
Sevgini öldürüb yandırmadın şam, 
Qaldım qaranlıqda, gözüm neyləsin?! 
 
Necə bağışlayım? – asan deyil ki... 
Xəcalət çəkən - mən, səbəbkarı - sən. 
Mən elə həmənəm, həmən - əzəlki, 
Sən kim olduğunu hardan biləsən?.. 
 
Gündüz günəşimi batırdın, zalım, 
Kimin gücü çatar buna,de, axı?.. 
Bu eşqin əcəlin gətirdin, zalım, 
Döndərdin üzünü qibləyə axır... 
 
Üzün qara olsun, ay üz qaraldan, 
Ən son ümidimin sonu da gəldi. 
Sənə də əl çəkər fırlanıb dövran, 
Dünya dördkünc deyil, demə demədin. 
======================================Adilə ======================================== 
 
49 
OYUNLARIN GİRDABINDA 
 
Adı ədalət daşıyan, 
Ömrü addan atmadınmı? 
Üfüqdəki o ulduza 
Çox süründün... çatmadınmı? 
 
Boğuldunmu öz adında, 
Oyunların girdabında? 
Tora düşüb, eşq odunda  
Ömrü heçə satmadınmı? 
 
Sənlə fələyin qəsdi nə? 
Baxmadı odsuz tüstünə. 
Tikan atdılar üstünə, 
Yastıq edib yatmadınmı? 
 
Tökdülər gözün yaşını, 
Yazdılar məzar daşını. 
Sənsə bəlalı başını 
Sözə, şeirə qatmadınmı? 
 
Adilə, dünya bir yalan, - 
Edib neçə ömrü talan. 
Ey adına layiq olan, 
Öz əksində batmadınmı?.. 
================================Sevgi qum saatıdır ============================== 
 
50
*** 
 
Bildiyimiz hər yerdəsevgi pıçıltısı var, 
Sevgi olan yerdəsə qəlbin çırpıntısı var. 
 
Hər gündüzdə yoxuqsa, hər gecədə varıq biz, 
Yuxuda da görüşsək, bir əzabayarıq biz. 
 
İçdiyin hər qədəhmən, içdiyim hər qədəhsən, 
Sərxoş edən - ayrılıq, günahkar nə sən, nə mən.  
 
Hər günün öz rəngi var, - əzəldən boyanıbdı, 
Cəsarətin qorxusu qapıda dayanıbdı... 
 
Bir ayrılıq nəğməsi dinləsəm də dilindən, 
Gücüm çatmaz, əlimi üzüb gedim əlindən. 
======================================Adilə ======================================== 
 
51 
GƏRƏK 
 
Gərək bu günümdə uzaq qaçmayıb, 
Sən məni uşaq tək ovunduraydın. 
Olub-keçənləri bir də açmayıb, 
Ayrılıq salmaqdan uzaq duraydın. 
 
Əllərin bir anlıq dəsmal olaydı, 
Yaşlı yanağımı qurulayaydın. 
Eyni qəmimizi eyni bulaqdan 
Su alıb yuyaydın, durulayaydın. 
 
Ey saçıma düşən qırov darağı, 
Sevgimi gözümdən oxumalıydın. 
Səni küsdürən bu dili, dodağı, 
Bir qəfil öpüşlə toxumalıydın. 
================================Sevgi qum saatıdır ============================== 
 
52
GƏL, XOŞ GƏLDİN 
 
Ey könlümünqapısını döyən adam, 
fələk döydü səndən əvvəl… 
Gəl, xoş gəldin – 
ağlamaq da yaşamaqdı. 
Yanmaq, sönmək, 
usanmaq da bir həyatdır. 
Hər keçən il bir qara quş, 
hər ötən gün bir qanaddı. 
Bu bədbinlik  
nə üzüntü, nə inaddı… 
İnan mənə - 
Güldü üzüm, güldü sözüm, 
saxta gülüş bacarmadı təkcə gözüm. 
Küskünəmsə, 
günahkardı içimdə dustaq təbəssüm… 
Bu dünyada 
heç bir şeye  
etməyəcəm daha heyrət. 
Gəl, 
ya sən də vur zərbəni, 
ya da mənə gülmək öyrət… 
======================================Adilə ======================================== 
 
53 
AĞLA 
 
Ağla,  
gözüm,  
başım üstə qara bulud, 
əzizim geyib ağ libas... 
Dilimdə “Yetim segah”ım,  
ruhumda “Şüştər muğamı”, 
gözlərimdə sona çatan ata ömrü... 
 
Ağla,  
çıxart asilikdən məni, nolar,  
“dindirmə” yazı yazanı –  
tövbəyə çağırır axşam azanı... 
Ulduzlar parlaq deyil –  
sığınacağı qaranlıqdır, 
ömür dediyin bir anlıqdır. 
 
Ağla,  
havada ölüm qoxusu var,  
ağla,  
ölüm qorxusuna... 
Kölgəli dünyanın tək gerçəyidir ölüm... 
Ruhun seyranıdır –  
Ölüm – 
Adəmin azadlıq bayramıdır. 
 
 
 
================================Sevgi qum saatıdır ============================== 
 
54
AYRILIQ 
 
Üzümdə həsrətin izi görünür, 
Canımda ayrılıq özü var elə. 
Əvvəldən kölgə tək mənə sürünür, 
Deyəsən ömrümdə gözü var elə... 
 
Kimin qarğışına gəldim bir sabah, 
Kimin gözü qaldı arxamca mənim. 
Bəlkə bədnəzərə tuş oldum, Allah! 
Nəzərdən, - deyirlər, - yoxdu xəbərin. 
 
Başımda suallar... başım yorulur, 
Dinirəm, dilimdə sözüm dolaşır. 
Hardasa başıma “corab hörülür”, 
Burda qaranlıqdan gözüm qamaşır. 
 
Niyə bu ümidlər qırılır belə, 
Yenə bu gözlərin yağışımı var? 
Niyə əzizlərim ayrılır belə, - 
Alnımda ayrılıq naxışımı var? 
 
 
 
 
 
 
 
 
======================================Adilə ======================================== 
 
55 
KAŞ YANINDA OLAYDIM 
 
Sən bir dalğa olaydın, 
Mənsə bir qum dənəsi. 
Yuyub təmizləyəydin, 
Sahildən qəm təşnəsin. 
 
Sən bir külək olaydın, 
Mənsə bir əlçim bulud. 
Əsəydin ki, yağaydım, 
Qalmışam gözü dolu... 
 
Sən bir dərə olaydın - 
Gözünü dağa açan. 
Mən sel olub dolaydım 
Qəlbinə, dolanacan... 
 
Sən bir könül olaydın, 
Mənsə könül nəğməsi. 
Köksündə gül olaydım, 
Oxşayaydı nəfəsin.. 
 
Beləcə, harda olsan, 
Kaş yanında olaydım!.. 
================================Sevgi qum saatıdır ============================== 
 
56
ATAM LAYLAY 
 
Dərdlərim dəstə-dəstədir, 
Əlim telefon üstədir, - 
Sanıram, hələ xəstədir, 
Atam laylay, atam laylay. 
 
Dedin, gələndə ağlama, 
Ağlayıb, məni dağlama. 
Tutdum layladan bağlama, 
Atam laylay, atam laylay. 
 
Arxa oldun,dayaq oldun, 
Yaxın idin, uzaq oldun, 
Elə bilmə unuduldun, 
Atam laylay, atam laylay. 
 
Yüz layla yetməz dağına, 
Gözün gəzdir sol-sağına. 
Qovuşdun “uşaq”lığına, 
Atam laylay, atam laylay. 
 
Al geyinən bağrıqanam, 
Alınıb alınmaz qalam. 
Anama da yetir salam, 
Anam laylay, atam laylay. 
======================================Adilə ======================================== 
 
57 
DİLİMDƏ BİR SÖZ QALIB 
 
Mən ümid qutusuna  
atılan bir nəzirəm.  
Bir eşqə niyaz olub  
qəbulumu gəzirəm. 
 
Dəng eyləyib gündüzü,  
gecəni gətirirəm.  
Ay, ulduzun nurunu  
Günəşdə itirirəm... 
 
Diritək gəzsəm də mən, 
əslində, bir ölüyəm. 
Mən - mənə üsyan edən  
bir duyğunun quluyam. 
 
Nə deyim bu dövrana, 
bəxtimi də küsdürüb.  
İllər alıb nişana, 
ruhu candan bezdirib. 
 
Zaman aldığın alıb...  
Bunu bilirəm, nə qəm! 
Dilimdə bir söz qalıb:  
“Mən ki səni sevirəm!” 
================================Sevgi qum saatıdır ============================== 
 
58
AYRILIQ ÖLÜMDƏN DAHA KİNLİDİR 
 
Mənə bir ovuc da dərd ver, azalır, 
Dərmansız dərdimə çiləmək üçün. 
Qələm qısaldıqca dərdim azalır, 
Yazıram yeni dərd diləmək üçün. 
 
Bir yağış seliyəm,axınındayam, 
İzinlə divanə ollam,gəzəndə. 
Yarın olmasam da, yaxınındayam, 
Gözümdən sızırsanhərdən bezəndə. 
 
Ölümün gözləri pələng kimidir, 
Qorxudar kinilə məni bir gecə... 
Ayrılıq ölümdən daha kinlidir, 
Lap dəli eləyir məni hər gecə. 
 
Buludlar sallanır  başımın üstə, 
Gözlərim açılır, - yuxusu gəlir... 
Torpaq, məni sevsən Allahdan istə, 
Səndən yeni insan qoxusu gəlir. 
 
 
 
======================================Adilə ======================================== 
 
59 
SEVGİSİZ HƏYAT OLARMI 
 
Hər insan bir ömür yaşar, 
Hər qəlbə sevgi dolarmı?! 
Qorxu, əzab aşıb-daşar, 
Sevgisiz həyat olarmı?! 
 
Olub keçən hər şey bəlli, 
Hər şey sonlu və əzəlli... 
Kim nə desə, boş təsəlli, 
Sevgisiz həyat olarmı?! 
 
Dedin, geridə qaldı qış, 
Dərdimizi yuyar yağış. 
Dedin, məndən möhkəm yapış,-  
Sevgisiz həyat olarmı?! 
 
Sandım, məni yaşatmağa 
Gəldin - dərdi boşaltmağa! 
Demə, gəldin baş qatmağa, 
Sevgisiz həyat olarmı?! 
 
Göyüm bulud, yerimsə çən, 
Qarışıb gündüzüm, gecəm. 
Ağlaram qəbr evinəcən, 
Sevgisiz həyat olarmı?! 
================================Sevgi qum saatıdır ============================== 
 
60
SƏNƏ ŞEİR YAZMAQ OLMUR 
 
Sənə şeir yazmaq olmur, 
sənə ağlaya bilirəm. 
Güngünortadan dönəndən,  
pəncərədə həyat sönəndən sonra 
ağlayıram. 
 
Yox, yox...  
Sən məni heç ağlatmırsan,   
mən səninçün ağlayıram... 
Məni özümdən çox kim ağlatdı ki... 
Məni özümdən çox kim aldatdı ki... 
Artıq həyati yazıram, –  
sevgi şeirlərim intihar edib... 
Gedənlər qələmdən yox,  
əlimdən gedib. 
İndi ürəkləri yox,  
gözləri dağlayıram, 
səndən sonra,  
o iki möhtacı ağlayıram. 
 
Ey uzağımdakı yaxınım!  
Sənsiz bir fəsil də qocaldım. 
Bu gecə gözümdə bir az sən,  
bir az da özüm ucaldım... 
Bu şəhərdə kiçik insanların   
böyük kölgələri var,  
sevənlərin də qorxuları... 
======================================Adilə ======================================== 
 
61 
Mən yaz yağışı deyiləm –  
harasından tutdumsa dağıldı ömrüm... 
Göylərə uzanam, yerlərə əyiləm, 
and içmirəm –  
inan ki, yaxşı deyiləm... 
 
Hər günahsız günahkardı,  
tale yazısı Haqdandı. 
Bilirəm,  
sənin də fəslin payızdı,  
yatağın yarpaqdandı... 
Bunu şeir hesab etmə,  
yazdım, 
ürəyim çəkildi... 
Sozlər qələmimdən yox,  
gözlərimdən töküldü. 
Sənə şeir yazmaq olmur, 
sənə ağlaya bilirəm... 
================================Sevgi qum saatıdır ============================== 
 
62
SƏNİN FİLMİN BAŞLAYIR 
 
Quş uçarkən vurular, - 
Yazmışdım bir zamanlar. 
Sevdim, uçdum, vuruldum, 
Mənim filmim bitdi, yar. 
 
Göz ağlarkən durular, 
Dolub-durulacaqlar. 
Sənin filmin başlayır, 
Boşdur oturacaqlar... 
 
Qaranlıqda kölgə yox, - 
Yadında saxla, heyhat! 
Sən bir həyat itirdin - 
Mən adında bir həyat... 
 
 
======================================Adilə ======================================== 
 
63 
MƏN YAZDIQCA... 
 
Sevgim donanda gözümdə, 
Dəfn olanda öz dərimdə. 
Sulananda gözlərim də 
Nəm içində boğuluram. 
 
Çatacağam... az qalıram, 
Adımdan söhbət salıram. 
Söz satıram, söz alıram, 
Mən şeirdə yoğruluram. 
 
Elə bilməyin soluram, 
Mən yazdıqca var oluram. 
Axşam sevgidən ölürəm, 
Sabah yenə doğuluram. 
  
  
 
 
 
 
 
 
 
 
 
 
 
================================Sevgi qum saatıdır ============================== 
 
64
MƏNİ BAĞIŞLA, DƏNİZ 
 
Səndə gözəl duyğular, 
Səndə günəş gülüşü. 
Səndə mövsüm sevinci,  
Məndə uzaq arzular. 
Məni bağışla, dəniz. 
 
Sən ümidin yaşılı,  
Mən həsrətin sarısı. 
Sən mavi, göy, gümüşü,  
Hərdən qızılı rəngdə, 
Həm də haylı-küylüsən. 
Mən isə sakit, səssiz... 
Məni bağışla, dəniz. 
 
Səndə dalğa səsləri  
Neçə ruh, könül oxşar. 
Mənim nəğmələrimdən  
Ağrı sızar, qan sızar –  
Salar hər addımda iz, 
Məni bağışla, dəniz. 
 
Səndə dəli dalğalar,  
məndə küskün sevgi var. 
Mənim sevgim nazlıdır 
sənin qumların kimi... 
Məni bağışla, dəniz. 
 
======================================Adilə ======================================== 
 
65 
Qumu dalğa sığalı  
saxlayır sahilində,  
yoxsa xəfif küləklə 
toz olub uçub gedər. 
Yaxınlar uzaq olar, 
Puça çıxar arzular... 
 
Bağışla, hislərim bu,  
sənlə taylaşammıram. 
Bu gün xoşbəxtliyini  
sənlə paylaşammıram. 
Bir deyilik hələ biz, 
Məni bağışla, dəniz. 
 
 
================================Sevgi qum saatıdır ============================== 
 
66
*** 
Atamın xatirəsinə 
 
Yadımdan çıxmayır ayrılıq anı, 
Qəlbimi ümidsiz baxışın sıxır. 
Son dəfə görüşüb gedəndən, ata, 
Hələ də əllərim ayrılıq qoxur. 
 
Yerini boş görmək çətindən çətin, 
Ölümün - qəlbimə sancılan iynə. 
Səndən nə qalıbsa, yetimdən yetim, 
Başımda elə hey fikir üyünər. 
 
Bu gün də səbrimi ağladır həsrət, 
Bir yağışa möhtac səhra kimiyəm. 
Qırx gündür sızladır bağrımı bir dərd, 
Rəsuldan sonrakı Zəhra kimiyəm... 
 
Ağlaya bilmirəm, susmaq da olmur, 
Ahım buxarlanıb gözümə dolur. 
Hansı çiçək var ki, kök ölsə, solmur? 
Soluram, nə olur, sözümə olur... 
======================================Adilə ======================================== 
 
67 
A NAĞILSÖZLÜM 
 
Bir vaxt şirin idim, indi acımı? 
Başıma tac etdim, aldın tacımı. 
Pərişan etdiyin ərəb saçımı 
Daraq da açmayır, a nağılsözlüm. 
 
Çəkdiyin ah ahlarıma qarışdı... 
Yazıb göndərdiyin nə sifarişdi?.. 
Mən yazıram, sən yazırsan – yarışdı? 
Göz görmür oxuyam, a nağılsözlüm. 
 
Gəl məndən soruşma bu halım nədir? 
Gördüyün - günümdən bir nümunədir. 
Həmən tamaşadan bu ilk pərdədir, 
Faciəm başlayır, a nağılsözlüm. 
================================Sevgi qum saatıdır ============================== 
 
68
MƏNƏ BIR AZ ÜMID VER 
 
Mənə bir az ümid ver, 
qoy sarıyım yarama. 
Ondan sonra istəsən  
ölənədək arama. 
 
Mənə bir az ümid ver, 
de ki: unudacağam. 
Bir az müddət keçəcək, 
susub ovunacağam. 
 
Mənə bir az ümid ver, 
bir gecə yata bilim. 
Lap yalan de, yalanla 
başımı qata bilim. 
 
Mənə bir az ümid ver, 
söylə ki: sevdiyindim. 
Bizi tale ayırdı, - 
düz idi sevgi andım. 
 
Mənə bir az ümid ver, 
güzgüdə gördüyümü  
düz, həqiqət sanmayım... 
Gözlərimdən boylanan 
sevgidən usanmayım. 
 
 
======================================Adilə ======================================== 
 
69 
Mənə bir az ümid ver, 
de ki: dəli deyiləm. 
Bir az rəngim boğulub,  
bir az gözüm böyüyüb,  
bir az evim dağılıb... 
 
Mənə bir az ümid ver, 
itirdiyin söz olar... 
Bu can SEVGİməqurban, 
axı ümidim ölür. 
 
Mənə bir az ümid ver, 
qoy yaşasın ümidim. 
Qoy heç kimsə bilməsin 
Əzrailim sən idin. 
================================Sevgi qum saatıdır ============================== 
 
70
ÇƏTİNDİR 
 
Yolları bürüyüb yenə çən-duman, 
Bir də açılarmı, varmı bir güman? 
Səni ovçu vurub, məni yar, sonam, 
Yarali qanadla ucmaq cetindir. 
 
Sən də ürəyindən aldın yaranı, 
Fələk də aramır könlü viranı… 
Qatıb bir-birinə ağı-qaranı, 
Xətadan, bəladan qaçmq çətindir. 
 
Mən də sənin kimi yaralanmışam, 
Taleyin gözündə qaralanmışam… 
Tapmayıb dərdimə çara, yanmışam, 
Bir kor işıq belə saçmaq çətindir. 
======================================Adilə ======================================== 
 
71 
SƏRXOŞ ŞEİRLƏR YAZIRAM 
 
Bu gün qan təzyiqim düşüb, 
Ölçdüm – səksənin altmışa. 
Sərxoş şeirlər yazıram, 
Ürəyimə -dağlanmışa. 
 
Dilimdəki şəkər, balı 
Dilim-dilim çəkib sözə, 
Söyləmişdim səhər-axşam 
Yaxın, uzaq, ya göz-gözə… 
 
Nə yazılıb gör alnımda? – 
Bitsin bu sual-sorğular. 
Göz yaşımı dəsmalımda 
Gizlədir arsız duyğular… 
 
Mənimki yaşamaq deyil, 
İynə ilə gör qazıram… 
Qan təzyiqim yaman düşüb, 
Sərxoş şeirlər yazıram. 
 
 
================================Sevgi qum saatıdır ============================== 
 
72
YAŞA BU DÜNYADA 
 
Adəmoğlu, olma naşı, 
Yaman olur aqlın çaşı... 
Yamanlığa at ki daşı – 
Yaxşılıq səndən olmasın. 
 
Sən də milyonlardan biri, 
Kim xeyirdən dönüb geri? 
Elə davran, elə yeri,  
Dost-tanış gözdən salmasın. 
 
Ömür bir dəftərdir ada, 
Atma oda, vermə bada. 
Elə yaşa bu dünyada, 
Bir vərəqin ağ qalmasın. 
 
======================================Adilə ======================================== 
 
73 
*** 
 
Günəşdən nur yonmağa  
gücüm çatsaydı əgər, 
Qara təsəllilərin  
üstünə çiləyərdim. 
Bilsəydim ki, Allahım 
qəmi səndən əsirgər, 
Ən son dəqiqəmədək  
ancaq onu dilərdim... 
 
 
 
 
 
 
================================Sevgi qum saatıdır ============================== 
 
74
TORPAQ OLMAQ İSTƏMİRƏM 
 
Hələ gəlmə - tezdi, payız... 
Mən yenidən yaşıllaşmış bir pöhrəyəm, 
baharında güzgülənən bir çöhrəyəm. 
Vaxtsız sönən ocaqların tüstüsündən,  
keçən günün soyuğundan, istisindən, 
ümidin güman səsindən uzaq olan, 
yox... indidən sapsarı saralan 
yarpaq olmaq istəmirəm. 
 
Hələ gəlmə - tezdi, payız... 
Qoy ildırımlar çaxmasın, 
min zəhmətlə qanad açdım,  
günəşə yön alıb uçdum –  
Nisgilimə, həsrətimə,  
vurğun vurmuş ürəyimə geri dönüb 
bu həvəsləqupuca bir 
budaq olmaq istəmirəm. 
 
Hələ gəlmə - tezdi, payız... 
Yazılacaq yeni mövzu,  
dəyişəcək bir yazı var. 
Hələ keçib gedən qışın,  
qarşıda təşə yazı var. 
Aman, payız... bir az gecik, 
nəğməyəm, sözəm, şeirəm –  
torpaq olmaq istəmirəm. 
 
======================================Adilə ======================================== 
 
75 
AYRILIQ HAVASI 
 
Hicran quzğun kimi çökür üstümə, 
İti caynağını çəkir üstümə... 
Bir hava səsini tökür üstümə - 
Ayrılıq havası... çalın, oynayım. 
 
Baxamyın, sevənim çox olub mənim, 
Qəlbim ac, gözlərim tox olub mənim. 
Daha ürəyim də yuxalıb mənim, 
Ayrılıq havası çalın, oynayım. 
 
Adilə, baxma ki, qınayan çoxdur, 
Həyat qazanında qaynayan çoxdur! 
Vüsal havasına oynayan çoxdur, 
Ayrılıq havası çalın, oynayım...
================================Sevgi qum saatıdır ============================== 
 
76
XATIRLAYARSAN 
 
Xatırlayarsan, bir vaxt: 
Allah üzünə baxdı. 
Üstünə ulduz-ulduz  
sevgi naxışı yağdı. 
 
Kimsə şeir oxuyar,  
məni yada salarsan. 
Hamı dağılıb gedər, 
Ortada təkqalarsan.  
 
...Gecənin kandarından 
qaranlığa yıxıldın. 
Sən uduzdun bəxtini, 
mən də yandım, yaxıldım. 
 
Zamanın dərininə 
axıb getdin qum kimi. 
Doyunca yaşamadım  
səni, yazdığım kimi... 
======================================Adilə ======================================== 
 
77 
ADAM İKİ HECADIR  
 
Mən yerin günəşiyəm, 
İşıqdan yoğrulmuşam. 
Neçə sirli hikmətin  
Nurundan doğulmuşam. 
 
Mən yerin ulduzuyam,  
Qaranlıqdan düşmüşəm. 
Dağ selləri qaldıran,  
Haraydan püskürmüşəm. 
 
Yerdir bu - göyün altı, 
Səyyah oldum araya... 
Sevgiyə sevgi qatın,  
Saxlamayın sonraya. 
 
ADAM – iki hecadır,  
Mən dördə böləcəyəm... 
Həyatın qaydası bu: 
Olmuşam, öləcəyəm. 
 
================================Sevgi qum saatıdır ============================== 
 
78
HARDA Kİ 
 
Dünya bir ələkdir - insan ələyi,  
Nəfskar qurtara bilərmi dardan?!  
İnsan var, qan içib cənnət diləyir,  
Allahım, mən adlı qızına qurban... 
 
Haqdan gələnləri alıb eynimə, 
Yaşadım... boş sözə qəniməm, qənim.  
Buludu geyibdi bu gün əyninə, -  
Payız qırx beşimə boylanır mənim. 
 
Sarmaşıq bitkilər əkilir indi,  
Sonra göyərəcək əkdiklərimiz.  
“Ellə gələn bəla bayram kimidi”,  
Savaba yazılır çəkdiklərimiz. 
 
Gəlib keçsı belə milyon il, min il,  
Əjdaha doğulmaz dovşan ilində.  
Həqiqət dilidir yetmiş iki dil,  
İblislər danışar İblis dilində. 
 
Baxmayın, ah çəkib şeir yazıram,  
Dünyanın qəmidir cəkdiyim bu ah.  
Harda ki nadan var, quyu qazıram 
Qələmlə... suyunu tökəcək Allah... 
 
======================================Adilə ======================================== 
 
79 
ASTA-ASTA 
 
Cilovladım hisslərimi, 
Deyəmmərəm, ümid istə. 
Gözlərindən gözlərimi  
Qaçırıram asta-asta… 
 
Könlüm betər olub qışdan, 
Əriyirəm ocaq üstə. 
Hər işimi dağdan, daşdan  
Keçirirəm asta-asta… 
 
Başım üstə düman çökür, 
Ruhum susqun, özüm xəstə. 
Mənzilimi qiyamətə  
Köçürürəm asta-asta... 
================================Sevgi qum saatıdır ============================== 
 
80
DÖRD MƏKTUB XATİRƏSİNƏ 
 
Görkəmli alim Rafiq Əliyevin ömür yoldaşı  
Aidə xanıma yazdığı dörd məktubun xatirəsinə.  
 
Ayrılıq şeiri ayaqyalındı, -  
yazıldığı yerdə tikanlar batır.  
Vergüllə öpüşən şirin sözləri  
xain üç nöqtələr doğrayıb atır...  
Gözümdən yük dolu karvanlar keçir,  
bu payız gecəsi hüznə doyuram.  
Hıçqırdıqca ayrılıq xatirəsi,  
mən oxuyub ürəyimi oyuram...  
Ruhu, nəfəsilə yarın axtaran  
bir qəlbin harayın belə duyuram –  
illərin, ayların ağrı-acısın  
sanki öz gözümlə görüb sarıram.  
Evində qəribin gecələrinin  
o uzun, yandıran hecalarının  
qəmini oxşayıb yas saxlayıram.  
Götürüb əlimə kağız-qələmi  
ağ üstə qaranı sığallayıram...  
İlahi, bu nə sevgi?  
nə iztirab, nə ağrı?  
tənhaların harayı, hayı eyni çağırır...  
Xatirələrdən süzür  
səssiz-səssiz ağlayan bulaqdakı bir ahəng,  
yarsız necə üşüyür yaz günündə o "nəhəng?!"... 
 Nə çox titrəyən vardır onun xatirəsində -  
 
======================================Adilə ======================================== 
 
81 
buzlayan bağlı qapı...  
buza dönən boş otaq,  
üşüyən boş yataq var.  
Xoş günün yadigarı - qoşa şəkil gözləyir  
neçə ildir bir divar...  
Darıxan daha çoxdur - övlad, nəvə, dost-tanış.  
Gözlərə yaş gətirən çəhrayı rəngli paltar...  
"Qara paltarlı qadın" arzulayan yetim yar... 
 Boşqabında darıxan yarım qalan payı var...  
gecələr darıxanın o üzdə bir tayı var...  
Elə mən də üşüdüm bu gecə birisinə,  
həzin bir şeir yazdım,  
dörd məktub xatirəsinə... 
 
 
 
 
 
 
 
================================Sevgi qum saatıdır ============================== 
 
82
DÜNYA ÖZÜ 
 
Təbiət min oyun oynar –  
Hərdən olar meh göstərən.  
Aradabir qan qaynadar –  
Çəmən üstə şeh göstərən. 
 
Həyatın çarxı tərsinə,  
Yer dönüb göyün fərşinə.  
Bilir, möhtacıq dərsinə,  
Olub bizə beh göstərən. 
 
Hər tale bir qara zehdi:  
Kimə "ah"dı, kimə "eh"di.  
Dünya özü bir şəbehdi,  
Biz isə şəbeh göstərən. 
 
======================================Adilə ======================================== 
 
83 
ÇAĞIR MƏNİ 
 
Mənim adım sevgidir,  
ayrılığın qızıyam. 
Dağda yaralı ahu, 
səhranın yalqızıyam. 
 
Çağır məni bir daha, 
hələ vaxtım var ikən. 
Bəlkə bəxt gülə bizə, 
dönür gecəm gündüzə. 
 
Hanı mənim sirdaşım? 
O - məbəddə son daşım. 
Tapıl, itən yaddaşım 
çağır məni bir daha. 
 
Gecələr dön yuxuma,  
Nida getir bu aha… 
Mən sənin yoxluğuna  
yanaramta sabaha, 
Çağır məni bir daha... 
 
================================Sevgi qum saatıdır ============================== 
 
84
QIRX BEŞ İLDİR 
 
Qırx beş il oldu  
üzümü görməyəli,  
toxunmayalı saçlarımın ətrinə. 
 
Qırx beş il oldu  
gözlərimə baxmayalı,  
qonurunda sevinci duymayalı... 
Zaman məndən xəbərsiz keçdi,  
əridi dərinliyimdə sürgün-sürgün... 
 
Qırx beş il oldu  
bir adamın gözlədiyi –  
 ta uzaqlardagərgin-gərgin...  
Ərəb saçına döndü bəxtim əllərində,  
oxuyur şeirlərimi dalğın-dalğın... 
 
Qırx beş il oldu  
yanaraq sönməyəli, 
əvvəlimə dönmək istəyəli  
yorğun-yorğun. 
 
... və qırx ildir özümdə ölən mən  
beş ildir sözümdə dirilirəm. 
Qırx beş ildir yol gəlirəm...   
 
======================================Adilə ======================================== 
 
85 
BƏXTİN QAPISINDA 
 
Bəxtin qapısından nə boylanırsan, 
Bir addım içəri at, ata bilsən! 
Dilinin altında nə söylənirsən, 
Sözünə bir az bal qat, qata bilsən! 
 
Gah başa götürür səsin aləmi, 
Gah dilin lal olur, dinməz olursan… 
Yağışa döndərir bulud naləmi, 
Məni görməməkçün sən kor olursan. 
 
Hələ qəlb qapımı bağlamamışam, 
Ruhundan bir ulduz könlümə pay et. 
Bəxtim əllərində oyuncaq deyil, 
Ya buyur içəri, ya da çəkil get. 
================================Sevgi qum saatıdır ============================== 
 
86
HƏYAT İKİ NƏFƏRLİKDİR 
 
Dəyişdir yönünü zamanın, 
bahara dönsün xəzanım. 
Keçmişim hüznündə gedən qatar  
gələcəyim gülüşündə qayıtsın –  
necə ki baş alıb getmişdi... 
Olum və ölümdür tək olan,  
həyat iki nəfərlikdir. 
 
Dəyişdir yönünü küləyin,  
dəliliyi buraxsın, xəfif əssin... 
Aparsın qorxunu,  
gətirsin yeni, doğma qoxunu... 
O qoxuda yazacağım şeir ikicə sətirlikdir: 
Olum və ölümdür tək olan,  
həyat iki nəfərlikdir. 
 
Dəyişdir yönünü yuxunun,  
yuxuda hıçqıran çiçək ətir saçsın,  
dən tutsun saçını yolan sünbüllər. 
Bu dünyada mənə aid olan yer  
bir əlin başıma tutacağı bir çətirlikdir. 
Olum və ölümdür tək olan,  
həyat iki nəfərlikdir. 
======================================Adilə ======================================== 
 
87 
İŞƏ DÜŞDÜM 
 
İşə düşdüm... 
İki dünya arasında –  
olmaq və olmamaq, 
yatmaq və oyanmaq,  
getmək və qalmaq kimi... 
 
İşə düşdüm... 
iki yol arasında –  
axirət və dünya,  
savab və günah,  
nur və zülmət kimi... 
 
İşə düşdüm... 
İki hiss arasında –  
sevgi və nifrət kimi,  
İki varlıq arasında –  
mələk və şeytan kimi. 
 
İşə düşdüm... 
İki insan arasında –  
mən və sən kimi... 
Deyirlər əzrail insana  
qorxduğu cilddə görünərmiş. 
 
İşə düşdüm... 
================================Sevgi qum saatıdır ============================== 
 
88
SÖZÜM HAQQI 
 
Duman çökür bu şəhərə,  
mən şəhərin bir güşəsində 
dirənirəm toranlığa. 
Bulud tökür göz yaşını,  
mən isə yağış altında. 
Göy üzündə göy qurşağı - 
yeddi rəngdə... 
Yer üzündə 
mən gündüzün o üzündə           
dirənirəm qaranlığa. 
Əzrailin əli qanlı, 
yol görünür anlı-şanlı... 
çox fərqlidir ağlamağım,  
gülüşüm də. 
Tələsmişəm bu dünyaya gəlişimdə, 
Sözüm haqqı!  
Vaxtsız gəlsə ölümüm də,  
dirən ruhum!  
Necə mən dirənib qalıram 
bu həyat oyununu pozan məqamlara 
bir anlığa, 
Gedirəm üzün qaranlığa… 
======================================Adilə ======================================== 
 
89 
VÜSAL ADLI YUXU 
 
Ürəyim heç isinmir,  
Əl-ayağım buz kimi. 
Səndən uzaq olandan 
Əriyirəm duz kimi. 
 
Buludun göz yaşları - 
çiskin yağır üstümə. 
Canımda bir od yanır,  
üşüyürəm istimə. 
 
Yalan bənzədilmədi  
gözlərim buludlara. 
Gör neçə illərdi ki 
yuvadır yağışlara… 
 
Bu yorulan gözlərim  
bu sənə olan həvəs, 
vüsal adlı yuxuya  
hacan verər məni bəs… 
================================Sevgi qum saatıdır ============================== 
 
90
MƏN DEYİLƏM 
 
Həyatından biri keçdi –   
mənə oxşayan biri. 
Əsib keçdi külək kimi, 
sonra bildin –  mən deyiləm. 
 
Mələk gəldi yuxuna da, 
güldürdü də üzünü. 
Sonra uçub getdi o da... 
O, yuxunun parçasıydı... 
Oyandın ki– mən deyiləm. 
 
Dedilər, yaşamdı – sevgi: 
vüsalı az,  həsrəti çox. 
Dedilər yaşa, sev ki: 
biri vardı, biri yox... 
O olmayan – mən deyiləm? 
 
İndi könül dəftərində  
bircə yeni səhifə var, 
ağlındasa bir əsər. 
Yazmağı düşünürsən 
hər gecə və hər səhər. 
İki qəhrəmanın var:  
biri öldürən biri,  
biri yaşadan biri. 
Öldürən – mən deyiləm... 
======================================Adilə ======================================== 
 
91 
SƏN VƏ MƏN 
 
Sən dənizsən,  
mənsə sahil. 
Bundan sonra çevrilsən də  
dəli,  
coşğun fırtınaya... 
Mən – elə mən olacağam, 
dəyişmərəm, 
lal sükutun olacağam. 
Gözləmə ki,  
dalğalara qucaq açam. 
Mən sahiləm...  
Sənin kimi min dalğa da  
çırpılarsa mənə sarı  
sakit, səssiz –  
qumlarımla üyünərək,  
sənsizliyə əsir olub  
həm yox,  
həm də var olacam. 
Nə qədər ki, 
sən dənizsən, 
sahil olub yenə sənlə bir olacam… 
 
================================Sevgi qum saatıdır ============================== 
 
92
GÖZLƏRİNİ QORU, DEDİN 
 
Zərurətlər təsadüfdən doğular, 
Təsadüflər zərurətdə boğular. 
Gözlərimdə fikrin azar, dağılar, 
Gözlərini qoru, dedin. 
 
Məhəbbətsiz həyat keçər, ay keçər… 
Qış ötüşər, bahar keçər, yay keçər. 
Vallah, ömür çox qısadır, say, keçər, 
Gözlərini qoru, dedin. 
 
Gözlərimi bir dəniz bil, dərin dal, 
Küsdürmədin, gəl, könlümü özün al. 
Gözlərimdən ürəyinə körpü sal, 
Gözlərini qoru, dedin. 
 
İz axtarma, həyatda min izin var, 
Gözlərimə tərif demə, sözün var. 
Bilirəm ki, gözlərimdə gözün var, 
Gözlərini qoru, dedin. 
 
Yaş soruşma, əlli qalır, yüz qalır, 
Ocaq sönsə külündə bir köz qalır. 
Yaddaşımda son dediyin söz qalır: 
Gözlərini qoru, dedin. 
======================================Adilə ======================================== 
 
93 
*** 
 
Bu gecə hər nəyin var, 
de qələmə,  
gəl ay ürək! 
Amma bil ki,  
sirrini hamıya faş eyləyəcək. 
Bəlkə  
edəcəkdir üzünü qara bu etiraf, 
Bəlkə də  
bu dəli sevda səni bədnam edəcək… 
 
Tutacaq əlini bir qəm,  
ömrünün sonunadək, 
Edəcək sirrini aləmə car,  
Demirəm, 
bu gecə hər nəyin var, 
de qələmə, gəl ay ürək! 
Eşqsiz, sevdasız, ruhsuz bir ürək  
de nə gərək?! 
================================Sevgi qum saatıdır ============================== 
 
94
GETMƏ 
 
Getmə...  
Aparma üzümdəki qaraçı rəqsinin  
xoşbəxt cizgilərini. 
Özümdən yağdırma bəxtimə qarğışı, 
Artırma, nolar, kirpiklərimdəki yağışı. 
 
Getmə...  
Gedişindən yer göylə qarışar,  
üzümü parçalayacaq kədər 
yanağımda qəmzələrlə savaşar. 
 
Getmə...  
Getsən, qəlbimi bir dəmir pəncə sıxar, 
Qalsan, ümidin yolundan bir qalxan qalxar. 
 
 
 
 
======================================Adilə ======================================== 
 
95 
HARDASAN 
 
Məni sənin kimi sevən olmadı, 
Ey mənim ömrümün bəxtsiz qonağı. 
Gec gəldin, tez getdin, yerin dolmadı, 
Olmuşam çoxunun tənə, qınağı. 
 
Ey mənim könlümün sönən nəfəsi, 
Ümidsiz sorağı, həm də sınağı. 
Sevgi dəftərimin qəm səhifəsi, 
Qaraya boyanan tək ağ varağı. 
 
Haradasan…hardasan, odsuz-alovsuz 
Alışıb oduma yanan sevdiyim… 
Əllərim əlinə uzaqdır, uzaq - 
Pərişan saçımın bəyaz darağı. 
================================Sevgi qum saatıdır ============================== 
 
96
ÖMRÜMÜN RƏNGLƏRİ 
 
Mənim ömrüm bir dəftər,  
rəngi də təbiət tək – 
hər günü ayrı bir rəng. 
Bir günü al-qırmızı, 
sevgi dolu, bəxtəvər. 
Bir günüsə yaşıldır  
hələ qönçə gül açıb  
göydən yerə bəxt ələr. 
Biri mavi – dəniz tək  
dalğalandırar məni. 
Sarı  bu gün qəm verər,  
sabah kədərləndirər. 
Biri qara – 
bir nida tək yazılar 
ağ bəxtdə ağ varağa. 
Ömrümün ağacından  
bir yarpaq tək qoparıb  
atdım onu torpağa. 
Rənglərin alı gözəl,  
rənglərin ağı gözəl. 
Qoy rənglərin içindən  
hələ çox uzun illər 
al düşsün ağ varağa. 
Bax beləcə, bəxtimə 
qismət adlı gün doğa! 
 
======================================Adilə ======================================== 
 
97 
BU GECƏ  
 
Ay dənizdə,  
sənsə mənim könlümdə  
qərar tapdın bu gecə. 
Neçə vaxtdır  
yuvasını itirmiş quş kimi izsizdin. 
Bu gecə  
yuvasını tapmış kimi səssizdin. 
Ay dənizdə mürgülərkən  
sən qəlbimin şah taxtında  
yuxunu alırdın bir hovur. 
Deyirdin: İlahi, sovur  
həsrəti bu dənizdə... 
Divarlarımı bürüyürdü  
qəlbindən atdığın  
göz yaşlarının tüstüsü... 
Bu gecə ay dənizdə paklanırdı,  
sən məndə qüsullanırdın. 
Keçmişinə əl yelləyib 
kədərinə əlvida deyirdin... 
Bu gecə ay dənizi əyninə geyirdi,  
Arzularının pıçıltısı  
qəlbimin gözün yeyirdi… 
 
================================Sevgi qum saatıdır ============================== 
 
98
ŞAİR ÖLSƏ  
 
Bir şairin nəyi var ki – 
itirməyə bu dünyada? 
Varı - yazdıqlarıdır,  
yoxu - yazmadıqları.  
İtirsə, zaman itirəcək, 
Şair ölsə. 
 
Bir neçə kitaba sığdırdığı  
əzizləri öləcək: dərd, kədər, əzab... 
Dünyanın şirinliyinə uyanlara  
ağlayan göz quruyacaq,  
bir işıq öləcək, 
Şair ölsə. 
 
Hardasa bir yazılmamış kitab,  
oxunmamış qəlb öləcək. 
Bir İNSAN itəcək,  
insan içində insanlıq itirəcək, 
Şair ölsə. 
 
Gecələr başına dolandığı şam üşüyəcək, 
Yoxluğundan sevginin özünü belə  
heyrət bürüyəcək,  
tutub saçlarından sürüyəcək 
“insaflı” “insafsızı” məhəbbət küçələrində... 
Danışan dil lal olacaq, 
 
======================================Adilə ======================================== 
 
99 
bir vicdan öləcək, 
Şair ölsə. 
 
Oxucusu axtaracaq unutduğu şeirini, 
mürəkkəbinə hünər qarışmış  
Şəhid ağısını,  
həqiqət fırtınasında boğulan  
“nağıl” qırıntısını... 
Neçə gözdə ümid, 
neçə qəlbdə Nur sönəcək, 
Şair ölsə. 
 
Gününüzü ağlayan Şair axtararsınız,  
arabir anarsınız,  
ona qarşı etdiyiniz  
hər günahda yanarsınız… 
İşığına sığındığı gecədə  
təslim olsa qaranlığa, 
qurban deyin qəlbində gizli dağına, 
qələminə, varağına 
şəhadət gətirəcək  
Şair ölsə. 
================================Sevgi qum saatıdır ============================== 
 
100
NAĞIL DANIŞIR MƏNƏ 
 
Bu da dəniz kənarı, 
bu da sənin xatirən... 
O gizlicə baxışın,  
o İlahı naxışın 
nağıl danışır mənə -  
bir həqiqət nağılı... 
Havadakı külək də,  
dənizdəki ləpə də  
nağıl danışır mənə,  
səni danışır mənə. 
Qəlbimə axan yağış  
kəsmək bilmir hələ də. 
İndi o mavi dəniz  
dönüb dörd daş divara. 
İnanmıram bu nağıl 
min bir gecə qurtara… 
 
 
 
 
======================================Adilə ======================================== 
 
101 
EY QARA DƏNIZIM 
 
Ey Qara dənizim, bəyaz köpüklü, 
De niyə susubdur o tayda zaman?.. 
Qara saçlarımı ağa hörübdü 
Durubdu qəsdimə zaman, ay aman! 
 
Ağladım – bir az da çoxalsın suyun, 
Olmuşam gör neçə gündür əsirin. 
Yaralı canımı de hara qoyum, - 
Uçmağa göyüm yox, ölməyə yerim. 
 
Qanadı qırılmış qağayı kimi, 
Düşüb sahilinə qalmağım gəlir. 
Bu acı suyundan, duzlu suyundan, 
Ölmədən bir udum almağım gəlir. 
 
 
 
================================Sevgi qum saatıdır ============================== 
 
102
SƏN GEDƏLİ 
 
Ağ buludlar uçub gedib 
Bu dənizin üzərindən. 
Qağayılar küsüb gedib 
Bu dənizin üzərindən - 
Sən gedəli... 
 
Yenə dolub qara bulud, 
Bir ağ yağış vəd eləyir. 
Ağlım deyir: unut, unut, 
Qəlbim dad, aman eləyir - 
Sən gedəli... 
 
Bir şarkı oxuyur dəniz, -  
Yar yarçün fəryad eləyir. 
Dalğa yatır, bir aybəniz: 
Ey dadi-bidad eləyir - 
Sən gedəli... 
======================================Adilə ======================================== 
 
103 
BU GECƏDƏ 
 
Ay işığı - yay gecəsi, 
Çiçəklərin arasında  
gör neçəsi  
eşq qoxulu – qırmızıdır. 
Keçən günlər hədər oldu...  
yaşam budu,  
həyat budu. 
Hicran necə unudulur  
sevgi qoxan bu gecədə. 
Ayrılıq ağlayır zar-zar,  
qəm çəkir həsrət, intizar. 
Nə xoşdur bu yay axşamı,  
hər tərəfdə eşqin şamı  
isidir sevən qəlbləri. 
Bu gecədə 
göy üzündə buludlar da,  
ağaclarda yarpaqlar da  
məhəbbətdən söhbət edir... 
Pəncərədən düşən işıq  
bir sehirli səyahətə  
dəvət edir. 
 
================================Sevgi qum saatıdır ============================== 
 
104
HANSI ŞAİR 
 
Hər gecə mövzu gəzdi şairlər, söz haqladı,  
Dili döndərmədiyi dualar sayıqladı...  
Ağladı qələminə məsumiyyət olaraq,  
Sonu yarım hekayə...ya da ölüm bağladı.  
 
Yazdıqca yazdıqları qəlblərə min iz saldı, 
Bəzən son söz sandılar – bitər, bitdi...az qaldı. 
Yağış yağdı... gün çıxdı... ay batdı... səs... səssizlik...  
Yenə də davam etdi... A-dan Z-yə uzandı.  
 
Nə var duyğularında, töküb bir-bir kağıza,  
İndiyədək çoxları düşdü dilə, ağıza.  
Hər gecə söz qaynadı, göz ağladı, duruldu,  
Hansı şair tam sızdı mürəkkəbdən kağıza?.. 
======================================Adilə ======================================== 
 
105 
SƏN MƏNDƏN AYRILALI 
 
Elə bil künc-bucağam, 
Sən məndən ayrılalı. 
Boş açılmış qucağam, 
Sən məndən ayrılalı. 
 
Ümidlər soldu yenə, 
Qəm saçım yoldu yenə. 
Gün gecə oldu yenə, 
Sən məndən ayrılalı. 
 
Gözümə tor göründü, 
Cənnətim toz büründü. 
Ölüm mənə süründü, 
Sən məndən ayrılalı. 
================================Sevgi qum saatıdır ============================== 
 
106
YARIMÇIQ NAĞIL  
 
Necə macəraçıydı bu, 
Qəlbi didən acıydı bu. 
İki qəlbin bir-birinə, 
Sevgi ehtiyacıydı bu. 
 
Məhəbbətdən yaranmışdı  
Şahzadəmin nağılıydı. 
Qurduğum bu sevgi qəsri  
Sevgisiz köksü dağlıydı. 
 
Yay günəşi şəhvətinə  
Boğurdu qum dənələrin. 
Xeyirəmi yozulurdu  
Yuxularda gördüklərim? 
 
Gözlərimin işığında 
Kədərindən yuyunurdu... 
Gözlərindəki qorxunu  
Baxışlarından duyurdum... 
 
Pərvanə tək dolanırdım 
Qəlbimi yaxan atəşə. 
Axşam batan qan rənginə,  
Sabahsa sarı Günəşə. 
 
 
 
======================================Adilə ======================================== 
 
107 
Bir şirin nağıl enirdi 
Göyün yeddinci qatından. 
Bitdi... bir qorxuya görə,  
Bir yalanın ucbatından. 
 
Sevdiyimi sınamadım, 
Qorxusunu qınamadım. 
Bir “şirin yalan”a görə 
Dünyanı heç yanımadım… 
 
Mən həsrətin şairiyəm, 
Mən ümidin şairiyəm! 
Məhəbbəti od üstündə 
Buza dönən birisiyəm. 
 
Sonu necə olur olsun,  
Sevgini alqışlayıram. 
Sevgi bir sirdir deyirlər,  
Özüm də sirrin bilmədən  
Günahın bağışlayıram... 
 
Hiss güclüdür, yoxsa ağıl – 
Heç bunu bilən olmadı… 
Bu nağıl – yarımçıq nağıl, 
“Min bir gecə”yə qalmadı! 
 
================================Sevgi qum saatıdır ============================== 
 
108
APARIR 
 
Bu gün  şeir yazmayacam, 
Sözlərimi yel aparır. 
Ürəyimdən sözlərimi, 
Dodaq susur, dil aparır. 
 
Eşqə düşən – başı daşlı, 
Leylilər kənarda çaşdı… 
Sevənlərin gözü yaşlı, 
Məcnunları çöl aparır. 
 
Sevgi meydan, kəm ərləri, 
Orda-burda tək-tək gəlir. 
Dünya, qızıl kəmərləri, 
İncə-mincə bel aparır. 
 
Hay sal, çağır, çək bu ahı, 
Necə çağırım Allahı?... 
Axı mənim nə günahım? - 
Canı Əzrayıl aparır. 
 
 
======================================Adilə ======================================== 
 
109 
AYRILMALIYIQ 
 
Sözüm həsrətindən yanar həmişə, 
Qəlbim istəyini gətirməz dilə. 
Günahı nə sənə, nə mənə düşər, 
Tale əlimizi yetirməz ələ. 
 
Bir ruh iki canda olubdu dustaq, 
Canın yansa canım yanar sanıram. 
Sən eşq dilənçisi, mən sənə ortaq, 
Tanrıdan diləyib, səndən danıram. 
 
Danıram, neyləyim ayrı yolum yox, 
Yolunu gözləyən başqa biri var. 
Bu eşqin əlində çox ağladım, çox, 
Yalanmış: qəm, sevinc bərabər olar. 
 
Uzaqlaş sözümdən, gözümdən, artıq, 
Get ki, qəlbimdən də çıxarım səni. 
Yavaş aç konlümün qapılarını, 
Yaralı sinəmdən sıxırsan məni. 
================================Sevgi qum saatıdır ============================== 
 
110
XATİRƏN  
 
Xatirən yenə əlimdə – 
saçından düşən tək telin... 
Sən bimirsən... 
Məni ovudan telini 
bu sevgiyə bir ümid tək  
neçə vaxtdır saxlayıram. 
Bu eşq məni yandıranda,  
qış canımı donduranda,  
payız gülüm solduranda 
bir çiçək tək qoxlayıram. 
 
Bəzən həyat sıxır məni,  
bir udum su boğur məni...  
O anda düşünüb səni  
mən hüzura qovuşuram, 
Xatirənlə – o telinlə  
ürəyimi ovuduram. 
Sevgin məni bir dərd kimi,  
azar kimi,  
hərdən sıxır məzar kimi,  
Hərdən xoşbəxt edir məni  
bir cənnətə güzar kimi... 
Hiss edirəm mən özümü  
uca bir dağ,  
o dağdakı əzəmət tək,  
vuqar kimi,  
 
======================================Adilə ======================================== 
 
111 
dumanında başım dönən  
çəkmədiyim siqar kimi... 
 
Xatirən yenə əlimdə – 
saçından düşən tək telin... 
Bircə gecə yuxuma gəl,  
mələk kimi  
qanadında uçur məni,  
yoxluğundan qaçır məni... 
Hansı yöndən istəyirsən  
o yöndən gəl, toxun mene 
hiss eləyim varlığını  
əllərimi titrədən bu telin kimi,  
sənsiz keçən ayım kimi, ilim kimi, 
ağzımdakı dilim kimi,  
lap elə sevgilim kimi... 
 
Bəlkə də mən yol azmışam 
“həqiqətin nağılı”nda, 
qoy bu telin işıq tutsun  
yollarıma,  
qaranlıqda çıraq kimi. 
Aç, qəlbinin qapısını  
gəlim keçim qonaq kimi. 
Düşünürəm, bu eşq bir gün  
çirpılacaq öz üzümə 
qınaq kimi. 
Xatirən yenə əlimdə... 
================================Sevgi qum saatıdır ============================== 
 
112
ÜMIDLƏR YAPIŞAR ƏLİMDƏN 
 
Əllərim üşüyür bağrım yananda, 
Qəlbim dil açır hey ağlım donanda. 
Ürəyim hər yükü qaldırmayanda 
Ümidlər yapışar əlimdən mənim. 
 
Həsrət olur mənə şeir yazdıran, 
Yollarında baxışlarım azdıran... 
Xatirəni xəyalına yozduran 
Ümidlər yapışar əlimdən mənim. 
 
Gözləməkdən gözüm kökü saralsa, 
Hərdən qanım gecə kimi qaralsa. 
Sənsizolsam, iki dünya bir olsa, 
Ümidlər yapışar əlimdən mənim. 
 
Bəxtimə sabahın şəfəqi doğsa, 
Bir uzun, bir qısa: iki yol çıxsa. 
Əlimdən tutarsan, ya yenə, yoxsa 
Ümidlər yapışar əlimdən mənim? 
======================================Adilə ======================================== 
 
113 
QARA DƏNİZ 
 
Qara dəniz… 
Sahilində varmı kimsən 
məndən doğma, məndən əziz? 
Qoynundakı çırpıntıya  
ruhumdakı çırpıntılar olub kəniz... 
Qara dəniz –  
buludlardan axan yaşdan  
rəng alaraq arabir qaralan dəniz,  
arabir durulan dəniz... 
Min sirr açır bu gün mənə dalğaların,  
sahilində ömür sürən  
qaraların, həm ağların 
nəql eləyir taleyini... 
Mən duyuram o tayının azanını,  
bu tayının ayinini... 
Qara dəniz… 
Sən ruhların göz yaşını qəbul elə – 
yağış yağır, 
həyat adlı yol gedərkən ağır-ağır  
bir də səni duyan qəlbi –  
sahilində – səni yazır... 
Belə... belə... 
İndi mənə özün söylə,  
varmı kimsən məndən əziz? 
Qara dəniz...  
================================Sevgi qum saatıdır ============================== 
 
114
MƏNDƏN SONRA 
 
Mələk görməzsən yuxunda, 
Uçub getmişəm yuxundan. 
Qaçıb, geri gəlməyəcək 
Bilirəm, mənsiz yuxun da. 
 
Arxadan atılan daşlar, 
Topuğa dəyər, dərddaşlar! 
Qəlb çəkər ağır yükləri 
Hökm etsə ağılsız başlar. 
 
Qəlbinə bir köz düşəcək, 
Baxışına buz düşəcək. 
Gecənə min bir xəyalım, 
Gündüzünə iz düşəcək. 
 
Məndən sonra, olacaqlar,  
İnan mənə, olacaqlar... 
“İnsafsız”ın günahını 
“İnsaflı”lar alacaqlar. 
 
Gözdən gələn - qara sudu, 
Çəkdiyin qəm yarısıdı. 
Ruh bədənə dar gələcək, 
Eh... hələ bu harasıdı?... 
======================================Adilə ======================================== 
 
115 
SEVGİM 
 
Bugünün də beli belə büküldü, 
Yığıb əl-ətəyin gedir günəş də. 
Gözlərim bu gün də yola dikildi, 
Sinəmdir daralan, dünya genişdi. 
 
Taleyin taqətdən düşdü dizləri, 
Bu yolda kökündən saralı könlüm… 
Məhəbbət yolunda lap üzsüzləri 
Yorub yolda qoydu yaralı könlüm. 
 
Gündüzün gecədən fərqi nə oldu? 
Bir esqin yoluna düşdü toranlıq. 
Gecəylə yerimiz tərsinə oldu, - 
Mənim ürəyimə düşdü qaranlıq. 
 
Sənə deyəcəyim nə varsa – buydu, 
Yoxsa ürəyinə yatmadı sözüm… 
Mən sənə söylədim, el-aləm duydu, 
Sənin qulağına çatmadı sözüm… 
================================Sevgi qum saatıdır ============================== 
 
116
 TOXUNSAN AĞLAYACAĞAM 
 
Toxundun ürəyimə... 
Ağlamadım! 
Məni, ağlarkən görməyini istəmədim çünki,  
bağladım gözlərimin bulud qapılarını... 
Yuxuma gəlib  
təsəlli üçün  
saçlarıma toxunmaq belə gəlmədi ağlına. 
 
Bilirəm,  
indi  
uzaqlarda  
yurdsuz-yuvasız quşlar kimisən –   
mənim qəlbimdən başqa evin yoxdu ki sənin... 
 
Bilirəm,  
dərdlərini desən bir kəsə,  
çarələr sənin üçün biçarədir –  
baxışlarım yoxdu ki yaddaşında,  
baxıb təsəlli tapasan. 
Xəyallarını söyləməkdən qorxurdun… 
 
Bilirəm,  
indi xatirələrini yazsan da anlayan olmayacaq  
üzümdəki cizgilərin belə  
arzularını anlayacağı qədər. 
 
 
======================================Adilə ======================================== 
 
117 
Bilirəm,  
üşüyürsən gecələr,  
sevgili sözlərim  
yorğan kimi çəkilmir üstünə artıq. 
 
Bilirəm,  
sən indi  
bu dünyada  
var olub-olmamağın əzabını yaşayırsan –  
mənim gözlərim yoxdu ki,  
dərinliyində itib batasan,  
hər şeirimdən gülümsəyəndə  
sən məndə var olasan... 
 
Mənə  
əlvida deməyi  
öyrətmədən sevginin yolunu itirdin… 
Bilirəm,  
bir mələk gəlib alacaq səni düşüncələrimdən... 
ağlayacağam bu dəfə... 
Toxunsan, ağlayacağam... 
 
================================Sevgi qum saatıdır ============================== 
 
118
DÜNYA 
 
Başım qara, daşım qara, 
Dardan gəldi yolum dara. 
Oradan sürüyüb bura  
Apar məni, apar, dünya. 
 
Sövurar hey dalğa kimi, 
Qarğıyar lap qarğa kimi. 
Qovurub qovurğa kimi, 
Atar məni, tutar dünya.  
 
Duman gələr sis yerinə, 
Yaxşı ölər pis yerinə.  
Qızıl olsam mis yerinə 
Satar məni, satar dünya. 
 
Baxdım, hər yerdə zülüm var, 
Zülm ocağında külüm var. 
Harda bir ucuz ölüm var, 
Tapar məni, tapar, dünya. 
======================================Adilə ======================================== 
 
119 
ÇƏKİLƏ QƏLBİMDƏN… 
 
Razıyam, sabahlar günəş doğmaya, 
Buludlar dolsa da yagış yağmaya. 
Bircə bu məhəbbət məni bogmaya,  
Çəkilə qəlbimdən, çəkilə bu esq...  
 
Üstümə dağ uça, daslar tökülə,  
Qurduğum qalanın damı sökülə. 
Bükülə, sevdamın beli bükülə,  
Çəkilə qəlbimdən, çəkilə bu esq...  
 
Olam bir sığınma evində dustaq,  
Sıxa vücudumu, sıxao otaq.  
Bir mələk yetişib haqqayol aça, 
Çəkilə qəlbimdən, çəkilə bu esq...  
================================Sevgi qum saatıdır ============================== 
 
120
GƏL İNDİ İNAN 
 
Yuxularda görüşürük – 
xəbərsizsən... 
Sən mənsizsən – 
başqasıyla, 
mən sənsizəm –  
səninləyəm. 
 
Saçlarını tumarlayıb,  
qollarında yatıranda başqasını, 
eləcə, 
gördüyüm tək 
nisgil kimi ürəyimdə yatırsan sən   
hər gecə. 
 
Yuxularda görüşürük – 
xəbərsizsən... 
Üç nöqtə qoyursan şeirlərimdə 
uzaqdan görünən gün işığına... 
Gəl indi inan, Adilə,  
bu ayrılıq duyğusuna... 
 
 
 
 
 
 
 
======================================Adilə ======================================== 
 
121 
ÇARƏSİZ SEVMƏK 
 
Ölüm – bir dəfə ölməkdir,  
hər gün ölməkdir –  
çarəsiz sevmək. 
 
Ağlamağı öyrənmək,  
saatlarla qeyri-müəyyən  
nöqtəyə baxaraq axmaqdır  
küləkli səhrada qum dənəsi tək –  
çarəsiz   sevmək. 
 
Yaşadığına sevinməmək,  
öldüyünə üzülməmək –   
sevdiyini yaşatmaq,  
yanmaq, yanmaq... 
Kim nə çalır çalsın, 
“öz havası”na oynamaqdı –   
çarəsiz  sevmək. 
 
Həyat adlı burulğanda  
ayağa dəyən daşdı, 
ağılla hissin arasındakı savaşdı...  
Sonunda “öz”ünə təslim olub  
özündən getməkdir –   
çarəsiz sevmək. 
 
 
================================Sevgi qum saatıdır ============================== 
 
122
ULA, BOZ QURDUM, ULA 
 
Nə ömürdü, maşallah! 
Qara-qorxuya qaldım. 
Gönorta vaxtı, Allah, 
Yatıb yuxuya qaldım. 
 
Gəl yuxumu özün yoz, 
Yuxuma al-qan damır. 
Başım üstə deyir: döz, 
Tənha boz qurd ulayır. 
 
Di oyat məni daha, 
Yuxuda sıxılıram. 
Ula, boz qurdum, ula, 
Səsinçün darıxıram. 
 
======================================Adilə ======================================== 
 
123 
YUXUMA GƏL 
 
Uçurum dağ qədərdi, 
ayrılıq yol qədərdi –  
sən gəlmədin yaxına. 
Heç olmasa  
əlini də uzatmadın,   
uzatsaydın  
çatacaqdı yuxuma. 
Bircə dəfə boylanmadın  
sübhü dirigözlü açan 
gözlərimin qarasından... 
Çırp başıma şirin-şirin  
yatdığın o gecələrin 
tək birinin yuxusunu, 
əgər bir gün keçər olsan  
can evimin qarşısından, 
olacaqdır pəncərəsi pərdəsiz,  
qapısı da aralı... 
Bir içim su ver yuxuda,  
yaralıyam, yaralı... 
 
 
 
 
================================Sevgi qum saatıdır ============================== 
 
124
DƏRİN BİR YUXUDUR 
 
Bu dünyaya gəlməyim,  
zamanın axışında 
enməyim, qalxmağım, 
hər günün arxasından 
baxmağım 
dərin bir yuxudur. 
Mən də  
bu xəyyallar ölkəsinin 
ağıllısı omağım, 
fəlsəfi düşüncələr yazmağım 
və beləcə,  
gündüzlərə əl uzadıb,  
gecələrə söğmağım 
bir yuxudur… 
Könüllərarası körpü qurmağım, 
bir vüsal şeiriylə,  
ya bir “həqiqət nağılı”yla  
can yaralarına  
məlhəm olmağım 
dərin bir yuxudur... 
Yaşarkən ölməyim də,  
səssiz-səmirsiz,  
məzarsız, torpaqsız olmağım da, 
ölə-ölə yaşamağım, 
bunca həyat yükü daşımağım da 
dərin bir yuxudur... 
 
======================================Adilə ======================================== 
 
125 
KƏSİR 
 
Vecinə gəlirmi görən rüzgarın, 
Bu şimşək, bu külək hara tələsir? 
Əlimi uzadıb əl tutduqlarım 
Əlimi bir paslı kəsərlə kəsir. 
 
Güvənib, bir yolda yol gəldiklərim. 
İndi yaman üçün qalıblar əsir. 
Düşmənmiş əslində, dost bildiklərim, 
İşə bax, başımı pambıqla kəsir. 
 
Neçə mil çəkilər "kor"un gözünə, 
Bir alqış deməyə, eləməz təsir. 
Umac ovammayan, Allah, özünə, 
İndi gəlib mənə əriştə kəsir. 
 
İnsan - bir quruca torpaqda damcı, 
Bu ki, lap Adəmdən bəllidir, nə sir?! 
Ağıllı qəm yeyər, ağılsız qamçı, 
Hər kəsin qılıncı özünü kəsir… 
 
================================Sevgi qum saatıdır ============================== 
 
126
İÇİMDƏ BİR QADIN VAR 
 
İçimdə bir qadın var –   
mənə baxıb karıxa-karıxa,  
darıxa-darıxa qocalan... 
Elə bil  
düşməndir mənə,  
düşmən! 
Yeri döyüb, göyü tapdalayanda  
başımı qaldırmır döşəmədən... 
Yeyir, məni içimdən yeyir,  
öz cəzandır, çək, – deyir. 
 
İçimdə bir qadın var –   
sevgidən zəhərlənən, 
ürəyi ağlayıb, 
üzü gülən  
qadını lənətləyən... 
Dənizləri vəd edib,  
səhraya qonaq edən, 
mələkləri  
göylərdən al dili ilə çağırıb,  
cəhənnəmə sürükləyən 
yalançı zalımlardan, 
daha kimlərdən 
məni qoruya bilməyən... 
 
 
 
======================================Adilə ======================================== 
 
127 
İçimdə bir qadın var – 
o bilir  
çoxdan öldüyümü. 
Ancaq qəbul eləmir, 
bəlkə də 
qəbul etmək istəmir 
onu özümlə birgə  
vaxtsız öldürdüyümü... 
O bədbəxt  
sükütüyla 
haray çəkib qarğıyır –  
yalanları tam gerçək,  
gerçəkləri yalan olan, 
arzuları doğranan. 
 
İçimdə bir qadın var... 
================================Sevgi qum saatıdır ============================== 
 
128
SAHİL DÜŞDÜ YADIMA 
 
Bu gecə  
rəsminə  
uzun-uzadı baxdım, 
oxşadım da şüşənin arxasından… 
Süzdürüb keçirdim məsum baxışlarını  
ürəyimin yuxasından. 
Sonra özümə baxdım sənin gözlərinlə.  
Xəncər kimi batdı bağrıma sənsizlik,  
eh...  
Neçə gecə yuxumu qaçırıb bu səssizlik. 
Bilirəm,  
mən “insafsız”am,  
sənsə pis adam… 
Yenə o sahil düşdü yadıma, 
yenə, 
 susadım... 
======================================Adilə ======================================== 
 
129 
*** 
 
Şeir – qələmin səni yazması,  
sözün səni duyması, 
rəngin ovqata uymasıdır.  
Şeir – müsiqidəki səs yox,  
səsdəki mənadır. 
Şairsə ondan da o yanadır... 
 
 
 
 
 
 
 
 
 
================================Sevgi qum saatıdır ============================== 
 
130
MƏN AĞLADIM, SƏN İSLANDIN 
 
Xatirələr qələmində sovruldu, 
Həsrət ilə yanan qəlbin qovruldu. 
Əvvəldən bu sevgi qəmlə yoğruldu, 
Sən ağladın, mən islandım, əzizim. 
 
Gənclik adlı o çağları ötürdük, 
Bu ümidi, bu gümanı itirdik… 
Ayrılığı başımıza gətirdik, 
Mən ağladım, sən islandın, əzizim. 
 
Bürünmədik həyatın ağ donuna, 
Heç bilmədik ypnəmi nə, yönü nə. 
Yol getmədik, çatdıq yolun sonuna, 
Sən ağladın, mən islandım, əzizim. 
 
Bəxtimizlə barışmış sayılmadıq, 
Ulduz sayıb, bu eşqə pay almadıq. 
“Qatar getdi...” yuxudan ayılmadıq, 
Mən ağladım, sən islandın, əzizim. 
 
 
 
 
 
 
 
 
======================================Adilə ======================================== 
 
131 
BİLMƏDİM 
 
İlahi, nursan gözümə, 
Hikmətsən söhbət-sözümə. 
İznin olmadı özümə, 
Özüm kar ola bilmədim. 
 
Xəyalını aşan vaxtdan, 
Cəmalında bişən vaxtdan, 
Yolum Səndən düşən vaxtdan 
Yara yar ola bilmədim. 
 
Tək gəlmişdim, tək gedirəm, 
Asta gəlib, bərk gedirəm. 
Su idim, torpaq gedirəm, 
Dondum, qar ola bilmədim. 
 
Mənəm goylərə qalxan ah, 
Mənəm batacağım günah. 
Mən səndən zərrəyəm, Allah, 
Səndə var ola bilmədim. 
================================Sevgi qum saatıdır ============================== 
 
132
OXU ŞEİRLƏRİMİ 
 
Telə sığal çəkən mehdə 
üzdə gülümsəyən şehdə,  
sevgi titrəyən fərəhdə, 
oxu şeirlərimi. 
 
Yağan yağış damlasında,  
rüzgar sovrulduğu anda,  
payız yarpaqlarında 
oxu şeirlərimi. 
 
Yaralı bir ney səsində,  
bülbülün qəm naləsində, 
Qarabağ şikəstəsində 
oxu şeirlərimi. 
 
Ağrı dağın yamacında 
ruhlar dolaşdığı anda, 
vüsal, ayarılıq… hər yanda 
oxu şeirlərimi. 
 
 
 
 
 
 
 
 
======================================Adilə ======================================== 
 
133 
ADINI HARA YAZIM 
 
Xəyalını gördüyüm an  
sənə dönüb 
bir qələmdə,  
bir kağızda bitdiyim... 
yoxluğunda itdiyim... 
sevgimə məbəd etdiyim! 
Eşqində huzur tapdığım,  
əlimə, ayağıma qıfıl vuran  
qəlb açarım... 
məndən betər naçarım! 
Ağlayan bulağım,  
hönkürən sorağım! 
Hara getsəm, harda olsam  
qəlbimin dağıyla,  
saçımın ağıyla  
dönəcəyim tək Məbədim! 
Hicranım, həsrətim,  
ey mənim  
qiyamətim! - 
Alnıma sonradan yazılan yazım,  
Qəlbimdə yarasız bircə yer tap,  
adını ora yazım... 
================================Sevgi qum saatıdır ============================== 
 
134
SƏN GETDİN 
 
Əlim yox, qələmim ağlar, 
Əlim kəsildi, sən getdin. 
Dilimdə ələmim ağlar, 
Dilim kəsildi, sən getdin. 
 
Çiynimdə baş quruyubdu, 
Gözümdə yaş quruyubdu, 
Arx üstə daş qoyulubdu, 
Selim kəsildi, sən getdin. 
 
Sevmək günahsa, çəkərəm, 
Cəzamı billah, çəkərəm. 
Bağbanam, bir ah çəkərəm, 
Gülüm kəsildi, sən getdin. 
 
Sənsizəm, dar qəfəsdəyəm, 
Yaram qanayır, xəstəyəm. 
Sevinirdim – yol üstəyəm... 
Yolum kəsildi, sən getdin. 
======================================Adilə ======================================== 
 
135 
BİR GECƏ 
 
Bir gecə... 
Ancaq bircə gecə  
harayımda kölgələr oynadı, 
üzündə parçalanmış gülüşlər  
bulud kimi dağıldı, 
qarışdı göz yaşlarıma… 
 
Bir gecə... 
Ancaq bircə gecə  
palçığa bulaşdı qızılgül... 
dən-dən oldu o sünbül  
saçımda mimoza tək –  
rəng-rəng... 
 
Bir gecə... 
Ancaq bircə gecə  
özümü eşitmək  
səni eşitməkdən çətin oldu. 
Mən susdum,  
sevgim ağladı… 
================================Sevgi qum saatıdır ============================== 
 
136
SƏN ÇƏKMƏYƏSƏN 
 
Elə dağ çəkildi könül dağıma, 
Özüm də tuş oldum öz qınağıma. 
Ağlatdın, süzüldü yaş yanağıma, 
Mənim çəkdiyimi sən çəkməyəsən. 
 
Su səpdin yanğıma, düşdüm tüstümə, 
Heç baxmadın “incidim”ə, “küsdüm”ə. 
Duam qarğış olub döndü üstümə, 
Mənim çəkdiyimi sən çəkməyəsən. 
 
Bir sitəm böyüyüb bir aləm oldu. 
Dərdim qucaq-qucaq, sevinc kəm oldu. 
Nə yük daşıdımsa – elə qəm oldu, 
Mənim çəkdiyimi sən çəkməyəsən. 
 
Mən ki ürəyimə məhəbbət əkdim, 
Bəs niyə bir belə hey həsrət çəkdim? 
“Ah”ımla, “of”um nə ləzzət çəkdim… 
Mənim çəkdiyimi sən çəkməyəsən. 
======================================Adilə ======================================== 
 
137 
ÖZÜMƏ TƏSƏLLİ YAZIM 
 
Dünyanın bu üzü qanlı savaşdı, 
O üzü sehirli cənnətdi, qızım. 
Bu qanda, qadada nələr dolaşdı… 
Qələm ver, özümə təsəlli yazım. 
 
Ağlama, ağlama, sən səbirli ol, 
Qoy səbrin, dözümün içində azım. 
Sağ əlim qurusa, gəl özün ol sol, 
Qələm ver, özümə təsəlli yazım. 
 
Ayrılığın odu səngimək bilməz, 
Sönməz ki, külündə bir məzar qazım. 
Qisməti, fürsəti fövtə verən kəs, 
Qələm ver, özümə təsəlli yazım. 
================================Sevgi qum saatıdır ============================== 
 
138
GEDİRSƏN 
 
Gedirsən... 
İtir dünənim,  
bitir bugünüm,  
beləcə, 
sabahım ümidsiz... 
Dayan,  
son bir görüş,  
son bir baxış  
borcun var mənə -  
gəl, vur, qır, dağıt... 
Sən qazan bu eşqi,  
itirən mən olum. 
Olsun... 
Heç olmasa xatirən qalsın... 
 
======================================Adilə ======================================== 
 
139 
SƏN DƏLİ DÜNYA DƏLİ 
 
Mənim sevgim əsl sevgi,  
həsrət, vüsal fərq eləməz –  
ölümsüzdür. 
Sənin sevgin dilə gəlmir,  
qəlbə çatmır – fanidir, 
ancaq bil ki, doğulandan canidir. 
 
Sən dəli, dünya dəli,  
az dolanın başıma. 
Götür çıx get bu sevgini  
dar gəlir mənim yaşıma... 
Anam, atam böyütdükcə  
öyüd verib, ağıl verib,  
deməyib ki,  
bir vəfasız alıb getsin əlindən. 
bir ümid də eşitmədim dilindən –  
artıq ağlım fəraridir. 
 
================================Sevgi qum saatıdır ============================== 
 
140
GƏLMƏDİN YAXINA 
 
Sevgini don vurub, sazaqlardadır, 
Ayrılaq! - söyləmə, gözlə alışım. 
Bəlkə də eşqimiz uzaqlardadir, 
Səhradan, dənizdən, çöldən soruşum. 
 
Yoluna gül əkdim görəsən deyə, 
Şehi yaşa döndü yanaqlarımda. 
Tikanı batan yer hələ qanayır, 
Ağlayır bir sevgi dodaqlarımda.  
 
Düşdüm yollarına, gəldim yuxuna, 
Seyr etdim yüz dəfə xatirə yerin. 
Gəlmədin, gəlmədin sən heç yaxına, 
Başqa əllərdəydi sənin əllərin. 
 
Səs saldım, səsimə səs də vermədin, 
Daş olsa, bu ahdan tən bölünərdi. 
Hər gün öldüyümü bir yol görmədin, 
Görsəydin, mənimlə birgə ölərdin. 
 
======================================Adilə ======================================== 
 
141 
O QADIN 
 
İçinə sıxılan bu qadın,  
Çölünə baxsa oyanar. 
Eh, hələ ki donub qalıb, 
Donu açılsa o yanar. 
 
Axşam düşür heca-heca,  
Hava dolub, ağlayacaq. 
Şeir yağacaq bu gecə, 
Ürəkləri dağladacaq. 
 
Qucaqlayaraq dizini, 
Ovudacaq aləmini… 
Silib ruhunun tozunu, 
Göynədəcək qələmini. 
 
Qum saatına dönəcək - 
Olub çoxundan, azından. 
Qum dənəsi tək keçəcək 
Dünyanın dar boğazından. 
 
Qəlbini sıxıb gizlicə, 
Böylanacaq dörd bir yana. 
Qoşulacaqdır bir gecə 
O qadın, gedən karvana... 
================================Sevgi qum saatıdır ============================== 
 
142
BİR ŞEİR İSTƏYİRƏM 
 
Bir şeir istəyirəm,  
yarıya qədər oxuya bilim. 
Göz yaşlarına boğulum, 
Ölüm o şeirdə... yenə doğulum. 
Ürəyim sinəmə sığmasın, 
Od tutub yanım 
misraların soyuqluğundan,   
ağırlığından. 
 
Bir şeir istəyirəm,  
içimdə boğulan hıçqırığımdan 
Quşlar da köç etsın yuvalarından. 
Yuvalar boş qalmış könül evim kimi 
asılsın ağac budaqlarından. 
 
Bir şeir istəyirəm,  
yarıya qədər oxuya bilim. 
Ahımdan tavanda çılçıraq üşüsün, 
titrəsin bir atanın  
qızına yazdığı məktublarda –  
azarı kimi... 
üşüsün, bir nakamın məzarı kimi... 
 
Bir şeir istəyirəm,  
oxuyum, quruyub qalım  
bu otağın beşinci divarı kimi. 
Kəsim, kəsim  
======================================Adilə ======================================== 
 
143 
ağı qarasından az olan günlərimin arasını,  
saatları parçalayım,  
qaşıyım ümidlərimin yarasını. 
 
Bir şeir istəyirəm,  
yarıya qədər oxuya bilim. 
Rəng alım payız yarpaqlarından,  
bir cənnət quşunun səsi kəsilməsin  
qulaqlarımdan... 
 
Yaşamıram, oxucum... 
Mən təkcə öz ömrümü yaşamıram, 
xəbərdarsan sirlərimdən. 
Oxu,  
sən... 
sən... 
sən də özünü oxu şeirlərimdən. 
Sonra... şeir yazdır mənə –   
bir şeir istəyirəm... 
================================Sevgi qum saatıdır ============================== 
 
144
SƏN DƏ YALANMIŞSAN 
 
Səhrasan… bulud tək dolaram dedin, 
Dəryasan… bir ada olaram dedin – 
Hər zaman yanında qalaram dedin, 
Sən də yalanmışsan, dunya da yalan. 
 
İnanıb azına, çoxuna, neylim, 
Qoşulub gedərdim axına, neylim. 
Axı heç gəlmədin yaxına neylim, 
Sən də yalanmışsan, dunya da yalan. 
 
Mən geri çəkildim öz savaşımdan, 
Peşmanam tökdüyüm o göz yaşımdan. 
Getdin, sevdanı da apar başımdan, 
Sən də yalanmışsan, dunya da yalan. 
 
======================================Adilə ======================================== 
 
145 
BİR  
NAŞI ƏZRAYIL ƏLİNƏ DÜŞDÜM 
 
Bir qərib məhəbbət, bir qərib sevda 
Tutub saçlarımdan sürüyür məni. 
Yandırır, verməyir bir içim su da, 
Alovu, atəşi bürüyür məni. 
 
Oynayır sevgimlə, oyuncaq kimi, 
Qaytarıb könlümü ala bilmirəm. 
Açmışam qolları bir qucaq kimi, 
Əlimi yanıma sala bilmirəm. 
 
Mən eşqin oduna qalandım, bişdim, 
Bağrımın başıdı – olan tarımar. 
Bir naşı “əzrayıl” əlinə düşdüm, 
Yarımcan canımı alıb qurtarmır.... 
 
================================Sevgi qum saatıdır ============================== 
 
146
*** 
Nekroloq əvəzi 
 
Mən bir ərköyün idim, 
Anam vardı yanımda. 
Aylar, illər ötüşdü... 
həsrət qaldı canımda. 
İndi yerlər dəyişib –  
O ərköyün uşaq tək  
küsüb gedib dünyadan. 
Çağırırıq gəlməyir,  
yolu dəyişik salıb 
keçib gedib dünyadan... 
Ana, Ana, ay Ana... 
İndi yoxluğun qalıb 
gözlərimin yaşında, 
yoxluğun közə dönub  
ürəyimin başında. 
Keçən aylar boyunca  
səndən uzaqda olmaq,  
sənin üçün darıxmaq... 
İndi belə yaxınkən  
sənə sarılammamaq,  
səni qoruyammamaq... 
Ayrılığın, ölümün 
ağ saçın, ağ hörüyün,  
sənin ərköyünlüyün  
məni üşüdür, Ana!... 
 
======================================Adilə ======================================== 
 
147 
Bilirəm, narahatsan  
görüb ağladığımı. 
Ruhun da uçub gəlib  
bu gecə sübhə yaxın  
dayanıb başım üstə. 
Sağkən qıymırdın mənə  
heç olmasa yuxuda  
sən məndən bir şey istə. 
Xatirənlə doluyam,  
ağlaram sən gedəndən... 
Sənsiz boş qalan evə,  
mən də baxaram gendən... 
Bilirəm ki, göylərdən  
mənə əl eyləyirsən,  
görüb ağladığımı  
yenə gileylənirsən. 
Hamı giley eyləyir: 
vəfasız dünya! - deyir... 
Sonra bir quru adı  
qalır qəbir daşında. 
Dünya vəfasız deyil,  
o bizi tərk eləmir, 
biz onu tərk edirik. 
Ərköyünlük eyləyib  
bir gün küsüb gedirik... 
================================Sevgi qum saatıdır ============================== 
 
148
ÖMÜR 
 
Bir yol başlayıb gedirəm, 
Narahatdır özüm kimi. 
Fikirləri tərk edirəm,  
Geri dönür sözüm kimi. 
 
Zər - kəpənək qanadında  
Bircə günlük ömür – nə bol... 
İtər ZAMANın anında, - 
Gətirən-aparandı yol. 
 
Həzin-həzin dinsin sazım, 
Şeir ruhdur, qəlbsə oyaq. 
Qoy bir insan ömrü yazım, 
Əvvəli su, sonu torpaq. 
======================================Adilə ======================================== 
 
149 
BİR DOSTUMA 
 
Sən eşq əsirisən, gül axtarırsan,  
Hiyləsiz, yalansız bir gözəl pəri. 
Eşqini özündə sirr saxlayırsan,  
Xəyalın aləmi gəzəndən bəri... 
 
Xoşbəxt, birgə ömür xəyal edirsən,  
Səni yaşadacaq təmiz məhəbbət.  
Alın yazındısa, ya sən gedərsən,  
Ya da gəlib tapar səni səadət. 
 
Kövrəlir, üşüyür hərdən ürəyin,  
Dönür həsrətinə bir qərib səsin.  
Ey dost, bilirsənsə eşqin dəyərin, 
Səni sənin qədər kim sevsə - bəsin. 
 
Bağlaya bilmirsən qəlbi kimsəyə,  
Düşüb dağda-daşda çiçək gəzirsən.  
Gözünü dikmisən aylı gecəyə, 
Yatib yuxularda mələk gəzirsən... 
================================Sevgi qum saatıdır ============================== 
 
150
MƏN HƏYATAM 
 
Səadətəm bir biçimdə,  
mən fəryadam öz içimdə. 
Mən çiçəyəm –  
bir ləçəyim ağ rəngdədir,  
saf, təmiz bir növrəstədir, 
biri sarı – əsalətim, 
biri mavi – açıq səmam,  
ağ buludum, cəsarətim. 
Bir ləçəyim qırmızıdır –   
məhəbbətdir, sədaqətdir, 
bir ləçəyim yaşıl – dinim,  
göyə qalxım, yerə enim,  
hara getsəm tək Allahım –  
                   aman yerim. 
Bir ləçəyim boz – yol alıb  
yalquzağın düz yolundan... 
 
Səadətəm bir biçimdə,  
mən fəryadam öz içimdə. 
 
Mən dünyayam –  
həm rəngli, həmağ-qarayam. 
Biri rəngli, aldadıcı,  
şirin deyib verrəm acı. 
Rənglilərin arasında  
o gizli yol– ağ-qaradır. 
O imandır, o niyyətdir,  
======================================Adilə ======================================== 
 
151 
etibardır,  xəyanətdir.  
İstəmirsən məndə olmaq,  
haydı çıx get...  
Bitsin artıq ağlındakı... 
Hər gün birin qopardığın  
təqvim yarpaqlarındakı   
ağrıların, acıların,  
gülüşlərin, sevinclərin. 
İstəmirsən mənlə qalmaq! 
İstəmirsən mənlə qalmaq,  
haydı, çıx get – mən həyatam! 
 
 
 
 
 
 
 
================================Sevgi qum saatıdır ============================== 
 
152
DÜNYA DƏYİŞMƏDİ 
 
Zaman keçdi,  
dünya dəyişmədi... 
Yollar əvvəldən başlayıb,  
yenə əvvələ qayıtdı... 
Dağlar daş yığını kimi qaldı,  
dənizlər su yığını kimi. 
Arzular da arzu kimi... 
 
Zaman keçdi,  
dünya dəyişmədi... 
Baharın yerini yenə payız aldı. 
Ayrılıq ömürlük sükuta daldı, 
həsrət ölüm rəngi kimi,  
sevgilər də sevgi kimi... 
 
Zaman keçdi,  
dünya dəyişmədi... 
Haramın haqq tərəzisi,  
oxunan duanın çəkisi,  
sevginin ən ilahisi  
yerin tapdı –  
tövbələr mükafat kimi,  
zülümlər də zülüm kimi... 
 
Zaman keçdi,  
dünya dəyişmədi... 
======================================Adilə ======================================== 
 
153 
*** 
 
Bu günlərdə  
Allahın ən sevimli balasıyam, 
Hissim ağlımdan bir qarış yuxarıda... 
Çox yazmaq istəyirəm,  
Tarazlığım pozulub,  
amma ağlıma çatmaq istəmirəm. 
 
Bu günlərdə  
kağızın, qələmin bəlasıyam,  
Bir az asta ol, fələk... 
Zamanın ələyindən ələnəsiyəm... 
 
 
 
 
 
================================Sevgi qum saatıdır ============================== 
 
154
BİR ŞEİR RƏSMİ ÇƏKİM  
 
Bir şeir rəsmi çəkim  
saralan yarpaqlara. 
Sirli don geyindirim  
yaşıl köynəklərini  
sarıya dəyişdirən  
küsəyən budaqlara. 
 
Qızılı örpək çəkim  
güllü çəmənliklərə, 
durub tamaşa edim  
hüzünlü şənliklərə. 
 
Bir mahur təsnifinin  
təsəllisi süzülsün  
ovqatı ovqatıma  
oxşayan mənzərənin  
yorğun görüntüsünə. 
 
Bir şeir rəsmi çəkim  
yarpaqları həsrətdən  
üzülən qovaqlara... 
Uçum gedim, gedim lap  
durna qanadlarında 
özümdən uzaqlara... 
 
Gedim ayrılıqlara  
Bir şeir rəsmi çəkim... 
======================================Adilə ======================================== 
 
155 
SƏN OLMADINMI 
 
Sən olmadınmı: 
məni ömürlük sevəcəyini vəd edən; 
qışda günəşim, yayda kölgəm  
olacağını söyləyən; 
Gözlərimə buludlara  
oxşamağı qadağan edən; 
xatirələrə əl yellədən... 
 
Sən olmadınmı: 
yoxluğumda kədərə,  
varlığımda sevincə boğulan; 
hər gözlərinə baxışımda  
dünyaya yenidən doğulan; 
Başımı sazla-sözlə qatan; 
gecələri ulduz sayıb, dilək tutan... 
 
Sən olmadınmı: 
gəlişiylə məni haqqa bağlayan; 
gedişiylə sevincimi dağlayan; 
məni mənə acı-acı güldürən,  
yaşayarkən öldürən... 
 
Sən olmadınmı? 
================================Sevgi qum saatıdır ============================== 
 
156
OXUYUN ŞEİRLƏRİMİ 
 
Hər nəfəsimdə bir şeir,  
hər zərrəmdə min söz var. 
Yoxluğun dərinliyində  
səssiz-səmirsiz 
dolaşıram çarəsiz. 
Xəyallarımda həyat,  
həyatımda ümidlər düyünlü... 
Hər udum su,  
hər alım nəfəs  
qor kimi yaxır canımı, 
Yazan belə yazıb fərmanımı... 
Gedəcəyəm,  
gedəcəyəm bir gün,  
başımdakı gül çələngindən süzülüb  
daş çələnginə dönəcək sözlərim. 
Məndən sonra  
gözləriniz dolsa, 
oxuyun şeirlərimi - 
oxuyun, vaxtınız olsa... 
======================================Adilə ======================================== 
 
157 
BAĞLA O KİTABI... 
 
Mənə “gözəllərin başıyam” demə, 
Sən üzük, mən də ki qaşıyam demə. 
Bilirsən, sevgidə naşıyam... demə - 
Bağla o kitabı, oxuma mənə. 
 
Sən sual dolusan, cavab gəzirsən, 
Deyəsən özünə günah gəzirsən... 
Yoxsa sığınmağa pənah gəzirsən, 
Bağla o kitabı, oxuma mənə. 
 
Sənin də mənimtək bağlandı yolun,  
Açmadı çiçəyin, bitmədi gülün.  
Yazıqsan, özünə eyləmə zülüm,  
Bağla o kitabı, oxuma mənə. 
 
Biraz kənar dolan məndən, ay dəli,  
Nə görsün gözlərin, nə çatsın əlin. 
Daha tövbəliyəm, inan, tövbəli... 
Bağla o kitabı, oxuma mənə. 
 
================================Sevgi qum saatıdır ============================== 
 
158
BİR SÜKUT İÇİNDƏ 
 
Həsrət küləyində əsir ürəyim, 
Kəlmələr düyünlü-dağlı, dilimdə. 
Bir süküt içində hayım, harayım, 
Bağlı dodağım da, bağlı dilim də... 
 
Ruhum bir səs duyur yenə göylərdən, 
Səs düşən yarpaq tək xışıldayır, bax. 
Köksümə yaş axır donuq gözlərdən, 
İçimdən duyuram bir aman, bir ax... 
 
Gecə...uzaqlardan bir işıq düşür, 
İstisi sürünür soyuq bədənə. 
Yarıqaranlıqda ürəyim şişir, 
Dayan!- deyir mənə, sus! – deyir mənə. 
 
Peşman eşq yaşadım, yarası dərin, 
Nəm atır gözümə küsülü dəniz... 
Gecənin qoynundan qəm, kədər dərib, 
Aparır könlümün şahına kəniz. 
 
Dünyanı dolanır qaralı gözlər, 
Dolana-dolana özündən keçir, 
Kağıza düzülür saralı sözlər, 
Dərd olub könlümün gözündən keçir. 
======================================Adilə ======================================== 
 
159 
MƏNƏ BİR SÖZ DE 
 
Mənə bir söz de, 
ancaq qəlbim qırılmasın, 
vermədiyim suallarin cavabı olsun. 
Lap günahını verirmiş kimi ver,  
ya da şıltaq bir uşaq ədasıyla  
uzat əlini barışaq. 
Elə uzat ki,  
əlim sıxılmasın əlini sıxanda. 
 
Mənə bir dəfə bax, 
ancaq sual dolu nəzərlərlə yox... 
Elə bax ki, bu baxış  
getdikcə ölən ümidlərimə çıraq olsun, 
təşəkkür də gözləmə, 
yoxsa sevgimin gözləri dolar. 
 
Səsimə səs ver, 
kəsilən səsimin uğultusunda,  
ayrılıq sükütünda boğulmayan səs olsun. 
Bu səsinlə arxada sayını unutduğum  
bağlı qapıların gözlərini yum... 
və aç gözlərini, yol göstər, 
gedim buralardan eşq ölkəsinə... 
 
Mənə bir söz de, 
qərarsızlığımızı bitirən söz olsun. 
“Bilmirəm”dən başqa nə olur olsun! 
================================Sevgi qum saatıdır ============================== 
 
160
XATİRƏYƏ DÖNƏN XƏYAL 
 
Həsrət bir uşaq tək bəsləyir məni, 
Sevmirəm desəm də, hiss əyir məni. 
Gedirəm, arxamca səsləyir məni 
Xatirəyə dönən xəyalın sənin. 
 
Yarımcan canımda od var, səngimir, 
Heç kimə açmıram, qəlbim sərgimi? 
Anlaya bilməyir kimsə dərdimi, 
Xatirəyə dönən xəyalım mənim. 
 
Bu elə bir eşq ki, söyləmək olmur, 
Yüz tövbə etsən də, sevməmək olmur. 
Canı candan kənar etməyə qoymur 
Xatirəyə dönən xəyalın sənin. 
 
Mən dəniz kimiyəm, çağlayan, coşan, 
Sən sahil kimisən, hey uzaqlaşan. 
Gecələr – sirdaşım, səndən danışan, 
Xatirəyə dönən xəyalım mənim. 
 
======================================Adilə ======================================== 
 
161 
ARZULANMAYAN SABAH 
 
Səssizlik lövbər salacaq  
sükut limanında –sənin dünyanda. 
Gecələr hökm sürəcək ömür boyu – 
mənim dünyamda.  
Qovuşacağıq bəlkə də nə vaxtsa 
könül üçbucağında – 
sən düşüncələrinin çalxalanmış aləmində, 
mən əfsanələr ölkəsində... 
 
Paslı qəlb sandığımızdan  
gec tapıb tez itirdiyimiz 
sevgimizin çürümüş qoxusu gələcək... 
 
Axtaracağıq itirdiklərimizi  
uşaqlıq xatirələri kimi... 
Bütov bir həyatdan üç xatirə tapılacaq: 
sən vaxtsız gələn bir ölüm; 
bir unudulmayan sevgi parçası; 
bir də taleyin istənməyən payını tapacaqsan... 
 
Mənsə sükutun bitdiyi uçurumda 
bir peşmanlıq, bir xəyanət, 
bir də arı pətəyi kimi dəlik-deşik xatirələrimdən  
boylanan bir cüt göz görəcəyəm... 
 
Beləcə səngiyəcək ürək döyüntülərimiz... 
 
================================Sevgi qum saatıdır ============================== 
 
162
XƏBƏRSİZ 
 
Anam deyərdi ki: 
Sən dünyaya gələndə ağlamamısan. 
Atama xəbər veriblər ki, qızın olub.  
Yazıq! – deyib, özündən ixtiyarsız. 
 
Sonralar çox ağladım: 
əvvəl anam üçün... səssiz-səssiz 
arxasınca özüm üçün... gizlicə  
sonra atam üçün... atamsız – kimsəsiz 
Sonra çox şeylər oldu haqsız – 
guya Haqdan xəbərsiz... 
 
Günlərin birində dünyana gəldim, 
gəldim, ağladım bir də sənin halına – 
səndən xəbərsiz... 
Bilirsən, sənin kimi mən də  
xəbərsiz edirəm çox şeyi. 
Gəldiyim kimi də  
gedəcəyəm bir gün dünyandan, 
elə dünyadan da - səssiz-səmirsiz. 
O zaman axtarsan məndən bir iz, 
o dünyanın bu üzündən  
oxu mənə şeirlərimi –  
oxu, məndən xəbərsiz... 
 
======================================Adilə ======================================== 
 
163 
ƏMANƏTƏM SƏNƏ, ALLAH! 
 
Gəlmişəm şeytandan öncə, 
Qalib gələr mənə necə? 
Axirət günü gəlincə  
Əmanətəm sənə, Allah! 
 
Günahlar - beli bükülü,  
Gözlərim yola dikili. 
Atdım dünyanın yükünü, 
Əmanətəm sənə, Allah! 
 
Yalandan cənnət rəsmini  
Çəkdi, kəsdi hər bir tini –  
Qazandı çox lənətini 
Əmanətəm sənə, Allah! 
 
Çağırdı, yola gəlmədim,  
Sağ getdim, sola gəlmədim. 
Şeytan özü də bilmədi 
Əmanətəm sənə, Allah! 
================================Sevgi qum saatıdır ============================== 
 
164
MÜŞAHİDƏ 
 
Bu sabah –  
soyuq bir payız günündə,  
çiskin yağış altında,  
dolu qəlbi uzaqlarda,   
bom-boş əlləri cibində  
dalğın bir adam addımlayırdı üzü məchulluğa. 
 
Çallamış saçlarından süzülən  
damlalar  
duyğularınımı isladırdı – 
xəyallarınımı,  
yağış gözlü sevdiyinin həsrətinimi,  
ya uyuşmuş bədəninimi? – özü də bilmirdi heç.  
 
Amma 
ümidləri büsbütün su içindəydi –  
bunu bir Allah bilirdi,  
bir də şair... 
 
 
 
======================================Adilə ======================================== 
 
165 
ÇOX ŞEYMİ İSTƏDİM  
 
İstədiyim bir nəfəs hissdi,  
bir nəfəs də həyəcan,  
bir ovuc sevgi, bir ovuc da şəfqət. 
Çox şeymi istədim sənin “varlı” dünyandan? –  
rüzgar əsdi sən yandan. 
Dayanıb baxdım gözlərim qaralınca,  
qırmaq istədikcə mən bu eşqin qələmini  
sürüşüb düşdü əlimdən –  
o rüzgarın arxasınca... 
 
Sənə də ağır gəldi bu sevgi,  
nə qaça bildin, nə də qayıda. 
Səndələdin, qalxdın, döndün... 
Söyləndin...  
çatdın qaşını, atdın daşını –  
arada SEVGİ yaralandı... 
 
Gözlərimdə dənizləri bəxş edərkən sənə,  
bir damla sevgini belə gizlətdin gözlərində –   
qıymadın mənə. 
Buraxdım artıq səni sənə,  
səndən nə qaldı ki daha... 
Baxışlarının soyuqluğunda  
titrəyən saçlarımın uğultusu,  
bir də heç vaxt yaşamayacağın 
o çay baxçasının payız hüznü... 
 
================================Sevgi qum saatıdır ============================== 
 
166
SEVDİRƏ BİLMƏDİN 
 
Deyirsən, həyatın yolu uzundur, 
Gəl verək əl-ələ gedək bu yerdən. 
O donuq baxışın, soyuq üzündür  
Qorxudan, ürküdən, döndərən səndən. 
Mən necə bağlanım, de necə, sənə? 
Sevdirə bilmədin özünü mənə. 
 
Bir şirin nəğmədir sevgi, sədaqət, 
Oxunmaz bilirsən o bir ağızdan. 
Hər iki ürəkdə bitən məhəbbət 
Alına yazılar öncə kağızdan. 
Sevmək həvəs istər, deyirəm yenə, 
Sevdirə bilmədin özünü mənə. 
 
Aparıb gətirsə səni bu yollar, 
Bir də dolandırsa üzü bəriyə. 
İnşallah, bu yana açılmaz qollar, 
Axı dönməyəcəm mən ki, geriyə. 
Gözləmə, gəlmərəm gələcəyinə, 
Sevdirə bilmədin özünü mənə. 
======================================Adilə ======================================== 
 
167 
XOŞ GÖRDÜK SƏNİ, QARABAĞ 
 
Uzaqdan baxdım Qarabağa... 
 
Qəlbə yaxın, gözdən uzaq, 
Xoş gördük səni, Qarabağ. 
Daşa, kəsəyə dönmüşük, 
Yağış ol, üstümüzə yağ, 
Xoş gördük səni, Qarabağ. 
 
Bu da elə belə bir çağ... 
Sinəndə var neçə min dağ. 
Gedənlər gedib, qalanın  
Bir üzü qara, biri ağ… 
Xoş gördük səni, Qarabağ. 
 
Sözün dildə yara kimi, 
Ağ ləkəli qara kimi. 
Zər atdıq dübarə kimi, - 
Uduzduq səni, qarabaxt, 
Xoş gördük səni, Qarabağ. 
 
Salam al, demə bihudə, 
Adın dilimizdə nida! 
Hələ, bir yetim əlvida 
Qəbul et, ah çək, yandır-yax, 
Xoş gördük səni, Qarabağ. 
================================Sevgi qum saatıdır ============================== 
 
168
XOCALIM, AY XOCALIM 
 
Vay gününə, Qarabağ,  
Nələr çəkmədi başın?.. 
Yurd-yuvası dağılan  
Əsir bacım, qardaşım.  
Sağlamı da şikəstim,  
Ey cavanı qocalım,  
Xocalım, ay Xocalım... 
 
Sən ölmüş bacımısan?  
Cənazəsi ortada 
Rərişan anamısan –  
Nə ad verim bu yasa? 
Hələ ki, “sahib”lərin  
Varis gəzir mirasa...  
Deyən yoxdu, qoy gedim  
Yağılardan bac alım,  
Xocalım, ay Xocalım... 
 
İyirmi üç ildir ki, 
Gözün yorur yolları.  
Necə çəkirik, Allah,  
Görən bu açıları...  
"Atəşkəs" uzandıqca  
Hər gün yeni şəhidə  
Dönəcək əsgərlərin.  
 
 
======================================Adilə ======================================== 
 
169 
Göz yaşı tökə-tökə  
Yola da salacaqlar...  
Sonra unudacaqlar... 
 
Bu gün sənin günündür,  
İki dünya arası  
Ruhu didərgin düşən...  
Bu gün sənin günündür, 
Sənsən bu ah-nalədən  
Yaxasına od düşən!  
Yenə sənə çalınır  
Köhnə Şüştər muğamı, 
Lap yandırır adamı...  
Qoy yaram təzələnsin,  
Qoy ağlayım doyunca, 
Ruhum şəhid olunca...  
Şəhidlik zirvəsinə  
Mən də sənlə ucalım,  
Xocalım, ayXocalım! 
 
================================Sevgi qum saatıdır ============================== 
 
170
YUXUMA GƏL 
 
Çağırıram, yuxuma gəl, 
Halına yandığımı bil. 
Qurtar axır, bir layla çal, 
Qordan məni, dardan səni. 
 
Mənsız yarıcan olubsan, 
Ətrimi güldən alıbsan, 
Di dur gəl, təkcə qalıbsan, 
Ayırmaram yardan səni. 
 
Kimsə sənə yar desə də, 
Əli əlinə dəysə də… 
Neçə gözəl baş əysə də, 
Eyləmərəm heyran səni. 
 
Sən yamacsan, mən bir təpə, 
Çıx gəl, çiçək səpə-səpə. 
Hər yel gətirən çör-çöpə 
Verməyəcəm qurban səni. 
======================================Adilə ======================================== 
 
171 
ÜZÜLMƏ BELƏ 
 
Həyat müəmmadır, çözdüyün qədər,  
Dünya səyahətdir, gəzdiyin qədər. 
Sevgi bir duyğudur, sezdiyin qədər,  
Gülüşü yaralım, üzülmə belə. 
 
Gün keçdi, əlimdə güllərim soldu,  
Fikirlər başımda saçımı yoldu. 
Gözlədik, axtardıq... sonu nə oldu?  
Baxışı maralım, üzülmə belə. 
 
Demə, su gəzmişik quru səhrada, 
Hərəmiz - ümmanda tənha bir ada.  
Heç xoşbəxt oldumu sevən dünyada?  
Taleyi qaralım, üzülmə belə. 
 
Kədərə yem olduq, sevincəsə ac,  
Niyə bu yollarda qaldıq naəlac?..  
Ömrün baharında çiçəyə möhtac,  
Gülləri saralım, üzülmə belə. 
 
Bu, könül deyilən susar, coşar da,  
Sevgisi sel kimi aşar-daşar da.  
Ümid var, yolumuz yaxınlaşar da… 
Gözümdən aralım, üzülmə belə. 
================================Sevgi qum saatıdır ============================== 
 
172
KİMSƏ YOZAMMAZ 
 
Allah, yaddaşda qalmağa, 
Min cahil bir söz yazammaz. 
Eşq yolunda iz salmağa 
Yol göstərən yol azammaz. 
 
Əl şatmır obaya, elə, 
Dərdiyim çiçəyə, gülə. 
Qəlbimdən keçəni dilə 
Gətirsəm, kimsə yozammaz. 
 
Canımdan bir azar keçər, 
Dolsam, yüzü ah-zar keçər. 
Könlümdən bir məzar keçər, 
Yaxın yox, yad da qazammaz. 
 
Bilsən, sıxılıram necə, 
Dünya gəlmir daha vecə. 
Əzrail gəlsə bir gecə 
Yox canımdan heç can ummaz. 
======================================Adilə ======================================== 
 
173 
DÜNYA MƏNƏ SİRR VERMƏDİ 
 
Ha çalışdım, bu sehirbaz  
Dünya mənə sirr vermədi.  
Qolumu saldım boynuna,  
Üz çevirdi, gir vermədi. 
 
Söylədim, söhbətim soldu, 
Ağladım, gözləri doldu... 
Ləli-cəvahiri boldu,  
Bircə damcı dürr vermədi. 
 
Cəsarət yandı qanımda, 
Qollarım bağlı - yanımda.  
Ruhum dustaqdır canımda,  
Bircə nəfəs hürr vermədi. 
 
Dedim, rəhm eylə, cahiləm,  
Sənə vurğunam, mailəm.  
Hesab elə İsrafiləm,  
İnanmadı, sur vermədi. 
================================Sevgi qum saatıdır ============================== 
 
174
*** 
 
... Səssiz-səmirsiz təslim olan bir elin 
arxasından ağlayan ellilər... 
...Səssizlik çökəcək, qapanacaq  
bir neçə saat sonra pərdələr... 
...və bir səhradayıq kimi  
yenə gözümüzə kül üfürüləcək...   
 
Bir külək əsəcək – 
Sirli, sehirli, tilsimli bir külək... 
Qar yağacaq, ruhumuz üşüyəcək 
hər ilin bu günü... 
 
Alqışlayacağıq sabah  
bu gün ağlayan gözlərimizi. 
Xocalı, bağışla bizi... 
 
Ya da bağışlama... 
 
 
======================================Adilə ======================================== 
 
175 
VAXTIDIR 
 
Hava soyuqsa, ayazsa, 
Həsrətin rəngi bəyazsa. 
Qarşıdakı yaşıl yazsa, 
Qışdan çıxmağın vaxtıdır. 
 
Vüsal yaxın – uzaq deyil, 
Hər üşüdən sazaq deyil. 
Qəlb atəşi ocaq deyil, 
Yaşdan çıxmağın vaxtıdır. 
 
Daha göz yaşını qurut, 
Qəmdən deyil, sevincdən tut. 
Məni unut, səni unut... 
Huşdan çıxmağın vaxtıdır. 
 
Bu gələn qaranquş ola – 
Gələ, bir sevgi tuş ola. 
İstəmirəm, qəlb daş ola, 
Daşdan çıxmağın vaxtıdır. 
 
================================Sevgi qum saatıdır ============================== 
 
176
DİQQƏTLƏ BAX 
 
Diqqətlə bax bu dünyaya, 
gördüyünü sil gözündən,  
görmədiklərin dəyərli... 
 
Diqqətlə bax bu həyata, 
sağlamları qaranlıqda, 
işıqdakılar vərəmli...  
 
Diqqətlə bax bu şəhərə, 
soyuqluğu qəlb yandırır, 
adından bəlli - küləkli... 
 
Diqqətlə bax, hara baxsan, 
baxdığın yer fərq eləməz, 
necə baxdığın - önəmli... 
 
======================================Adilə ======================================== 
 
177 
HƏSRƏT RƏNGİNDƏ  
 
Bir mən məni gəzir qarabaqara,  
Arxamca dolanır keçmişim kimi.  
Çıxır yolum üstə, üz tutsam hara,  
Elə bil bəxtimə biçmişəm kimi.  
 
Allah, gözlərimə qaranlıq çökür,  
Başımın içində dolanır bulud.  
Mən yola düşəndə “mən” bir ah çəkir,  
Arxamca çağırır: “nə olar, qayıt!”  
 
Dəyişib elə bil bu göy, bu yer də,  
Həsrət rəngindədir elə bil aləm.  
Nə bilim, gedənim dönərmi bir də,  
Boşuna ucalır yoxsa bu naləm?.. 
 
Bilinmir bahardı, bilinmir qışdı,  
Üşüdür ruhumu şaxtam, ayazım.  
Tanrım, əvvəlimi yazdın, barışdım,  
İzn ver, sonumu qoy özüm yazım. 
================================Sevgi qum saatıdır ============================== 
 
178
GƏLİB TAPACAQ SÖZ MƏNİ 
 
Bəsdi yazdın, nə yazmısan, 
Qələm götürüb yaz məni. 
Xəbərin yox, mən olmusan, 
Baxıb güzgüyə süz məni. 
 
Neçə arzun var sabaha, 
Sevgin dönüb odlu aha. 
Söylə, batsan da günaha, 
Yuxun olmuşam, yoz məni. 
 
Yaz nəfəsi dörd yanında, 
Eşqin odu var canında. 
İnan, gəlclik çağlarından 
Betər yandırır köz məni. 
 
Bu eşqi yazma qaraya, 
Pıçılda... gəlim haraya. 
Sən söhbəti at araya, 
Gəlib tapacaq söz məni. 
 
======================================Adilə ======================================== 
 
179 
SEVGİ ŞEİRİ 
 
Sevginin ətridir, özündən gələn, 
Ayrı ətir bilib qoxlamıram ki. 
Sənə inanıram, sözünü bilən, 
Arxanca dolanıb yoxlamıram ki. 
 
Sən adlı eşq odu qəlbimi yaxır, 
Dilimə dolanır, sözümə axır. 
Sevən ürəyimdir, gözümdən baxır, 
Mən səni ox atıb oxlamıram ki. 
 
Bunu elədiyim günah da bilir, 
Köksümdən atlanan min ah da bilir. 
Yer də, göy də bilir, Allah da bilir - 
 Sevdiyimi gizli saxlamıram ki... 
 
 
 
 
================================Sevgi qum saatıdır ============================== 
 
180
BƏXTİN DƏ VAXTI OLUR 
 
Gəncliyində itirdiyin ruhunun  
dəli sevdası məndim –  
gəlmişdim ömrünə. 
Fəda etmişdim gözümü  
dəyərsiz dəyərlərinə, 
qul eyləmişdim sözümü  
cılız kəlmələrinə. 
Bəxtin taxtı olan kimi  
vaxtı da olur deyirlər, 
qırdın qum saatının incə belini... 
Sən sevgini  
qorxu ilə bərabər böyütdün, adam. 
Bu duyğular  
boğmalıydı bir birini əvvəl-axır. 
Bir az da gec anladın –  
yolunu kəsən daşları  
yola özün düzdüyünü. 
Sən iflic olan hisslərimin  
günahını daşıyarsan bundan sonra... 
Bəlkə də çox sevəcəksən,  
amma bil ki, 
sevilmədən yaşayarsan bundan sonra... 
======================================Adilə ======================================== 
 
181 
OLMAZ 
 
Can bu yuku yerə qoysa, 
Dərdi görən baxıb doysa. 
Sinəmi min bir dərd oysa  
Dərdin kimi oyan olmaz...   
 
Anladım ki handan-hana, 
Bacı ana deyil - yana. 
Ahım düşüb asimana, 
Bircə kimsə duyan olmaz... 
 
Həsrət nə tez yetişdi, vah, 
Ürəyimə xal düşdü, vah. 
Ömür də tez ötüşdü, vah... 
Yoluma sədd qoyan olmaz. 
 
And verdim səni Allaha, 
Öldüm, batırma günaha... 
Sevdiyim yox, məni daha 
Göz yaşıyla yuyan olmaz. 
================================Sevgi qum saatıdır ============================== 
 
182
HƏYAT – YUXU 
 
Alatoranlıq... 
Boğulmaq üzrə olan kişi... 
Ətrafında çarəsiz dolanan qadın,  
duyulan hıçqırıq... 
 
Tül pərdələr arxasında  
birlikdə yaşanan tənhalıq, 
gözlər əzabdan danışır qırıq-qırıq... 
 
Qəhərdən boğulan kişi, 
dizləri qatlanmış, 
əlləri yuxarıya açılan qadın... 
heyrətdən dayanan zaman... 
 
İzahsız günahlardan sıyrılan 
izahlı savablar...  
Utancından ölən ölüm...  
 
Cənnətin ətrini gətirən xəfif külək, 
titrəyən qızılgüllər... 
Təbəssümlə axan göz yaşları... 
və...çəkilən bəyaz pərdələr... 
======================================Adilə ======================================== 
 
183 
SEVGİ 
 
İlahi, bu necə hissdir, 
İki qəlbin arasında? 
Qeyri-adi bir aləmdir 
Ruhla bədən arasında. 
 
Həqiqətir, yoxsa xeyal, 
Yazılan - göz qarasında? 
Yoxsa adi bir körpüdür, 
Allah - bəndə arasında. 
 
Ölçüsü yox bu duyğunun, 
Müəmması harasında? 
Çaşıb qalmışam, İlahi, 
Ölüm-yaşam arasında... 
 
 
 
 
 
 
 
 
================================Sevgi qum saatıdır ============================== 
 
184
ELƏ BİLİRSƏN Kİ 
 
Elə bilirsən ki, unutdum səni? 
Yox, bacarmadım. 
Arzuladım gözlərinə baxmağı –  
sevgimi dua əvəzinə,  
“Amin”i ümidimə oxumağı... 
əllərini tutmağı, saçlarını oxşamağı... 
 
Elə bilirsən ki, bilmədim ağladığını? 
Sərilərək şəklinə,   
öpmədim göz yaşlarını? 
İstəmədim sənsiz gülməyi, 
istədim səninlə ağlamağı,  
səninçün yanmağı... 
 
Bu ayrılığın günahı mənimdi,  
Özüm daş yığdım yollarıma qana-qana... 
Sevmək - ibadətdir Yaradana, 
bilirəm... 
Sənsiz cəhənnəm olan dünyamda  
elə bilirsən ki, 
dəfələrlə səhv səcdəsi qılmadım? 
Sadəcə... 
 
Elə bilirsən ki...  
======================================Adilə ======================================== 
 
185 
GETMƏ, ATA 
 
Belə səssiz getmə, ata... 
Sənə öz ömrünü pay verdi anam,  
dolandı başına, qadanı aldı - 
aldı səssiz-küysüz sən yata-yata... 
Əmanət eylədi səni Allaha. 
 
...amma hər günün sonunda 
qaranlıq düşdü israrla... 
Bilirəm,  
xatirəsiylə üşüdün. 
Yeriyə bilməyən uşaq kimi  
yorğun düşdün. 
...o görünən yola baxma, 
tam sükuta bata-bata, 
belə səssiz getmə, ata... 
 
Sən bunu şeir sayma,  
bütün kəlmələr dolub gözlərimə,  
ağlayıram boş səhifələrə. 
Qələmim gileylənir, 
hələ sən getməmiş dünya üstümə gəlir. 
Haqqını halal et,  
bizimlə danış, gül, ağla get. 
Belə səssiz getmə, ata... 
================================Sevgi qum saatıdır ============================== 
 
186
GÜNAHI NƏ 
 
Boğazımdan çörək keçmir,  
Burda dənin günahı nə?! 
Fələk məni qarğayıbsa, 
Sən bəndənin günahı nə?! 
 
Sular qaynayıb durular, 
Gözlər ağlayıb yorular. 
Bənövşə boynu burular, 
Qışın, yazın günahı nə?! 
 
Ayrılıq dağ çəkib mənə, 
Qınayan, məni qınama. 
Əzrayıl çöküb sinəmə, 
Çıxsa, canın günahı nə?! 
======================================Adilə ======================================== 
 
187 
BU DA AYRILIQ VAXTI... 
 
Bu da ayrılıq vaxtı... 
Bu da sinəndəki quşun son çırpıntısı. 
Bu da gəlişinin qarşılığı, 
əzablarının peşmanlığı. 
 
Bu da ayrılıq vaxtı... 
Bundan sonra  
bu kəndə gələn yollar  
sənsizliyə dolanır, 
dünyada bir İNSAN azalır... 
 
Bu da ayrılıq vaxtı... 
Əllərim həsrət çiçəyi,  
ruhun astanada... 
Bitir yaşamaq istəyim. 
Ata, qapıdan boylanan ölümə, 
qoy canımın yolunu göstərim. 
================================Sevgi qum saatıdır ============================== 
 
188
OXUMA ŞEİRLƏRİMİ 
 
Hər sabah özünü şükr ilə şad et, 
Ey xoşbəxt! Yuxuda məni də yad et. 
Bil ki, aşiqlərə yuxu haramdır, 
Barı orda halım görüb fəryad et - 
Oxuma, oxuma şeirlərimi. 
 
Xəyallar qəlbimə dolub bu gecə, 
Xatirən saçımı yolub bu gecə. 
Qoynuna alıbdır tənhalıq məni, 
Yazdığım vərəq də solub bu gecə - 
Oxuma, oxuma şeirlərimi. 
 
Bir ömür bitirdim səbr dağında, 
Təbəssüm ağlayır gül dodağımda. 
Məhəbbət salıbdır nə hala məni, 
Ürək sızıldayır qəm otağında - 
Oxuma, oxuma şeirlərimi. 
 
Qatıb xəyalımı xatirələrə, 
Həsrət zəncirini taxdım boynuma. 
Ayağım altından çəkib dünyanı, 
Son vida məktubu qoydum qoynuma - 
Oxuma, oxuma şeirlərimi. 
======================================Adilə ======================================== 
 
189 
GEDƏNLƏRLƏ BİRLİKDƏ 
 
Yenə qəmlə dolmuşam, 
canım üzülüb gedir. 
Bu dünyanın dərdləri 
məndən süzülüb gedir. 
Ey yoldakı yol daşım, 
ey yolsuzum, yoldaşım, 
sənin görmədiyini  
bəlkə də gözün yumub 
o "açıq göz"lərinlə  
görmək istəmədiyini 
mən gözü bağlı halda 
ola-ola görürəm. 
Görüb, dərd divarıma  
yeni dərdlər hörürəm. 
 
Haqq nahaqqa qarışıb, 
iman gedib, ar itib. 
Nur çəkilib qəlblərdən, 
yerində neçə fəsad, 
neçə fitnə, fel bitib. 
Ayrılıqlar, ölümlər, 
ağlagəlməz zülümlər 
səndən mənə, məndən də 
o birinə keçərək 
yola düzülüb gedir. 
Gedənlərlə birlikdə  
canım üzülüb gedir. 
================================Sevgi qum saatıdır ============================== 
 
190
RAZIYAM 
 
Yorma məni bu qədər, 
Çəkil başımdan, bəlam. 
Qoy tək olum dərbədər 
Səni atım, razıyam. 
 
Cənnət, cəhənnəm də sən, 
Yerdəsən, göylərdəyəm. 
Əlini çək əlimdən, 
Haqqa çatım, razıyam.  
 
Havadandı bu zəhər, 
Boğuldum – bu nə qəhər. 
Batan, çağır birtəhər 
Gəlim batım, razıyam. 
 
Ay sevincim, ay ahım, 
İtib axı sabahım… 
Dərd ver quluna, Şahım, 
Dərdə qatım, razıyam. 
 
Oldum yollar sürgünü, 
Yordum gecəni, günü. 
Öldürüm bu sevgini, 
Yüz il yatım, razıyam. 
======================================Adilə ======================================== 
 
191 
TƏKCƏ SƏN 
 
Təbiətin bu çağında  
tək  
dəniz kənarında 
axşam gun batan zaman  
addımlamaq istəyirəm. 
Bir az üşümək istəyirəm  
ilk baharın havasına. 
Bir az qızınmaq istəyirəm  
fikirlərin davasına... 
Gülümsəmək istəyirəm  
vaxtsız, səbəbsiz... 
İçimdəki fırtınaya  
gülsün çölüm səssiz-səssiz... 
İstəyirəm,  
heç kimsə 
hiss etməsin məndəki fərqli halı. 
hamı tərk etsin düşüncələrimi,  
təkcə sən çıx vəfalı... 
================================Sevgi qum saatıdır ============================== 
 
192
YAZ DUMANA, YAZ ÇƏNƏ 
 
Gözlərimdən axan su dürr, mirvari, ya incimi? 
Yaralanan buludlar da ağlamaz mənim kimi. 
Ey bəlasi eşq olan kəs, sənə tanış dərdimi 
Yaz dumana, yaz çənə, demə, gülüb keçənə. 
 
Qəm-kədərdir, dərd-ələmdir sevənin dovlət-varı, 
Eh… bizə meydan sulayır hələ dağ qanunları. 
Ey bəlasi eşq olan kəs, bəla yaşayanları 
Yaz dumana, yaz çənə, demə, gülüb keçənə. 
 
Ay soyudar, duman alar Günün hərarətini, 
Sevənlərin ürəyindən silər qəzəbi, kini. 
Ey bəlasi eşq olan kəs, qələm al bu sevgini, 
Yaz dumana, yaz çənə, demə, gülüb keçənə. 
 
Bir ruhdadır iki bədən, qəlblər yarı hissəmi? 
Uzaqdan da duyuruqsa sevinci, həm qüssəni. 
Ey bəlasi eşq olan kəs, bu möcüzə hissimi 
Yaz dumana, yaz çənə, demə, gülüb keçənə. 
======================================Adilə ======================================== 
 
193 
EYNİ DƏRDİN ADAMIYDIQ 
 
Lağ ilə "bənövşə" demə adıma, 
Yük altında bükülən yüz boyun var. 
Su yerinə od tökürsən oduma, 
Hər sözündə neçə yalan, oyun var. 
 
Axşam olur, şər qovuşur qaşımda, 
Qalmır bircə daş üstündə daşım da. 
Bir bəla var - çatlayacaq başımda, 
Məndən sonra çalınacaq toyun var. 
 
Eyni dərdin adamıydıq biz axı, 
Yaşamışdıq həm varlığı, həm yoxu. 
Nə tez doyduq, olduq sevginin toxu? 
Üzündəki o pərdəni soyun… var.  
 
Bu sevgi nifrətə dönməsin - iraq, 
Allahdan gələcək, gəlsə nə soraq. 
Bu davadan ikimiz də sağ çıxaq, 
Qurban dedim, kəsiləcək qoyun var. 
================================Sevgi qum saatıdır ============================== 
 
194
BAKI 
 
Bakı, hardan baxsam  
dünənki dərdindəsən, 
Bakı, hardan baxsam  
payız rəngindəsən... 
 
Baharın rəngini də udmusan, Baki, 
"üzüboz" adamlarının  
rəngınə bənzəyir ağacların,  
Küçələrin də daşlaşıb... 
"Böyüyün" daşlaşdıqca 
"kiçiyin" daşlanır... 
 
Bakı, küləklərin də sevməyi unudub, 
unudub oxşamağı. 
Çoxu fikir çəkir  -  
səndəunudub yaşamağı... 
 
Dərdin boyu boy aşır, 
Xəzərinin "qara üzü"  
qaraltdı xəyalları, ümidləri... 
Bakı, aldın apardın bizdən  
daha kimləri, nələri... 
 
Beləcə, sözdə qaldı,  
şeirdə qaldı, Bakı,  
böyük ürəklərin  
kiçik hekayələri... 
======================================Adilə ======================================== 
 
195 
OYUNLAR İKİBAŞLIDIR 
 
Çətindir, fələyə qarşı dayanmaq, 
O bitib-tükənməz atəşə yanmaq, 
Nə olsun sevirəm, sevirəm ancaq 
Sevəndən bu günə gözüm yaşlıdır. 
 
Təslim olub canım məndəki dərdə, 
Nə göydə dincəlir, nə də ki yerdə. 
Oyun oynamaram ömrümdə bir də, 
Bildim ki, oyunlar ikibaşlıdır. 
 
Dünyanı görmüşdü əcdadım, soyum, 
Mənim pəncərəyə çatmadı boyum. 
Ölsəm, ayağıma ağır daş qoyun, 
Doğulduğum gündən başım daşlıdır. 
================================Sevgi qum saatıdır ============================== 
 
196
BİR ÖMÜR UZANIB GEDR… 
 
Mənim bu halımı bilirsən, Xuda! 
Sevdim, sevilmədən sevdim yenə də. 
Ən uca taxtımda mən olanda da, 
Tənhalıq adında evdim yenə də. 
 
Bu bahar gecəsi əsirəm necə -  
Elə bil ağacda titrəyən yarpaq. 
Bir ömür uzanıb gedər bu gecə, 
Bəlkə də heç səhər açılmayacaq. 
 
Sənə doğru gələn uzun yolmuşam, 
Küləklər sövurub belədən-belə. 
Sevgimi göndərib, mən də ölmüşəm, 
Çək apar göylərə məni dəfn elə. 
 
 
======================================Adilə ======================================== 
 
197 
BİR SALAVAT GƏTİR 
 
Bir salavat gətir, 
xoş günlər çoxdan bələnib  
kəfənin bir ucuna. 
 
Bir salavat gətir. 
Mən tanıdığım ağrılar ağdı, 
indi bomboz ağrılar keçir  
qara gözlərimdən... 
 
Dindirmə, vəfasız! -  
susqunluq günlərimdəyəm... 
Həyat müqəddəs kitabın açar sözlərindədir... 
Burda mənəm, sənsən, bir də həyəcanım -  
açması yox bu tapmacanın... 
 
Bir salavat gətir. 
Ya əlimi yetirəcəyəm əlinə, 
ya da gələcəyəm əcəlinə... 
================================Sevgi qum saatıdır ============================== 
 
198
SEVGİ DAYANACAĞI 
 
Ya Allah! İki aləm -  
varla yox göz-gözədir... 
Sudan torpağa qədər  
bu məndəki hiss nədir? 
Sənin xətrinə sevdim 
bütün bəndələrini. 
 
Daha çox - fərqli sevdim 
bəs niyə tək birini?.. 
Yazdığım bircə damla, 
o isə dəryam mənim. 
Sığışdıra bilmirəm 
onu şeirə, həmdəmim! 
 
Mən onun xatirinə 
düşmənə də etmədim  
heç ömrümdə bəd dua. 
Səhər-axşam mən onu 
“yaşatdım” dua-dua... 
 
Adını tapmadığım  
bu hissi atmaq üçün  
yer gəzirəm, biləsən. 
Ömrümü də yanında 
gömə bilsəm görəsən 
əfv edərsən, Hakimim? 
 
======================================Adilə ======================================== 
 
199 
Həyat-ölüm üz-üzə, 
səadət möcüzədir. 
Mən ki onu tapmadım, 
bu məndəki hiss nədir? 
İlk duyduğum yer bəlli -  
isti ana qucağı. 
Son duyacağım isə 
sevgi dayanacağı. 
 
 
 
 
 
 
================================Sevgi qum saatıdır ============================== 
 
200
İKİMİZİN YERİNƏ 
 
Gözlərində yatıram,  
orda da oyanıram. 
Baxıram ki bənzəmir 
heç keçən gün gələnə. 
Dəyişir hər şey yenə, 
dəyişir gündən-günə. 
Tək gözlərin dəyişmir, 
məni həbs edib deyə. 
 
Gizlə məni hamıdan, 
gizlə şeirlərindən, 
söhbətindən, sözündən. 
Heç güzgüyə də baxma, 
qaç məndən - gözlərindən. 
İçində mən, qarşısında başqası, 
Üz-gözünü cırmaqlayan  
bu sevginin naləsi. 
 
Mənim qəmimdi bəlkə 
gözlərindəki kölgə? 
Gözündən salmaqdısa 
məni sənin niyyətin,  
De, bir dua oxuyum, 
ya da ki, bir "fatiha" -  
bu olsun son mənzilim. 
İkimizin yerinə 
qovuşsun kirpiklərim. 
======================================Adilə ======================================== 
 
201 
DÜŞÜNSƏN 
 
Hər ac axırda tox olur, 
Yatan oyaqdan çox olur. 
Biri birində yox olur, 
İnanma, sən var olarsan. 
 
Səcdədəyəm, Haq quluyam, 
Günəşəm, dünya nuruyam. 
Qürubda mən də soluram, 
Ayım, üzə tül salarsan. 
 
Ağır ol, ey soyuq daşım, 
Bilmirsən, nə çəkib başım. 
Neynirsən, neçədir yaşım? - 
Gəlib-gedib söz alarsan. 
 
Tək deyiləm, cüt deyiləm... 
Ruham, mən vücud deyiləm. 
Movcudam, movcud deyiləm, 
Düşünsən, razı qalarsan... 
 
 
 
 
 
 
 
 
================================Sevgi qum saatıdır ============================== 
 
202
ÇARƏM OLMADI Kİ 
 
Şeirin ağlatdı məni, 
Gah atdı, gah tutdu məni. 
Sarı sim "oynatdı" məni, 
Başqa çarəm olmadı ki. 
 
Bir qoşun yükün çəkmişəm, 
Qəlbimi oda bükmüşəm. 
Ahın çəkmək oldu peşəm, 
Başqa çarəm olmadı ki. 
 
Övladın bir şikar kimi, 
Diddin bir zülmkar kimi… 
Susdum bir günahkar kimi, 
Başqa çarəm olmadı ki. 
 
Yol çəkdi gözüm, qarğıdım, 
Olmadı sözüm, qarğıdım. 
Adilə, özüm qarğıdım, 
Başqa çarəm olmadı ki... 
======================================Adilə ======================================== 
 
203 
ADSIZ ŞEIR 
 
Sərbəst şeirlərim oğlum kimidir, 
Heca şeirlərim qızımdır mənim. 
Bütün şeirlərim özüm kimidir, - 
Hələ qış içində yazımdır mənim. 
 
Bilirəm, dünyada hamı qonaqdır, 
Mənim nişanəm yox, kim anar məni? 
İtsəm aranızdan… bu ki bir haqdır,  
Yəqin şeirlərim yaşadar məni… 
 
Deməyə bir ayrı söz nə gərəkdir, 
Alışar, dərdimi desəm hər kimə. 
Budur vəsiyyətim: bez nə gərəkdir, - 
Məni bükərsiniz şeirlərimə. 
================================Sevgi qum saatıdır ============================== 
 
204
MƏN ŞEİR YAZMIRAM Kİ 
 
Sığınıram qoynuna sözün, dalıb gecələr, 
Gərəksiz söz-söhbətlər əslini tapmayanda. 
İlham pərilərinin pay verdiyi hecalar, 
Dünya boyda dərdimin birinə çatmayanda. 
 
Mən şeir yazmıram ki, mənə əhsən deyələr, 
Ya da söz adamıtək girim şair cənginə. 
Üsyankar ölümlərin üzün pərdələyirlər, 
Kəmiyyətlər boyanır keyfiyyətin rənginə... 
 
Dözməyəndə sarılıb gah gözümün yaşına, 
Gah da qələm-kağıza, boşaldım hiddətimi. 
Dəli duyğularım da, çıxan ocaq başına 
Sığallayır, ovudur, soyudur şiddətimi. 
 
Xeyirxahlıq tacıdır, bədxahlıq kənizləri 
Qələmimin ucunda hey yeni söz çiçəklər. 
Təmiz yer axtaranda ruhumu təmizləyim,  
Tapdm, tək sətirlərdə çirklənməyir gerçəklər... 
 
Yeni doğuşu olur qələmimdə misranın, 
Sevdiyimin xəyalı gözümə görünəndə. 
Düşüb məngənəsinə çırpınıram hicranın, 
Gecə qaranlığında kölgəmə sürünəndə. 
 
 
 
======================================Adilə ======================================== 
 
205 
Yaşım - ömür qatarı, elə şütüyüb gedir, 
Mənsə gecikmiş yolçu, dönürəm əvvəlimə. 
Deyirlər ki, sevgi də hisdir - ötüşüb keçir, 
Bəs niyə bu məndəki aparır əcəlimə?.. 
 
Yerdən, göydən, qeybdən kəlmələr duyuram mən, 
Yuxum - sirr dağarcığı, yuxumu yozmuram ki. 
Bir üzr borcum qalır, qəfil gedərəm birdən, - 
Çatdırın şairlərə, mən şeir yazmıram ki... 
 
 
 
 
 
 
================================Sevgi qum saatıdır ============================== 
 
206
OX OLAQ YAD SİNƏSİNƏ 
 
Elimin mərd oğulları, 
Hərəniz bir ordu olun! 
Buraxın boş nağılları,  
Vətənin Bozqurdu olun. 
 
Çəkməyək daha bu dağı, 
Ox olaq yad sinəsinə. 
Gülü, çiçəyi, torpağı, 
Həsrətdi muğam səsinə. 
 
Usanma haqlı davadan, 
Harda olsan haqq vaxtıdır! 
Bir gün qurulacaq Turan, 
Hələ Qarabağ vaxtıdır… 
 
Yazdığım yuxuysa mənim, 
Yuxumu yozan oxusun. 
Çağır Molla Məhəmmədi, - 
Şuşada əzan oxusun! 
 
======================================Adilə ======================================== 
 
207 
HƏM DƏRD,  
HƏM DƏRMAN ŞƏKİLLƏR 
 
Sən də dalıb gedirsənmi, 
Uzaqlara mənim kimi? 
Parça-parça edirsənmi, 
Qapısı bağlı qəlbini? 
 
Həm dərd, həm dərman şəkillər,  
Gözlərinə yaş əkirlər? 
Bizdən qalan xatirələr 
Səni də dara çəkirlər? 
 
Qaçırırammı yuxunu? 
Yandırırammı yaxanı? 
Hansı güldən ala bildin, 
Səni məst edən qoxumu? 
 
Heç özünə gəlirsənmi, - 
Harda, kimsən, bilirsənmi? 
Canlı, diri - mənim kimi  
Ayaq üstə ölürsənmi?.. 
 
================================Sevgi qum saatıdır ============================== 
 
208
NAĞILGÖZLÜM 
 
Ayrılıq əzablıdır, mən illərin tənhası, 
qırx beş illik ömrümün elə o saydır ahı. 
Üzülmə, Nağılgözlüm,  
sən günahkar deyilsən, 
bu ilk ayrılıq deyil,  
bu əzab tanış əzab, həsrət əzəl iztirab. 
Mən dünyaya gəlməmiş  
Rəbbim vəhdət vəd edib tərk eyləmişdi məni... 
Mən o vaxtdan öyrəndim -  
Sevginin qütbləri var: ayrılıq - vüsal kimi... 
 
Sevgi çox əzablıdır - üzülmə, Nağılgözlüm,  
bu dənizində üzməyin əzabı batanadək -  
mən çoxdan boğulmuşam... 
ayrılıqlarda ölüb, sevgidə doğulmuşam... 
 
Yaradanın eşqinə sevirəm yaranmışı, 
bilirəm ki, dolanıb döndüyüm yer Məndədir, 
neyləyim ki dünyada 
mənim tale ipimin bir ucu da səndədir. 
 
İnsan sayısı qədər yollar keçər dünyadan -  
gözündən keçən yolum qəlbə gedən olmadı... 
Deyirlər ki, "gözlər yalan söyləməz" -  
bilirəm ki elədir. 
demirəm yalan dedi, amma nağıl söylədi... 
 
======================================Adilə ======================================== 
 
209 
Ayrılıq əzablıdır - üzülmə, Nağılgözlüm.  
o gülən gözlərinlə nolar, arabir ağla, 
hərdən məni xatırla, Yaradanı xatırla.  
Gözlərim nağıl deyil, gözlərim bir şeirdi -  
gözlərimi xatırla. 
 
Hər xoş niyyət sevgidir - sevirəm niyyətimi, 
sevirəm paltarına bürünən mahiyyətini... 
Baxma yazdıqlarıma, hələ ahu-zardayam. 
Aşiqəm, Məşuqumçün belə intizardayam. 
 
Ayrılıq əzablıdır - əzabdır, Nağılgözlüm. 
 
 
 
 
 
 
 
================================Sevgi qum saatıdır ============================== 
 
210
HAMI VÜSAL ŞEİRİ GƏZİR 
 
Hardan gəldi bu ayrılıq? -  
Tənhalığa dəmir atdım. 
Kəlmə-kəlmə, qırıq-qırıq, 
Özüm öz içimdə batdim… 
 
Sorma məni, çək səfanı, 
Cəfa mənim, bada getdim. 
Hər gecə - sevgin misalı 
Kəfənə bürünüb yatdım. 
 
Səndən sonra sevinmədim, 
Bir xoş söz yaza bilmədim. 
Kim nə soruşdu, dinmədim, 
Baş yelləyib, başım qatdım. 
 
Can sənə sadağa, nəzir, 
Ruhum da qəmə müntəzir. 
Hamı vüsal şeiri gəzir, 
Həsrət şeirin ucuz satdım. 
======================================Adilə ======================================== 
 
211 
YADINA DÜŞÜRƏMMİ? 
 
İsti yay aylarında, 
Bu yolun o tayında, 
Cızma-qaralarında 
Yadına düşürəmmi? 
 
Xəyallara dalanda, 
Sabahlar oyananda, 
Bir ləziz tam dadanda 
Yadına düşürəmmi? 
 
Sağlığımda yad daşım, 
Öldüyümdə ad daşım... 
Çözələ bir yaddaşın, - 
Yadına düşürəmmi? 
 
Dərin dərya sahili, 
Sən - sevginin cahili. 
Ey mənim Əzrailim, 
Yadına düşürəmmi? 
================================Sevgi qum saatıdır ============================== 
 
212
BİR FƏRARİ ELANI VAR 
 
Sevməyənlər yas saxlamaz - 
Qaraları bağlayıram. 
Daşürəklilər ağlamaz, 
Gecə-gündüz ağlayıram. 
 
Bildim, bəd dua günahdır, 
Bunu sayma, bu bir ahdır. 
Həyat tək yaşanmır, neylim, 
Tək olan təkcə Allahdır. 
 
Ayrılıq zülümdən zülüm -  
Ürəyimi üzdü, bildim. 
Göz yaşı nə acı imiş, 
Dodağıma süzdü bildim. 
 
Dön, xatirə olma sən də - 
Xəyallardan quş tək ucan. 
Bir fərari elanı var -  
Məhəbbətdən bezib qaçan... 
======================================Adilə ======================================== 
 
213 
NAĞILSÖZLÜM 
 
Qoy yazım, Nagılsozlüm! 
Axı sonra gec olacaq -  
bir az nağıllarda solacaq sevgimin rəngi,  
bir az saçları yolunacaq şeirlərimin. 
bir az əllərində həsrətim paslanacaq, 
bir az qağayıilar ağlayacaq ölümünə...  
Bəlkə o vaxt gozlərin hec olmasa  
bir dəfə də mənimçun dolacaq,  
yoxluğum "intihar" koynəyin olacaq... 
Sənə yazdiqlarım qalacaq, Nağılsözlüm! 
 
Bəzən  
qatar-qatar arzularım kəsir gözümünönündən, 
həsrətin ağırlığı batırır qulaqlarımı–üşüyürəm… 
Nə qədərayrılıq mahnıları var, 
bürünürəm dalğalarına, 
gəcənin yarısınadəkdüşünürəm… 
Düşünürəm, Nağılsözlüm!  
 
Pəncərəm bir fəsil əvvələ - 
Yayın ilk günlərinə açıldı yenə, 
Eşq barədə düşünmək istədim… 
Gözlərim önünə ilk gələn gözlərin oldu… 
Ağappaq dəftər vərəqində görüş mənzərəsi… 
Yenədolandırırsan fikirlərini, 
Yenə pıcıldayıram zikrlərimi... 
Bilmirəm… Unuda bilmirəm, Nagilsözlüm! 
================================Sevgi qum saatıdır ============================== 
 
214
O TORPAQDA 
 
Qovruluram belə dağın içində, 
Xar olubdur elim yağı içində. 
"Segah" ağlar Qarabağın içində, 
Üz çevirdi neçə tale mərdimdən. 
 
Fələk vurdu, neçə tər gülüm soldu... 
Göylər göz yaşıyla boşaldı, doldu… 
Ah çəkən mən, ağrı çəkən yurd oldu, 
Dağlar dilə gəldi dəli dərdimdən… 
 
O torpaqda hələ yer-göy qan ağlar, 
Köçən, qaçan... ürəklər yara bağlar. 
Yollar yol gözləyər, eheyyy - soraqlar, 
Xəbər olmaz dogma - qərib qəbrimdən. 
 
======================================Adilə ======================================== 
 
215 
GƏLMƏDİ 
 
Dost dediyim gözüm oydu, 
Yaxşım qaldı, pisi öydü... 
Şanssızlıq qapımı döydü, 
Gələn gülərüz gəlmədi. 
 
Yaxınım da tələ qurdu, 
Bəxtimlə oynadı, durdu. 
Sonra dedi: fələk vurdu… 
Getdi, üzbəüz gəlmədi. 
 
Gəzdiyim beş qarış yoldu, 
Qəlbim yandı, gözüm doldu. 
Nə oldu - natamam oldu, 
Yaşamağa üz gəlmədi. 
 
Hər gün - qiyamət günüdür, 
Gəlin, qaynana – günüdür. 
Ağartma, aman günüdür, 
Düz əzəldən düz gəlmədi. 
 
Bildim ki, eşq - Haqqa dair, 
Boşdur sən, mən, o və sair. 
“Hamı yazdı - oldu şair”, 
Ağla özgə söz gəlmədi. 
 
================================Sevgi qum saatıdır ============================== 
 
216
A ZALIM 
 
Aşıb-daşdı gözlərimdə həsrətin, 
Yelkən açdı gözlərimdə həsrətin. 
Nə yazıram, sözlərimdə - həsrətin, 
Soruşursan: “sevmədinmi, a zalım!” 
 
Bilmirəm neyləyim mən - bəxti qara, 
Salmısan qəlbimi atəşə, qora… 
Bu yazıdan hara qaçım, de, hara? 
Soruşursan: “sevmədinmi, a zalım!” 
 
Ağ günüm də dönüb zülmət gecəyə, 
Fikirlər bənd olub bu sərt gecəyə. 
Soruşmursan bir, hardayam, necəyəm… 
Soruşursan: “sevmədinmi, a zalım!” 
 
 
 
 
 
 
 
 
 
 
 
 
 
======================================Adilə ======================================== 
 
217 
QONAQ GEDİM ALLAHA 
 
Bu gün yuxarı gedim, 
Yerdə qalsın ahlarım. 
Özümlə söhbət edim, 
Silinsin günahlarım. 
 
Yaxını tərk etməsəm,  
Bilmərəm uzaq nədir. 
İmtahan dünyasıdır, 
Can cana biganədir. 
 
Yaz, payız, qış bu yerin 
Yaşıllığı solmadı... 
Nəfs dolan qəlblərə 
Sevgi yolu olmadı. 
 
Ümid gülü əkənlər, 
Güman gülü dərdilər. 
Birlik yükü çəkənlər 
İndi dərbədərdilər. 
 
Ayaqlarım yola yük,  
Gözlərimsə sabaha. 
Bir ovuc məhəbbət bük, 
Qonaq gedim Allaha. 
================================Sevgi qum saatıdır ============================== 
 
218
AZAN SƏSİNƏ AĞLAYAN QADIN 
 
Nə qışı var idi, nə yazı oldu, 
Nə öğulu vardı, nə qızı oldu, 
İşvə göstərmədi, nə nazı oldu… 
Dərdi bulaq kimi çağlayan qadın, 
Hər azan səsinə ağlayan qadın... 
 
Sevdi günah... sevmədi də - qəbahət, 
Nə verdi ki, ala ondan bu həyat? 
Gözləyir ki, gələ o son, nəhayət... 
Könlünü şeirlə dağlayan qadın, 
Hər azan səsinə ağlayan qadın... 
 
Gecə keçir, qaranlıqlar dağılır, 
Dan yeri də yavaş-yavaş ağarır, 
O yatmayıb hey fələyi qarğayır... 
Taleyinin yasın saxlayan qadın –  
Hər azan səsinə ağlayan qadın... 
 
Baxışına duman gəlir, sis gəlir, 
Yaşamır ki – quruca nəfəs gəlir, 
Danışan yox – qulağına səs gəlir... 
Ümidini Ona bağlayan qadın, 
Hər azan səsinə ağlayan qadın... 
======================================Adilə ======================================== 
 
219 
OLAMMARAM 
 
Zirvədən düzə sürüşmə, 
İstəmərəm - dara düşmə. 
Sən mənə olsan da düşmən, 
Yolunda daş olammaram. 
 
Bəxtim heçə satır məni, 
Hər gecə ağladır məni… 
Saxlama, gəl, ötür məni, 
Bu yoda çaş olammaram. 
 
Bu dünya mənim nəyimə… 
Sevgisiz yaşam səyi nə? 
Axıb gedim ürəyinə -  
Gözündə yaş olammaram. 
 
Yanaram bir ah eşqinə, 
Hər axşam, sabah, eşqinə. 
And vermə, Allah eşqinə, - 
Sənə yoldaş olammaram. 
================================Sevgi qum saatıdır ============================== 
 
220
GERİ BAX 
 
Gedirəmsə, söz demə bu gedişə, 
Novbə səndə, - indi ovul, a bədbəxt. 
Bilirsən ki, dönməyə də tabım yox, 
Nolar, demə, bir yol çevril, geri bax. 
 
Mənim kimi huşun gedib sənin də, 
Ürək tüğyan edir indi sinəndə. 
Hey susdurdun elə məni, dinəndə, 
Öz-özünlə danış, qovrul, kiri, bax. 
 
Ömrümüzə yandırdıqmı biz çıraq… 
Açmış idim bəxtimizə ağ varaq. 
O tər sevgi indi sapsarı yarpaq, 
Mən sovruldum, sən də sovrul, yeri, bax. 
======================================Adilə ======================================== 
 
221 
KÜSÜLÜYƏM 
 
Dayanmışam, seyr edirəm uzaqdan, 
Küsülüyəm, o yerlərə getmirəm. 
Gövdəsinə ad yazdığım ağacdan 
Küsülüyəm, o yerlərə getmirəm. 
 
Artıq orda gözləyənim yoxdu ki.. 
Hicranımı izləyənim yoxdu ki… 
Məndən ötrü sızlayanım yoxdu ki, 
Küsülüyəm, o yerlərə getmirəm. 
 
İtib sevgi bir xəyalın içində, 
Sehri gedib toz-dumanın içində. 
Rüsvay edib elin-günün içində, 
Küsülüyəm, o yerlərə getmirəm. 
 
O yer küsüb məni qarğışlasa da, 
Bəxtim Günlərimi naxışlasa da, 
Allah küsənini bağışlasa da, 
Küsülüyəm, o yerlərə getmirəm. 
================================Sevgi qum saatıdır ============================== 
 
222
SEVGİ QUM SAATIDIR 
 
Qəlbim uzaqlardadı,  
fikirlərim havada.  
Özümü itirmişəm,  
bilmirəm gəzim harda.  
Fəsil – yarpaq tökümü,  
köç edən quş dəstəsi...  
Məni də varlığımdan  
yox eləyib birisi...  
Nə külək, yağış, nə qar,  
nə saçımı ağardan  
səbəbsiz ayrılıqlar  
təmizləyə bilmədi  
bu duyğunu qanımdan.  
Gün keçdikcə çox sevdim  
onu şirin canımdan.  
Hərdən şeir yazıram,  
bəlkə baş aldadıram...  
Sevgi qum saatıdır –  
qəlbimi doldurduqca  
ağlımı boşaldıram... 
======================================Adilə ======================================== 
 
223 
BU GECƏ ŞEİR YAZMIRAM 
 
Göydən yağan yağışları 
Qəlbimə yağdırammıram. 
Fikirlər baş alıb gedir, 
Şeirə sığdırammıram. 
 
Gah işığın salır fələk, 
Gah itlərini hürdürür. 
Kimi gəzir yavan çörək,  
Kimi yağlı keyfin sürür. 
 
Qələm susub, varaq düşüb, 
Düzməyə söz də gəzmirəm. 
İlham pərim qaçaq düşüb, - 
Bu gecə şeir yazmıram. 
 
 
 
 
... Deyirəm ki, nagillar da dəyişə: 
biri varsa, o biri də var ola,  
biri yoxsa, o biri də yox ola. 
 
================================Sevgi qum saatıdır ============================== 
 
224
NƏ YAZIM, ÖMRÜM  
 
Deyirsən, şeir yaz. Nə yazım, ömrüm?  
Hara baxıramsa, dərd qalaq-qalaq.  
Vallah, istəyirəm xoşbəxt görünüm,  
Yenə qələm yazır qəm varaq-varaq.  
 
Deyirəm, bir şirin nəğmə oxuyum,  
Dilimdən kədərin ipi çözülür.  
Deyirəm, ağ günə köynək toxuyum,  
Qaranlıq ilməsi sapa düzülür.  
 
Axı mən neyləyim zaman beləsə,  
Könlüm istədiyi yerlər uzaqdı.  
Uzaqda bir isti ocaq var isə,  
Getməyə yolum qar, şaxta, sazaqdı.  
 
Tale qatarı da yolda taq-taraq... 
Qəlbimə od tökür, oda bürünüm.  
Gün keçir...olacaq son dayanacaq,  
Deyirsən, nikbin yaz. Nə yazım, ömrüm? 
 
======================================Adilə ======================================== 
 
225 
GET-GƏLLƏR YORDU BİZİ  
 
Get-gəllər yordu bizi: 
gedənlər bizdən gedir,  
gələnlərdən dərd sızır...  
Bəlkə də doğulacaq  
bir həsrət şeirinin  
sancısını çəkdik dünən.  
Bu gün nəğmə söylədik - 
qəlbimizi titrədən.  
Baxma, deyib-gülənəm,  
bir az da küsəyənəm.  
Bir də yanvar soyuğunda,  
geyindirmə  
yalın sevgi qırıntısı –  
mən tez üşüyənəm...  
İstəyirəm bağlanmasın  
bu sevginin yolları.  
Yar, başına dolanım,  
gəlirəm, aç qolların: 
ya qəbul et, ömürlük,  
ya olsun son ünvanım.  
Get-gəllər yordu bizi... 
 
================================Sevgi qum saatıdır ============================== 
 
226
BU ÖMÜR KƏDƏR YÜKÜDÜ  
 
Hədəfini itirmisən,  
qəlbə dəyən qərib oxum,  
Bir ümidə əsir olduq,  
bir az azım, bir az çoxum.  
Həsrətində vaxt da keçmir,  
gündüz varım, gecə yoxum,  
Mən sabaha necə çıxım?  
 
Bu nə həyat, bu nə tale, 
gözüm yollara dikili... 
Ürək daş olsa çatlardı,  
yol ayrılıbdır– ikili.  
Bənövşətək fəslim itib –  
boynum dörd fəsil bükülü,  
Bu ömür kədər yüküdü.  
Əzəl gündən naxış adlı  
bu ömürə yamaq oldum,  
Nə yaşadım xor görüldüm,  
el-aləmə qınaq oldum.  
Bu dünyanın sevincindən,  
nəşəsindən uzaq oldum,  
Beşcə günlük bu dünyaya  
bircə günlük qonaq oldum. 
 
======================================Adilə ======================================== 
 
227 
A DÜNYA  
 
Yenə də aldatdın, tutdu niyyətin,  
Ömrümü çox ucuz aldın, a dünya.  
Niyə bazarında insan qiymətin  
Bu qədər aşağı saldın, a dünya?!  
 
Üzünə bir dəfə gülsə əgər bəxt,  
Kim gedər uzağa – özünə yaxın?  
Bircə pilləsini çıxarsa taxtın,  
Yarıda kim qalar? – qaldım, a dünya.  
 
Kimə sual etdim, sənin halını,  
Üz döndü suala, çox fikrə daldı.  
Doğrumu, yalanmı, gidi, fanimi?  
Elə bil, saçını yoldum, a dünya.  
 
Yaşam bir nəfəsmiş, aldıq, qurtardı,  
Həyat bir qəsəfmiş, qaldıq, qutratdı.  
Sevgi bir xəyalmış, daldıq, qurtardı,  
Əvvəlin, axırın oldum, a dünya. 
 
 
 
================================Sevgi qum saatıdır ============================== 
 
228
ŞEİRƏ YAZILAN BİZ  
 
Gecənin ayaq səslərini duyuram  
ayrılıq vaxtı çatanda… 
Çətin olur ayrılmaq  
həyatın ortasında.  
Qəriblik çökür bağrıma,  
bir həsrət şeirinin musiqisi  
bəstələnir ruhumda,  
qanayır notları – 
ağrı qarışır ağrıma. 
Uçurmuşam,  
yoxdur daha  
bu eşqin hüdudları.  
Gecənin ayaq səslərini duyuram  
ayrılıq vaxtı çatanda.  
Bax,  
beləcə yazılır  
hər gecə bir şeirimiz.  
Sən səndən gedəndə,  
mən də məndən gedirəm.  
Yenə qalır bir tənhalıq,  
bir də şeirə yazılan biz. 
 
 
======================================Adilə ======================================== 
 
229 
QADAN ALIM  
 
Qıyma kimsə məni sınağa çəksin,  
Başımı endirsin, qınağa çəksin.  
Ağladıb yaşımı yanağa çəksin,  
Sevincdən göz yaşım tök, qadan alım.  
 
Başqası hörməsin ipək saçımı,  
Qəlbimdən silməsin sənin adını.  
İstəmirəm kimsə çəksin nazımı,  
Sən özün nazımı çək, qadan alım.  
 
Axı niyə səndən uzaqda olum?  
Könlündən, gözündən qıraqda olum?  
Bir dəstə çiçək tək qucaqda olum,  
Al məni qəlbinə ək, qadan alım. 
================================Sevgi qum saatıdır ============================== 
 
230
* * *  
 
Çəkir yenə bir tənhalıq,  
sükut məni, 
Çətin yoldu sevgi yolu,  
başlamayaq,  
unut məni.  
Nə vüsala yetmək üçün  
həsrət çəkim,  
nə işığa çatmaq üçün  
zülmət çəkim.  
Qoy çəkilim  
yarıqaranlıq ömrümə,  
mərhəmətin olsun  
tükənən səbrimə. 
Kim itirib səadəti  
mən də tapam?  
Hansı yatan oyanıb ki,  
bilə-bilə mən də yatam?  
Bu talehlə döyüşməyə  
taqətim yox,  
yuxum da yox – 
gecələri kirpiklərim  
həsrət qalır bir birinə.  
Ən yaxşısı  
bir nağıl de, ovut məni. 
Çəkir yenə bir tənhalıq,  
sükut məni… 
 
======================================Adilə ======================================== 
 
231 
*** 
 
Sarğı neynər bu yaraya...  
Sağalmaz fələk qarğayan.  
Tanrı dən tək, bir qarğaya  
Ovuclayıb səpər səni.  
 
Zaman dünyaya bir taxtsa,  
Qismət üzə gülən baxtsa,  
Onda gözlə, eh, nə vaxtsa  
Gözlədiyin tapar səni.  
 
Ay Adilə, gəlmə bir də,  
Əriməkdə xeyir şərdə...  
Ayıq ol, yatdığın yerdə  
Öz itlərin qapar səni. 
 
 
================================Sevgi qum saatıdır ============================== 
 
232
ŞAİRLƏR ƏYİLMƏYİR  
 
Allaha əyilənlər  
Qalxırlar ucalığa.  
Qula əyilənlər var –  
Hamı gülür yaltağa.  
Kim fələyin əlilə  
Vurulub döyülməyir?  
Kim deyir qəhrəmandır  
Şairlər, – əyilməyir?  
Qəlbindəki dilində,  
Qaçqın düşür elində...  
Əyilib – qələmində  
Yurd-yuvasın qaldırır.  
Əyilir öz içinə,  
Dərdinə, ələminə.  
Şairlər üçqat, dördqat  
Əyilir, – qələminə. 
 
======================================Adilə ======================================== 
 
233 
GEDİR 
 
Ürəyimdən axan gedir,  
Bir insan – darıxan gedir...  
Həyatımdan ay adamlar,  
O tək olan – karvan gedir.  
 
Onsuz ömür gedir bada,  
Lap qalanır eyni oda...  
Şam da yanır, pərvanə də,  
Dərdinə yox dərman, gedir.  
 
Köç eyləsəm qarışmayın,  
Sönmüş külə alışmayın.  
Hara? – deyə soruşmayın,  
Karvan gedir, sarvan gedir.  
 
Bu fələyin ölümü nə, -  
Qəm çəkdirir ölümünə.  
O yar mənim ölümümə  
Verib sonda fərman, gedir. 
 
 
 
================================Sevgi qum saatıdır ============================== 
 
234
VARMI 
 
Fikirlərim qara-qara…  
Bağrım başı olub yara.  
Dərd düzülüb sıra-sıra  
Yapışmağa saman varmı? 
 
Söhbətim dillərdə gəzir,  
Sorağım ellərdə gəzir.  
Hekayəm əllərdə gəzir,  
Gör bacamda duman varmı? 
 
Bu ilim də nəhsə düşdü,  
İşlərim lap tərsə düşdü.  
Sevgim də məhbəsə düşdü,  
Çıxmağına güman varmı? 
 
Kimin yazın qış elədim,  
Yolun-izin daş elədim?  
Hamıya alqış elədim,  
Dilimdə heç yaman varmı? 
 
İstəmirəm sənsiz olum,  
Bağlanıbdır əlim, qolum,  
Könlüm sızlar zülüm-zülüm,  
Ağlayana aman varmı?.. 
======================================Adilə ======================================== 
 
235 
ÜMİDİ HƏDİYYƏ VER  
 
Unudulmur hərdən itən baxışın,  
Oda yaxır məndən ötən baxışın,  
Getmə, bölür həsrəti tən baxışın,  
Gedəndə ümidi hədiyyə ver, get.  
 
Hər gündə yüz dəfə başına dönüm,  
Baharına dönüm, üışına dönüm. 
Ağlasan gözünün yaşına dönüm,  
Gedəndə ümidi hədiyyə ver, get. 
 
Nə qədər daşıyım söylə bu ahı, 
Sevən ürəklərin nədir günahı?! 
Gələndə ümidlə gəlmişdin axı, 
Gedəndə ümidi hədiyyə ver, get.  
 
================================Sevgi qum saatıdır ============================== 
 
236
AXIRIMA YAXIN OL 
 
Xəyallarım saçlarım tək uzanır,  
istəyirsən yarala, yol,  
əvvəlimə uzaq oldun, axırıma yaxın ol.  
Unutsan da arabir,  
elə bilmə mən də səni unudaram,  
qocalsam da üyəyini ürəyimdə qocaldaram.  
Gözlərinə mənim kimi baxan olmaz,  
ürəyinə mənim kimi yaxın olmaz. 
Kimsə bilməz mənim qədər 
nə hissini, nə duyğunu,  
Kimsə bilməz baxışlarındakı istəyin 
əslində nə olduğunu.  
Göstər səni gözlərimin qarasından soruşsunlar,  
tərifi olmayan soraqlarımdan,  
hər gün neçə dəfə “dəlim” deyə  
adını hecalayan dodaqlarımdan.  
Soruşsunlar səni gecənin Günə,  
qəlbimin sənə oyanmasından,  
yuxunun qapısında dayanmasından...  
Düşün məni məndən ayrı,  
yaşatdığın axşam hüzünlərini,  
gecə ağrılarını unutdur barı.  
Sarı, əllərimin həsrətini, sarı, 
vaxtsız vidalarının yarasını sarı.  
Xəyallarım saçlarım tək uzanır,  
istəyirsən yarala, yol,  
əvvəlimə uzaq oldun, axırıma yaxın ol. 
======================================Adilə ======================================== 
 
237 
KİTABIN İÇİNDƏKİLƏR 
 
Müəllifdən..........................................................................3 
Üzü turana gedək!..............................................................4 
Mən mənə sığmıram..........................................................6 
Kimin kimsənəsiyəm.........................................................8 
Təzad..................................................................................9 
Söz xətrınə sözüm yox.....................................................10 
Sən bəstələ .......................................................................11 
Ömür.................................................................................12 
Ayrılıq..............................................................................13 
Məni elə sev ki….............................................................14 
Sevginin günahı...............................................................16 
Yaşamağın marağı yox.....................................................17 
Xəbərin oldumu................................................................18 
Sən adlı bir şeir yaz..........................................................20 
Bu günlər bizim deyil.......................................................22 
Mənə qalsaydı...................................................................24 
Canım üzülüb gedir…......................................................26 
Bəhanə çarə deyil ki.........................................................27 
Nə çətindir şair olmaq......................................................28 
Gedən getdi.......................................................................29 
Dözəcəyəm.......................................................................30 
Görəsən.............................................................................31 
Razıyam............................................................................32 
Qurbanı olum....................................................................33 
Dedim arzuları..................................................................34 
Yeni fəsil havası...............................................................35 
Bircə demə ki...................................................................36 
Bir bəndlik şeirlər............................................................37 
Astaca...............................................................................38 
================================Sevgi qum saatıdır ============================== 
 
238
Yarımçıq təkrarlar............................................................39 
Şair ona deyərəm..............................................................40 
İkimızin yerinə.................................................................41 
Ürəyim - yanğın yeri........................................................42 
De ki.................................................................................43 
Soruş deyim......................................................................44 
Daşımaq istəyirəm............................................................45 
Mən ağladım.....................................................................46 
Demə, demədin.................................................................48 
Oyunların girdabında........................................................49 
Bildiyimiz hər yerdəsevgi pıçıltısı var............................50 
Gərək................................................................................51 
Gəl, xoş gəldin..................................................................52 
Ağla..................................................................................53 
Ayrılıq..............................................................................54 
Kaş yanında olaydım........................................................55 
Atam laylay......................................................................56 
Dilimdə bir söz qalıb........................................................57 
Ayrılıq ölümdən daha kinlidir..........................................58 
Sevgisiz həyat olarmı.......................................................59 
Sənə şeir yazmaq olmur...................................................60 
Sənin filmin başlayır........................................................62 
Mən yazdıqca...................................................................63 
Məni bağışla, dəniz..........................................................64 
Atamın xatirəsinə.............................................................66 
A nağılsözlüm..................................................................67 
Mənə bır az ümıd ver.......................................................68 
Çətindir.............................................................................70 
Sərxoş şeirlər yazıram......................................................71 
Yaşa bu dünyada..............................................................72 
Günəşdən nur yonmağa ...................................................73 
======================================Adilə ======================================== 
 
239 
Torpaq olmaq istəmirəm..................................................74 
Ayrılıq havası...................................................................75 
Xatırlayarsan....................................................................76 
Adam iki hecadır .............................................................77 
Harda ki............................................................................78 
Asta-asta...........................................................................79 
Dörd məktub xatirəsinə....................................................80 
Dünya özü.........................................................................82 
Çağır məni........................................................................83 
Qırx beş ildir.....................................................................84 
Bəxtin qapısında...............................................................85 
Həyat iki nəfərlikdir.........................................................86 
İşə düşdüm........................................................................87 
Sözüm haqqı.....................................................................88 
Vüsal adlı yuxu.................................................................89 
Mən deyiləm.....................................................................90 
Sən və mən...................................................................... 91 
Gözlərini qoru, dedin........................................................92 
Bu gecə hər nəyin var.......................................................93 
Getmə...............................................................................94 
Hardasan...........................................................................95 
Ömrümün rəngləri............................................................96 
Bu gecə ............................................................................97 
Şair ölsə………………………...……………………….98 
Nağil danişir mənə………........……………………….100 
Ey qara dənizim...............................................................101 
Sən gedəli........................................................................102 
Bu gecədə........................................................................103 
Hansi şair.........................................................................104 
Sən məndən ayrilali.........................................................105 
Yarimçiq nağil…………………………………………106 
================================Sevgi qum saatıdır ============================== 
 
240
Aparir……………………………...........……………..108 
Ayrilmaliyiq……………………...……………………109 
Xatirən …………………………..........……………….110 
Ümidlər yapişar əlimdən……………....………………112 
Qara dəniz……………………………………………..113 
Məndən sonra………………………………………….114 
Sevgim……………………………......………………..115 
Toxunsan ağlayacağam……………..…………………116 
Dünya………………………………………………….118 
Çəkilə qəlbimdən………………..……………………..119 
Gəl indi inan…………………….……………………..120 
Çarəsiz sevmək……………….………………………..121 
Ula, boz qurdum, ula…………………………………..122 
Yuxuma gəl……………………………………………123 
Dərin bir yuxudur……………….……………………..124 
Kəsir……………………………...……………………125 
İçimdə bir qadin var……………...……………………126 
Sahil düşdü yadima…………….………….…………..128 
Şeir……………………………………………………..129 
Mən ağladim, sən islandin……..………………………130 
Bilmədim………………………………………………131 
Oxu şeirlərimi………………………………………….132 
Adini hara yazim………………………...…………….133 
Sən getdin…………………………….………………..134 
Bir gecə………………………………………………...135 
Sən çəkməyəsən……………………………………….136 
Özümə təsəlli yazim…………………………………...137 
Gedirsən……………………………….……………….138 
Sən dəli dünya dəli…………………….………………139 
Gəlmədin yaxina…………………..…….……….…….140 
O qadin………………………....………………………141 
======================================Adilə ======================================== 
 
241 
Bir şeir istəyirəm……………………..………………..142 
Sən də yalanmişsan……………………………………144 
Bir naşı əzrayıl əlinə düşdüm..........................................145 
Nekroloq əvəzi ............................................................. 146 
Ömür...............................................................................148 
Bir dostuma.....................................................................149 
Mən həyatam...................................................................150 
Dünya dəyişmədi.............................................................152 
Bu günlərdə ....................................................................153 
Bir şeir rəsmi çəkim.......................................................154 
Sən olmadınmı................................................................155 
Oxuyun şeirlərimi...........................................................156 
Bağla o kitabı..................................................................157 
Bir sükut içində..............................................................158 
Mənə bir söz de..............................................................159 
Xatirəyə dönən xəyal......................................................160 
Arzulanmayan sabah......................................................161 
Xəbərsiz..........................................................................162 
Əmanətəm sənə, allah!...................................................163 
Müşahidə........................................................................164 
Çox şeymi istədim .........................................................165 
Sevdirə bilmədin.............................................................166 
Xoş gördük səni, qarabağ...............................................167 
Xocalım, ay Xocalım......................................................168 
Yuxuma gəl....................................................................170 
Üzülmə belə....................................................................171 
Kimsə yozammaz...........................................................172 
Dünya mənə sirr vermədi...............................................173 
Səssiz-səmirsiz təslim olan.............................................174 
Vaxtıdır...........................................................................175 
================================Sevgi qum saatıdır ============================== 
 
242
Diqqətləbax....................................................................176 
Həsrət rəngində...............................................................177 
Gəlib tapacaq söz məni...................................................178 
Sevgi şeiri.......................................................................179 
Bəxtin də vaxtı olur.........................................................180 
Olmaz..............................................................................181 
Həyat – yuxu...................................................................182 
Sevgi...............................................................................183 
Elə bilirsən ki..................................................................184 
Getmə, ata.......................................................................185 
Günahı nə........................................................................186 
Bu da ayrılıq vaxtı..........................................................187 
Oxuma şeirlərimi............................................................188 
Gedənlərlə birlikdə.........................................................189 
Razıyam..........................................................................190 
Təkcə sən........................................................................191 
Yaz dumana, yaz çənə....................................................192 
Eyni dərdin adamıydıq....................................................193 
Bakı.................................................................................194 
Qyunlar ikibaşlıdır..........................................................195 
Bir ömür uzanıb gedr…..................................................196 
Bir salavat gətir..............................................................197 
Sevgi dayanacağı............................................................198 
İkimizin yerinə................................................................200 
Düşünsən.........................................................................201 
Çarəm olmadı ki..............................................................202 
Adsız şeır.........................................................................203 
Mən şeir yazmıram ki......................................................204 
Ox olaq yad sinəsinə.......................................................206 
Həm dərd, həm dərman şəkillər .....................................207 
Nağılgözlüm....................................................................208 
======================================Adilə ======================================== 
 
243 
Hamı vüsal şeiri gəzir.....................................................210 
Yadına düşürəmmi?........................................................211 
Bir fərari elanı var..........................................................212 
Nağılsözlüm...................................................................213 
O torpaqda......................................................................214 
Gəlmədi..........................................................................215 
A zalım...........................................................................216 
Qonaq gedim allaha........................................................217 
Azan səsinə ağlayan qadın.............................................218 
Olammaram....................................................................219 
Geri bax………………………..……………………..220 
Küsülüyəm......................................................................221 
Sevgi qum saatidir………………………………..…..222 
Bu gecə şeir yazmiram………………….…………….223 
Nə yazım, ömrüm...........................................................224 
Get-gəllər yordu bizi......................................................225 
Bu ömür kədər yüküdü...................................................226 
Ey dünya ........................................................................227 
Şeirə yazılan bız ............................................................228 
Çəkir yenə bir tənhalıq...................................................229 
Qadan alim......................................................................230 
Sarğı neynər bu yaraya... ...............................................231 
Şairlər əyilməyir ............................................................232 
Gedir...............................................................................233 
Varmi..............................................................................234 
Ümidi hədiyyə ver..........................................................235 
Axirima yaxin ol.............................................................236 
 
================================Sevgi qum saatıdır ============================== 
 
244
Adilə 
(Nəzərova Adilə Həsən qızı) 
 
 
 
 
 
 
 
 
Sevgi qum saatıdır 
 
 
«Åëì âÿ Òÿùñèë» няшриййатынын  äèðåêòîðó: 
ïðîôåññîð Íàäèð ÌßÌÌßÄËÈ 
 
×àïà èìçàëàíìûø 22.11.2014. 
Øÿðòè ÷àï âÿðÿãè 15.25 Ñèôàðèø ¹ 209 
Êàüûç ôîðìàòû 60õ84 1/16. Òèðàæ 500. 
 
Êèòàá «Åëì âÿ Òÿùñèë» íÿøðèééàò-ïîëèãðàôèéà 
ìöÿññèñÿñèíäÿ ñÿùèôÿëÿíèá ÷àï îëóíìóøäóð. 
E-mail: elm_ve_tehsil@box.az 
Òåë: 497-16-32; 050-311-41-89 
Öíâàí: Áàêû, È÷ÿðèøÿùÿð,  
3-úö Ìàãîìàéåâ äþíýÿñè 8/4. 
 
======================================Adilə ======================================== 
 
245 
 
 
 
 
 
 
