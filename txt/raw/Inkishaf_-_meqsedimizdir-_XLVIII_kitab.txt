 
 
 2 
 
 
QIRX SƏKKİZİNCİ KİTAB 
————— 
SENTYABR 2011 - NOYABR 2011 
 
 
 
 
 
 
 
 
AZƏRNƏŞR  
BAKI - 2017 
 3 
 
 
 
ÇIXIŞLAR * NİTQLƏR 
 
BƏYANATLAR * MÜSAHİBƏLƏR 
 
MƏKTUBLAR * MƏRUZƏLƏR 
 
MÜRACİƏTLƏR  
 
 
 
AZƏRNƏŞR  
BAKI – 2017 
 
 
 4 
BBK 32 
Ə 56              
Buraxılışına məsul 
akademik 
 
RAMİZ  MEHDİYEV 
 
 
ƏLİYEV  İLHAM 
Ə 56  İnkişaf – məqsədimizdir. B., Azərnəşr, 2017,  400 səh.  
 
        Azərbaycan Respublikasının Prezidenti İlham Əliyevin 
oxuculara təqdim olunan «İnkişaf – məqsədimizdir» çoxcildliyinin bu 
cildində  dövlət başçısının Türkiyə və Qazaxıstana səfəri, həmçinin 
Fransa, Avstriya, Macarıstan və Bolqarıstan prezidentlərinin 
Azərbaycana səfərləri zamanı bu ölkələrin dövlət və hökumət 
rəhbərləri ilə çoxşaxəli əlaqələrin inkişafından, enerji və qeyri-neft 
sektoruna aid bağlanan müqavilələrdən, sazişlərdən, beynəlxalq 
əməkdaşlığın daha da genişləndirilməsindən bəhs olunur.  
Azərbaycanın uğurla aparılan daxili və xarici siyasətinə, iqtisadi 
potensialının  möhkəmlənməsinə, ordu quruculuğuna, regionların 
sosial inkişafın həyata keçirilməsinə, cəmiyyətimizin 
demokratikləşdirilməsi istiqamətində önəmli nailiyyətlərinə və 
ictimai-siyasi həyatın digər sahələrinə dair nitqləri, çıxışları, 
tövsiyələri öz əksini tapmışdır. Azərbaycan prezidentinin bütün görüş 
və danışıqlarının qayəsini Ermənistanın işğalçılıq siyasəti, Dağlıq 
Qarabağ problemi və bu problemin həlli yolları təşkil edir.  
Bu cilddə, həmçinin ölkəmizə gəlmiş bir sıra beynəlxalq 
təşkilatların nümayəndələri, mədəniyyət və din xadimləri, ilə 
görüşləri, kütləvi informasiya vasitələrinə və xarici telekanallara 
verdiyi müsahibələri yer almışdır.  
 
ISBN  978-9952-8100-7-3 
 
32-ББК                         
2017651(07)М
0801000000
Я   

 
© Azərnəşr, 2017 
 
 5 
 
 
POLŞA RESPUBLİKASINA  İŞGÜZAR  SƏFƏR 
 
28 sentyabr 2011-ci il 
 
Azərbaycan Respublikasının Prezidenti İlham Əliyev 
sentyabrın 28-də Polşa Respublikasına işgüzar səfərə yola 
düşmüşdür. 
Dövlətimizin başçısını Heydər Əliyev Beynəlxalq Aeropor-
tunda Baş nazir Artur Rasizadə, Prezident Administrasiyasının 
rəhbəri Ramiz Mehdiyev və Bakı Şəhər İcra Hakimiyyətinin 
başçısı Hacıbala Abutalıbov yola saldılar. 
  
                               * * *  
 
Azərbaycan Respublikasının Prezidenti İlham Əliyev 
sentyabrın 28-də Polşa Respublikasına işgüzar səfərə gəlmişdir. 
Dövlətimizin başçısını Varşavanın «Şopen» Beynəlxalq 
Aeroportunda Polşanın yüksək səviyyəli dövlət və hökumət 
rəsmiləri qarşıladılar. 
 
 
 
 
 
 
 
 6 
 
 
 
ATƏT-in  MİNSK QRUPUNUN HƏMSƏDRLƏRİ 
İLƏ GÖRÜŞ  
 
Varşava  
 
29 sentyabr 2011-ci il 
 
Azərbaycan Respublikasının Prezidenti İlham Əliyev 
sentyabrın 29-da Varşavada ATƏT-in Minsk qrupunun həm-
sədrləri Robert Bradtke (ABŞ), Bernar Fasye (Fransa), İqor 
Popov (Rusiya) və ATƏT-in hazırkı sədrinin xüsusi nüma-
yəndəsi Anji Kasprşik ilə görüşmüşdür. 
Görüşdə Ermənistan–Azərbaycan, Dağlıq Qarabağ mü-
naqişəsinin nizama salınması ilə bağlı danışıqların hazırkı 
vəziyyəti və perspektivləri barədə fikir mübadiləsi aparıldı.  
 
 
 
 
 
 
 
 
 
 
 
 
 
 
 
 
 
 7 
 
 
 
MOLDOVA RESPUBLİKASININ  
BAŞ NAZİRİ VLADİMİR FİLAT  
İLƏ GÖRÜŞ 
 
Varşava  
 
29 sentyabr 2011-ci il 
 
Polşada işgüzar səfərdə olan Azərbaycan Respublikasının 
Prezidenti İlham Əliyev sentyabrın 29-da Varşavada 
Moldovanın Baş naziri Vladimir Filat ilə görüşmüşdür. 
Görüşdə Varşavada keçirilən Avropa İttifaqının «Şərq Tə-
rəfdaşlığı» sammitinin əhəmiyyəti vurğulandı. Bu tədbirin  eyni 
zamanda, ikitərəfli əlaqələrin müzakirəsi baxımından yaxşı 
imkan yaratdığı bildirildi. 
Siyasi münasibətlərin yaxşı səviyyədə olduğunun qeyd 
edildiyi görüşdə iqtisadi sahədə də əməkdaşlığın genişləndi-
rilməsinin zəruriliyi vurğulandı. 
Görüşdə ölkələrimizin beynəlxalq təşkilatlar, o cümlədən 
Avropa İttifaqı, Demokratiya və İqtisadi İnkişaf naminə Təşkilat 
– GUAM çərçivəsində əməkdaşlığı ilə bağlı məsələlər, eləcə də 
nəqliyyat, təhlükəsizlik, enerji sahələrində əlaqələrin inkişaf 
perspektivlərinə dair geniş fikir mübadiləsi aparıldı. Bundan 
başqa, qarşılıqlı səfərlərin, iş adamları arasında görüşlərin 
təşkil edilməsinin önəmi qeyd edildi. 
 
 
 8 
 
 
 
GÜRCÜSTAN RESPUBLİKASININ PREZİDENTİ 
MİXEİL SAAKAŞVİLİ İLƏ GÖRÜŞ  
 
Varşava  
 
29 sentyabr 2011-ci il 
 
Sentyabrın 29-da Varşavada Azərbaycan prezidenti İlham 
Əliyevin və Gürcüstan prezidenti Mixeil Saakaşvilinin görüşü 
olmuşdur. 
Görüşdə ölkələrimizin ikitərəfli münasibətlərinin uğurla 
inkişaf etdiyi vurğulandı, Azərbaycan ilə Gürcüstan arasında 
əməkdaşlığın müxtəlif sahələrdə bundan sonra da genişlənə-
cəyinə əminlik ifadə olundu. 
 
 
 
 9 
 
 
 
AVROPA İTTİFAQININ XARİCİ ƏLAQƏLƏR VƏ 
TƏHLÜKƏSİZLİK SİYASƏTİ ÜZRƏ ALİ 
NÜMAYƏNDƏSİ, AVROPA KOMİSSİYASININ 
VİTSE-PREZİDENTİ KETRİN EŞTON İLƏ GÖRÜŞ 
 
Varşava  
 
29 sentyabr 2011-ci il 
 
Azərbaycan prezidenti İlham Əliyev sentyabrın 29-da 
Varşavada Avropa İttifaqının xarici əlaqələr və təhlükəsizlik 
siyasəti üzrə ali nümayəndəsi, Avropa Komissiyasının vitse-
prezidenti xanım Ketrin Eşton ilə görüşmüşdür. 
Görüşdə Ermənistan–Azərbaycan, Dağlıq Qarabağ mü-
naqişəsinin həlli ilə bağlı danışıqlar prosesi, Azərbaycan ilə 
Avropa İttifaqı arasında enerji və digər sahələrdə əməkdaşlığa 
dair məsələlər ətrafında fikir mübadiləsi aparıldı. 
 
 
 
 
 
 
 
 
 
 
 
 
 
 
 
 10 
 
 
«ŞƏRQ TƏRƏFDAŞLIĞI» SAMMİTİNDƏ İŞTİRAK  
 
Varşava  
 
30 sentyabr 2011-ci il 
 
Azərbaycan Respublikasının Prezidenti İlham Əliyev 
sentyabrın 30-da Polşanın paytaxtı Varşavada Avropa İttifa-
qının «Şərq Tərəfdaşlığı» sammitində  iştirak etmişdir. 
Avropa İttifaqı ölkələrinin, eləcə də «Şərq Tərəfdaşlığı» Pro-
qramına üzv olan ölkələrin dövlət və hökumət başçılarının iştirak 
etdiyi sammiti hazırda təşkilata sədrlik edən Polşanın Baş naziri 
Donald Tusk giriş sözü ilə açaraq qonaqları salamladı, «Şərq 
Tərəfdaşlığı» Proqramının əhəmiyyəti haqqında danışdı. 
Bildirildi ki, sammitin keçirilməsində əsas məqsəd «Şərq 
Tərəfdaşlığı» ölkələrinin Avropaya inteqrasiyasının sürətlən-
dirilməsi və qarşılıqlı əlaqələrin daha da inkişaf etdirilməsidir. 
Bir çox vacib ikitərəfli görüşlərin keçirilməsi baxımından da 
əhəmiyyətli olan sammitdə əməkdaşlığın siyasi və iqtisadi 
aspektləri, prioritet proqramlar, Avropanın maliyyə institutları 
ilə əməkdaşlıq, viza rejimi və digər məsələlər ətrafında 
müzakirələr aparıldı. 
Sonra Avropa İttifaqının «Şərq Tərəfdaşlığı» sammitində 
Birgə Bəyannamə qəbul edildi. 
İki ildən bir təşkil edilən «Şərq Tərəfdaşlığı» sammiti ilk 
dəfə 2009-cu il mayın 7-də Çexiyanın paytaxtı Praqada keçiril-
mişdir. «Şərq Tərəfdaşlığı» Proqramı da məhz həmin sammitdə 
qəbul edilmişdir. 
«Şərq Tərəfdaşlığı» təşəbbüsü 2008-ci il mayın 26-da Avro-
pa İttifaqının Ümumi Məsələlər və Xarici Əlaqələr Şurasında 
Polşa və İsveç tərəfindən irəli sürülmüşdür. 
 
 
 
 11 
 
 
MALTANIN BAŞ NAZİRİ LOURENS QONZİ İLƏ 
GÖRÜŞ  
 
Varşava  
 
30 sentyabr 2011-ci il 
 
Azərbaycan Respublikasının Prezidenti İlham Əliyev 
sentyabrın 30-da Varşavada Maltanın Baş naziri Lourens 
Qonzi ilə görüşmüşdür. 
Görüşdə ikitərəfli münasibətlərin müxtəlif sahələrdə inkişafı 
ilə bağlı fikir mübadiləsi aparıldı. 
  
Səfər  başa çatdı 
 
Sentyabrın 30-da Azərbaycan Respublikasının Prezidenti 
İlham Əliyevin Polşa Respublikasına işgüzar səfəri başa çat-
mışdır. 
Varşavanın «Şopen» Beynəlxalq Aeroportunda dövlətimizin 
başçısını Polşanın yüksək səviyyəli dövlət və hökumət rəsmiləri 
yola saldılar. 
 
* * * 
 
Həmin gün prezident İlham Əliyev Bakıya qayıtmışdır. 
Dövlətimizin başçısını Heydər Əliyev Beynəlxalq Aero-
portunda Baş nazir Artur Rasizadə, Prezident Administra-
siyasının rəhbəri Ramiz Mehdiyev və Bakı Şəhər İcra Ha-
kimiyyətinin başçısı Hacıbala Abutalıbov qarşıladılar. 
 
 12 
 
 
 
«HİLTON BAKU» OTEL KOMPLEKSİNİN 
AÇILIŞI MƏRASİMİ 
 
3 oktyabr 2011-ci il 
 
Azərbaycan Respublikasının Prezidenti İlham Əliyev və 
xanımı Mehriban Əliyeva oktyabrın 3-də Bakının mərkəzində 
yerləşən «Hilton Baku» otel kompleksinin açılışı mərasimində 
iştirak etmişlər. 
Azərbaycanın birinci xanımı Mehriban Əliyevaya gül dəstəsi 
təqdim olundu. 
Prezident İlham Əliyev otelin rəmzi açılışını bildirən lenti 
kəsdi. 
Məlumat verildi ki, son illər Azərbaycana turist axınının sürətli 
artımı müşahidə olunmaqdadır. 2011-ci ilin ölkəmizdə «Turizm 
ili» elan olunması bu sahənin daha da inkişaf etdirilməsi üçün yeni 
imkanlar açmışdır. Müasirləşən ölkəmizdə yüksək səviyyəli xidməti 
ilə seçilən mehmanxana komplekslərinin inşası geniş vüsət 
almışdır. «Hilton» otellər şəbəkəsi və onun sahibi «Hilton 
Worldwide» şirkəti 92 ildir biznes və istirahət məqsədilə səyahətə 
çıxan şəxslərə ən gözəl mehmanxanalar, xidmətlər, istirahət 
zonaları təklif edir. Özünün qlobal brendləri vasitəsilə qonaqlara 
yüksək xidmət ənənəsini davam etdirən «Hilton Worldwide» 
şirkətinin brendləri 84 ölkədə 3750 mehmanxanadan və 615 min 
otaqdan ibarətdir. Azərbaycanın paytaxtında inşa olunan «Hilton 
Baku» oteli də şirkətin xidmət sahəsində daha bir nailiyyətidir. 
Heydər Əliyev Beynəlxalq Aeroportundan 24 kilometr məsafədə 
yerləşən «Hilton Baku» otel kompleksi müasir dizaynı ilə seçilir. 
Otelin inşasında beynəlxalq və milli memarlıq üslubu peşəkarlıqla 
uzlaşdırılmışdır. 
Prezident İlham Əliyev və xanımı Mehriban Əliyeva əvvəlcə 
ərazi ilə tanış oldular. 
 13 
Bildirildi ki, hər növ yüksək xidmətin göstəriləcəyi otel kompleksi 
paytaxtın müasir görkəminə uyğunlaşdırılmışdır. «Koray İnşaat» 
şirkəti tərəfindən inşa edilən otelin tikintisində 700 işçi çalışmışdır. 
25 mərtəbədən ibarət oteldə 309 otaq vardır. Finlandiya istehsalı 
olan beş müasir lift quraşdırılmışdır. Mehmanxananın birinci 
mərtəbəsində qeydiyyat mərkəzi və qonaqların istirahəti üçün 
rahatlığı ilə seçilən gözləmə otağı vardır. 
İ l h a m   Ə l i y e v: Sizi «Hilton» otelinin açılışı münasibətilə 
ürəkdən təbrik edirəm. Çox şadam ki, şəhərin mərkəzində çox 
gözəl, müasir otel tikilib istifadəyə verilib. «Hilton» otellər 
şəbəkəsinin Azərbaycanda fəaliyyətə başlaması da çox əlamətdar 
hadisədir və onu göstərir ki, ölkəmiz sürətlə inkişaf edir, ölkəmizin 
xidmət sektoru da inkişaf edir. Belə məşhur otellər şəbəkəsinin 
Azərbaycanda fəaliyyətə başlaması özlüyündə bir göstəricidir. 
Mən çox şadam ki, Bakının mərkəzində yerləşən bu oteldə 
bütün şərait yaradılıbdır. Buna heç şübhəm də yox idi, çünki 
«Hilton» dünya şöhrətli bir brenddir və təbii ki, bu oteldə ən 
yüksək səviyyə tətbiq olunur. Otel çox böyük zövqlə tikilibdir. 
Həm istirahət etmək, qalmaq, həm də müxtəlif tədbirlər keçirmək 
üçün bütün şərait vardır. 
İndi Azərbaycanda müxtəlif sahələrə böyük investisiyalar 
qoyulur, sənayenin inkişafı sürətlə gedir. Mən çox şadam ki, 
xidmət sektoruna da böyük həcmdə investisiyalar qoyulur. 
Otellərin yaradılması onu göstərir ki, Azərbaycana xaricdən gələn 
turistlərin marağı, ölkəmizin tarixi, mədəniyyəti ilə tanış olmaq 
üçün gələnlərin sayı artır və qonaqları yaxşı qəbul etmək üçün indi 
bütün imkanlarımız vardır. 
Son dövrlərdə bütövlükdə Azərbaycanda – Bakıda və bölgə-
lərdə yeni gözəl otellər tikilir. Təkcə Bakı şəhərində bu il və gələn 
il beşulduzlu 6 otel fəaliyyətə başlayır və onların içində ikinci otel 
«Hilton»dur. Bundan sonra hələ 4 otel də açılacaq və bu, Prezident 
kimi, məni çox sevindirir. Bu, otellər arasında rəqabətin 
güclənməsinə və nəticə etibarilə burada qalan turistlər, qonaqlar 
üçün daha da yaxşı şəraitin yaradılmasına səbəb olacaqdır. Çünki 
 14 
hər bir ölkənin inkişafı üçün bütün sahələrdə sağlam rəqabət çox 
vacib rol oynayır. 
Azərbaycana investisiyaların cəlb edilməsinə  dövlətimiz son 
illər çox böyük işlər görübdür. Təkcə keçən il ölkə iqtisadiyyatına 
16 milyard dollar sərmayə qoyulmuşdur. Son 15 il ərzində isə 
Azərbaycana 100 milyard dollar investisiya qoyulmuşdur və son 
illər daxili investisiyalar xarici investisiyaları üstələyir. Təkcə neft-
qaz sektoruna deyil, qeyri neft-qaz sektoruna – xidmət sektoruna 
investisiyalar qoyulur və «Hilton» otelinin fəaliyyətə başlaması 
dediyim sözlərin təsdiqidir. 
Otelin yuxarı mərtəbələrindən açılan mənzərə göz oxşayır. Biz 
Bakının inkişafı ilə çox ciddi şəkildə məşğul oluruq. Şəhərin tarixi 
simasının qorunması ilə bərabər, müasir infrastrukturun 
yaradılması da vacib rol oynayır. Bulvarın uzadılması, Bayraq 
Meydanı ilə birləşməsi, Bayraq Meydanında indi gedən quruculuq-
abadlıq işləri deyə bilərəm ki, dünya miqyasında nadir xarakter 
daşıyır. Əminəm ki, bir neçə aydan – Bayraq Meydanı istifadəyə 
veriləndən sonra Bakı sakinləri və gələn qonaqlar şəhərimizdən 
daha böyük zövq alacaqlar və inkişafımızla tanış olacaqlar. 
Mən otelin yaradılmasında əməyi olan bütün insanlara 
minnətdarlığımı bildirmək istəyirəm. İlk növbədə investorlara 
minnətdaram ki, onlar ölkəmizin gələcəyinə inanıb Bakıya çox 
böyük həcmdə investisiyalar qoymuşlar. «Hilton» otellər 
şəbəkəsinin rəhbərliyinə minnətdaram ki, onlar qərar qəbul 
etmişlər  ki, Bakıda otel açsınlar. Bu binanın tikintisində iştirak 
etmiş bütün inşaatçılara minnətdaram. Burada işləyən əməkdaşlara 
sözüm ondan ibarətdir ki, siz yaxşı bilirsiniz, ən gözəl otel odur ki, 
orada gözəl xidmət göstərilir. Xarici gözəllik, daxili dizayn, tərtibat 
– bütün lazımi məsələlər təbii ki, vacibdir. Ancaq xidmətdən çox 
şey asılıdır. Şübhə etmirəm ki, burada çox gözəl xidmət 
göstəriləcəkdir. 
Bir daha sizi bu gözəl hadisə münasibətilə ürəkdən təbrik 
edirəm. 
 
 
 15 
 
 
 
İSPANİYA KRALI ƏLAHƏZRƏT  
I XUAN KARLOSA 
 
Əlahəzrət! 
Ölkənizin milli bayramı münasibətilə Sizi və Sizin sima-
nızda bütün xalqınızı öz adımdan və Azərbaycan xalqı adından 
ürəkdən təbrik edirəm. 
Azərbaycan–İspaniya münasibətlərinin hazırkı səviyyəsi 
məmnunluq doğurur. Əminəm ki, dövlətlərarası münasibət-
lərimizin möhkəmləndirilməsi, dostluq əlaqələrimizin geniş-
ləndirilməsi, istər ikitərəfli qaydada, istərsə də beynəlxalq 
qurumlar çərçivəsində əməkdaşlığımızın inkişafı yolunda 
bundan sonra da birgə səylər göstərəcəyik. 
Bu bayram günündə Sizə ən xoş arzularımı yetirir, möhkəm 
cansağlığı, işlərinizdə uğurlar, dost İspaniya xalqına əmin-
amanlıq və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 3 oktyabr 2011-ci il 
 
 
 
 16 
 
 
 
TÜRKİYƏ RESPUBLİKASININ AİLƏ VƏ  
SOSİAL SİYASƏT NAZİRİ  
XANIM FATİMA ŞAHİNİN BAŞÇILIQ  
ETDİYİ NÜMAYƏNDƏ HEYƏTİ  
İLƏ GÖRÜŞ 
 
Prezident sarayı 
 
3 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 3-də Türkiyə Respublikasının Ailə və Sosial Siyasət 
naziri xanım Fatima Şahinin başçılıq etdiyi nümayəndə heyətini 
qəbul etmişdir. 
Türkiyənin Ailə və Sosial Siyasət naziri xanım Fatima Şahin 
Baş nazir Rəcəb Tayyib Ərdoğanın salamlarını dövlətimizin 
başçısına çatdırdı. 
Görüşdə ölkələrimizin ailə, qadın və uşaq məsələləri ilə 
məşğul olan qurumları arasında əməkdaşlığın genişləndiril-
məsinin əhəmiyyəti vurğulandı, Türkdilli Ölkələrin Parlament 
Assambleyasının təşəbbüsü ilə «XXI əsrdə qadının rolu: qadın 
siyasətçilərin məsuliyyəti» mövzusunda Bakıda keçirilən bey-
nəlxalq konfransın önəmi qeyd olundu. 
Dövlətimizin başçısı Türkiyənin Baş naziri Rəcəb Tayyib 
Ərdoğanın salamlarına görə minnətdarlığını bildirdi, onun da 
salamlarını Türkiyənin Baş nazirinə çatdırmağı xahiş etdi. 
 
 
 17 
 
 
 
İRAN İSLAM RESPUBLİKASININ MƏDƏNİYYƏT 
VƏ İSLAMİ İRŞAD NAZİRİ SEYİD MƏHƏMMƏD 
HÜSEYN İLƏ GÖRÜŞ 
 
Prezident sarayı 
 
3 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 3-də İran İslam Respublikasının Mədəniyyət və İslami 
İrşad naziri Seyid Məhəmməd Hüseyni qəbul etmişdir. 
İran İslam Respublikasının Mədəniyyət və İslami İrşad 
naziri Seyid Məhəmməd Hüseyn prezident Mahmud Əhmədi-
nejadın salamlarını dövlətimizin başçısına çatdırdı. 
Görüşdə ölkələrimiz arasında ikitərəfli münasibətlərin müx-
təlif istiqamətlərdə, o cümlədən humanitar sahədə inkişafından 
məmnunluq ifadə edildi, ötən il Azərbaycan Respublikası 
mədəniyyət günlərinin İranda, bu il isə İran İslam Respublikası 
mədəniyyət günlərinin Azərbaycanda keçirilməsinin 
əlaqələrimizin daha da genişləndirilməsi işinə töhfə verəcəyi 
vurğulandı. 
Dövlətimizin başçısı İran İslam Respublikasının Prezidenti 
Mahmud Əhmədinejadın salamlarına görə minnətdarlığını 
bildirdi, onun da salamlarını İran dövlətinin başçısına çat-
dırmağı xahiş etdi. 
 
 
 
 
 
 
 18 
 
 
 
BUZOVNA QƏSƏBƏSİNDƏ YERALTI PİYADA 
KEÇİDLƏRİNİN AÇILIŞI MƏRASİMİ 
 
4 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 4-də Bakının Xəzər rayonunun Buzovna qəsəbəsində 
avtomobillərin və piyadaların daha sıx olduğu Heydər Əliyev 
Beynəlxalq Aeroportu – Zuğulba yolunun 12-ci kilometrliyində 
yeni inşa olunmuş yeraltı piyada keçidinin açılışında iştirak 
etmişdir. 
Nəqliyyat naziri Ziya Məmmədov dövlətimizin başçısına keçi-
din texniki göstəriciləri barədə məlumat verdi. Bildirdi ki, 
tikintisinə bu ilin iyununda başlanılmış keçid Heydər Əliyev 
Beynəlxalq Aeroportu – Zuğulba yolunun bu hissəsində nəqliy-
yatın hərəkətinin tənzimlənməsi, tıxacların qarşısının alınması və 
piyadaların təhlükəsizliyinin təmin edilməsi baxımından xüsusi 
əhəmiyyət daşıyır. Dörd girişi olan keçidin ümumi uzunluğu 44, 
eni 6, hündürlüyü isə 3 metrdir.  Pilləkənlərdə əlil arabalarının 
hərəkəti üçün ayrıca panduslar quraşdırılmışdır. Keçidin 
istifadəyə verilməsi  yol hərəkəti qaydalarının pozulması 
hallarını  aradan qaldıracaqdır. 
 
* * * 
 
Sonra prezident İlham Əliyev Heydər Əliyev Beynəlxalq 
Aeroportu–Zuğulba yolunun 11-ci kilometrliyində yeni istifa-
dəyə verilmiş yeraltı piyada keçidinin açılışında iştirak etdi. 
Piyada keçidinin tikintisinə bu ilin mayında başlanılmışdır. 
Burada yaşayış binalarının, məktəbin və iaşə obyektlərinin 
olması keçidin tikilməsi zərurətini yaratmışdır.  
Dövlətimizin başçısına, həmçinin ərazidə aparılan abadlıq 
işləri barədə də ətraflı məlumat verildi. 
 19 
 
 
 
 
ÜÇ SƏVİYYƏLİ MƏRDƏKAN YOL QOVŞAĞININ 
AÇILIŞI MƏRASİMİ 
 
4 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 4-də Xəzər rayonunda Heydər Əliyev Beynəlxalq 
Aeroportundan Zuğulbaya gedən magistralda üç səviyyəli 
Mərdəkan yol qovşağının açılışında iştirak etmişdir. 
Nəqliyyat naziri Ziya Məmmədov dövlətimizin başçısına yol 
qovşağının texniki göstəriciləri barədə məlumat verdi. Bildirildi 
ki, qovşağa daxil olan dördaşırımlı körpünün uzunluğu 220, eni 
isə 23, 5 metrdir. Dörd hərəkət zolağı olan körpünün ən böyük 
aşırımının uzunluğu 75 metr, nəzərə alınan seysmik davamlılığı 
9 baldır. Körpünün kənar və orta dayağının üzlüyü fibro-beton, 
aşırım qurğusu asma tipli, eni və uzunu gərginləşdirilmiş 
dəmir-beton konstruksiyadan ibarətdir. 
Qovşağın körpü trosunun texniki xüsusiyyətləri barədə də 
məlumat verildi. Burada istifadə olunan troslar Fransa isteh-
salıdır. 
Prezident İlham Əliyev yol qovşağının rəmzi açılışını bil-
dirən lenti kəsdi. 
Qeyd edildi ki, qovşağın ətrafı abadlaşdırılmış, yaşıllıq zo-
lağı salınmışdır. Bu müasir yol infrastruktur layihəsi Heydər 
Əliyev Beynəlxalq Aeroportundan Mərdəkan, Şüvəlan və Buzov-
na qəsəbələri, həmçinin paytaxt istiqamətlərində avtomobillərin 
sərbəst və təhlükəsiz hərəkətinə imkan yaradacaqdır.        
Dövlətimizin başçısı görülmüş işlərdən razılığını bildirdi, 
tapşırıq və tövsiyələrini verdi. 
 
 
 20 
 
 
 
 
BAKININ ZİYA BÜNYADOV PROSPEKTİNDƏ 
TİKİNTİSİ DAVAM ETDİRİLƏN YOL 
QOVŞAQLARI VƏ AVTOMOBİL YOLLARININ 
SXEMİ İLƏ TANIŞLIQ 
 
4 oktyabr 2011-ci il 
 
Oktyabrın 4-də Azərbaycan prezidenti İlham Əliyev Bakı 
şəhərində nəqliyyat sisteminin təkmilləşdirilməsi üzrə Tədbirlər 
Planı çərçivəsində paytaxtın Ziya Bünyadov prospektində 
tikintisi davam etdirilən müxtəlif səviyyəli yol qovşaqları və 
avtomobil yollarının sxemi ilə tanış olmuşdur. 
Dövlətimizin başçısına məlumat verildi ki, bu ərazidə Ziya 
Bünyadov prospektindən Böyük Şor dairəsi istiqaməti üzrə beş 
yol qovşağı və ötürücüsü tikilir.  
Prezident İlham Əliyev Ziya Bünyadov prospektinin Əhməd 
Rəcəbli küçəsi ilə kəsişməsində tikilən yol qovşağının sxemi ilə 
tanış oldu. Məlumat verildi ki, bu yolötürücüsünün uzunluğu 
328, eni isə 28 metrdir. Tikintisinə bu ilin əvvəlində başlanılan 
layihənin sifarişçisi Nəqliyyat Nazirliyidir.  
Ziya Bünyadov prospekti ilə Əliyar Əliyev küçəsinin kəsiş-
məsində dəmir yolu xətti üzərindən keçən yolötürücüsünün texniki 
göstəriciləri ilə tanış olan dövlət başçısına məlumat verildi ki, 
yenidən qurulacaq yolun uzunluğu 452, eni 27 metrdir. Döv-
lətimizin başçısı Ziya Bünyadov prospekti ilə Böyük Şor küçəsinin 
kəsişməsində inşa edilən yol qovşağının, Ziya Bünyadov prospekti 
ilə Müzəffər Nərimanov küçəsinin kəsişməsində tikilən tunelin 
sxemi ilə tanış oldu.  
Prezident İlham Əliyev yol qovşaqları və avtomobil yol-
larının tikintisinin yüksək səviyyədə aparılması üçün tapşırıq və 
tövsiyələrini verdi.   
 21 
 
 
 
 
 
BAKIDA NƏQLİYYATI İNTELLEKTUAL 
İDARƏETMƏ MƏRKƏZİNDƏ GÖRÜLMÜŞ 
İŞLƏRLƏ TANIŞLIQ 
 
4 oktyabr 2011-ci il 
 
Azərbaycan prezidenti İlham Əliyev oktyabrın 4-də Ba-
kıda Nəqliyyatı İntellektual İdarəetmə Mərkəzində görülmüş 
işlərlə tanış olmuşdur. 
Nəqliyyat naziri Ziya Məmmədov Mərkəzdə görülmüş işlər 
barədə dövlətimizin başçısına məlumat verdi. Bildirildi ki, yeni 
texnologiyaların tətbiqi nəqliyyat vasitələrindən istifadə edən 
insanların təhlükəsizliyinin təminində, paytaxt yollarında 
hərəkətə nəzarətin təşkilində, tıxac probleminin aradan qaldırıl-
masında böyük əhəmiyyət kəsb edir. Buna görə də 2008-ci ildə 
Bakıda nəqliyyatı intellektual idarəetmə sisteminin tətbiqi ilə 
bağlı Koreyanın «SK C&C» şirkəti ilə razılıq əldə olunmuş, 
yeni sistemin layihəsi hazırlanmış və icrasına başlanılmışdır. 
2009-cu ilin aprelindən başlayaraq Bakıda layihə çərçivəsində 
Nəqliyyatı İntellektual İdarəetmə Mərkəzi yaradılır. Nəzərdə 
tutulan işlərin böyük əksəriyyəti artıq reallaşmışdır. Layihə bu 
ilin sonunda başa çatdırılacaqdır. 
Bildirildi ki, şəhərdə nəqliyyatın hərəkəti beşmərtəbəli 
inzibati binadakı müasir server, 18 şəbəkə avadanlığı, ümumi 
sahəsi 120 kvadratmetr olan monitor vasitəsilə idarə edilə-
cəkdir. İntellektual idarəetmə, server və iclas otaqları binanın 
ikinci mərtəbəsində yerləşir. Binada ayrıca konfrans zalları və 
digər inzibati otaqlar vardır. 
Prezident İlham Əliyev intellektual idarəetmə zalına baxdı. 
Burada dünyada nəqliyyat əməliyyatlarının intellektual idarə 
 22 
edilməsi sistemində tətbiq olunan və 600 rəqəmsal görüntünü əks 
etdirən ən böyük monitor quraşdırılmışdır. Monitor vasitəsilə 150 
yol kəsişməsində nəqliyyatın vəziyyəti, eləcə də 2 min avtobusun 
idarə edilməsi ilə bağlı məlumat əldə etmək mümkündür. Mo-
nitorda Abşeron yarımadasının rəqəmsal xəritəsini izləmək olar. 
Bildirildi ki, Mərkəz cinayətkarlığın qarşısının alınmasında 
Daxili İşlər Nazirliyi ilə qarşılıqlı əməkdaşlıq şəraitində 
fəaliyyət göstərir. Nazirliyin 600 kamerasının qeydə aldığı 
görüntülərin də monitorinqi bu Mərkəzdə aparılacaqdır. 
Prezident İlham Əliyev nəqliyyatı intellektual idarəetmə 
sistemində istifadə edilən avadanlıqla tanış oldu, Mərkəzin 
fəaliyyəti ilə bağlı təqdimata  baxdı. Qeyd edildi ki, Mərkəzin 
yaxınlığında Nəqliyyat Nazirliyinin yeni binasının tikintisi 
nəzərdə tutulur. 
Ölkə üzrə intellektual nəqliyyat sisteminin təşkili prosesi ilə 
tanış olan Azərbaycan prezidentinin diqqətinə çatdırıldı ki, üç 
mərhələdən ibarət olan sistemin hazırda birinci mərhələsi Bakı 
şəhərinin əsas küçə və prospektlərini əhatə edir. Bu proses 
ikinci mərhələdə 2 min 200 kvadratkilometr sahədə Böyük Bakı 
və Abşeron ərazisini, üçüncü mərhələdə isə respublikanın bütün 
bölgələrində yerləşən nəqliyyat infrastrukturunu əhatə 
edəcəkdir. Birinci mərhələdə Bakıda intellektual nəqliyyat sis-
temi avadanlığının quraşdırılması artıq yekunlaşmışdır. İntel-
lektual sistem üçün paytaxt ərazisində 450 kilometr müstəqil 
elektrik xətləri, 320 kilometr isə fiber-optik rabitə xətləri 
çəkilmişdir. Nəqliyyatın axını haqqında informasiyanın topla-
nılması və tıxacların azaldılması üçün siqnal sistemlərinin idarə 
edilməsi məqsədilə paytaxt ərazisində 150 nəzarət sisteminin 
yaradılması da həyata keçirilir. 
Qeyd edildi ki, yollardakı vəziyyətin videoaşkarlayıcı 
vasitəsilə təhlil edilərək mərkəzi monitorda əks olunması üçün 
326 sistem quraşdırılır. 
Koreyalı mütəxəssislərin fikrincə, Bakıda yaradılan nəq-
liyyatın idarə edilməsinin intellektual sistemi ən müasir stan-
dartlara cavab verir. 
 23 
Mərkəzdə görülmüş işlərlə tanış olan prezident İlham Əliyev 
müvafiq tapşırıq və tövsiyələrini verdi. 
 
 
 
 
 
RUSİYA FEDERASİYASI HÖKUMƏTİ  
SƏDRİNİN MÜAVİNİ, RUSİYA PREZİDENTİNİN 
ŞİMALİ QAFQAZ FEDERAL DAİRƏSİ ÜZRƏ 
SƏLAHİYYƏTLİ NÜMAYƏNDƏSİ ALEKSANDR 
XLOPONİNİN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
Prezident sarayı  
 
4 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 4-də Rusiya Federasiyası Hökuməti Sədrinin müavini, 
Rusiya prezidentinin Şimali Qafqaz Federal Dairəsi üzrə səla-
hiyyətli nümayəndəsi Aleksandr Xloponinin başçılıq etdiyi 
nümayəndə heyətini qəbul etdi. 
Rusiya Federasiyası Hökuməti Sədrinin müavini, Rusiya 
prezidentinin Şimali Qafqaz Federal Dairəsi üzrə səlahiyyətli 
nümayəndəsi Aleksandr Xloponinin və Rusiya Federasiyasının 
İnquşetiya Respublikasının başçısı Yunusbek Yevkurovun, Ka-
bardin-Balkar Respublikasının Prezidenti Arsen Kanokovun, 
Şimali Osetiya–Alaniya Respublikasının başçısı Taymuraz 
Mamsurovun, Dağıstan Respublikasının Prezidenti Maqomed-
salam Maqomedovun ölkəmizə səfərindən məmnunluğunu 
bildirən dövlətimizin başçısı əməkdaşlığımızın gələcək inkişafını 
bir daha müzakirə etmək üçün səfərin yaxşı imkan yaratdığını 
vurğuladı. Prezident İlham Əliyev ölkələrimiz arasında 
ikitərəfli münasibətlərin yüksək səviyyədə olduğunu bildirdi. 
 24 
Dövlətimizin başçısı Azərbaycan ilə Rusiya Federasiyası 
arasında ticarət dövriyyəsinin artdığını, siyasi əlaqələrin 
möhkəmləndiyini, regional əməkdaşlığın uğurla inkişaf etdiyini 
vurğuladı. Prezident İlham Əliyev Azərbaycan ilə Rusiyanın 
Şimali Qafqaz respublikaları arasında da işgüzar, qardaşlıq və 
mehriban qonşuluq münasibətlərinin möhkəmləndiyini qeyd 
edərək bunun ölkələrimiz və xalqlarımız üçün önəmini vur-
ğuladı. 
Rusiya prezidentinin Şimali Qafqaz Federal Dairəsi üzrə 
səlahiyyətli nümayəndəsi Aleksandr Xloponin Azərbaycan pre-
zidenti İlham Əliyevin və Rusiya prezidenti Dmitri Medvedevin 
tapşırıqlarına uyğun olaraq ölkələrimiz arasında ikitərəfli mü-
nasibətləri və əməkdaşlığı nəinki hökumətlər, eləcə də subyektlər 
səviyyəsində daha da inkişaf etdirməyin əhəmiyyətini vurğulayaraq 
respublikamızın Şimali Qafqaz dairəsi ilə əməkdaşlığını bunun 
yaxşı nümunəsi kimi qiymətləndirdi. O, artıq Bakıda mühüm 
görüşlərin və bir sıra kompleks layihələrin təqdimatını 
keçirdiklərini vurğulayaraq bunları inkişaf etdirmək niyyətində 
olduqlarını dedi. 
Görüşdə bildirildi ki, Rusiya Federasiyası İnquşetiya Res-
publikasının veteranlarının və əhalisinin çoxsaylı xahişi ilə 
Rusiya Federasiyasının Şimali Qafqaz subyekti ilə Azərbaycan 
Respublikası arasında dostluq və mehriban qonşuluq müna-
sibətlərinin daha da möhkəmləndirilməsinin əlaməti olaraq, 
görkəmli siyasi və dövlət xadimi Heydər Əliyevin xatirəsinin 
əbədiləşdirilməsi üçün Malqabek Şəhər Şurası bu şəhərdəki 
xiyabanların birinə Heydər Əliyevin adının verilməsi barədə 
qərar qəbul etmişdir. 
Azərbaycan Respublikasının Prezidenti İlham Əliyevin 
adından Rusiya Federasiyası Hökuməti Sədrinin müavini, Ru-
siya prezidentinin Şimali Qafqaz Federal Dairəsi üzrə səla-
hiyyətli nümayəndəsi Aleksandr Xloponinin başçılıq etdiyi 
nümayəndə heyətinin şərəfinə nahar verildi. 
 
 25 
 
 
SƏNAYEÇİLƏR VƏ SAHİBKARLAR 
BEYNƏLXALQ KONQRESİNİN İŞGÜZAR 
KONFRANSININ İŞTİRAKÇILARINA 
 
Hörmətli konfrans iştirakçıları! 
Sizi – Sənayeçilər və Sahibkarlar Beynəlxalq Konqresinin 
işgüzar konfransının iştirakçılarını salamlayır və konfransın işə 
başlaması münasibətilə təbrik edirəm. 
1992-ci ildə yaradılmış Sənayeçilər və Sahibkarlar Beynəlxalq 
Konqresi bu gün müəssisələrin iqtisadi və sənaye potensialının 
gücləndirilməsi, beynəlxalq əlaqələrinin genişləndirilməsi istiqamə-
tində səmərəli fəaliyyət göstərən təşkilata çevrilmişdir. 
İşgüzar konfransın keçirildiyi bu günlərdə Azərbaycan 
Respublikasının müstəqilliyinin 20-ci ildönümü geniş qeyd 
olunur. Bu illərdə siyasi və iqtisadi islahatları uğurla həyata 
keçirən Azərbaycan regionun aparıcı dövlətlərindən olmaqla, 
transmilli layihələrin fəal iştirakçısıdır. 
Azərbaycan Respublikasının iqtisadi inkişaf strategiya-
sının prioritetlərindən biri də sahibkarlığın inkişaf etdiril-
məsi, biznes mühitinin davamlı olaraq yaxşılaşdırılmasıdır.  
Təsadüfi deyildir ki, hazırda ölkədə ümumi daxili məhsulun 
80 faizinin çoxu özəl bölmənin payına düşür və qarşıda 
duran bir çox vəzifələrin həyata keçirilməsində sahibkarların 
rolu artmaqdadır. 
Sahibkarlığın inkişafında iş adamlarının beynəlxalq əla-
qələrinin genişləndirilməsi, onların birlikləri arasında əmək-
daşlığın dərinləşdirilməsi böyük əhəmiyyət kəsb edir. Əminəm 
ki, Bakıda keçirilən işgüzar konfrans bu məsələlərin müzakirəsi 
üçün gözəl fürsət və gələcək səmərəli fəaliyyətinizə möhkəm 
zəmin yaradacaqdır. 
Konfransın işinə uğurlar arzulayıram. 
İLHAM ƏLİYEV 
Azərbaycan Respublikasının Prezidenti 
 26 
Bakı, 5 oktyabr 2011-ci il 
 
 
 
İNTERPOLUN BAŞ KATİBİ RONALD NOBL  
İLƏ GÖRÜŞ 
 
Prezident sarayı   
 
5 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 5-də İnterpolun Baş katibi Ronald Noblu qəbul et-
mişdir. 
Görüşdə İnterpol təşkilatı ilə ölkəmizin müvafiq qurumları 
arasında əməkdaşlığın uğurla inkişaf etdiyi vurğulandı, əla-
qələrimizin perspektivləri ilə bağlı məsələlər ətrafında fikir 
mübadiləsi aparıldı. 
 
 
 27 
 
 
 
TÜRKDİLLİ DÖVLƏTLƏRİN XÜSUSİ XİDMƏT 
ORQANLARI KONFRANSININ 14-cü İCLASININ 
İŞTİRAKÇILARI İLƏ GÖRÜŞ 
 
Prezident sarayı  
 
6 oktyabr  2011-ci il 
 
Azərbaycan Respublikasının Prezidenti İlham Əliyev 
oktyabrın 6-da Türkdilli Dövlətlərin Xüsusi Xidmət Orqanları 
Konfransının 14-cü iclasının iştirakçılarını qəbul etmişdir. 
İ l h a m  Ə l i y e v: Mən sizi Azərbaycanda salamlayıram, 
xoş gəlmisiniz! Çox şadam ki, ölkəmizdə toplaşmısınız. Bilirəm 
ki, bu cür görüşlər müntəzəm keçirilir. Bildiyimə görə, dost 
dövlətlərin xüsusi xidmət orqanlarının rəhbərləri arasında yaxşı 
qarşılıqlı anlaşma vardır, səylərin əlaqələndirilməsi mövcuddur 
və bu çox vacibdir. Müasir dünyada informasiya mübadiləsi, 
təhlükələrin aradan qaldırılması üzrə əlaqələndirmə və birgə 
tədbirlər müstəsna əhəmiyyətə malikdir. Hər bir ölkənin 
təhlükəsizliyi dövlət üçün böyük əhəmiyyət kəsb edir. Təbii ki, 
təhlükəsizliyi daha uğurla təmin etmək yalnız birgə səylərlə 
mümkündür. 
Əminəm ki, Bakıda keçirilən görüş sizin əlaqələrinizi daha 
da möhkəmləndirəcək. Bu bizim regionda sülhün möh-
kəmləndirilməsinə, vətəndaşlarımızın təhlükəsizliyinə, ölkələ-
rimizin sabit inkişafına xidmət edəcəkdir. Sizə uğurlar, yaxşı iş 
və yaxşı nəticələr arzulayıram. 
Prezident İlham Əliyev dost ölkələrin xüsusi xidmət or-
qanları arasındakı qarşılıqlı fəaliyyətin gələcək təhlükələrə 
qarşı birgə mübarizədə uğurlu olacağına əminliyini bildirdi. 
Dövlətimizin başçısı müasir dünyada terror təhlükələrinə qarşı 
birgə mübarizənin xüsusi önəm daşıdığını vurğuladı. Əlaqələn-
dirmə, informasiya mübadiləsi, qarşılıqlı yardım və dəstəyin 
 28 
xüsusi xidmət orqanları qarşısında duran vəzifələrin uğurla 
həyata keçirilməsi üçün əsas şərtlərdən olduğunu qeyd etdi.  
Türkiyə Cümhuriyyəti Milli İstihbarat Təşkilatının rəhbəri 
Hakan Fidan bu tədbirin yüksək səviyyədə keçirilməsinə görə 
Azərbaycan tərəfinə minnətdarlıq etdi. Bildirdi ki, bölgədə 
mövcud olan təhlükələrin birgə əməkdaşlıq şəraitində aradan 
qaldırılmasında xüsusi xidmət orqanlarının əməkdaşlığı fay-
dalıdır və əlaqələr gücləndikcə bu təhlükələr də zəifləyir. Hakan 
Fidan Türkiyənin Baş naziri Rəcəb Tayyib Ərdoğanın 
salamlarını dövlətimizin başçısına çatdırdı. 
Prezident İlham Əliyev onun da salamlarını Türkiyə 
hökumətinin başçısına çatdırmağı qonaqdan xahiş etdi. 
Azərbaycan tərəfinə gözəl qonaqpərvərliyə və bu tədbirin 
yüksək səviyyədə təşkilinə görə təşəkkür edən Qazaxıstan Milli 
Təhlükəsizlik Komitəsinin sədri Nurtay Abıkayev bildirdi ki, 
bütün səylər regionda mövcud olan təhlükələrin aradan 
qaldırılması üçün qarşılıqlı fəaliyyətə yönəlib. Bir neçə il əvvəl 
Bakıda olduğunu, ötən müddətdə paytaxtımızda böyük inkişafın 
yaşandığını, budəfəki səfəri zamanı bütün bunların şahidi 
olduğunu deyən Nurtay Abıkayev Qazaxıstan prezidenti Nur-
sultan Nazarbayevin salamlarını prezident İlham Əliyevə 
çatdırdı. 
Dövlətimizin başçısı Nursultan Nazarbayevin salamlarına 
görə təşəkkürünü bildirdi, onun da salamlarını Qazaxıstan 
dövlətinin başçısına çatdırmağı xahiş etdi. 
Prezident İlham Əliyev bir daha ölkələrimizin xüsusi xidmət 
orqanları arasında səmərəli əməkdaşlığa toxundu. Dövlətimizin 
başçısı mövcud əlaqələrin daha da möhkəmləndirilməsi üçün 
bütün səylərin səfərbər olunmasının vacibliyini diqqətə çatdırdı. 
Prezident İlham Əliyev bu məsələdə qarşılıqlı fəaliyyətin 
önəmini vurğuladı və regiondakı təhlükələrə qarşı birgə 
mübarizənin əhəmiyyətini qeyd etdi. Azərbaycan prezidenti bir 
daha Türkdilli Dövlətlərin Xüsusi Xidmət Orqanları Konfran-
sının Bakıda keçirilən 14-cü iclasının işinə uğurlar arzuladı. 
 
 29 
 
 
 
 
TÜRKİYƏ RESPUBLİKASININ BAŞ  NAZİRİ  
ZATİ-ALİLƏRİ  
CƏNAB RƏCƏB TAYYİB ƏRDOĞANA 
 
Hörmətli cənab Baş nazir! 
Əziz qardaşım! 
Ananız Tənzilə Ərdoğanın vəfatı xəbəri məni olduqca 
kədərləndirdi. 
Bu ağır itki ilə əlaqədar dərdinizi bölüşür, Sizə, ailənizin 
bütün üzvlərinə dərin hüznlə başsağlığı verirəm. 
 
Allah rəhmət eləsin! 
İLHAM ƏLİYEV 
Azərbaycan Respublikasının Prezidenti 
 
Bakı, 7 oktyabr 2011-ci il 
 30 
 
 
 
FRANSA RESPUBLİKASININ PREZİDENTİ 
NİKOLA SARKOZİNİN AZƏRBAYCANA  
RƏSMİ SƏFƏRİ 
 
7 oktyabr 2011-ci il 
 
Oktyabrın 7-də Azərbaycan Respublikasında rəsmi sə-
fərdə olan Fransa Respublikasının Prezidenti Nikola Sarkozinin 
rəsmi qarşılanma mərasimi olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi prezident İlham Əliyevə raport 
verdi. 
Azərbaycan prezidenti İlham Əliyev Fransa prezidenti 
Nikola Sarkozini qarşıladı. 
Fəxri qarovul dəstəsinin rəisi Fransa prezidentinə raport 
verdi. Fransanın və Azərbaycanın dövlət himnləri səsləndi. 
Dövlət başçıları Fəxri qarovul dəstəsinin qarşısından keç-
dilər. 
Azərbaycanın dövlət və hökumət nümayəndələri prezident 
Nikola Sarkoziyə, Fransa nümayəndə heyətinin üzvləri prezi-
dent İlham Əliyevə təqdim olundu. 
Fəxri qarovul dəstəsi hərbi marşın sədaları altında dövlət 
başçılarının qarşısından keçdi. 
 
 
 
 31 
 
 
 
FRANSA PREZİDENTİ  NİKOLA SARKOZİ  
İLƏ TƏKBƏTƏK GÖRÜŞ 
 
Prezident sarayı   
 
7 oktyabr 2011-ci il 
 
Oktyabrın 7-də rəsmi qarşılanma mərasimindən sonra 
Azərbaycan prezidenti İlham Əliyevin və Fransa prezidenti 
Nikola Sarkozinin təkbətək görüşü olmuşdur. 
Görüşdə Azərbaycan ilə Fransa arasında ikitərəfli müna-
sibətlərin müxtəlif sahələrdə, o cümlədən siyasi, iqtisadi və 
digər sahələrdə uğurla inkişafından məmnunluq ifadə olundu. 
Ölkələrimiz arasında əlaqələrin bundan sonra da genişlənə-
cəyinə əminlik bildirildi. 
Fransa prezidenti Nikola Sarkozinin Azərbaycana rəsmi 
səfərinin əlaqələrimizin daha da möhkəmləndirilməsi baxımın-
dan əhəmiyyəti vurğulandı. 
Görüşdə ikitərəfli, regional və beynəlxalq məsələlər ət-
rafında fikir mübadiləsi aparıldı. 
 
* * * 
 
Fransa prezidenti Nikola Sarkozi Azərbaycanın birinci 
xanımı Mehriban Əliyeva ilə görüşdü. 
 
 
 
 32 
 
 
 
BAKIDA FRANSIZ LİSEYİNİN TƏMƏLQOYMA 
MƏRASİMİ  
 
7 oktyabr 2011-ci il 
 
Oktyabrın 7-də Bakıda Fransız liseyinin təməlqoyma 
mərasimi keçirilmişdir. 
Azərbaycan Respublikasının Prezidenti İlham Əliyev, Fran-
sa Respublikasının Prezidenti Nikola Sarkozi və ölkəmizin 
birinci xanımı Mehriban Əliyeva mərasimdə iştirak etmişlər. 
Prezident İlham Əliyev Fransa dövlətinin başçısı Nikola 
Sarkozini qarşıladı. 
Mərasim iştirakçıları Azərbaycan və Fransa prezidentlərini 
hərarətlə qarşıladılar. 
Əvvəlcə «Azərbaycan Respublikasının Hökuməti və Fransa 
Respublikasının Hökuməti arasında Bakı Fransız Liseyinin 
yaradılması haqqında» Saziş imzalandı. Sənədi Azərbaycan 
tərəfindən Xarici İşlər naziri Elmar Məmmədyarov, Fransa tə-
rəfindən isə Xarici və Avropa İşləri naziri yanında Əməkdaşlıq 
Məsələləri naziri Anri de Renkur imzaladılar. 
Dövlət başçıları mərasimdə çıxış etdilər. 
 
Azərbaycan prezidenti  İlham Əliyevin çıxışı 
 
Hörmətli cənab Prezident! 
Hörmətli qonaqlar! 
Xanımlar və cənablar! 
Cənab Prezident, mən Sizi bir daha Azərbaycanda sə-
mimiyyətlə salamlayıram, Azərbaycana xoş gəlmisiniz! Sizin 
səfəriniz tarixi xarakter daşıyır. İlk dəfə olaraq Fransa pre-
zidenti Azərbaycana səfər edir. Əminəm ki, səfəriniz Fransa–
Azərbaycan əlaqələrinin gələcək uğurlu inkişafına çox böyük 
 33 
töhfəsini verəcəkdir. Əlaqələrimiz çoxşaxəlidir, bütün sahələri 
əhatə edir. Son illər ərzində ölkələrimiz arasında yaşanan 
əməkdaşlıq bizi daha da ruhlandırır və əmin edir ki, gələcəkdə 
də Fransa–Azərbaycan əlaqələri strateji xarakter daşıyacaqdır. 
Siyasi əlaqələrimiz çox intensivdir. Mən dəfələrlə Sizin 
gözəl ölkənizə səfər etmişəm, bu gün isə Siz bizim qonağı-
mızsınız. Siyasi sahədə əməkdaşlığın perspektivləri də çox 
gözəldir. Azərbaycan–Avropa İttifaqı əlaqələrinin inkişafında 
Fransanın çox böyük rolu vardır. Şəxsən Sizin və rəhbərlik 
etdiyiniz dövlətin Avropa İttifaqı–Azərbaycan əlaqələrinə 
verdiyiniz dəstəyə görə Sizə minnətdaram. Bu yaxınlarda «Şərq 
Tərəfdaşlığı» zirvə görüşünün keçirilməsi bir daha göstərdi ki, 
Avropa İttifaqı–Azərbaycan əlaqələri uğurla inkişaf edir. 
Azərbaycan–NATO əlaqələrində də Fransanın xüsusi rolu 
vardır. Bu əlaqələrin inkişafında Sizin ölkəniz əminəm ki, 
bundan sonra da dəstəyini göstərəcəkdir. 
Əlbəttə, regional təhlükəsizlik məsələləri daim diqqət 
mərkəzindədir. Bu gün də bu məsələlərlə bağlı biz Sizinlə çox 
geniş və səmimi söhbət aparmışıq. Fransa Minsk qrupunun 
həmsədri kimi, Ermənistan–Azərbaycan, Dağlıq Qarabağ 
münaqişəsinin sülh yolu ilə həll olunması işində çox mühüm rol 
oynayır. Biz bu rolu yüksək qiymətləndiririk və ümid edirik ki, 
şəxsən Sizin səyləriniz nəticəsində münaqişə tezliklə beynəlxalq 
hüquq normalarına uyğun şəkildə həllini tapacaq və ölkəmizin 
ərazi bütövlüyü bərpa olunacaqdır. 
Uzun illərdir ki, Azərbaycan torpaqları – Dağlıq Qarabağ və 
onun ətrafında yerləşən 7 rayon işğal altındadır. Bu işğal və 
etnik təmizləmə siyasəti nəticəsində bir milyondan artıq 
azərbaycanlı doğma torpağında qaçqın-köçkün həyatı yaşayır. 
Bu vəziyyətə son qoyulmalıdır və Sizin də qeyd etdiyiniz kimi, 
status-kvo dəyişdirilməlidir. Hesab edirəm ki, status-kvonun 
dəyişdirilməsi üçün yaxşı imkanlar vardır və status-kvonun 
dəyişdirilməsini ən çox arzulayan tərəf Azərbaycandır. Çünki 
bu bizim torpaqlarımızdır və bizim torpaqlar işğal altındadır. 
Beynəlxalq təşkilatlar bu məsələ ilə bağlı öz qərarlarını 
 34 
vermişlər. BMT Təhlükəsizlik Şurası, ATƏT, Avropa 
Parlamenti, Avropa Şurası, digər təşkilatlar – yəni, məsələnin 
həlli üçün hüquqi baza vardır. Əminəm ki, yaxın zamanlarda 
daha da ciddi addımlar atılacaq, münaqişəyə son qoyulacaq və 
Cənubi Qafqazda sülh, əməkdaşlıq yaranacaqdır. 
Ölkələrimiz arasında iqtisadi sahədə əməkdaşlıq da çox 
uğurla inkişaf edir. Deyə bilərəm ki, bu ilin 8 ayında iki ölkə 
arasındakı ticarət dövriyyəsi 3 milyard dolları keçmişdir və 
gələcək inkişaf üçün imkanlar vardır. Ümid edirəm ki, ilin 
sonuna qədər bu rəqəm 4 milyard dollara çatacaqdır. Fransanın 
40-a yaxın şirkəti Azərbaycanda uğurla fəaliyyət göstərir. Onlar 
ekologiya, ətraf mühitin qorunması ilə bağlı müxtəlif layihələri 
icra edirlər. Azərbaycanda məişət tullantıları zavodu Fransa 
şirkəti tərəfindən tikilir. Bakıda metronun konseptual inkişaf 
planında Fransa şirkətləri iştirak edirlər. Bizim birinci 
telekommunikasiya peykimizi orbitə Fransa şirkəti 
qaldıracaqdır. Bu sahədə də əməkdaşlıq üçün yaxşı imkanlar 
vardır. 
Enerji təhlükəsizliyi sahəsində əməkdaşlıq çox uğurludur. 
Bu yaxınlarda «Total» və «Gaz de France» şirkətlərinin 
Azərbaycanda yeni qaz yatağını aşkarlaması həm ölkəmizin 
enerji potensialını gücləndirəcək, həm də Avropanın enerji 
təhlükəsizliyinə müsbət təsirini göstərəcəkdir. Bildiyiniz kimi, 
Azərbaycan «Cənub Qaz Dəhlizi»nin reallaşmasında çox 
mühüm rol oynayır. Bu məsələlər Avropa İttifaqı–Azərbaycan 
əlaqələrinin bir hissəsidir. 
Bu yaxınlarda aşkar edilmiş qaz yatağında 350 milyard 
kubmetr qaz vardır və beləliklə, Azərbaycanın qaz potensialı 
hazırda 2,6 trilyon kubmetrdir. Mən çox şadam ki, Fransa 
şirkətləri bizim tərəfdaşlar kimi, Azərbaycanda uğurla fəaliyyət 
göstərir. 
Nəhayət, humanitar sahədə əməkdaşlıq çox genişdir. Yaxın 
gələcəkdə Parisdə Azərbaycan Mədəniyyət Mərkəzi fəaliyyətə 
başlayacaqdır. Bu gün isə Bakıda Fransız liseyinin təməl daşı 
qoyulacaqdır. Bu çox əlamətdar və gözəl hadisədir. Bu liseyin 
 35 
fəaliyyətə başlaması Fransa–Azərbaycan əlaqələrini daha da 
gücləndirəcəkdir. Bu bizim dostluğumuzun rəmzidir. Bu liseyin 
yaradılmasında əməyi olan bütün şəxslərə dərin minnətdarlığımı 
bildirirəm. Liseyin təməl daşının qoyulmasında Fransa 
prezidentinin iştirakı, əlbəttə ki, bugünkü mərasimə xüsusi 
əhəmiyyət verir. 
Əminəm ki, hörmətli cənab Prezident, liseyin açılışında da 
biz Sizinlə bərabər iştirak edəcəyik. Bir daha Sizi Azərbaycanda 
səmimiyyətlə salamlayıram, Sizə və rəhbərlik etdiyiniz ölkəyə 
yeni-yeni uğurlar arzulayıram. Sağ olun. 
 
Fransa prezidenti Nikola Sarkozinin çıxışı 
 
Möhtərəm Prezident!  
Bakı–Fransız Liseyinin təməl daşının qoyulması mərasimində, 
Bakıda Sizin aranızda olmaq mənim üçün bir sevincdir. Bu 
məktəbin yaradılması qərarı təkcə iki ölkə arasındakı yüksək 
səviyyədə olan diplomatik və siyasi əlaqələrin nümunəsi deyil, 
eyni zamanda, Azərbaycanın göstərdiyi dost münasibətin nü-
munəsidir. Bu həmçinin Azərbaycanın dinamizmini və onun 
dünyaya açıqlığını ifadə edir. 
Bakı mühüm bir qovşaqdır. Əsrlərdən bəri müxtəlif xalqların 
və müxtəlif mədəniyyətlərin bir-birinə qovuşduğu məkandır. 
Fransız liseyi bu ölkənin tarixini təcəssüm etdirəcəkdir. Bir 
vaxtlar ölkənizin neft sənayesinin inkişafında çox mühüm rol 
oynamış Nobel qardaşlarının yaşadıqları prospektdə bu gün 
Azərbaycan Dövlət Neft Şirkətinin və Sizin həyat yoldaşınız, 
xanım Mehriban Əliyevanın rəhbərlik etdiyi Heydər Əliyev 
Fondunun dəstəyi sayəsində Fransız liseyinin təməli qoyulur. 
Mən bir daha yenidən Mehriban xanıma öz təşəkkürümü 
bildirmək istəyirəm. 
Fransız Dünyəvi Təhsil Missiyasının və ölkələrimizin təhsil 
nazirliklərinin dəstəyi ilə bu lisey fransızdilli elitanın 
formalaşmasına imkan verəcəkdir. Fransa universitetlərinin 
qapıları bu fransızdilli tələbələrin üzünə daim açıq olacaqdır. 
 36 
Aldıqları biliklərlə Azərbaycanı bəhrələndirmək üçün onlar 
ölkələrinə qayıdacaqlar. 
Mən bilirəm ki, Sizin tələbələr Fransa hökumətinin, son 
illərdə isə, həmçinin Azərbaycan hökumətinin təqaüdləri 
sayəsində Fransada təhsil alırlar. Arzu edirəm ki, universitetlər 
arasında əməkdaşlıq daha da zənginləşsin. Ümidvaram ki, 
Fransız liseyi buna güclü töhfəsini verəcəkdir. Bu lisey, 
həmçinin ölkələrimiz arasındakı mədəni və tarixi əlaqələrin 
ardıcıllığını əks etdirəcəkdir. 1920-ci ildə bolşeviklərin işğalın-
dan sonra Fransa birinci müstəqil Azərbaycan hökumətinin 
sürgündə olan üzvlərinin çoxuna sığınacaq vermişdir. 1944-cü 
ilin noyabrında İkinci dünya müharibəsinin sonunu müzakirə 
etmək üçün Moskvaya gedən general Şarl de Qoll Bakıda bir 
gecə səfərdə olmuşdur. Mən bunu unutmuram. 
Azərbaycan müstəqilliyini bərpa edən gündən  ölkələrimiz 
arasında, xüsusilə də mədəniyyət və təhsil sahəsində dinamik və 
məhsuldar bir əməkdaşlıq başlanmışdır. Bu həm strateji 
tərəfdaşlıqda, həm də mədəniyyətdə özünü əks etdirir. Gələn 
ilin mart ayında Bakı İncəsənət Muzeyi dünyada ilk olaraq 
Fransanın inciləri sərgisini açacaqdır. Burada intibah dövründən 
bu günədək fransız mədəni irsini əks etdirən yüzədək görkəmli 
əsər nümayiş etdiriləcəkdir. 
Möhtərəm Prezident! Əziz İlham! Mənimlə birlikdə bu 
liseyin yaranmasını qərara almaqla Siz mədəniyyət rəngarəng-
liyini və Frankofoniyanı seçmiş olursunuz. Bu, cəsarətli seçim 
və uğurlu gələcəkdir. Fransa bütün sahələrdə Sizin dostunuzdur, 
Sizin tərəfdaşınızdır. Siz bilirsiniz ki, artıq Frankofoniya 
tolerantlıq, azadlıq, insan hüquqları və demokratiya kimi bəşəri 
dəyərlərin daşıyıcısıdır. Nüfuzunuzla, bu gözəl layihəni müdafiə 
etməklə Siz bu dəyərlərə dəstək verdiyinizi nümayiş etdirirsiniz 
və mən bu münasibətlə Sizi təbrik edirəm. Mən bir daha Sizə 
təşəkkür etmək istəyirəm. Bu gün bizə göstərdiyiniz qəbul üçün, 
cənab Prezident, şəxsən Sizə və Sizin həyat yoldaşınıza 
təşəkkürümü bildirirəm. Bilin ki, Fransa Sizin dostunuzdur və 
Siz ona etibar edə bilərsiniz. Təşəkkür edirəm! 
 37 
* * * 
 
Azərbaycan və Fransa prezidentləri tikiləcək liseyin stendinə 
baxdılar. 
Sonra Fransız liseyinin təməli qoyuldu. 
Prezident İlham Əliyev və prezident Nikola Sarkozi gilizi 
təmələ buraxdılar. Dövlət başçıları və Azərbaycanın birinci 
xanımı təmələ beton qarışığı tökdülər. 
Bildirildi ki, Heydər Əliyev Fondunun təşəbbüsü ilə inşa 
olunacaq lisey ölkəmizdə müvəqqəti və daimi yaşayan fran-
sızdilli əcnəbi vətəndaşların və Azərbaycan vətəndaşlarının bu 
dildə təhsil almalarına geniş imkanlar yaradacaqdır. Fransız 
məktəbinin tədris planı uşaq bağçasından başlayaraq 12 illik 
ümumi təhsil müəssisəsində tətbiq edilən klassik fransız tədris 
planı olacaqdır. Tədris proqramı Fransa milli təhsil sisteminin 
tələblərinə uyğun olaraq fransız dilində aparılacaqdır. Şagird-
lərə veriləcək attestat Fransa Milli Təhsil Nazirliyinin stan-
dartlarına və tələblərinə cavab verəcək və nazirlik tərəfindən 
tanınacaqdır. Məktəbin məzunları öz seçimlərinə uyğun olaraq 
təhsillərini Fransanın istənilən ali təhsil müəssisəsində davam 
etdirmək imkanı qazanacaqlar. 
Fransa prezidentinin diqqətinə çatdırıldı ki, bu təhsil ocağı 
Bakının «Ağ şəhər» adlanan ərazisində inşa olunacaqdır. 
Dünyada şəhərsalma sahəsində həyata keçirilən ən iri və nadir 
layihələrdən olan «Bakı Ağ şəhər» layihəsinin maraqlı tərəf-
lərindən biri də burada Paris məhəlləsinin salınmasıdır. 
Azərbaycanın və Fransanın dövlət başçıları ölkəmizdə 
fəaliyyət göstərən fransız iş adamları ilə görüşdülər, onlara 
fəaliyyətlərində uğurlar arzuladılar. 
Azərbaycan prezidenti İlham Əliyev və xanımı Mehriban 
Əliyeva Fransa prezidenti Nikola Sarkozini vətənə yola sal-
dılar. 
 
 
 
 38 
 
 
 
 
 
BAKIDA KEÇİRİLƏN BOKS ÜZRƏ  
XVI  DÜNYA ÇEMPİONATININ FİNAL 
MƏRHƏLƏSİNDƏ İŞTİRAK 
 
Heydər Əliyev adına İdman-Konsert Kompleksi 
 
8 oktyabr 2011-ci il 
 
Bakıda keçirilən boks üzrə XVI dünya çempionatı 
oktyabrın 8-də başa çatmışdır. 
Azərbaycan Respublikasının Prezidenti İlham Əliyev, xanımı 
Mehriban Əliyeva və Beynəlxalq Boks Assosiasiyasının 
prezidenti Çinq-Kuo Vu Heydər Əliyev adına İdman-Konsert 
Kompleksində keçirilən çempionatın final mərhələsinin 
qarşılaşmalarını izləmişlər. 
Final mərhələsini izləyən tamaşaçılar və idmançılar 
dövlətimizin başçısını və xanımını hərarətlə qarşıladılar. 
Son illərdə Azərbaycanda yüksək səviyyəli beynəlxalq 
yarışların keçirilməsi ölkəmizin dünya idman ailəsində 
tutduğu layiqli yerdən xəbər verir. Bunu sentyabrın 26-dan 
oktyabrın 8-dək Bakıda, Heydər Əliyev adına İdman-Konsert 
Kompleksində keçirilən boks üzrə XVI dünya çempionatı 
təsdiqləyir. Bundan əvvəl paytaxt Bakıda yeniyetmələr və 
gənclər arasında boks üzrə dünya birincilikləri uğurla təşkil 
olunmuşdur. Böyüklər arasında boks üzrə dünya çempionatı 
isə respublikamızda ilk dəfə keçirilmişdir. 
Təqdirəlayiq haldır ki, MDB məkanında məhz Azərbaycan 
ilk dəfə belə bir möhtəşəm yarışa ev sahibliyi etmişdir. Bu cür 
yüksək səviyyəli beynəlxalq yarışlar keçmiş sovetlər məkanında 
yalnız 1989-cu ildə Moskvada keçirilmişdir. Boks üzrə XVI 
 39 
dünya çempionatına 113 ölkədən 570 boksçu qatılmışdır. Yarış 
2012-ci ildə Londonda keçiriləcək Yay Olimpiya oyunlarına 
lisenziya xarakteri daşıyırdı. 75 kiloqram çəki dərəcəsində 
Soltan Migitinov WSB liqasından London Olimpiadasına vəsiqə 
qazandığından çempionatda bu çəki dərəcəsində boksçumuz 
iştirak etməmişdir. 
Bakıdakı dünya çempionatında 92 idmançı London Olim-
piadasına vəsiqə qazanmışdır. Azərbaycan idmançılarından 64 
kiloqram çəki dərəcəsində Heybətulla Hacıəliyev, 52 kiloqram 
çəki dərəcəsində Elvin Məmişzadə yarışların gedişində artıq 
Yay Olimpiya oyunlarına vəsiqəni təmin etmişdilər. 
Çempionatın final mərhələsində 10 çəki dərəcəsi üzrə 20 
idmançı mübarizə aparmışdır. Final mərhələsində Azərbaycanı 
iki idmançı təmsil etmişdir. 91 kiloqramda mübarizə aparan 
Azərbaycan boksçusu Teymur Məmmədov ukraynalı Aleksandr 
Usik ilə qarşılaşmışdır. Gərgin idman mübarizəsində keçən 
oyunda məğlub olan Azərbaycan boksçusu dünya çempiona-
tında gümüş medal qazanmışdır. 
91 kiloqramdan yuxarı çəki dərəcəsində mübarizə aparan 
Azərbaycan boksçusu Məhəmmədrəsul Məcidov isə İngiltərə 
idmançısı Entoni Coşuanı məğlub edərək, dünya çempionatının 
Qızıl medalına sahib olmuşdur. 
Boks  üzrə  XVI dünya çempionatında  milli  komandamız 9 
çəki dərəcəsində təmsil olunmuş və London Yay Olimpiya 
oyunlarına 4 lisenziya qazanmışdır. Azərbaycan komanda hesa-
bında Ukrayna və Kubadan sonra üçüncü yerdə qərarlaşmışdır. 
Sonra idmançıların mükafatlandırılması mərasimi oldu. 
Dövlətimizin başçısı, Milli Olimpiya Komitəsinin prezidenti 
İlham Əliyev qalib idmançılara medalları təqdim etdi. Azər-
baycan boksçusunun qələbəsinin şərəfinə Dövlət himni səsləndi. 
 
 40 
«XXI ƏSR: ÜMİDLƏR VƏ ÇAĞIRIŞLAR»  
DEVİZİ İLƏ BEYNƏLXALQ HUMANİTAR 
FORUMUN AÇILIŞI  MƏRASİMİ 
 
«Gülüstan» sarayı  
 
10 oktyabr 2011-ci il 
 
Oktyabrın 10-da Bakıda «Gülüstan» sarayında «XXI əsr: 
ümidlər və çağırışlar» devizi ilə Beynəlxalq Humanitar Forum 
öz işinə başlamışdır. 
Azərbaycan Respublikasının Prezidenti İlham Əliyev və 
xanımı Mehriban Əliyeva forumun açılışı mərasimində və 
birinci plenar iclasında iştirak etmişlər. 
Mədəniyyətlər, sivilizasiyalar və konfessiyalar arasında 
zəngin əməkdaşlıq ənənələri olan Azərbaycan bu formatda 
tədbirlərin keçirilməsi üçün ideal yerdir. Forumun keçirilməsi 
haqqında qərar 2010-cu ilin yanvarında Bakıda keçirilən Hu-
manitar Əməkdaşlıq üzrə I Azərbaycan–Rusiya Forumunda 
qəbul edilmişdir. 
Forumun işində 20-dən çox ölkənin və nüfuzlu beynəlxalq 
təşkilatların nümayəndələri, o cümlədən mədəniyyət və incə-
sənət xadimləri, aparıcı kütləvi informasiya vasitələrinin 
rəhbərləri, ictimai xadimlər iştirak edirdilər. Dövlətimizin 
başçısı forumun açılışında nitq söylədi. 
                                                     
       Цмидляр вя чаьырышлар» девизи иля Бейнялхалг 
Щцманитар Форумун ачылышы мярасиминдя Русийа 
Федерасийасы Президент Администрасийасынын рящбяри 
Серэей Нарышкин, Тцркийянин ЫХ президенти Сцлейман 
Дямирял, Бирляшмиш Штатларын Азярбайъандакы сяфири 
Мятйу Брайзя, Авропа Шурасы Парламент Ассамблейасынын 
сядри Мювлуд Чавушоьлу, ЙУНЕСКО-нун баш директорунун 
коммуникасийа вя информасийа мясяляляри цзря мцавини Йанис 
Карклинс, ИСЕСКО-нун баш директору Ябдцлязиз бин Осман 
Тцвейъри чыхыш етдиляр. 
 41 
* * * 
İ l h a m   Ə l i y e v: Hörmətli qonaqlar! 
Hörmətli xanımlar və cənablar, əziz dostlar! 
Mən sizin hamınızı Azərbaycanda salamlayıram. Azər-
baycana xoş gəlmisiniz! Bu gün və sabah Bakıda çox əlamətdar 
forum işləyəcəkdir. Foruma gəlmiş nümayəndələr bizim əziz 
qonaqlarımızdır. Əminəm ki, iki gün ərzində forum 
çərçivəsində aparılacaq fikir mübadiləsi, səslənəcək təkliflər 
humanitar sahədə əməkdaşlığın dərinləşməsinə xidmət göstərə-
cəkdir. 
Bakı Birinci Beynəlxalq Humanitar Forumunun keçirilməsi 
ilə bağlı təşəbbüsü Rusiya və Azərbaycan ziyalıları irəli 
sürmüşlər. Rusiya və Azərbaycan rəhbərliyi də bu təşəbbüsü 
dəstəkləmişlər. Ölkəmizdə son illər mütəmadi qaydada hu-
manitar əməkdaşlığa dair beynəlxalq tədbirlər keçirilir. Bakı 
prosesinin təməli 2008-ci ildə qoyulmuşdur. O vaxt Bakıda 
Avropa Şurasına üzv Ölkələrin Mədəniyyət Nazirlərinin Top-
lantısına biz İslam Əməkdaşlığı Təşkilatının nümayəndələrini, 
nazirləri dəvət etmişdik və ilk dəfə olaraq birgə beynəlxalq 
tədbir keçirilmişdir. 2009-cu ildə isə İslam Əməkdaşlığı 
Təşkilatına üzv ölkələrin nazirlərinin Bakıda keçirilən 
toplantısına Avropa Şurası ölkələrinin nazirləri də dəvət 
edilmişdi. 2010-cu ildə Bakıda Dünya Dinləri Liderlərinin zirvə 
görüşü keçirilmişdir və mən o tədbiri çox yaxşı xatırlayıram. 
Həm müzakirələr, həm də qəbul edilmiş qərarlar sivilizasiya-
lararası dialoqun möhkəmlənməsinə dəyərli töhfəsini vermişdir. 
Keçən il paytaxtımızda başqa beynəlxalq tədbirlər keçirilmişdir. 
Bu ilin aprel ayında Bakıda Mədəniyyətlərarası Dialoq 
Forumunun keçirilməsi də əlamətdar hadisə kimi tarixdə 
qalmışdır. Bu, gözəl ənənədir. 
Ümid edirəm ki, bugünkü tədbir və bundan sonra Azər-
baycanda keçiriləcək növbəti beynəlxalq forumlar arzularımızı 
reallaşdıracaq. Arzularımız ondan ibarətdir ki, bütün xalqlar, 
ölkələr bir-biri ilə daha da səmimi münasibətdə olsunlar, 
qarşılıqlı anlaşma dərinləşsin, beynəlxalq əməkdaşlıq üçün 
 42 
əlverişli şərait yaradılsın. Əsrlər boyu Azərbaycanda müxtəlif 
mədəniyyətlərə mənsub olan xalqlar ölkədə hökm sürən ictimai-
siyasi quruluşdan asılı olmayaraq, bir ailə kimi yaşamışlar. Heç 
vaxt Azərbaycanda milli, yaxud dini zəmində heç bir qarşıdurma, 
anlaşılmazlıq olmamışdır, Azərbaycan bu ənənələrə sadiqdir. 
Bizim təcrübəmiz göstərir ki, müxtəlif mədəniyyətlərə, 
dinlərə mənsub xalqlar mehribanlıq, sülh, əməkdaşlıq şəraitində 
yaşaya bilərlər. Ölkəmizdə bu səpkidə keçirilən tədbirlərin ənə-
nəvi xarakter alması təbiidir və mən çox şadam ki, dəvətimizi 
qəbul edib forumda iştirak edən görkəmli ictimai xadimlər bu 
gün qonaqlarımızdır. Əminəm ki, forum çərçivəsində aparılan 
diskussiyalar, yaradılacaq təmaslar bizi daha da sıx 
birləşdirəcəkdir. İndiki qloballaşan dünyada belə tədbirlərin 
keçirilməsinin çöx böyük əhəmiyyəti vardır. 
Bu gün Azərbaycan müstəqil ölkə kimi, həm Avropa 
Şurasının, həm də İslam Əməkdaşlığı Təşkilatının üzvüdür. 
Sivilizasiyaları, dünya dinlərini birləşdirmək, əməkdaşlığı 
dərinləşdirmək üçün hesab edirəm ki, bizim ölkə kifayət qədər 
böyük səylər göstərir.  Bakı prosesi 2008-ci ildən bu günə qədər 
uğurla inkişaf edir. Əminəm ki, növbəti illərdə bu proses 
çərçivəsində əlavə tədbirlərin keçirilməsi işimizə böyük dəstək 
olacaqdır.  
Azərbaycanda bütün dövrlərdə humanitar sahəyə çox böyük 
diqqət göstərilmişdir. Elmin, təhsilin inkişafı, səhiyyə, 
mədəniyyət, idman sahələrində yaşanan inkişaf bütövlükdə 
humanitar sektorun inkişafına xidmət göstərir. Bu sahələr üzrə 
ölkədə konkret proqramlar vardır. Proqramlar icra edilir. Bu 
sahə gələcəkdə də prioritet olacaq və çalışacağıq ki, nəzərdə 
tutulan bütün vəzifələr uğurla icra edilsin. 
Humanitar sahə hər bir ölkə üçün çox vacibdir. Bu da doğrudur 
ki, humanitar sahəyə diqqət göstərmək üçün ölkənin maliyyə 
imkanları da olmalıdır. Müstəqilliyimizin ilk illərində biz böyük 
çətinliklər içərisində yaşamışıq. Azərbaycanda iqtisadi, siyasi 
böhran yaşanırdı. Bu sahəyə lazımi dərəcədə diqqət göstərilmirdi. 
Ona görə yox ki, bu diqqətdən kənarda qalmışdır. Ona görə ki, 
 43 
maliyyə imkanlarımız yox idi. Bu gün Azərbaycan dünya 
miqyasında iqtisadi cəhətdən ən sürətlə inkişaf edən ölkədir. 
Humanitar sahənin inkişafı  bizim üçün prioritetdir. Bu sahəni 
inkişaf etdirmək üçün bizdə imkanlar vardır. Hər bir ölkənin 
inkişafını  təmin edən təbii resurslar deyil, humanitar amildir. Bir 
neçə il bundan əvvəl irəli sürülən, «qara qızıl»ı insan kapitalına 
çevirək tezisi bu gün reallıqdır. Minlərlə Azərbaycan gənci dünyanın 
aparıcı ali məktəblərində təhsil alır. Azərbaycanda təhsil sahəsində 
aparılan islahatlar əminəm ki, yaxın gələcəkdə daha da yaxşı 
nəticələrə gətirib çıxaracaqdır. Elmin inkişafı, gəncləri elmə cəlb 
etmək üçün konkret proqramlar icra edilir. Bu yaxınlarda qəbul 
edilmiş «Azərbaycan gəncliyi 2011–2015-ci illərdə» Dövlət 
Proqramının icrası da bu məqsədi güdür. 
Bu gün və gələcəkdə ölkələrin uğurlu inkişafını müəyyən edən 
elmi-texniki tərəqqidir. Üstünlüyümüz ondan ibarətdir ki, biz təbii 
ehtiyatlardan səmərəli şəkildə istifadə edirik. Yoxsulluq şəraitində 
yaşayanların sayı son 7 ildə Azərbaycanda 5 dəfə, yəni 500 faiz 
aşağı düşmüşdür. Ancaq bütün müsbət meyillərlə yanaşı, 
humanitar sahədə çətinliklər də vardır. Ən böyük çətinliyimiz odur 
ki, Azərbaycanın beynəlxalq birlik tərəfindən tanınmış torpaqları 
uzun illərdir işğal altındadır. Bu, böyük humanitar fəlakətdir. Bir 
milyondan çox Azərbaycan vətəndaşı öz doğma torpağında qaçqın, 
məcburi köçkün şəraitində yaşayır. Azərbaycana qarşı etnik təmiz-
ləmə siyasəti aparılmışdır və Ermənistanın işğalçı siyasəti nəti-
cəsində Azərbaycana həm maddi ziyan, həm mənəvi zərbələr vu-
rulmuşdur. Ümid edirik ki, yaxın gələcəkdə bu münaqişə həllini 
tapacaq, Azərbaycanın beynəlxalq birlik tərəfindən tanınan 
ərazi bütövlüyü bərpa ediləcəkdir. Bunu etmək üçün hüquqi 
zəmin kifayət qədər güclüdür. BMT Təhlükəsizlik Şurasının 4 
qətnaməsi vardır və orada göstərilir ki, erməni silahlı qüvvələri 
Azərbaycan torpaqlarından qeyd-şərtsiz çıxarılmalıdır. BMT-
nin Baş Məclisi qətnamə qəbul etmişdir. Avropa Parlamenti, 
İslam Əməkdaşlığı Təşkilatı, Avropa Şurası, ATƏT, yəni bütün 
beynəlxalq təşkilatlar bizim mövqemizi gücləndirərək münaqişə 
ilə bağlı çox dəyərli qərarlar və qətnamələr qəbul etmişlər. 
 44 
Əfsuslar olsun ki, bu qərarların həyata keçirilməsi hələ mümkün 
olmamışdır. Əhalinin hər min nəfərinə düşən qaçqınların sayına 
görə, əfsuslar olsun ki, Azərbaycan dünyada birinci yerdədir. Bu 
münaqişəyə tezliklə son qoyulmalıdır və vətəndaşlarımız doğma 
torpaqlarına qayıtmalıdırlar. Bu onların  hüququdur. Ədalət bərpa 
edilməlidir.  Son illər ölkəmizdə bütün sahələrdə yaşanan inkişaf  
bizi ruhlandırır, məsuliyyətimizi artırır. Bu gün regional işlərdə 
Azərbaycan tərəfindən irəli sürülən təşəbbüslər nəinki ölkəmiz 
üçün, bölgə üçün böyük əhəmiyyət daşıyır. İqtisadi və siyasi 
təşəbbüslərimiz bir məqsədi güdür: Azərbaycan xalqı daha yaxşı 
yaşasın. Qonşuluqda yaşayan insanlar daim əlaqədə olsunlar. 
Regional təşəbbüslərimizin məqsədi ondan ibarətdir ki, qonşu 
ölkələrlə əlaqələrimizi gücləndirək. Bu gün bu belədir. 
Azərbaycanın qonşuları ilə çox səmimi və konstruktiv mü-
nasibətləri mövcuddur. Dünya ölkələri ilə münasibətlərimiz çox 
sağlam zəmində qurulmuşdur. Bu il biz müstəqilliyimizin iyirmi 
illik yubileyini qeyd edirik. İyirmi ildə ölkəmiz böyük yol 
keçmişdir. Bu forumun Azərbaycanda keçirilməsi, dünyada 
tanınmış və hörmətli ictimai xadimlərin forumda iştirakı mənim 
sözlərimin təsdiqidir. Bizim hər birimiz – ictimai xadimlər, 
siyasətçilər, cəmiyyətdə nüfuz sahibləri olan insanlar çalışmalıyıq, 
elə etməliyik ki, gələcəkdə xalqlararası əlaqələr daha da güclənsin. 
Buna böyük ehtiyac vardır. Bu bir zərurətdir. Əgər Azərbaycanda 
milli zəmində, dini zəmində hər hansı bir xoşagəlməz hal olsaydı, 
bu, ölkəmiz üçün böyük  fəlakət olardı. Bizim həm dövlət siyasəti-
miz, həm də cəmiyyətdə mövcud olan ab-hava və cəmiyyətdən 
gələn siyasi sifariş onu diktə edir ki, biz bu məsələlərə daim diqqət 
göstərməliyik, siyasətimizi inamla və müvəffəqiyyətlə irəli 
aparmalıyıq. Bu gün dünyada multikulturalizm haqqında kifayət 
qədər geniş diskussiyalar aparılır. Forumun mövzularından biri də 
multikulturalizmdir.  Son illər bu məsələ ilə bağlı müxtəlif səpkidə 
diskussiyalar aparılır. Deyə bilərəm ki, bir anlayış, bir termin kimi, 
multikulturalizm nisbətən yeni bir ifadədir. Ancaq biz Azərbay-
canda əsrlər boyu multikulturalizm şəraitində yaşamışıq. Hə-
yatımız, xüsusilə son iyirmi il ərzində müstəqil ölkə kimi, təcrübə-
 45 
miz göstərir ki, multikulturalizmin gələcəyi vardır. Biz bunu tam 
əminliklə deyirik. Nəinki Azərbaycanda, bir çox ölkələrdə və 
qonşu ölkələrdə multikulturalizmin böyük ənənələri vardır. Ona 
görə də bu gün multikulturalizmi şübhə altına qoymaq, yaxud 
onun iflası haqqında danışmaq, hesab edirəm ki, həm yersizdir, 
həm zərərlidir.  
Multikulturalizmin alternativi özünütəcriddir. Mən inan-
mıram ki, XXI əsrdə, qloballaşan dünyada hər hansı bir siyasi 
qüvvə özünütəcrid siyasətini aparmağa cəhd etsin. 
Multikulturalizmin dəyərləri möhkəmləndirilməlidir. Multikul-
turalizm başqa xalqın nümayəndəsinə hörmət, başqa dinə 
hörmətdir. Öz dininə hörmət başqa dinə hörmətdən başlayır. 
Multikulturalizm ayrı-seçkiliyə yol vermir, əksinə, xalqları 
birləşdirir. Hər bir ölkənin öz qaydaları, ənənələri vardır. Hər 
bir insan – həm ölkənin vətəndaşı, həm ölkəyə gələn qonaq o 
qaydalara, o ənənələrə hörmətlə yanaşmalıdır. Mən əminəm ki, 
bizim bu gün keçirdiyimiz forum multikulturalizmin təsdiqidir, 
onun təntənəsidir. 
Əziz dostlar, bu gün və sabah müzakirələr zamanı, əlbəttə ki, 
çox dəyərli fikirlər səslənəcəkdir. Əminəm ki, bu fikirlər ümumi 
işimizə öz töhfəsini verəcəkdir. Mən bir daha sizi Azərbaycanda 
ürəkdən salamlayıram. Mən çox şadam ki, I Bakı Beynəlxalq 
Humanitar Forumu bu gün işinə başlayır. Əminəm ki, forumun 
doğrudan da çox ciddi nəticələri, gözəl qərarları olacaqdır. Bakı 
və Azərbaycan ilə tanış olmaq üçün sizə yaxşı imkanlar yaradı-
lacaqdır. Azərbaycana ilk dəfə gələn qonaqlar şəhərimizlə tanış 
olacaqlar. Yəqin ki, bu gün Azərbaycan haqqında, 
Azərbaycanda yaşanan inkişaf haqqında sizin özünüzün də 
təəssüratlarınız olacaqdır. 
Mən forumun təşkilində iştirak etmiş, bu təşəbbüsü irəli 
sürmüş və dəstəkləmiş bütün insanlara minnətdarlığımı bil-
dirmək istəyirəm. 
Forumun işinə uğurlar arzulayıram. 
Sağ olun. 
 
 46 
 
TÜRKİYƏ RESPUBLİKASININ IX PREZİDENTİ 
SÜLEYMAN DƏMİRƏL İLƏ GÖRÜŞ 
 
Prezident sarayı   
 
10 oktyabr 2011-ci il 
 
 Azərbaycan Respublikasının Prezidenti İlham Əliyev 
oktyabrın 10-da Türkiyə Respublikasının IX Prezidenti Süley-
man Dəmirəli qəbul etmişdir. 
Görüşdə ulu öndər Heydər Əliyev ilə Süleyman Dəmirəlin 
keçirdiyi görüşlər, onların arasında olan dostluq münasibətləri 
məmnunluqla xatırlandı, Bakı Beynəlxalq Humanitar Foru-
munun əhəmiyyəti vurğulandı, Azərbaycan ilə Türkiyə arasında 
dostluq və qardaşlıq münasibətlərinin gələcəkdə də daim 
möhkəmlənəcəyinə əminlik ifadə olundu. 
Dövlətimizin başçısı dəvəti qəbul edib Beynəlxalq Hu-
manitar Forumda iştirak etdiyinə görə Türkiyənin IX prezi-
dentinə minnətdarlığını bildirdi. 
Sonra Azərbaycan Respublikasının Prezidenti İlham Əliye-
vin adından Türkiyə Respublikasının IX Prezidenti Süleyman 
Dəmirəlin şərəfinə nahar verildi. 
 
 
 
 47 
 
RUSİYA PREZİDENTİ ADMİNİSTRASİYASININ 
RƏHBƏRİ SERGEY NARIŞKİN İLƏ GÖRÜŞ 
 
Prezident sarayı   
 
10 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 10-da Rusiya Federasiyası Prezidenti Administra-
siyasının rəhbəri Sergey Narışkini qəbul etmişdir. 
Görüşdə Azərbaycan Respublikası və Rusiya Federasiyası 
tərəfindən əsası qoyulan Bakı Beynəlxalq Humanitar Forumu-
nun əhəmiyyəti qeyd olundu, bu tədbirin beynəlxalq əmək-
daşlığın genişlənməsi, xalqların və ölkələrin bir-birinə daha da 
yaxınlaşması işinə xidmət edəcəyi vurğulandı. 
Görüşdə, həmçinin Azərbaycanla Rusiya Federasiyası ara-
sında ikitərəfli münasibətlərin müxtəlif sahələrdə uğurla inkişaf 
etdiyi məmnunluqla qeyd edildi, əlaqələrimizin bundan sonra 
da genişlənəcəyinə əminlik ifadə olundu. 
 
 
 48 
 
SLOVAKİYANIN KEÇMİŞ PREZİDENTİ RUDOLF 
ŞUSTER İLƏ GÖRÜŞ 
 
Prezident sarayı   
 
10 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 10-da Slovakiyanın keçmiş prezidenti Rudolf Şusteri 
qəbul etmişdir. 
Görüşdə Azərbaycan Respublikasının Prezidenti İlham 
Əliyev ilə Rudolf Şuster arasında bundan əvvəlki görüşlər məm-
nunluqla xatırlandı, Bakıda keçirilən Beynəlxalq Humanitar 
Forumun əhəmiyyəti qeyd olundu, tədbirin ölkələrarası, 
mədəniyyətlərarası dialoqun daha da genişləndirilməsi ba-
xımından önəmi vurğulandı. 
Slovakiya Respublikasının keçmiş Prezidenti Rudolf Şuster 
Bakıda gedən nəhəng quruculuq, abadlıq işlərinin şahidi oldu-
ğunu dedi və bunu yüksək qiymətləndirdi. 
 
 
 
 49 
 
AVROPA ŞURASI PARLAMENT 
ASSAMBLEYASININ SƏDRİ MÖVLUD 
ÇAVUŞOĞLU İLƏ GÖRÜŞ 
 
Prezident sarayı   
 
10 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 10-da Avropa Şurası Parlament Assambleyasının 
sədri Mövlud Çavuşoğlunu qəbul etmişdir. 
Bakı Beynəlxalq Humanitar Forumunun əhəmiyyətini qeyd 
edən Avropa Şurası Parlament Assambleyasının sədri Mövlud 
Çavuşoğlu bu ilin aprelində Bakıda keçirilən Ümumdünya Mə-
dəniyyətlərarası Dialoq Forumunun da yüksək səviyyədə təşkil 
olunduğunu vurğuladı. Mövlud Çavuşoğlu Avropa Şurası Par-
lament Assambleyasının önəm verdiyi məsələlərlə bağlı təd-
birlərin ölkəmizdə uğurla təşkil olunması münasibətilə şəxsən 
prezident İlham Əliyevə təbriklərini çatdırdı. 
Bakı Beynəlxalq Humanitar Forumunun Ümumdünya Mədə-
niyyətlərarası Dialoq Forumunun bir növ davamı olduğunu 
vurğulayan dövlətimizin başçısı bu cür tədbirlərin ölkəmizdə 
keçirilməsinin artıq ənənə halı aldığını dedi. Prezident İlham 
Əliyev dəvəti qəbul edib forumda iştirakına görə Mövlud 
Çavuşoğluna təşəkkürünü bildirdi. 
Görüşdə Azərbaycan ilə Avropa Şurası Parlament Assam-
bleyası arasında əməkdaşlığın uğurlu inkişafından məmnunluq 
ifadə edildi. 
 
 50 
 
YUNESKO-nun KEÇMİŞ BAŞ DİREKTORU  
KOİŞİRO MATSUURA İLƏ GÖRÜŞ 
 
Prezident sarayı   
 
10 oktyabr 2011-ci il 
 
Azərbaycan Respublikasının Prezidenti İlham Əliyev və 
Heydər Əliyev Fondunun prezidenti, YUNESKO və İSESKO-nun 
Xoşməramlı səfiri Mehriban xanım Əliyeva oktyabrın 10-da 
YUNESKO-nun keçmiş baş direktoru Koişiro Matsuura ilə gö-
rüşmüşlər. 
Bakıda keçirilən Beynəlxalq Humanitar Forumun əhəmiy-
yətinə toxunan YUNESKO-nun keçmiş baş direktoru Koişiro 
Matsuura son illər ölkəmizdə çox mühüm humanitar təşəb-
büslərin həyata keçirildiyini vurğuladı. Koişiro Matsuura 
dünyanın görkəmli alimlərinin və ictimai xadimlərinin forumda 
iştirakını tədbirə olan beynəlxalq marağın ifadəsi kimi 
qiymətləndirdi. 
Dövlətimizin başçısı YUNESKO-nun keçmiş baş direktoru 
Koişiro Matsuuranı yenidən ölkəmizdə görməyindən məmnun-
luğunu bildirdi. Bakı Beynəlxalq Humanitar Forumunu əhə-
miyyətli hadisə kimi dəyərləndirən prezident İlham Əliyev 
ölkəmizin artıq beynəlxalq humanitar təşəbbüslərin mərkəzinə 
çevrildiyini vurğuladı. 
 
 
 
 
 51 
 
BAKI BEYNƏLXALQ HUMANİTAR 
FORUMUNUN İŞTİRAKÇILARININ  
ŞƏRƏFİNƏ RƏSMİ ZİYAFƏTDƏ İŞTİRAK  
 
«Buta» sarayı  
 
10 oktyabr 2011-ci il 
 
Oktyabrın 10-da Azərbaycan Respublikasının Prezidenti 
İlham Əliyev və xanımı Mehriban Əliyeva  Bakı Beynəlxalq 
Humanitar Forumunun iştirakçılarının şərəfinə «Buta» 
sarayında verilmiş rəsmi ziyafətdə iştirak etmişlər. 
Mərasim iştirakçıları dövlətimizin başçısını və xanımını 
hərarətlə qarşıladılar. 
İ l h a m   Ə l i y e v: Hörmətli qonaqlar, əziz dostlar! 
Mən sizin hamınızı bir daha Azərbaycanda səmimiyyətlə 
salamlayıram. Ölkəmizə xoş gəlmisiniz! 
Bu gün I Bakı Beynəlxalq Humanitar Forumu öz işini uğurla 
davam etdirib. Birinci gün çox uğurlu oldu. Forum çərçivəsində 
səslənən fikirlər humanitar sahədə əməkdaşlığa böyük töhfə 
verdi. 
Bu forumda iştirak etmiş bütün qonaqları səmimiyyətlə 
salamlayıram. Xüsusilə, mənim həmkarlarımı – sabiq prezi-
dentləri,  beynəlxalq təşkilatların rəhbərlərini, görkəmli dövlət 
xadimlərini, ictimai xadimləri, qeyri-hökumət təşkilatlarının, 
vətəndaş cəmiyyətinin üzvlərini, jurnalistləri salamlayıram. 
Hesab edirəm ki, Bakı Beynəlxalq Humanitar Forumu dünya 
miqyasında özünə layiq yerini tutacaqdır. Ümid edirəm ki, bu 
forumun gələcəyi çox gözəl olacaqdır. 
Sonra Xalq artisti Teymur Göyçayevin rəhbərliyi ilə Qara 
Qarayev adına Azərbaycan Dövlət kamera orkestrinin konserti 
oldu. 
 52 
 
«ƏL-CƏZİRƏ» TELEVİZİYA KANALINA 
MÜSAHİBƏ 
 
11 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 11-də «Əl-Cəzirə» televiziya kanalının müxbiri Devid 
Frosta müsahibə vermişdir. 
S u a l: Cənab Prezident, Sizinlə burada, Bakıda görüş-
məkdən çox məmnunam. Sovet İttifaqının dağılmasından 20 il 
ötür. Bu 20 il ərzində Azərbaycanda hansı dəyişikliklər baş 
vermişdir? Sovet dövründən sonra həyat şəraiti nə dərəcədə 
dəyişib? 
C a v a b: Siz dəyişiklikləri hər yerdə görə bilərsiniz. Ən 
əhəmiyyətlisi isə odur ki, xalqımız indi azad və müstəqildir. 
Azərbaycan böyük tarixə, mədəniyyətə və ənənələrə malikdir. 
Lakin biz əsrlər boyu müstəqillikdən məhrum olmuşuq, başqa 
ölkələrin, imperiyaların tərkibində yaşamışıq. İndi biz azadıq, 
gələcəyimiz Azərbaycan xalqının öz əlindədir. Digər 
əhəmiyyətli dəyişiklik isə indi Azərbaycanın demokratik 
sistemə və əvvəlki vaxtlardan fərqli olaraq bazar iqtisadiyyatına 
malik olmasıdır. Əvvəllər azad və müstəqil olmamaqla yanaşı, 
həm də çox məhdud ideoloji çərçivələrdə, özəl mülkiyyətin 
fəaliyyətinə icazə verilmədiyi avtoritar və totalitar sistemdə 
yaşamışıq. Biz iqtisadiyyatımızı tamamilə transformasiya edə 
bildik və indi ÜDM-in 80 faizi özəl sektorun payına düşür. 20 il 
əvvəl bu rəqəm sıfıra bərabər idi. Paytaxtın, regionların inkişafı 
ilə bağlı bir çox digər dəyişiklikləri də görə bilərsiniz. Enerji 
siyasəti Azərbaycanı tərəqqiyə aparır. İndi bizim malik 
olduğumuz hər şey – təbii sərvətlər, sənaye potensialımız 
Azərbaycan xalqının əlindədir və xalqımızın gələcəyinə xidmət 
edir. 
S u a l: Mən ABŞ prezidentinin Azərbaycandakı gənc de-
mokratiya ilə bağlı söhbətini dinləmişəm. Siz mükəmməl 
 53 
demokratiya istiqamətində nə qədər irəli getmisiniz? Gənc 
demokratiyaya malik olan bir ölkəsiniz, insan hüquqları və 
ya hər hansı başqa məsələlərlə bağlı nələri edəcəksiniz, 
nələri etmək niyyətindəsiniz? Gənc demokratiyadan 
mükəmməl demokratiyaya necə keçirsiniz? 
C a v a b: Düşünürəm ki, son 20 ildə mühüm nailiyyətlər 
əldə etmişik. Başlıcası və ən əhəmiyyətlisi Azərbaycanın 
inkişafla bağlı strateji seçimi olmuşdur. Müstəqilliyimizin əldə 
edildiyi illərdə,  xüsusilə də müstəqilliyimizin ilk illərində, 
burada vəziyyət indikindən tamamilə fərqli idi. Azərbaycanın 
özünü necə transformasiya etməsi, xalqın hansı sistemi qəbul 
edəcəyi böyük sual altında idi. Demokratik dövlətin qurulması 
ilə bağlı strateji seçim edildi. O vaxtdan bəri görülən bütün işlər 
həmin strateji seçimin nəticəsidir. 
Bu gün bizdə demokratik təsisatlar, azad mətbuat möv-
cuddur, internetdən istifadə sərbəstdir və məlumdur ki, heç də 
hər ölkədə internetə sərbəst qoşulma imkanı yoxdur. 
Azərbaycanda əhalinin 50 faizdən çoxu internetdən istifadə 
edir. Biz müxtəlif beynəlxalq təşkilatlara qoşulmuşuq, məsələn, 
10 ildir ki, əsas gündəliyi insan hüquqları və demokratiya 
məsələləri olan Avropa Şurasının üzvüyük. Həmçinin 
Azərbaycan könüllü şəkildə Avropa İttifaqının «Şərq Tərəf-
daşlığı» Proqramına qoşulmuşdur. Bir daha qeyd etmək 
istərdim ki, biz bunu könüllü şəkildə etdik. Beləliklə, bütün 
bunlar bizim strateji seçimimizin göstəricisidir. Biz iqtisadiy-
yatımızı və həmçinin siyasi sistemimizi gücləndiririk, məqsə-
dimiz inkişaf etmiş ölkəyə çevrilməkdir. Güclü demokratik 
təsisatlar olmadan bu mümkün deyildir. Ona görə də 
Azərbaycanda siyasi, demokratik və iqtisadi islahatlar eyni 
vaxtda həyata keçirilir. İqtisadi inkişaf olmadan demokratik 
nailiyyətlər az səmərəli olar. Buna görə də biz həyat səviy-
yəsinin daha da yüksəldilməsinə, yoxsulluq və işsizliyin aradan 
qaldırılmasına, güclü orta təbəqənin, güclü özəl sektorun 
yaradılmasına böyük önəm veririk. Bu da iqtisadi azadlığa və 
siyasi azadlığa gətirib çıxarır. 
 54 
S u a l: Deməli, siyasi azadlıq indi qeyd etdiklərinizin 
«əlavə məhsulu»dur? 
C a v a b: Bu bir tərəfdən, iqtisadi inkişafın nəticəsidir, digər 
tərəfdən isə siyasi azadlıqlar olmadan iqtisadi artıma nail olmaq 
mümkün deyildir. Bu xüsusilə, müstəqilliyinin ilk illərində əsasən 
xarici investisiyalar hesabına inkişaf edən və qeyd etdiyiniz kimi, 
gənc demokratiyaya malik, nisbətən gənc müstəqil dövlət olan 
Azərbaycana aiddir. Əlbəttə ki, xarici sərmayələri cəlb etmək üçün 
əlverişli investisiya mühitinə, möhkəm hüquqi bazaya, qanunun 
aliliyinə malik olmaq lazımdır. Əks təqdirdə kimsə gəlib sərmayə 
yatırmaz. Bu bizə iqtisadi potensialımızı inkişaf etdirməyə və 
demokratik dövlət qurmağımıza kömək etdi. 
S u a l:  20 il bundan əvvəlki tarixi dəyişikliyə gəldikdə, 
bu yəqin ki, 1991-ci ilin avqustunda Qorbaçovu devirmək 
üçün edilmiş uğursuz cəhdlə başladı. Bu hadisə həqiqətən, 
Azərbaycanın azadlığına aparırdı, elə deyilmi? 
C a v a b: Əslində bütün keçmiş Sovet İttifaqı ölkələri bu 
tarixi prosesin nəticəsində müstəqil oldular. Bəziləri deyir ki, 
müstəqillik uğrunda güclü hərəkat olmuşdu. Bəzi respubli-
kalarda güclü hərəkat olmuşdu, bəzilərində isə yox. Lakin buna 
baxmayaraq, bütün respublikalar müstəqillik əldə etdilər. 
Beləliklə, bu, obyektiv bir proses idi və Sovetlər İttifaqının 
süqutu nəticəsində biz müstəqil olduq. Lakin o vaxt üçün ən 
əhəmiyyətli olan bu deyildi. Ən əhəmiyyətlisi, müstəqilliyi 
qoruyub saxlamaq idi. Çünki Azərbaycanın keçmişində belə bir 
təcrübə olmuşdu. 1917-ci ildə Rusiya imperiyasının 
dağılmasından, bolşevik inqilabından sonra Azərbaycan 
müstəqil oldu. 1918-ci ildə müsəlman aləmində ilk demokratik 
respublika məhz Azərbaycanda yaradıldı. Lakin bu, yalnız 2 il 
davam etdi. Sonra bu müstəqillik əlimizdən alındı. Növbəti 
müstəqilliyimiz 1991-ci ildə baş verdi. Sovet İttifaqının süqutu 
nəticəsində biz müstəqil olduq, lakin  2 il ərzində vətəndaş 
müharibəsi, Ermənistanın ölkəmizə təcavüzü, ermənilər 
tərəfindən torpaqlarımızın işğalı nəticəsində Azərbaycanda çox 
xaotik vəziyyət əmələ gəldi. Müstəqilliyimiz yenidən təhlükə 
 55 
qarşısında idi. Xalqımız müstəqilliyimizi qorumaq üçün böyük 
müdriklik və cəsarət göstərdi. İyirmi il keçəndən sonra, bu gün 
Azərbaycan müstəqil və azad ölkəyə transformasiya olmağın 
yaxşı nümunəsidir. 
S u a l: Sizin atanız iki dəfə yeni Azərbaycanın lideri se-
çildi. Bir Prezident kimi, atanızın irsi barədə nə deyə 
bilərsiniz? 
C a v a b: Xalqımızın ümummilli lideri ölkəmizin ən çətin 
vaxtında hakimiyyətə gəldi. Bu, müstəqilliyimizi əldə etdikdən 
iki il sonra – 1993-cü ildə, vətəndaş müharibəsi getdiyi bir 
dövrdə oldu. Azərbaycan çox ağır vəziyyətdə idi. Ölkədə 
iqtisadi və siyasi böhran hökm sürürdü, torpaqlarımız Ermə-
nistan tərəfindən işğal olunmuşdu və perspektivlərimiz çox 
qaranlıq idi. Heydər Əliyev prezident seçildikdən sonra ölkədə 
vəziyyətin sabitləşdirilməsinə və vətəndaş həmrəyliyinə nail 
oldu. Sonra onun rəhbərliyi altında ölkədə siyasi və iqtisadi 
islahatlar həyata keçirilməyə və bir neçə ildən sonra iqtisa-
diyyatımız inkişaf etməyə başladı. Siz Heydər Əliyev irsini hər 
yerdə görə bilərsiniz. Elə bugünkü Azərbaycan onun irsidir. 
S u a l: Cənab Prezident, mənə elə gəlir ki, ən əhəmiyyətli 
və eyni zamanda, ən incə məqamlardan biri də budur ki, 
coğrafi baxımdan mərkəzdə yerləşdiyinizdən Sizin həm 
Şərqlə, həm də Qərblə əlaqələrinizin davam etdirilməsi 
önəmlidir. 
C a v a b: Əsrlər boyu Azərbaycan sivilizasiyaların qovuş-
duğu bir məkan olmuşdur və bu gün həm Şərqlə, həm Qərblə 
əməkdaşlıq siyasətimiz də, düşünürəm ki, xalqımızın çoxəsrlik 
adət-ənənələrinin və ölkəmizin coğrafi yerləşməsinin 
nəticəsidir. Bu siyasəti həyata keçirmək bizim üçün çətin 
deyildir. Əgər sizin öz mövqeniz varsa, müstəqil siyasət 
yürüdürsünüzsə və əgər siz etibarlı tərəfdaşsınızsa, xarici 
siyasət təşəbbüslərini həyata keçirmək çox asan olur. Deyə 
bilərəm ki, bu gün bizim müsəlman dünyası ölkələri ilə çox 
yaxşı münasibətlərimiz vardır. İslam dünyasının bir hissəsiyik. 
Eyni zamanda, Avropa ölkələri ilə də yüksək səviyyədə 
 56 
əlaqələrimiz qurulub, biz Avropa təsisatları ilə fəal əməkdaşlıq 
həyata keçiririk. Azərbaycan nadir ölkələrdəndir ki, həm 
Avropa Şurasının, həm də İslam Əməkdaşlığı Təşkilatının 
üzvüdür. 
S u a l: Cənab Prezident, Dağlıq Qarabağ münaqişəsinə 
toxunmaq istərdim. Siz yaxın perspektivdə bu münaqişənin 
sülh yolu ilə nizama salınmasını mümkün hesab 
edirsinizmi? Yaxud da Azərbaycan ilə Ermənistan arasında 
mövcud durum müharibəyə apara bilərmi? 
C a v a b: Ermənistan–Azərbaycan, Dağlıq Qarabağ münaqişəsi 
region üçün ən böyük təhlükədir. Dağlıq Qarabağ Azərbaycanın 
tarixi hissəsidir. «Qarabağ» Azərbaycan sözüdür. Ötən əsrin 90-cı 
illərinin əvvəllərində təkcə Dağlıq Qarabağdan deyil, eləcə də 
ermənilərin heç zaman yaşamadıqları Dağlıq Qarabağ ətrafındakı 7 
rayondan bütün azərbaycanlılar qovuldular. Ümumilikdə bizim 1 
milyondan çox qaçqın və məcburi köçkünümüz vardır. Dağlıq 
Qarabağ tarixi nöqteyi-nəzərdən bizim torpağımızdır, hüquqi 
nöqteyi-nəzərdən də beynəlxalq birlik Dağlıq Qarabağı 
Azərbaycanın bir hissəsi kimi qəbul edir – BMT-nin Təhlükəsizlik 
Şurası tərəfindən erməni işğalçı qoşunlarının Azərbaycanın Dağlıq 
Qarabağ ərazisindən qeyd-şərtsiz çıxarılmasını tələb edən 4 qətnamə 
qəbul edilmişdir. Digər mötəbər beynəlxalq təşkilatlar tərəfindən də 
müvafiq qərar və qətnamələr qəbul edilmişdir. 
Biz münaqişənin hələ də sülh yolu ilə nizama salınacağına 
ümid edirik. Münaqişənin həll olunması beynəlxalq hüquq norma 
və prinsiplərinə əsaslanmalıdır. Azərbaycanın ərazi bütövlüyü 
bərpa olunmalıdır, erməni silahlı qüvvələri bütün işğal olunmuş 
ərazilərimizdən çıxarılmalı, azərbaycanlıların öz ata-baba 
yurdlarına, o cümlədən Dağlıq Qarabağa qayıtmaq hüququ 
olmalıdır. Dağlıq Qarabağa muxtariyyət statusu verilə bilər. 
Dünyada və Avropada muxtariyyətlərin yaxşı nümunələri vardır. 
Təmas xəttindəki vəziyyətə gəldikdə isə, burada vəziyyət çox 
kövrəkdir. Faktiki olaraq sülh yoxdur. 
S u a l:  Sülh əldə olunmayıb? 
 57 
C a v a b: Xeyr, atəşkəs sazişinin 1994-cü ildə əldə edil-
məsinə baxmayaraq, hələ də sülhə nail olunmayıb, sülh yoxdur. 
Buna görə də heç kim təmas xəttində hər hansı bir ssenarini 
istisna edə bilməz. Münaqişə nə qədər tez həll edilərsə, hamı 
üçün, o cümlədən Ermənistan üçün də bir o qədər yaxşı olar. 
S u a l: Oxuduğum son məqaləyə görə, bu münaqişə nəti-
cəsində 25 min insan həyatını itirmişdir. 
C a v a b: Müxtəlif rəqəmlər vardır, lakin hərbi əməliyyatlar 
zamanı, əlbəttə ki, itkilər olmuşdur, müharibə dövründə bizdə 
12–15 min insan həlak olmuş və itkin düşmüşdür. Ermənilər nə 
qədər itki veriblər, bunu onların özləri daha yaxşı bilirlər. 
S u a l:  Sizin də dediyiniz kimi, region baxımından 
hazırda bölgənin ən təhlükəli məsələsi odur ki, Dağlıq 
Qarabağla bağlı vəziyyət necə olacaq? 
C a v a b: Düşünürəm ki, bu münaqişənin proqnozlaş-
dırılması mümkün olmadığından ən təhlükəli münaqişədir. 
Nəyin baş verəcəyini proqnozlaşdırmaq olmur. Azərbaycanın 
bütün beynəlxalq hüquq normalarına, o cümlədən BMT 
Nizamnaməsinə əsasən, öz ərazi bütövlüyünü istənilən vasitə ilə 
bərpa etmək üçün tam hüququ vardır. Elə ölkələr var ki, onlar 
özünün yerləşdiyi əsas ərazidən min kilometrlərlə uzaqda ərazi 
bütövlüklərini bərpa etmişlər. Dağlıq Qarabağ Azərbaycanın 
mərkəzində yerləşir. Dağlıq Qarabağın Ermənistan ilə heç 
zaman inzibati sərhədi olmayıb. Hətta sovet dövründə bu 
ərazinin – o zamanlar Dağlıq Qarabağ Muxtar Vilayəti adlanırdı 
– Ermənistan ilə heç bir inzibati sərhədi yox idi. Dağlıq 
Qarabağın əhalisinin təqribən 30 faizi  azərbaycanlılar idi. Buna 
görə də bizim ərazi bütövlüyümüzü istənilən yolla bərpa etməyə 
tam hüququmuz vardır. Lakin biz bunu sülh yolu ilə etmək 
istəyirik. Demək olar, 20 ildir ki, beynəlxalq vasitəçilər heç bir 
nəticə olmadan bu məsələ ilə məşğuldurlar. 
S u a l: Rusiyanın son zamanlar bizim azad ticarət zonası 
adlandırdığımız  bu əraziləri bir-birinə yaxınlaşdırmaq 
məqsədi daşıyan ideyasına münasibətiniz necədir? Siz bu 
ideyanı bəyənirsiniz? 
 58 
C a v a b: Bizim keçmiş sovet respublikalarının bir çoxu ilə 
azad ticarət sazişlərimiz var və bunlar özünü doğruldur. Bu 
baxımdan iqtisadi əlaqələrimiz üçün heç bir problem yoxdur. 
Bizim Rusiya ilə ticarət dövriyyəmiz sürətlə artır. İqtisadi 
əməkdaşlıq və qarşılıqlı sərmayələr güclü iqtisadi əlaqələrin 
yaradılmasına kömək edir. Buna görə də bu yeni ideyaları və 
bunun nəyə aparacağını təhlil etmək indi mənim üçün çətindir. 
Lakin biz hər hansı potensial təşəbbüsü və ya potensial addımı 
qiymətləndirərkən, əlbəttə ki, onun iqtisadi cəhətdən 
cəlbediciliyinə baxırıq. Əgər bu daha yaxşı iqtisadi əməkdaşlığa 
apararsa, onu dəstəkləyərik. Biz həmişə o mahiyyəti əsas 
götürürük ki, xalqımıza, ölkəmizə nə verəcək, iqtisadi 
maraqlarımıza necə xidmət edəcəkdir. 
S u a l: Hər yerdə Putinin hakimiyyətə qayıdışı ehtimal 
olunur. Fikrinizcə, Putinin siyasəti davam edəcək, yoxsa 
tamamilə fərqli bir vəziyyət olacaqdır? 
C a v a b: Düşünürəm ki, bu, Azərbaycan üçün cənab Putinin 
siyasətinin davamı olacaqdır. Çünki 2003-cü ildən 2008-ci ilədək 
cənab Putin prezident olduğu müddətdə biz onunla dəfələrlə 
görüşmüşük. O, Azərbaycana səfərlər edib, mən Moskvaya 
səfərlər etmişəm. Rusiyanın Azərbaycan ilə bağlı bugünkü 
siyasətinin əsası faktiki olaraq Vladimir Putin tərəfindən 
qoyulmuşdur. O, Azərbaycana səfər etmiş ilk Rusiya prezidenti 
olub – 2001-ci ildə. Təsəvvür edin, Azərbaycanın 10 illik 
müstəqilliyi ərzində Rusiyanın əvvəlki prezidenti ölkəmizə heç 
vaxt səfər etməmişdi. Prezident Putin Azərbaycana gəldi və bu, 
Rusiya ilə Azərbaycan arasında əlaqələrdə dönüş nöqtəsi oldu. O 
vaxtdan bəri, son 10 il ərzində biz ikitərəfli münasibətlərdə – 
siyasi, iqtisadi, energetika sahələrində əməkdaşlıqda çox böyük 
inkişafa nail olmuşuq. Biz sərhədlərin demarkasiyası ilə bağlı saziş 
imzalamışıq. Bu da həmçinin tarixi bir sənəddir. Fikrimcə, bu gün 
Rusiya və Azərbaycan yaxşı qonşuluq nümunəsi göstərirlər. Bu 
siyasətin əsası Vladimir Putin tərəfindən qoyulub və prezident 
Medvedev tərəfindən davam etdirilib. Biz əminik ki, bu siyasət 
davam etdiriləcəkdir. 
 59 
S u a l: Ölkənizdə neft və qazın ixrac həcmi sahəsində 
bölgü olduğu kimi qalacaqmı? Nisbi həcm necədir? 
C a v a b: İndi bu müqayisəolunmazdır. Çünki ixracımızın əsas 
hissəsini neft təşkil edir. Biz təqribən 1 milyon barrel neft hasil 
edirik və bunun böyük bir hissəsi ixrac olunur. Yaxın vaxtlarda qaz 
ixrac edən ölkəyə çevrilmişik. Qaz ixracımız hələ ki, regional 
bazarla məhdudlaşır. Çox böyük qaz ehtiyatlarımız vardır. 
Azərbaycanda təsdiq olunmuş qaz ehtiyatları təxminən 2,6 trilyon 
kubmetrdir. Neftdən fərqli olaraq, qaz biznesində nəqliyyat sistemi 
istehlakçılara birbaşa çatdırılmalıdır. Bunun üçün yeni boru 
kəmərləri inşa edilməli, ya da mövcud olanlar genişləndirilməlidir. 
Bizim belə planlarımız var və düşünürəm ki, 7–10 ilə Azərbaycan 
dünyada neftdən çox qaza görə tanınacaqdır.  
S u a l: 10 il ərzində? 
C a v a b: Bəlkə də daha tez. 
S u a l: Siz üçüncü müddətə prezidentliyə namizədliyinizi 
irəli sürməyi planlaşdırırsınız? Bu barədə qərar vermisiniz? 
C a v a b: Xeyr, qərar verməmişəm. Bu, xalqın istəyindən 
asılıdır. Əgər xalq məni və gördüyüm işləri dəstəkləməkdə 
davam etsə, bu variantı nəzərdən keçirəcəyəm. Bu, insanların 
mənim fəaliyyətimi necə qiymətləndirmələrindən və onların 
verdiyi dəstəyin nə səviyyədə olmasından asılı olacaqdır. 
S u a l: Gənc demokratiyadan danışdıq, Siz vəziyyəti təhlil 
edərək dediniz ki, bu sahədə irəliləyişlər əldə olunub. Azad 
demokratiya, azad mətbuat və insan haqları məsələlərində 
daha da irəliyə getməyi düşünürsünüzmü? Bu istiqamətdə 
başladığınız yolda daha da irəli gedəcəksinizmi? 
C a v a b: Əlbəttə, gələcəkdə görüləsi çox işlər var. Biz bu 
uzun prosesin hələ başlanğıcındayıq. Son 20 ildə, hətta 20 ildən 
də az bir vaxtda çox böyük nailiyyətlər əldə olunub. Bir daha 
demək istəyirəm ki, ən vacibi strateji seçimdir. Biz bu yolu 
seçmişik və demokratik institutlarımızı inkişaf etdirməkdə, 
siyasi islahatlar keçirməkdə davam edəcəyik. O ki qaldı, əsas 
azadlıqlara, bu gün bununla bağlı heç bir məhdudiyyət yoxdur. 
Bir daha demək istəyirəm ki, azad internet, əhalisinin 50 faizi 
 60 
internet istifadəçisi olan bir ölkədə azad mətbuat 
məhdudlaşdırıla bilməz. 
S u a l: Beləliklə, internetə çıxış – böyük azadlıq 
deməkdir? C a v a b: Əlbəttə, bu, ifadə azadlığı, mətbuat 
azadlığıdır. Siyasi sistemin inkişaf etdirilməsinə gəldikdə, bu 
halda heç də hər şey bizim hökumətdən asılı deyildir. Çünki 
bütün siyasi qüvvələr də öz növbəsində dəyişməli, özlərini 
müasirləşdirməli, təcavüzkar hərəkətlərdən çəkinməlidirlər. 
Əgər biz siyasi sistemdən danışırıqsa, bu, siyasi sistemdir, 
təcavüzkar davranış növü deyildir. Düşünürəm ki, bizim 
hökumətin göstərdiyi yaxşı nümunə, həmçinin indi öz siyasi 
mədəniyyətlərinin ilkin mərhələsində olan müxtəlif siyasi 
qüvvələrin transformasiyasına müsbət təsir edə bilər. Bizim 
yaxşı nümunələrimiz var, bir daha demək istəyirəm, Azər-
baycan 10 ildir ki, Avropa Şurasının üzvüdür. Biz Avropa 
İttifaqının tərəfdaşına çevrilirik. Demokratik islahatlar bu 
institutlarla əməkdaşlığın gündəliyinin bir hissəsini təşkil edir. 
Əgər demokratik islahatları davam etdirmək istəməsəydik, 
bunu dayandırardıq. Biz 2001-ci ilədək Avropa Şurasının üzvü 
olmadan da yaşayırdıq. Bu gün Azərbaycan özü-özünü təmin 
edən bir ölkədir. Heç yerdən heç bir maliyyə yardımına, maddi 
dəstəyə ehtiyacımız yoxdur. Əksinə, bəzən tərəfdaşlarımıza 
maliyyə cəhətdən dəstək veririk. Buna görə də bizim 
demokratik inkişafla bağlı öhdəliyimiz dəyərlərə, ölkəni necə 
dəyişmək istəyimizə dair baxışlarımıza əsaslanan şüurlu 
seçimimizdir. 
S u a l: Bir məsələni soruşmaq istəyirəm. Fikrimcə, daha 
mükəmməl demokratiyaya nail olmaq üçün müxalifətin 
yaradılması önəmlidir. Siz bunun üzərində işləmisinizmi?  
C a v a b: Bəli. Ancaq müxalifətin çox zəif olması faktı 
bizim günahımız deyildir. Biz onlara məhdudiyyət qoymuruq. 
Son illər Azərbaycanda görülən işlər onların məkanını daraldır. 
Çünki onların mübahisə aparması üçün ciddi heç nə yoxdur. Ən 
vacib məsələ – Dağlıq Qarabağ məsələsində bizim hökumət milli 
maraqlarımızın daha güclü müdafiəçisidir. Bizə bəzən belə 
 61 
məlumatlar gəlib çatır ki, bəzi müxalifət liderləri bəzi xarici 
nümayəndələrlə şəxsi ünsiyyətləri zamanı, beynəlxalq 
qüvvələrin onları dəstəkləyəcəyi halda, Dağlıq Qarabağı 
Ermənistana vermək, təslim etmək niyyətlərini ifadə edirlər. 
Son bir neçə il ərzində iqtisadi sahədə biz inanılmaz nəticələr 
əldə etmişik. Buna görə də onlar üçün mübahisə aparmağa heç 
nə qalmayıb. Son 7 ildə ÜDM-in artımı 300 faiz olub – 3 dəfə. 
Yoxsulluğun səviyyəsi 49 faizdən 9 faizə düşüb – 5 dəfə 
azalıb. Büdcə xərcləri 20 dəfə, 20 faiz yox, 20 dəfə artıb. Çox 
güclü sosial müdafiə sistemi, infrastruktur layihələri 
yaratmışıq. Bu səbəbdən müxalifət nə barədə mübahisə edə 
bilər? Əlbəttə ki, çatışmazlıqlar da vardır. Ancaq hökumət nə 
qədər yaxşı işləsə, təbii ki, müxalifətin də manevr etmək üçün 
daha az imkanı qalır. Buna görə də yeni Azərbaycanda 
özlərinə necə yer tapmaq onların öz işidir. Əfsuslar olsun ki, 
bugünkü müxalifətə rəhbərlik edənlər 1992–93-cü illərdə 
ölkəni vətəndaş müharibəsinə aparan insanlardır. Eyni adamlar 
20 ildir ki, eyni vəzifədə oturublar və istefa vermək istəmirlər. 
S u a l: İnsanlar vəzifəyə gələndə bəzən belə edirlər,  
istefa vermək istəmirlər. Ermənistan fikir irəli sürüb ki, 
müəyyən mənada, Avropa İttifaqına qoşulmaqda maraqlı 
ola bilər. Mən Sizin buna reaksiyanızı bilmək istərdim. Bəs 
Siz nə vaxtsa Avropa İttifaqına qoşulmağa cəhd 
etmisinizmi? C a v a b: İlk növbədə demək istərdim ki, mən heç 
vaxt eşitməmişəm ki, Ermənistan açıq şəkildə belə bir öhdəlik 
götürdüyünü desin. Mən bu barədə heç vaxt eşitməmişəm. 
Azərbaycana gəldikdə, qeyd etdiyim kimi, hazırda biz Avropa 
İttifaqı ilə «Şərq Tərəfdaşlığı» Proqramı üzərində işləyirik. Əlbəttə, 
biz bilməliyik ki, Avropa İttifaqının Cənubi Qafqazla bağlı gün-
dəliyi nədən ibarətdir və onlar üzv ölkə olmaq üçün Azərbaycanın 
potensialını və ya perspektivlərini necə qiymətləndirirlər. Səmimi 
deyirəm, bizim siyasətimiz elədir ki, biz heç vaxt əlçatmaz bir şeyə 
nail olmağa çalışmırıq. Biz realistik. Əgər belə bir təklif alarıqsa, 
bunu nəzərdən keçirərik. Əgər almasaq, «bizi qəbul edin, qəbul 
edin» – deyə qapını sındırmağa çalışmayacağıq. Bir daha demək 
 62 
istəyirəm ki, biz güclü ənənələri olan bir ölkəyik. Biz müsəlman 
ənənələri olan bir ölkəyik və bununla fəxr edirik. Biz müasir, 
dünyəvi və özü-özünü təmin edə bilən ölkəyik. Buna görə də 
Avropa İttifaqı ilə münasibətlərimizin hazırkı inkişaf mərhələsində 
hər iki tərəf əməkdaşlığın səviyyəsindən tam razıdır və bəlkə də 
indi gələcəyə baxmaq tezdir. 
S u a l: Siz müxtəlif qəzetlərdə başlıqlar görəndə ki, 
Avropa Parlamenti Azərbaycanı insan haqlarının pozulma-
sında ittiham edir, işgəncəyə, ifadə azadlığına və s. istinad 
edildikdə, bu Sizə təsir edirmi? Yoxsa Siz deyirsiniz ki, belə 
bir şey var və biz bunu aradan qaldırmalıyıq. C a v a b: 
Yox, biz bu cür qeyri-dost addımlara məhəl qoymuruq. 
Azərbaycana qarşı bu cür hərəkətləri irəli sürən həmin 
təşkilatlarda olan tərəfdaşlarımızla çox ciddi şəkildə müzakirə 
edirik. Bu cür hallar ikili standartların nəticəsidir. Əfsuslar olsun 
ki, 2008-ci ilin martında hakimiyyətin dinc etirazçıları, ordunun 
isə 10-dan çox insanı öldürdüyü və bir çox siyasətçinin həbs 
edildiyi qonşu Ermənistan ilə bağlı Avropa Parlamenti heç vaxt 
belə bir qətnamə qəbul etməyib. Niyə? Çox güman ki, Avropa 
ölkələrində mövcud olan güclü erməni lobbisinə görə. Ancaq 
Azərbaycanda az əhəmiyyətli hansısa bir epizod baş verdikdə, 
onların bəziləri bu məsələni şişirtməyə çalışır. Cənubi Qafqazın 
bütün ölkələrinə münasibətdə vahid, standart siyasət olmalıdır, 
istər həll edilməmiş münaqişələr olsun, istərsə də demokratik 
inkişaf. Əfsuslar olsun ki, Azərbaycana hücumlar etmək, 
ölkəmizi nüfuzdan salmağa çalışmaq və məsələləri tamamilə 
yanlış yöndə təqdim etmək beynəlxalq təşkilatlardakı bəzi 
dairələrin gündəliyində duran məsələlərdir. Bu bizə təsir etmir, 
cüzi qıcıqlandırır. 
S u a l: Çünki Siz bunu yoxlayırsınız və əgər düzgün 
deyilsə, inkar edirsiniz. C a v a b: Əlbəttə. Avropa Parlamenti 
belə bir ədalətsiz, qərəzli və yanlış qətnamə qəbul edəndə, 
bizim parlament bunu inkar edən bəyanat verir. Əlbəttə ki, 
Azərbaycana qarşı hər hansı bir bədxah, ədalətsiz və qərəzli, 
bəzən isə təhqiredici hərəkətlər cavabsız qalmır. Biz bunlara 
 63 
ciddi şəkildə və dəlillərlə cavab veririk. Biz bu dəlilləri 
gətirəndə deyiləsi bir şey qalmır. Nə üçün Cənubi Qafqazda, 
qonşuluqda doğrudan da narahatlıq doğuran hadisələrə deyil, 
yalnız Azərbaycana diqqət yetirilir? Nə üçün bütün diqqət 
Azərbaycanın üzərində cəmləşib? Bu sualı biz daim veririk və 
heç vaxt da bir cavab ala bilmirik. 
S u a l: Bəs cavab nədir? Nə üçün bu mənada 
Azərbaycan diqqət mərkəzindədir? Əgər, Siz dediyiniz 
kimi, belə deyilsə və digərlərində insan haqları daha 
pisdirsə, Siz deyirsiniz ki, burada insan haqları daha 
yaxşıdır və ya hər nə isə. Bəs diqqətin yönəlməyinin səbəbi 
nədir? Çünki bu elə bir məsələdir ki, müxtəlif vaxtlarda, 
dünyanın başqa yerlərində olan digər ölkələrdə də soruşa 
bilərlər. C a v a b: Düşünürəm ki, bunun bir neçə səbəbi 
vardır. Hansı birinin ən vacib olduğunu dəqiq bilmək mənim 
üçün çətindir. Ancaq mən parlamentin üzvü olduğum zaman 
Azərbaycanın Avropa Şurasındakı nümayəndə heyətinə rəh-
bərlik edən və Avropa Şurasında iki ildən artıq çalışan bir şəxs 
kimi deyə bilərəm ki, orada Azərbaycanın Avropanın bir hissəsi 
olduğunu qəbul edə bilməyən insanlar vardı. Bəlkə də bu, 
fobiyanın bir növü idi. Biz hamımız bilirik ki, bəzi ölkələrdə 
islamofobiya var və bu, bəzi qərarlara təsir edir. 
Digər bir səbəb Azərbaycanın coğrafi baxımdan, iqtisadi 
cəhətdən müstəqil və zəngin təbii ehtiyatları olan bir ölkə kimi, 
təkcə regional deyil, qlobal miqyasda çox vacib bir ölkəyə 
çevrilməsi ola bilər. Bu hərəkətlərin bir hissəsi bizə təzyiq 
etmək, təsir göstərmək, hücum etmək və bəzən xeyir əldə etmək 
cəhdlərindən də irəli gəlir. Azərbaycanın Avropa institutları ilə 
əlaqələri çox müsbətdir. Bizim Avropa İttifaqının üzvü olan, 
demək olar ki, bütün ölkələrlə, eləcə də Avropa Parlamenti, 
Avropa Komissiyası ilə ikitərəfli səviyyədə çox yaxşı 
əlaqələrimiz vardır. Mən dəfələrlə bu institutların rəhbərləri ilə 
görüşmüşəm, çox açıq və konstruktiv müzakirələr aparmışam. 
Buna görə də sizin istinad etdiyiniz bu cür qətnamələr çox da 
 64 
əhəmiyyətli deyil və onlar əslində Avropa ilə Azərbaycan 
arasındakı əməkdaşlığın real ruhunu və səviyyəsini əks etdirmir. 
M ü x b i r: Əlbəttə, daha bir dünya təşkilatı Azərbaycana 
maraq göstərir, Azərbaycana cəlb olunub. Bu, «Eurovision» 
mahnı müsabiqəsidir. Bu digər bir mühüm beynəlxalq 
məsələdir. 
İ l h a m  Ə l i y e v: Əslində, biz bunun beynəlxalq məsələyə 
çevriləcəyini gözləmirdik. Biz buna mahnı kontekstində yana-
şırdıq. Ancaq bilirsiniz, bugünkü dünyada hər şey o qədər 
siyasiləşdirilib ki, musiqinin harada qurtardığını, siyasətin harada 
başladığını bilmirsən. Bu, əlbəttə, bizim gənc müsabiqə 
iştirakçıları üçün böyük uğur idi. Azərbaycanda böyük bayram 
oldu. Qələbədən sonra mən şərhlər eşitdim ki, Avropada çoxlu 
sayda insan soruşurdu: Azərbaycan harada yerləşir, Avropada 
yerləşir? Onlar bu müsabiqədə necə iştirak edə bilərlər? Axı 
Azərbaycan Avropada deyil. Bilirsiniz, belə düşüncələr mövcud-
dur. Düşünürəm ki, çox məşhur beynəlxalq mahnı müsabiqəsində 
böyük qələbədən savayı, bu bizə özümüzü olduğumuz kimi təqdim 
etməyə yaxşı imkan yaradacaqdır. Çünki Azərbaycana, Bakıya xoş 
niyyətlərlə gələn hər kəs ölkəmizin son 10 və ya 20 ildə nələr əldə 
etdiyini asanlıqla görə bilər. Təmaslara və ölkəmizin təqdimatına 
gəldikdə, bizim əsas işimiz qonaqları dəvət etməkdir. Əvvəlki 
dövrlərdə biz Azərbaycan haqqında danışmaq, ölkəmiz haqqında 
məlumat vermək, təqdimatlar etmək üçün müxtəlif ölkələrə 
nümayəndələr göndərirdik. İndi isə sözün yaxşı mənasında, ən 
gözəl təbliğat insanları dəvət etmək, onlara ölkənin necə inkişaf 
etdiyini əyani şəkildə göstərməkdir. Bu mənada Bakıda keçiriləcək 
«Eurovision» müsabiqəsi Azərbaycan ilə Avropanın bir-birinə 
daha da yaxınlaşması üçün yaxşı fürsət olacaqdır. 
M ü x b i r: Biz Sizə burada uğurlu müsabiqə 
keçirməyinizi arzulayırıq. Siz yenidən qalib gəlməyə 
bilərsiniz, demək istəyirəm ki, Siz bunsuz da uğurlu 
müsabiqə keçirəcəksiniz. Sizə xoş günlər arzulayırıq. Bu 
söhbətə görə çox sağ olun, mən çox məmnun oldum. Gələn 
dəfəyədək.  İ l h a m   Ə l i y e v: Çox sağ olun. 
 65 
 
ABŞ-ın  KALİFORNİYA TEXNOLOGİYA 
İNSTİTUTUNUN FİZİKİ BİOLOGİYA 
MƏRKƏZİNİN DİREKTORU, KİMYA ÜZRƏ 
NOBEL MÜKAFATI LAUREATI, KİMYA VƏ 
FİZİKA ELMLƏRİ ÜZRƏ PROFESSOR  
ƏHMƏD ZEVAYL İLƏ GÖRÜŞ 
 
Prezident sarayı 
 
11 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 11-də ABŞ-ın Kaliforniya Texnologiya İnstitutunun 
Fiziki Biologiya Mərkəzinin direktoru, kimya üzrə Nobel 
mükafatı laureatı, kimya və fizika elmləri üzrə professor Əhməd 
Zevaylı qəbul etmişdir. 
Nobel mükafatı laureatı, professor Əhməd Zevayl Azər-
baycana səfərindən məmnunluğunu bildirdi. Bakı Beynəlxalq 
Humanitar Forumunun əhəmiyyətinə toxunan Əhməd Zevayl 
forumda Azərbaycan prezidenti İlham Əliyevin nitqini, xüsusilə 
dövlət başçısının elmlə, təhsillə bağlı fikirlərini yüksək 
qiymətləndirdi. O, ölkəmizdə böyük inkişaf proseslərinin şahidi 
olduğunu dedi. 
Dövlətimizin başçısı Bakı Beynəlxalq Humanitar Foru-
munda iştirak etdiyinə görə qonağa təşəkkürünü bildirdi. 
Prezident İlham Əliyev bu cür tədbirlərin beynəlxalq əməkdaş-
lıq, qarşılıqlı anlaşma baxımından önəmini qeyd etdi. Azər-
baycanı müasir ölkə kimi inkişaf etdirməyin qarşıya məqsəd 
qoyulduğunu deyən dövlət başçısı buna elmin, təhsilin yüksəlişi 
sayəsində çatmağın mümkün olduğunu vurğuladı. 
 
 
 
 
 66 
 
AVSTRİYA RESPUBLİKASININ FEDERAL 
PREZİDENTİ HAYNZ FİŞERİN AZƏRBAYCANA 
RƏSMİ SƏFƏRİ  
 
12 oktyabr 2011-ci il 
 
Oktyabrın 12-də Azərbaycan Respublikasında rəsmi sə-
fərdə olan Avstriya Respublikasının Federal Prezidenti Haynz 
Fişerin rəsmi qarşılanma mərasimi olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi prezident İlham Əliyevə raport 
verdi. 
Azərbaycan Respublikasının Prezidenti İlham Əliyev və 
xanımı Mehriban Əliyeva Avstriya Respublikasının Federal 
Prezidenti Haynz Fişeri və xanımı Margit Fişeri səmimiyyətlə 
qarşıladılar. 
Fəxri qarovul dəstəsinin rəisi Avstriya Respublikasının 
Federal Prezidentinə raport verdi. 
Avstriyanın və Azərbaycanın dövlət himnləri səsləndi. 
Dövlət başçıları Fəxri qarovul dəstəsinin qarşısından keç-
dilər. 
Avstriya Respublikasının Prezidenti Azərbaycan əsgərlərini 
salamladı. 
Azərbaycanın dövlət və hökumət nümayəndələri prezident 
Haynz Fişerə, Avstriya nümayəndə heyətinin üzvləri prezident 
İlham Əliyevə təqdim olundu. 
Fəxri qarovul dəstəsi hərbi marşın sədaları altında dövlət 
başçılarının qarşısından keçdi. 
 
 
 
 
 
 67 
 
AVSTRİYA PREZİDENTİ  HAYNZ FİŞER İLƏ 
TƏKBƏTƏK GÖRÜŞ 
 
Prezident sarayı 
 
12 oktyabr 2011-ci il 
 
Oktyabrın 12-də rəsmi qarşılanma mərasimindən sonra 
Azərbaycan Respublikasının Prezidenti İlham Əliyevin və 
xanımı Mehriban Əliyevanın Avstriya Respublikasının Federal 
Prezidenti Haynz Fişer və xanımı Margit Fişer ilə birgə görüşü 
olmuşdur. 
Sonra Azərbaycan Respublikasının Prezidenti İlham Əliyevin 
və Avstriya Respublikasının Federal Prezidenti Haynz Fişerin 
təkbətək görüşü keçirilmişdir. 
Görüşdə ikitərəfli münasibətlərin müxtəlif sahələrdə, o cüm-
lədən siyasi, iqtisadi və digər sahələrdə uğurla inkişaf etmə-
sindən məmnunluq ifadə olundu. Ölkələrimiz arasında əla-
qələrin daha da genişləndirilməsi üçün yaxşı potensialın olduğu 
vurğulandı. 
Avstriya Respublikasının Federal Prezidenti Haynz Fişerin 
Azərbaycana rəsmi səfərinin ölkələrimiz arasında əməkdaşlığın 
daha da möhkəmləndirilməsi baxımından əhəmiyyəti qeyd 
olundu. 
Görüşdə ikitərəfli, regional və beynəlxalq məsələlər ətra-
fında fikir mübadiləsi aparıldı. 
 
 
 
 68 
 
GENİŞ TƏRKİBDƏ GÖRÜŞ 
 
Prezident sarayı 
 
12 oktyabr 2011-ci il 
 
Oktyabrın 12-də təkbətək görüş başa çatdıqdan sonra 
Azərbaycan Respublikasının Prezidenti İlham Əliyevin və 
Avstriya Respublikasının Federal Prezidenti Haynz Fişerin nü-
mayəndə heyətlərinin iştirakı ilə geniş tərkibdə görüşü ol-
muşdur. 
İ l h a m   Ə l i y e v: Hörmətli cənab Prezident! 
Hörmətli qonaqlar! 
Sizi bir daha Azərbaycanda salamlayıram. Ölkəmizə xoş 
gəlmisiniz! Sizin səfəriniz bizim üçün, ölkələrimiz arasında 
əlaqələrin inkişafı üçün çox əhəmiyyətlidir. Əminəm ki, səfərin 
nəticələri çox uğurlu olacaqdır. 
Biz bir sıra mühüm sənədləri imzalamağı və bir sıra müxtəlif 
məsələləri ətraflı müzakirə etməyi planlaşdırırıq. İkitərəfli 
münasibətlərin gündəliyi kifayət qədər genişdir. Biz Dağlıq 
Qarabağ münaqişəsinin həlli də daxil olmaqla, enerji 
əməkdaşlığı, iqtisadi fəaliyyət sahələrində qarşılıqlı maraq 
doğuran bir sıra məsələləri müzakirə etməyə hazırıq. Biz sürətlə 
inkişaf edən ikitərəfli münasibətlərimizdə yeni mərhələyə 
qədəm qoyuruq. 
Mən bilirəm ki, iqtisadi sahədə qarşılıqlı maraqlar vardır. 
İşgüzar dairələr arasında görüşlər keçiriləcəkdir. Mədəniyyət 
sahəsində də bizim yaxşı nəticələrimiz vardır. Mən düşünürəm 
ki, əməkdaşlığımızın səviyyəsindən qane ola bilərik. Əlbəttə ki, 
Sizin səfəriniz bu əlaqələri daha da gücləndirir və əminəm ki, 
bu da çox yaxşı nəticələr verəcəkdir. 
H a y n z   F i ş e r:  Çox sağ olun, cənab Prezident! 
Mən Sizin atanızın 2000-ci ildə Avstriyaya səfərini xa-
tırlayıram. O vaxtdan 11 il keçmişdir, bir çox dəyişikliklər baş 
 69 
vermişdir. Böyük inkişaf vardır. Ölkəniz inkişaf tempi 
baxımından böyük addımlar atmışdır. Bu çox təqdirəlayiqdir. 
Bu münasibətlə təbriklərimi bildirirəm. 
Məni və məni müşayiət edən nümayəndə heyətini səfərə 
dəvətinizə görə Sizə minnətdarlığımı bildirirəm. Sizin dəvə-
tinizi böyük məmnuniyyətlə qəbul etdim. Nümayəndə heyəti-
mizin tərkibi təkcə siyasətçilər və diplomatlardan ibarət 
deyildir. Buraya, həmçinin işgüzar dairələrdən, elm və turizm 
sahələrindən nümayəndələr daxildir. 
 
 
 
 
 
 70 
 
SƏNƏDLƏRİN İMZALANMASI MƏRASİMİ  
 
Prezident sarayı 
 
12 oktyabr 2011-ci il 
 
Oktyabrın 12-də Azərbaycan prezidenti İlham Əliyevin və 
Avstriya Federal prezidenti Haynz Fişerin nümayəndə heyətlərinin 
iştirakı ilə geniş tərkibdə görüşü başa çatdıqdan sonra Azərbay-
can–Avstriya sənədlərinin imzalanması mərasimi olmuşdur. 
«Krems Tətbiqi Elmlər Universiteti və Azərbaycan Turizm 
İnstitutu arasında əməkdaşlıq haqqında Saziş»i Azərbaycan 
Turizm İnstitutunun rektoru Cəfər Cəfərov və Krems Tətbiqi 
Elmlər Universitetinin icraçı direktoru Haynz Boyer imza-
ladılar. «SOCAR və OMV şirkətləri arasında enerji layihələri 
üzrə Anlaşma Memorandumu»nu Azərbaycan Respublikası 
Dövlət Neft Şirkətinin prezidenti Rövnəq Abdullayev və OMV 
şirkətinin qaz və enerji məsələləri üzrə İdarə Heyətinin 
direktoru Gerhard Roys imzaladılar. 
«Azərbaycan Respublikası Rabitə və İnformasiya Texno-
logiyaları Nazirliyi və Avstriya Respublikasının Nəqliyyat, İn-
novasiya və Texnologiya Federal Nazirliyi arasında innovasiya 
və informasiya texnologiyaları sahəsində əməkdaşlıq haqqında 
Anlaşma Memorandumu»nu Azərbaycan Respublikasının 
Rabitə və İnformasiya Texnologiyaları naziri Əli Abbasov və 
Avstriya Respublikasının Nəqliyyat, İnnovasiya və Texnologiya 
Federal Nazirliyinin baş direktoru Andreas Rayxhard  
imzaladılar. 
«Azərbaycan Respublikasının Maliyyə Nazirliyi və Avstriya 
Respublikasının Federal Maliyyə Nazirliyi arasında əməkdaşlıq 
haqqında Anlaşma Memorandumu»nu Azərbaycan Respub-
likasının Maliyyə naziri Samir Şərifov və Avstriya Res-
publikasının Federal Maliyyə nazirinin müavini Andreas Şider 
imzaladılar. 
 
 71 
AVSTRİYA RESPUBLİKASININ FEDERAL 
PREZİDENTİ HAYNZ FİŞER İLƏ BİRGƏ 
MƏTBUAT KONFRANSINDA BƏYANATLARLA 
ÇIXIŞLAR 
12 oktyabr 2011-ci il 
 
Oktyabrın 12-də Azərbaycan–Avstriya sənədlərinin 
imzalanması mərasimi  başa çatdıqdan sonra Azərbaycan 
Respublikasının Prezidenti İlham Əliyevin və Avstriya Respubli-
kasının Federal Prezidenti Haynz Fişerin birgə mətbuat 
konfransı keçirilmişdir.  
Dövlət başçıları əvvəlcə bəyanatlarla çıxış etdilər.  
 
Azərbaycan prezidenti İlham Əliyevin bəyanatı 
 
Hörmətli cənab Prezident! 
Hörmətli qonaqlar, xanımlar və cənablar! 
Cənab Prezident, mən Sizi Azərbaycanda salamlayıram. 
Ölkəmizə xoş gəlmisiniz! Biz Sizin səfərinizə çox böyük 
əhəmiyyət veririk. Əlaqələrimizin tarixində Avstriya prezi-
dentinin Azərbaycana birinci səfəridir. Mən çox şadam ki, səfər 
uğurlu keçir. Əminəm ki, səfərinizin çox yaxşı nəticələri 
olacaqdır. 
Bu gün biz Sizinlə ikitərəfli əlaqələrimizin geniş gündəliyini 
müzakirə etdik. Bu müzakirə göstərir ki, Avstriya–Azərbaycan 
əlaqələri çox yüksək səviyyədədir. Siyasi əlaqələr güclənir və 
Sizin Azərbaycana səfəriniz bunun bariz nümunəsidir. Siyasi 
məsləhətləşmələr, müxtəlif səviyyələrdə əməkdaşlıq aparılır. 
Siyasi əlaqələrin yüksək səviyyədə olması başqa sahələrdə 
əlaqələrin inkişafına güclü təkan verir. 
Bu gün biz Sizinlə regional əməkdaşlıq məsələlərinə də 
toxunduq. Regional təhlükəsizlik məsələləri də bizim üçün çox 
vacibdir. Mən Sizə Ermənistan–Azərbaycan, Dağlıq Qarabağ 
münaqişəsi ilə bağlı, son vəziyyətlə bağlı məlumat verdim. Bir 
daha qeyd etmək istəyirəm ki, Azərbaycan tərəfi ümid edir ki, 
 72 
yaxın zamanlarda münaqişə öz həllini tapacaq və Azərbaycanın 
beynəlxalq birlik tərəfindən tanınan ərazi bütövlüyü bərpa 
ediləcəkdir. Münaqişə nəticəsində torpaqlarımızın 20  faizi işğal 
altına düşmüşdür. Bir milyondan  çox azərbaycanlı doğma 
torpağında qaçqın-köçkün vəziyyətinə düşmüşdür. Bizə qarşı 
etnik təmizləmə siyasəti aparılmışdır. 
Beynəlxalq təşkilatlar, xüsusilə BMT Təhlükəsizlik Şurası 
çox vacib qətnamələr qəbul etmişdir. BMT Təhlükəsizlik 
Şurasının 4 qətnaməsi vardır. Onlar Ermənistanın silahlı  
qüvvələrinin işğal edilmiş torpaqlardan qeyd-şərtsiz çıxarıl-
masını tələb edən qətnamələrdir. ATƏT, Avropa Parlamenti, 
Avropa Şurası, digər beynəlxalq təşkilatlar da oxşar qərarlar 
qəbul etmişlər. Ümid edirəm ki, münaqişə tezliklə öz həllini 
tapacaq və Azərbaycanın ərazi bütövlüyü  bərpa ediləcəkdir. 
Biz iqtisadi məsələlərə də toxunduq. Bu sahədə də əmək-
daşlıq çox uğurludur. Azərbaycanda 40 Avstriya şirkəti çox 
uğurlu fəaliyyət göstərir. Bu gün keçiriləcək Avstriya–Azərbay-
can biznes-forumu da şübhə etmirəm ki,  bu sahədəki əlaqələrin 
inkişafına öz töhfəsini verəcəkdir. Avstriya şirkətləri  burada 
müxtəlif layihələrdə iştirak edir və Azərbaycan tərəfi də bu 
iştirakdan çox razıdır. 
Biz enerji sahəsindəki əməkdaşlığa da toxunduq.  İmzalanan 
sənədlərin sırasında OMV və SOCAR arasında sənəd xüsusi 
əhəmiyyət kəsb edir. Azərbaycan enerji siyasətini uğurla icra 
edir. Bizim  zəngin neft və qaz yataqlarımız həm ölkənin, həm 
də tərəfdaşların enerji təhlükəsizliyinə xidmət göstərir. 
Bu ilin əvvəlində Avropa İttifaqı ilə Azərbaycan arasında 
«Cənub Qaz Dəhlizi» üzrə çox vacib bəyannamə qəbul 
edilmişdir. Bu bəyannamənin icrası nəticəsində Avropa qitəsi 
ilə Azərbaycan arasında enerji sahəsində əməkdaşlıq üçün yaxşı 
şərait və imkanlar yaradılacaqdır. Təsdiq edilmiş qaz 
ehtiyatlarımız 2,6 trilyon kubmetr səviyyəsindədir. Əminəm ki, 
gələcəkdə bu rəqəm daha da artacaqdır. «Cənub Qaz Dəhlizi» 
layihəsinin icrası üçün hazırda çox gözəl imkanlar vardır. 
Birinci növbədə, mənbə – Azərbaycanın qaz resursları, ikinci 
 73 
tərəfdən, Avropa qurumlarının bu məsələyə olan diqqəti yüksək 
səviyyədədir. Avropa İttifaqı–Azərbaycan əlaqələrinin gündəli-
yində bu məsələ xüsusi yer tutur. Ümid edirəm ki, yaxın 
zamanlarda bütün qalan məsələlər, o cümlədən tranzit məsələ-
ləri həllini tapacaqdır.  
Mədəniyyət sahəsində də əməkdaşlıq qənaətbəxşdir. Bu gün 
bu sahə ilə bağlı çox gözəl tədbir keçiriləcəkdir. Dünya şöhrətli 
bəstəkar Motsartın Bakıda abidəsi ucaldılacaq. Bu da 
mədəniyyət sahəsində əməkdaşlığa yaxşı təsir göstərəcək və 
xalqlar arasında olan əlaqələrə də çox böyük töhfə olacaqdır. 
Cənab Prezident, Sizin səfəriniz Avstriya–Azərbaycan əla-
qələrinin gələcək inkişafı üçün çox əhəmiyyətlidir. Sizi bir daha 
Azərbaycanda səmimiyyətlə salamlayıram. Sizə və nümayəndə 
heyətinizə bu səfər zamanı Azərbaycanda xoş əhval-ruhiyyə 
arzulayıram. 
 
Avstriya prezidenti Haynz Fişerin bəyanatı 
  
Hörmətli cənab Prezident!  
Hörmətli xanımlar və cənablar! 
Mən də əvvəlcə Sizə bu qonaqpərvərliyə, xüsusilə dəvətə 
görə bir daha təşəkkür etmək istəyirəm. Məni bu səfərimdə 
hökumətin çoxsaylı üzvləri müşayiət edir. Böyük nümayəndə 
heyəti ilə gəlmişəm. Elm adamları da nümayəndə heyətinin 
tərkibindədir. Bu onu göstərir ki, biz Sizin ölkənizlə müna-
sibətlərimizə böyük diqqət yetiririk və münasibətlərin inkişafı 
bizim də marağımızdadır. Açıq, maraqlı fikir mübadiləsinə görə 
Sizə yenə təşəkkür etmək istəyirəm. Siz bu şəraiti yaratmısınız, 
biz həm ikitərəfli, həm də çoxtərəfli çərçivədə və həmçinin 
üzbəüz, sonra isə nümayəndə heyətlərinin iştirakı ilə danışıqlar 
apardıq. 
Fürsətdən istifadə edərək Azərbaycanın dövlət müstəqil-
liyinin bərpasının 20 illiyi münasibətilə Sizi təbrik edirəm. 
Oktyabrın 18-də siz bu yubileyi qeyd edəcəksiniz. Əminəm ki, 
hər bir müşahidəçi, ölkənizə gələn hər bir qonaq sizin xüsusilə 
 74 
son 10 ildə əldə etdiyiniz uğurların şahidi olacaqdır. Bu uğurları 
Bakıda gəzərkən aydınca görürsən. Bu dinamik inkişaf göz 
qabağındadır. Səfər müddətində də bizə göstərildi, izah olundu. 
Avstriya həmin ölkələrdəndir ki, ilk olaraq sizinlə diplo-
matik münasibətlər yaratdı, sizin ölkəni tanıdı. Müstəqillik yolu 
– bu 20 illik yol, bizim diplomatik münasibətlərin də 20 ili 
deməkdir. Son illərdə biz müəyyən uğurlar əldə etmişdik. 
İqtisadi mövzular Sizin də qeyd etdiyiniz kimi, bizim 
danışıqların ön planında dayanmışdır. Bu təkcə ikitərəfli deyil, 
həm də Avropa ilə bizim münasibətlərə dair mövzulara aid idi. 
Məsələn, Nabukko. Biz bu layihədə həm Avropa İttifaqının, 
həm də Avstriyanın vacib maraqlarının, mövqelərimizin 
ifadəsini görürük. 
Əmin olmaq istəyirik ki, Avropanın enerji təhlükəsizliyi 
etibarlı əllərdədir. Sizinlə etibarlı əməkdaşlıq burada öz 
töhfəsini verir və müxtəlif sahələri əhatə edir. Müxtəlif layi-
hələrin həyata keçirilməsi bu sahədə gözəl bazadır. Sizinlə 
söhbətin gedişində də bir daha məlum oldu ki, Azərbaycan bu 
münasibətlərə böyük əhəmiyyət verir. Sizin bu barədə 
fikirlərinizi biz çox əhəmiyyətli hesab edirik və düzgün 
interpretasiya etmək istəyirik. Nabukko bu əməkdaşlıqda 
yeganə layihə deyildir. Biz bir sıra firmalarla əməkdaşlığın 
şahidiyik və onları sadalamağa ehtiyac yoxdur. Amma onların 
fəaliyyətinə siz dəstək verirsiniz. Xüsusilə tikinti, küçəsalma və 
texnoloji sahələrdə gözəl əməkdaşlıq özünü göstərir. Səhiyyə, 
sağlamlıq, infrastruktur və  idarəçilik sahələrində olan 
əməkdaşlıq da yüksək səviyyədədir. Bunlar hamısı o 
mövzulardır ki, biz Sizinlə fikir mübadiləsi apardıq və bu 
sahələrdə  gözəl əməkdaşlıq özünü göstərir. 
Verdiyiniz məlumatlara, Sizin nöqteyi-nəzərinizə görə Sizə 
bir daha təşəkkür edirəm. 
Biz Dağlıq Qarabağ münaqişəsinin sülh və danışıqlar yolu ilə 
həllinə tərəfdarıq. Bütün iştirakçılara müraciət edirik ki, da-
nışıqlar aparmağa hazır olsunlar, danışıqlar masasına qayıtsınlar. 
 75 
ATƏT-in Minsk qrupunun fəaliyyətini dəstəkləyirik ki, onlar da 
yaxşı iradə göstərsinlər, münaqişə həllini tapsın. 
Biz insan hüquqları, mətbuat azadlığı barədə də danışdıq. 
Mən bu barədə fikirlərin ədalətli şəkildə ifadəsindən, bu məsələ 
ilə bağlı münasibətlərin müzakirəsindən məmnun qaldım. BMT 
çərçivəsində biz də müəyyən öhdəlik götürmüşük ki, lazım olan 
sahələrdə xoş əməlimizi göstərək, öz xidmətimizi təklif edək. 
Qeyd edim ki, BMT-nin bu sahədə qətnamələri də öz həllini 
tapmalıdır. 
Biz hazırkı inkişaf barədə fikir mübadiləsi apardıq. Xüsusilə 
Avropa İttifaqında olan inkişaf barədə. Biz optimist bir şəkildə 
fikrimizi, əminliyimizi bildirdik ki, siyasi və iqtisadi münasi-
bətlərimiz inkişaf edəcəkdir. Avropa İttifaqı da siyasi-iqtisadi 
cəhətdən öz gələcəyini təmin edəcəkdir. Bizim yaxınlaşmamız bu 
münasibətlər, bu əməkdaşlıq vasitəsilə Azərbaycan ilə Avropa 
İttifaqı arasında əlaqələrə  öz müsbət təsirini göstərir. Bu, Avstriya 
tərəfindən də dəstəklənir. 
 
* * * 
 
Sonra dövlət başçıları jurnalistlərin suallarını cavablan-
dırdılar. 
M a r k u s  M ü l l e r - Ş i n v a l d (Avstriyanın ORF Telera-
diosu): Cənab prezident Əliyev, cənab prezident Fişer. Danı-
şıqlardan sonra bizə deyə bilərsinizmi ki, hansı üç konsorsium 
Azərbaycan qazının daşınması istiqamətində layihəni udacaq 
və hansı layihəyə üstünlük verilir? 
İ l h a m   Ə l i y e v: Bu ilin əvvəlində Avropa İttifaqı ilə 
Azərbaycan arasında «Cənub Qaz Dəhlizi» üzrə bəyannamə 
qəbul edilmişdir. Bəyannaməni Avropa Komissiyasının sədri 
cənab Barrozu və mən  Bakıda imzalamışıq. Bəyannamədə 
göstərilir ki, «Cənub Qaz Dəhlizi»nin həyata keçirilməsi üçün 
hər iki tərəf öz səylərini göstərəcək. Avropa Komissiyası və 
Azərbaycan Sənaye və Energetika Nazirliyi tərəfindən müştərək 
işçi qrupu yaradılmışdır. Bu işçi qrupunun fəaliyyəti artıq 
 76 
müsbət xarakter daşıyır. Bu variantlar, layihələr təhlil 
edilməlidir. Bu yaxınlarda təkliflər irəli sürülmüşdür, onlara 
baxılacaqdır. Həm Azərbaycan, həm tərəfdaşlarımız, həm də 
əsas investorlar üçün ən məqbul variant seçiləcəkdir. 
Azərbaycan böyük qaz potensialına malikdir. Bu barədə mən 
artıq söylədim və rəqəmləri gətirdim. Biz maraqlıyıq ki, qaz 
potensialımızı maksimum dərəcədə realizə edə bilək. Hazırda 
«Şahdəniz» əsas qaz layihəmiz kimi, ön plandadır. Son vaxtlar 
SOCAR tərəfindən aşkarlanmış «Ümid» yatağı da çox böyük 
ümidlər verir. Bu yaxınlarda «Total» və «Gaz de France» 
şirkətləri tərəfindən kəşf edilmiş «Abşeron» yatağında da böyük 
qaz ehtiyatları vardır. Son bir ildə Azərbaycanın təsdiq edilmiş 
qaz ehtiyatları təqribən 600 milyard kubmetr səviyyəsində 
artmışdır. Ona görə də hər üç kommersiya layihəsinin 
kommersiya şərtləri, icra müddəti və texniki parametrləri əsas 
rol oynayacaqdır. Bu elə bir qərar olmalıdır ki, həm vaxt 
itirməyək, həm də Azərbaycan qaz resurslarını maksimum 
dərəcədə ixrac edə bilsin. Bu iki komponenti birləşdirmək üçün 
indi müzakirələr aparırıq. Bu qərarı birgə verməliyik. 
«Şahdəniz» layihəsinin ikinci fazasına nəzərdə tutulan 
investisiyaların həcmi təqribən 20 milyard dollar ətrafında 
gözlənilir. Əlbəttə, əsas investorların fikri nəzərə alınmalıdır, 
Azərbaycanın maraqları da təmin edilməlidir. 
Bu günə qədər enerji sahəsində əməkdaşlıq bu prinsiplər 
üzərində qurulmuşdur. Həm investorların, həm Azərbaycanın 
maraqları. Avropa ölkələrinin maraqları da bu məsələdə öz rolunu 
oynamalıdır. Çünki biz bu gün cənab Prezidentlə bu barədə geniş 
fikir mübadiləsi apardıq və cənab Prezident çox dəqiq dedi ki, hər 
tərəf qələbə qazanmalıdır – Azərbaycan resursların sahibi kimi, 
tranzit ölkələr və istehlakçılar. Bunu etmək mümkündür. Ümid 
edirəm ki, yaxın zamanlarda düzgün qərar veriləcək, elə bir qərar 
ki, bizim potensial müştərilərimizin hamısını təmin edə bilmiş 
olsun. 
H a y n z  F i ş e r: Mənim məlumatım ondan ibarətdir ki, 
konsorsiumlar bir neçə gün əvvəl təkliflərini veriblər. Hazırda bu 
 77 
təkliflər araşdırma mərhələsindədir. Avstriyalılar və avropalılar 
Nabukko layihəsi ilə bağlı yaxşı  mövqedədirlər.  Bu, Avstriya 
üçün xüsusilə yaxşı bir əməldir. Çünki bu layihə birbaşa 
Avstriyaya gətirib çıxarır. Bizdən də digər tədarükçülərə çıxmaq 
imkanı vardır və 100 milyon avropalı bizim ətrafımızda yaşayır, 
onların bu qazdan bəhrələnmək, faydalanmaq imkanı  vardır. Bu 
Almaniyadır, Sloveniyadır, Çexiyadır, Xorvatiya və 
Slovakiyadır. Təkcə bizim qonşular üçün yox, bütün Avropa 
üçün nəzərdə tutulacaqdır. Fikrimcə, bu layihə Azərbaycan üçün 
də mühümdür.  
C e y h u n  Q u l i y e v: (Azərbaycan Televiziyası): Mənim 
sualım Avstriya prezidentinədir. Cənab Prezident, bildiyiniz 
kimi, Ermənistanın Azərbaycana qarşı təcavüzü 20 ildən 
artıqdır ki, davam edir. Ermənistanın etnik təmizləmə siyasəti 
nəticəsində bir milyondan çox soydaşımız qaçqın və məcburi 
köçkün vəziyyətinə düşüb. Ermənistan təcavüzkar işğal 
siyasətinə isə son qoymur. Bu münaqişə regionda sülh və 
təhlükəsizliyə təhdid mənbəyidir. Ermənistan–Azərbaycan, 
Dağlıq Qarabağ münaqişəsinin nizamlanması ilə bağlı 
Avstriyanın konkret mövqeyini bilmək istərdik. Çox sağ olun. 
H a y n z  F i ş e r: Biz prezident Əliyevlə Dağlıq Qarabağ mü-
naqişəsi barədə  fikir mübadiləsi apardıq. Autentik formada çalış-
dıq  fikirlərimizi yaxınlaşdıraq. Münaqişənin həlli bizi də 
maraqlandırır. Mən yaxşı başa düşürəm. Bu, Azərbaycan üçün 
fəlakətdir. Baş verən hadisələr və qaçqınlar var, onlar evlərinə 
qayıda bilmirlər. Münaqişə potensialı qalır. Bu fikirdəyəm ki, XXI 
əsrdə bu cür münaqişələr sülh yolu ilə həll olunmalıdır. Bu, 
Avstriyanın mövqeyidir. Çünki güc tətbiqi heç də həll variantı 
deyildir və sonra yenə də təkrarən güc tətbiqinə gətirib çıxarır. 
Avstriya bu siyasətin tərəfdarıdır ki, bu münaqişənin həllinə sülh 
yolu, danışıqlar yolu ilə nail olunsun. Bu ərazi münaqişəsi digər 
dövlətlərin köməyi cəlb olunmaqla, Minsk qrupu dövlətlərinin 
səyləri ilə həll olunmalıdır.        
İ v a n  N o v a k (Avstriyanın informasiya agentliyi): Cənab 
prezident Əliyev, iqtisadiyyatla bağlı Sizə sual vermək 
 78 
istəyirəm. Avstriyanın OMV şirkəti cəhd edir ki, 
Azərbaycanda qaz idxalı və qaz çıxarılması məsələsi ilə 
yaxından məşğul olsun. Fikirləşirlər ki, SOCAR Nabukko 
konsorsiumuna daxil olacaqdır. Bu imkanlara Siz necə 
baxırsınız? SOCAR Nabukko konsorsiumuna qoşula 
bilərmi?  
İ l h a m  Ə l i y e v: Hörmətli OMV prezidenti cənab 
Roys ilə biz dəfələrlə görüşmüşük – həm Bakıda, həm başqa 
paytaxtlarda. Bu məsələ ilə bağlı çox səmimi fikir mübadiləsi 
aparmışıq. OMV ilə SOCAR arasında əlaqələr yüksək 
səviyyədədir və bu gün imzalanan sənəd bunun bariz 
nümunəsidir. Müxtəlif təkliflər vardır və onlar nəzərdən 
keçirilir. Biz hər bir tərəf üçün ən məqbul olan variantı 
seçməliyik. İndiki mərhələdə «Cənub Qaz Dəhlizi» 
layihəsinin reallaşdırılması üçün yaxşı imkanlar vardır. Qaza 
sahib olan dövlətlər arasında yeganə ölkə Azərbaycandır ki, 
bu layihəni rəsmən dəstəkləyir və bu dəstək təkcə bu ilin 
əvvəlində Avropa İttifaqı ilə Azərbaycan arasında 
imzalanmış sənədlə məhdudlaşmır. 2009-cu ildə Avropa 
İttifaqı sammitində enerji ilə bağlı məsələlər müzakirə 
edilərkən Azərbaycan buna oxşar sənədi imzalamışdır. Biz 
istəyirik ki, qaz resurslarımızı dünya bazarlarına müxtəlif 
yollarla çıxaraq və hazırda Azərbaycan qazı istehlakçılara 
müxtəlif istiqamətlər üzrə çatdırılır. Gələcəkdə, böyük qaz 
mənbəyi işə düşəndən sonra bizə yeni bazarlar lazım olacaq. 
Mövcud bazarlara da daha böyük həcmdə qaz ixrac etmək 
fikrindəyik. Hər hansı bir layihənin iştirakçısı olmaq bir 
tərəfdən, böyük məsuliyyətdir, digər tərəfdən, böyük 
üstünlükdür. Əgər Azərbaycan və investorlar tərəfindən 
Nabukko layihəsinə üstünlük verilərsə, o zaman iştirakçı 
olmaq üçün konkret təkliflərə baxılacaqdır. Təkliflər təhlil 
ediləcəkdir ki, maliyyə öhdəliyimiz nədən ibarət olacaqdır?! 
SOCAR bu layihənin investoru olmaq istəyəcəkmi, yoxsa 
yox?! Yoxsa sadəcə olaraq, öz qazını o layihəyə təqdim 
edəcək. Bu məsələlər gərək müzakirə edilsin. Kommersiya 
 79 
şərtləri dəqiq təhlil edilməlidir və bu cəhətdən ən əlverişli 
varianta gəlməliyik. 
A l b i n a  A t l ı x a n o v a (Azərbaycan Dövlət Tele-
qraf Agentliyi (AzərTAc): Mənim sualım Avstriya prezi-
dentinədir. Cənab Prezident, Avstriya ilə Azərbaycan 
arasında qarşılıqlı investisiya imkanlarını necə 
qiymətləndirirsiniz?  
H a y n z  F i ş e r: Son illərdə sübut etdik ki, biz aşağı 
səviyyədən başlayaraq yuxarıya doğru hərəkət edirik, iqtisadi-ticari 
münasibətlərimizi və investisiya münasibətlərimizi dərinləşdiririk. 
Bu hər iki tərəf üçün faydalıdır və biz bu yolu davam etdirəcəyik. 
Bu mübadilə siyasəti düzgündür, ölkələrimiz coğrafi baxımdan 
böyüklüyünə görə, əhali baxımından eyni ölçülərə malik olduğu 
üçün bir-birimizi gözəl başa düşürük. Cənab Prezident də buna 
işarə etdi ki, Avstriya şirkətləri Azərbaycanda uğurla fəaliyyət 
göstərirlər. Biz bu barədə əməkdaşlıq memorandumu da 
imzalamışıq. Cənab Prezident Avstriyaya gələrsə – mən onu bu 
fürsətdən istifadə edərək ölkəmə dəvət edirəm –  məlumat verə 
bilərik ki, bizdə bu investisiyalar üçün, bu ixrac-idxal sahəsində və 
qaz ilə bağlı hansı imkanlar vardır. Arzu edirəm ki, Siz səfərə 
Nabukko ilə bağlı xoş xəbərlə gələsiniz. 
 
 
 
 80 
 
AZƏRBAYCAN–AVSTRİYA BİZNES-FORUMU   
 
Prezident sarayı  
 
12 oktyabr 2011-ci il 
 
Oktyabrın 12-də Azərbaycan Respublikasının Prezidenti 
İlham Əliyevin və Avstriya Respublikasının Federal Prezidenti 
Haynz Fişerin iştirakı ilə Azərbaycan–Avstriya biznes-forumu 
keçirilmişdir. 
Forum iştirakçıları Azərbaycan və Avstriya prezidentlərini 
hərarətlə qarşıladılar. 
İ l h a m   Ə l i y e v: Hörmətli cənab Prezident! 
Hörmətli qonaqlar, xanımlar və cənablar! 
Bir daha, hörmətli cənab Prezident, Sizi Azərbaycanda 
salamlayıram. Azərbaycana xoş gəlmisiniz! 
Bu, Avstriya–Azərbaycan əlaqələrinin tarixində Avstriya 
prezidentinin Azərbaycana birinci səfəridir və bu səfər tarixi 
xarakter daşıyır. Mən çox şadam ki, səfər çox uğurlu keçir. 
Əminəm ki, nəticələri də çox uğurlu olacaqdır. 
Bizim aramızda çox sıx əməkdaşlıq var və biz çalışırıq ki, 
bütün sahələrdə əməkdaşlığı dərinləşdirək. Əlbəttə, bunu etmək 
üçün siyasi əlaqələrin çox böyük əhəmiyyəti vardır. Mən çox 
şadam ki, Avstriya–Azərbaycan əlaqələrində çox müsbət 
irəliləyiş vardır. Deyə bilərəm ki, bu əlaqələr hazırda ən yüksək 
səviyyədədir. Siyasi əməkdaşlıq və beynəlxalq təşkilatlarda 
əməkdaşlığımız, siyasi əlaqələrin güclü olması istər-istəməz 
bütün başqa sahələrə də müsbət təsir göstərir. 
Bu gün başqa məsələlərlə bərabər, iqtisadi sahədə 
əməkdaşlıq haqqında geniş fikir mübadiləsi apardıq. Hesab 
edirəm ki, bu sahədə əldə edilmiş uğurlar və yaxşı nəticələr bizi 
ruhlandırır, gələcək əməkdaşlığa sövq edir. Avstriya şirkətləri 
Azərbaycanda müxtəlif sahələrdə uğurla fəaliyyət göstərirlər. 
Ölkələrimiz arasında ticarət dövriyyəsi çox böyük olmasa da, 
 81 
Avstriya şirkətlərinin Azərbaycanda müxtəlif sahələrdə 
fəaliyyət göstərməsi çox müsbət haldır. Avstriya şirkətləri 
ölkəmiz üçün çox vacib olan infrastruktur və tikinti 
layihələrində çalışırlar. Onların fəaliyyəti təqdirəlayiqdir, onlar 
işləri yüksək keyfiyyətlə görürlər. Bütün kontrakt şərtlərinə 
əməl edilir və Azərbaycanda böyük quruculuq işlərinin 
aparılmasında bizə dəstək olurlar. 
Bu gün biz bu barədə artıq danışdıq. Qeyd etmək istəyirəm ki, 
ölkəmiz  üçün bir neçə vacib layihəni Avstriya şirkətləri icra edir. 
Onların arasında Bakıda beşulduzlu yeni otelin tikintisini 
«Strabag» şirkəti aparır. Bakıda yeni və bölgənin ən müasir 
aerovağzal kompleksini Avstriyanın «Waagner Biro» şirkəti 
həyata keçirir, «Şahdağ» Dağ Xizək Kurortunun inşası layihəsini 
Avstriyanın «Swiss Town Consult/ILF Consulting Engineers» və 
«Doppelmayr Seilbahnen GmbH» şirkətləri aparırlar. Yeni ofis 
binalarının layihələndirilməsi və dizayn işləri Avstriyanın «Coop 
Himmelbau» şirkətinə həvalə edilibdir. Ondan başqa, Bakının ən 
gözəl yerində, bulvarda, Milli Parkda Xalça Muzeyinin inşasını da 
Avstriyanın «Hoffmann - Janz ZT GmbH» şirkəti icra edir. «BHS 
İnternational» şirkəti isə Xalça Muzeyinin texniki təchizatı ilə 
məşğuldur. 
Nəhayət, Bakının rəmzi olan Qız qalasının bərpasını da 
Avstriyanın «Atelier Erich Pummer GmbH» şirkəti icra edir. 
Bakıda və ölkəmizin müxtəlif yerlərində tarixi abidələr kifayət 
qədər çoxdur. Ancaq Qız qalası Bakının rəmzidir. Qız qalası 
bizim ürəyimizdir, canımızdır. Hər bir azərbaycanlı üçün 
doğma olan bu abidənin bərpasını Avstriya şirkətinə etibar 
etmək yəqin ki, özlüyündə bir göstəricidir. 
Sadaladığım bu layihələr doğrudan da ölkəmiz üçün çox 
vacibdir və Avstriya–Azərbaycan iqtisadi əlaqələrinin inkişafı 
üçün də vacibdir. Ümid edirəm ki, hazırda əldə edilmiş yaxşı 
təcrübə və qarşılıqlı anlaşma gələcək layihələrin icrasına da 
təkan verəcəkdir. 
Azərbaycanda hələ görüləsi işlər çoxdur. Bizim iqtisadi 
inkişafla bağlı konkret, düşünülmüş strategiyamız və konkret 
 82 
proqramlarımız vardır. Ölkəmiz üçün lazım olan bütün 
infrastruktur layihələri Azərbaycanda yenilənir, yenidən tikilir, 
bərpa edilir və bu layihələr bütün sahələri əhatə edir. Beləliklə, 
gələcəkdə Avstriya şirkətlərinin Azərbaycanda podratçı kimi 
işləmək üçün yeni imkanları olacaqdır. Bizim yerli strukturların 
nümayəndələrindən də dəfələrlə maraqlanmışam və yerli 
qurumlar Avstriya şirkətlərinin fəaliyyətindən çox razıdırlar. 
İqtisadi əlaqələrimiz təkcə şirkətlərin layihələrdə iştirakı ilə 
məhdudlaşmamalıdır. İndi qarşılıqlı investisiyaların qoyulması 
üçün yaxşı şərait var. Bu sahədə hələ əməkdaşlığın birinci 
mərhələsindəyik, ilk addımları atırıq. Azərbaycan şirkətləri indi 
xaricə böyük həcmdə sərmayə qoyuluşu ilə məşğuldur, həm 
Avropada, həm başqa ölkələrdə. Azərbaycanın həm dövlət, həm 
özəl şirkətləri Sizin ölkənizə investisiya qoymaq üçün maraqlı 
ola bilərlər və bugünkü biznes-forum hər iki ölkənin 
imkanlarını təqdim edəcəkdir və edir. Azərbaycan da xarici 
sərmayə üçün çox əlverişli bir yerdir. Bizdə çox gözəl 
investisiya mühiti hökm sürür. Xarici sərmayələr qoyulur və bu 
sərmayələrin həcminə görə Azərbaycan MDB məkanında 
birinci yerdədir. Deyə bilərəm ki, son 15 il ərzində ölkə 
iqtisadiyyatına 100 milyard dollar sərmayə qoyulmuşdur və 
onun böyük hissəsi daxili sərmayədir. Kifayət qədər böyük 
hissə də xarici sərmayələrdir. 
Xarici sərmayələr Azərbaycanda lazımınca qorunur. Biz 
bütün kontraktlara böyük hörmətlə yanaşırıq və hesab edirik ki, 
etimadı qazanmaq üçün əldə edilmiş razılaşmalara hörmətlə 
yanaşılmalıdır. Ölkəmizin hərtərəfli inkişafı üçün xarici 
investisiyaların cəlb edilməsi vacibdir. Deyə bilərəm ki, əvvəlki 
dövrdən fərqli olaraq, indiki mərhələdə Azərbaycana qoyulan 
sərmayənin böyük hissəsi daxili mənbələr – həm dövlət, həm 
özəl sektor hesabına formalaşır.  
Ölkəmizdə bazar iqtisadiyyatına keçid dövrü tamamilə başa 
çatmışdır. Biz bu il müstəqilliyimizin 20-ci ildönümünü qeyd 
edəcəyik. 20 il əvvəl Azərbaycanda özəl sektorda fəaliyyət 
 83 
göstərən şirkətlər yox idi, ümumi daxili məhsulun 100 faizini 
dövlət qurumları təmin edirdi. 
Hazırda ümumi daxili məhsulun 80 faizi özəl sektorda 
formalaşır, genişmiqyaslı özəlləşdirmə siyasəti aparılmışdır. 
Özəl sektorun inkişafı üçün dövlətimiz də çox böyük işlər 
görür, həm yardımlar edir, həm də yüksək səviyyədə siyasi 
dəstək göstərir. Azərbaycan iqtisadiyyatı bazar prinsipləri ilə 
tənzimlənir. Bu, azad iqtisadiyyatdır, dünyaya açıq iqtisadiy-
yatdır və deyə bilərəm ki, artıq güclü iqtisadiyyatdır. 
Son 7 ildə Azərbaycanda ümumi daxili məhsul təxminən üç 
dəfə artmışdır. Sənaye istehsalı da təxminən üç dəfə artmışdır, 
yüz minlərlə yeni iş yeri açılmışdır və infrastruktur layihələrinə 
böyük sərmayə qoyulmuşdur. Təkcə keçən il ölkə 
iqtisadiyyatına 16 milyard dollar sərmayə qoyulmuşdur ki, bu 
da bizə imkan verir, ölkə qarşısında duran əsas vəzifələri uğurla 
icra edək. Hətta dünyanı bürümüş maliyyə və iqtisadi böhran 
Azərbaycana o qədər də böyük təsir göstərməmişdir. Ən çətin 
böhranlı illərdə – 2-3 il bundan əvvəl iqtisadiyyatımız artım 
templərini itirməmişdir. Biz indi iqtisadiyyatın qeyri-neft 
sektoruna daha çox üstünlük veririk. Prioritetimiz bundan 
ibarətdir və ölkə iqtisadiyyatının enerji amilindən asılılığını 
azaltmaq üçün konkret tədbirlər görülür. Qeyri-neft sektorunun 
inkişafı üçün Avstriya şirkətləri Azərbaycanda bizimlə bərabər 
yaxşı işləyirlər və gələcəkdə də işləyə bilərlər. Ölkə iqtisadiy-
yatının şaxələndirilməsi ilə bağlı konkret tədbirlər görülür. 
Mənə verilən məlumata görə, bugünkü biznes-forum çox 
böyük maraq doğurur. Çox şadam ki, Avstriyadan bu forumda 
iştirak etmək üçün çoxsaylı iş adamları gəlmişlər və onlar yerli 
həmkarları ilə birgə işləyirlər. Mənə verilən məlumata görə, 
forum çərçivəsində üç sənəd imzalanmışdır. Bu da çox gözəl 
göstəricidir. Bu gün yaranan təmaslar, hər iki ölkə iqtisadiyyatı 
haqqında səslənən təqdimatlar və təkliflər bizə daha da yaxşı 
şəraitin yaradılmasına imkan verəcəkdir. Bəzi hallarda ticarət 
dövriyyəsinin o qədər də yüksək səviyyədə olmamasının səbəbi 
məlumat qıtlığı ilə bağlıdır. Avstriya şirkətləri Azərbaycanın 
 84 
imkanlarını, Azərbaycan şirkətləri isə Avstriyanın imkanlarını 
bəlkə də yaxından bilmirlər. Belə forumların keçirilməsi bu 
boşluğu da dolduracaqdır. 
Biz bu gün enerji əməkdaşlığı haqqında geniş danışdıq. 
Enerji siyasəti Azərbaycan üçün çox önəmlidir. İndiki 
mərhələdə enerji siyasətimiz və strategiyamız təkcə Azərbaycan 
üçün deyil, bölgə üçün, Avropa üçün də əhəmiyyət kəsb edir. 
Azərbaycan bu sahədə etibarlı tərəfdaş kimi, özünü artıq 
göstəribdir. Bu ilin əvvəlində Avropa İttifaqı ilə Azərbaycan 
arasında «Cənub Qaz Dəhlizi» üzrə bəyannamə qəbul 
edilmişdir, işçi qrupu yaradılmışdır, işlər başlamışdır. 
Azərbaycan zəngin neft-qaz ehtiyatlarına malik olan ölkə kimi, 
Avropanın enerji təhlükəsizliyinin təmin edilməsi üçün öz 
rolunu oynayır və əminəm ki, gələcəkdə daha da fəal rol 
oynayacaqdır. Çünki biz bu gün cənab Prezidentlə görüş 
əsnasında belə bir fikir ifadə etdik ki, bu hər tərəfi gücləndirən 
və hər tərəfin maraqlarına cavab verən əməkdaşlıqdır. 
Biz yeni, böyük qanunlarla tənzimlənən bazara çıxmış 
olacağıq, Avropa istehlakçıları isə yeni alternativ mənbədən – 
etibarlı tərəfdaşdan əlavə enerji resursları alacaqlar. Bu sahədə 
Avropa ölkələri ilə Azərbaycan arasında əməkdaşlığın artıq 
gözəl tarixi vardır. Bir neçə ildir ki, Azərbaycan Avropa 
ölkələrinə böyük həcmdə neft ixrac edir. Bir sıra Avropa 
ölkələrinin daxili enerji balansında Azərbaycan nefti bəzi 
hallarda 20, bəzi hallarda 30–40 faiz təşkil edir. Bu təcrübə və 
əməkdaşlıq vardır. İxracımızın 50 faizdən yuxarı hissəsi Avropa 
İttifaqı ölkələrinə nəql edilir. Ona görə də biz qaz sahəsində 
artıq yaradılmış çərçivələr daxilində uğurlu əməkdaşlıq edə 
bilərik. Şübhəsiz, bu mövzu da bu gün fikir mübadiləsi zamanı 
geniş işıqlandırılmışdır. 
Bir daha demək istəyirəm ki, Avstriya–Azərbaycan əlaqələri 
son illər ərzində çox sürətlə inkişaf edir. Bu əlaqələr bütün 
sahələri əhatə edir. Bu gün forumda daha çox iqtisadi 
əlaqələrdən söhbət aparılıb və bu əlaqələr nə qədər güclü olsa, 
bizim siyasi münasibətlərimiz də o qədər güclü olacaqdır. 
 85 
Mən bir daha, cənab Prezident, Sizi və forumun iştirak-
çılarını salamlayıram, forumun işinə uğurlar arzulayıram.  
H a y n z   F i ş e r: Hörmətli cənab Prezident! 
Hörmətli xanımlar və cənablar! 
Mən də istəyirəm ki, bu səfəri həyata keçirməyə dəvətə görə 
və səfərimin çox əla təşkilinə görə təşəkkürümü bildirim. Bu 
onu göstərir ki, Siz bu gün qonaqlar üçün nə qədər vaxt 
ayırmısınız. Bu gün xeyli görüşlərimiz oldu. Bunların hamısı 
səfərin uğurlu keçməsinin göstəricisidir. Mən çox təşəkkür 
edirəm ki, Siz həm mətbuat konfransında, həm də indi bu 
biznes-forumda bizim apardığımız söhbətlərin məzmununu 
yüksək qiymətləndirirsiniz, buna müsbət münasibət 
bildirirsiniz. 
Biz çox müxtəlif mövzular haqqında danışmışıq. Biz bunu 
hiss etmişik, duymuşuq ki, Siz bizim arqumentlərimiz, ba-
xışlarımız üçün açıqsınız. Söhbət məhz qazla bağlı məsələlər-
dən gedir. Siz, eləcə də bizim Nabukkoya aid mövqemizə 
açıqsınız. Zənnimcə, biz növbəti mərhələdə atacağımız ad-
dımlara daha çox aydınlıq gətirməliyik ki, hər iki tərəf üçün 
sərfəli vəziyyət yaransın, bunun həm Azərbaycana, həm 
Avstriyaya, həm də Avropaya xeyri olsun. Bunun uğurla həyata 
keçirilməsi üçün hansı addımların atılmasının lazım olması 
barədə biz bu gün danışıqlar aparmışıq. 
Siz həm də Avstriya şirkətləri haqqında çox müsbət fikir 
bildirdiniz. Bu həm özəl iqtisadiyyatlarımız, həm də ölkələri-
mizin siyasi rəhbərliyi üçün çox yaxşıdır. «Strabag» bütün 
Avropada çox tanınmış bir şirkətdir, məşhur bir brenddir. Ən 
azı Avropanın ikinci ən böyük şirkətidir. O, böyük bir alman 
şirkətini almışdır. Adətən, alman şirkətləri Avstriya şirkətlərini 
alır. Bu halda isə Avstriyanın «Strabag» şirkəti böyük bir alman 
şirkətini almış və bu işi çox uğurla həyata keçirmişdir. Mən 
Rusiyaya, yaxud başqa bir ölkəyə gedərkən görürəm ki, 
«Strabag» orada fəaliyyət göstərir. «Strabag» Soçidə tikinti 
işləri həyata keçirir, orada bəzi yubanma halları olsa da, işin 
sürəti artırılır ki, obyekt vaxtında hazır olsun. Yaxud da ki, Çinə 
 86 
gedəndə orada da «Strabag»ın işini görürəm. Yaxın Şərqdə 
yenə «Strabag»ı görürəm. Təbii ki, bu şirkət Qərbi Avropada 
daha çox tanınır. Başqa şirkətləri, xüsusən Sizin adını 
çəkdiyiniz OMV şirkətinin fəaliyyətini də qeyd etmək 
istəyirəm. Hətta qısqanıram ki, OMV-nin baş direktoru Sizin 
yanınızda daha çox olub, nəinki mən. Bundan sonra 
çalışacağam ki, mən də Sizinlə onun qədər görüşüm. Biz 
paytaxtlarımızdan kənarda da görüşlər keçirə bilirik. Məsələn, 
başqa ölkələrdə də görüşməyə imkanımız vardır. Bununla da 
şansım artır. 
Siz Qız qalasında işləyən Avstriya şirkətini xatırlatdınız. Qız 
qalası bənzəri olmayan milli abidədir. Həmin o Avstriya 
şirkətinin rəhbəri iki həftə Vyanada, iki həftə Qız qalasında 
işləyir. Orada – Vyanada Stephansdomda işləyir. O da Vyana-
nın ən böyük kilsəsidir. Bizim məşhur tarixi abidəmizdir. 
Həmin abidə XIV əsrdə tikilmişdir. Biz də, siz də ürəyimiz 
hesab etdiyimiz abidələri o şirkətə etibar edirik. 
Cənab Prezident, Siz həmçinin iqtisadi münasibətlərimizə 
aid rəqəmləri xatırlatdınız. Onlar çox müsbət rəqəmlərdir. Bu 
forumun çoxsaylı iştirakçıları da onun göstəricisidir, aydın bir 
siqnaldır ki, ötən illərdə qarşılıqlı maraq çox artıb. Azərbaycana 
Avstriya ixracı 70 faiz artıb. Bizim iqtisadiyyatla məşğul olan 
nümayəndələrimiz hər halda bunu belə qiymətləndirir. 
Azərbaycandan da Avstriyaya ixracda xeyli artım olub. Son 
illərdə ixrac iki dəfə artıb. 
Azərbaycan bu gün Avstriyanın Cənubi Qafqazda ən vacib 
ticarət tərəfdaşıdır. Burada qaz da çox böyük əhəmiyyət kəsb 
edir. Qaz enerji daşıyıcısıdır və bu, növbəti onilliklərdə Avropa 
üçün daha da əhəmiyyətli olacaqdır. Avstriya atom enerjisindən 
könüllü olaraq imtina etmiş ölkələrdəndir. Almaniya da, İsveçrə 
də atom-elektrik stansiyalarından imtina edib. Atom enerjisi 
Avropada azalmağa doğru gedir. Deməli, Avropada nüvə 
enerjisindən istifadə azalacaq və təbii qazın istehlakı artacaqdır. 
Ona görə, bizə ədalətli müqavilələr lazımdır ki, gələcəkdə artan 
tələbatı ödəyə bilək. 
 87 
Biz Nabukkonu da müzakirə etmişik. Biz danışıqlar zamanı 
bununla bağlı yaxşı xəbərlər aldığımızı bildirdik. İqtisadiyyatın 
bizi maraqlandıran başqa sahələri də vardır. Bu turizmdir. 
Turizm Avstriyada çox böyük rol oynayır. Bu gün mən 
Almaniya ilə Avstriya arasında iqtisadi mübadilə haqqında bir 
rəqəm dedim və bu Prezidenti təəccübləndirdi. Avstriyanın 
cəmi iki şəhərinə – Tirola və Salzburqa gələn alman turistlərin 
sayı Yunanıstana gedən bütün turistlərin sayından xeyli çoxdur. 
Avstriyanın iki şəhəri daha çox turist cəlb edir, nəinki 
Yunanıstan. Çünki Avstriya turizm baxımından çox 
cəlbedicidir. 
Bununla əlaqədar Avstriyada otel tikintisi də çox sürətlə 
inkişaf edib. Avstriyanın iri metallurgiya müəssisələrindən biri 
ölkənin ən böyük xəstəxana binasını tikmişdir. Bu bir neçə yüz 
milyonluq layihədir. Həmin müəssisə bu sahədə çox böyük 
təcrübə qazanıb. Həmin şirkət Avropada xəstəxanaların texniki 
təchizatı üzrə çox geniş fəaliyyət göstərir. O həm müasir tibbi 
avadanlığın tədarükü, həm də işçi heyətin hazırlığı ilə məşğul 
olur. 
Mən Avropanın bir çox ölkələrinin prezidentlərini tanıyıram ki, 
gəlib Avstriyada müalicə olunurlar. Şusteri tanıyırsınız, onunla 
görüşmüsünüz. Maraqlansanız, o, mütləq təsdiq edəcəkdir ki, 
Elsburqdakı xəstəxananın sayəsində sağlamlığını bərpa edib. Onun 
beynində cərrahiyyə əməliyyatı aparılmışdır. Başqa yerdə 
əməliyyat oluna bilmirdi. Bu əməliyyat yalnız Elsburqda həyata 
keçirilmişdir. Başqalarının adını çəkmirəm, onlar da Vyanada və 
ya bizim başqa şəhərlərimizdə müayinədən keçiblər. 
Xanımlar və cənablar, deyəsən, mən çox danışdım, amma 
müsbət şeylərdən danışdım. Əlavə etməliyəm ki, bu heç də o demək 
deyildir ki, biz  artıq razıyıq və bununla da kifayətlənmək istəyirik. 
Bu heç də belə deyildir. Daha yaxşı olan yaxşının düşmənidir. Yəni 
biz daha böyük potensial, artım üçün geniş imkanlar görürük və 
istəyirik ki, bunlarla da məşğul olaq. 
Avstriya elə bir ölkədir ki, çox əla mövqeyi vardır. Əvvəllər, 
necə deyərlər, Berlin divarlarının mövcudluğu dövründə, yəni 
 88 
Avropada «dəmir pərdə» olanda mövqemiz elə də yaxşı deyildi. 
Biz kənarda, çox pis vəziyyətdə idik. Vyanadan cəmi 50–60 
kilometr məsafədə yerləşən Macarıstan Şərqlə Qərbi ayıran sərhəd 
idi. İndi isə bu maneələr yoxdur, Avstriya çox əlverişli 
mövqedədir. Biz indi Avropanın ürəyində yerləşirik. Bu bizim 
üçün, inkişafımız üçün çox yaxşıdır. Biz Vyanadan Bratislavaya 
maşınla 40 dəqiqəyə gedib çıxa bilirik, bu məsafə cəmi 50 
kilometrdir. Vyanadan Çexiya sərhədinə bir saat, Budapeştə iki 
saatdır. Bizim yerimiz indi çox yaxşıdır. Şvexart aeroportundan 
bütün beynəlxalq aeroportlara birbaşa əlaqələr vardır. Bu da 
Vyananı, Avstriyanı cəlbedici edən əsas faktlardan biridir. 
Avstriyada çox güclü sosial sabitlik vardır. Adambaşına düşən 
ümumi daxili məhsul 32 min avrodur. Bu, Almaniyada, Fransada, 
İsveçdə, İtaliyadakı müvafiq göstəricidən çoxdur. Bu çox yaxşı bir 
göstəricidir. Lüksemburq, Lixtenşteyn bizdən irəlidə olan 
ölkələrdir. Onların xüsusi imtiyazları vardır. Lixtenşteynin 30 min 
əhalisi vardır. Avstriyadan 50 min nəfər oraya gedib gəlir. Bankla 
bağlı orada xüsusi imtiyazlar vardır. Amma o ölkələrlə ki, biz daha 
yaxşı müqayisə oluna bilərik, orada birmənalı olaraq üstün 
mövqedəyik. Buna da diqqəti cəlb etmək istəyirəm. 
Bizim dövlət idarəçiliyimiz də yaxşıdır. Yəni Avstriya yaxşı 
idarə olunan bir dövlətdir, cəlbedicidir, təhlükəsizdir. Bir çox 
beynəlxalq təşkilatlar öz mərkəzlərini və ofislərini bizim ölkədə 
qururlar. İqtisadi baxımdan da güclü bir dövlətik. Vyananın 
burqomistrinin vitse-spikeri iki həftə əvvəl Bakıda idi. Mən 
istərdim ki, belə əlaqələr, səfərlər qarşılıqlı olsun. 
Avstriyanı reklam etmək çox uzun çəkər. Mən çox qısa bir 
hissəni – danışa biləcəklərimi söylədim. Bununla da yekunlaş-
dırıram. 
Sağ olun. 
 
 
 
 89 
 
BAKIDA DAHİ BƏSTƏKAR  
VOLFQANQ MOTSARTIN ABİDƏSİNİN  
AÇILIŞI  MƏRASİMİ 
 
12 oktyabr 2011-ci il 
 
Azərbaycan Respublikasının Prezidenti İlham Əliyev və 
Avstriya Respublikasının Federal Prezidenti Haynz Fişer 
oktyabrın 12-də Bakıda dahi Avstriya bəstəkarı, Avropa klassik 
musiqisinin ən nüfuzlu nümayəndələrindən olan Volfqanq 
Amadey Motsartın xatirəsinə ucaldılmış abidənin açılışı 
mərasimində iştirak etmişlər. 
Məlumat verildi ki, müəllifləri Xalq rəssamı, heykəltəraş 
Natiq Əliyev və Əməkdar incəsənət xadimi, memar-rəssam 
Çingiz Fərzəliyev olan abidənin hündürlüyü 3,85 metrdir. Tunc-
dan tökülmüş abidənin ətrafındakı bağ tamamilə abad-
laşdırılmış, yaşıllıq zolağı salınmışdır. 
Avstriyanın dövlət başçısı Azərbaycanın tanınmış incəsənət 
xadimləri ilə görüşdü. 
Prezident İlham Əliyev və prezident Haynz Fişer abidənin 
üzərindəki örtüyü götürdülər, önünə gül dəstəsi qoydular. 
Dövlət başçıları mərasimdə çıxış etdilər. 
 
 
 90 
 
HEYDƏR ƏLİYEV FONDU İLƏ TANIŞLIQ 
 
12 oktyabr 2011-ci il 
 
Azərbaycan Respublikasında rəsmi səfərdə olan Avstriya 
Respublikasının Federal Prezidenti Haynz Fişer və xanımı 
Margit Fişer oktyabrın 12-də Heydər Əliyev Fondunda 
olmuşlar. 
Avstriyanın dövlət başçısını və xanımını Azərbaycan pre-
zidenti İlham Əliyev və xanımı Mehriban Əliyeva qarşıladılar. 
Prezident İlham Əliyev ali qonağa Azərbaycan xalqının 
ümummilli liderinin xatirəsinə yaradılmış Fondun məqsədi və 
fəaliyyəti barədə məlumat verdi. 
Bildirildi ki, Fond ulu öndərin zəngin irsini öyrənir və təbliğ 
edir, müxtəlif sosial-iqtisadi, humanitar layihələr həyata 
keçirməklə Azərbaycanın tərəqqisinə, mədəniyyətinin inkişafına 
və tarixinin öyrənilməsinə köməklik göstərir. 
Avstriya prezidenti ulu öndərin şəxsi arxivindən götürülmüş 
və onun fəaliyyətinin ayrı-ayrı dövrlərinə aid fotoşəkillərlə, 
habelə müxtəlif eksponatlarla tanış oldu. 
Ali qonaq fenomen şəxsiyyət Heydər Əliyevin həyatının ən 
müxtəlif məqamlarını əks etdirən və Azərbaycan tarixinin bütöv 
bir dövrü barədə geniş təsəvvür yaradan çoxlu sənədlərlə, 
dünyanın tanınmış siyasi xadimlərinin bəxş etdikləri 
hədiyyələrlə, ulu öndərə həsr olunmuş kitablarla, nüfuzlu elm, 
mədəniyyət və incəsənət xadimlərinin müstəqil Azərbaycanın 
qurucusu haqqında fikirləri ilə tanış oldu.  
Prezident Haynz Fişer Fondla tanışlıqdan sonra Xatirə 
kitabına ürək sözlərini yazdı. 
Avstriya prezidentinə Heydər Əliyev Fondunun hədiyyəsi 
təqdim olundu və ali qonaq Fonddan zəngin təəssüratla ayrıldı. 
 
 
 91 
ALİ QONAĞIN ŞƏRƏFİNƏ RƏSMİ ZİYAFƏTDƏ 
İŞTİRAK  
 
12 oktyabr 2011-ci il 
 
 Oktyabrın 12-də Azərbaycan Respublikasının Prezidenti 
İlham Əliyevin və xanımı Mehriban Əliyevanın adından 
ölkəmizdə rəsmi səfərdə olan Avstriya Respublikasının Federal 
Prezidenti Haynz Fişerin və xanımı Margit Fişerin şərəfinə 
rəsmi ziyafət verilmişdir. 
Mərasimdə çıxış edən prezident İlham Əliyev Avstriyanın 
dövlət başçısının Azərbaycana ilk səfərinin tarixi xarakter 
daşıdığını və ölkələrimiz arasındakı münasibətlərin səviyyəsini 
əks etdirdiyini dedi. Dövlətimizin başçısı bildirdi ki, bu səfər 
münasibətlərin inkişaf perspektivlərini müəyyən etməyə imkan 
verəcəkdir. 
«Biz Avstriyaya Avropa İttifaqı ilə Azərbaycan arasında 
inteqrasiya prosesinə verdiyi dəstəyə görə minnətdarıq» – de-
yən dövlətimizin başçısı danışıqlar zamanı enerji təhlükəsizliyi 
və enerji siyasətinin də müzakirə edildiyini diqqətə çatdırdı. 
«Biz müzakirə etdiyimiz bütün məsələlər ətrafında qarşılıqlı 
anlaşma əldə etdik» – deyən prezident İlham Əliyev Avstriya–
Azərbaycan biznes-forumunun əhəmiyyətindən də danışdı və bu 
forumun iqtisadi əməkdaşlığa töhfə verəcəyini vurğuladı. 
İ l h a m  Ə l i y e v: Avstriya şirkətləri bir neçə ildir ki, 
Azərbaycanda uğurla fəaliyyət göstərir. İnfrastruktur, inşaat, 
mədəniyyət, yenidənqurma, bərpa və digər sahələrlə bağlı çox 
mühüm layihələr həyata keçirilir. Əminəm ki, Sizin səfəriniz 
nəticəsində bu siyahı daha da genişlənəcəkdir. 
Buraya gəlməzdən əvvəl biz cənab Prezidentlə birlikdə 
Bakının mərkəzində dahi bəstəkar və dünyanın böyük 
şəxsiyyəti Motsartın möhtəşəm abidəsinin və gözəl parkın 
açılışında iştirak etdik. Bu, dahi Motsartın xatirəsinə ehti-
ramımızın əlamətidir. Açılış mərasimində dediyim kimi, bu, 
Azərbaycanda Avstriyanın bir parçası olacaqdır. 
 92 
Cənab Prezident, mən çox şadam ki, bu qısa səfər çər-
çivəsində nələri edə bildiksə, onların güclü əsasları vardır. 
Bunlar münasibətlərimizin gələcək inkişafına öz təsirini göstə-
rəcəkdir. 
H a y n  z  F i ş e r: Cənab Prezident, xanım Əliyeva! 
Zati-aliləri, hörmətli Baş nazir, spiker, hörmətli qonaqlar! 
Bu həqiqətdir ki, çox maraqlı və olduqca məhsuldar səfər 
artıq sona çatır. Bu çox təqdirəlayiq bir səfər idi. Bu mənim 
səmimi arzumdur və cənab Prezident, Sizə minnətdarlıq etmək 
istərdim. 
Haynz  Fişer danışıqlar zamanı Ermənistan–Azərbaycan, 
Dağlıq Qarabağ münaqişəsinin, enerji məsələsinin, mədəniyyət 
sahəsində əlaqələrin müzakirə olunduğunu dedi. Dahi bəstəkar 
Motsartın Bakıda abidəsinin ucaldılmasına görə minnət-
darlığını bildirən Avstriyanın dövlət başçısı qeyd etdi ki, bu, 
ölkələrimiz arasında formalaşan münasibətlərin bir rəmzidir. 
Haynz Fişer göstərilən qonaqpərvərliyə görə bir daha min-
nətdarlığını bildirdi. 
 
 
 
 
 
 
 
 
 
 
 
 
 
 93 
 
TÜRKİYƏNİN MİLLİ MÜDAFİƏ NAZİRİ İSMƏT 
YILMAZIN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
Prezident sarayı  
 
13 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 13-də Türkiyə Respublikasının Milli Müdafiə naziri İs-
mət Yılmazın başçılıq etdiyi nümayəndə heyətini qəbul etmişdir. 
Prezident İlham Əliyev Türkiyə Respublikasının Milli Mü-
dafiə naziri İsmət Yılmazı yeni vəzifəyə təyin olunması müna-
sibətilə təbrik etdi, ona fəaliyyətində uğurlar arzuladı. Dövləti-
mizin başçısı prezidentlərin və baş nazirlərin ilk rəsmi 
səfərlərini qardaş ölkəyə etdiklərini vurğulayaraq, bu ənənənin 
nazirlər səviyyəsində də davam etməsindən məmnunluğunu 
bildirdi. Prezident İlham Əliyev ölkələrimiz arasında əlaqələrin 
bütün istiqamətlərdə, xüsusilə də müdafiə sahəsində uğurla 
inkişaf etdiyini qeyd etdi. Dövlətimizin başçısı İsmət Yılmazın 
Azərbaycana səfərinin ölkələrimizin müvafiq qurumları ara-
sında əlaqələrin daha da möhkəmləndirilməsi işinə xidmət 
edəcəyini vurğuladı. 
Türkiyə Respublikasının Milli Müdafiə naziri İsmət Yılmaz 
prezident Abdullah Gülün və Baş nazir Rəcəb Tayyib Ərdo-
ğanın Azərbaycan prezidentinə və Azərbaycan xalqına salam-
larını və ehtiramını çatdırdı. İsmət Yılmaz nazir təyin olun-
duqdan sonra ilk rəsmi səfərini qardaş Azərbaycana etməsindən 
məmnunluğunu bildirdi.  
Dövlətimizin başçısı Türkiyə prezidenti Abdullah Gülün və 
Baş nazir Rəcəb Tayyib Ərdoğanın salamlarına görə minnət-
darlığını bildirdi, onun da salamlarını qardaş ölkənin prezi-
dentinə və Baş nazirinə çatdırmağı xahiş etdi. 
 
 94 
 
 
ABŞ ATLANTİK ŞURASININ PREZİDENTİ 
FREDERİK KEMPİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
13 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 13-də ABŞ Atlantik Şurasının prezidenti Frederik 
Kempin başçılıq etdiyi nümayəndə heyətini qəbul etmişdir. 
Görüşdə beynəlxalq və regional məsələlər ətrafında fikir 
mübadiləsi aparılmışdır. 
 
 
 95 
 
NARKOTİK VASİTƏLƏRİN QANUNSUZ 
DÖVRİYYƏSİNƏ QARŞI MÜBARİZƏ  
ÜZRƏ BEYNƏLXALQ KONFRANSIN 
İŞTİRAKÇILARINA 
 
Hörmətli konfrans iştirakçıları! 
XXI əsrin çağırışlarından hesab edilən narkotiklərin 
qanunsuz dövriyyəsi bəşəriyyətin gələcəyinə böyük təhlükə 
yaradır və terrorizmin maliyyə mənbəyi olmaqla beynəlxalq 
təhlükəsizliyə ən ciddi təhdidlərdən biri kimi çıxış edir. 
Müasir dünya hərbi münaqişə zonalarından narkotiklərin 
qanunsuz dövriyyəsi üçün istifadə olunmasından dərin nara-
hatlıq hissi keçirir. Azərbaycan da 20 ildir ki, belə bir problemlə 
üzləşmişdir. Ermənistanın silahlı qüvvələri tərəfindən işğal 
olunmuş ərazilərimizdən narkotik vasitələrin istehsalı və tranziti 
üçün istifadə edilməsi narkobiznesin və beynəlxalq terrorizmin 
genişlənməsinə şərait yaradır. 
Azərbaycanda solsial-iqtisadi sabitliyin təmin edilməsi, insanların 
sağlamlığının, mənəvi-əxlaqi dəyərlərinin qorunması məqsədilə 
narkomanlığa, narkotiklərin qanunsuz dövriyyəsinə qarşı mübarizə 
ümumdövlət vəzifəsi kimi müəyyən edilmişdir. Bu sahədə zəruri 
qanunvericilik bazası yaradılmış, institusional islahatlar həyata 
keçirilmiş, Azərbaycan müvafiq beynəlxalq sənədlərə və təşəbbüslərə 
qoşulmuşdur. 
BMT-nin Narkotiklər və Sinayətkarlıq üzrə İdarəsi və Ümum-
dünya Gömrük Təşkilatı ilə əməkdaşlıqda belə bir konfransın 
Azərbaycanda keçirilməsi ölkəmizin beynəlxalq tərəfdaş kimi 
etibarlılığını göstərir. 
Ümumdünya Gömrük Təşkilatının Potensialın Güclən-
dirilməsi üzrə Regional Ofisinin Bakıda açılması mühüm hadisə 
olmaqla yanaşı, bizim üçün önəmli bir tarixə, müstəqilliyimizin 
bərpasının 20-ci ildönümünə təsadüf edir. 
Əminəm ki, konfransda hamımızı narahat edən məsələlərin 
müzakirəsi iştirakçılara beynəlxalq təcrübədən faydalanmaq 
imkanı verəcək, əməkdaşlığımızı daha da möhkəmləndirəcək və 
 96 
narkotik vasitələrin qanunsuz dövriyyəsinə qarşı birgə mübarizə 
işinə öz töhfəsini verəcəkdir. Konfransın iştirakçılarına uğurlar 
diləyir və ən xoş arzularımı bildirirəm.  
 
İLHAM ƏLİYEV 
Azərbaycan Respublikasının Prezidenti 
 
Bakı, 14 oktyabr 2011-ci il 
 
 
 
 97 
 
TÜRKİYƏNİN DİYANƏT İŞLƏRİ BAŞQANI 
MEHMET GÖRMEZİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
14 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 14-də Türkiyə Respublikasının Diyanət İşləri başqanı 
Mehmet Görmezin başçılıq etdiyi nümayəndə heyətini qəbul 
etmişdir. 
Dövlətimizin başçısı Azərbaycan ilə Türkiyə arasında dostluq 
münasibətlərinin bütün sahələrdə uğurla inkişaf etdiyini vurğuladı. 
Dini-mənəvi dəyərlərlə bağlı ölkəmizdə bir sıra beynəlxalq 
tədbirlərin, o cümlədən ötən il Dünya Dini Liderlərinin Bakı 
Sammitinin yüksək səviyyədə keçirildiyini qeyd edən dövlətimizin 
başçısı əməkdaşlığın genişlənməsində bu cür tədbirlərin önəmini 
vurğuladı. Prezident İlham Əliyev Türkiyə Respublikasının Di-
yanət İşləri başqanı Mehmet Görmezin Azərbaycana səfərinin bu 
sahədə əlaqələrimizin daha da möhkəmləndirilməsi işinə xidmət 
edəcəyini dedi. 
Diyanət İşləri başqanı Mehmet Görmez Türkiyə Res-
publikasının Prezidenti Abdullah Gülün və Baş nazir Rəcəb 
Tayyib Ərdoğanın salamlarını dövlətimizin başçısına çatdırdı. 
Sonuncu dəfə beş il əvvəl Bakıya səfər etdiyini deyən qonaq 
ötən dövr ərzində ölkəmizdə çox yüksək inkişafın şahidi 
olduğunu qeyd etdi. 
Dövlətimizin başçısı Türkiyə Respublikasının Prezidenti 
Abdullah Gülün və Baş nazir Rəcəb Tayyib Ərdoğanın 
salamlarına görə minnətdarlığını bildirdi, onun da salamlarını 
Türkiyənin prezidentinə və Baş nazirinə çatdırmağı xahiş etdi. 
 98 
 
İTALİYA–AZƏRBAYCAN PARLAMENTLƏR-
ARASI DOSTLUQ QRUPUNUN RƏHBƏRİ, 
SENATOR XANIM ROSSANA BOLDİNİN 
BAŞÇILIQ ETDİYİ NÜMAYƏNDƏ HEYƏTİ  
İLƏ GÖRÜŞ 
 
Prezident sarayı  
 
14 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 14-də İtaliya–Azərbaycan parlamentlərarası dostluq 
qrupunun rəhbəri, senator xanım Rossana Boldinin başçılıq 
etdiyi nümayəndə heyətini qəbul etmişdir. 
Dövlətimizin başçısı ölkələrimiz arasında ikitərəfli müna-
sibətlərin uğurla inkişaf etdiyini və bütün sahələrdə yaxşı nəti-
cələrin olduğunu dedi. İtaliyaya səfərlərini məmnunluqla xatırla-
dan prezident İlham Əliyev Azərbaycan ilə İtaliya arasında siyasi 
əlaqələrin yüksək səviyyədə olduğunu bildirdi. İqtisadi sahədə 
İtaliyanın Azərbaycanın ən böyük ticarət tərəfdaşı olduğunu 
deyən dövlətimizin başçısı İtaliya şirkətlərinin ölkəmizdə uğurla 
fəaliyyət göstərdiyini vurğuladı. Parlamentlərarası əlaqələrin 
yaxşı tarixə malik olduğunu deyən dövlətimizin başçısı İtaliya–
Azərbaycan parlamentlərarası dostluq qrupunun rəhbəri, senator 
xanım Rossana Boldinin ölkəmizə səfərinin bu əlaqələrin daha da 
genişləndirilməsi baxımından önəmini qeyd etdi. 
       İtaliya-–Azərbaycan parlamentlərarası dostluq qrupunun 
rəhbəri, senator xanım Rossana Boldi başçılıq etdiyi nüma-
yəndə heyətinin ölkəmizə səfərinin dövlət başçısı ilə görüşdən 
başlamasından məmnunluğunu bildirdi. Xanım Rossana Boldi 
Azərbaycanın  dövlət müstəqilliyinin bərpasının 20-ci ildönümü 
münasibətilə prezident İlham Əliyevi təbrik etdi. O, ikitərəfli 
münasibətlərimizin genişlənməsində parlamentlərarası 
əlaqələrin əhəmiyyətini vurğuladı. 
 99 
 
TÜRKİYƏ RESPUBLİKASININ PREZİDENTİ  
ZATİ-ALİLƏRİ  
CƏNAB ABDULLAH GÜLƏ 
 
Hörmətli cənab Prezident! 
Əziz qardaşım! 
Dost və qardaş Türkiyənin milli bayramı – Respublika 
Günü münasibətilə Sizə və Sizin simanızda bütün Türk xalqına 
şəxsən öz adımdan və Azərbaycan xalqı adından ən səmimi 
təbriklərimizi yetirirəm. 
Bu gün Türkiyənin hərtərəfli inkişafı, iqtisadi yüksəlişi onun 
regionda cərəyan edən proseslərdə artan rolu ilə müşayiət 
olunur. Biz Türkiyənin uğurlarına ürəkdən sevinir və bundan 
qürur hissi keçiririk. 
Tarixi birliyimizdən və ortaq mənəvi dəyərlərimizdən 
qaynaqlanan Azərbaycan–Türkiyə dövlətlərarası münasibətləri 
xalqlarımızın yekdil iradəsini əks etdirərək, özünün ən yüksək 
səviyyəsi ilə seçilir. 
Əminəm ki, zamanın sınaqlarından çıxmış dostluq və 
qardaşlığımız ölkələrimiz arasındakı strateji tərəfdaşlıq mü-
nasibətlərinin, müttəfiqliyimizin və həmrəyliyimizin əbədi 
mənbəyi olaraq daim xalqlarımızın rifahına xidmət edəcəkdir. 
Bayram sevincinizə qoşulur, Sizə möhkəm cansağlığı, işlə-
rinizdə uğurlar, qardaş Türk xalqına əmin-amanlıq və firavanlıq 
diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 17 oktyabr 2011-ci il 
 
 100 
 
TÜRKİYƏ RESPUBLİKASININ BAŞ NAZİRİ  
ZATİ-ALİLƏRİ  
CƏNAB RƏCƏB TAYYİB ƏRDOĞANA 
 
Hörmətli cənab Baş nazir! 
Əziz qardaşım! 
Qardaş Türkiyənin milli bayramı – Respublika Günü mü-
nasibətilə Sizi və bütün Türk xalqını öz adımdan və Azərbaycan 
xalqı adından ürəkdən təbrik edirəm. 
Biz Türkiyənin hərtərəfli yüksəlişindən, dünya miqyasında 
artan nüfuzundan, beynəlxalq məsələlərdə fəal iştirakından 
böyük məmnunluq duyuruq. 
Azərbaycan–Türkiyə münasibətləri dərin tarixi köklərə, 
ortaq mənəvi dəyərlərə malik xalqlarımızın dostluq və qar-
daşlığından güc alır. Bu cür möhkəm təməllər üzərində 
yüksələn dövlətlərarası münasibətlərimiz xalqlarımızın sarsıl-
maz iradəsinin bariz ifadəsidir. 
Əminəm ki, qarşılıqlı inam və dəstəyə əsaslanan ikitərəfli 
münasibətlərimiz regionumuzda sülhün və əmin-amanlığın 
bərqərar olmasında, ölkələrimizin iqtisadi qüdrətinin artmasında 
daim mühüm rol oynayacaqdır. 
Belə bir əlamətdar gündə Sizə möhkəm cansağlığı, işlə-
rinizdə uğurlar, qardaş Türk xalqına sülh və rifah diləyirəm. 
 
Hörmətlə, 
 
İLHAM ƏLİYEV 
Azərbaycan Respublikasının Prezidenti 
 
Bakı, 17 oktyabr 2011-ci il 
 
 
 101 
 
AVSTRİYA RESPUBLİKASININ FEDERAL 
PREZİDENTİ ZATİ-ALİLƏRİ  
CƏNAB HAYNZ FİŞERƏ 
 
Hörmətli cənab Federal Prezident! 
Avstriya Respublikasının milli bayramı münasibətilə Sizə 
və bütün xalqınıza öz adımdan və Azərbaycan xalqı adından ən 
səmimi təbriklərimizi yetirirəm. 
Biz Azərbaycan–Avstriya münasibətlərinə böyük əhəmiyyət 
veririk. Bu mənada siyasi, iqtisadi və mədəni əlaqələrimizin 
hazırkı inkişaf dinamikası xüsusi məmnunluq doğurur. 
Əminəm ki, bu günlərdə ölkəmizə səfəriniz, Bakıda ke-
çirdiyimiz görüşlər, ikitərəfli münasibətlərimizin gündəliyinə 
dair apardığımız dəyərli müzakirələr əlaqələrimizin daha da 
möhkəmlənməsinə, əməkdaşlığımızın əhatə dairəsinin geniş-
lənməsinə mühüm töhfələr verəcəkdir. 
Bu əlamətdar gündə Sizə möhkəm cansağlığı, işlərinizdə 
uğurlar, dost Avstriya xalqına sülh və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 17 oktyabr 2011-ci il 
 
 
 
 102 
 
ÇEXİYA RESPUBLİKASININ PREZİDENTİ  
ZATİ-ALİLƏRİ  
CƏNAB VATSLAV KLAUSA 
 
Hörmətli cənab Prezident! 
Ölkənizin milli bayramı münasibətilə Sizi və bütün xal-
qınızı öz adımdan və Azərbaycan xalqı adından ürəkdən təbrik 
edirəm. 
Azərbaycan–Çexiya münasibətlərinin hazırkı səviyyəsi 
məmnunluq doğurur. Bu ilin may ayında ölkəmizə səfəriniz 
dövlətlərarası münasibətlərimizin möhkəmlənməsinə, dostluq 
və əməkdaşlıq əlaqələrimizin genişlənməsinə yeni təkan 
vermişdir. 
Əminəm ki, istər ikitərəfli qaydada, istərsə də Avropa 
İttifaqının «Şərq Tərəfdaşlığı» Proqramı çərçivəsində əmək-
daşlığımızın müvəffəqiyyətlə davam etdirilməsi üçün bundan 
sonra da birgə səylər göstərəcəyik. 
Belə bir əlamətdar gündə Sizə ən xoş arzularımı yetirir, 
möhkəm cansağlığı, işlərinizdə uğurlar, dost Çexiya xalqına 
əmin-amanlıq və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 17 oktyabr 2011-ci il 
 
 103 
 
TÜRKMƏNİSTAN RESPUBLİKASININ  
PREZİDENTİ ZATİ-ALİLƏRİ  
CƏNAB QURBANQULU BERDIMƏHƏMMƏDOVA 
 
Hörmətli Qurbanqulu Məlikquliyeviç! 
Dost Türkmənistanın milli bayramı – Müstəqillik Günü 
münasibətilə Sizi və Sizin simanızda bütün xalqınızı öz adımdan 
və Azərbaycan xalqı adından ürəkdən təbrik edirəm. 
Əminəm ki, Azərbaycan ilə Türkmənistan arasında dərin 
tarixi kökləri olan dostluq əlaqələrinin, qarşılıqlı maraq doğuran 
əməkdaşlığımızın inkişafı yolunda birgə səylərimizi bundan 
sonra da ardıcıl şəkildə davam etdirəcəyik. 
Belə bir əlamətdar gündə Sizə möhkəm cansağlığı, işlə-
rinizdə uğurlar, dost xalqınıza sülh və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 17 oktyabr 2011-ci il 
 
 
 
 104 
 
DÜNYA GÖMRÜK TƏŞKİLATININ  
BAŞ KATİBİ KUNİO MİKURİYA VƏ BMT-nin  
VYANA OFİSİNİN RƏHBƏRİ, NARKOTİK VƏ 
CİNAYƏTKARLIQ ÜZRƏ İDARƏSİNİN İCRAÇI 
DİREKTORU YURİ FEDOTOV İLƏ GÖRÜŞ 
 
Prezident sarayı  
 
17 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 17-də Dünya Gömrük Təşkilatının Baş katibi Kunio 
Mikuriyanı və BMT-nin Vyana ofisinin rəhbəri, Narkotik və 
Cinayətkarlıq üzrə İdarəsinin icraçı direktoru Yuri Fedotovu 
qəbul etmişdir. 
BMT-nin Vyana ofisinin rəhbəri, Narkotik və Cinayətkarlıq 
üzrə İdarəsinin icraçı direktoru Yuri Fedotov Bakıda «Narkotik 
vasitələrin qanunsuz dövriyyəsinə qarşı mübarizə» mövzusunda 
keçirilən beynəlxalq konfransın əhəmiyyətini qeyd etdi. O bu 
tədbirdə dünyanın 42 ölkəsindən yüksək səviyyəli agentliklərin 
rəhbərlərinin iştirakının önəmini vurğuladı. 
Dövlətimizin başçısı Bakıda «Narkotik vasitələrin qanunsuz 
dövriyyəsinə qarşı mübarizə» mövzusunda keçirilən beynəlxalq 
konfransda dünyanın müxtəlif ölkələrindən olan 
nümayəndələrin iştirakını konfransa olan marağın göstəricisi 
kimi qiymətləndirdi. Prezident İlham Əliyev narkotik vasitələrin 
qanunsuz dövriyyəsinə qarşı mübarizənin daha da güc-
ləndirilməsi üçün səyləri birləşdirməyin vacibliyini vurğuladı. 
 
 105 
 
AZƏRBAYCAN RESPUBLİKASININ DÖVLƏT 
MÜSTƏQİLLİYİNİN BƏRPASININ  
20-ci İLDÖNÜMÜNƏ HƏSR OLUNMUŞ  
RƏSMİ QƏBULDA İŞTİRAK  
 
 «Buta» sarayı 
 
17 oktyabr 2011-ci il  
 
Oktyabrın 17-də «Buta» sarayında Azərbaycan Res-
publikasının dövlət müstəqilliyinin bərpasının 20-ci ildönümünə 
həsr olunmuş rəsmi qəbul təşkil edilmişdir. 
Azərbaycan Respublikasının Prezidenti İlham Əliyev rəsmi 
qəbulda iştirak etmişdir. 
Salona toplaşanlar prezident İlham Əliyevi və xanımı 
Mehriban Əliyevanı hərarətlə qarşıladılar. 
Azərbaycanın Dövlət himni səsləndi. 
Dövlətimizin başçısı rəsmi qəbulda nitq söylədi. 
  
* * * 
 
– Hörmətli xanımlar və cənablar! 
Mən Sizi və bütün Azərbaycan xalqını dövlət müstəqil-
liyimizin bərpasının 20-ci ildönümü münasibətilə ürəkdən 
təbrik etmək istəyirəm. 
Biz bu gözəl hadisəni ilboyu qeyd edirik. Bu ilin əvvəlində – 
yanvar ayında dövlət müstəqilliyimizin bərpasının 20-ci 
ildönümünü qeyd etmək üçün mənim tərəfimdən müvafiq 
sərəncam imzalanmışdır və il ərzində həm Azərbaycanda, həm 
xaricdə müstəqilliyimizin ildönümünü qeyd etmək üçün 
müxtəlif tədbirlər keçirilmişdir. 20 il ərzində müstəqil Azər-
baycan böyük və uğurlu yol keçmişdir. 
Biz müstəqilliyimizin ilk illərini də yaxşı xatırlayırıq. Sovet 
İttifaqının dağılması nəticəsində digər sovet respublikaları ilə 
bərabər, Azərbaycan da müstəqilliyə qovuşdu. Bizim 
 106 
müstəqillik təcrübəmiz XX əsrin əvvəlində də olmuşdur. O 
vaxt rus imperiyasının dağılması nəticəsində müstəqillik əldə 
edildi, Azərbaycanda demokratik respublika yaradıldı. Ancaq 
bu respublikanın ömrü uzun olmadı, iki ildən sonra Azərbaycan 
Xalq Cümhuriyyəti süqut etdi. XX əsrin sonunda da buna oxşar 
proseslər baş vermişdir. Müstəqilliyimizin ilk illərində ölkədə 
xoşagəlməz meyillərin mövcud olduğu, anarxiya və 
özbaşınalığın hökm sürdüyü bir dövrdə müstəqilliyimiz yenə də 
təhlükə altında idi. 1991–93-cü illərdə ölkə idarəolunmaz 
vəziyyətdə idi. Total böhran hökm sürürdü. Ermənistanın Azər-
baycana qarşı işğalçı siyasəti nəticəsində torpaqlarımız əldən 
gedirdi. 1992-ci ilin mayında Şuşa və Laçının, 1993-cü ilin 
aprelində Kəlbəcərin işğalı nəticəsində, demək olar ki, Dağlıq 
Qarabağ ilə Ermənistan arasında bir bağlantı əldə edilmişdir.  
Əfsuslar olsun ki, müstəqilliyimizin ilk illərində biz bu 
sınaqlardan şərəflə çıxa bilməmişdik. 1993-cü ildə ölkədə 
vəziyyət dözülməz həddə çatandan sonra Azərbaycan xalqı 
Heydər Əliyevə müraciət etmişdir. Xalq öz xilasını, gələcəyini 
Heydər Əliyevdə görürdü və bu münasibətin, bu fikirlərin çox 
böyük əsasları vardı. Çünki   keçən əsrin 70-ci illərində və 80-ci 
illərin əvvəllərində Azərbaycanda yaşanan inkişaf Heydər 
Əliyevin adı ilə bağlı olmuşdur. Azərbaycan üçün həlledici 
anlarda məhz onun qətiyyəti, sözü həlledici rol oynamışdır. 
Heydər Əliyev Sovet İttifaqının dağılmasının ərəfəsində də 
böyük siyasi cəsarət göstərərək daim öz xalqının yanında idi. 
Azərbaycanlılara qarşı təcavüzdən – Qanlı 20 Yanvar faciə-
sindən dərhal sonra o öz səsini ucaltmışdır. 
Sovet İttifaqı Kommunist Partiyasını, onun siyasi 
rəhbərliyini bu vəhşilikdə ittiham etmişdir. Özü də rəsmən. 
Uzun illər xidmət etdiyi Kommunist Partiyasının sıralarını tərk 
etmişdir. 1990-cı ilin noyabr ayında Naxçıvan Muxtar Sovet 
Sosialist Respublikasının adının dəyişdirilməsində də Heydər 
Əliyevin müstəsna xidməti olmuş, «Sovet Sosialist» sözləri 
muxtar respublikanın adından çıxarılmışdır. 
 107 
Azərbaycan Xalq Cümhuriyyətinin üçrəngli bayrağı 1990-cı 
ilin noyabr ayında Naxçıvanda rəsmi Dövlət bayrağı kimi Heydər 
Əliyevin təşəbbüsü ilə qaldırılmışdır. Azərbaycanın Ali Soveti 
qarşısında vəsatət qaldırılmışdır ki, bu bayraq Azərbaycanın 
Dövlət bayrağı kimi elan edilsin. 1991-ci ilin mart ayında 
Azərbaycanda Sovet İttifaqının saxlanılması haqqında referendum 
keçirildiyi zaman Naxçıvanda Heydər Əliyevin təşəbbüsü ilə 
referendum keçirilməmişdi. Bu hadisələr Azərbaycan xalqının 
qəlbində çox böyük əks-səda doğurmuşdu. 1993-cü ildən 
başlayaraq Azərbaycanda böyük inkişaf və quruculuq işləri 
aparılmağa başlamışdır. İlk növbədə sabitlik bərpa olundu, 
qanunsuz silahlı birləşmələr tərksilah edildi. İqtisadi sahədə çox 
dəyərli təşəbbüslər irəli sürüldü və ölkənin strateji inkişafı 
haqqında düzgün seçim edildi. Azərbaycan müasir, dünya birliyinə 
inteqrasiya edən, bazar iqtisadiyyatı prinsiplərinə, demokratik 
əsaslara sadiq ölkə kimi inkişaf etməli idi. O strateji seçimi 
Azərbaycan xalqı Heydər Əliyevin rəhbərliyi ilə 1993-cü ildə 
etmişdir və o ildən bu günə qədər Azərbaycan inkişaf yolu ilə 
uğurla gedir. 
1993–2003-cü illər ölkəmizdə sabitlik və inkişaf illəri kimi 
tarixdə qalacaqdır. Məhz o illərdə dövlətçiliyin əsasları 
qoyuldu. 1995-ci ildə müstəqil dövlətin Konstitusiyası qəbul 
edildi, dövlətçiliyin ideoloji əsasları qoyuldu və bu gün də 
ölkəmizin əsas ideoloji şüarı Azərbaycançılıq məfkurəsidir. Bu 
gün Azərbaycan iqtisadiyyatı tam bazar iqtisadiyyatı prinsipləri 
əsasında idarə olunur. Ancaq 1993-cü ildə bu seçim o qədər də 
dəqiq deyildi. Çünki o vaxt Azərbaycanda nə bazar iqtisadiyyatı 
meyilləri var idi, nə də ki, planlı iqtisadiyyatın qalıqları qalmışdı. 
Bütün iqtisadiyyat dağılmışdı, sənaye istehsalı iflic vəziyyətində 
idi. Neft istehsalı kəskin şəkildə aşağı düşmüşdü. Yeni strateji 
seçimlər etmək üçün böyük peşəkarlığa, müdrikliyə, dünya-
görüşünə malik olmaq lazım idi. Azərbaycan xalqının xoşbəxtliyi 
ondan ibarətdir ki, ölkəmiz üçün ən çətin, həlledici anlarda ulu 
öndər Heydər Əliyev Azərbaycanın rəhbərliyinə gəlmiş və 
ölkəmizi bu ağır vəziyyətdən çıxara bilmişdir. 
 108 
Ulu öndərin ölkəmizin demokratik inkişafı ilə bağlı verdiyi 
qərarlar bu gün də aktuallığını itirmir. Senzuranın ləğvi, 
Azərbaycanın beynəlxalq təşkilatlara inteqrasiya siyasəti və bu 
səpkidə digər addımlar bu gün də bizim inkişafımızın əsas 
istiqamətlərini müəyyən edir. 
Ölkə iqtisadiyyatının canlandırılması üçün yollar axtarılırdı. 
Çünki ölkə iqtisadiyyatı tamamilə dağılmış vəziyyətdə idi və xarici 
investisiyalarsız Azərbaycanın gələcəyi mümkün deyildi. Ölkədə 
xaos, özbaşınalıq, anarxiya hökm sürürdüsə bu investisiyaları necə 
gətirmək olardı?! Ermənistanın  Azərbaycana qarşı təcavüzkar 
siyasəti davam edirdi. Azərbaycana vəsait qoymaq istəyənlərin 
sayı çox məhdud idi. Ona görə ölkənin milli maraqlarını təmin 
etmək şərtilə investorları cəlb etmək, onlar üçün məqbul şərait 
yaratmaq böyük peşəkarlıq və məharət tələb edirdi. Ölkə 
iqtisadiyyatı və bütövlükdə ölkənin gələcəyi üçün həlledici amil 
«Əsrin müqaviləsi»nin bağlanması idi. Keçmişə nəzər salaraq, tam 
əminliklə deyə bilərik ki, əgər o vaxt «Əsrin müqaviləsi» 
bağlanmasaydı, bugünkü Azərbaycanın vəziyyəti tam başqa ola 
bilərdi. Azərbaycanı dünyaya o müqavilə tanıtdı. O, Azərbaycana 
investisiyalar gətirdi, iş yerlərinin açılmasına gətirib çıxardı. 
Azərbaycanı dünya iqtisadiyyatının bir parçası kimi, dünyaya 
təqdim etdi. Azərbaycan bu gün enerji siyasəti ilə nəinki öz 
maraqlarını, tərəfdaşlarımızın maraqlarını da təmin edir. Bu gün 
Azərbaycan dünyada etibarlı tərəfdaş kimi qəbul edilir və bu 
siyasətin əvvəli məhz «Əsrin müqaviləsi»nin bağlanması ilə 
əlaqədar idi. Bu bizə imkan verdi ki, əldə edilən gəlirləri 
iqtisadiyyatın bütün sahələrinə yönəldək və beləliklə, 
iqtisadiyyatımızın şaxələndirilməsinə nail olaq. 
Əlbəttə, o vaxt enerji sahəsində atılan addımlar həlledici rol 
oynayırdı. Heydər Əliyevin neft strategiyası icra edilməyə 
başlamışdır, «Şahdəniz» qaz yatağı üzrə kontrakt bağlanmışdır 
ki, bu gün o, Azərbaycanın qaz resurslarının əsas hissəsini təşkil 
edən layihədir. Əgər o layihələr olmasaydı, neft və qaz 
kəmərləri tikilməsəydi, bu gün bölgədə, ümumiyyətlə, enerji 
təhlükəsizliyindən söhbət aparmaq mümkün olmazdı. Bu bizə 
 109 
iqtisadi müstəqillik verdi. İqtisadi müstəqillik isə siyasi 
müstəqilliyə gətirib çıxarmışdır. Nəyə görə bu gün Azərbaycan 
bölgədə və dünyada öz siyasətini inamla apara bilir? 
Azərbaycan bu gün özünə güvənir. Ona görə ki, güclü iqtisadi 
dayaqlarımız vardır. Güclü iqtisadi dayaqlar siyasi müstəqilliyə 
də təkan verir. Bu gün, sözün əsl mənasında, Azərbaycan 
müstəqil siyasət aparır. Bu siyasət Azərbaycan xalqının 
maraqlarına xidmət edir, bu siyasət xoşniyyətlidir, heç kimə 
qarşı deyil. Bu siyasət əməkdaşlığı, o cümlədən regional 
əməkdaşlığı gücləndirən bir siyasətdir. 
Bu gün Heydər Əliyev siyasəti bütövlükdə bütün sahələrdə 
davam etdirilir. 2003-cü ildə Azərbaycan xalqı mənə böyük etimad 
göstərərək prezident vəzifəsinə seçdiyi gündən bu günə qədər bu 
siyasətə sadiqəm. Mən bu siyasətə sadiq qalacağam və 2003-cü 
ildən bu günə qədər Azərbaycanda gedən uğurlu inkişaf Heydər 
Əliyev siyasətinin təntənəsidir, müstəqil Azərbaycanın 
təntənəsidir. Biz istənilən sahədə böyük irəliləyiş və nəticələr 
görürük. Ölkə qarşısında duran problemlər hələ də vardır və bu da 
təbiidir. Ancaq bu problemlər həll olunur və ən önəmlisi, 
problemlərin həlli üçün bizdə düşünülmüş proqramlar vardır. Bu 
proqramlar bütün sahələri əhatə edir. Siyasi islahatlar, 
demokratikləşmə prosesi Azərbaycanda uğurla gedir. İqtisadi 
sahədə, regionların inkişafı, infrastruktur layihələrinin həyata 
keçirilməsi üzrə konkret proqramlar vardır. Xarici siyasətlə bağlı 
konseptual yanaşmalar və bizim siyasətimiz göstərir ki, bu çox 
uğurlu siyasətdir. Biz bu gün bütün sahələrdə fəaliyyətimizi 
konkret proqramlar əsasında qurmuşuq və ölkənin inkişafı çox 
uğurludur və sürətlidir. Gələcəkdə də Azərbaycanda siyasi 
islahatların dərinləşməsinə çalışacağıq.  
Demokratiyanın inkişafı, insan hüquqlarının qorunması, 
qanunun aliliyinin bərqərar olunması sahəsində böyük işlər 
görülübdür və bundan sonra da görüləcəkdir. Biz etibarlı 
tərəfdaş kimi, beynəlxalq təşkilatlara üzv olmuşuq və üzərimizə 
götürdüyümüz bütün öhdəlikləri vaxtında və ləyaqətlə yerinə 
yetiririk. Siyasi islahatların aparılması üçün güclü iqtisadi 
 110 
dayaqlar olmalıdır. Son 8 ildə Azərbaycan dünya miqyasında 
heç vaxt tarixdə bu günə qədər analoqu olmayan inkişaf 
templərini göstərir. Bunu bütün statistik göstəricilərdə də hər 
kəs görə bilər. 8 il ərzində ölkə iqtisadiyyatı 300 faiz, sənaye 
istehsalı 300 faiz artmışdır, 950 min yeni iş yeri açılmışdır, 
yoxsulluq 5 dəfə – 500 faiz azalmışdır, büdcə xərcləri təxminən 
20 dəfə artmışdır. Ölkənin uğurlu, dayanıqlı və sürətli inkişafı 
təmin edilmişdir. Əgər biz bu göstəricilərin 30 faizinə nail 
olsaydıq, bunu da böyük uğur kimi qəbul edəcəydik. Ancaq 
əldə edilmiş uğurlar göstərir ki, biz düzgün yoldayıq. 
Azərbaycanda sosial ədalət prinsipləri tam bərqərar 
edilmişdir. Bazar iqtisadiyyatı prinsiplərinə sadiqik. Həmçinin 
çox güclü sosial siyasət aparırıq. Belə olmasaydı, bu il 
pensiyaçıların pensiyası təxminən 40 faiz artmazdı. İqtisadi və 
sosial sahələrdə aparılan siyasət öz nəticəsini verib. Bu siyasət 
növbəti illərdə davam etdiriləcək və əminəm ki, bir neçə ildən 
sonra Azərbaycanda iqtisadi və infrastruktur sahələrində bütün 
məsələlər öz həllini tapacaqdır. 
Fikirləşirəm ki, bu qədər inkişaf əldə edilib, əgər bizim 
torpaqlarımız işğal olunmasaydı, əgər bizə qarşı etnik 
təmizləmə siyasəti aparılmasaydı, bundan da böyük uğurlara 
nail ola bilərdik. Əfsuslar olsun ki, müstəqilliyimizin ilk 
illərində buraxılmış səhvlər və qeyd etdiyim kimi, 1992-ci ildə 
və 1993-cü ilin əvvəlində Şuşa, Laçın və Kəlbəcərin zəbt 
olunması nəticəsində torpaqlarımız işğal altına düşdü. 
Atəşkəs rejimi bağlanandan sonra danışıqlar nəticə vermir. 
Əgər Heydər Əliyev müstəqilliyimizin ilk illərində Azər-
baycanın rəhbərliyində olsaydı, mən tam əminəm ki, bir qarış 
torpaq da düşmənin işğalı altında qalmazdı. Bizim 
xoşbəxtliyimiz ondadır ki, Azərbaycan xalqı Heydər Əliyevə 
müraciət edib və onu hakimiyyətə dəvət edib. Bədbəxtçiliyimiz 
isə onda idi ki, müstəqilliyimizin ilk illərində ölkənin taleyi ilə 
oynayan qüvvələr öz tarixi məsuliyyətini dərk edə, ölkəni 
layiqincə idarə edə bilməmişlər. Müstəqil Azərbaycana 
rəhbərlik etmək, ölkəni irəliyə aparmaq bütün əvvəlki nəsillər 
 111 
qarşısında böyük məsuliyyətdir. Əfsuslar olsun ki, 
müstəqilliyimizin ilk illərində buraxılmış səhvlər, səriştəsizlik, 
bəzi hallarda xəyanət nəticəsində torpaqlarımız işğal altındadır. 
Biz indi çalışırıq ki, bu ədalətsizliyi aradan qaldıraq, ərazi 
bütövlüyümüzü bərpa edək. Danışıqları aparırıq və aparacağıq. 
Əfsuslar olsun ki, danışıqların heç bir nəticəsi yoxdur. 
Danışıqların aparılması ilə bərabər, biz ölkəmizi gücləndiririk. 
Dağlıq Qarabağ münaqişəsini ədalətli və beynəlxalq hüquq nor-
malarına uyğun şəkildə həll etmək üçün Azərbaycan daha da 
güclü olmalıdır. 
Son illər Ermənistan ilə Azərbaycan arasında inkişafda 
mövcud olan fərq daha da böyüyür. Bu münaqişənin həllinin 
yolu ancaq beynəlxalq hüquq normalarının qəbul edilməsindən 
keçir. Azərbaycanın dünya birliyi tərəfindən, Birləşmiş 
Millətlər Təşkilatı tərəfindən tanınan ərazi bütövlüyü bərpa 
edilməlidir. BMT Təhlükəsizlik Şurasının dörd qətnaməsi qeyd-
şərtsiz icra edilməlidir. İşğalçı qüvvələr torpaqlarımızdan 
çıxarılmalıdır. Azərbaycan ərazi bütövlüyünü, suverenliyini 
bərpa etməlidir. Erməni vandalizmindən, vəhşiliyindən, etnik 
təmizləmə siyasətindən əziyyət çəkmiş vətəndaşlar ata-baba 
torpaqlarına qayıtmalıdırlar və qayıdacaqlar. Mən buna şübhə 
etmirəm. Bunu etmək üçün biz daha da güclü olmalıyıq və biz 
güclü oluruq. İqtisadi sahədə, hərbi sahədə və bütün sahələrdə 
Azərbaycanın potensialı Ermənistandan bir neçə dəfə üstündür, 
daha da üstün olmalıdır. 
Diplomatik səylərimizi davam etdirəcəyik, bütün vasitə-
lərdən istifadə edib ərazi bütövlüyümüzün bərpası üçün 
çalışacağıq. Haqq-ədalət bizim tərəfimizdədir, bunu hamı bilir. 
20 il ərzində erməni lobbisi nə qədər çalışsa da, biz dünyaya 
bəyan edə bilmişik, göstərə bilmişik ki, Dağlıq Qarabağ əzəli və 
tarixi Azərbaycan torpağıdır, həm tarix baxımından, həm 
beynəlxalq hüquq baxımından. Bu gün bizim hücum diploma-
tiyamız səmərəsini verməkdədir. Əminəm ki, bu məsələ ədalətli, 
beynəlxalq hüquq normalarına uyğun şəkildə həllini tapacaq və 
Azərbaycan ərazi bütövlüyünü bərpa edəcəkdir. Mən bu məsələ ilə 
 112 
bağlı fikirlərimi vaxtaşırı Azərbaycan ictimaiyyəti ilə bölüşürəm. 
Kifayət qədər əsaslar vardır. Tarixi və hüquqi amillərdən başqa, 
real qüvvələr nisbəti artıq tamamilə Azərbaycanın üstünlüyünü 
göstərir. İqtisadi potensial müqayisəedilməz dərəcədədir. 
Azərbaycan iqtisadiyyatı 20 illik müstəqillik dövründən sonra bu 
gün Cənubi Qafqaz iqtisadiyyatının 83 faizini təşkil edir.  
Bu gün hər bir ölkə, o cümlədən Azərbaycan iqtisadi amillərlə 
yanaşı, özünü qorumaq, müdafiə etmək üçün tədbirlər görür. Hərbi 
xərclərimizin böyüməsi təbii prosesdir. Bizim bütün xərclərimiz 
artır, o cümlədən hərbi xərclər. Nəzərə alsaq ki, Qarabağ kimi 
problemimiz vardır, hərbi xərclərimizin artması təbiidir. 
Artmasaydı, bu, qeyri-təbii olardı. Artır və artacaqdır. Bir neçə il 
əvvəl qarşıya qoyduğum vəzifə artıq keçmişdə qalıb. Demişdim ki, 
bizim hərbi xərclərimiz Ermənistanın bütün büdcəsinə bərabər 
olmalıdır. Bu gün hərbi xərclərimiz Ermənistanın büdcəsindən 500 
milyon manat artıqdır. Gələcəkdə daha da artıq olacaqdır. 
Mənim nikbinliyimin səbəblərindən biri də bölgədə mövcud 
olan demoqrafik vəziyyətlə bağlıdır. Azərbaycanın əhalisi 
ildən-ilə artır və 9 milyon 100 min nəfərdən artıq vətəndaşımız 
vardır. Ermənistanda əhali ildən-ilə azalır və azalacaqdır. Həm 
təbii proseslər nəticəsində, həm də orada mövcud olan, hökm 
sürən ümidsizlik, işsizlik və kütləvi apatiya nəticəsində. Bu və 
digər amillər – bu gün bu barədə bəlkə də danışmağa ehtiyac 
yoxdur – əminliyimizi daha da gücləndirir. Azərbaycan xalqı bu 
vəziyyətlə heç vaxt barışmayacaqdır, Dağlıq Qarabağın 
Azərbaycanın tərkib hissəsi kimi yaşamasını təmin edəcəkdir. 
Bu 20 il ərzində bütün sahələrdə böyük inkişaf və quruculuq 
işləri aparılmışdır. Görülən işlər haqqında bəlkə də saatlarla 
danışmaq olar. Ən önəmlisi ondan ibarətdir ki, Azərbaycan 
bölgədə və dünyada özünü etibarlı tərəfdaş, dinamik inkişaf 
edən ölkə, dost ölkə kimi tanıtdıra bilmişdir. Xoşniyyətli 
siyasətlə Azərbaycan bu gün dünyada özü üçün dostlar 
qazanıbdır. Tərəfdaşlarımızın, Azərbaycan ilə xoş münasibətlər 
qurmaq istəyənlərin sayı artır. Biz əməkdaşlığın tərəfdarıyıq. 
Əməkdaşlıq üçün təkliflərimizi irəli sürürük. Əməkdaşlıq üçün 
 113 
lazım gələn vaxtda dəstəyimizi də əsirgəmirik. Dəfələrlə 
Azərbaycan tərəfdaşlarına lazım olan anda dostluq əlini 
uzatmışdır. Biz bu siyasəti davam etdirəcəyik. 
Biz istəyirik ki, bütün bölgədə sülh, əmin-amanlıq olsun. 
Bütün xalqlar mehriban qonşuluq şəraitində yaşasınlar. Ölkə 
daxilində hökm sürən sabitlik, inkişaf, xoşniyyətli siyasət və 
xoş ovqat bizi daha da gücləndirir. Azərbaycan çoxmillətli və 
çoxkonfessiyalı ölkədir. Bu bizim böyük üstünlüyümüzdür, 
xoşbəxtliyimizdir. Azərbaycanda yaşayan bütün xalqların, 
bütün dinlərin nümayəndələri bizim dəyərli vətəndaşlarımızdır. 
Biz bir ailəyik, hamımız Azərbaycan vətəndaşlarıyıq. 
Ölkəmizin hərtərəfli inkişafında hər bir Azərbaycan 
vətəndaşının rolu olmalıdır və vardır. Əminəm ki, ölkə 
qarşısında duran vəzifələr uğurla icra ediləcəkdir. 
Biz 20 il ərzində böyük yol keçmişik – müstəqillik yolu, 
suverenlik yolu, azadlıq yolu. İyirmi il həm böyük bir 
müddətdir, həm də kiçik. Kiçikdir ona görə ki, tarix üçün 20 il 
heç nədir. Müstəqil bir ölkənin inkişafı üçün 20 il o qədər də 
böyük müddət deyildir. Lakin bu 20 il ərzində o qədər böyük 
işlər görülmüşdür ki, biz bu 20 ili böyük müddət kimi də qəbul 
edə bilərik və edirik. Biz hamımız bilirik ki, müstəqil 
Azərbaycan üçün bu birinci addımlardır. Bu 20 il 120 il, 220 il, 
520 il olacaqdır. Müstəqil respublikamız əbədi yaşayacaqdır. 
Bizdən asılıdır ki, Azərbaycan hansı əsaslarla idarə olunacaqdır. 
Bu gün qoyulan əsaslar – müstəqillik, suverenlik, demokratiya, 
bazar iqtisadiyyatı, sosial ədalət prinsipləri dövlətçiliyin 
əsaslarıdır. Güclü milli ideologiya, milli ruh, milli ləyaqət bizə 
yol göstərən prinsiplərdir. Müstəqil olmaq, azad olmaq böyük 
xoşbəxtlikdir. Bizdən əvvəlki nəsillər əsrlər boyu müstəqillik 
eşqi, müstəqillik arzuları ilə yaşamışlar və həyatdan getmişlər. 
Bizim nəsil xoşbəxtdir ki, nəinki müstəqilliyi görürük, biz 
müstəqilliyi möhkəmləndiririk. Azərbaycanı, müstəqil dövləti 
irəliyə aparırıq. Azərbaycan xalqın iradəsi ilə idarə olunur. 
Bugünkü Azərbaycan xalqımızın zəhməti və istedadı hesabına 
formalaşıbdır. Hər şey bizdən asılıdır. 1991-ci ildə də bizdən 
 114 
asılı idi. Əfsuslar olsun ki, o vaxt ölkəmiz lazımi səviyyədə 
olmadı. 1993-cü ildə də bizdən asılı idi, bu gün də bizdən 
asılıdır. Hər bir vətəndaş, vətənini sevən hər bir vətənpərvər 
insan çalışmalıdır ki, öz zəhməti, əməyi, peşəkarlığı ilə doğma 
dövlətini gücləndirsin. 
Biz möhkəm ənənələr, möhkəm dəyərlər, milli-mənəvi 
dəyərlər üzərində müasir dövlət qururuq və uğurla qururuq. Bu 
gün Azərbaycanı artıq bəzi dairələrdə bir örnək ölkə kimi 
təqdim edirlər. Bu bizi sevindirir. Bu, Azərbaycanın əldə etdiyi 
uğurlara verilən qiymətdir, ancaq bu, məsuliyyətimizi də artırır. 
Biz istəyirik ki, ölkə daxilində işlər yaxşı getsin, qonşuluqda 
əmin-amanlıq, sülh olsun. Xarici siyasətdə istəyimiz ondan 
ibarətdir ki, dostlarımızın sayı artsın. Səylərimizi səfərbər 
etmişik ki, Azərbaycanı daha da inkişaf etdirək, insanlar üçün 
daha da yüksək şərait yaradaq, insanların maddi rifahını artıraq, 
ölkə iqtisadiyyatını gücləndirək. Artıq Azərbaycan regional 
müstəvidə güc mərkəzidir. Bunun səbəbi təkcə təbii ehtiyatlar 
deyil. Təbii ehtiyatlar sadəcə olaraq bizə ilkin təkan verdi ki, 
ondan səmərəli istifadə edək. Bizim uğurların təməlində 
gələcəyə olan baxışlarımızdır, strategiyamızdır, birliyimizdir. 
Azərbaycan xalqı bu illər ərzində nə qədər böyük xalq olduğunu 
göstəribdir. 20 ildə biz böyük nailiyyətlərə çatmışıq. Əminəm 
ki, bundan sonra da biz bu nailiyyətləri artıracağıq, ölkəmizin 
hərtərəfli inkişafı üçün çalışacağıq, daha qüdrətli, daha böyük 
ölkə yaradacağıq. Bu işdə hamımıza uğurlar arzulayıram. Sağ 
olun. 
 
 
 
 115 
 
ABŞ DÖVLƏT KATİBİNİN BİRİNCİ MÜAVİNİ 
UİLYAM BÖRNS İLƏ GÖRÜŞ 
 
Prezident sarayı  
 
18 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 18-də ABŞ Dövlət katibinin birinci müavini Uilyam 
Börnsü qəbul etmişdir. 
Görüşdə Azərbaycan ilə ABŞ arasında ikitərəfli müna-
sibətlərin müxtəlif sahələrdə uğurla inkişaf etdiyi vurğulandı, 
əlaqələrimizin bundan sonra da genişlənəcəyinə əminlik ifadə 
olundu. 
Görüşdə, həmçinin Ermənistan–Azərbaycan, Dağlıq Qara-
bağ münaqişəsinin nizama salınması, energetika sahəsində 
qlobal layihələr və təşəbbüslərlə bağlı birgə əməkdaşlıq məsə-
lələrinə toxunuldu, Azərbaycan sülhməramlı qüvvələrinin Əf-
qanıstanda beynəlxalq sülhməramlı missiyanın tərkibində 
uğurlu fəaliyyəti qeyd edildi. 
 
 
 
 
 
 
 
 
 
 
 
 
 
 116 
EKVADORUN XARİCİ İŞLƏR, TİCARƏT VƏ 
İNTEQRASİYA NAZİRİ RİKARDO ARMANDO 
PATİNYO AROKANIN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
18 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 18-də Ekvador Respublikasının Xarici İşlər, Ticarət 
və İnteqrasiya naziri Rikardo Armando Patinyo Arokanın 
başçılıq etdiyi nümayəndə heyətini qəbul etmişdir. 
Ekvadordan ilk dəfə nazirlər səviyyəsində ölkəmizə nüma-
yəndə heyətinin gəldiyini vurğulayan prezident İlham Əliyev bu 
cür səfərlərin sayının artacağına və bu səfərin ölkələrimiz 
arasında fəal münasibətlərin əsasının qoyulması işinə xidmət 
edəcəyinə ümidvar olduğunu dedi. Dövlətimizin başçısı 
ekvadorlu nazirin Azərbaycana səfərinin uğurlu olacağına 
əminliyini ifadə etdi. 
Nazir Rikardo Armando Patinyo Arokan Ekvador Res-
publikasının Prezidenti Rafael Korreanın salamlarını dövlə-
timizin başçısına çatdırdı. Rikardo Armando Patinyo Arokan 
Azərbaycana ilk səfərindən məmnunluğunu bildirdi. Ölkəsinin 
Azərbaycanla əməkdaşlıqda maraqlı olduğunu vurğulayan 
nazir bu səfərin Azərbaycan ilə Ekvador arasında müxtəlif 
sahələrdə əməkdaşlıq imkanlarının müəyyənləşdirilməsi baxı-
mından geniş imkanlar açacağını dedi. 
Dövlətimizin başçısı Ekvador Respublikasının Prezidenti 
Rafael Korreanın salamlarına görə minnətdarlığını bildirdi, 
onun da salamlarını Ekvadorun dövlət başçısına çatdırmağı 
xahiş etdi. 
 
 117 
KLUBLARARASI DÜNYA ÇEMPİONATININ 
QALİBİ – QADINLARDAN İBARƏT «RABİTƏ» 
VOLEYBOL KLUBUNUN ÜZVLƏRİ İLƏ GÖRÜŞ 
 
Prezident sarayı  
 
18 oktyabr 2011-ci il 
 
Oktyabrın 18-də Azərbaycan Respublikasının Prezidenti 
İlham Əliyev Qətərin paytaxtı Dohada keçirilmiş klublararası 
dünya çempionatının qalibi – qadınlardan ibarət «Rabitə» 
voleybol klubunun üzvlərini qəbul etmişdir. 
Prezident İlham Əliyev qazanılmış qələbə münasibətilə 
voleybolçuları təbrik etdi.  
İ l h a m  Ə l i y e v: Mən sizi salamlayıram və böyük qələ-
bə münasibətilə ürəkdən təbrik edirəm. «Rabitə» voleybol 
komandası dünya çempionatında böyük uğur əldə edərək 
çempion adını qazanmışdır. Bu, böyük qələbədir. Sizin qələ-
bənizdir. Azərbaycan idmanının qələbəsidir. Mən bu müna-
sibətlə sizin hamınızı ürəkdən təbrik edirəm. Mən bilirəm ki, 
«Rabitə» dünya miqyasında çox güclü komanda kimi, özünü 
artıq təsdiq etmişdir. Keçən Avropa Çempionlar Liqasında final 
mərhələsinə gəlib çatmışdı. Bu qələbə isə bir daha komandanın 
gücünü göstərir və bizim hamımızı ürəkdən sevindirir.  
Bütövlükdə Azərbaycanda idmanın voleybol növü çox 
uğurla və sürətlə inkişaf edir. Çox gözəl ənənələr vardır. Milli 
komandamız da yaxşı nəticələr göstərir və dünyanın ən güclü 
komandaları ilə bərabər səviyyədə oyun nümayiş etdirir. 
Qələbələr də var, məğlubiyyətlər də vardır. Klublar səviy-
yəsində isə vəziyyət daha da yaxşıdır. Bizim bir neçə gözəl 
klublarımız var və onların arasında, əlbəttə, «Rabitə» 
komandası ən yüksək zirvəni fəth etmişdir. 
Bir daha sizi ürəkdən təbrik edirəm. Siz bütün idman 
azarkeşlərini, Azərbaycan xalqını sevindirmisiniz. Bizim 
idmanla bağlı bütün təşəbbüslərimizin ən gözəl nəticəsi, bax, bu 
 118 
böyük qələbədir. Həm klubu, həm federasiyanı, idman 
mütəxəssislərini təbrik edirəm. Bu, ümumi qələbədir, ilk 
növbədə oyunçuları təbrik edirəm. 
«Rabitə» klubunun kapitanı Nataliya Məmmədova müxtəlif 
yarışlarda voleybolçulara verdiyi dəstəyə və bütövlükdə 
Azərbaycanda voleybolun inkişafına göstərdiyi diqqətə görə 
dövlətimizin başçısına idmançıların minnətdarlığını çatdırdı.  
Komandanın kapitanı üzərində klub üzvlərinin imzası olan 
topu prezident İlham Əliyevə hədiyyə etdi. 
Prezident İlham Əliyev Azərbaycanın voleybol ənənələ-
rindən danışarkən bildirdi ki, 11  il bundan əvvəl ölkədə yalnız 
bir voleybol klubu vardı, indi isə ölkə çempionatında yeddi 
güclü komanda iştirak edir. «Rabitə» klubunun qazandığı 
qələbə isə beynəlxalq miqyaslı komanda yarışlarında əldə edi-
lən ən böyük nəticədir. Bu onu göstərir ki, ölkəmizdə voleybol 
dünya səviyyəsindədir. 
Voleybol üzrə milli komandanın baş məşqçisi Faiq Qarayev 
Azərbaycan voleybolunda uğurların təməlinin məhz dövlə-
timizin başçısı tərəfindən qoyulduğunu vurğuladı. O, prezident 
İlham Əliyevin idmançılarla daim təmasda olmasını, onlara 
verdiyi dəstək və tövsiyələrin qazanılan qələbələrə xüsusi stimul 
verdiyini söylədi. 
Faiq Qarayev voleybol üzrə milli yığma komandanın 
planları barədə də dövlətimizin başçısına məlumat verdi. 
Prezident İlham Əliyev bildirdi ki, idmanda əldə edilən 
uğurlar, həmçinin çoxlu sayda müasir olimpiya idman kom-
plekslərinin istifadəyə verilməsi ölkəmizdə yüksək səviyyəli 
yarışların keçirilməsinə geniş imkanlar açmışdır. Bu yaxınlarda 
Bakıda keçirilən boks üzrə dünya çempionatından danışan 
dövlət  başçısı bildirdi ki, yüzdən çox ölkənin təmsil olunduğu 
yarışların yüksək səviyyədə təşkili bunu sübut etdi. 
Prezident İlham Əliyev klubun üzvlərini bir daha təbrik etdi. 
 119 
 
TÜRKİYƏ RESPUBLİKASININ PREZİDENTİ  
ZATİ-ALİLƏRİ 
CƏNAB ABDULLAH GÜLƏ 
 
Hörmətli cənab Prezident! 
Əziz qardaşım! 
Ölkənizin cənub-şərqində törədilmiş terror aktları nəti-
cəsində çoxsaylı insan tələfatı xəbəri bizi olduqca sarsıtdı. 
Biz bəşəriyyət üçün dəhşətli bəlaya çevrilmiş terrorizmi 
qətiyyətlə pisləyir, ona qarşı mübarizəni hər cür dəstəkləyirik. 
Bu amansız hadisə terrorizmə qarşı hamılıqla mübarizənin 
zəruriliyini bir daha təsdiq edir. 
Baş vermiş faciə ilə əlaqədar dərdinizi bölüşür, Sizə, həlak 
olanların ailələrinə və yaxın adamlarına, qardaş Türk xalqına 
şəxsən öz adımdan və Azərbaycan xalqı adından dərin hüznlə 
başsağlığı verir, yaralananlara və xəsarət alanlara şəfa 
diləyirəm. 
 
Allah rəhmət eləsin! 
İLHAM ƏLİYEV 
Azərbaycan Respublikasının Prezidenti 
 
Bakı, 19 oktyabr 2011-ci il 
 
 
 120 
 
TÜRKİYƏ RESPUBLİKASININ BAŞ NAZİRİ  
ZATİ-ALİLƏRİ 
CƏNAB RƏCƏB TAYYİB ƏRDOĞANA 
 
Hörmətli cənab Baş nazir! 
Əziz qardaşım! 
Ölkənizdə terror aktlarının törədilməsindən və bunların 
çoxsaylı insan tələfatı ilə nəticələnməsindən son dərəcə 
kədərləndim. 
Biz bu dəhşətli hadisədən hiddətlənir, terrorizmi qətiyyətlə 
pisləyir, onun bütün təzahürlərinə qarşı ən kəskin şəkildə 
mübarizə aparılmasını labüd hesab edirik. 
Faciə ilə əlaqədar dərdinizi bölüşür, Sizə, həlak olanların 
ailələrinə və yaxın adamlarına, qardaş Türk xalqına dərin 
hüznlə başsağlığı verir, yaralananların və xəsarət alanların 
tezliklə sağalmasını arzulayıram. 
 
Allah rəhmət eləsin! 
İLHAM ƏLİYEV 
Azərbaycan Respublikasının Prezidenti 
 
Bakı, 19 oktyabr 2011-ci il  
 121 
 
QAZAXISTAN RESPUBLİKASINA RƏSMİ SƏFƏR 
 
19 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 19-da Qazaxıstan Respublikasına rəsmi səfərə yola 
düşmüşdür. 
Dövlətimizin başçısını Heydər Əliyev Beynəlxalq Aero-
portunda Baş nazir Artur Rasizadə, Prezident Administrasi-
yasının rəhbəri Ramiz Mehdiyev və Bakı Şəhər İcra Haki-
miyyətinin başçısı Hacıbala Abutalıbov yola saldılar. 
 
* * * 
 
Azərbaycan Respublikasının Prezidenti İlham Əliyev 
oktyabrın 19-da Qazaxıstan Respublikasına rəsmi səfərə gəl-
mişdir. 
Azərbaycanın və Qazaxıstanın dövlət bayraqlarının dalğa-
landığı Almatı Beynəlxalq Aeroportunda Azərbaycan prezidenti 
İlham Əliyevin şərəfinə Fəxri qarovul dəstəsi düzülmüşdü. 
Dövlətimizin başçısını Qazaxıstanın yüksək vəzifəli dövlət və 
hökumət nümayəndələri qarşıladılar. 
Milli geyimli qız Azərbaycan prezidenti İlham Əliyevə gül 
dəstəsi təqdim etdi. 
 
 
 122 
 
RƏSMİ QARŞILANMA MƏRASİMİ 
 
Almatı  
 
20 oktyabr 2011-ci il 
 
Qazaxıstan Respublikasında rəsmi səfərdə olan Azər-
baycan Respublikasının Prezidenti İlham Əliyevin oktyabrın 20-
də rəsmi qarşılanma mərasimi olmuşdur. 
Hər iki ölkənin dövlət bayraqlarının dalğalandığı Qazaxıs-
tan prezidentinin iqamətgahı qarşısında dövlətimizin başçısının 
şərəfinə Fəxri qarovul dəstəsi düzülmüşdü. 
Qazaxıstan prezidenti Nursultan Nazarbayev Azərbaycan 
prezidenti İlham Əliyevi qarşıladı. 
Fəxri qarovul dəstəsinin rəisi prezident İlham Əliyevə raport 
verdi. 
Azərbaycanın və Qazaxıstanın dövlət himnləri səsləndi. 
Dövlət başçıları Fəxri qarovul dəstəsinin qarşısından keç-
dilər. 
Qazaxıstanın dövlət və hökumət nümayəndələri prezident 
İlham Əliyevə, Azərbaycan nümayəndə heyətinin üzvləri prezi-
dent  Nursultan Nazarbayevə təqdim olundu. 
Fəxri qarovul dəstəsi hərbi marşın sədaları altında dövlət 
başçılarının qarşısından keçdi. 
 
 
 
 
 123 
 
QAZAXISTAN PREZİDENTİ NURSULTAN  
NAZARBAYEV İLƏ TƏKBƏTƏK  
GÖRÜŞ 
 
Almatı  
 
20 oktyabr 2011-ci il 
 
Oktyabrın 20-də rəsmi qarşılanma mərasimindən sonra 
Azərbaycan Respublikasının Prezidenti İlham Əliyevin və 
Qazaxıstan Respublikasının Prezidenti Nursultan Nazarbayevin 
təkbətək görüşü olmuşdur. 
  Görüşdə Azərbaycan ilə Qazaxıstan arasında ikitərəfli 
siyasi, iqtisadi, humanitar və digər sahələrdə münasibətlərin 
uğurla inkişaf etdiyi vurğulandı. 
Ölkələrimiz arasında əlaqələrin bundan sonra da möh-
kəmləndiriləcəyinə əminlik ifadə olundu, yüksək səviyyədə 
qarşılıqlı səfərlərin münasibətlərimizin genişləndirilməsində 
önəmli rol oynadığı qeyd edildi. 
Görüşdə regional və beynəlxalq məsələlər ətrafında fikir 
mübadiləsi aparıldı. 
 
 
 
 
 124 
 
GENİŞ TƏRKİBDƏ GÖRÜŞ 
 
Almatı  
 
20 oktyabr 2011-ci il 
 
Oktyabrın 20-də təkbətək görüş başa çatdıqdan  sonra 
Azərbaycan Respublikasının Prezidenti İlham Əliyevin və 
Qazaxıstan Respublikasının Prezidenti Nursultan Nazarbayevin 
nümayəndə heyətlərinin iştirakı ilə geniş tərkibdə görüşü 
olmuşdur. 
Qazaxıstan dövlətinin başçısı Azərbaycan nümayəndə 
heyətinin üzvlərini salamladı. 
N u r s u l t a n  N a z a r b a y e v: İlham Heydər oğlu, Sizi 
və nümayəndə heyətinin üzvlərini Qazaxıstanda salamlamağa 
şadam. Siz mənim dəvətimlə rəsmi səfərə gəlmisiniz. Bu bizdə 
ənənədir. Siz hər il Qazaxıstanda olursunuz, mən də müntəzəm 
surətdə Sizin ölkədə oluram. Bu, iki dövlət arasında, 
prezidentlər arasında münasibətlərin göstəricisidir. Biz Sizinlə 
ölkələrimiz arasında qarşılıqlı münasibətlərin bütün spektrini 
müzakirə etdik, iqtisadiyyat, nəqliyyat, kənd təsərrüfatı, 
beynəlxalq əməkdaşlıq məsələlərimizə toxunduq. 
Azərbaycan bu günlərdə öz müstəqilliyinin 20 illiyini qeyd 
etdi. Biz də bu ilin dekabrında oxşar tarixi qeyd etməyə 
hazırlaşırıq. Bu 20 il bir tərəfdən, hər iki ölkə üçün mürəkkəb 
dövr, digər tərəfdən, əcdadlarımızın arzularının həyata keçdiyi 
illər olmuşdur. Qazaxıstan və Azərbaycan bu zaman kəsiyini 
ləyaqətlə keçmişlər. Sizin ölkənizdə məlum çətinliklərə – 
Ermənistanla qarşılıqlı münasibətlərdə problemə – Qarabağ 
probleminə baxmayaraq, Azərbaycan bu illər ərzində sanballı 
uğurlara nail olmuşdur və biz bu münasibətlə Sizi təbrik edirik. 
Bizim iqtisadiyyat 1994-cü ildən bəri 14 dəfə artmışdır. Mən 
Sizə demişdim, bizdə adambaşına artıq 10 min dollar vardır. Bu 
ili iqtisadiyyatda 7 faiz artımla başa vuracağımıza və 
 125 
adambaşına 12 min dollara yaxınlaşacağımıza ümid edirik. 
2015-ci ildə bizdə bu göstərici adambaşına 15 min dollar 
olacaqdır. Yəni biz Şərqi və Mərkəzi Avropanın orta inkişaf 
etmiş dövlətləri arasında olacağıq.  
Biz Azərbaycanı qardaş, dost ölkə, Qafqaz regionunda əsas 
tərəfdaş hesab edirik. Güman edirəm ki, nümayəndə heyətinin 
üzvləri öz aralarında hazırlanmış sənədlərin bütün istiqamətləri 
üzrə iş aparmışlar.  
İ l h a m  Ə l i y e v: Hörmətli Nursultan Abişeviç! 
Müstəqilliyimizin 20 illiyi münasibətilə təbriklərinizə görə çox 
sağ olun. Həmçinin Sizi və bütün qardaş Qazaxıstan xalqını 
qarşıdan gələn bayram münasibətilə qabaqcadan təbrik etmək 
istəyirəm. Sizin rəhbərliyiniz altında Qazaxıstanın qazandığı 
sanballı uğurlar münasibətilə Sizi təbrik etmək istəyirəm. Bu 
uğurlar quruculuq işlərində, şəhərlərin yeni simasında, hamını 
heyran edən yeni paytaxtın – gözəl Astananın simasında 
görünür. 
Bizə çox xoşdur ki, Sizin rəhbərliyiniz altında Qazaxıstan 
olduqca dinamik, səmərəli inkişaf edir. Ölkənin çox böyük 
potensialı vardır və Sizin apardığınız islahatlar gələcəyə isti-
qamətlənmişdir. Mövcud potensial artıq bu gün sosial mə-
sələləri, habelə iqtisadi islahatlarla bağlı məsələləri səmərəli 
həll etməyə imkan verir. 
Münasibətlərimizə gəldikdə isə, Qazaxıstan bizim üçün 
həmişə dost, qardaş dövlət olmuşdur. Bu gün iqtisadiyyat, 
nəqliyyat, kənd təsərrüfatı sahələrində müzakirə etdiyimiz 
layihələr ikitərəfli əməkdaşlığı möhkəmlətmək üçün poten-
sialımızdan daha geniş istifadə etməyimizə imkan verəcəkdir.  
 
 
 
 126 
 
SƏNƏDLƏRİN İMZALANMASI MƏRASİMİ 
 
Almatı  
 
20 oktyabr 2011-ci il 
 
Oktyabrın 20-də prezident İlham Əliyevin və prezident 
Nursultan Nazarbayevin nümayəndə heyətlərinin iştirakı ilə 
geniş tərkibdə danışıqları başa çatdıqdan sonra Azərbaycan–
Qazaxıstan sənədlərinin imzalanması mərasimi olmuşdur. 
«Azərbaycan Respublikası Prezidentinin və Qazaxıstan 
Respublikası Prezidentinin Birgə Bəyannaməsi»ni Azərbaycan 
Respublikasının Prezidenti İlham Əliyev və Qazaxıstan Res-
publikasının Prezidenti Nursultan Nazarbayev imzaladılar. 
«Azərbaycan Respublikası Hökuməti və Qazaxıstan Res-
publikası Hökuməti arasında diplomatik nümayəndəliklərin 
yerləşdirilməsi üçün qarşılıqlı olaraq torpaq sahələrinin 
ayrılması haqqında Saziş»i Azərbaycanın Xarici İşlər nazirinin 
müavini Xələf Xələfov və Qazaxıstanın Xarici İşlər naziri 
Yerjan Kazıxanov imzaladılar. 
«Azərbaycan Respublikasının Xarici İşlər Nazirliyi və Qa-
zaxıstan Respublikasının Xarici İşlər Nazirliyi arasında əmək-
daşlıq haqqında Protokol»u Azərbaycanın Xarici İşlər nazirinin 
müavini Xələf Xələfov və Qazaxıstanın Xarici İşlər naziri 
Yerjan Kazıxanov imzaladılar. 
«Azərbaycan Respublikası Hökuməti və Qazaxıstan Res-
publikası Hökuməti arasında dəniz ticarət gəmiçiliyi sahəsində 
əməkdaşlıq haqqında Saziş»i Azərbaycanın Nəqliyyat naziri 
Ziya Məmmədov və Qazaxıstanın Nəqliyyat və Kommunikasiya 
naziri Berik Kamaliyev imzaladılar. 
 
 
 127 
QAZAXISTAN PREZİDENTİ NURSULTAN 
NAZARBAYEV İLƏ  BİRGƏ MƏTBUATA 
BƏYANATLARLA ÇIXIŞLAR 
 
Almatı 
 
20 oktyabr 2011-ci il 
 
Oktyabrın 20-də sənədlərin imzalanması mərasimi başa 
çatdıqdan sonra Azərbaycan prezidenti İlham Əliyev və Qaza-
xıstan prezidenti Nursultan Nazarbayev mətbuata bəyanatlarla 
çıxış etmişlər. 
  
Qazaxıstan prezidenti Nursultan Nazarbayevin 
bəyanatı 
 
   İki ölkə arasında çox mehriban qardaşlıq münasibətləri 
yaranmışdır. Biz Azərbaycanı Qafqaz regionunda özümüzün 
əsas iqtisadi və siyasi tərəfdaşımız hesab edirik və müstəqil-
liyimizin bütün illərində bu münasibətlər qorunur. Azərbaycan 
özünün müstəqilliyinin 20 illiyini yenicə qeyd etmişdir. 
Xalqımız adından qardaş Azərbaycanı təbrik edirəm.   
Ermənistan–Azərbaycan münaqişəsi, Qarabağ problemi, 1 
milyondan çox qaçqın, ərazilərin işğal edilməsi ilə əlaqədar ya-
ranmış bütün çətinliklərə baxmayaraq 20 il ərzində Azərbaycan 
görkəmli nailiyyətlər qazanmışdır. İqtisadi göstəricilər, xalqın 
rifahının artması, iqtisadiyyatda islahatlar onu göstərir ki, 
Azərbaycan qabaqcıl mövqelərdən birini tutur. Biz buna baxıb 
sevinirik. 
Biz Xəzər dənizində də qonşularıq. Xəzər dənizinin prob-
lemləri bizim ümumi problemlərimizdir. Biz öz qonşularımız – 
sahilyanı dövlətlər ilə birlikdə Xəzər dənizinin statusu mə-
sələlərini həll edirik. Energetika, neftin nəql edilməsi və Xə-
zərdən Qazaxıstanın Qafqaza, Qara dənizə və Avropaya çıxışı 
üçün nəqliyyat arteriyası kimi istifadə edilməsi məsələlərində 
 128 
əlaqələr əməkdaşlığımızın ən mühüm bəndləridir. Azərbaycanın 
və azərbaycanlı mütəxəssislərin neft və qaz sahəsində çox 
böyük təcrübəsini nəzərə alaraq bizim mütəxəssislər bu 
təcrübədən istifadə etməlidirlər. Biz Azərbaycan tərəfi ilə həm 
də neft hasilatı, neft və qaz emalı üçün avadanlıqlar yaradılması 
məsələsində əməkdaşlıq edə bilərik. 
Kənd təsərrüfatı sahəsində biz ölkəmizin Manqıstau və 
Atırau regionlarına tərəvəz, meyvə və digər kənd təsərrüfatı 
məhsullarının göndərilməsi barədə danışdıq. Buna görə 
Qazaxıstanın qərb vilayətlərinin Azərbaycan ilə sıx münasi-
bətləri olmalı, qarşılıqlı faydalı şərtlər daxilində müvafiq 
sazişlər bağlamalıdırlar. 
Keçən il bizdə əmtəə dövriyyəsinin 60 faizə yaxın artması, 
əlbəttə, sevindirici haldır. Lakin ümumi həcm –350 milyon 
bizim potensiala uyğun deyildir. Buna görə də perspektivdə 
gözləyirik ki, Azərbaycan, Bakı Qazaxıstanın nefti və digər 
məhsulları üçün ən mühüm nəqliyyat arteriyalarından birinə 
çevriləcəkdir. Türkiyə, Gürcüstan və Azərbaycandan Xəzər 
dənizinə yeni dəmir yolu tikintisi və Qafqaz yüklərinin 
Qazaxıstandan keçməklə Çinə və əks istiqamətdə daşınması 
imkanı çox böyük məsələ və gələcəkdə çox böyük səmərə 
deməkdir. 
Ölkələrimizin eyni kökləri vardır. Biz türk dünyasına 
mənsubuq. Bizim eyni köklərimiz –  dil, mədəniyyət əlaqələri-
miz, eyni ənənələrimiz vardır. Biz daha sıx əməkdaşlıq üçün 
bütün bunlardan istifadə etməliyik. 
Müxtəlif səbəblərə görə Qazaxıstana çoxlu azərbaycanlı 
gəlmişdir, diasporun 130 min üzvü vardır. Bu bizim əmək-
daşlığımız üçün yaxşı körpüdür. Bizim Azərbaycan millətindən 
olan vətəndaşlarımız Qazaxıstan iqtisadiyyatının inkişafında, 
onun mədəni, siyasi həyatında iştirak edirlər.   
Beynəlxalq planda – BMT, ATƏT, Asiyada qarşılıqlı fəaliy-
yət və etimad tədbirləri müşavirəsi (AQFETM) çərçivəsində biz 
eyni mövqelər tuturuq. Yəni biz dünyada müharibə və sülh 
məsələlərində Birləşmiş Millətlər Təşkilatının rolunun 
 129 
möhkəmləndirilməsi barədə eyni cür düşünürük. Biz Avropa 
İttifaqı ilə əməkdaşlığı inkişaf etdirməyin tərəfdarıyıq. Mən 
İlham Heydər oğluna səfərinə görə, bizim danışıqlara görə 
təşəkkür edirəm. Hesab edirəm ki, bu danışıqlar 
münasibətlərimizin inkişafına yeni təkan verəcəkdir. Artıq 
müqavilə hüququnun əsasını təşkil edən 60 imzalanmış 
sənədimiz vardır. Bu gün qəbul edilmiş sənədlər onu göstərir ki, 
əməkdaşlığımız dinamik inkişaf edir. 
 
Azərbaycan prezidenti  İlham Əliyevin bəyanatı 
 
Hörmətli Nursultan Abişeviç, ölkəmiz haqqında səmimi 
sözlərinizə, Azərbaycanın müstəqilliyinin 20 illiyi ilə əlaqədar 
təbriklərinizə görə sağ olun. Fürsətdən istifadə edib Sizi və 
bütün qardaş Qazaxıstan xalqını müstəqilliyinizin qarşıdan 
gələn yubileyi münasibətilə qabaqcadan təbrik etmək istərdim. 
Bu illər ərzində Sizin rəhbərliyiniz altında Qazaxıstan çox 
böyük yol keçmişdir. 20 il ərzində Siz başqa ölkələrin bəlkə də 
100 ildə edə bilməyəcəklərinə nail olmusunuz. Bu, Qazaxıstana 
gələndə, sizin şəhərlərə gələndə görünür. Biz sizin uğurlarınıza 
sevinirik, Qazaxıstanın nailiyyətlərinə heyranıq. Bu illər ərzində 
ölkəniz dinamik inkişaf edir, iqtisadi siyasət, sənayeləşmə 
məsələləri, sosial məsələlər uğurla həll edilir. Şəhərləriniz 
abadlaşır, paytaxtınız Astana çox qısa zaman kəsiyində gözəl 
şəhər yaradılmasının nadir təcrübəsinin nümunəsidir. 
Məni qardaş Qazaxıstana yenidən səfərə dəvət etdiyinizə görə 
Sizə təşəkkür etmək istəyirəm. Son 7 ildə bu mənim təkcə rəsmi 
səfərlərimin üçüncüsüdür. Biz həm də çox şadıq ki, Nursultan 
Abişeviç müntəzəm olaraq Azərbaycana səfər edir. Bu cür 
qarşılıqlı əlaqələr bizim ikitərəfli münasibətlərin inkişafına 
verdiyimiz diqqət və əhəmiyyətin parlaq sübutudur. 
Münasibətlərimiz möhkəm tarixi bazaya əsaslanır. Xalq-
larımız arasında münasibətlər çoxəsrlik tarixə malikdir. Bu gün 
biz iki müstəqil qardaş dövlət kimi, Qazaxıstan və Azərbaycan 
arasında tərəfdaşlığa və dostluq əlaqələrinə əsaslanan 
 130 
münasibətlər qururuq. Qarşılıqlı siyasi əlaqələrimiz çox 
səmərəlidir. Nursultan Abişeviçin qeyd etdiyi kimi, biz bey-
nəlxalq təşkilatlarda da fəal əlaqə saxlayırıq. 
Ermənistan–Azərbaycan, Dağlıq Qarabağ münaqişəsinin 
tənzimlənməsi məsələsində Qazaxıstanın mövqeyinə görə ona 
təşəkkür edirik. Mən bilirəm ki, Qazaxıstan prezidenti bu 
mövzunu daim diqqət mərkəzində saxlayır və dünya liderləri ilə 
mühüm görüşlərdə bu məsələni qaldırır. Münaqişəyə, işğala son 
qoymaq və nəhayət, BMT Təhlükəsizlik Şurasının 
qətnamələrinin həyata keçirilməsini təmin etmək lazımdır. 
BMT Təhlükəsizlik Şurası ali beynəlxalq instansiyadır və bu 
təşkilatın qəbul etdiyi qərarlar yerinə yetirilməlidir. Təhlükə-
sizlik Şurasının Dağlıq Qarabağ münaqişəsi üzrə 4 qətnaməsi 
qəbul edilmişdir. Onlar işğalçı erməni qüvvələrinin Azərbaycan 
ərazisindən dərhal və danışıqsız çıxarılmasını tələb edir. 
Təəssüf ki, onlar yerinə yetirilmir. Bizim ərazi bütövlüyümüz 
pozulmuşdur və əgər belə bir ağır problem olmasaydı, 
Azərbaycanın daha necə böyük uğurlar qazanacağını təsəvvür 
etmək mümkündür. 
Biz bu məsələnin beynəlxalq hüquq çərçivəsində, Helsinki 
Yekun Aktı çərçivəsində həll edilməsinin tərəfdarıyıq. Həmin 
sənəddə məhz ölkələrin ərazi bütövlüyü prinsipinin prioritet 
olması müəyyən edilmişdir. 
İkitərəfli iqtisadi əlaqələrə gəldikdə, Nursultan Abişeviç bu 
məsələ üzərində ətraflı dayandı, mən təkrarlamaq istəmirəm. 
Demək istəyirəm ki, biz bu münasibətlərin bütün istiqamətlər 
üzrə inkişafına çox böyük əhəmiyyət veririk. Bu gün həlli tələb 
olunan məsələləri fəal həll etmək üçün bizim nümayəndə 
heyətlərinə konkret tapşırıqlar verilmişdir. Əmtəə dövriyyəsinin 
faiz nisbəti ilə artması, əlbəttə, bizi sevindirir. Lakin onun 
həcmi, xüsusən ölkələrimizin bu cür böyük iqtisadi və sənaye 
potensialını nəzərə alsaq, əlbəttə, bizi qane edə bilməz. 
Hökumətlərarası komissiya işləyir. Nisbətən yaxın vaxtlarda bu 
komissiya toplaşmışdı. Mütəmadi olaraq biznes-forumlar 
keçirilir. Aktauda Azərbaycanın konsulluğu açılmışdır. Yəni biz 
 131 
bütün istiqamətlər üzrə çoxşaxəli əməkdaşlığa böyük əhəmiyyət 
veririk. 
Bu gün nəqliyyat məsələləri ətraflı müzakirə edildi. Bakı–
Tbilisi–Qars dəmir yolunun tikintisi başa çatandan sonra biz 
Asiyanı Avropa ilə birləşdirəcək yeni Dəmir İpək yolu açırıq. 
Ölkələrimiz müxtəlif istiqamətlərə mallar göndərmək, habelə 
böyük yük axını üçün tranzit ölkələrə çevrilmək imkanı əldə 
edəcəklər. 
Neft sahəsində ənənəvi əlaqələr möhkəmlənir, yeni ideyalar, 
kooperasiya, qarşılıqlı fəaliyyət barədə yeni təkliflər, müştərək 
təşəbbüslər vardır. Bu təbiidir, bizim məqsədlərimiz obyektiv 
olaraq üst-üstə düşür, ona görə ki, biz istehsalçılarıq. Təbii ki, 
bizim ümumi vəzifələrimiz, ümumi məqsədlərimiz vardır və 
gələcəkdə ölkələrimiz arasında bu istiqamətdə əməkdaşlıq 
genişlənəcəkdir. Bu gün bizim Qazaxıstan neftini qəbul etmək 
üçün kifayət qədər tranzit potensialımız və infrastrukturumuz 
vardır. Ümid edirik ki, Qazaxıstanda hasilatın həcmi artanda biz 
öz tranzit imkanlarımızı təqdim edəcəyik ki, bu da səmərəli 
ikitərəfli əməkdaşlıq çərçivəsində olsun. 
Onu da qeyd etmək istəyirəm ki, bu yaxınlarda Bakı 
küçələrindən birinə qazax xalqının böyük oğlu, maarifçi, 
mütəfəkkir, ictimai xadim Abay Kunanbayevin adı verilmişdir. 
Bu da bizim dostluğun, xalqlarımızın tarixi şəxsiyyətlərinə 
münasibətimizin əlamətidir. Bu həm də humanitar sahədə 
əməkdaşlığın möhkəmləndirilməsi işinə daha bir töhfədir. 
Bütövlükdə Qazaxıstan bizim üçün yaxın strateji tərəfdaş, 
dost, qardaşdır və əminəm ki, münasibətlərimizin gələcəyi də 
bugünkü kimi gözəl olacaqdır. 
Səmimi qəbul, qonaqpərvərlik üçün bir daha təşəkkür 
edirəm və fürsətdən istifadə edib Sizi, Nursultan Abişeviç, Sizin 
üçün münasib olan istənilən vaxtda Azərbaycana rəsmi səfərə 
dəvət etmək istəyirəm.  
 
 
 
 132 
 
ALİ QONAĞIN ŞƏRƏFİNƏ RƏSMİ NAHARDA 
İŞTİRAK  
 
Almatı  
 
20 oktyabr 2011-ci il 
 
Qazaxıstan Respublikasının Prezidenti Nursultan Nazar-
bayevin adından oktyabrın 20-də Azərbaycan Respublikasının 
Prezidenti İlham Əliyevin şərəfinə rəsmi nahar verilmişdir. 
Dövlət başçıları rəsmi naharda nitq söyləmişlər. 
 
Qazaxıstan prezidenti  
Nursultan Nazarbayevin nitqi 
 
1937-ci ilin may ayının təkcə bir günü ərzində Qazaxıstanın 
Taldı-Kurqan vilayətinə konvoy altında 600 azərbaycanlı ailə 
gətirildi. Xalqımız bu qanunsuzluğun bütün günahsız 
qurbanlarının dərdinə şərik oldu, onlarla ev-eşiyini, bir parça 
çörəyini bölüşdü. Azərbaycanlılar qazax xalqı ilə əl-ələ verib 
Qazaxıstanda yeni müəssisələr tikdilər, ölkəni inkişaf etdirdilər. 
Onların bir çoxu burada qalıb yaşadı və artıq dediyim kimi, 
bizdə 130 minlik Azərbaycan diasporu vardır. Onlar Qazaxıstan 
vətəndaşlarıdır, ölkəmizin rəngarəng palitrasının ən parlaq 
hissələrindən biridir. 
Hörmətli dostlar! 
Oktyabrın 18-də qardaş Azərbaycan müstəqilliyinin 20 il-
liyini qeyd etdi. Bunlar heç də asan illər deyildi. Azərbaycanın 
üzləşdiyi çətinliklərə baxmayaraq, ölkə elə sürətlə inkişaf 
etmişdir ki, həm iqtisadiyyatının artım sürətinə, həm də xalqın 
rifahına görə postsovet məkanında qabaqcıl mövqelərə çıxmış, 
bütün atributlara malik dinamik inkişaf edən müasir dövlət 
yaradılmışdır. Ölkəniz qətiyyətli addımlarla tərəqqiyə doğru 
irəliləyir. Biz buna ürəkdən şadıq. Azərbaycanın yüksək 
səviyyədə uğurlarında, Qazaxıstan–Azərbaycan əməkdaşlığında 
ölkənizin ümummilli lideri Heydər Əliyev xüsusi rol 
 133 
oynamışdır. Mənə onunla çox yaxın münasibətlərdə olmaq 
xoşbəxtliyi nəsib olmuşdur. Onunla yaxşı əməkdaşlıq edir, bu 
çox müdrik, xeyirxah və uzaqgörən insanı tanıyırdım. 
Hörmətli dostlar! Məşhur Azərbaycan atalar sözündə 
deyildiyi kimi, «ürəkdən ürəyə ən qısa yol var». Zənnimcə, 
münasibətlərimiz məhz belə qurulmalıdır: ümumi tarixi köklər, 
iki ölkənin strateji mənafelərinin ümumi anlaşılması əsasında. 
Biz bu barədə sabah keçiriləcək Türkdilli Dövlətlərin 
Əməkdaşlıq Şurasının iclasında danışacağıq. 
 
        Azərbaycan prezidenti  İlham Əliyevin nitqi  
 
 Hörmətli Nursultan Abişeviç! Əvvəla, ölkəmiz haqqında 
dediyiniz səmimi sözlərə, qardaş Qazaxıstana yenidən rəsmi 
səfərə dəvətə görə Sizə minnətdarlığımı bildirmək istəyirəm. 
Mənim üçün Sizin ölkəyə gəlmək həmişə çox fərəhli hadisədir. 
Elə alınmışdır ki, Azərbaycana rəhbərlik etdiyim bütün illər 
ərzində, demək olar, hər il Qazaxıstanda – ya Astanada, ya da 
Almatıda oluram. 
Xalqlarımızı ümumi tarix, ümumi köklər birləşdirir. 
Xalqlarımızı yaxınlaşdıran amil Sizinlə mənim atam – prezident 
Heydər Əliyev arasındakı şəxsi dostluq olmuşdur. Bu dostluq 
zamanın – həm sovet dövrünün, həm də müstəqillik dövrünün 
sınağından çıxmışdır. Sizin dostluğunuz və münasibətləriniz 
azərbaycanlıların və qazaxların bütün nəsilləri üçün nümunədir 
– münasibətləri qardaşlıq, qarşılıqlı yardım və strateji maraqlar 
əsasında necə qurmaq nümunəsi! Xoşbəxtlikdən strateji 
mənafelərimiz də həm regionda, həm də dünyada üst-üstə 
düşür. Biz bütün işlərdə bir-birimizi dəstəkləyirik. Ermənistan–
Azərbaycan, Dağlıq Qarabağ münaqişəsinin nizama salınması 
məsələsinə daim diqqət yetirdiyinizə görə Sizə çox minnətdarıq. 
Siz bu məsələ ilə lap əvvəldə də, sonra da, ATƏT-in sədri kimi 
də, indi də məşğul olmusunuz. Biz bu gün bu mövzunu ətraflı 
müzakirə etdik. Mən danışıqlar prosesində baş verən son 
hadisələri Sizə çatdırdım. Ümidvaram ki, yaxın vaxtlarda ədalət 
 134 
bərpa ediləcək, işğala son qoyulacaq, azərbaycanlılar doğma 
torpaqlarına qayıdacaq və ölkəmizin ərazi bütövlüyü bərpa 
olunacaqdır. 
Bu gün biz iqtisadi gündəliyi ətraflı müzakirə etdik. O çox 
genişdir, buraya bir çox komponentlər – energetika, nəqliyyat, 
kənd təsərrüfatı, qarşılıqlı investisiyalar, tikinti, biznes daxildir. 
Bütün bu istiqamətlər üzrə münasibətlərin inkişafının dəqiq 
anlaşılması vardır. Komissiya müvəffəqiyyətlə işləyir, biznes-
forumlar keçirilir. Başqa sözlə, bizim bu gün mənfi cəhət kimi 
qeyd etdiyimiz yeganə məsələ budur ki, əmtəə dövriyyəsi 
lazımi səviyyədə deyildir və ölkələrimizin potensialına cavab 
vermir. Amma bu, düzələn işdir. 
Bu badəni Qazaxıstan prezidenti Nursultan Abişeviç Nazar-
bayevin sağlığına, qardaş qazax xalqının tərəqqisi və rifahı 
şərəfinə qaldırmaq istəyirəm. 
 
 
 
 
 
 
 
 
 
 
 
 
 
 135 
TÜRKDİLLİ DÖVLƏTLƏRİN ƏMƏKDAŞLIQ 
ŞURASININ I ZİRVƏ TOPLANTISINDA İŞTİRAK  
 
Almatı  
 
21 oktyabr 2011-ci il 
 
Oktyabrın 21-də Almatıda Türkdilli Dövlətlərin Əmək-
daşlıq Şurasının (TDƏŞ) I Zirvə toplantısı keçirilmişdir. 
Azərbaycan prezidenti İlham Əliyev Zirvə toplantısında 
iştirak etmişdir. 
Qazaxıstan prezidenti Nursultan Nazarbayev Azərbaycan 
prezidenti İlham Əliyevi qarşıladı. 
Qazaxıstan prezidenti Nursultan Nazarbayev türkdilli öl-
kələrin dövlət başçılarını və nümayəndə heyətlərini salamla-
yaraq 2009-cu il oktyabrın 3-də imzalanmış Naxçıvan Sazişinin 
əhəmiyyətindən danışdı. Türkdilli ölkələr arasında ikitərəfli və 
çoxtərəfli münasibətlərin möhkəmləndirilməsinin vacibliyini 
vurğulayan Qazaxıstan prezidenti dedi ki, türk dünyası 
çərçivəsində əməkdaşlığın inkişafı üçün geniş imkanlar vardır. 
Bu baxımdan Türkdilli Dövlətlərin İşgüzar Şurasının yaradıl-
ması vacibdir.  
Humanitar sahədə əməkdaşlığa da toxunan Nursultan Na-
zarbayev mədəni tədbirlərin, festivalların keçirilməsinin əhə-
miyyətini vurğuladı, mədəni əlaqələrin möhkəmləndirilməsində 
TÜRKSOY təşkilatının rolundan danışdı. Qazaxıstan dövlətinin 
başçısı Azərbaycan prezidenti İlham Əliyevin Bakıda Türkdilli 
Dövlətlərin Mədəniyyət Fondunun yaradılması haqqında 
təklifini dəstəklədiyini dedi. 
Azərbaycan prezidenti İlham Əliyev Zirvə toplantısında nitq 
söylədi. 
 
Azərbaycan prezidenti  İlham Əliyevin nitqi 
Hörmətli Nursultan Abişeviç! 
Hörmətli nümayəndə heyətlərinin başçıları, əziz dostlar! 
 136 
İlk növbədə, Nursultan Abişeviç, bu zirvə görüşünü yüksək 
səviyyədə təşkil etdiyinizə və bizə göstərdiyiniz qo-
naqpərvərliyə görə Sizə dərin minnətdarlığımı bildirmək 
istəyirəm. Məmnuniyyət hissi ilə qeyd etmək istəyirəm ki, mən 
artıq üçüncü gündür sizin gözəl ölkənizdəyəm. Dünən mənim 
Qazaxıstana növbəti rəsmi səfərim həyata keçirildi. Bir daha 
qeyd etmək istəyirəm ki, biz Qazaxıstan ilə ikitərəfli 
əlaqələrimizin inkişafı üçün gördüyümüz işlərə çox böyük 
əhəmiyyət veririk. İkitərəfli münasibətlərimiz çoxşaxəlidir və 
türkdilli dövlətlər arasındakı əlaqələrə də çox müsbət təsir 
göstərir. 
Bizim xalqlarımızı ortaq tarix, ortaq köklər birləşdirir. 
Ancaq Nursultan Abişeviçin qeyd etdiyi kimi, müstəqilliyimizin 
cəmi 20 yaşı vardır. Bu 20 il ölkələrimiz üçün həlledici illər 
olmuşdur. Bu illər ərzində biz çox əsaslı, köklü iqtisadi və 
siyasi islahatlar apardıq. 20 il keçdikdən sonra görürük ki, 
ölkələrimiz dünya xəritəsində layiqli yerini tuta bilmişlər. 
Türkdilli Dövlətlərin Əməkdaşlıq Şurasının I Zirvə görüşünün 
Qazaxıstanda keçirilməsi də hesab edirəm ki, təbiidir. Çünki 
Qazaxıstan Avrasiya məkanında inteqrasiya proseslərinin 
inkişafı üçün çox böyük töhfə vermişdir. Bu zirvə görüşünün 
təşkili özlüyündə Qazaxıstanın rolunu bir daha vurğulayır. 
Mən çox şadam ki, görüşlərimiz artıq gözəl ənənəyə 
çevrilmişdir. Bildiyiniz kimi, bir müddət türkdilli ölkələrin 
dövlət başçılarının zirvə görüşləri keçirilmirdi. Ancaq son 3 ildə 
bu görüşlər mütəmadi keçirilir. 2009-cu ildə Naxçıvanda, 2010-
cu ildə İstanbulda və bu gün Almatıda bu görüşlər keçirilir. 
Əminəm ki, gələcək illərdə də bu ənənə davam edəcək və hər 
bir görüşün çox böyük mənası vardır. Bu görüşlər nəticəsində 
qəbul edilən qərarlar birliyimizi daha da gücləndirir. Biz 
istəyirik ki, bütün türkdilli dövlətlər arasında həm ikitərəfli, 
həm çoxtərəfli formatda əlaqələr daha da yüksək səviyyəyə 
qalxsın. 
Azərbaycana gəldikdə, bizim bütün türkdilli dövlətlərlə çox 
gözəl, işgüzar və səmimi münasibətlərimiz vardır. Biz bu 
 137 
münasibətləri yüksək qiymətləndiririk. Biz çoxtərəfli formatda 
da, müxtəlif təşkilatlar çərçivəsində və beynəlxalq təşkilatlarda 
da uğurlu əməkdaşlıq edirik. Beynəlxalq təşkilatlarda qarşılıqlı 
dəstək bizi daha da gücləndirir. Biz BMT, ATƏT, İslam 
Əməkdaşlığı Təşkilatı ( İƏT) və digər təşkilatlarda uğurla 
fəaliyyət göstəririk. 
Azərbaycanın qarşısında duran əsas problem Ermənistan–
Azərbaycan, Dağlıq Qarabağ problemidir. Münaqişə uzun 
illərdir ki, həll olunmamış qalır. Bu nəinki bizim üçün, bütün 
bölgə üçün ən böyük təhlükə mənbəyidir və ədalətsizlikdir. 
Azərbaycanın beynəlxalq birlik tərəfindən tanınan ərazi 
bütövlüyü uzun illərdir ki, pozulubdur. Azərbaycanlılara qarşı 
Ermənistan tərəfindən etnik təmizləmə siyasəti aparılmışdır. Bu 
siyasət nəticəsində 1 milyondan çox azərbaycanlı öz doğma 
torpağında qaçqın, köçkün vəziyyətinə düşmüşdür, 
torpaqlarımızın 20 faizi işğal altındadır. Dünyanın ən mötəbər 
beynəlxalq təşkilatı BMT və onun Təhlükəsizlik Şurası müvafiq 
qətnamələr qəbul etmişdir. BMT Təhlükəsizlik Şurasının 4 qət-
naməsi var ki, orada Ermənistan qüvvələrinin Azərbaycan 
torpaqlarından qeyd-şərtsiz çıxarılmasına dair məsələlər 
vurğulanır. 
ATƏT-in qərarları, İslam Əməkdaşlığı Təşkilatının çoxsaylı 
qətnamələri, Avropa Şurası, Avropa Parlamenti və digər 
təşkilatların qərarları münaqişənin həlli üçün çox güclü hüquqi 
zəmin yaradır. Ancaq əfsuslar olsun ki, Ermənistanın qeyri-
konstruktiv mövqeyi və danışıqların süni şəkildə uzadılması 
cəhdləri imkan vermir ki, bu məsələ öz həllini tapa bilsin. Bu 
münaqişə zamanı Azərbaycan terrorizmə də məruz qalmışdır. 
Ölkəmizdə çoxsaylı terror aktları törədilmişdir və bu terror 
aktları nəticəsində iki mindən artıq dinc insan həlak olmuşdur. 
Fürsətdən istifadə edərək bir daha qardaş Türkiyəyə, türk 
xalqına bu yaxınlarda törədilmiş terror aktı ilə əlaqədar dərin 
hüznlə başsağlığı veririk, həlak olanların ailələrinə səbir 
diləyirik. Biz həmişə olduğu kimi, bu gün də Türkiyənin 
 138 
yanındayıq və Türkiyənin terrorizmə qarşı haqlı işində həmişə 
dəstəyimizi göstəririk və göstərəcəyik. 
Ölkələrimiz arasında iqtisadi əlaqələrin inkişafı da çox 
böyük məna daşıyır. Hesab edirəm ki, biz bu potensialdan 
lazımi səviyyədə istifadə etmirik. Halbuki ikitərəfli əlaqələrdə 
ticarət dövriyyəsi artır, ancaq bu, real potensialımızı əks 
etdirmir. Hesab edirəm ki, növbəti illərdə biz qarşılıqlı 
investisiya layihələrinin icrasına daha çox diqqət yetirməliyik. 
O ölkələr ki, onlar investisiyaları xarici ölkələrə yatırırlar, 
əlbəttə, öz diqqətini ilk növbədə türkdilli dövlətlərə 
yönəltməlidirlər. Çünki bu bizim birliyimizi daha da güclən-
dirəcək və iqtisadi səmərə də verəcəkdir. 
Hazırda Azərbaycan şirkətləri xarici dövlətlərə çox fəal 
şəkildə investisiyalar qoyurlar. Bu investisiyalar milyardlarla 
dollar həcmindədir. Biz istəyirik ki, bu siyasət davam etdirilsin. 
Qarşılıqlı investisiyaların qoyuluşu həm ölkələrin inkişafına 
xidmət göstərəcək, yeni iş yerlərinin açılışına gətirib çıxaracaq, 
həm də iqtisadi əlaqələrimizi də gücləndirəcəkdir. Bu 
yaxınlarda Azərbaycan şirkəti SOCAR tərəfindən Türkiyədə 
yeni böyük investisiya layihəsinin təməl daşı qoyulacaqdır. Bu 
investisiyaların həcmi bir neçə il ərzində 5-6 milyard dollar 
səviyyəsində olacaqdır. Bu ilk növbədə, iqtisadi və kommersiya 
layihəsidir. İnvestisiyalar dost ölkələrə qoyulur. O ölkələrə ki, 
orada sabitlik var və gözəl investisiya iqlimi mövcuddur. 
Ölkələrimiz bu məsələdə də, hesab edirəm ki, ön sıralardadır. 
Beynəlxalq maliyyə qurumları ölkələrimizdə iqtisadi 
islahatların aparılmasına da çox yüksək qiymət verirlər.  
İqtisadi layihələrlə bərabər,  mədəni əlaqələrin inkişafı da 
böyük məna daşıyır. Bu əlaqələr təşkilatımızın əsasını təşkil 
edir. Çünki bizi birləşdirən ortaq mədəniyyətdir, etnik köklərdir. 
Təbii ki, bu məsələyə xüsusi diqqət göstərilir. 
Mən bütün türkdilli ölkələrə minnətdaram ki, bizim təşəbbüsü 
dəstəkləmişlər və TÜRKSOY Fondunun yaradılması haqqında 
konkret təkliflər vardır. Əminəm ki, bu fondun fəaliyyətə 
başlaması hər bir türkdilli diyarda öz izini buraxacaqdır. Çünki bu 
 139 
fondun xətti ilə tarixi abidələrin bərpası, kitabların nəşri, mədəni 
tədbirlərin keçirilməsi mümkün olacaqdır. Hesab edirəm ki, 
Əməkdaşlıq Şurası formalaşdıqdan sonra diqqətimizi daha çox real 
layihələrə yönəltməliyik. Çünki bu günədək kifayət qədər ciddi 
bəyanatlar artıq verilmişdir, sənədlər imzalanmışdır. Zirvə 
görüşünün nəticəsində də çox sanballı sənəd qəbul ediləcəkdir. 
Ona görə, əgər biz növbəti illərdə daha çox konkret layihələrə 
diqqət yetirsək, bu, təşkilatımızın inkişafı və ölkələr arasındakı 
əlaqələrin möhkəmlənməsi üçün də müsbət rol oynayacaqdır. Biz 
buna hazırıq və konkret layihələrin icrası ilə bağlı təkliflərimizi də 
verəcəyik. 
Azərbaycan son illər  enerji təhlükəsizliyi məsələlərinə də öz 
töhfəsini verir. Hazırda enerji resurslarımız müxtəlif yollarla dünya 
bazarlarına çıxarılır. Vaxtilə Azərbaycan tərəfindən tikintisi 
başlanmış və uğurla başa çatmış Bakı–Tbilisi–Ceyhan neft kəmə-
rinin önəmini xüsusilə vurğulamaq istəyirəm. Bu kəmər təkcə 
Xəzər dənizinin neftini dünya bazarlarına, Aralıq dənizinə 
çatdırmaq üçün tikilməmişdir. Bu əslində yeni bir enerji dəhlizidir. 
Ondan sonra qaz kəməri həmin dəhliz üzərində tikilibdir. İndi 
dəmir yolu dəhlizi tikilir və bütövlükdə bu, Şərqi Qərb ilə, Asiyanı 
Avropa ilə birləşdirən birinci ciddi təşəbbüs idi. Bu kəmər 
vasitəsilə nəinki Azərbaycan nefti, eyni zamanda, Xəzər dənizinin 
şərqində yerləşən yataqlardan çıxarılan neft də ötürülür. 
Biz tranzit imkanlarımızı qardaş ölkələr üçün təqdim 
etmişik. Mən çox şadam ki, bizim tranzit imkanlarımızdan bu 
gün həm Qazaxıstan, həm Türkmənistan istifadə edir. Əminəm 
ki, gələcək illərdə tranzit imkanlarımız daha da genişlənəcəkdir. 
Bu məqsədlə Azərbaycan hazırda çox böyük investisiyalar 
qoyur, logistika mərkəzləri yaradılır, Xəzər dənizində ən böyük 
beynəlxalq ticarət limanı tikilir və 2-3 ildən sonra bu liman 
istifadəyə veriləcəkdir. Biz indi nəqliyyat infrastrukturunun 
yaradılmasına da çox böyük əhəmiyyət veririk. Yeni bərələr, 
tankerlər alınır, Bakıda yeni müasir gəmiqayırma zavodu tikilir. 
Aydındır ki, bütün investisiyalar və infrastruktura qoyulan 
sərmayə təkcə bizim üçün deyil, bütün Xəzəryanı ölkələr üçün 
 140 
də lazım olacaqdır. Çünki Xəzər qapalı dənizdir və təbii ki, 
orada istehsal olunan gəmilər, tankerlər ancaq Xəzər dənizində 
çalışacaqdır. Biz bütün işləri görürük ki, gələcəkdə Xəzər 
dənizinin şərqindən əks tərəfə böyük yüklərin qəbuluna hazır 
olaq. 
Nursultan Abişeviçin qeyd etdiyi kimi, gələn ilin sonunda 
Bakı–Tbilisi–Qars dəmir yolunun da tikintisi başa çatmalıdır və 
2013-cü ildən başlayaraq bu dəmir yolu istismara verilməlidir. 
Bu əslində çox böyük iqtisadi və siyasi bir layihədir. Biz bu 
layihəyə başlayanda, ilk növbədə dəmir yolu ilə Azərbaycanı 
Türkiyəyə birləşdirmək istəyirdik. Çünki dəmir yolu bağlantısı 
yox idi. Ancaq layihənin icrası onu göstərdi ki, həm Avropada, 
həm Asiyada bu layihəyə çox böyük maraq vardır. 
Əslində bu, yeni Dəmir İpək yolunun yaradılması deməkdir. 
Azərbaycanı Gürcüstan vasitəsilə Türkiyə və Avropa ilə, 
Avropanı Azərbaycan, Qazaxıstan, digər Orta Asiya ölkələri, 
Çin ilə birləşdirən bir yoldur. Mən əminəm ki, bu həm vaxt, 
həm də iqtisadi göstəricilər baxımından ən əlverişli nəqliyyat 
yolu olacaqdır. Bu yol istismara veriləndən sonra on milyon 
tonlarla ölçülən yüklər bizim ərazimizdən keçəcək və 
ölkələrimiz tranzit ölkələr kimi, bu nəqliyyat dəhlizinin 
fəaliyyətinə öz töhfəsini vermiş olacaqdır. Bu, konkret real 
layihələrdir. Bu layihələr həm iqtisadi cəhətdən səmərəlidir, 
həm də kommersiya baxımından əlverişlidir. Bu layihələr 
birliyimizi daha da gücləndirir. 
Türk dünyası böyük dünyadır. Biz elə etməliyik ki, türk 
dünyası daha da sıx birləşsin. Bunu etmək üçün bütün imkanlar 
vardır. İlk növbədə güclü siyasi iradə vardır. Bu zirvə 
görüşlərinin mütəmadi keçirilməsi, bu gün Əməkdaşlıq 
Şurasının birinci islasının keçirilməsi, qəbul ediləcək qərarlar 
çox ciddi siyasi iradənin mövcudluğunu göstərir. Digər 
tərəfdən, iqtisadi maraqlar da bizim iqtisadi maraqlarımızla üst-
üstə düşür. Bizim – Qazaxıstanın, Azərbaycanın və digər 
türkdilli dövlətlərin zəngin təbii ehtiyatları vardır. Biz bu 
ehtiyatları dünya bazarlarına çatdırmaq üçün müxtəlif yollardan 
 141 
istifadə edirik. Bizim Türkiyə kimi dostumuz vardır. Qeyd 
edildiyi kimi, müstəqilliyimizi ilk tanıyan Türkiyə olmuşdur. 
Türkiyə böyük ərazidir, böyük iqtisadiyyatdır, böyük nəqliyyat 
imkanlarına malikdir. Bütün bu səyləri biz birləşdiririk və artıq 
əməkdaşlığın çox gözəl nəticələri vardır. Yaradılmış bu 
möhkəm zəminin üzərində növbəti illərdə biz böyük, gözəl 
binalar tikəcəyik. Bu, dostluğumuzun, qaraşlığımızın binaları 
olacaqdır.  
Mən bir daha, Nursultan Abişeviç, Sizə bu təşəbbüsü irəli 
sürdüyünüz üçün və bu zirvə görüşünü yüksək səviyyədə təşkil 
etdiyinizə görə minnətdarlığımızı bildirmək istəyirəm. Zirvə 
görüşünə uğurlar diləyirəm. Sağ olun! 
 
* * * 
 
Sonra TDƏŞ-in I Zirvə toplantısının 49 bənddən ibarət 
yekun sənədi – Almatı Bəyannaməsi imzalandı. 
Almatı Bəyannaməsini TDƏŞ-in I Zirvə toplantısının sədri, 
Qazaxıstan prezidenti Nursultan Nazarbayev, Azərbaycan pre-
zidenti İlham Əliyev, Qırğız prezidenti Roza Otunbayeva və 
Türkiyə Baş nazirinin müavini Bəkir Bozdağ imzaladılar. 
 
Səfər başa çatdı 
 
Oktyabrın 21-də Azərbaycan Respublikasının Prezidenti 
İlham Əliyevin Qazaxıstan Respublikasına rəsmi səfəri başa 
çatmışdır. 
Azərbaycanın və Qazaxıstanın dövlət bayraqlarının dal-
ğalandığı Almatı Beynəlxalq Aeroportunda Azərbaycan pre-
zidenti İlham Əliyevin şərəfinə Fəxri qarovul dəstəsi dü-
zülmüşdü. 
Dövlətimizin başçısını Qazaxıstanın yüksək vəzifəli dövlət və 
hökumət nümayəndələri yola saldılar. 
Milli geyimli qız Azərbaycan prezidenti İlham Əliyevə gül 
dəstəsi təqdim etdi. 
 
 142 
* * * 
 
Dövlətimizin başçısı həmin gün Bakıya qayıtmışdır. 
Azərbaycan prezidentini Heydər Əliyev Beynəlxalq Aero-
portunda Baş nazir Artur Rasizadə, Prezident Administra-
siyasının rəhbəri Ramiz Mehdiyev və Bakı Şəhər İcra Haki-
miyyətinin başçısı Hacıbala Abutalıbov qarşıladılar. 
 
 
 
 
 
 143 
 
İKİ MÜQƏDDƏS OCAĞIN XADİMİ, SƏUDİYYƏ 
ƏRƏBİSTANININ KRALI ƏLAHƏZRƏT 
ABDULLAH BİN ƏBDÜLƏZİZ AL SƏUDA 
 
Əlahəzrət! 
Əziz qardaşım! 
Səudiyyə Ərəbistanı Krallığının Vəliəhdi, görkəmli 
dövlət xadimi, qardaşınız Sultan bin Əbdüləziz Al Səudun 
vəfatı xəbərindən son dərəcə kədərləndim. 
Bu ağır itki ilə əlaqədar dərdinizə şərik çıxır, Sizə, ailənizin 
bütün üzvlərinə, qardaş Səudiyyə Ərəbistanı xalqına şəxsən öz 
adımdan və Azərbaycan xalqı adından dərin hüznlə başsağlığı 
verirəm. 
Allah rəhmət eləsin! 
İLHAM ƏLİYEV 
Azərbaycan Respublikasının Prezidenti 
 
Bakı, 22 oktyabr 2011-ci il 
 
 
 144 
 
İRANIN MÜDAFİƏ NAZİRİ ƏHMƏD VƏHİDİ İLƏ 
GÖRÜŞ 
 
Prezident sarayı  
 
22 oktyabr2011-ci il 
 
Azərbaycan Respublikasının Prezidenti İlham Əliyev 
oktyabrın 22-də İran İslam Respublikasının Müdafiə naziri 
Əhməd Vəhidini qəbul etmişdir. 
Müdafiə naziri Əhməd Vəhidi İran İslam Respublikasının 
Prezidenti Mahmud Əhmədinejadın salamlarını dövlətimizin 
başçısına çatdırdı, prezident Mahmud Əhmədinejadın məktu-
bunu prezident İlham Əliyevə təqdim etdi. 
Görüşdə ölkələrimiz arasında ikitərəfli münasibətlərin 
uğurla inkişaf etdiyi qeyd olundu, müxtəlif səviyyədə qarşılıqlı 
səfərlərin əməkdaşlığımızın bundan sonra da möhkəmlənməsi 
işinə xidmət edəcəyi bildirildi. 
Dövlətimizin başçısı İran İslam Respublikasının Prezidenti 
Mahmud Əhmədinejadın salamlarına görə minnətdarlığını 
bildirdi, onun da salamlarını İran dövlətinin başçısına çatdır-
mağı xahiş etdi. 
 
 
 145 
 
TÜRKİYƏ RESPUBLİKASININ PREZİDENTİ  
ZATİ-ALİLƏRİ  
CƏNAB ABDULLAH GÜLƏ 
 
Hörmətli cənab Prezident! 
Əziz qardaşım! 
Ölkənizdə baş vermiş dəhşətli zəlzələ nəticəsində çox-
saylı insan tələfatı və dağıntılar barədə xəbər məni son dərəcə 
sarsıtdı. 
Bu faciə ilə əlaqədar Sizə, həlak olanların ailələrinə və yaxın 
adamlarına, qardaş Türk xalqına şəxsən öz adımdan və 
Azərbaycan xalqı adından dərin hüznlə başsağlığı verir, 
yaralananların və xəsarət alanların tezliklə sağalmasını arzu-
layıram. 
 
Allah rəhmət eləsin! 
İLHAM ƏLİYEV 
Azərbaycan Respublikasının Prezidenti 
 
Bakı, 23 oktyabr 2011-ci il 
 
 
 
 
 146 
 
TÜRKİYƏ RESPUBLİKASININ BAŞ NAZİRİ  
ZATİ-ALİLƏRİ  
CƏNAB RƏCƏB TAYYİB ƏRDOĞANA 
 
Hörmətli cənab Baş nazir! 
Əziz qardaşım! 
Van vilayətində baş vermiş zəlzələnin doğurduğu çox-
saylı insan tələfatı və dağıntılar barədə xəbəri dərin kədər hissi 
ilə qarşıladım. 
Bu ağır anlarda dərdinizi bölüşür, Sizə, həlak olanların 
ailələrinə və yaxın adamlarına, qardaş Türk xalqına şəxsən öz 
adımdan və Azərbaycan xalqı adından dərin hüznlə başsağlığı 
verir, yaralananlara və xəsarət alanlara şəfa diləyirəm. 
 
Allah rəhmət eləsin! 
İLHAM ƏLİYEV 
Azərbaycan Respublikasının Prezidenti 
 
Bakı, 23 oktyabr 2011-ci il 
 
 
 147 
 
ƏLCƏZAİR XALQ DEMOKRATİK 
RESPUBLİKASININ PREZİDENTİ   
ZATİ-ALİLƏRİ  
CƏNAB ƏBDÜLƏZİZ BUTEFLİKAYA 
 
Hörmətli cənab Prezident! 
Əlcəzairin milli bayramı – İnqilab Günü münasibətilə Sizi 
və bütün xalqınızı öz adımdan və Azərbaycan xalqı adından 
ürəkdən təbrik edirəm. 
Əminəm ki, Azərbaycan ilə Əlcəzair arasındakı dostluq və 
əməkdaşlıq münasibətlərinin inkişafı yolunda qarşılıqlı 
səylərimizi bundan sonra da davam etdirəcəyik. 
Bu əlamətdar gündə Sizə möhkəm cansağlığı, işlərinizdə 
uğurlar, dost Əlcəzair xalqına sülh və tərəqqi arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 24 oktyabr 2011-ci il 
 
 
 
 
 
 
 
 
 148 
 
AZƏRBAYCAN GƏNCLƏRİNİN  
VI FORUMUNUN İŞTİRAKÇILARINA 
 
Hörmətli forum iştirakçıları! 
Əziz gənclər! 
Sizi – Azərbaycan Gənclərinin VI Forumunun iştirakçı-
larını və bütün gənclərimizi səmimi-qəlbdən salamlayır, hər 
birinizə cansağlığı, xoşbəxtlik və ölkəmizin gələcəyi naminə 
fəaliyyətinizdə uğurlar arzulayıram. 
Hamımız üçün əlamətdar olan 2011-ci ildə Azərbaycan öz 
dövlət müstəqilliyinin bərpasının 20 illik yubileyini qeyd edir. 
Gənclərimizin əksəriyyəti böyük qürur hissi ilə deyə bilərlər ki, 
onlar artıq müstəqillik illərində formalaşmış nəslə 
mənsubdurlar. Azərbaycançılıq məfkurəsi ruhunda tərbiyə almış 
bu nəsil dövlətimizin iqtisadi və mədəni inkişafında mühüm rol 
oynayaraq ildən-ilə potensialının gerçəkləşdirilməsi üçün daha 
geniş imkanlar əldə edir.  
Bu ilin iyul ayında mənim sərəncamımla «Azərbaycan 
gəncliyi 2011–2015-ci illərdə» Dövlət Proqramı təsdiq edil-
mişdir. Belə bir proqramın mövcudluğu dövlətin gənclərlə bağlı 
siyasətinin parlaq təzahürüdür. Proqramda əsas vəzifələr 
sırasında gənclərin ictimai həyatın ən müxtəlif sahələrində 
yaxından iştirakına, onların cəmiyyətimizdə layiqli yer tutması 
və beynəlxalq aləmdə tanınması məsələlərinə xüsusi diqqət 
yetirilir. Ümidvaram ki, bu forum proqramın uğurla həyata 
keçirilməsinə və yeni-yeni çalarlarla zənginləşməsinə zəmin 
yaradacaqdır. 
İnformasiya cəmiyyətinin bərqərar olması ilə əlaqəli 
proseslər əyani surətdə nümayiş etdirir ki, müasirlik və 
kreativlik, yüksək keyfiyyətli təhsil və işgüzarlıq olan yerdə 
gəncliyə xas yenilikçi düşüncə sivilizasiyanın bütövlükdə 
simasını dəyişdirə bilər. İnanıram ki, hazırda müasir dünyada 
qarşılaşdığımız bir çox problemlərin həlli məhz gəncliyin 
tükənməz enerjisi və qətiyyəti sayəsində öz həllini tapacaqdır. 
 149 
Forumunuzun işinə uğurlar diləyir və hər birinizə niyyət-
lərinizin çin olmasını arzulayıram. 
 
İLHAM ƏLİYEV 
Azərbaycan Respublikasının Prezidenti 
 
Bakı, 24 oktyabr 2011-ci il 
 
 
 
 150 
 
ATƏT-in MİNSK QRUPUNUN HƏMSƏDRLƏRİ  
VƏ ATƏT-in HAZIRKI SƏDRİNİN XÜSUSİ 
NÜMAYƏNDƏSİ İLƏ GÖRÜŞ 
 
Prezident sarayı   
 
24 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 24-də ATƏT-in Minsk qrupunun həmsədrləri İqor 
Popovu (Rusiya), Robert Bradtkeni (ABŞ), Bernar Fasyeni 
(Fransa) və ATƏT-in hazırkı sədrinin xüsusi nümayəndəsi Anji 
Kasprşiki qəbul etmişdir. 
Görüşdə Ermənistan–Azərbaycan, Dağlıq Qarabağ müna-
qişəsinin nizama salınması ilə bağlı danışıqların hazırkı vəziy-
yəti və perspektivləri ilə bağlı məsələlər müzakirə olunmuşdur. 
 
 
 
 151 
 
YUNANISTANIN ƏTRAF MÜHİT, ENERJİ VƏ 
İQLİM DƏYİŞİKLİYİ NAZİRİ CORC  
PAPAKONSTANTİNUNUN BAŞÇILIQ  
ETDİYİ NÜMAYƏNDƏ HEYƏTİ İLƏ  
GÖRÜŞ 
 
Prezident sarayı   
 
24 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 24-də Yunanıstan Respublikasının Ətraf Mühit, 
Enerji və İqlim Dəyişikliyi naziri Corc Papakonstantinunun 
başçılıq etdiyi nümayəndə heyətini qəbul etmişdir. 
Nazir Corc Papakonstantinu Yunanıstan prezidentinin 
salamlarını dövlətimizin başçısına çatdırdı, prezident Karolos 
Papulyasın məktubunu prezident İlham Əliyevə təqdim etdi. 
Görüşdə ölkələrimiz arasında ikitərəfli münasibətlərin 
uğurlu inkişafından məmnunluq ifadə olundu, Yunanıstan pre-
zidenti Karolos Papulyasın Azərbaycana səfərinin əlaqələri-
mizin möhkəmləndirilməsi baxımından əhəmiyyəti qeyd olundu, 
müxtəlif səviyyəli qarşılıqlı səfərlərin əməkdaşlığımızın 
genişlənməsi işinə xidmət etdiyi bildirildi. 
Dövlətimizin başçısı Yunanıstan prezidenti Karolos Pa-
pulyasın salamlarına görə minnətdarlığını bildirdi, onun da 
salamlarını Yunanıstan dövlətinin başçısına çatdırmağı xahiş 
etdi. 
 
 
 
 152 
 
NAZİRLƏR KABİNETİNİN 2011-ci İLİN DOQQUZ 
AYININ SOSİAL-İQTİSADİ İNKİŞAFININ 
YEKUNLARINA HƏSR  
OLUNMUŞ İCLASINDA NİTQ  
 
24 oktyabr 2011-ci il 
 
   Nazirlər Kabinetinin bugünkü iclasında biz ilin 9 ayının 
sosial və iqtisadi yekunlarını müzakirə edəcəyik, ilin sonuna 
qədər görüləcək işlər haqqında danışacağıq. 
İlin sonuna iki ay qalır. Demək olar ki, 2011-ci il də ölkə 
iqtisadiyyatının inkişafı üçün uğurlu il olmuşdur. Bu il ərzində 
ölkə qarşısında duran əsas sosial və iqtisadi məsələlər öz həllini 
tapmışdır, bütün proqramlarımız uğurla icra edilmişdir. 
Statistik göstəricilərə gəldikdə deyə bilərik ki, dinamik 
inkişaf davam edibdir. Baxmayaraq ki, ümumi daxili məhsul o 
qədər də böyük templərlə artmadı. Bunun da müəyyən səbəbləri 
vardır. Sevindirici hal ondan ibarətdir ki, əvvəlki dövrdə 
gördüyümüz işlər və düzgün siyasət nəticəsində ölkə 
iqtisadiyyatının çoxşaxəli şəkildə inkişafına nail ola bilmişik. 
Ümumi daxili məhsul cəmi 0,5 faiz artsa da, qeyri-neft 
iqtisadiyyatımız 8,2 faiz artmışdır. Yenə də deyirəm, bu artım 
əvvəlki dövrdə görülmüş işlərin nəticəsidir. O ki qaldı ümumi 
daxili məhsulun cəmi 0,5 faiz səviyyəsində artmasına, bunun da 
səbəbi ondan ibarətdir ki, bu il neftin hasilatında azalma 
olmuşdur. Bunun nəticəsində bu azalma, demək olar, imkan 
vermədi ki, ümumi göstərici də böyük olsun. Ancaq qarşıya 
belə məqsəd də qoyulmur. Artıq iqtisadiyyatımız, 
iqtisadiyyatımızın strukturu müsbətə doğru böyük dərəcədə 
dəyişmişdir. Əvvəlki dövrdə görülmüş və bundan sonra 
                                                     
      Назирляр Кабинетинин 2011-ъи илин доггуз айынын сосиал-
игтисади инкишафынын йекунларына щяср олунмуш иъласында 
Малиййя nазири Самир Шярифов, Кянд Tясяррцфаты назири Исмят 
Абасов вя Няглиййат назири Зийа Мяммядов чыхыш етдиляр.  
 153 
görüləcək işlər nəticəsində iqtisadiyyatımız tam şəkildə 
çoxşaxəli iqtisadiyyat kimi özünü göstərəcəkdir. 
Əvvəlki dövrdə başlanmış və bu gün icra edilən layihələr, 
sözün əsl mənasında, Azərbaycan iqtisadiyyatına çox böyük 
töhfə vermişdir. Sənaye istehsalının inkişafına gəldikdə, yenə 
də neftin hasilatının aşağı düşməsi nəticəsində ümumi rəqəm 
mənfidir. Ancaq ölkə iqtisadiyyatının qeyri-neft sənayesində 9,2 
faiz artım əldə edilmişdir. Bu artım iqtisadiyyatın real sektoruna 
qoyulmuş investisiyalar, sahibkarlığın inkişafı hesabına 
mümkün olmuşdur. Bu, verilən kreditlərin, sahibkarlığın 
inkişafı üçün qəbul edilmiş proqramların və dövlət siyasətinin 
çox uğurlu olmasının nəticəsidir. 
Bir neçə il bundan əvvəl qarşıya qoyulan vəzifə, ölkədə 
güclü sənaye potensialının yaradılması üçün tədbirlərin 
görülməsi vəzifəsi uğurla icra edilir. Həm böyük müəssisələr 
yaradılır, böyük texnoparklar fəaliyyətə başlayır, həm də orta və 
kiçikhəcmli müəssisələr fəaliyyətini gücləndirir. Bu artımın 
səbəbi ondan ibarətdir ki, dövlət tərəfindən özəl sektora çox 
böyük dəstək göstərilir, kreditlər verilir, dövlət şirkətlərini 
beynəlxalq şirkətlərə çevirmək üçün konkret tədbirlər görülür. 
İndi dövlət şirkətlərimiz həm peşəkarlıq, həm maddi-texniki 
bazanın gücləndirilməsi, həm də texnika ilə təchizatı 
baxımından güclü şirkətlərə çevrilmişdir. 
Doqquz ayda kənd təsərrüfatı da artmışdır. Çünki kənd 
təsərrüfatının inkişafı üçün konkret tədbirlər həyata keçirilir, 
proqramlar icra edilir və xüsusilə gələn il daha da böyük 
proqramlar icra ediləcəkdir. Bildiyiniz kimi, dövlət bu sektorun 
inkişafı üçün çox böyük vəsait ayırır, güzəştlər verilibdir. 
Texnikanın gətirilməsi, güzəştli şərtlərlə kreditlərin verilməsi, 
subsidiyalar – bütün bunlar kənd təsərrüfatının inkişafına xidmət 
göstərir. Bu ilin 9 ayında kənd təsərrüfatı 7,6 faiz artmışdır. Bu 
sahə böyük sosial məna daşıyır, çünki əhalinin təxminən yarısı 
aqrar bölgələrdə yaşayır. Kənd təsərrüfatının inkişafı nəticəsində 
məhsuldarlıq artır, əkin sahələri çoxalır. Meliorativ tədbirlərin 
görülməsi nəticəsində biz növbəti illərdə daha da böyük həcmdə 
 154 
yeni torpaqların dövriyyəyə buraxılmasına nail olacağıq. Bundan 
sonra kənd təsərrüfatı ilə bağlı tədbirlər ardıcıllıqla aparılacaqdır. 
Bununla bərabər, biz gərək yeni bazarlara çıxış üçün indidən çox 
ciddi fikirləşək və işləyək. Bu işlər aparılır. Nəzərə alsaq ki, bizim 
üçün ənənəvi olmayan bazarlarda kənd təsərrüfatı məhsullarımızı, 
emal sənayemizin məhsullarını gözləyirlər, biz siyasətimizi düzgün 
şəkildə aparmalı, daxili istehsalla daxili istehlakı və xarici 
bazarlara çıxışımızı uzlaşdırmalıyıq ki, Azərbaycanda gələcəkdə 
daha da böyük həcmdə istehsal olunacaq kənd təsərrüfatı 
məhsulları müştərilərini tapa bilsin. 
Deyə bilərəm ki, bu ilin 9 ayında maliyyə vəziyyətimiz də 
xeyli dərəcədə yaxşılaşıbdır. Baxmayaraq ki, böyük infrastruktur 
layihələrini icra edirik, bizim valyuta ehtiyatlarımız azalmır, 
əksinə, artır. Doqquz ayda ehtiyatlarımız təxminən 11 milyard 
dollar həcmində artmışdır. Hazırda Azərbaycanın valyuta 
ehtiyatları 40 milyard dolları ötübdür. Bu çox böyük bir 
göstəricidir. İnkişaf etmiş ölkələrin göstəricilərinə baxsaq 
görərik ki, Azərbaycan bu sahə üzrə heç kimdən geri qalmır, bir 
çox ölkələri qabaqlayır. Çünki düzgün neft-qaz siyasətimiz, 
strategiyamız vardır və investisiya qoyuluşunu gözlənilən 
gəlirlərlə daim uzlaşdırırıq, şübhə yoxdur ki, növbəti illərdə də 
investisiya və sosial xərcləri azaltmadan valyuta ehtiyatlarımızı 
daha da artıracağıq. Bu bizim böyük sərvətimizdir. Bu həm bizə 
iqtisadi güc verir, investisiya layihələrini icra etməyə imkan 
yaradır,  həm də bizi istənilən çətinliklərdən, böhranlardan 
qoruyur və qoruyacaqdır. Bu həcmdə valyuta ehtiyatlarının 
yığılmasının başlıca səbəbi 1999-cu ildə Azərbaycan Dövlət 
Neft Fondunun yaradılması və Fondun fəaliyyətinin şəffaflığı 
ilə bağlıdır. 
Əldə olunan bütün gəlirlər şəffaf, etibarlı şəkildə qorunur, 
idarə olunur və indiki mərhələdə ölkəmizin inkişafı ilə bağlı 
olan layihələrə yönəldilir. Növbəti ildən başlayaraq maliyyə 
resurslarımızı şaxələndirmək üçün biz bu vəsaitdən müxtəlif 
ölkələrdə müxtəlif layihələrə investisiya şəklində də istifadə 
edəcəyik. 
 155 
Bir sözlə, iqtisadi inkişafla bağlı məsələlər ölkəmizdə uğurla 
icra edilir. Təsadüfi deyil ki, beynəlxalq maliyyə qurumları 
Azərbaycanda iqtisadi və sosial sahələrdə aparılan islahatları 
çox yüksək qiymətləndirir, Azərbaycanın kredit reytinqləri artır. 
Böhranlı illərdə inkişaf etmiş ölkələrin kredit reytinqləri 
azaldığı vaxtda Azərbaycanın kredit reytinqləri artmaqdadır. 
Dünyanın nüfuzlu təşkilatı – Dünya İqtisadi Forumu ölkələrin 
rəqabətqabiliyyətliliyi ilə bağlı növbəti hesablamalarda 
Azərbaycanın fəaliyyətini yüksək qiymətləndirərək 55-ci yerə 
layiq görmüşdür. Bütün MDB məkanında iqtisadiyyatın 
rəqabətqabiliyyətliliyinə görə Azərbaycan birinci yerdədir, 
liderdir. Bu liderliyi saxlayır və əminəm ki, saxlayacaqdır. 
Çünki uğurlarımızın təməlində enerji amili artıq əsas rol 
oynamır. Bildiyiniz kimi, son illərdə enerji amilindən asılılığı-
mızı azaltmaq üçün biz çox böyük işlər görmüşük. Baxmayaraq 
ki, bu gün də, gələcəkdə də neft-qaz potensialımız həm siyasi, 
həm iqtisadi maraqlarımızı təmin edəcəkdir. 
2011-ci ildə sosial sahədə də çox yaddaqalan hadisələr baş 
vermişdir. Bu hadisələr onu göstərir ki, siyasətimiz 
sosialyönümlüdür. Biz bazar iqtisadiyyatı prinsiplərinə sadiqik 
və sadiq qalacağıq. Ancaq biz bununla bərabər, aztəminatlı 
təbəqəni sosial cəhətdən daha da yaxşı müdafiə etmək üçün 
konkret addımlar atırıq. Bu addımlar sadəcə olaraq, 
proqramların qəbulu, hansısa bəyanatların verilməsi ilə 
məhdudlaşmır, bu proqramlar konkret xarakter daşıyır. 
Bu il 900 minə yaxın pensiyaçının pensiyası orta hesabla 40 
faiz artmışdır. Bütövlükdə götürsək 9 ayda Azərbaycanda 
pensiyaların səviyyəsi 35 faiz artmışdır. Bu çox böyük 
göstəricidir, çox böyük nailiyyətdir, çox ciddi addımdır və yaşlı 
nəslin maddi cəhətdən daha da yaxşı təminatı üçün vaxtında 
atılmış çox düzgün və ədalətli bir addımdır. 
Bununla bərabər, orta maaşın həcmi də artmışdır. Hazırda 
Azərbaycanda orta pensiyanın səviyyəsi 190, orta maaşın 
səviyyəsi isə 450 dollar həddindədir. Bu, yaxşı göstəricidir, 
ancaq bundan da çox olmalıdır. Biz çalışacağıq növbəti illərdə 
 156 
sosial məsələlərin həlli üçün də əlavə tədbirlər görək ki, bundan 
sonra da pensiyalar, maaşlar daim artsın. İnsanların yaşayış 
səviyyəsi artsın və beləliklə, Azərbaycanda yoxsulluq kimi 
sosial bəla aradan qaldırılsın. Sosial cəhətdən ən az müdafiə 
olunan vətəndaşlara dövlət Ünvanlı Sosial Yardım Proqramını 
təşkil etmişdir. Hazırda bu proqram 113 min ailəni əhatə edir. 
500 mindən bir qədər artıq insan dövlətdən hər ay vəsait alır. 
Orta hesabla hər bir ailə 102 manat, təqribən 130 dollar 
səviyyəsində dövlətdən bu yardımı alır. 
Bu da çox düzgün addımdır. Bu çox ədalətli addımdır. Nə 
qədər ki, bu insanlar hələ də yoxsulluq şəraitində yaşayırlar, 
Azərbaycan dövləti öz yardımını onlardan əsirgəməyəcəkdir. 
Nə vaxt ki, onlar yoxsulluqdan çıxıb öz maddi vəziyyətini 
yaxşılaşdıracaqlar, təbii ki, o vaxt bu yardım da dayandırı-
lacaqdır. Çünki əsas məsələ sosial ədalət prinsipidir. Biz 20 il 
ərzində bazar iqtisadiyyatı şəraitində yaşayırıq və iqtisadiy-
yatımız bu prinsiplər əsasında tənzimlənir. Yəni bazar tələbi də, 
təklifi də tənzimləyir. Ancaq elə hallar olur ki, insanların 
imkanı yoxdur, işsizdir, yaxud da ki, az təminat alırlar. Biz 
onların vəziyyətinə də gərək biganə qalmayaq. Ünvanlı Sosial 
Yardım Proqramının əsas vəzifəsi məhz ondan ibarətdir ki, 
yoxsul təbəqənin maddi vəziyyətini yaxşılaşdırmaq üçün 
tədbirlər görülsün. İşsizliklə bağlı deyə bilərəm ki, bütövlükdə 
bu sahədə də Azərbaycanda çox böyük işlər görülmüşdür, 
hazırda işsizliyin səviyyəsi təqribən 5,5 faizdir. Əgər biz ətrafa, 
inkişaf etmiş ölkələrə baxsaq görərik ki, bu da çox gözəl 
göstəricidir. Bəzi inkişaf etmiş ölkələrdə işsizlik 20 faiz, 15 faiz 
səviyyəsindədir, 10 faiz səviyyəsindədir, bizdə isə 5,5 faizdir. 
Çox güman ki, bu da real vəziyyəti əks etdirmir. Əfsuslar olsun 
ki, hələ də bizdə bu sahədə müfəssəl və dəqiq mexanizm tam işə 
düşməyib. Bəzi hallarda qeydiyyata almamaq halları da olur. 
Bəzi hallarda rəsmi yox, zərfdə maaş alanlar da vardır. Biz 
dəfələrlə bu məsələni qaldırmışıq. Deyə bilərəm ki, son illər 
ərzində bu sahədə vəziyyəti normallaşdırmaq üçün yaxşı 
tədbirlər görülmüşdür və davam etdirilməlidir. Əgər biz bu 
 157 
amili də nəzərə alsaq görərik ki, Azərbaycanda işsizliyin sayı da 
5,5 faizdən aşağıdır. Çox güman ki, yoxsulluq şəraitində 
yaşayanların da sayı 9,1 faiz deyil, ondan aşağıdır. Ancaq 
növbəti illərdə həm konkret inzibati addımların və həm də 
institusional tədbirlərin nəticəsində iqtisadi vəziyyətin tam real 
mənzərəsini əldə edəcəyik. Hazırda tətbiq olunan yeniliklər, 
«elektron hökumət» prinsipləri və digər mütərəqqi təşəbbüslər 
imkan verəcək ki, real mənzərəni 100 faiz səviyyəsində əks 
etdirən vəziyyət ictimaiyyətə təqdim edilsin. 
Bu il regionlarda da həmişə olduğu kimi, uğurlu investisiya 
layihələri icra edilmişdir və regionlarda iş yerlərinin açılması ilə 
bağlı əlavə tədbirlər görülmüşdür. İlin 9 ayında 74 min yeni iş 
yeri açılmışdır ki, onlardan 50 mini daimi iş yeridir. Beləliklə, 
son 8 il ərzində Azərbaycanda 950 minə yaxın yeni iş yeri 
açılmışdır. 
Regional İnkişaf Proqramı uğurla icra edilir.  Vaxtaşırı o 
proqrama əlavələr, dəyişikliklər edilir. Prezidentin ehtiyat 
fondundan bu il ərzində bölgələrə kifayət qədər vəsait 
ayrılmışdır, bu məbləğlər daha çox sosial-iqtisadi infrastruktur 
layihələrinin icrasına yönəldilmişdir. Xüsusilə kənd yollarının 
təmiri və tikintisi ilə çox ciddi məşğuluq. Böyük proqramlar 
artıq icra edilir. Növbəti illərdə bu sahəyə daha da böyük diqqət 
göstərilməlidir. Bir sözlə, Regional İnkişaf Proqramı icra edilir, 
burada heç bir narahatlıq yoxdur. 
Bu il Bakının kənd və qəsəbələrinin inkişafı ilə bağlı çox 
geniş və konkret proqram qəbul edilmişdir. Deyə bilərəm ki, 
proqram çox qısa müddət ərzində icra edilməyə başlamışdır. 
Artıq biz o proqramın ilkin nəticələrini görürük. Bundan 
əvvəlki dövrdə də – 2005-ci ildə Bakı qəsəbələrinin inkişafına 
dair üçillik proqram qəbul edilmişdi, o, başa çatdı. İndi yeni 
proqramın qəbuluna ehtiyac var idi. Biz bunu etmişik və demək 
olar ki, bütün qəsəbələrdə çox böyük quruculuq, abadlıq, bərpa 
işləri aparılır. Bütün infrastruktur yenilənir, yeni qaz, su, 
kanalizasiya xətləri çəkilir, elektrik enerjisi ilə təminat 
yaxşılaşdırılır, məktəblər, xəstəxanalar, tibb ocaqları, 
 158 
poliklinikalar tikilməkdədir. Yəni hər bir qəsəbə üzrə konkret 
təklif var və bu təkliflər proqramda öz əksini tapıbdır. Bu 
proqram mətbuatda dərc edilibdir. Proqramın formalaşmasında 
əsas məlumat mənbəyini yerlərdən almışıq, yəni qəsəbə 
sakinləri öz təkliflərini vermişlər, sonra onlar ümumiləşdirilib 
və nəticədə proqram qəbul edilmişdir. Orada qəsəbə 
sakinlərinin məşğulluğu ilə də bağlı konkret təkliflər vardır. 
Qəsəbələrə kreditlərin verilməsi də başlanmışdır və artıq bir 
neçə istiqamət üzrə konkret proqram və təkliflər vardır. Şadam 
ki, Bakı və ətraf qəsəbələrin inkişafı proqramı çox sürətlə icra 
edilməyə başlamışdır. Bu sürət deməyə əsas verir ki, 
qəsəbələrdə mövcud olan bütün sosial və iqtisadi məsələlər 2-3 
il ərzində həllini tapacaqdır. 
Bu ilin doqquz ayında biz bütün sahələr üzrə işimizi sistemli 
şəkildə qurmuşuq. Hər bir sahə üzrə konkret proqramlar vardır. 
Azərbaycanda məqsədyönlü proqramların sayı təqribən 50-yə 
yaxındır və onların hamısının konkret maliyyə mənbəyi, icra 
mexanizmi, icra müddəti göstərilmişdir. Bütün işlərimiz konkret 
xarakter daşıyır və uğurlarımızın da səbəbi məhz bundan 
ibarətdir. 
Bizim üçün ən ağır olan Ermənistan–Azərbaycan, Dağlıq 
Qarabağ münaqişəsinin həlli işində əfsuslar olsun ki, heç bir 
irəliləyiş yoxdur. Mən bu məsələ ilə bağlı ictimaiyyətə kifayət 
qədər geniş məlumatlar çatdırmışam. Müstəqilliyimizin 20 illik 
yubiley tədbirində də kifayət qədər geniş məlumat vermişəm, 
bəlkə də təkrara ehtiyac yoxdur. Demək istəyirəm ki, Azərbay-
canın prinsipial mövqeyi var, bu mövqe həm tarixi həqiqətə, 
həm beynəlxalq hüquq normalarına əsaslanır. Biz bu mövqedən 
kənara bir addım atmayacağıq. Azərbaycanın ərazi bütövlüyü 
danışıqlar mövzusu deyil, olmayıb və olmayacaqdır. 
Çalışacağıq ki, bütün imkanlardan istifadə edib ərazi 
bütövlüyümüzü bərpa edək. Nəticə olmasa da son aylar ərzində 
beynəlxalq vasitəçilər tərəfindən səslənən fikirlər müəyyən 
ümidlər verir, xüsusilə status-kvonun qəbul edilməməsi ilə 
bağlı. Status-kvo qəbul edilə bilməz, dəyişdirilməlidir, 
 159 
münaqişə dondurulmuş münaqişə deyil və status-kvonun 
dəyişdirilməsi təbii ki, işğal edilmiş torpaqlardan işğalçı 
qüvvələrin çıxarılmasını tələb edir və münaqişənin həlli yolları 
məhz bundan keçir. İşğalçı qüvvələr işğal edilmiş torpaqlardan 
çıxarılmalıdır. Beynəlxalq hüquq normaları hər bir məsələnin 
həlli üçün əsas olmalıdır, xüsusilə münaqişələrlə bağlı olan 
məsələlərdə. Biz çalışacağıq ki, bütün imkanlardan istifadə edib 
bu məsələni tezliklə, ədalətli, öz xeyrimizə – yəni beynəlxalq 
hüquq normaları əsasında həll edək. Təbii ki, bu gün dediyim 
bütün bu rəqəmlər – iqtisadi inkişaf, iqtisadi potensial, 
demoqrafik durum və əlbəttə, hərbi potensial məsələnin tezliklə 
ədalətli həll edilməsi üçün öz rolunu oynayır və oynayacaqdır. 
Bu istiqamətdə də çox böyük tədbirlər görülmüşdür, dəqiq 
siyasət aparılır. Həm bu ilin, həm əvvəlki illərin iqtisadi 
göstəriciləri, həm hərbi imkanlarımız göstərir ki, Ermənistanla 
Azərbaycan arasındakı fərq böyüyür. Bu iki ölkə 
müqayisəedilməzdir, bizim aramızda yerlə göy qədər fərq 
vardır. Bunu hamı bilir – həm beynəlxalq ictimaiyyət, həm bu 
məsələ ilə birbaşa məşğul olan tərəflər və qurumlar. Çox güman 
ki, status-kvo ilə bağlı, status-kvonun dəyişdirilməsi ilə bağlı 
son bəyanatların təməlində də məhz bu reallıq dayanır. Hər bir 
qərəzsiz müşahidəçi bilir ki, Azərbaycan güclənir, Ermənistan 
zəifləyir, Azərbaycanın əhalisi artır, Ermənistanın əhalisi azalır. 
O ki qaldı hərbi məsələlərə, iqtisadi sahədə bütün statistik 
göstəricilər əyani şəkildə kimin kim olduğunu göstərir. Sadəcə 
olaraq, şəhərlərə, necə deyərlər, qərəzsiz baxışlar zamanı 
reallığı hər kəs görə bilir ki, Azərbaycan nə qədər böyük yol 
keçmişdir və ölkəmiz gündən-günə güclənir. O ki qaldı hərbi 
balansa, deyə bilərəm ki, bu sahədə son vaxtlara qədər bəlkə də 
erməni təbliğatı nəticəsində bu fərq – yəni bizim xeyrimizə olan 
fərq – beynəlxalq qurumlar və müşahidəçilər tərəfindən o qədər 
də dərk edilmirdi. Ancaq son müddətdə həm Azərbaycanda, 
həm Ermənistanda keçirilən hərbi paradlar kimin kim olduğunu 
əyani şəkildə göstərdi. Hesab edirəm ki, Ermənistanda hərbi 
paradın keçirilməsi onların böyük səhvi idi. Əgər o vaxta qədər 
 160 
onlar həmişə olduğu kimi, mifologiya hesabına, yaxud da ki, 
fantaziyalar hesabına kimi isə inandırmağa çalışırdılar ki, ən 
döyüşkən ordu Ermənistan ordusudur, onların keçirdiyi 
dırnaqarası «hərbi parad»dan sonra hamı bildi ki, Ermənistan 
ordusu necə acınacaqlı vəziyyətdədir. Mən də, siz də, bütün icti-
maiyyət də ilk dəfə gördük ki, hərbi texnika özü yeriyə bilmir, 
onları qoşqular, yük maşınları üzərində paraddan keçirib 
nümayiş etdirirlər. Bunun bir neçə səbəbi ola bilər. Ya o texnika 
işləmir, nasaz vəziyyətdədir, ya orada yanacaq yoxdur, ya da ki, 
hər ikisi. Çox güman ki, hər iki amil burada rol oynamışdır. Bu 
parad onu göstərdi ki, Ermənistan müstəqil ölkə deyil, 
forpostdur. Əgər bu barədə əvvəlki dövrdə də kifayət qədər 
yüksək rütbəli, vəzifəli şəxslər bəyanatlar vermişdilərsə, bu 
paradda gördüyümüz mənzərə bir daha təsdiq edir ki, 
Ermənistan forpost olaraq qalır. 
Bir də Ermənistanda keçirilmiş bu tədbir yəqin ki, tarixdə 
yeniliklə yadda qalacaqdır. Orada din xadimlərinin iştirakı da 
sadəcə olaraq, yumşaq desək, təəccüb doğurur. Özü də əsgər 
kimi addımlarla addımlayan keşişlər – buna söz tapmaq 
çətindir. Biz başa düşürük ki, Ermənistan işğalçı siyasəti 
nəticəsində demoqrafik fəlakətlə üzləşib. Amma bu dərəcədə 
təsəvvür etmirdik ki, artıq din xadimləri də orada həqiqi hərbi 
xidmətə cəlb edilirlər. Bu nə qədər gülməli səslənsə də, bir o 
qədər də faciəvidir. Onlar dərk etməlidirlər ki, Ermənistan–
Azərbaycan, Dağlıq Qarabağ münaqişəsinin ədalətli həlli 
onların da maraqlarına xidmət edəcəkdir. 
Nəhayət, ölkəmizin imkanlarını, beynəlxalq müstəvidə artan 
nüfuzunu bu yaxınlarda BMT-də keçirilən səsvermə də əyani 
şəkildə təsdiqləyir. 
Bildiyiniz kimi, Azərbaycan BMT Təhlükəsizlik Şurasına 
üzv olmaq üçün müraciət etmişdir. Son aylar ərzində bu 
məqsədə çatmaq üçün diplomatiyamız böyük işlər görmüşdür. 
Bu səsvermənin tarixçəsi də maraqlıdır. Deyə bilərəm ki, ilkin 
mərhələdə Ermənistan da öz namizədliyini bizimlə bərabər 
vermişdi. Bir neçə ay bundan əvvəl yəqin ki, orada götür-qoy 
 161 
etdilər və anladılar ki, Azərbaycan ilə diplomatik sahədə də 
onlar rəqabət aparmaq iqtidarında deyillər və çox sakitcə, səs 
salmadan öz namizədliyini geri götürdülər. Bu onu göstərirdi ki, 
Azərbaycan qarşısında onlar acizdirlər və bunu etiraf edirlər. 
Bilirlər ki, onların Azərbaycana qarşı aparılan işğalçı siyasəti, 
onların çirkin əməlləri, məkrli planları dünya ictimaiyyəti 
tərəfindən heç vaxt dəstəklənə bilməz. Əksinə, dünya 
ictimaiyyəti bunu pisləyir və pisləyəcəkdir. Nəticədə 
Ermənistan öz namizədliyini çox sakit şəkildə geri götürmüşdür 
ki, bu rüsvayçılığı çox adam, çox ölkə bilməsin. 
Ümid edirəm ki, Ermənistan–Azərbaycan, Dağlıq Qarabağ 
münaqişəsinin həllində də onlar eyni yanaşmanı göstərəcəklər, 
yenə də götür-qoy edəcəklər. Anlayacaqlar ki, Azərbaycanla 
heç bir sahədə onlar rəqabət apara bilmirlər və bilməyəcəklər. 
Nə qədər tez bunu anlasalar, onlar  üçün bir o qədər yaxşı 
olacaqdır. Çünki onların BMT Təhlükəsizlik Şurasına 
seçkilərdə siyasi və diplomatik iflası, uğursuzluğu istisna etmir 
ki, təkcə diplomatik meydanla məhdudlaşmayacaqdır. 
Azərbaycan güclü dövlətdir və güclü dövlətlərlə qonşular, 
adətən, dost olmaq istəyirlər. 
O ki qaldı seçkilərə, seçkilər hələ davam edir. Bir neçə tur 
artıq olmuşdur. Birinci turda Azərbaycan birinci yerdə idi. 
İkinci və ondan sonrakı turlarda da Azərbaycan böyük üstün-
lüklə irəlidədir. Bu gün, ayın 24-də növbəti turlar keçiriləcəkdir, 
demək olar ki, bu bizim böyük qələbəmizdir. Son nəticədən 
asılı olmayaraq tam qətiyyətlə deyə bilərəm və tam əminəm ki, 
tarixi nəticədir. 113 ölkə Azərbaycanı dəstəkləyir. Bu, tarixi 
nailiyyətdir. Bu, dünya ictimaiyyətinin Azərbaycana olan 
münasibətinin əlamətidir, ölkənin inkişafının təzahürüdür. 
Amma mən çıxışlarımda dəfələrlə demişəm ki, Azərbaycan 
etibarlı tərəfdaşdır. Etibarlı tərəfdaş olmaq çox böyük 
məsuliyyətdir və böyük nailiyyətdir. Biz doğrudan da etibarlı 
tərəfdaşıq. Siyasətimiz kiminsə xoşuna gələ də, gəlməyə də 
bilər. Çalışmırıq ki, hamının xoşuna gələk. Biz siyasətimizi 
aparırıq. Bizim sözümüzlə imzamız arasında heç bir fərq 
 162 
yoxdur. Bu etibarı qazanmaq asan məsələ deyildir, xüsusilə 
gənc müstəqil dövlət üçün. Biz müstəqilliyimizin 20 illik 
yubileyini bu yaxınlarda qeyd etmişik, böyük uğurlar, gələcək 
planlar haqqında danışmışıq. Deyə bilərəm ki, 113 ölkənin 
Azərbaycana dəstək verməsi bu 20 ilin məntiqi nəticəsidir. 
Bir sözlə, həm ölkə daxilindəki vəziyyətlə, daxildə aparılan 
islahatlarla, həm xarici siyasətimizin aparılması ilə bağlı 
konkret proqramlarımız, planlarımız, siyasətimiz vardır. Bu 
siyasət imkan verir ki, ölkəmiz sürətlə, uğurla inkişaf etsin. 
  
YEKUN NİTQİ 
 
   İlin sonuna qədər nəzərdə tutulmuş bütün proqramlar icra 
edilməlidir. İlin 9 ayı göstərir ki, proqramların icrası ilə bağlı 
heç bir problemimiz yoxdur. Hər bir proqram uğurla icra edilir. 
Hər bir istiqamət üzrə görülən işlər haqqında vaxtaşırı 
məlumatlar verilir, təhlillər aparılır və əlavə göstərişlər verilir. 
Əminəm ki, ilin sonuna qədər nəzərdə tutulmuş bütün məsələlər 
öz həllini tapacaq və biz artıq 2012-ci ildə görüləcək işlər 
haqqında da çox fikirləşməliyik. 
Əminəm ki, ilin sonuna qədər makroiqtisadi vəziyyət də 
sabit olaraq qalacaqdır. Çünki ilin 9 ayında inflyasiya cəmi 8,4 
faiz olmuşdur. İnflyasiya birrəqəmlidir. İlin əvvəlində də 
qarşıya belə vəzifə qoyulmuşdu ki, inflyasiya birrəqəmli olsun. 
Ümid edirəm ki, ilin sonuna qədər birrəqəmli inflyasiya 
qalacaqdır. Nəzərə alsaq ki, bu il əhalinin pul gəlirləri 19 faiz 
artmışdır, görərik ki, əhalinin pul gəlirləri inflyasiyanı iki 
dəfədən çox üstələyir. Bu da son illər müşahidə olunan bir 
mənzərədir. Hər il əhalinin pul gəlirləri inflyasiyanı iki dəfə, 
bəlkə ondan da çox həcmdə üstələyir. Bütövlükdə il ərzində 
əhalinin pul gəlirlərinin 19 faizdən çox artması özlüyündə gözəl 
bir göstəricidir. Gələn ilin dövlət büdcəsi yaxın zamanlarda 
Milli Məclisdə müzakirə ediləcəkdir. Həmişə olduğu kimi, 
büdcə həm investisiyayönümlü, həm də sosialyönümlüdür, 
konkret sosial proqramların icrası nəzərə alınmalıdır. 
 163 
İldən-ilə büdcə xərclərimiz də artır. Gələn il dövlət büdcə-
mizin xərcləri təqribən 22 milyard dollar həcmində olmalıdır. 
İcmal büdcə isə 25 milyard dollar səviyyəsində olacaqdır. Bu 
çox böyük rəqəmdir, böyük məbləğdir. Adambaşına düşən 
büdcə xərclərini hesablasaq görərik ki, bu göstərici üzrə 
Azərbaycan dünya miqyasında ön sıralardadır. Növbəti aylarda, 
xüsusilə 2012–2013–cü illərdə çalışmalıyıq ki, ölkə qarşısında 
duran əsas infrastruktur layihələrini icra edək. Bu layihələrin 
sayı kifayət qədər çoxdur. Bugünkü müşavirədə onların sadəcə 
olaraq bəziləri qeyd edildi. Hər bir istiqamət üzrə nəhəng 
infrastruktur layihələri icra edilir. Bu layihələrin icrası ilə bağlı 
vaxtaşırı məlumatlar alıram, yerlərdə tanış oluram. Çox böyük 
meliorasiya layihələri icra edilir. Şəmkirçay Su Anbarı və orada 
elektrik stansiyası tikilir. Taxtakörpü Su Anbarının tikintisi ilə 
bu yaxınlarda tanış olmuşam, kanallar tikilir. Nadir infrastruktur 
layihəsidir ki, onilliklər bundan sonra Azərbaycanın inkişafını, 
xüsusilə kənd təsərrüfatının inkişafını təmin edəcəkdir. 
Suvarılan torpaqların həcmi artmaqdadır. Yeni torpaqların 
dövriyyəyə daxil edilməsi ilə bağlı konkret işlər aparılır və biz 
ilk növbədə burada suvarma məsələlərinə diqqət verməliyik. 
Konkret proqramlar icra edilməkdədir. 
Növbəti 2 il ərzində elektroenergetika sahəsində görüləcək 
işlər, demək olar ki, bu istiqamətdə bütün planlarımızın 
reallaşmasına imkan verəcəkdir. Son illər bu sahədə çox ciddi 
tədbirlər görülmüşdür. 11 yeni elektrik stansiyası tikilmişdir. 
Son 5 il ərzində 1500 meqavat gücündə yeni elektrik 
stansiyaları tikilib və bərpa edilmişdir. Hazırda enerji gücümüz 
6,5 min meqavat səviyyəsindədir ki, bugünkü Azərbaycanın 
tələbatını və bir neçə il sonrakı tələbatını tam şəkildə ödəyir. 
Biz qonşu ölkələrə elektrik enerjisini ixrac edirik və ixracın 
həcmini artırmaq fikrindəyik. Bu məqsədlə yüksəkgərginlikli 
yeni elektrik xətləri çəkilir. Gələn il bu layihə də başa 
çatacaqdır. Beləliklə, neftlə, qazla bərabər, Azərbaycan böyük 
həcmdə elektrik enerjisi də ixrac edəcəkdir. Hazırda bütün 
 164 
qonşu ölkələrə bizdən elektrik enerjisi ixrac edilir. Biz 
çalışmalıyıq ki,  həcmi artıraq. 
Bu il bu sahədə yeni çox əhəmiyyətli və əlamətdar addım 
atılmışdır. «Şimal-2» elektrik stansiyasının tikintisinə başla-
mışıq. Bu stansiya 409 meqavat gücündə olacaqdır. Yaxın 
gələcəkdə istifadəyə veriləcəkdir. «Cənub» Elektrik Stansiyası-
nın tikintisi uğurla davam edir. Ümid edirəm ki, gələn il biz bu 
böyük stansiyanı da açacağıq. Orada da 780 meqavat elektrik 
enerjisinin istehsalı gözlənilir. 2013-cü ilin sonuna qədər 
təxminən 1300, bəlkə də ondan da çox meqavat gücündə yeni 
enerji alacağıq. Növbəti illərdə bu məsələyə diqqət 
göstərilməlidir. Hazırda tikilməkdə olan stansiyalar bizə tam 
şəkildə imkan verəcək ki, enerji təhlükəsizliyimizi 5–10 il 
ərzində təmin edək. Bunu təmin edirik. 10 ildən sonra 
Azərbaycanda iqtisadi və sənaye potensialı xeyli dərəcədə 
artacaq və enerji gücləri də ümumi inkişafımızı daim qa-
baqlamalıdır. 
Bərpa olunan enerji güclərinin yaradılması ilə bağlı konkret 
tədbirlər görülməyə başlanmışdır. Birinci pilot layihə icra 
edilmişdir. Qobustanda külək-günəş elektrik stansiyası artıq 
istismara verilmişdir. Mən açılışda iştirak etmişəm, bu gözəl 
təcrübə geniş şəkildə yayılmalıdır. Çox şadam ki, artıq 
Azərbaycanda günəş panelləri də istehsal olunmağa başlayır. Bu 
yönümlü bir neçə müəssisə işə başlayacaqdır. Bütövlükdə biz 
bərpa olunan enerji növlərinə indi çox böyük diqqət göstəririk. 
Günəş, külək enerjisi bizim üçün yenilikdir. Bu məsələyə çox 
ciddi yanaşırıq və artıq nəticələr vardır. Hidroenergetikanın 
inkişafı üçün konkret proqramlar icra edilir. Kiçik çaylarda bu il 
bir neçə elektrik stansiyasının təməli qoyuldu. Hər biri 1-2, 
bəlkə 3-4 meqavat və 20–25 meqavat gücündə hidroelektrik 
stansiyalarının tikintisi də gələn il gözlənilir. Gələn il Füzuli 
elektrik stansiyasının açılışını etməliyik. Orada 25 meqavat 
enerji istehsalı gözlənilir. Taxtakörpü, Şəmkirçay su 
anbarlarında da təxminən o həcmdə su elektrik stansiyalarının 
tikintisi gözlənilir. Qeyd olunduğu kimi, bütün su 
 165 
resurslarımızın xəritəsi tərtib edilibdir. Hər bir mənbədə su 
elektrik stansiyasının tikintisi nəzərdə tutulur. 
Ölkəmizin sənaye inkişafı ilə bağlı proqramlar icra edilir. 
Giriş sözümdə qeyd etdim ki, qeyri-neft sənayesi Azərbaycanda 
9,2 faiz artmışdır. Ümid edirəm ki, gələn il də artacaqdır. Bu 
yaxınlarda ölkənin sənaye potensialını gücləndirən yeni 
alüminium zavodu fəaliyyətə başlayacaqdır. Alüminium 
sənayesinin inkişafı ilə bağlı əvvəlki dövrdə çox konkret və 
ciddi addımlar atmışıq. Kreditlər vermişik, Gəncədə böyük 
yarımstansiya tikilmişdir ki, bu, yeni sənaye kompleksinin işini 
təmin etsin. Metallurgiya sənayesinin inkişafı ilə bağlı konkret 
tədbirlər görülür və yəqin ki, yaxın zamanlarda böyük 
metallurgiya kompleksi də işə başlayacaqdır. Bu həm böyük 
sayda iş yerlərinin açılmasına gətirib çıxaracaq, həm də  
ixracyönümlü sənaye potensialımız artacaqdır. Beləliklə, 
növbəti illərdə, təqribən 10–15 ildən sonra biz elə etməliyik ki, 
qeyri-neft iqtisadiyyatımız qoyulan hədəflərə uyğun olsun. 
Hədəfimiz ondan ibarətdir ki, Azərbaycanda adambaşına düşən 
ümumi daxili məhsul inkişaf etmiş ölkələrin səviyyəsində 
olmalıdır. Hazırda Azərbaycanda adambaşına düşən ümumi daxili 
məhsul təxminən 6 min dollar səviyyəsindədir. Əvvəlki dövrlə mü-
qayisədə bu çox böyük irəliləyişdir. MDB məkanında da bu ən 
yüksək göstəricilərdən biridir. Çalışmalıyıq ki, növbəti illərdə bu 
rəqəmi ən azı iki dəfə artıraq. Son 8 il ərzində Azərbaycanda 
ümumi daxili məhsul üç dəfə artmışdır. Dünya praktikasında bəlkə 
də görünməmiş bir hadisədir – 300 faiz artmışdır. Biz qarşıya 
hədəf qoyuruq – növbəti 10 il ərzində ümumi daxili məhsul ən azı 
iki dəfə artmalıdır. Biz bunu qeyri-neft sektorunun inkişafı 
hesabına təmin etməliyik. Çünki neft sənayesində hazırkı istehsal 
bizi qane edir. Giriş sözümdə qeyd etdiyim kimi, sənaye 
istehsalının bir qədər aşağı düşməsinin səbəbi də neft hasilatının 
azalmasıdır. Bu bizi narahat etmir, əksinə, hazırda Azərbaycanda 
neftin hasilatı optimal səviyyədədir. Biz bunu artırmamalıyıq, 
çünki ehtiyacımız yoxdur. 
 166 
İl  ərzində valyuta ehtiyatlarımız 11 milyard dollar artıbdır. Bir 
dənə də olsun sosial və infrastruktur layihəsində geriləmə yoxdur. 
Bütün layihələr icra edilir, büdcə artır. Əlavə neftin hasilatı, sadəcə 
olaraq, valyuta ehtiyatlarımızı kəskin şəkildə yenə də artıracaqdır. 
Biz maraqlıyıq ki, neft ehtiyatlarımız daha da uzun müddət ərzində 
Azərbaycan xalqına xidmət etsin, bundan sonra onilliklər ərzində 
Azərbaycanda neft hasilatı stabil olsun.  Qaz hasilatına gəlincə, bu 
sahədə gələn illərdə qoyulacaq investisiyalar hesabına qazın 
hasilatını kəskin şəkildə artırmalıyıq. 
Sənaye sahəsində işlər yaxşı gedir, sənayeləşmə siyasətimiz 
icra edilir. Burada vəzifə həm böyük müəssisələrin yaradılması və 
bəlkə də daha vacibi kiçik və orta müəssisələrin yaradılması 
olmalıdır. Alüminium zavodunun işə düşməsi, Azərbaycanda neft-
kimya sənayesində yenidənqurma işləri nəticəsində bəlkə yüzlərlə, 
minlərlə kiçik və orta səviyyəli müəssisə yaradılmalıdır ki, onlar 
artıq hazır məhsul istehsal edəcəkdir. İqtisadi İnkişaf Nazirliyi bu 
məsələ ilə bağlı çox ciddi işləyir, yaxşı təkliflər vardır. Həm 
konseptual təkliflər, həm də ki, kiçik, orta sahibkarlığın inkişafı 
üçün konkret kredit mexanizmləri də hazırlanır. 
Bu gün qeyd edildi ki, kənd təsərrüfatı sahəsində böyük uğurlar 
vardır. İstehsal artır, daha da artacaqdır. Ərzaq təhlükəsizliyimizi 
təmin etmək üçün konkret addımlar atırıq. Demək olar ki, ərzaq 
təhlükəsizliyinin təmin olunmasına nail olmuşuq. Bundan sonrakı 
dövrdə istehsalın artması nəticəsində daha da böyük uğurlar əldə 
ediləcəkdir. 
Azərbaycanda yeni gübrə zavodunun tikintisi nəzərdə tutulur. 
Bu da bir yenilikdir. Bu da bizim  təşəbbüsümüz idi ki, nə üçün biz 
gübrəni xaricdən alaq?! Nəzərə alsaq ki, kənd təsərrüfatının 
inkişafı ilə bağlı çox böyük planlarımız var və biz subsidiyaları 
bundan sonra da verəcəyik. İndi gətirilən gübrə fermerlərə güzəştli 
şərtlərlə verilir, xaricdən alırıq, pul ödəyirik. Azərbaycanda 
yaradılacaq yeni gübrə zavodu tələbatımızı tam ödəyəcək və ixrac 
potensialını da gücləndirəcəkdir.  
Texnikanın, damazlıq mal-qaranın alınması prosesi də davam 
etdiriləcəkdir. Bu barədə Kənd Təsərrüfatı naziri həm görülən işlər, 
 167 
həm də gələcək planlar haqqında məlumat vermişdir. 20 illik 
müstəqilliyimizə həsr edilmiş sərgidə Azərbaycanda son illər 
istehsal olunan mallar təqdim edilmişdir. Sözün əsl mənasında, 
indi Azərbaycanda böyük çeşiddə həm kənd təsərrüfatı, həm 
sənaye məhsulları istehsal edilir. Avtomobildən tutmuş yük 
maşınına qədər, demək olar ki, bütün kənd təsərrüfatyönümlü 
emal müəssisələri yaxşı məhsullar istehsal edir. Nəzərə alsaq ki, 
məhsullarımıza böyük tələbat vardır, yeni bazarlara çıxmalıyıq 
və çıxırıq. Çünki istehsal olunan məhsullarımız, hansılar ki, 
ixrac edilir, keyfiyyəti ilə artıq o bazarlarda öz yerini tuta 
bilmişdir. Bütün beynəlxalq standartlara uyğun şəkildə ixrac 
edilən kənd təsərrüfatı emalı mallarımız öz müştərilərini 
tapmışdır. 
Biz mövcud bazarlara məhsullarımızı daha da böyük həcmdə 
ixrac etməliyik. Bayaq qeyd etdiyim kimi, yeni torpaqların 
dövriyyəyə verilməsi nəticəsində kənd təsərrüfatı istehsalımız 
xeyli dərəcədə artmalıdır. Meliorativ tədbirləri əlavə etsək 
görəcəyik ki, suvarılan torpaqların sahəsi və təbii olaraq, 
istehsal da artacaqdır. Ona görə yeni emal müəssisələrinin 
yaradılması üçün əlavə kreditlər verilməlidir. Bu mövsümdə 
bəzi hallarda kənd yerlərində fermerlər tərəfindən yığılmış 
məhsul bir müddət əllərdə qalmışdı, çünki emal 
müəssisələrimizin gücü çatmırdı. Ona görə çatmırdı ki,  isteh-
salın bu qədər artacağını gözləmirdilər. İstehsal da artır, bu da 
çox yaxşıdır. Ona görə biz növbəti illərdə yeni emal 
müəssisələrinin yaradılması üçün kreditlər ayırmalıyıq ki, 
istehsal olunan bütün kənd təsərrüfatı məhsulları öz müəssisə-
lərimizdə emal olunsun və hazır məhsul kimi ixrac edilsin. 
Bu sahəyə daha da çox diqqət göstərilməlidir. Yeni bazarlara 
çıxmaq üçün konkret təkliflər və arzular var. Bu yaxınlarda mən 
Qazaxıstanda rəsmi səfərdə olarkən bu məsələ də müzakirə 
edildi. Azərbaycanın emal müəssisələrinin istehsal etdiyi 
məhsullar orada istehlak oluna bilər. Biz Xəzərin o tayında 
özümüz üçün yeni bazarlar aşkar edə bilərik. Bu, maraqlarımıza 
və Qazaxıstanın marağına xidmət edir. Bu məsələ müştərək 
 168 
iqtisadi komissiyada müzakirə edilibdir. Sadəcə olaraq, bizdə 
bu sektor tam özəl əllərdə olduğu üçün fermerləri, yaxud da ki, 
iş adamlarını məcbur edə bilmərik ki, sən öz məhsulunu bu və 
ya digər ölkəyə satmalısan. Ancaq elə şərait yaratmalıyıq ki, 
onlar yeni bazarlara çıxa bilsinlər. İstehsalın artması üçün 
böyük investisiyalar qoyuruq və bilirik ki, bir neçə ildən sonra 
istehsal artacaqdır. Bizim meyvələrimiz, tərəvəz məhsulları həm 
keyfiyyətlidir, həm onların həcmi artır. Yeni bazarlara çıxmaq 
üçün hesab edirəm ki, gələn il biz konkret təklifləri eşidəcəyik. 
Sahibkarlıqla bağlı ölkə daxilində aparılan siyasət özünü 
doğruldub, 900 minə yaxın iş yerinin açılması, o cümlədən 
sahibkarlığa göstərilən maddi yardımdan və siyasi dəstəkdən 
qaynaqlanır. Hesab edirəm ki, bu sahədə vəziyyət artıq 
oturuşub, verilən kreditlərin həcmi artır. İndi kreditlər daha çox 
əvvəlki dövrdə verilən və qaytarılan vəsait hesabına verilir. Bu 
da çox gözəl nəticədir. Mən bir neçə il əvvəl demişdim ki, vaxt 
gələcək biz bu kreditləri daha çox qaytarılan vəsait hesabına 
verəcəyik və bu vaxt gəldi. Növbəti illərdə yeni layihələr 
haqqında fikirləşməliyik. Bu yaxınlarda verilən kreditlərin 
yuxarı həddini də qaldırdıq ki, böyük müəssisələrə kreditlər 
daha da çox çatsın. 
Sahibkarlıqla bağlı digər məsələ ondan ibarətdir ki, biz xarici 
bazarlara investisiyalarımızla çıxırıq, çıxmalıyıq və o in-
vestisiyaların coğrafiyası artmalıdır. İndi qonşu dövlətlərə 
investisiyalar qoyuruq – Türkiyə, Gürcüstan, Ukrayna. Balkan 
ölkələrində də bizim investisiyaları gözləyirlər. Balkan 
ölkələrinə nümayəndə heyəti göndərilmişdir, investisiya 
imkanları araşdırılmışdır, konkret təkliflər vardır. İndi həm özəl 
sektor investisiyalara başlayacaq, həm də dövlət tərəfindən bu 
məsələ  müzakirə edilir. 
Avropa İttifaqı məkanında investisiya imkanları araşdırılır 
və artıq ilkin addımlar atılır. Maliyyə resurslarımızın 
şaxələndirilməsi üçün gərək valyuta ehtiyatlarımızın bir 
hissəsini daşınmaz əmlaka yönəldək. Dünya miqyasında indi 
belə araşdırmalar aparılır, ilkin addımlar atılmışdır. 
 169 
2012-ci ildə bu səpkidə daha da böyük həcmdə investisiyalar 
qoyulmalıdır. Rusiyanın Şimali Qafqaz respublikalarının 
iqtisadiyyatına investisiyalar qoyula bilər. Bu yaxınlarda Şimali 
Qafqaz respublikalarının rəhbərləri qonaqlarımız idi və hər iki 
tərəf maraqlıdır ki, Azərbaycan investisiyaları Şimali Qafqaz 
respublikalarına gəlsin. Bu məqsədlə yaxın zamanlarda İqtisadi 
İnkişaf naziri böyük heyətlə oraya ezam ediləcək, imkanlar 
araşdırılacaq. Biz bu məsələyə də çox müsbət baxırıq. Bu da 
Rusiya–Azərbaycan əlaqələrinin inkişafı üçün vacib olan 
məsələdir və münasibətlərdə bir yenilikdir. İqtisadi 
maraqlarımıza xidmət edir və təbii ki, Şimali Qafqazın iqtisadi 
inkişafına öz töhfəsini vermiş olacaqdır. 
Bu il korrupsiya və rüşvətxorluğa qarşı mübarizədə çox 
ciddi addımlar atılmışdır, tədbirlər görülmüşdür. Bu mövzu 
daim diqqət mərkəzindədir. Ölkənin iqtisadi inkişafı ilə bağlı bu 
məsələyə daha da ciddi diqqət göstərilməlidir. Çünki 
iqtisadiyyat, dövlət xərcləri artır. Şəffaflığı tam şəkildə təmin 
etməliyik. Maliyyə sistemimiz, o cümlədən infrastruktur layi-
hələri ilə bağlı bütün sistemimiz şəffaf olmalıdır. Elə etməliyik 
ki, korrupsiya və rüşvətxorluğa qarşı mübarizə daha da təsirli 
olsun. Bu il ərzində çox ciddi nailiyyətlər əldə edilmişdir. Bu 
sahədə çox ciddi irəliləyiş vardır. Ancaq bu irəliləyiş bizi tam 
qane edə bilməz, bu məsələ daim diqqət mərkəzində olmalıdır. 
Mən ilin əvvəlində bu məsələ ilə bağlı fikirlərimi bildirəndə 
demişəm ki, bu, kampaniya deyil, bu, şüurlu seçimimizdir. 
Bütün qurumlar bu məsələ ilə bağlı öz fəaliyyətində daim 
islahatlar aparmalıdırlar. Burada siyasətimizi bir neçə istiqamət 
üzrə aparmalıyıq. İnzibati tədbirlər, cəza tədbirləri görülür və 
görüləcəkdir. Əfsuslar olsun ki, cəza tədbirləri olmadan bu bəla 
ilə bağlı mübarizə yarımçıq qala bilər. İnstitusional tədbirlər də 
görülməlidir. Elektron hökumətə keçidimizin səbəblərindən biri 
də məhz rüşvətxorluq, korrupsiyaya qarşı mübarizənin 
gücləndirilməsidir. 
Elektron hökumətin yaradılması ilə bağlı konkret təkliflər 
vardır. Azərbaycanda bütünlükdə informasiya-kommunikasiya 
 170 
sektoru çox uğurla inkişaf edir. Beynəlxalq maliyyə qurumları 
da bu sahədə uğurlarımızı qeyd edirlər. Azərbaycanda indi 
genişzolaqlı internet geniş şəkildə tətbiq edilir. İnternet 
istifadəçilərinin sayı 50 faizdən yuxarıdır. Bu çox sevindirici 
haldır, nə qədər çox olsa, o qədər yaxşıdır. İKT ilə bağlı bütün 
başqa məsələlər həllini tapmaqdadır. Gələn il süni 
telekommunikasiya peykimiz orbitə çıxarılacaqdır. Bu sadəcə, 
birinci addım olacaqdır. Ondan sonra ikinci, bəlkə də üçüncü 
peykin buraxılması da olmalıdır. Yəni bu sahə inkişaf edir və 
ölkəmizin müasirləşməsinə xidmət göstərir. Sirr deyil ki, 
bundan sonrakı dövrdə dünyada elmi-texniki tərəqqi daha çox 
İKT sektoru ilə bağlı olacaqdır. Biz həm qabaqcıl 
texnologiyaları tətbiq etməliyik, həm də peşəkar kadrları 
hazırlamalıyıq. 
Ölkə iqtisadiyyatının əsasını təşkil edən neft-qaz sektorunda 
da işlər yaxşı gedir. Bütün proqramlar icra edilir, genişmiqyaslı 
qazlaşdırma tədbirləri aparılır. 2013-cü ilin sonuna qədər 
qazlaşdırmanın səviyyəsi Azərbaycanda 95 faizə çatmalıdır, 
qarşıya bu vəzifə qoyulubdur. Əminəm ki, biz bu vəzifəni icra 
edəcəyik. İndi, demək olar ki, hər həftə, hər ay yeni yaşayış 
məntəqələrində yeni qaz xətlərinin açılışı baş verir. Bu da çox 
sevindirici haldır. 
Azərbaycanda yeni neft-kimya kompleksinin yaradılması ilə 
bağlı konkret təkliflər vardır. Hökumətdə bu təkliflərə 
baxılıbdır. Bu da uzunmüddətli inkişafımız üçün çox lazımdır. 
İndi fəaliyyətdə olan neftayırma zavodlarımız əvvəlki dövrdə 
tikilmişdir. Düzdür, onlar təmir edilmişdir, müasirləşdirilmişdir. 
Ancaq biz yeni, ən son texnologiyalarla işləyən neft-kimya 
kompleksinin yaradılmasına başlamalıyıq. 
Keçən rübdə Azərbaycanda çox əlamətdar hadisə baş 
vermişdir. «Abşeron» yatağında böyük qaz ehtiyatları aşkar-
lanmışdır. Təqribən 300–350 milyard kubmetr səviyyəsində 
yeni qaz ehtiyatları yaradılmışdır. Keçən ilin sonunda Dövlət 
Neft Şirkəti tərəfindən «Ümid» yatağı kəşf edilmişdir. 
Beləliklə, bizim təsdiq edilmiş qaz ehtiyatlarımız 2,6 trilyon 
 171 
kubmetr səviyyəsindədir. Bu, dünya miqyasında çox böyük 
rəqəmdir. Coğrafi vəziyyətimizi nəzərə alaraq, deyə bilərəm ki, 
bu nəinki bizim üçün, tərəfdaşlarımız üçün, Avropa üçün yeni 
imkanlar açır. 
Bildiyiniz kimi, Avropanın bəzi ölkələrində atom-elektrik 
stansiyalarından imtina edirlər. Xüsusilə böyük həcmdə elektrik 
enerjisini istehlak edən ölkələr artıq bu siyasəti aparırlar. Bu o 
deməkdir ki, gələcəkdə qaza olan tələbat daha da çox olacaqdır. 
Onsuz da biz indi dinamikanı, tələbatı bilirik. Bilirik ki, 5 ildən, 10 
ildən sonra indiki təchizat kifayət etməyəcəkdir. Nəzərə alsaq ki, 
indi bəzi böyük Avropa ölkələrində atom stansiyalarının tikintisinə 
qadağa qoyulur, təbii ki, o enerjini əvəz edə biləcək ancaq qazdır. 
Beləliklə, biz də işimizi ümumi meyillərə uyğunlaşdırmalıyıq. 
Nəzərə almalıyıq ki, zəngin qaz ehtiyatlarımız dünya bazarlarına 
çıxmalıdır və müxtəlif yollarla çıxır. Bizim 4 qaz kəmərimiz var, 
4-ü də işlək vəziyyətdədir, 4 istiqamətə də qazı ixrac edirik. Hər 
istiqamət üzrə qazın həcmini artırmaq üçün imkanlar vardır və biz 
bu məsələlərlə məşğul olacağıq. 
2011-ci ildə sosial infrastrukturun yaradılması ilə bağlı Bakıda 
və bölgələrdə məktəb tikintisi ilə əlaqədar çox vacib hadisələr baş 
vermişdir. Ancaq xüsusilə Bakı şəhərində 3 ay ərzində 54 məktəb 
əsaslı şəkildə təmir edilibdir. Özü də mən onların, demək olar ki, 
əksəriyyətində olmuşam və özüm baxmışam, müəllimlərdən, 
məktəb direktorlarından soruşmuşam, özüm yoxlamışam və 
görmüşəm ki, Bakıda bu aylar ərzində təmir edilən məktəblər ən 
yüksək səviyyədədir. Elə etməliyik ki, bu səviyyə hər bir yerdə 
özünü göstərsin. Həm Bakıda, həm bölgələrdə. Gələn il və ondan 
sonrakı illərdə məktəblərin tikintisi və təmiri ilə bağlı işimizi 
yekunlaşdırmalıyıq. 
Bu il, bildiyiniz kimi, Azərbaycanda «Turizm ili» elan edil-
mişdir. Bu sahədə inkişaf daha da sürətlə gedir və Azərbaycana 
gələn turistlərin sayı artır. Bu,  gözəl göstəricidir. 
Mən hesab edirəm ki, bu gün Azərbaycan və Bakı artıq 
dünyada sürətli inkişaf edən ölkə və şəhər kimi tanınır. Yüksək 
səviyyəli infrastrukturun mövcudluğu imkan verir ki, biz daha çox 
 172 
yüksək səviyyəli turizm imkanlarımızı təqdim edək və edirik. 
Təsadüfi deyil ki, Bakıda və bölgələrdə bu il və yəqin ki, gələn il 
daha çox beşulduzlu otellər tikilir və tikiləcəkdir. Bəlkə də 
beşulduzlu otellərin sayına görə biz bölgədə indi birinci yerdə 
olacağıq. Təkcə Bakı şəhərində 6 beşulduzlu otel bu il və gələn il 
istifadəyə veriləcəkdir. Onlardan ikisi istifadəyə verilibdir. Dağ 
Xizək kurortunda da beşulduzlu otellər tikilir, digər bölgələrdə də. 
Hesab edirəm ki, dünya turizm xəritəsində biz daha çox yüksək 
səviyyəli turizm ilə fərqlənə bilərik. Bu o demək deyil ki, aşağı 
səviyyəli otellər tikilməsin, onlar da tikilməlidir və tikilir. 
Həm coğrafi vəziyyətimizi, həm şəhərin gözəlliyini və təbii 
imkanlarımızı nəzərə alaraq istərdim ki, elitar turizmin mərkəz-
lərindən biri də Bakı və Azərbaycan olsun. Mən bu məsələ ilə 
bağlı Mədəniyyət və Turizm Nazirliyinə tövsiyələrimi vermişəm. 
Əlbəttə , bunu bazar, özəl sektor tənzimləyəcəkdir. Ancaq 
beşulduzlu 6 otelin Bakıda 1-2 ilə tikilməsi də onu göstərir ki, 
investorlar və dünya brendləri məhz Bakını elitar turizm mərkəzi 
kimi görürlər. Bu bizi çox sevindirir. Hesab edirəm ki, biz bu 
sahədə artıq dünya miqyasında özümüzə layiq yeri tutmağa 
başlamışıq. Sadəcə, bu il və gələn il Bakıda açılan və açılacaq 
otellərin adlarını sadalamaq kifayətdir ki, hamı görsün –  Bakı, 
Azərbaycan elitar turizm mərkəzinə çevrilir. Bu il Bakıda 
«Kempinski» və «Hilton» otelləri açılmışdır. Yaxın aylarda təkcə 
Bakıda «Marriot», «Four Seasons», «Fairmont» və «Jumeirah» 
otelləri açılacaqdır. Bir şəhərdə bir il ərzində beşulduzlu 6 otelin 
açılışı olacaq. Eşitməmişəm ki, kimsə haradasa, bu ətrafda, bu 
bölgədə belə bir vəziyyətlə üzləşmiş olsun. 
Bununla bərabər, bölgələrdə də müasir otellərin tikintisi 
prosesi gedir. Mən bu vəziyyətlə tanış oluram. Bu il Naftalanda 
ən yüksək səviyyədə iki gözəl otel tikilmişdir, Qəbələdə otellər 
tikilir. Bu yaxınlarda Qubada olarkən gördüm ki, orada 
beşulduzlu otelin tikintisi uğurla gedir. Şamaxıda, Lənkəranda, 
digər bölgələrdə, yəni hər bir bölgədə. Çünki xoşbəxtliyimiz 
ondan ibarətdir ki, biz çox gözəl ölkədə yaşayırıq. Təbiəti 
 173 
zəngin, bütün iqlimlərin olduğu ölkədə yaşayırıq, bütün təbii 
şəraitimiz vardır.  
Tarixi şəhərlərimizin inkişafı ilə bağlı bir neçə sərəncam 
verilmişdir və veriləcəkdir. Hər bir rayonun inkişafı ilə bağlı 
bizim konkret təkliflərimiz, planlarımız, proqramlarımız vardır. 
Hər bir rayona dövlət büdcəsindən abadlıq üçün vəsait ayrılır. 
Mən bölgələrdə olarkən Prezidentin ehtiyat fondundan hər bir 
rayona vəsait ayırıram ki, orada abadlıq işləri uğurla aparılsın. 
Çünki biz əsas infrastruktur layihələrini mərkəzləşdirilmiş 
qaydada icra edirik. Qazlaşdırma, kanalizasiya xətləri, içməli 
su, elektrik enerjisi – bütün bu işləri mərkəzi idarələr dövlət 
büdcəsi hesabına icra edirlər. Yerlərdə isə indi kənd yollarının 
tikintisi, şəhərlərin, rayonların abadlığı ilə yerli icra orqanları 
məşğuldurlar. Ona görə vəsait ayrılır. Azərbaycanın tarixi 
şəhərlərinin yüksək səviyyədə abadlaşdırılması üçün mənim 
tərəfimdən bu yaxınlarda sərəncamlar verilmişdir. Şəki və 
Şamaxı şəhərlərinin abadlaşdırılması ilə bağlı hər birinə 5 
milyon manat vəsait ayrılmışdır. Bu, ilkin ödəmələrdir, sonra da 
olacaqdır. Gələcəkdə başqa tarixi şəhərlərin inkişafı ilə əlaqədar 
vəsait ayrılacaq və xüsusi sərəncamlar imzalanacaqdır. Hər bir 
rayon, hər bir kənd mənim üçün əzizdir, doğmadır. Ancaq 
ölkəmizdə elə şəhərlər var ki, onların adları qədim xəritələrdə 
də göstərilir. Bu şəhərlərə və orada olan tarixi abidələrə xüsusi 
diqqət göstərilməlidir. Bu proses də gedəcək və gedir. Mən 
hesab edirəm ki, bu çox ədalətli yanaşmadır və tarixi 
şəhərlərimizi biz elə bərpa etməliyik ki, qədimliyini də, simasını 
da saxlasın,  müasirləşsin və gəncləşsin. 
İnfrastruktur layihələri ilə bağlı mən artıq bildirdim ki, su, 
kanalizasiya, qazlaşdırma, kənd yolları – bütün bu proseslər gedir. 
Əminəm ki, növbəti illərdə də dövlət büdcəsində vəsait nəzərdə 
tutulacaq və əlbəttə, paytaxtımızla, Bakı şəhərinin inkişafı ilə bağlı 
abadlıq-quruculuq işləri aparılır. Həm infrastruktur – burada 
Nəqliyyat naziri bildirmişdir – Bakıda həm də nəqliyyatla bağlı nə 
qədər layihələr icra edilir. Bu doğrudan da inanılmaz bir 
nailiyyətdir. Hər bir yerdə yollar, qovşaqlar, tunellər, yolötürücülər 
 174 
tikilir, yollar genişləndirilir. İntellektual İdarəetmə Mərkəzi 
yaradılır. Mən tikinti zamanı o Mərkəzlə tanış olmuşam, bəlkə də 
dünya miqyasında birincidir. Çünki mən başqa ölkələrdə olmuşam. 
Ən qabaqcıl texnologiyalar burada  tətbiq olunub. Bəlkə şəhər 
əhalisi hələ tam bilmir ki, bu Mərkəzin xidməti və fəaliyyəti nədən 
ibarət olacaqdır?! Ancaq Mərkəz işə düşəndən sonra əminəm ki, 
hər bir vətəndaş, hər bir Bakı sakini görəcək ki, bu Mərkəzin 
fəaliyyəti bizim hamımıza rahatlıq və komfort gətirəcəkdir. 
Bakının inkişafı ilə bağlı onu demək istəyirəm ki, bu gün 
paytaxtımıza gələn hər bir qərəzsiz və obyektiv qonaq 
şəhərimizə heyran qalır. Bakı elə gözəl şəhər olub ki, ona  
vurulmamaq mümkün deyildir. Bu çox qürurvericidir, çox 
sevindiricidir. Bakı öz nadirliyini saxlayır. 
Bakı kimi ikinci şəhər yoxdur. Burada həm tarix, həm 
mədəniyyət, həm müasirlik, həm infrastruktur, həm zövq, həm 
yüksək stil, yəni bütün bu amillər cəmləşib. Ona görə, biz bu 
gözəl, doğma şəhərimizə çox böyük diqqətlə yanaşmalıyıq. 
Tarixi keçmişimizi, yaxud da ki, müasir meyilləri əks 
etdirməyən heç bir addım atılmamalıdır, zövqsüz bir dənə də iş 
görülməməlidir. Mən vaxtımın müəyyən hissəsini Bakının 
inkişafına həsr etmişəm və bundan zövq alıram. Ona görə 
Bakının inkişafı ilə məşğul olan hər bir vəzifəli şəxsdən tələb 
edirəm ki, biz bu məsələyə maksimum ehtiyatla yanaşmalıyıq. 
Müasir infrastruktur yaradılır, yaradılmalıdır. Bu, keyfiyyətli 
və gözəl olmalıdır. Tarixi binalar bərpa edilir, onlara heç bir 
dəyişiklik edilməməlidir. Hansısa zövqsüz təşəbbüslər irəli 
sürülməməlidir. Mən harada ki, belə halları görürəm, dərhal 
dayandırıram, qoymuram. Amma mənim də imkanım yoxdur ki, 
hər gün gedib hər yerdə nəzarət edim. Bakı Şəhər İcra 
Hakimiyyəti bu sahədə yaxşı işləyir.  Elə etməliyik ki, Bakı 
həmişə qədim və həmişə cavan şəhər kimi, qonaqları heyran 
etsin. Şəhərdə həm infrastruktur, həm abadlıq işləri bundan sonra 
da davam etdiriləcəkdir. Bakıda reallaşan layihələr o qədər 
çoxdur ki, onları sadalamaq üçün saatlarla vaxt lazım olardı. 
Xüsusilə bir layihə – Dövlət Bayrağı Meydanı ilə bağlı istəyirəm 
 175 
fikrimi bildirim. Bayraq Meydanı keçən il açıldı. Milli 
bayrağımız ucaldıldı. Artıq bir ildən bir qədər çox vaxt keçir. 
Bayraq Meydanında indi çox böyük quruculuq işləri aparılır. 
Bakı sakinləri bəlkə də bunu kənardan müşahidə edə bilirlər. 
Bunun da səbəbi ondan ibarətdir ki, biz Bayraq Meydanını tam 
hazır olandan sonra vətəndaşların üzünə açacağıq. Hazırda 
Bayraq Meydanını Dənizkənarı bulvar ilə birləşdirən yeni bulvar 
tikilir. Bu da nadir layihədir. Beləliklə, bulvarımızın uzunluğu 
əgər indi 4 kilometrdisə, Bayraq Meydanı ilə birlikdə və onu 
birləşdirən sahə açılandan sonra 7 kilometr uzunluğunda bir 
gəzinti zolağı yaradılacaqdır. Sonra da biz o zolağı, o bulvarı 
uzadacağıq. Çox böyük planlarımız var ki, onlar şəhəri daha da 
gözəlləşdirəcəkdir. Milli dövlətçilik simvollarımızı daha da gözəl 
təqdim etməyə imkan verəcəkdir. Şəhər sakinləri və qonaqlar 
üçün yeni gözəl şəraitin yaradılmasına gətirib çıxaracaqdır. 
Bir sözlə, planlarımız çoxdur. Hər bir sahə üzrə konkret işlər 
aparılır. Əminəm ki, ilin sonuna qədər bütün vəzifələr icra 
ediləcək və artıq gələn il bizi gözləyən işlərlə indidən məşğul 
olmağa başlamalıyıq. 
Sağ olun. 
 
 
 
 
 176 
 
AZƏRBAYCANIN BMT TƏHLÜKƏSİZLİK 
ŞURASINA ÜZV SEÇİLMƏSİ MÜNASİBƏTİLƏ 
BƏYANAT 
 
    25 oktyabr 2011-ci il 
 
Əziz dostlar, hörmətli xanımlar və cənablar! 
Bir neçə saat bundan əvvəl ölkəmizin həyatında çox 
əlamətdar və tarixi hadisə baş vermişdir. BMT Təhlükəsizlik 
Şurasına seçkilərdə Azərbaycan bu mötəbər təşkilatın üzvü 
seçilmişdir. Bu böyük qələbə münasibətilə Azərbaycan xalqını 
ürəkdən təbrik edirəm. Bu həqiqətən də böyük qələbədir. BMT 
Təhlükəsizlik Şurası dünyanın ən mötəbər qurumudur və 
Azərbaycan müstəqil dövlət kimi, artıq bu qurumun üzvüdür. 
Bildiyiniz kimi, iki gün ərzində keçirilən seçkilərdə Azərbay-
can bütün turlarda, bütün mərhələlərdə üstünlük əldə etmişdir. 
Birinci turda 3 namizədin arasında 1-ci yeri Azərbaycan tut-
muşdur. Ondan sonra keçirilən səsvermələrdə həmişə bizim öl-
kəmizə çox böyük dəstək verilmişdir. Nəticədə 155 ölkə Azər-
baycanın namizədliyini dəstəkləyərək, etimad göstərərək bizi bu 
mötəbər təşkilata üzv seçdi. Mən fürsətdən istifadə edərək bizə 
inanan, güvənən, bizə böyük hörmət göstərmiş bütün ölkələrə 
minnətdarlığımı bildirmək istəyirəm. Demək istəyirəm ki, 
Azərbaycan bu təşkilatda sadiq olduğu ideallara, sülhə, 
təhlükəsizliyə, demokratiyaya, ədalətə xidmət edəcəkdir. 
Uğurlarımız kifayət qədər çoxdur. Bu il biz müstəqilliyimizin 
20 illiyini qeyd edirik. Biz bu böyük yubileyi böyük təntənə ilə və 
böyük uğurlarla qeyd edirik. Yubiley ərəfəsində keçirilmiş 
tədbirlər, verilmiş bəyanatlar ölkənin dinamik və uğurlu inkişafını 
əks etdirir. Ölkəmiz bütün sahələrdə inkişaf edir. Ölkə daxilində 
proseslər müsbət istiqamətdə gedir. Ölkəmizdə dünyada analoqu 
olmayan inkişaf yaşanır. Bu inkişaf bütün sahələrdə özünü 
göstərir. Azərbaycan həm sosial məsələlərin həllində, həm də 
iqtisadi inkişafda, infrastruktur layihələrinin icrasında uğurla 
 177 
irəliyə gedir. Ölkə daxilində aparılan islahatlarla bərabər, bizim 
xarici siyasətimiz də çox çevik və uğurludur. Xarici siyasətimizin 
əsas mahiyyəti ondan ibarətdir ki, Azərbaycan müstəqil siyasət 
aparır. Bu siyasət Azərbaycan xalqının maraqlarını təmin edir. Bu 
siyasət əməkdaşlığı genişləndirmək, artırmaq üçün aparılan 
siyasətdir. 
Bizim dünyadakı dostlarımızın sayı artmaqdadır. Bu gün də 
demək istəyirəm ki, dünyada dostlarımız kifayət qədər çoxdur. 
Əgər əvvəlki dövrlərdə belə bəyanatlar konkret nəticələrlə 
təsdiqlənmirdisə, bu səsvermə verilən bütün bu bəyanatların əyani 
sübutudur. Dünya miqyasında 155 ölkə Azərbaycana inanır, 
Azərbaycana hörmət edir, Azərbaycana rəğbətlə yanaşır və 
Azərbaycanı dəstəkləyir. 
Müstəqilliyimiz dövründə – 20 il ərzində belə böyük uğurun 
əldə edilməsi doğrudan da tarixi nailiyyətdir. Biz 20 il ərzində 
müstəqil ölkə kimi, özümüzü dünyada təsdiq edə bilmişik. Biz 
sübut edə bilmişik ki, Azərbaycan etibarlı tərəfdaşdır, Azərbaycan 
dost ölkədir və dostların sayının artması bizim siyasətimizin 
təntənəsidir. Bu səsvermə müstəqilliyimizin 20 illiyinə təsadüf 
edir. Bu çox rəmzi məna daşıyan bir hadisədir. Bu göstərir ki, 20 il 
ərzində Azərbaycan müstəqil dövlət, dünyada böyük şöhrətə malik 
olan ölkə kimi özünü göstərib. 
Bu, Azərbaycan xalqının qələbəsidir. Bu qələbə Azərbaycan 
dövlətinin qələbəsidir, siyasətimizin təntənəsidir. Bu böyük qələbə 
münasibətilə mən öz sevincimi Azərbaycan vətəndaşları ilə 
bölüşmək istəyirəm. Bir daha Azərbaycan xalqını əmin etmək 
istəyirəm ki, bundan sonra da ölkəmiz uğurla inkişaf edəcək, 
bundan sonra da qələbələrimizin sayı çox olacaqdır. Əziz dostlar, 
bu tarixi hadisə münasibətilə sizi bir daha ürəkdən təbrik edirəm, 
bütün Azərbaycan xalqına cansağlığı və xoşbəxtlik arzulayıram. 
Sağ olun. 
 
 
 
 
 178 
 
TÜRKİYƏ  RESPUBLİKASINA SƏFƏR 
 
25 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 25-də Türkiyəyə səfərə yola düşmüşdür. 
Dövlətimizin başçısını Heydər Əliyev Beynəlxalq Aeropor-
tunda Baş nazir Artur Rasizadə və Bakı Şəhər İcra Hakimiy-
yətinin başçısı Hacıbala Abutalıbov yola saldılar. 
 
* * * 
 
Azərbaycan Respublikasının Prezidenti İlham Əliyev 
oktyabrın 25-də Türkiyə Respublikasına səfərə gəlmişdir. 
Azərbaycanın və Türkiyənin dövlət bayraqlarının dalğa-
landığı İzmirin hərbi hava limanında Azərbaycan prezidenti 
İlham Əliyevin şərəfinə Fəxri qarovul dəstəsi düzülmüşdü. 
Dövlətimizin başçısını Türkiyənin Baş naziri Rəcəb Tayyib 
Ərdoğan, yüksək vəzifəli dövlət və hökumət nümayəndələri 
qarşıladılar. 
 
 179 
 
İZMİRDƏ AYPE-T ZAVODUNUN AÇILIŞI, 
HEYDƏR ƏLİYEV ADINA PEŞƏ TƏHSİLİ 
LİSEYİNİN VƏ «PETKİM» ŞİRKƏTİNİN «STAR» 
NEFT EMALI ZAVODUNUN TƏMƏLQOYMA 
MƏRASİMLƏRİ 
 
İzmir 
 
25 oktyabr 2011-ci il 
 
Oktyabrın 25-də Türkiyənin İzmir şəhərində AYPE-T 
zavodunun açılışı, Heydər Əliyev adına Peşə Təhsili Liseyinin 
və «Petkim» şirkətinin «Star» neft emalı zavodunun təməlqoyma 
mərasimləri olmuşdur. 
Azərbaycan prezidenti İlham Əliyev və Türkiyənin Baş naziri 
Rəcəb Tayyib Ərdoğan açılış mərasimlərində iştirak etmişlər. 
Azərbaycan prezidentinə və Türkiyə hökumətinin başçısına mə-
lumat verildi ki, qardaş ölkənin ilk və yeganə neft-kimya müəssisəsi 
olan «Petkim–Petrokimya Holdinq»in təməli 1965-ci ildə Yarımca 
şəhərində qoyulmuşdur. 1984-cü ildə bu qurum İzmir şəhərinin 
Əliağa qəsəbəsində ikinci kompleksini qurmuşdur. 2008-ci ildə 
Azərbaycan Respublikası Dövlət Neft Şirkəti Türkiyənin 
«TURKAS» şirkəti ilə birlikdə «Petkim-Petrokimya Holdinq»ə 
məxsus neft-kimya zavodunun 51 faizinə yiyələnmişdir. Keçən il 
«Petkim» ümumi məhsul istehsalı, gəlir, mənfəət və ixrac üzrə 
rekord göstəricilərə nail olmuşdur. İstehsal olunan məhsulların 50 
faizi ixrac edilmişdir. Holdinqin 11 zavodunda 50 növdən çox neft-
kimya xammalı hazırlanır. 
Sonra Azərbaycan prezidenti İlham Əliyev və Türkiyənin 
Baş naziri Rəcəb Tayyib Ərdoğan AYPE-T zavodunun açılışı, 
Heydər Əliyev adına Peşə Təhsili Liseyinin və «Petkim» şir-
kətinin «Star» neft emalı zavodunun təməlqoyma mərasimlərinə 
gəldilər. 
 180 
Mərasim iştirakçıları əvvəlcə Türkiyə Cümhuriyyətinin 
banisi Mustafa Kamal Atatürkün, müasir müstəqil Azərbaycan 
dövlətinin qurucusu Heydər Əliyevin və şəhidlərin xatirəsini 
yad etdilər. 
Daha sonra Türkiyənin və Azərbaycanın dövlət himnləri 
səsləndi. 
Tədbir iştirakçılarına Türkiyənin Petkim yarımadasının 
gələcəyinə həsr olunmuş film təqdim edildi. 
Mərasimdə Türkiyənin Baş naziri Rəcəb Tayyib Ərdoğan və 
Azərbaycan Respublikasının Prezidenti İlham Əliyev çıxış 
etdilər. 
 
Türkiyənin Baş naziri  Rəcəb Tayyib Ərdoğanın 
çıxışı 
 
Hörmətli prezident İlham Əliyev, çox dəyərli qardaşım! 
Çox dəyərli qonaqlar! 
Hörmətli tədbir iştirakçıları, xanımlar və cənablar! 
Sizləri sevgi və hörmətlə salamlayıram! 
Çox dəyərli qardaşım, Azərbaycan prezidenti hörmətli İlham 
Əliyevə və onun başçılıq etdiyi nümayəndə heyətinə İzmirə – 
Türkiyəyə «Xoş gəldiniz!» – deyirəm. 
Çıxışımın əvvəlində hörmətli prezident İlham Əliyevin 
şəxsində bütün azərbaycanlı qardaşlarımıza Van vilayətində baş 
verən zəlzələ ilə bağlı ilk saatlardan qardaşlıq əllərini 
uzatdıqları üçün şəxsən özümün, ölkəmin və millətimin adından 
minnətdarlığımı bildirirəm. 
Vanda baş verən zəlzələ ilə bağlı qonşularımız başda 
olmaqla, bir çox ölkə fəlakət bölgəsinə öz yardımlarını çox 
sürətlə çatdırdılar. Hamısına minnətdarıq. Buradan hamısına 
ayrı-ayrılıqda təşəkkürümü bildirirəm. Ancaq bizim Van 
vilayətinə çox yaxın olan Bakının yardım əli bu soyuq qış 
günündə daxilimizi bir başqa cür qızdırdı. Azərbaycanın 
xilasedici dəstələri zəlzələ bölgəsində sürətlə işə başlayaraq üç 
vətəndaşımızı dağıntılar altından sağ çıxarmışlar. Üç təyyarə ilə 
Vana yetişən Azərbaycan yardımları zəlzələdən zərər çəkən 
 181 
vətəndaşlarımıza paylandı. Azərbaycanın Qızıl Aypara 
Cəmiyyətinin «Siz tək deyilsiniz» devizi ilə türk bacı və 
qardaşlara kömək məqsədi ilə kampaniyaya başladığını böyük 
məmnunluqla öyrəndim. Hörmətli dövlət başçımıza, onun 
şəxsində qardaş Azərbaycan xalqına bir daha çox təşəkkür 
edirəm. 
Allah Azərbaycanı da, Türkiyəni də belə təbii fəlakətlərdən 
qorusun, qardaşlığımızı, həmrəyliyimizi daimi etsin – deyirəm. 
Hörmətli dövlət başçısı, çox dəyərli qardaşlarım! 
Bu gün İzmirdə həqiqətən böyük, möhtəşəm bir neft emalı 
zavodunun təməlqoyma mərasimini gerçəkləşdiririk. «SOCAR–
TURKAS» birgə müəssisəsinin Petkim yarımadasında inşa 
edəcəyi «Star» neft emalı zavodu 5 milyard dollarlıq sərmayəsi 
ilə Türkiyədə və dünyada bir müəssisəyə qoyulan ən böyük 
sərmayə xüsusiyyətini daşıyır. İzmir üçün, Türkiyə üçün bir 
qürur abidəsi olacaq bu müəssisə inşaat mərhələsində 10 min 
nəfərə, 2015-ci ildə istifadəyə veriləndə min nəfərə daimi iş 
imkanı yaradacaq, İzmirin görkəmini dəyişdirəcəkdir. 
Türkiyənin enerjisinə enerji əlavə edəcək bu sərmayə bizim 
2023-cü il hədəflərimizi  dəstəkləyəcək şəkildə inkişaf 
olacaqdır. 
Yenə bu gün «Star» neft emalı zavodu ilə birgə «Petkim» 
şirkətinin AYPE-T zavodunu da rəsmi olaraq açırıq. Bu gün, 
həmçinin burada 720 tələbənin təhsil alacağı, nəzəriyyə və 
təcrübəni eyni vaxtda öyrənəcəyi Heydər Əliyev adına Peşə 
Təhsili Liseyinin təməlini də qoyuruq. 
Təməlqoyma mərasimi münasibətilə başda «SOCAR–
TURKAS» birgə müəssisəsi olmaqla, «Petkim» şirkətinin 
rəhbərlərinə, azərbaycanlı və türkiyəli rəsmilərə, layihənin 
hazırlanmasında əməyi olanlara, inşaat müddətində çalışacaq 
insanlara indidən minnətdarlığımı bildirirəm. 
Hörmətli dövlət başçısı İlham Əliyev qardaşıma bu böyük 
layihələrə verdiyi dəstəyə görə ayrıca təşəkkür edirəm. Bu il 
Azərbaycanın dövlət müstəqilliyinin bərpasının 20-ci ildönü-
müdür. Türkiyə və Azərbaycan bu xoşbəxtliyi eyni coşqu və 
 182 
həyəcanla birlikdə yaşayır, qeyd edir. 20 il ərzində Azərbay-
canın inkişafı, irəliyə doğru addımlaması, daha çox rifah, daha 
çox güvən qazanması üçün bir qardaş olaraq səmimi mübarizə 
aparmışıq. Aramızda çox böyük layihələrə, sərmayələrə imza 
atmışıq. Bakı–Tbilisi–Ceyhan ixrac neft kəməri ilə Azərbaycan 
neftini Ceyhandan bütün dünyaya ixrac edirik. Bakı–Tbilisi–
Ərzurum təbii qaz kəməri ilə Azərbaycan qazını ölkəmizə 
gətirdik. Dəmir İpək yolu adlandırılan Bakı və Qarsı bir-birinə 
bağlayacaq dəmir yolunda isə son mərhələlərə gəlmişik. 
Bu gün təməlini qoyduğumuz bu neft emalı zavodu ilə iki 
ölkə arasında başqa bir böyük layihəni, başqa bir ortaq 
sərmayəni ölkələrimizin xidmətinə təqdim edirik. Günortadan 
sonra keçiriləcək Türkiyə–Azərbaycan Yüksək Səviyyəli 
Strateji Əməkdaşlıq Şurasının toplantısı ilə əlaqələrimizi, 
əməkdaşlığımızı daha da genişləndirəcəyik. 
Hörmətli dostlarım, sevgili qardaşlarım! Buradan bunu açıq 
şəkildə söyləmək istəyirəm, Azərbaycanda, Türkiyədə, regionda 
sülhdən, əmin-amanlıqdan, sabitlikdən və rifahdan başqa heç 
bir şey istənilmir. Biz bölgədə düşmənliyin deyil, həmrəyliyin 
hakim olmasını istəyir və bunun üçün mübarizə aparırıq. Şimali 
Kipr, Ermənistan–Azərbaycan, Dağlıq Qarabağ məsələsində, 
Qafqazda əmin-amanlığın bərqərar olmasında, terrorizmlə 
mübarizə məsələsində Azərbaycan ilə eyni tərəfə baxırıq, ortaq 
məqsəd və idealları paylaşırıq. Dağlıq Qarabağın işğalı 
azərbaycanlı qardaşlarımın ürəyini nə qədər ağrıdırsa, 
bilməlisiniz ki, Türkiyə Respublikasının hər bir vətəndaşının da 
ürəyini bir o qədər ağrıdır. Terror hücumları ilə şəhid olan hər 
bir gəncimizin acısı bizim ürəyimizə od saldığı kimi, inanıram 
ki, azərbaycanlı qardaşlarımızın ürəyinə də eyni dərəcədə od 
salır. 
Biz «iki dövlət – bir millət» olduğumuz kimi, həm də tək 
ürəyik. Buna görə də, Dağlıq Qarabağda torpaqlar işğaldan azad 
edilənə qədər Azərbaycan ilə çiyin-çiyinə mübarizə aparmağa 
davam edəcəyik. Terrorizmlə mübarizəmizdə dost, qardaş ölkə 
Azərbaycanın səmimi dəstəyinə görə hər zaman minnətdar 
 183 
olacağıq. Biz Azərbaycan ilə qurduğumuz bu qardaşlıq əlaqəsini 
əsasən regiondakı bütün ölkələrlə yaratmaq arzusundayıq. 
Azərbaycan və Türkiyə qardaşlıq şəraitində gələcəyə necə addım 
atır, necə inkişaf edirsə, istəyirik ki, regionun digər ölkələri ilə də 
bu şəkildə həmrəylik içində olaq. Dünya və regionumuzdakı bütün 
ölkələr anlamalıdır ki, terrorizm bizim mühafizə orqanlarımızı, 
mülki vətəndaşlarımızı vurduğu kimi, insanlığın ortaq vicdanını da 
vurur. Regionumuzdakı və dünyadakı hər bir ölkəni terrorizmə 
qarşı çox sərt etirazını bildirməyə, insanlığın ortaq problemi olan 
terrorizmlə ortaq mübarizəyə çağırırıq. Terrorizmə şərait yaradan 
hər bir ölkə göz yumduğu terrorizmin bir gün gəlib özünü də 
hədəfə alacağını artıq görməli və anlamalıdır. 
Burada Azərbaycan və Türkiyə əl-ələ verir, qardaşlıq şəraitində 
çox böyük ortaq sərmayələr qoyurlar. İnşaat müddətində burada 10 
min nəfər işlə təmin olunacaqdır. Neft emalı zavodu işə düşəndən 
sonra min nəfər buradan evinə çörək aparacaqdır. Aramızdakı bu 
həmrəyliyi, bu qardaşlığı dünyaya nümunə olaraq göstərməyə 
davam edəcəyik. Əl-ələ, çiyin-çiyinə, ən mühümü də, qəlb-qəlbə 
bu regionda sabitliyi və rifahı, inşallah, yaradacağıq. 
Bildiyiniz kimi, Azərbaycan BMT Təhlükəsizlik Şurasına 
qeyri-daimi üzv seçilmişdir. Buradan Azərbaycanı təbrik 
edirəm, «Xeyirli olsun!» –deyirəm. 
Bir müddət əvvəl biz də BMT Təhlükəsizlik Şurasının qeyri-
daimi üzvü idik. İndi qardaş Azərbaycan bu vəzifəni 2 il 
davam etdirəcəkdir. Birlikdə çox uğurlu işlər gördük və nəticə 
bu oldu. Onları təbrik edirəm, uğurlarının artaraq, davamının 
olmasını diləyirəm. Mən bu münasibətlə bir daha açılışını 
etdiyimiz, təməllərini qoyduğumuz bu müəssisələrin, bu 
sərmayələrin ölkələrimizə, xalqlarımıza xeyirli olmasını 
diləyirəm. 
Başda hörmətli Azərbaycan prezidenti İlham Əliyev olmaqla, 
bütün azərbaycanlı qardaşlarımıza, «SOCAR–TURKAS» birgə 
müəssisəsi və «Petkim» şirkətlərinə bir daha minnətdarlığımı 
bildirirəm. Hamınızı sevgi və dərin hörmətlə salamlayıram. 
 
 184 
Azərbaycan prezidenti İlham Əliyevin çıxışı  
 
Əziz qardaşım, hörmətli cənab Baş nazir! 
Əziz xanımlar və cənablar, əziz dostlar! 
Bu gün Türkiyə–Azərbaycan əlaqələrində çox əlamətdar və 
tarixi bir gündür. Öncə iki gün əvvəl Türkiyəni sarsıtmış zəlzələ 
və böyük insan itkisi ilə əlaqədar bir daha bütün türk xalqına 
Azərbaycan xalqı adından başsağlığı verirəm, ölənlərə Allahdan 
rəhmət diləyirəm, yaralananlara Allahdan şəfa diləyirəm. 
Hər zaman olduğu kimi, bu gün də Azərbaycan Türkiyənin 
və türk xalqının yanındadır. Biz yaxşı günlərdə də, pis günlərdə 
də daim bir yerdəyik. Birliyimiz həm bugünkü əlaqələrimizi 
gücləndirir, həm də tarixi əsaslara söykənir. Əsrlər boyu 
xalqlarımız bir yerdə olmuşlar. Biz bir dildə danışırıq. Biz bir 
millətə mənsubuq və bu gün Azərbaycan müstəqilliyinin 20 
illiyini qeyd edərkən yenə də yanında Türkiyəni görür. Bəlkə də 
dünyada ikinci belə ölkələr yoxdur ki, bir-birinə bu qədər bağlı, 
bu qədər yaxın olsunlar. Xoşbəxtliyimiz ondan ibarətdir ki, biz 
tarixi ədalətə, keçmişimizə, əcdadlarımızın vəsiyyətlərinə 
sadiqik. 
Bu gün Türkiyə və Azərbaycan bütün məsələlərdə bir yer-
dədir. Beynəlxalq məsələlərdə daim bir-birimizi dəstəkləyirik. 
Bütün sahələrdə çox uğurlu əməkdaşlıq edirik. Region üçün, 
dünya üçün böyük əhəmiyyət kəsb edən layihələri birgə icra 
edirik. Birgə təşəbbüslər irəli sürürük və əslində xarüqələr 
yaradırıq. 
Bugünkü mərasim, təməlqoyma mərasimi əslində birliyimizi 
göstərir. Onu göstərir ki, biz çox işləri birlikdə görmüşük və 
görəcəyik. Mən çox şadam ki, Türkiyə və Azərbaycan türkdilli 
dövlətlərin əməkdaşlığı üçün dəyərli töhfələr verirlər. Bizim 
birliyimiz və əməkdaşlığımız bütün türk dünyası üçün vacibdir. 
Tam əminliklə deyə bilərəm ki, Türkiyə və Azərbaycan türkdilli 
dövlətlərin əməkdaşlığı üçün əvəzolunmaz töhfələr verirlər. 
Bütün türk dünyasının birləşməsi üçün bizim səylərimiz nəticə 
verir. 
 185 
Bugünkü təməlqoyma mərasimi rəmzi xarakter daşıyır. 
Çünki cəmi 20 illik müstəqillikdən sonra Azərbaycan qardaş 
ölkəyə böyük həcmdə yatırımları qoymağa başlamışdır. Ancaq 
dost, qardaş ölkəyə bu qədər yatırımlar qoyula bilər. Mən çox 
şadam ki, Türkiyə şirkətləri Azərbaycana, Azərbaycan şirkətləri 
də Türkiyəyə investisiyalar qoyurlar. Bu bizim birgə layihələ-
rimizdir. Petkimdə gələcəkdə yaradılacaq yeni müəssisələr 
xalqlarımıza xidmət göstərəcəkdir. Cəmi 5 il əvvəl əziz 
qardaşım, hörmətli Baş nazir Rəcəb Tayyib Ərdoğanla bərabər 
Ceyhanda Bakı–Tbilisi–Ceyhan neft kəmərinin istismara 
verilməsini qeyd etdik. Bu, böyük tarixi bir nailiyyət, böyük, 
gözəl bir mərasim idi. Aralıq dənizinin sahilində gözəl mərasim 
idi. Bu gün Bakı–Tbilisi–Ceyhan neft kəməri, demək olar ki, 
tam gücü ilə işləyir və xalqlarımızı daha da birləşdirir. 
Ondan bir il sonra – 2007-ci ilin əvvəlində əziz qardaşım  
Rəcəb Tayyib Ərdoğanla bərabər Gürcüstanda Bakı–Tbilisi–
Qars dəmir yolunun tikintisi ilə bağlı sənədlərə qol çəkdik. O 
layihə də indi uğurla icra edilir və ümid edirəm ki, yaxın 
zamanlarda yeni bir mərasimdə iştirak edəcəyik. 
2007-ci ildə əziz qardaşımın  dediyi kimi, Bakı–Ərzurum 
qaz kəməri istismara verildi. Bu kəmərin istismara verilməsi ilə 
qardaş ölkədən – Azərbaycandan Türkiyəyə ilk dəfə olaraq təbii 
qazın nəqlinə nail olduq. Əminəm ki, növbəti illərdə biz bu 
qazın həcmini də böyük dərəcədə artıracağıq. 
2008-ci ildə «SOCAR–TURKAS» ilə bərabər «Petkim»in 
alınması üçün müraciət etmişdir. Mən çox şadam və əziz 
qardaşıma minnətdaram ki, müraciətimizə çox müsbət reaksiya 
verildi, müsbət baxıldı və SOCAR-ın burada gələcək 
investisiyasının qoyuluşu üçün imkanlar yarandı. Bu gün – 
2011-ci ildə biz yeni layihənin başlanğıcındayıq. Bu qısa tarixçə 
özlüyündə bir göstəricidir. Güclü siyasi iradə, ölkələrin arasında 
səmimi münasibətlər olduğu halda biz bütün məsələləri həll edə 
bilərik. Biz doğrudan da dünya çapında çox böyük və önəmli 
layihələri icra edirik. Bu layihələrin icrası ilk növbədə 
 186 
dostluğumuza, qardaşlığımıza söykənir. Bizim bütün 
uğurlarımızın təməlində bu dayanır.  
Əziz qardaşım Rəcəb Tayyib Ərdoğanın dediyi kimi, biz bu 
yaxınlarda müstəqilliyimizin 20 illik yubileyini qeyd edirdik. 
Azərbaycanda bu bayram geniş şəkildə qeyd edilirdi. Bir daha 
keçmişə nəzər salaraq qeyd etdik ki, bizi müstəqil dövlət kimi 
tanıyan ilk ölkə Türkiyə olmuşdur. Bizim dünya birliyi 
tərəfindən tanınmağımızda əsas rolu qardaş ölkəmiz oynamışdır 
və Azərbaycan xalqı bunu heç vaxt unutmayacaqdır. Sonrakı 
dövrdə, Azərbaycanın ən çətin anlarında bizə ilk dəstək verən 
qardaş Türkiyə olmuşdur. Bu gün – 20 ildən sonra inkişaf edən 
Azərbaycan öz növbəsində Türkiyəyə öz dəstəyini verməyə 
hazırdır və lazım olan hallarda dəstək verir. Bu bizim qardaşlıq 
borcumuzdur. Türkiyə bizim doğma vətənimizdir. Biz özümüzü 
bir-birimizdən ayırmırıq. İki gün əvvəl baş vermiş faciəvi 
zəlzələ türk xalqını necə sarsıtmışdırsa, Azərbaycan xalqını da 
bir o qədər sarsıtdı. Nəinki hökumətimiz, adi vətəndaşlar, 
insanlar – onların hər biri çalışırdı nə isə kömək etsin, kömək 
əlini uzatsın. Biz bilirik ki, Türkiyə böyük dövlətdir və öz ərazi-
sində istənilən məsələni həll edə bilər. 
Bizim tərəfimizdən bu dostluq əlini uzatmaq sadəcə, 
ürəyimizdən gələn bir duyğu idi. Biz istəyirik ki, bu ağır gündə 
Türkiyənin yanında olaq, necə ki, bütün xoş günlərdə də biz bir-
birimizin yanındayıq. 
Bu gün dünya xəritəsində Türkiyə kimi böyük bir güc vardır. 
Bu bizi çox sevindirir. Bu bizim də gücümüzü artırır. Mən çox 
sevinirəm ki, əziz dostum Baş nazir Rəcəb Tayyib Ərdoğanın 
fəaliyyəti nəticəsində qısa müddətdə – 10 il ərzində Türkiyə 
böyük, uğurlu və şərəfli yol keçmişdir. Türkiyə nəinki bölgədə, 
dünya miqyasında güc mərkəzinə çevrilmişdir. O mərkəz ki, öz 
siyasətini, öz təşəbbüslərini əməkdaşlıq, dostluq əsasında irəli 
sürür. Beləliklə, həm bölgədə, həm dünyada Türkiyə ilə dost 
olmaq istəyən ölkələrin sayı artır. Həm iqtisadi sahədə, həm 
siyasi müstəvidə Türkiyənin son 10 ildəki uğurları tarixi 
xarakter daşıyır. Türk vətəndaşlar bunu yaxşı bilirlər. Biz də 
 187 
daim Türkiyəni yaxından izləyən insanlar kimi, bunu bilirik, 
sevinirik və haqlı olaraq qürur hissi keçiririk.  
Biz də son illər ərzində Azərbaycanda böyük inkişafa nail 
ola bildik. Sürətli inkişaf Azərbaycana xas olan bir məsələdir. 
Bizim Birləşmiş Millətlər Təşkilatının Təhlükəsizlik Şurasına 
üzv seçilməyimiz də Azərbaycanın dünyadakı nüfuzunun 
artmasından qaynaqlanır. Mən fürsətdən istifadə edərək bu 
seçkilərdə yanımızda olan və bizə böyük dəstək verən 
Türkiyəyə bir daha minnətdarlığımı bildirmək istəyirəm. Tayyib 
bəy dediyi kimi, bu yaxınlarda Türkiyə Təhlükəsizlik Şurasında 
təmsil olunurdu, indi Azərbaycan təmsil olunur. Ancaq siz də, 
biz də bilirik ki, bu yer bizim müştərək yerimizdir. 
Əziz dostlar, mən bir daha bugünkü gözəl mərasim 
münasibətilə sizin hamınızı ürəkdən təbrik etmək istəyirəm. 
Hörmətli Baş nazir, əziz qardaşım Rəcəb Tayyib Ərdoğana 
məni bu mərasimdə iştirak etmək üçün Türkiyəyə dəvət etdiyinə 
görə minnətdarlığımı bildirirəm. Bu gün qeyd edildiyi kimi, 
birinci Türkiyə–Azərbaycan Əməkdaşlıq Şurasının iclası da 
keçiriləcəkdir. Əminəm ki, iclasın, Şuranın çox gözəl nəticələri 
olacaqdır. Bu nəticələr dövlətlərimizi və xalqlarımızı daha da 
sıx birləşdirəcəkdir. 
Bütün dostlarımıza Azərbaycandan səmimi salamlarımı 
çatdırıram. Türk xalqına xoşbəxtlik və cansağlığı arzulayıram.  
* * * 
 
Sonra Azərbaycan Respublikasının Prezidenti İlham Əliyev və 
Türkiyənin Baş naziri Rəcəb Tayyib Ərdoğan AYPE-T zavodunun 
videogörüntü vasitəsilə açılışı mərasiminə qoşuldular. 
Ədalət və İnkişaf Partiyasının parlamentdə İzmirdən olan 
deputatı Əli Aşlık videobağlantı vasitəsilə məlumat verdi ki, 
burada istehsal olunan aşağı sıxlıqlı polietilen məhsulu plas-
tiklər sənayesinin dünyada geniş istifadə olunan ən əhəmiyyətli 
xammallarından biridir. İllik məhsuldarlığı 160 min ton olan 
zavodda müxtəlif sektorların ehtiyacını ödəməyə yönəlmiş 11 
çeşiddə məhsul istehsal olunacaqdır. 
 188 
İ l h a m  Ə l i y e v: Yeni zavodun açılışı münasibətilə sizi 
ürəkdən təbrik edirik. Arzu edirik ki, zavodun fəaliyyəti uğurlu 
olsun və siz bütün arzularınıza çatasınız. 
Hər bir yeni zavodun açılması yeni iş yerlərinin açılması, 
yeni istehsalın yaradılması deməkdir. Bu gözəl hadisə 
münasibətilə biz sizi ürəkdən təbrik edirik. 
R ə c ə b  T a y y i b  Ə r d o ğ a n: Başda dəyərli qardaşım 
İlham Əliyev olmaqla, Azərbaycan xalqını biz də bu açılış 
mərasimi münasibətilə təbrik edirik, «Xeyirli olsun!» –  deyirik. 
 
* * * 
 
Daha sonra prezident İlham Əliyev və Baş nazir Rəcəb 
Tayyib Ərdoğan videobağlantı vasitəsilə Heydər Əliyev adına 
Texniki və Sənaye Peşə Liseyinin təməlqoyma mərasiminə də 
qoşuldular. 
İzmirli deputat Aydın Şəngül məlumat verdi ki, Xəzər və 
Egey dənizləri arasında təhsil körpüsü funksiyasını daşıyacaq 
bu bilik ocağı Ceyhan və Qarsdan sonra «bir millət – iki döv-
lət» idealının Egey bölgəsinin təhsil sahəsində də rəmzi ola-
caqdır. Liseyin inşası ilə bağlı protokol ARDNŞ  ilə İzmir 
valiliyi arasında imzalanmışdır 
 İ l h a m  Ə l i y e v: Mən Sizi ürəkdən təbrik edirəm. Çox 
şadam ki, SOCAR təkcə infrastruktur və iqtisadi layihələrə 
deyil, eyni zamanda, təhsillə bağlı olan layihələrə yatırım 
qoyur. Bu çox gözəl göstəricidir. Biz Azərbaycanda fəxr edirik 
ki, bu liseyin adı ulu öndər Heydər Əliyevin adı ilə bağlıdır. 
Bütün türk xalqına ulu öndərin xatirəsinə göstərdiyi hörmətə 
görə minnətdarıq. Mən əziz qardaşım Tayyib bəylə bərabər 
Bakıda böyük öndər Mustafa Kamal Atatürkün abidəsi önündə 
səslənən fikirlərə bir daha qayıtmaq istəyirəm. O vaxt biz 
birlikdə demişik ki, iki dahi şəxsiyyət bizə yol göstərdi. Böyük 
Atatürk demişdir ki, Azərbaycanın kədəri kədərimiz, sevinci 
sevincimizdir. Heydər Əliyev demişdir ki, Türkiyə–Azərbaycan 
«bir millət – iki dövlət»dir. Bu iki dahi kəlam həm Türkiyə, 
 189 
həm Azərbaycan xalqlarına yol göstərir. Biz bu yolda daim və 
əbədi, bərabər irəliyə gedəcəyik. Bir daha təbrik edirəm. 
R ə c ə b   T a y y i b   Ə r d o ğ a n:  Həqiqətən iki liderin, 
iki böyük öndərin keçmiş olduqları yolda Türkiyə və Azər-
baycan bu günlərə gəlmişdir. Azərbaycanın qurtuluş müba-
rizəsinin lideri Heydər Əliyevin adına inşa olunan Peşə Təhsili 
Liseyi həqiqətən nəzəriyyə və təcrübəni bir yerdə cəmləşdirən 
məktəb olacaqdır. Azərbaycandan gələn uşaqlarımızın da 
burada təhsil almaları bu işə fərqli bir məna qatacaqdır. Bütün 
əməyi keçənləri təbrik edirik. Xeyirli olsun deyirik.  
Sonra liseyin təməli qoyuldu. 
 
* * * 
 
Azərbaycan Respublikasının Prezidenti İlham Əliyev və 
Türkiyənin Baş naziri Rəcəb Tayyib Ərdoğan «Petkim» 
şirkətinin «Star» neft emalı zavodunun təməlqoyma mərasiminə 
gəldilər. 
«SOCAR–TURKAS» qrupunun İzmirdə – Petkim yarım-
adasında reallaşdırdığı bu layihə ildə 10 milyon ton xam neft 
emal etməyə imkan verəcəkdir. Ekoloji cəhətdən ən qabaqcıl 
texnologiyalar əsasında qurulacaq zavod ölkənin neft-kimya 
sektorunu xarici asılılıqdan qurtaracaqdır. Təqribən 5 milyard 
dollara başa gələcək neft emalı zavodunun istehsala başlaması 
ilə bu ölkənin idxalatla təmin etdiyi məhsullarda milyardlarla 
dollarlıq valyutaya qənaət ediləcəkdir. 
Prezident İlham Əliyev və Baş nazir Rəcəb Tayyib Ərdoğan 
gələcəklə bağlı ürək sözlərini yazdıqları məktubları imzaladılar. 
Məktublar gilizə qoyulub təmələ buraxıldı və beton qarışığı 
tökən qurğu işə salındı. 
 
 
 
 
 
 190 
TÜRKİYƏ–AZƏRBAYCAN YÜKSƏK SƏVİYYƏLİ 
STRATEJİ ƏMƏKDAŞLIQ ŞURASININ BİRİNCİ 
İCLASI  
 
İzmir  
 
25 oktyabr 2011-ci il 
 
Oktyabrın 25-də İzmirdə Azərbaycan Respublikasının  
Prezidenti İlham Əliyevin və Türkiyənin Baş naziri Rəcəb 
Tayyib Ərdoğanın iştirakı ilə Türkiyə–Azərbaycan Yüksək 
Səviyyəli Strateji Əməkdaşlıq Şurasının birinci iclası olmuşdur. 
İclasda Azərbaycan–Türkiyə ikitərəfli münasibətlərinin müx-
təlif sahələrinin inkişafı ilə bağlı məsələlər müzakirə edilmişdir. 
 
 
 
 191 
 
SƏNƏDLƏRİN İMZALANMASI MƏRASİMİ 
 
İzmir  
 
25 oktyabr 2011-ci il 
 
Oktyabrın 25-də Türkiyə–Azərbaycan Yüksək Səviyyəli 
Strateji Əməkdaşlıq Şurasının birinci iclasından sonra prezi-
dent İlham Əliyevin və Baş nazir Rəcəb Tayyib Ərdoğanın 
iştirakı ilə Azərbaycan–Türkiyə sənədlərinin imzalanması məra-
simi olmuşdur. 
«Azərbaycan Respublikası və Türkiyə Respublikası arasında 
Yüksək Səviyyəli Strateji Əməkdaşlıq Şurasının birinci iclasının 
Protokolu»nu Azərbaycan Respublikasının Prezidenti İlham 
Əliyev və Türkiyənin Baş naziri Rəcəb Tayyib Ərdoğan 
imzaladılar. 
«Azərbaycan Respublikası Hökuməti və Türkiyə Respub-
likası Hökuməti arasında meteorologiya sahəsinə dair Anlaşma 
Memorandumu»nu Azərbaycan tərəfindən səfir Faiq Bağırov, 
Türkiyə tərəfindən Meteorologiya Baş İdarəsi baş direktorunun 
müavini Əli Karataş imzaladılar. 
«Azərbaycan Dövlət Teleqraf Agentliyi və Türkiyənin Anadolu 
Agentliyi arasında Əməkdaşlıq Sazişi»ni Azərbaycan tərəfindən 
səfir Faiq Bağırov, Türkiyə tərəfindən  Anadolu Agentliyinin baş 
direktoru Kamal Öztürk imzaladılar. 
«Azərbaycan Respublikası Hökuməti və Türkiyə Respub-
likası Hökuməti arasında meşə təsərrüfatı sahəsinə dair An-
laşma Memorandumu»nu Azərbaycan tərəfindən səfir Faiq 
Bağırov, Türkiyə tərəfindən Meşəçilik idarəsinin baş direktoru 
Mustafa Kurtulmuşlu imzaladılar. 
«Azərbaycan Respublikası Hökuməti və Türkiyə Respub-
likası Hökuməti arasında mətbuat və informasiya sahələrində 
əməkdaşlıq Protokolu»nu Azərbaycan tərəfindən səfir Faiq Ba-
 192 
ğırov, Türkiyə tərəfindən Mətbuat-Yayım və İnformasiya Baş 
İdarəsinin baş direktoru Murat Karakaya imzaladılar. 
«Azərbaycan Respublikası Hökuməti və Türkiyə Respub-
likası Hökuməti arasında polis təhsili sahəsində əməkdaşlıq 
haqqında Protokol»u Azərbaycan tərəfindən səfir Faiq Bağırov, 
Türkiyə tərəfindən Polis Akademiyasının rəisi Zühtü Arslan 
imzaladılar. 
«Azərbaycan Respublikası və Türkiyə Respublikası arasında 
strateji tərəfdaşlıq və qarşılıqlı yardım haqqında Müqavilə»nin 
ratifikasiya fərmanlarının mübadiləsi haqqında Protokol»u 
Azərbaycan tərəfindən Xarici İşlər nazirinin müavini Xələf 
Xələfov və Türkiyə tərəfindən Xarici İşlər nazirinin müavini 
Feridun Sinirlioğlu imzaladılar. 
«Azərbaycan Diplomatik Akademiyası və Türkiyə Diplo-
matik Akademiyası arasında əməkdaşlıq haqqında Anlaşma 
Memorandumu»nu Azərbaycan tərəfindən Xarici İşlər nazirinin 
müavini Xələf Xələfov və Türkiyə tərəfindən Xarici İşlər 
nazirinin müavini Feridun Sinirlioğlu imzaladılar. 
«Azərbaycan Respublikası Hökuməti və Türkiyə Respub-
likası Hökuməti arasında enerji sahəsində Əməkdaşlıq Protoko-
lu»nu Azərbaycan tərəfindən Sənaye və Energetika naziri Natiq 
Əliyev, Türkiyə tərəfindən Enerji və Təbii Ehtiyatlar naziri 
Taner Yıldız imzaladılar. 
«Azərbaycan Respublikası Hökuməti və Türkiyə Respubli-
kası Hökuməti arasında qaz alqı-satqısına dair Anlaşma Sazi-
şi»ni Azərbaycan tərəfindən Azərbaycan Respublikası Dövlət 
Neft Şirkətinin prezidenti Rövnəq Abdullayev, Türkiyə tərə-
findən «BOTAŞ» şirkətinin icraçı direktoru Fazıl Şenel im-
zaladılar. 
«Azərbaycan Respublikası Hökuməti və Türkiyə Respub-
likası Hökuməti arasında qaz tranzitinə dair Anlaşma Sazişi»ni 
Azərbaycan tərəfindən «bp–Azərbaycan» şirkətinin prezidenti 
Rəşid Cavanşir, Türkiyə tərəfindən «BOTAŞ» şirkətinin icraçı 
direktoru Fazıl Şenel imzaladılar. 
 193 
«Azərbaycan Respublikası Hökuməti və Türkiyə Respub-
likası Hökuməti arasında Çərçivə Anlaşması Sazişi»ni Azər-
baycan tərəfindən Azərbaycan Respublikası Dövlət Neft Şirkə-
tinin (ARDNŞ) prezidenti Rövnəq Abdullayev, «bp–Azərbay-
can» şirkətinin prezidenti Rəşid Cavanşir, Türkiyə tərəfindən 
«BOTAŞ» şirkətinin icraçı direktoru Fazıl Şenel imzaladılar. 
«Azərbaycan Respublikası Hökuməti və Türkiyə Respub-
likası Hökuməti arasında sərmayələrin təşviqi və qarşılıqlı 
qorunması haqqında Saziş»i Azərbaycan tərəfindən İqtisadi 
İnkişaf naziri Şahin Mustafayev, Türkiyə tərəfindən İqtisadiyyat 
naziri Zəfər Çağlayan imzaladılar. 
«Azərbaycan Respublikası Hökuməti və Türkiyə Res-
publikası Hökuməti arasında ailə və sosial siyasət sahəsində 
Əməkdaşlıq Protokolu»nu Azərbaycan tərəfindən Ailə, Qadın və 
Uşaq Problemləri üzrə Dövlət Komitəsinin sədri Hicran 
Hüseynova, Türkiyə tərəfindən Ailə və Sosial Siyasət naziri 
Fatma Şahin imzaladılar. 
 
 
 
 194 
 
TÜRKİYƏNİN BAŞ NAZİRİ RƏCƏB TAYYİB 
ƏRDOĞAN İLƏ  BİRGƏ MƏTBUAT 
KONFRANSINDA BƏYANATLARLA  
ÇIXIŞLAR  
 
İzmir 
 
25 oktyabr 2011-ci il 
 
Oktyabrın 25-də sənədlərin imzalanması mərasimi başa 
çatdıqdan sonra Azərbaycan Respublikasının Prezidenti İlham 
Əliyevin və Türkiyənin Baş naziri Rəcəb Tayyib Ərdoğanın 
birgə mətbuat konfransı olmuşdur. 
Baş nazir Rəcəb Tayyib Ərdoğan və prezident İlham Əliyev 
bəyanatlarla çıxış etdilər.  
   
Türkiyənin Baş naziri Rəcəb Tayyib Ərdoğanın  
bəyanatı 
 
Hörmətli prezident İlham Əliyev! 
Dəyərli mətbuat nümayəndələri! 
Xanımlar və cənablar! 
Sizləri ən dərin hisslərimlə salamlayıram. 
Çıxışımın əvvəlində Van vilayətində baş vermiş zəlzələ ilə 
bağlı 145 nəfərlik xilasetmə dəstəsi ilə burada yardım edən həm 
heyətin bütün üzvlərinə, həm də bununla bağlı göstəriş verən 
dəyərli qardaşım İlham Əliyevə öz adımdan və millətim 
adından ürəkdən təşəkkür edirəm. Hamımızın kədərinə səbəb 
olduğu, dərdlərimizin artdığı belə bir həssas vaxtda Azərbaycan 
tərəfinin uzatdığı dostluq əli, göstərilən qardaşlıq yardımı əziz 
millətimiz tərəfindən hər zaman minnətdarlıqla xatırlanacaqdır. 
Xüsusilə son bir həftədə millətimizi dərindən ağrıdan hadisələr 
yaşadıq. Bilirik ki, Azərbaycan xalqı türk xalqının yaşadığı bu 
 195 
kədəri paylaşır, bizlər kimi, onlar da bu dərdləri ürəklərində hiss 
edirlər. 
Dəyərli dostlar, bu gün hörmətli prezident, qardaşım İlham 
Əliyev ilə görüşümüzdə Türkiyə–Azərbaycan əlaqələrini, 
regional məsələləri müzakirə etdik. Azərbaycanın BMT 
Təhlükəsizlik Şurasının qeyri-daimi üzvü olması bizdə dərin 
iftixar hissi doğurmuşdur. Biz bunları da aramızda müzakirə 
etdik. 
Bu gün Əliağa qəsəbəsində mühüm tədbirlərin birlikdə 
şahidi olduq – həm açılış mərasimi, həm də təməlqoyma mə-
rasimi. Türkiyənin 2015-ci ilə qədər ən yüksək texnologiyalar 
əsasında qurulacaq bu mühüm kompleksinin inşaatında 10 min 
nəfər işlə təmin olunacaqdır. Sonra burada 1000 nəfər daimi işlə 
təmin olunacaqdır. 5 milyard dollarlıq layihədir. İnanıram ki, 
belə bir investisiyanın İzmirə, Türkiyəyə qoyulması həm 
Türkiyə, həm də Azərbaycan iqtisadiyyatına – hər iki tərəfə çox 
böyük fayda verəcəkdir. 
Sonra nazirliklərimizin gördükləri işlərlə bağlı hökumət 
üzvlərinin iştirakı ilə toplantı keçirdik. 
Prezident İlham Əliyev, mən və nazirlərimiz gördüyümüz və 
görəcəyimiz işləri müzakirə etdik. Gələcəyə istiqamətlənmiş 
bütün vacib addımlarımız nazirlərimiz tərəfindən bir az əvvəl 
imzalanmış müqavilələrdə də öz əksini tapmışdır. Bu 
müqavilələrin, bu sənədlərin hər iki ölkə üçün xeyirli olmasını 
xüsusilə arzu edirəm. Təbii ki, bunlardan başqa, Türkiyə ilə 
Azərbaycan arasında Bakı–Tbilisi–Ceyhan çox vacib bir 
bağlantı idi. Bunun ardınca «Şahdəniz» layihəsi çox vacib bir 
addımdır. Dəmir İpək yolu adlandırdığımız Tarixi İpək yolu ilə 
bağlı sərmayənin qoyulması və bütün bunlarla bərabər, 
Naxçıvanla Qarsı, İğdırı birləşdirən avtomobil yolları 
aramızdakı könül bağlantılarından başqa, eyni zamanda, fiziki 
olaraq bu imkanları da yaradır. Hava yolu ilə daşımada çox 
fərqli bir mərhələyə qədəm qoyuruq. Müxtəlif vilayətlərimizin 
Azərbaycan ilə hava nəqliyyatını inkişaf etdiririk. Bunlar da 
 196 
aramızdakı qardaşlıq əlaqələrinin inkişafı baxımından çox 
vacibdir.  
Azərbaycan 1991-ci ildə müstəqilliyini yenidən bərpa etdi. 
Müstəqilliyinin bərpasının 20-ci ildönümünü qeyd etdiyimiz 
Azərbaycanın bu bayramını ilk təbrik edən bir ölkə olaraq 
Türkiyə bundan böyük məmnunluq keçirir. 
Arzum budur ki, daha bir neçə 20 illəri daha təntənəli 
şəkildə qeyd etməyi Rəbbim bizlərə nəsib etsin. Azərbaycan 
xalqının bu müstəqilliyinin əbədi olmasını arzu edirik. 
Həqiqətən də dəyişən, yeniləşən Azərbaycan vardır. Hər 
səfərimizdə daha fərqli, dəyişilmiş bir Azərbaycanı görürəm. 
Bu da təbiidir. Azərbaycan hazırda modern ölkələr arasında 
sürətli inkişafın, bu 20 il ərzində qazanılmış böyük uğurların 
bariz nümunəsidir. Bu həm azərbaycanlı qardaşlarımıza, həm də 
bizlərə ayrı bir qürur verir. Bu, başda mərhum Heydər Əliyev 
olmaqla, prezident İlham Əliyevin və  Azərbaycan hökumətinin 
uğurlu siyasətinin sübutudur. Qardaşım İlham Əliyevi bu 
xüsusda ayrıca təbrik edirik. 
Türkiyə–Azərbaycan Yüksək Səviyyəli Strateji Əməkdaşlıq 
Şurasının ilk toplantısını bu gün başa çatdırdıq. Bundan sonra 
bu toplantı Azərbaycanda keçiriləcəkdir. Amma bütün bunlarla 
bərabər, həsrətlə gözlədiyimiz məsələ Ermənistan–Azərbaycan, 
Dağlıq Qarabağ münaqişəsinin tezliklə həll olunmasıdır. Bu 
münaqişənin həll olunması inanıram ki, bölgədə daha fərqli 
inkişafa imkan yaradacaqdır. Bu sadəcə, Azərbaycanın deyil, 
Türkiyə və bütün türk dünyasının ortaq sıxıntısı, ağrısıdır. 
Mən hörmətli dövlət başçısına, bütün nümayəndə heyətinə, 
bugünkü görüşümüzdə əməyi olan dostlarımıza xüsusi təşəkkür 
edirəm. İkinci toplantını və vətəndaş cəmiyyəti forumunu gələn 
il, inşallah, Azərbaycanda keçirəcəyik. Azərbaycandakı 
toplantının gündəliyi inanıram ki, daha zəngin olacaq, fərqli bir 
təcrübəyə əsaslanacaqdır. Bu inamla Türkiyə–Azərbaycan 
Yüksək Səviyyəli Strateji Əməkdaşlıq Şurasının toplantısının 
xeyirli olmasını arzu edirəm və sözü hörmətli prezident İlham 
Əliyevə verirəm. 
 197 
 
Azərbaycan prezidenti İlham Əliyevin bəyanatı 
 
Sağ olun, əziz qardaşım! 
Hörmətli xanımlar və cənablar! 
İlk növbədə iki gün əvvəl Türkiyədə baş vermiş dəhşətli 
zəlzələ nəticəsində insan itkisi ilə əlaqədar Azərbaycan xalqı 
adından bütün türk xalqına başsağlığı vermək istəyirəm. Biz 
sizin dərdinizə şərikik. Hər zaman olduğu kimi, bu ağır gündə 
də Azərbaycan Türkiyənin yanındadır. Zəlzələ nəticəsində 
həyatını itirmiş insanlara Allahdan rəhmət diləyirik, 
yaralananlara şəfa diləyirik. Rəhmətə gedənlərin, yaralananların 
yaxınlarına səbir diləyirik. 
Bu gün Türkiyə–Azərbaycan əlaqələrinin tarixində unu-
dulmaz bir gündür. Bu  gün biz Türkiyə–Azərbaycan Yüksək 
Səviyyəli Əməkdaşlıq Şurasının birinci toplantısını keçirdik. Bu 
toplantını Türkiyənin gözəl guşələrindən biri olan İzmir 
şəhərində keçirdik. Çox şadam ki, İzmirə də səfər etmək imka-
nım olmuşdur. Əvvəlki dövrdə Türkiyənin müxtəlif bölgə-
lərində, müxtəlif şəhərlərində olmuşam, bu gün isə İzmirdəyəm. 
Mən deyə bilərəm ki, Türkiyənin hər bir yerində özümü doğma 
vətənimdəki kimi hiss edirəm. Əminəm ki, türk qardaşlarımız 
da Azərbaycana səfər etdikdə  özlərini evdəki kimi hiss edirlər. 
Hörmətli qardaşım Baş nazir qeyd etdi ki, bu gün doğrudan 
da Türkiyə–Azərbaycan əlaqələrində çox vacib bir gündür. 
Birgə yaşadığımız bu günlər Azərbaycanın müstəqilliyinin 20-ci 
ildönümünə təsadüf edir. Bu 20 illik müstəqillik 20 illik 
Türkiyə–Azərbaycan qardaşlığı illəri olmuşdur. Bizi ilk 
müstəqil dövlət kimi tanıyan Türkiyə olmuşdur. İlk dövrdə 
bizim ən ağır, ən çətin illərimizdə Türkiyə yanımızda olmuşdur, 
bu gün də belədir. Bu dostluq, qardaşlıq bundan sonra da əbədi 
yaşayacaqdır. Xalqlarımızı birləşdirən ortaq tarix, ortaq 
mədəniyyətdir. Bunlar çox güclü əsaslardır. Ölkələrimizi 
birləşdirən insanların bir-birinə olan məhəbbətidir, qəlbindəki 
sevgidir. Bizi birləşdirən strateji müttəfiqliyimizdir. 
 198 
20 il ərzində Türkiyə və Azərbaycan dünya miqyasında 
nadir müttəfiqlik münasibətlərini qura bilmişlər. Biz bütün 
sahələrdə dost, qardaş kimi bərabər hərəkət edirik. Bu gün bu 
müttəfiqliyi artıq yeni formatda formalaşdırdıq. Strateji 
Əməkdaşlıq Şurasının iclası və iclasın nəticələri onu göstərir ki, 
bundan sonra da onilliklər ərzində Türkiyə və Azərbaycan daim 
bir yerdə olacaqlar. 
Bu gün imzalanmış sənədlər və əldə edilmiş razılaşmalar 
bundan sonrakı dövr üçün bir tövsiyədir. Bu sənədlərin icrası 
nəticəsində ölkələrimiz daha da sıx birləşəcək, siyasi, iqtisadi və 
bütün başqa sahələrdə əməkdaşlıq daha da dərinləşəcəkdir. Biz 
siyasi sahədə bütün məsələləri bərabər müzakirə edirik və 
beynəlxalq məsələlərlə bağlı mövqemiz daim üst-üstə düşür. 
Türkiyənin Ermənistan–Azərbaycan, Dağlıq Qarabağ 
münaqişəsi ilə bağlı ədalətli və qardaşlıq mövqeyinə görə bir 
daha bütün türk xalqına, başda əziz qardaşım Baş nazir Rəcəb 
Tayyib Ərdoğan olmaqla, minnətdarlığımı bildirmək istəyirəm. 
Azərbaycan xalqı bu qardaşlıq münasibətini yüksək 
qiymətləndirir və haqlı işimizdə Türkiyənin dəstəyi bizim üçün 
çox önəmlidir. Azərbaycan da bütün məsələlərdə daim 
Türkiyənin yanında olmuşdur. Terrora, terroristlərə qarşı haqlı 
mübarizədə Azərbaycan hər zaman Türkiyənin yanındadır, 
Türkiyənin bütün hərəkətlərini dəstəkləyir və müdafiə edir. Bu 
belə də olmalıdır, çünki biz qardaşıq. Eyni zamanda, biz haqq-
ədalətin tərəfindəyik. Biz istəyirik ki, bütün bölgədə sülh, əmin-
amanlıq, təhlükəsizlik olsun, insanlar mehribanlıq şəraitində 
yaşasınlar. Bizim niyyətimiz bundan ibarətdir və addımlarımız 
bu siyasəti gücləndirir. 
Bu gün Azərbaycanın tarixində ən böyük sərmayə qoyuluşu 
layihəsi «Petkim» layihəsidir. 20 il ərzində bu günə qədər bu 
dərəcədə önəmli və böyük maliyyə mənbəyi tələb edən layihə 
Azərbaycan tərəfindən həyata keçirilməmişdir. Türkiyədə 
həyata keçirilən bu layihə Azərbaycanı, Türkiyəni 
gücləndirəcək, bölgədəki, dünyadakı mövqelərimizi güclən-
dirəcəkdir. 
 199 
Qeyd etməliyəm ki, Türkiyənin son illər əldə etdiyi uğurlar 
bizi çox sevindirir. Türkiyə bu gün dünya çapında güc 
mərkəzidir, güclü dövlətdir, çox güclü iqtidarı vardır. Qardaşım 
Tayyib Ərdoğanın rəhbərliyi altında 10 il ərzində Türkiyə 
böyük, uğurlu bir yol keçmişdir. Bu gün dünyada yaşanan 
böhranlara baxmayaraq, Türkiyə iqtisadiyyatı uğurla inkişaf 
edir. Burada gördüyüm nailiyyətlər məni çox sevindirir. 
Aramızda əlaqələr çoxşaxəlidir. Bu gün bu əlaqələrin bir hissəsi 
müzakirə edildi. Şuranın iclasında enerji, nəqliyyat, iqtisadiyyat 
və humanitar məsələlər müzakirə edildi. Bu birinci iclasdır və 
bundan sonra belə toplantılar mütəmadi qaydada keçiriləcək – 
ildə ən azı bir dəfə. Növbəti toplantı Azərbaycanda 
keçiriləcəkdir. Biz çalışmalıyıq ki, növbəti toplantılarda daha da 
geniş əməkdaşlıq formatını təşkil edək. Bizim nümayəndə 
heyətlərinin üzvləri də, hörmətli nazirlər də bir-biriləri ilə 
səmərəli əlaqələr qura bilmişlər. Bu bizə imkan verəcək ki, bu 
gün əldə edilmiş razılaşmalar uğurla icra edilsin. 
Enerji məsələlərinə gəldikdə, bu gün enerji və qaz sahəsində 
imzalanmış sənədlər bizim üçün yeni imkanlar, yeni üfüqlər 
açır, uzunmüddətli uğurlu əməkdaşlığımız üçün şərait yaradır. 
Əminəm ki, bu əməkdaşlıqdan həm xalqlarımız, həm də bizim 
üçün dost olan ölkələr faydalanacaqlar. 
Bir daha mənə və mənimlə bərabər Türkiyəyə gəlmiş 
nümayəndə heyətinin üzvlərinə göstərilmiş qonaqpərvərliyə və 
məhəbbətə görə əziz qardaşım Baş nazirə minnətdarlığımı 
bildirmək istəyirəm. Biz Azərbaycanda Türkiyə–Azərbaycan 
əlaqələrinin inkişafına müstəsna əhəmiyyət veririk. Bu əlaqələr 
güclənir, güclənməlidir. Qarşımızda böyük yol vardır. Biz artıq 
20 il ərzində əsl müttəfiqlər kimi işləmişik. Bundan sonra da 
onilliklər ərzində Türkiyə–Azərbaycan iki qardaş xalq, iki 
qardaş ölkə kimi, ancaq və ancaq irəliyə gedəcəkdir. Sağ olun. 
 
* * * 
 
Sonra jurnalistlərin sualları cavablandırıldı. 
 
 200 
E l v i n  M ö v s ü m o v (Azərbaycan Dövlət Teleqraf Agent-
liyi (AzərTAc): Sualım hörmətli Baş nazirədir. Azərbaycan ilə 
Türkiyə arasında qeyri-energetika sahəsində əməkdaşlığın, 
qarşılıqlı investisiyaların konkret gələcəyi ilə bağlı nə söyləyə 
bilərsiniz? 
R ə c ə b   T a y y i b   Ə r d o ğ a n: Çox təşəkkür edirəm. 
Təbii ki, enerjidən başqa, bizim hazırda istər hərbi sahədə, 
istərsə də ticarət sahəsində, xüsusilə turizm sahəsində bir çox 
münasibətimiz vardır. Bu, 2008-ci ilin sonunda təxminən 2,5 
milyard dollar həcmində idi. Bu təbii ki, bütöv bir ilin 
göstəricisidir. Bu ilin 10 ayı ərzində isə həmin rəqəm 2,4 mil-
yard dollara çatıb. Bir arada qlobal iqtisadi böhran səbəbindən 
dövriyyənin aşağı düşməsi bizə bir az təsir göstərmişdi. Amma 
yenidən dirçəldi və hazırda görünən odur ki, bu ilin sonunda 
2008-ci ilin nəticəsini keçəcəkdir. 
Təbii ki, hədəfimiz bundan daha çox irəli getməkdir. Hələ 
enerji sahəsində, müdafiə sənayesi istiqamətində atacağımız 
addımları nəzərə alsaq, mən bu rəqəmin də iki ölkələrimizin 
hazırkı potensialını əks etdirmədiyinə inanıram. Bu potensialdan 
daha çox üstün olduğumuza inanıram. Düşünürəm ki, bunu 2012-
ci ildə həyata keçirəcəyik. Əl-ələ verməklə bunu daha fərqli bir 
zəminə gətirəcəyik. Bu gün atdığımız addımlar sərmayələr ilə 
birlikdə çox ciddi bir sıçrayış gətirəcəkdir. 
N ə c ə f   H ə s ə n o v (Xəzər televiziyası): Əvvəlcə soruş-
maq istərdim ki, Yüksək Səviyyəli Strateji Əməkdaşlıq 
Şurasının iclasında müzakirə edilən məsələlər və ya qəbul 
edilən qərarlar Ermənistan–Azərbaycan, Dağlıq Qarabağ 
münaqişəsinin həllinə nə kimi töhfələr verəcək? Digər 
sualım isə həm Azərbaycanı, həm Türkiyəni yaxından 
maraqlandıran bir məsələ – Nabukko layihəsi ilə bağlıdır. 
Avropa İttifaqı layihəni həyata keçirmək istəyir, amma bəzi 
ölkələr «öncə Xəzər dənizinin statusu olsun, sonra Nabukko 
layihəsinə baxılsın» deyir. Bu məsələyə sizin münasibətinizi 
bilmək istərdim. Təşəkkür edirəm. 
 201 
İ l h a m   Ə l i y e v: Bu gün gündəlikdə dayanan məsələlər 
kifayət qədər çoxdur. Əfsuslar olsun ki, vaxt imkan vermədi 
bütün məsələlər müzakirə edilsin. Əgər müzakirə edilmiş 
məsələləri sadalasam görərsiniz ki, kifayət qədər geniş 
gündəliyimiz vardır. Bu gün biz siyasi əlaqələrimizi müzakirə 
etdik, beynəlxalq məsələlərə münasibətimizi bildirdik və bir 
daha vurğuladıq ki, Türkiyə ilə Azərbaycan beynəlxalq 
məsələlərdə də vahid mövqedən çıxış etməlidir və edirlər. Hərbi 
sənaye kompleksinin inkişafı üçün birgə təşəbbüslərin irəli 
sürülməsi nəticəsində yeni bir vəziyyət yaranmaqdadır. Bu 
sahədə əməkdaşlığımız həm ticarət dövriyyəsinin artmasına, 
həm də Azərbaycanın ehtiyaclarının ödənilməsinə xidmət 
göstərəcəkdir. 
Nazirlər bizə iqtisadi vəziyyətin son durumu ilə bağlı 
məlumatlar verdilər. Hətta qeyd etdilər ki, hansı şirkətlər hansı 
işləri görür. Çox şadıq ki, Türkiyə şirkətləri Azərbaycana həm 
yatırımlar edirlər, həm müxtəlif layihələrdə iştirak edirlər. 
Enerji məsələləri, «Cənub Qaz Dəhlizi» də müzakirə möv-
zusu idi. Humanitar məsələlərə də diqqətimizi əsirgəmədik. Bu 
gün iki qadın nazirimiz bu məsələ ilə bağlı çox maraqlı 
məlumatlar verdilər. Şuranın gedişatı da, nəticələri də çox 
müsbət olmuşdur. Nəqliyyat məsələləri də diqqətdən yayın-
madı. Bakı–Tbilisi–Qars dəmir yolunun tikintisi və hava 
nəqliyyatı, avtomobil nəqliyyatı ilə bağlı olan məsələlər də qeyd 
edildi. 
Bu müzakirələrin Dağlıq Qarabağ məsələsinin həllinə bir-
başa təsiri olmasa da,  Türkiyə ilə Azərbaycanı daha da sıx 
birləşdirdi. Biz güclərimizi daha da sıx birləşdiririk. Gücümüz 
nə qədər artsa, qarşımızda duran məsələlər də bir o qədər 
asanlıqla həllini tapacaqdır. 
O ki qaldı Nabukko və digər layihələrə, deyə bilərəm ki, 
Azərbaycan «Cənub Qaz Dəhlizi»nin reallaşmasına öz töhfəsini 
verməkdədir. Təşəbbüslərimiz, tikilmiş qaz kəmərləri, aşkar 
edilmiş yeni qaz mənbələri, Türkiyə ilə artıq gözəl əməkdaşlıq 
tariximiz və Avropa İttifaqı ilə imzalanmış sənədlər 
 202 
Azərbaycanı çox etibarlı və potensial ixracatçı kimi dünyaya 
təqdim edir. Ümid edirəm ki, bu gün bu məsələ ilə  bağlı 
imzalanmış sənədlər həyata keçiriləndən sonra Azərbaycan qazı 
həm Türkiyəyə, həm Türkiyə ərazisindən Avropaya daha da 
böyük həcmdə nəql ediləcəkdir. 
D e n i z   K i l i s o ğ l u (CNN Türk televiziyası): Hörmətli 
Baş nazir, zənnimcə, imzalanan sazişlər arasında Tür-
kiyənin uzun müddətdir gözlədiyi bir saziş vardır – «Şah-
dəniz–2». Sazişin detalları ilə bağlı ətraflı məlumat verə 
bilərsinizmi? Nə qədər qaz alınması nəzərdə tutulur? Nə 
qədəri Avropaya transfer ediləcəkdir və Türkiyənin yenidən 
satış haqqı olacaqmı?  
R ə c ə b   T a y y i b   Ə r d o ğ a n: Təbii ki, «Şahdəniz» 
sazişi ilə əlaqədar olaraq, enerji nazirlərimiz öz aralarında bu 
müzakirələri davam etdirirlər. Həmçinin buradakı xəttin inşası 
ilə bağlı intensiv iş gedir. Xəttin inşası ilə bağlı layihə işlərini 
bir il müddətində başa çatdırmaq nəzərdə tutulur. Ondan sonra 
digər məsələlərlə bağlı addımlar atılacaqdır. Avropaya nə qədər 
qaz ixrac edilib edilməyəcəyi, tələb-təklif məsələləri 
Azərbaycan ilə keçiriləcək görüşlərdə müzakirə ediləcək və 
qərar veriləcəkdir.Bu məsələlər bizim gündəliyimizdə yer 
almadı. Bu məsələlər enerji nazirlərimiz arasında, həmçinin 
SOCAR ilə BOTAŞ arasında aparılacaq müzakirələrdən sonra 
bəlli olacaqdır. 
A r d a   Y a v u z («Star» qəzeti): Mən Azərbaycan ilə bağlı 
bir şey soruşmaq istəmirəm, amma hörmətli Prezidentimiz də 
bildirdi, Türkiyənin məlum bir terror problemi vardır və hər 
zaman dəstək olduqlarını ifadə etdi.  Bu gün – təxminən bir 
saat yarım-iki saat əvvəl xəbər agentliklərinin saytlarında bir 
informasiya verilmişdir. BBC-nin İraq müxbiri təxminən 
1300–1400 PKK terrorçusunun Türk Silahlı Qüvvələri 
tərəfindən zərərsizləşdirildiyi ilə bağlı xəbər yaymışdır. Bu, 
dünya qaynaqlarında da yer alıb. Siz bunu necə dəyərlən-
dirirsiniz? Bu rəqəm doğrudurmu? Bir də Murad Karayılanın 
Şimali Kipr kürd rejiminə bir müraciəti vardır. Müraciətdə 
 203 
Türkiyəni dəstəkləməmək təklif edilir. İran da PEJAK ilə 
mübarizə apardı. Bir neçə gün əvvəl də Xarici İşlər naziri 
Türkiyəyə gəldi. İran və Şimali İraq regional rejimlərinin 
Türkiyəyə terror ilə bağlı dəstəyi nədir? Təşəkkür edirəm. 
R ə c ə b   T a y y i b   Ə r d o ğ a n: Hörmətli dostlar, 
əvvəla BBC-nin və sairin açıqladığı rəqəmlər ciddi rəqəmlər 
deyil, bunlar qeyri-ciddidir. Hər hansı bir əsası yoxdur. Haradan 
tapmışlar, belə bir şeyi necə ortaya çıxarmışlar, məlum deyildir. 
Bilirsiniz ki, bizim bu mövzu ilə bağlı olaraq Baş 
Qərargahımızın bir açıqlaması vardır. Beş gün içərisində 
Çuxurcada 54 terrorçu zərərsizləşdirilmişdir. Bundan başqa, 
sərhəddən kənarda aparılan əməliyyatlarda isə 200–270 
terrorçunun zərərsizləşdirildiyi təxmin edilir. Təbii ki, bunların 
içərisində Çuxurcadakılar göz qabağındadır. Amma digərləri 
hava əməliyyatı nəticəsində texniki imkanlar ilə müəyyən 
edilən təxminlərdir. 
Bundan başqa, BBC-nin açıqladığı rəqəm Baş Qərargah 
tərəfindən qətiyyən təsdiqlənmir. Bunu xüsusi olaraq vurğu-
layıram ki, belə bir şey müzakirə mövzusu ola bilməz. Başqa bir 
mövzu – tankların sərhədi keçməsi iddiası da doğru deyildir. 
Belə bir şey də müzakirə oluna bilməz. Bu yenə də bizim 
mənbəmizin ifadəsidir. Sadəcə, sərhəddə normal bir əməliyyat 
aparılmışdır. Necə yəni dostlarımız bu əməliyyatı sərhəddən 
kənarda görürlər? Orada da belə bir şey yoxdur. Burada bir 
yanlış anlaşılma vardır. Biz daha əvvəl media nümayəndələri – 
istər redaktorları, istərsə də rəhbərləri ilə keçirdiyimiz 
toplantılarda bu mövzuda  doğru xəbərə diqqət edin, Baş 
Qərargahın, Silahlı Qüvvələrin və Baş nazirin açıqlamalarına 
əgər diqqət yetirsəniz, yanlış xəbər vermərik, ictimaiyyətə 
yanlış məlumatlar vermərik – dedik. Biz də əlaqədar 
qurumlarımızı yanlış xəbər olmasın, dezinformasiya olmasın 
deyə tez-tez məlumatların verilməsi ilə bağlı təlimatlandırdıq. 
Həssas olsaq bunun çox müsbət nəticəsi olacaqdır. Bundan 
sonrakı prosesdə də bunu eyni həssaslıqla davam etdirəcəyik. 
 204 
Amma terrorla mübarizəni və siyasətlə də müzakirəni davam 
etdirəcəyik. Bizim anlayışımız budur. Təşəkkür edirəm. 
Səfər başa çatdı 
 
Oktyabrın 25-də Azərbaycan Respublikasının Prezidenti 
İlham Əliyevin Türkiyə Respublikasına səfəri başa çatmışdır. 
Azərbaycanın və Türkiyənin dövlət bayraqlarının dalğalan-
dığı İzmirin Adnan Menderes Hava Limanında Azərbaycan 
prezidenti İlham Əliyevin şərəfinə Fəxri qarovul dəstəsi dü-
zülmüşdü. 
Dövlətimizin başçısını Türkiyənin Baş naziri Rəcəb Tayyib 
Ərdoğan, yüksək vəzifəli dövlət və hökumət nümayəndələri yola 
saldılar. 
 
* * * 
 
Azərbaycan prezidenti İlham Əliyev həmin gün axşam 
Bakıya qayıtmışdır.. 
Dövlətimizin başçısını Heydər Əliyev Beynəlxalq Aero-
portunda Baş nazir Artur Rasizadə və Bakı Şəhər İcra Haki-
miyyətinin başçısı Hacıbala Abutalıbov qarşıladılar. 
 
 
 205 
 
TÜRKDİLLİ ÖLKƏLƏRİN VƏ TOPLUMLARIN  
II MEDİA FORUMUNUN İŞTİRAKÇILARINA 
 
Hörmətli Forum iştirakçıları! 
Sizi Azərbaycanda səmimi salamlayır, Türkdilli Ölkələrin 
və Toplumların II Media Forumunun keçirilməsi münasibəti ilə 
təbrik edirəm. 
Qloballaşma proseslərinin intensiv xarakter aldığı müasir 
dövrdə türkdilli xalqlar arasında əlaqələrin strateji əhəmiyyəti daha 
da artmış, münasibətlərimizin forma və məzmunu əsaslı şəkildə 
yenilənmişdir. Müştərək mənafelərin təzahürü olaraq yaranmış 
Türkdilli Dövlətlərin Əməkdaşlıq Şurası, Türkdilli Dövlətlərin 
Parlament Assambleyası, Türksoy və digər təşkilatlar 
çərçivəsindəki birgə fəaliyyət ölkələrimiz arasında siyasi, iqtisadi 
və mədəni sahələrdə əməkdaşlığı gücləndirməklə yanaşı, 
dövlətlərimizin beynəlxalq aləmdə yerinin möhkəmlənməsinə və 
nüfuzunun artmasına da mühüm təsir göstərmişdir.  
Xalqlarımız arasında münasibətlərin inkişafında rəsmi 
qurumlarla yanaşı, vətəndaş cəmiyyəti institutlarının, media 
orqanlarının, elm və mədəniyyət xadimlərinin rolu xüsusi 
əhəmiyyətə malikdir. İnteqrasiya meyillərinin dərinləşdiyi 
müasir dünyada informasiya istehsalı və ötürülməsi ilə məşğul 
olan qurumların dünyada cərəyan edən proseslərə təsiri 
durmadan artır. Hesab edirəm ki, türkdilli ölkələrin və 
toplumların kütləvi informasiya vasitələri dövlətlərimizin və 
xalqlarımızın bir-biri ilə daha da yaxınlaşmasına, ortaq mədəni-
mənəvi dəyərlərin təbliğinə, habelə müasir inkişafın müxtəlif 
aspektləri barədə dünyada çevik və dolğun məlumatların 
yayılması işinə böyük töhfələr verə bilərlər. 
Forum iştirakçılarını bir daha təbrik edir, toplantının işinə 
uğurlar arzulayıram. 
İLHAM ƏLİYEV 
Azərbaycan Respublikasının Prezidenti 
Bakı, 26 oktyabr 2011-ci il 
 206 
 
PAKİSTAN İSLAM RESPUBLİKASININ 
PREZİDENTİ ZATİ-ALİLƏRİ  
CƏNAB ASİF ƏLİ ZƏRDARİYƏ 
 
Hörmətli cənab Prezident! 
Xanım Begum Nüsrət Bhuttonun vəfatı xəbərini kədər 
hissi ilə qarşıladım. 
Bu ağır itki ilə əlaqədar Sizə, ailənizin bütün üzvlərinə dərin 
hüznlə başsağlığı verirəm. 
Allah rəhmət eləsin! 
İLHAM ƏLİYEV 
Azərbaycan Respublikasının Prezidenti 
 
Bakı, 26 oktyabr 2011-ci il 
 
 
 207 
 
ARGENTİNA RESPUBLİKASININ PREZİDENTİ  
XANIM KRİSTİNA FERNANDES DE KİRŞNERƏ 
 
Hörmətli xanım Prezident! 
Argentina Respublikasının Prezidenti vəzifəsinə yenidən 
seçilməyiniz münasibətilə Sizi səmimi-qəlbdən təbrik edirəm. 
Ümidvaram ki, Azərbaycan–Argentina dövlətlərarası müna-
sibətləri, dostluq və əməkdaşlıq əlaqələrimiz xalqlarımızın 
mənafelərinə uyğun olaraq bundan sonra da inkişaf edəcək və 
genişlənəcəkdir. 
Sizə möhkəm cansağlığı, xoşbəxtlik, dost Argentina xalqının 
rifahı naminə fəaliyyətinizdə uğurlar diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 26 oktyabr 2011-ci il 
 
 
 
 
 
 
 
 
 
 
 
 
 
 
 
 
 208 
 
AVROPA İTTİFAQININ CƏNUBİ QAFQAZ ÜZRƏ 
XÜSUSİ NÜMAYƏNDƏSİ FİLİP LEFORTUN 
BAŞÇILIQ ETDİYİ NÜMAYƏNDƏ HEYƏTİ  İLƏ 
GÖRÜŞ 
 
          Prezident sarayı  
 
26 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 26-da Avropa İttifaqının Cənubi Qafqaz üzrə xüsusi 
nümayəndəsi Filip Lefortun başçılıq etdiyi nümayəndə heyətini 
qəbul etmişdir. 
Avropa İttifaqının Cənubi Qafqaz üzrə xüsusi nümayəndəsi 
Filip Lefort Azərbaycanın BMT Təhlükəsizlik Şurasına üzv 
seçilməsi münasibətilə dövlətimizin başçısını təbrik etdi. 
Görüşdə Azərbaycan ilə Avropa İttifaqı arasında əmək-
daşlığın müxtəlif sahələri, Ermənistan–Azərbaycan, Dağlıq 
Qarabağ münaqişəsinin nizama salınması ilə bağlı məsələlər 
ətrafında fikir mübadiləsi aparılmışdır. 
 
 
 
 
 
 
 
 
 
 
 
 
 
 
 209 
 
GÜRCÜSTAN RESPUBLİKASININ  XARİCİ 
İŞLƏR  NAZİRİ QRİQOL VAŞADZE İLƏ GÖRÜŞ 
 
Prezident sarayı  
 
26 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 26-da Gürcüstanın Xarici İşlər naziri Qriqol Va-
şadzeni qəbul etmişdir. 
Gürcüstanın Xarici İşlər naziri Qriqol Vaşadze ölkəmizin 
BMT Təhlükəsizlik Şurasına qeyri-daimi üzv seçilməsi müna-
sibətilə Azərbaycan hökumətini, Azərbaycan xalqını və şəxsən 
prezident İlham Əliyevi təbrik etdi. Qriqol Vaşadze ölkəmizin 
BMT Təhlükəsizlik Şurasına qeyri-daimi üzv seçilməsini Azər-
baycan diplomatiyasının uğuru kimi qiymətləndirdi. 
Müstəqilliyimizin ildönümündə ölkəmizin BMT Təhlükəsizlik 
Şurasına qeyri-daimi üzv seçilməsinin önəmini qeyd edən 
dövlətimizin başçısı bunu Azərbaycanın beynəlxalq aləmdə 
artan nüfuzunun real göstəricisi kimi dəyərləndirdi. Prezident 
İlham Əliyev Azərbaycanın BMT Təhlükəsizlik Şurasına qeyri-
daimi üzv seçildiyi zaman verdiyi dəstəyə görə Gürcüstan 
hökumətinə minnətdarlığını bildirdi. 
Görüşdə Azərbaycan ilə Gürcüstan arasında ikitərəfli 
münasibətlərin müxtəlif istiqamətlərdə, o cümlədən energetika 
sahəsində inkişafı məmnunluqla qeyd olundu, əməkdaşlığımızın 
perspektivlərinə dair fikir mübadiləsi aparıldı. 
 
 
 210 
 
BELARUSUN TƏHLÜKƏSİZLİK ŞURASININ 
DÖVLƏT KATİBİ  LEONİD MALTSAV İLƏ 
GÖRÜŞ 
 
          Prezident sarayı  
 
26 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 26-da Belarus Respublikasının Təhlükəsizlik Şura-
sının Dövlət katibi Leonid Maltsevi qəbul etmişdir. 
Dövlət katibi Leonid Maltsev Belarus prezidenti Aleksandr 
Lukaşenkonun salamlarını dövlətimizin başçısına çatdırdı. O, 
ölkəmizin BMT Təhlükəsizlik Şurasına qeyri-daimi üzv seçil-
məsi münasibətilə Belarus prezidentinin Azərbaycan prezidenti 
İlham Əliyevə ünvanladığı təbrik məktubuna ürəkdən qoşul-
duğunu dedi. 
Dövlətimizin başçısı Azərbaycanın BMT Təhlükəsizlik Şura-
sına qeyri-daimi üzv seçilməsini ölkəmizin həyatında mühüm 
tarixi hadisə kimi qiymətləndirdi. 
Görüşdə Azərbaycan ilə Belarus arasında əməkdaşlıq 
məsələləri ətrafında fikir mübadiləsi aparıldı. 
Dövlətimizin başçısı Belarus prezidenti Aleksandr Luka-
şenkonun salamlarına görə minnətdarlığını bildirdi, onun da 
salamlarını Belarusun dövlət başçısına çatdırmağı xahiş etdi. 
 211 
 
MDB-nin ÜZVÜ OLAN DÖVLƏTLƏRİN 
TƏHLÜKƏSİZLİK VƏ XÜSUSİ XİDMƏT 
ORQANLARI RƏHBƏRLƏRİ ŞURASININ 
BAKIDA KEÇİRİLƏN XXXI İCLASINDA  
İŞTİRAK EDƏN NÜMAYƏNDƏ 
HEYƏTİ İLƏ GÖRÜŞ 
 
          Prezident sarayı  
 
27 oktyabr 2011-ci il 
 
Oktyabrın 27-də Azərbaycan prezidenti İlham Əliyev 
MDB-nin üzvü olan dövlətlərin Təhlükəsizlik və Xüsusi Xidmət 
Orqanları Rəhbərləri Şurasının Bakıda keçirilən XXXI 
iclasında iştirak edən nümayəndə heyətini qəbul etmişdir. 
İ l h a m  Ə l i y e v:  Xoş gəlmisiniz! Sizi Azərbaycanda 
salamlamağa şadam. Ümid edirəm ki, MDB ölkələrinin 
Təhlükəsizlik və Xüsusi Xidmət Orqanları Rəhbərləri Şurasının 
iclası uğurla, əməkdaşlıq, qarşılıqlı fəaliyyət ruhunda 
keçəcəkdir. 
Bildiyiniz kimi, bizim ölkə ilə sizin təmsil etdiyiniz ölkələr 
arasında olduqca mehriban dostluq münasibətləri yaranıb. Biz 
müntəzəm olaraq dövlət başçıları səviyyəsində görüşürük, 
qarşılıqlı səfərlər edirik, bir çox mühüm məsələləri həll edirik. 
Bütün bunlar isə postsovet məkanında çox yüksək səviyyədə 
qarşılıqlı fəaliyyətə və qarşılıqlı dəstəyə təkan verir. Sovet 
İttifaqı dağıldıqdan sonra keçən 20 il ərzində əldə etdiyimiz ən 
böyük nailiyyət odur ki, biz xalqlarımız və ölkələrimiz arasında 
dostluq münasibətlərini qoruyub saxlaya və möhkəmləndirə 
bilmişik. 
İqtisadi strukturlar xətti üzrə də əlaqələrimiz inkişaf edir. 
Azərbaycanın MDB ölkələri ilə əmtəə dövriyyəsi, qarşılıqlı 
investisiyalar artımı mövcuddur. Biz iqtisadi sahədə mövcud 
münasibətlərdən razıyıq. Hüquq-mühafizə orqanları xətti üzrə 
 212 
də, həmçinin bizim regionda ikitərəfli və çoxtərəfli səviyyədə 
sərhədlərin mühafizəsi, cinayətkarlıqla mübarizə və əlbəttə ki, 
xüsusi xidmət orqanları xətti ilə də ən böyük təhlükələrlə 
mübarizə istiqamətində sıx əməkdaşlıq edirik. Biz hamımız 
maraqlıyıq ki, ölkələrimizdə sülh, əmin-amanlıq, inkişaf hökm 
sürsün. Bu məqsədlərimizə çatmaq üçün  bizə əngəl olan 
terrorizm və ekstremizmə qarşı birgə mübarizə aparmalıyıq.  
Əminəm ki, Şuranın iclası uğurlu keçəcək, siz gündəlikdə 
duran bütün məsələləri müzakirə edəcəksiniz. Bakıda 
keçirəcəyiniz bu iki gün sizi daha da yaxınlaşdıracaq, birgə iş 
üçün daha yaxşı şərait yaradacaqdır. Sizi bir daha salamlayır və 
Şuranın işinə uğurlar arzulayıram. 
MDB-nin üzvü olan dövlətlərin Təhlükəsizlik və Xüsusi 
Xidmət Orqanları Rəhbərləri Şurasının sədri, Rusiya Federa-
siyası Federal Təhlükəsizlik Xidmətinin direktoru Aleksandr 
Bortnikov Şuranın XXXI iclasının Bakıda yüksək səviyyədə 
keçirilməsinə yaradılan imkana və nümayəndə heyəti ilə görüşə 
görə Azərbaycan prezidenti İlham Əliyevə tədbir iştirakçıları 
adından minnətdarlığını bildirdi. Aleksandr Bortnikov bildirdi 
ki, məhz ötən 20 ildə MDB məkanında təhlükəsizlik və xüsusi 
xidmət orqanlarının uğurlu birgə fəaliyyəti nəticəsində belə 
təhlükələrin qarşısı vaxtında alınır və səmərəli qabaqlayıcı 
tədbirlər həyata keçirilir. O, MDB-nin üzvü olan dövlətlərin 
Təhlükəsizlik və Xüsusi Xidmət Orqanları Rəhbərləri Şurasının 
XXXI iclasının Bakıda yüksək səviyyədə təşkilinə yaratdığı 
imkana görə dövlətimizin başçısına bir daha minnətdarlığını 
bildirdi. 
Qonaq nümayəndə heyətlərinin rəhbərləri adından prezident 
İlham Əliyevə xatirə hədiyyəsi təqdim etdi. 
 
 
 
 
 
 
 213 
 
DÜNYA ŞÖHRƏTLİ NORVEÇLİ SƏYYAH VƏ 
ALİM TUR HEYERDALIN AİLƏ ÜZVLƏRİ İLƏ 
GÖRÜŞ 
 
          Prezident sarayı  
 
28 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 28-də dünya şöhrətli norveçli səyyah və alim Tur 
Heyerdalın ailə üzvlərini qəbul etmişdir. 
Dünya şöhrətli səyyahın oğlu Tur Heyerdalın ailə üzvləri 
adından çıxış edərək, atasının xalqımızın ümummilli lideri 
Heydər Əliyevlə görüşlərini məmnunluqla xatırlatdı. O, ata-
sından Azərbaycanla bağlı daim xoş sözlər eşitdiyini vurğuladı. 
Dövlətimizin başçısı Tur Heyerdalın Azərbaycana böyük 
maraq göstərməsinin və ölkəmizlə bağlı söylədiyi fikirlərin 
önəmini qeyd etdi. Prezident İlham Əliyev Tur Heyerdalın 
ailəsinin ölkəmizə səfərinin Azərbaycanla daha yaxından tanış 
olmaq üçün yaxşı imkan yaratdığını dedi. 
 
 
 214 
 
AĞDAŞ RAYONUNA SƏFƏR  
 
30 oktyabr 2011-ci il 
 
Oktyabrın 30-da Azərbaycan Respublikasının Prezidenti 
İlham Əliyev Ağdaş rayonuna səfərə gəlmişdir. 
Dövlətimizin başçısı əvvəlcə ümummilli lider Heydər Əli-
yevin Ağdaş şəhərinin mərkəzində ucaldılmış abidəsini ziyarət 
etdi, önünə gül dəstəsi qoydu. 
Azərbaycan prezidentinə Heydər Əliyev abidə kompleksində 
aparılan yenidənqurma işləri barədə məlumat verildi. Qeyd 
olundu ki, 7 hektar ərazini əhatə edən kompleksdə əsaslı 
abadlıq və yaşıllaşdırma işləri görülmüşdür. Kompleksdə 30 
metr hündürlüyündə Dövlət bayrağı ucaldılmış, mərmər 
lövhələrdə dövlət atributları, tarixi keçmişimizi əks etdirən 
memarlıq elementləri yaradılmışdır. Kompleksin ərazisindəki 
Heydər Əliyev Mərkəzi əsaslı yenidənqurmadan sonra xüsusi 
görkəm almışdır. Mərkəzdəki muzeyin 9 bölməsində ulu öndərin  
çoxşaxəli fəaliyyətini əks etdirən 200-dən çox eksponat nümayiş 
etdirilir. 
 
Ağdaş–Ləki avtomobil yolunun 12 kilometrlik  
hissəsinin açılışı mərasimi 
 
Azərbaycan prezidenti İlham Əliyev Ağdaş rayonuna səfəri 
çərçivəsində oktyabrın 30-da Ağdaş–Ləki avtomobil yolunun 12 
kilometrlik hissəsinin açılışında iştirak etmişdir.    
Nəqliyyat naziri Ziya Məmmədov prezident İlham Əliyevə 
Ağdaş–Ləki avtomobil yolunun 12 kilometrlik hissəsində 
görülmüş işlər barədə məlumat verdi. Bildirdi ki, yol «Azər-
baycan Respublikası regionlarının 2009–2013-cü illərdə sosial-
iqtisadi inkişafı Dövlət Proqramı»na uyğun olaraq dövlətimizin 
başçısının 2009-cu il 14 aprel tarixli Fərmanı ilə təsdiq edilmiş 
Tədbirlər Planı çərçivəsində inşa olunmuşdur.  
 215 
Qeyd edilmişdi ki, əsaslı şəkildə bərpa olunmuş Ağdaş–Ləki 
avtomobil yolu Bakı–Ələt–Qazax–Gürcüstan dövlət sərhədi 
avtomobil yolunun 267-ci kilometrini Bakı–Şamaxı–Yevlax 
avtomobil yolunun 238-ci kilometri ilə birləşdirir. Tamamilə 
yeniləşən, müasir görkəm alan və keyfiyyəti ilə seçilən bu yol 
respublikamızın şimal-qərb bölgəsi ilə cənub və cənub-qərb 
bölgələri arasında nəqliyyat əlaqəsinin yaxşılaşması 
baxımından mühüm əhəmiyyətə malikdir. 
Dövlətimizin başçısı yolun rəmzi açılışını bildirən lenti 
kəsdi. 
Prezident İlham Əliyev görülmüş işlərdən razılığını bildirdi, 
müvafiq tapşırıq və tövsiyələrini verdi. 
 
    Mərkəzi Rayon Xəstəxanasının açılışı mərasimi 
 
Oktyabrın 30-da Azərbaycan Respublikasının Prezidenti 
İlham Əliyev Ağdaşa səfəri çərçivəsində Mərkəzi Rayon Xəs-
təxanasının açılışında iştirak etmişdir. 
Prezident İlham Əliyev xəstəxananın rəmzi açılışını bildirən 
lenti kəsdi. 
Səhiyyə naziri Oqtay Şirəliyev məlumat verdi ki, xəstəxana 
binasının təməli ötən il fevralın 12-də prezident İlham Əliyevin 
Ağdaş rayonuna səfəri zamanı qoyulmuşdur. 100 çarpayılıq 
xəstəxana kompleksində tikintinin ümumi sahəsi 22 min 500 
kvadratmetrdir. Altı korpusdan ibarət üçmərtəbəli səhiyyə 
ocağında 100 nəfərədək tibb heyəti çalışır. 
Səhiyyə ocağında yaradılmış şəraitlə tanış olan prezident 
İlham Əliyev rayon ictimaiyyətinin nümayəndələri və xəstə-
xananın kollektivi ilə görüşdü, onları təbrik etdi.  
 
 
 
 
 
 
 216 
 
RAYON İCTİMAİYYƏTİNİN NÜMAYƏNDƏLƏRİ 
İLƏ GÖRÜŞ  
 
30 oktyabr 2011-ci il 
 
Sizi Ağdaş rayon xəstəxanasının açılışı münasibətilə 
ürəkdən təbrik edirəm. Gözəl hadisədir. Xəstəxananın tikin-
tisinə bir il bundan əvvəl başlanılmışdı. Mən çox şadam ki, qısa 
müddət ərzində Ağdaşda çox gözəl, müasir xəstəxana tikilib 
istifadəyə verilmişdir. 
Bildiyiniz kimi, ölkəmizin hər bir yerində yeni tibb ocaqları 
yaradılır, xəstəxanalar, poliklinikalar tikilir. İndi Ağdaşda da 
dünya səviyyəsinə uyğun, gözəl xəstəxana yaradılmışdır. 
Xəstəxana ilə tanış olarkən gördüm ki, həm gözəl, keyfiyyətlə, 
zövqlə tikilib, həm də burada dünyanın ən müasir avadanlıqları 
quraşdırılıb, bir sözlə,  çox gözəl şərait yaradılıb.  
Ölkəmizdə səhiyyə sisteminin təkmilləşdirilməsi istiqamə-
tində böyük islahatlar aparılır, böyük işlər görülür. Hər bir 
bölgədə yeni, müasir xəstəxanalar tikilməkdədir. Bakının 
özündə əvvəlki dövrdə tikilmiş xəstəxanalar əsaslı təmir edilir, 
yeni xəstəxanalar tikilir və kadr hazırlığı ilə bağlı yeni təkliflər 
irəli sürülür. Burada işləyən həkimlər treninq keçmişlər, 
təcrübələrini artırmışlar. Elə etməliyik ki, burada göstərilən 
tibbi xidmət yüksək səviyyədə olsun. 
Bu xəstəxananın açılışı onu göstərir ki, ölkəmizin inkişafı 
hərtərəflidir. Hər bir bölgə inkişaf edir, hər bir bölgədə in-
sanların yaşayışı üçün lazım olan bütün məsələlər həllini tapır. 
Mən keçən il burada olarkən sizinlə bərabər Olimpiya İdman 
Kompleksinin açılışını qeyd etdik. Ağdaş rayonunun su 
təchizatının birinci mərhələsini qeyd etdik. İndi Ağdaşda bu 
layihə davam edir, digər layihələr icra olunur və bütövlükdə 
rayonun siması dəyişilir. Ağdaş indi müasir, gözəl rayona 
çevrilməkdədir. İstirahət etmək, yaşamaq, işləmək üçün bütün 
şərait vardır. 
 217 
Qazlaşdırılma sürətlə gedir. Mənə verilən məlumata görə, son 
vaxtlar yeni qəsəbələr, yeni yaşayış məntəqələri qazlaşdırılıbdır. 
Elə etməliyik ki, yaxın iki il ərzində rayonun bütün kəndləri 
qazlaşdırılsın. Elektrik enerjisi ilə təchizatda problemlər çoxdan 
aradan qaldırılmışdır. İndi içməli su, kanalizasiya layihələri icra 
edilir. Bu layihələr də əminəm ki, yaxın zamanlarda başa 
çatacaqdır. Yollar çəkilir, buraya gəlməzdən əvvəl Ağdaş–Ləki 
avtomobil yolunun açılışını qeyd etdik. Bu da çox gözəl yoldur. 
Həm bir neçə kəndi birləşdirir, eyni zamanda, rayon mərkəzinə 
də rahat gəlmək mümkündür. 
Növbəti illərdə rayonun inkişafı ilə bağlı əlavə tədbirlər 
görüləcək, əlavə vəsait ayrılacaqdır. Həm dövlət büdcəsində 
vəsait nəzərdə tutulur, həm də Prezidentin ehtiyat fondundan 
bölgələrin inkişafı üçün vəsait ayrılır ki, hər bir rayon, hər bir 
şəhər, hər bir kənd abadlaşsın və yaşamaq üçün şərait daha da 
yaxşı olsun. 
Ümid edirəm ki, yaxın zamanlarda ölkə qarşısında duran 
vəzifələr, xüsusilə bölgələrin inkişafı ilə bağlı olan bütün 
vəzifələr icra ediləcəkdir. Bu günə qədər görülmüş  işlər 
deməyə əsas verir ki, biz hədəfimizə çatacağıq. Bu, gördü-
yümüz işlərin, qəbul edilmiş proqramların nəticəsidir. Bu işlərin 
təməlində insan amili dayanır və buna görə səhiyyə 
məsələlərinin həllinə çox böyük diqqət göstərilir. Hər bir sahəyə 
diqqət göstərilir. İndi məktəblər tikilir, yollar çəkilir, yeni 
müəssisələr işə salınır. Ancaq insanların sağlamlığı birinci 
dərəcəli məsələdir. Çox şadam ki, son illər Azərbaycanda bu 
sahədə aparılan işlər müsbətdir, yeni xəstəxanalar, tibb 
məntəqələri açılır. İnsanların sağlamlığı üçün lazımi tədbirlər 
görülür. Növbəti mərhələlərdə biz diaqnostika məsələlərinə 
daha çox diqqət verməliyik, xəstəliklərin profilaktikası ilə 
məşğul olmalıyıq və beynəlxalq təcrübəni maksimum dərəcədə 
tətbiq etməliyik. 
O ki qaldı xəstəxanaların tikintisinə, mən hesab edirəm ki, 
biz indi ən inkişaf etmiş ölkələrdən geri qalmırıq. Bizdə 
yaradılan gözəl şərait inkişaf etmiş ölkələrdəki şəraitə 
 218 
uyğundur, bəzi hallarda onları üstələyir. Avadanlıqla təchizat 
məsələlərinə də böyük diqqət göstərilir. Ən müasir avadanlıq – 
diaqnostika cihazları gətirilir. Ümid edirəm ki, biz növbəti 
illərdə daha çox həkimlərin peşəkarlığına diqqət göstərməliyik. 
Bu məqsədlə həkimlər daim öz təcrübələrini 
genişləndirməlidirlər. Bu məqsədlə, əlbəttə ki, beynəlxalq 
əlaqələr də vacib məsələdir. 
Beynəlxalq səhiyyə təşkilatları Azərbaycanda gedən islahatlara 
çox yüksək qiymət verirlər. Bir neçə ay əvvəl Bakıda keçirilmiş 
Ümumdünya Səhiyyə Təşkilatı Avropa Komitəsinin iclasında 
Azərbaycanda bu məsələlərə göstərilən diqqət yüksək 
qiymətləndirilmişdir. Əlbəttə, bu, gördüyümüz işlərin nəticəsidir 
və bu qiymət bizi daha da ruhlandırır. Çünki Ümumdünya Səhiyyə 
Təşkilatı dünya miqyasında bütün səhiyyə məsələləri ilə məşğul 
olur. İnsanların sağlamlığı üçün bütün lazımi amillər – əlbəttə, 
tibbi xidmət və bununla bərabər qeyd etdiyim kimi, diaqnostika, 
profilaktika, maarifləndirmə diqqət mərkəzində olmalıdır.  
İnsanların sağlamlığı üçün lazım olan digər məsələlər də həll 
olunur. İçməli su insan sağlamlığı üçün bir nömrəli məsələdir, 
indi həll olunur. Ekologiya ilə bağlı olan vəziyyət, təmiz hava, 
keyfiyyətli qida. Biz bütün bu məsələlərə diqqət veririk, dünya 
miqyasında inkişaf etmiş ölkələrin təcrübəsini də öyrənirik və 
tətbiq edirik. Bu xəstəxana Dünya Bankı ilə birgə icra edilmiş 
layihədir və burada bütün standartlar dünya səviyyəsindədir. 
Mən bir daha sizi bu gözəl hadisə münasibətilə təbrik 
edirəm. Mən çox şadam ki, Ağdaşda belə gözəl xəstəxana artıq 
istismara verilir. Bu, Ağdaşa mənim Prezident kimi üçüncü 
səfərimdir. Mən rayonda gedən dəyişiklikləri görürəm, 
qiymətləndirirəm. Ağdaşın gələcək inkişafı üçün də əlavə 
tədbirlər görüləcək, əlavə vəsait ayrılacaq ki, rayon daha da 
gözəl, daha da yaxşı olsun. Bir daha sizi təbrik edirəm. 
  
 
 
 
 219 
UCAR  RAYONUNA SƏFƏR 
 
30 oktyabr 2011-ci il 
 
Oktyabrın 30-da Azərbaycan prezidenti İlham Əliyev 
Ucar rayonuna səfərə gəlmişdir. 
Dövlətimizin başçısı əvvəlcə ümummilli lider Heydər Əliye-
vin Ucar şəhərinin mərkəzində ucaldılmış abidəsini ziyarət etdi, 
önünə gül dəstəsi qoydu. 
Prezident İlham Əliyevə abidənin ətrafında aparılmış 
abadlıq-quruculuq işləri barədə məlumat verildi. Bildirildi ki, 
ərazi əsaslı surətdə yenidən qurulmuş, geniş yaşıllaşdırma və 
abadlıq işləri aparılmış, müasir park salınmışdır. Üç hektara 
yaxın sahəsi olan parkda dörd müasir fəvvarə, işıqlandırma 
sistemi quraşdırılmış, dekorativ ağac və gül kolları əkilmişdir. 
Müasir görkəm almış park ucarlılarla yanaşı, rayona gələn 
qonaqların da sevimli istirahət guşəsinə çevrilmişdir. 
Prezident İlham Əliyev Heydər Əliyev abidəsinin müəllifi, 
Xalq rəssamı Ömər Eldarov ilə görüşdü. 
Sonra dövlətimizin başçısı Heydər Əliyev Mərkəzinin rəmzi 
açılışını bildirən lenti kəsdi. 
Azərbaycan prezidentinə məlumat verildi ki, Heydər Əliyev 
Fondunun təşəbbüsü ilə milli memarlıq üslubunda inşa olunmuş 
Mərkəzdə ümummilli liderin zəngin irsinə həsr olunmuş 
ekspozisiya zalı vardır. Burada ulu öndərin həyat və fəaliy-
yətinin bütün dövrlərini, eləcə də onun müxtəlif illərdə 
respublikamızın bölgələrinə səfərlərini əks etdirən fotoguşələr 
yaradılmışdır.  
Mərkəzlə yaxından tanış olan prezident İlham Əliyev sonra 
rayon ictimaiyyətinin nümayəndələri ilə görüşdü.  
 
 
 
 
 
 220 
 
RAYON İCTİMAİYYƏTİNİN NÜMAYƏNDƏLƏRİ 
İLƏ GÖRÜŞ  
 
     30 oktyabr 2011-ci il 
 
Əziz dostlar! Bu gün çox gözəl bir gündür. Ucarda 
möhtəşəm Heydər Əliyev Mərkəzinin açılışına toplaşmışıq. Bu 
gözəl hadisə münasibətilə sizi ürəkdən təbrik edirəm. Sizə 
cansağlığı arzulayıram. Bu doğrudan da möhtəşəm  Mərkəzdir, 
saraydır. İndi Azərbaycanın bölgələrində, rayonlarında Heydər 
Əliyev mərkəzləri tikilibdir, fəaliyyət göstərir, tikilməkdədir. 
Deyə bilərəm ki, onların içində öz gözəlliyi və əzəməti ilə 
seçilən Ucardakı Heydər Əliyev Mərkəzidir. Həm xarici 
görünüşü, həm daxili tərtibatı, dizaynı, həmçinin Mərkəzin 
funksional cəhətləri də çox gözəldir. Belə mərkəzlərin tikintisi 
ulu öndərin xatirəsinə Azərbaycan xalqının hörmətinin 
təzahürüdür. Bu mərkəzlərdə ulu öndərin siyasi irsi öyrənilir, 
müxtəlif tədbirlər də keçirilməlidir və keçirilir. Mən çox şadam 
ki, bu Mərkəzdə müxtəlif tədbirlərin keçirilməsi üçün çox gözəl 
şərait vardır. Rayonun bütün vacib tədbirləri burada 
keçiriləcəkdir. İnternet imkanları vardır, dərnəklər fəaliyyət 
göstərəcəkdir. Bir sözlə, bu Mərkəz yaşayacaq və Ucara əlavə 
yaraşıq verməklə bərabər, Mərkəzin ətrafında insanlar istirahət 
edəcəklər, gözəl meydan yaradılıbdır, böyük abadlıq işləri 
aparılıbdır. 
Ucarda son illər ərzində abadlıq, quruculuq işləri uğurla 
gedir. Əminəm ki, gələcək illərdə bu meyillər daha da güc-
lənəcəkdir. Elə etməliyik ki, hər bir bölgə, hər bir rayon mər-
kəzi, hər bir kənd abadlaşsın, gözəlləşsin. Bunu etmək üçün 
imkanlarımız vardır. Belə gözəl mərkəzlərin yaradılması, gözəl 
meydanların salınması göstərir ki, Azərbaycan uğurla inkişaf 
edir, ölkə qarşısında duran bütün vəzifələr uğurla icra edilir. 
Bütün uğurlarımızın təməli ulu öndər Heydər Əliyev tərəfindən 
qoyulmuşdur. 
 221 
Bu il biz müstəqilliyimizin bərpasının 20 illik yubileyini 
qeyd edərkən bir daha tarixə nəzər salaraq görürük ki, ulu 
öndərin Azərbaycan xalqı, dövləti qarşısında müstəsna xid-
mətləri olmuşdur. Ölkəmiz üçün ən ağır zamanlarda xalqın 
tələbi ilə rəhbərliyə gəlmiş Heydər Əliyev vəziyyəti sabitləşdir-
di və Azərbaycanı inkişaf yoluna çıxardı. Ölkəmizdə bütün 
bölgələrdə müstəqilliyin bərpası ilə bağlı müxtəlif tədbirlər 
keçirilmişdir. Azərbaycanda dövlətçilik əsaslarının qoyulması, 
hüquqi dövlətin qurulması, demokratik prinsiplərin bərqərar 
olması və islahatların aparılması işində Heydər Əliyev müstəsna 
xidmətlər göstərmişdir. Bu gün bu siyasət davam etdirilir. Biz 
bu siyasətə sadiqik. Azərbaycan xalqı Heydər Əliyev siyasətinə 
sadiqdir, onun xatirəsinə daim hörmət və ehtiramını bildirir. Bu 
siyasət Azərbaycanda yeni imkanlar açır. Son illər ərzində 
ölkəmizin bütün bölgələrində geniş quruculuq, abadlıq işləri 
aparılır. Hər bir rayonda işlər görülür, binalar, məktəblər tikilir, 
qazlaşdırma gedir, kommunal infrastruktur layihələri icra edilir 
və ölkəmizin hərtərəfli inkişafı məhz bu amillərdən asılıdır. 
Bizim güclü iqtisadi potensialımız var, artıq bu reallıqdır. 
Dünyada mövqelərimiz möhkəmlənir və bu reallıqlarla da 
hesablaşırlar. Azərbaycan bu gün regional işlərdə lider 
dövlətdir, Cənubi Qafqazda lider dövlətdir. Cənubi Qafqaz 
iqtisadiyyatının 83 faizi Azərbaycan iqtisadiyyatıdır. Siyasi 
sahədə təşəbbüslərimiz bölgədə, regionda əməkdaşlığın dərin-
ləşməsi üçün mühüm rol oynayır. Dünyada mövqelərimiz 
möhkəmlənir. 
Bu yaxınlarda Azərbaycanın BMT Təhlükəsizlik Şurasına 
üzv seçilməsi bir daha ölkəmizin qüdrətini göstərir. Bir daha 
Azərbaycan siyasətinin nə qədər düzgün olduğunu göstərir. 
Ölkə daxilində gedən proseslər, iqtisadiyyatla bağlı olan 
məsələlər statistik göstəricilərdə özünü əks etdirir. Bu 
məsələlərlə məşğul olan qurumlar, insanlar, ekspertlər Azər-
baycanın uğurlu inkişafını görürlər və qiymətləndirirlər. 
BMT Təhlükəsizlik Şurasına böyük üstünlüklə seçilməyimiz 
isə bütün dünyaya Azərbaycanı müasir, qüdrətli, böyük nüfuza 
 222 
malik ölkə kimi təqdim etdi. Beynəlxalq birlik tərəfindən 
Azərbaycana böyük hörmət, etimad, inam göstərilir. 155 ölkə 
bizi dəstəklədi. 155 ölkə bizi müdafiə etdi, bizə inandı və ümid 
etdi. Biz bu ümidləri doğruldacağıq. İlk növbədə biz 
Azərbaycan xalqının ümidlərini doğrulduruq və doğruldacağıq. 
Ölkəmizdə aparılan islahatlar və görülmüş işlər bunun əyani 
sübutudur. Bizə inanan tərəfdaşlarımızın, dost olan ölkələrin 
ümidlərini də doğruldacağıq. Biz dünyanın ən ali orqanı olan 
BMT Təhlükəsizlik Şurasında sadiq olduğumuz prinsipləri 
müdafiə edəcəyik. İlk növbədə ədaləti müdafiə edəcəyik. Biz 
bütün işlərə ədalət nöqteyi-nəzərindən yanaşırıq.  
Biz Təhlükəsizlik Şurasında beynəlxalq hüququn keşiyində 
duracağıq. Biz bütün məsələlərin beynəlxalq hüquq əsasında 
həll olunmasının tərəfdarıyıq. Dünyada ikinci mexanizm 
yoxdur, ola da bilməz. Beynəlxalq hüquq prinsipləri ona görə 
dünya ictimaiyyəti tərəfindən qəbul edilir ki, bunlar ədalətli 
prinsiplərdir. Bizim ədalətli işimiz, Qarabağ münaqişəsi, 
torpaqlarımızın işğaldan azad olunması məsələsi də yalnız 
beynəlxalq hüquq prinsipləri əsasında öz həllini tapmalıdır. Bu 
yaxınlarda üzv olduğumuz BMT Təhlükəsizlik Şurası 
Ermənistan–Azərbaycan, Dağlıq Qarabağ münaqişəsinin həlli 
ilə bağlı 4 qətnamə qəbul etmişdir. Ədalətli qərarlar qəbul 
etmişdir. Ancaq əfsuslar olsun ki, bu qərarlar icra edilmir. 
Artıq dünya miqyasında seçilmiş ölkələrin sırasındayıq. 
Azərbaycanla, bölgə ilə bağlı həqiqətləri dünya ictimaiyyətinə 
daha da geniş şəkildə çatdıracağıq. Bu səsvermə bizim üçün nə 
qədər sevindirici və qürurverici olsa da, məsuliyyətimizi də bir 
o qədər artırır. Biz bu məsuliyyəti üzərimizə götürməyə hazırıq. 
Əks təqdirdə namizədliyimizi irəli sürməzdik. Bu səsvermə onu 
göstərir ki, Azərbaycan haqqında dünyada kifayət qədər 
məlumatlar vardır. Bəzi hallarda müxtəlif məsələlərdə dünya 
birliyinin fikrinə, rəyinə istinad edilir. Dünya birliyi bütün 
ölkələrdir. Onların mütləq əksəriyyəti Azərbaycanın yanındadır.  
Gələcəkdə dünya birliyinə istinad edərkən hər hansı bir fikri, 
yaxud da ideyanı irəli sürmək istəyəndə bəzi dairələr 
 223 
bilməlidirlər ki, dünya birliyinin rəyi, bax, bu səsvermədə öz 
əksini tapıbdır. Azərbaycan dünya birliyi tərəfindən təqdirlə 
qeyd edilən ölkədir. Bu, böyük uğurdur. Bu bir də onu göstərir 
ki, son illər ərzində, Azərbaycan düzgün yol seçmişdir.  
Xarici siyasətimizlə bağlı ölkə daxilində fikir ayrılığı yoxdur. 
Ancaq özlərini ekspert adlandıran insanlar bəzi hallarda həm ölkə 
daxilində, həm də xaricdə bizim xarici siyasətimizlə bağlı müxtəlif 
fikirlər səsləndirirdilər. Bəzi hallarda tənqidi xarakterli fikirlər 
səsləndirirdilər ki, Azərbaycanın tarazlaşdırılmış siyasəti yanlış 
siyasətdir. Azərbaycan hansısa bir qüvvəyə yaxın olmalıdır, 
hansısa qüvvənin qanadı altına keçməlidir. Bax, bu səsvermə bütün 
bu yanlış və zərərli fikirləri bir daha alt-üst etdi. Bu səsvermə 
göstərdi ki, yeganə düzgün siyasət Azərbaycan siyasətidir. Bu, 
balanslaşdırılmış siyasət deyil,  müstəqil siyasətdir. Biz müstəqil 
ölkə kimi, özümüzə hörmət edirik, xalqımıza, dövlətimizə hörmət 
edirik. Siyasətimizi yalnız Azərbaycan xalqının maraqları üzərində 
qururuq. Bütün ölkələrlə onların ölçülərindən, qüdrətindən asılı 
olmayaraq bərabərhüquqlu münasibətlər qurmuşuq. Azərbaycanı 
dünyada etibarlı tərəfdaş və ləyaqətli ölkə kimi tanıyırlar. Ona görə 
xarici siyasətlə bağlı bundan sonra əminəm ki, fikir ayrılığı olma-
yacaqdır. Siyasətimizin uğurlu olmasını ən yaxşı şəkildə göstərən 
bu səsvermədir. Nə üçün mən bu məsələyə bu qədər diqqət veri-
rəm?! Təkcə ona görə yox ki, bu bizim böyük qələbəmizdir və 
haqlı olaraq fəxr edirik ki, bu qələbəni biz qazanmışıq. Ona görə 
ki, artıq bu qələbə 20 illik müstəqillik dövrünə yekun vurur. Bu, ən 
yüksək səviyyədir ki, biz çatmışıq.  
Bir daha demək istəyirəm ki, bugünkü tədbir də, bu möh-
təşəm Heydər Əliyev Mərkəzi də, bu gözəl meydan da əslində 
Azərbaycanın inkişafını təcəssüm etdirir. Bu gün inkişaf edən, 
çiçəklənən Azərbaycan üçün belə binalar lazımdır. Məktəblər, 
binalar, xəstəxanalar, yollar, abadlıq-quruculuq göz oxşayır. Bu 
binalar yaraşıq verir. Bu binalar Azərbaycanın uğurlu inkişafını 
əks etdirir. 
 224 
Əziz dostlar, mən sizi bu gözəl hadisə münasibətilə bir daha 
ürəkdən təbrik edirəm. Bütün ucarlılara cansağlığı və yeni 
uğurlar arzu edirəm. 
 
           Şahmat məktəbinin açılışı mərasimi  
 
Oktyabrın 30-da prezident İlham Əliyev Ucar rayonuna 
səfəri çərçivəsində şahmat məktəbinin açılışında iştirak 
etmişdir. 
Dövlətimizin başçısı məktəbin rəmzi açılışını bildirən lenti 
kəsdi. 
Məlumat verildi ki, şahmat kompozisiyası formasında tikil-
miş bu tədris ocağının ümumi sahəsi 820 kvadratmetrdir. 
Şahmat məktəbinin ərazisində yaşıllıqlar salınmış, müasir 
işıqlandırma sistemi quraşdırılmışdır. Birmərtəbəli məktəbdə 
beş tədris, bir kompüter otağı və xidməti otaqlar vardır. 
Məktəbin oyun zalının sahəsi 210 kvadratmetrdir. 
Azərbaycan prezidentinə məlumat verildi ki, Heydər Əliyev 
Fondunun təşəbbüsü ilə müasir üslubda inşa olunan bu tədris 
binası bir növ fiqurlar düzülmüş şahmat taxtasına bənzədil-
mişdir. Binanın girişi piyada, ətrafı top, mərkəzi hissəsi isə şah 
fiqurları formasındadır. Buradakı tədris otaqları məktəblilərin 
şahmatın sirlərinə yiyələnmələri üçün lazımi avadanlıqla təchiz 
olunmuşdur. Qeyd edildi ki, müasir havalandırma sistemi ilə 
təchiz olunmuş şahmat məktəbinin oyun zalında ulu öndər 
Heydər Əliyev və prezident İlham Əliyevin şahmata və şahmat-
çılara diqqət və qayğılarını əks etdirən fotoguşələr yaradıl-
mışdır. Bildirildi ki, Ucar şahmatçıları Azərbaycan şahmatının 
inkişafına töhfələrini verirlər. Yeni şahmat məktəbi ucarlı 
şahmatçıların daha böyük nailiyyətlər əldə etmələrinə imkan 
yaradacaqdır. 
Dövlətimizin başçısı şahmat üzrə Avropa çempionu, bu ilin 
aprelində Polşada keçirilən dünya çempionatında 14 yaşlılar 
arasında ən yüksək nəticə göstərərək dünya çempionu adını 
qazanmış ucarlı Xatın Bağırova ilə söhbət etdi. 
 225 
Prezident İlham Əliyev məktəbin kollektivinə uğurlar 
arzuladı. 
Su-kanalizasiya sistemləri kompleksinin  
təməlqoyma mərasimi 
 
 Oktyabrın 30-da Azərbaycan prezidenti İlham Əliyev 
Ucar şəhərinin su-kanalizasiya sistemləri kompleksinin tə-
məlqoyma mərasimində iştirak etmişdir. 
İnşaatçılar dövlətimizin başçısını hərarətlə qarşıladılar. 
Prezident İlham Əliyevə məlumat verildi ki, Ucar şəhərində 
mərkəzləşdirilmiş içməli su sistemi keçən əsrin 70-ci illərində 
tikilmiş, Göyçay rayonunun Potu kəndi ərazisində qazılmış 
subartezian quyularından və suvarma kanallarından mənbə 
kimi istifadə olunmuşdur. Yeni layihəyə əsasən, Ağsu rayonu 
ərazisində yerləşən Külüllü su mənbəyi seçilmişdir. Külüllüdə 
drenaj tipli suqəbuledici qurğunun tikintisi, buradan Ucar 
şəhərinədək 400 millimetr diametrli 60 kilometr uzunluğunda 
özüaxımlı magistral su kəmərinin çəkilməsi planlaşdırılır.  
Bildirildi ki, şəhərdə ümumi uzunluğu 108 kilometr olan yeni 
supaylayıcı şəbəkənin, iki min kubmetr həcmində yeni su 
anbarının tikilməsi nəzərdə tutulur. Çirkab sularının təmiz-
lənməsi üçün məhsuldarlığı sutkada dörd min kubmetr olan 
müasir qurğu inşa ediləcəkdir. Layihənin yerinə yetirilməsi ilə 
2035-ci ilədək perspektiv inkişaf nəzərə alınmaqla Ucar 
şəhərində 20 min, 15 kənddə isə 32 min nəfərin su təchizatı və 
kanalizasiya xətlərindən istifadəsi əsaslı şəkildə yaxşılaş-
dırılacaqdır. Dövlət büdcəsi vəsaiti hesabına həyata keçiriləcək 
«Ucar şəhərinin su təchizatı və kanalizasiya sistemlərinin 
yenidən qurulması layihəsi»nin 20 aya başa çatdırılması 
nəzərdə tutulmuşdur. 
Sonra Ucar şəhərinin yeni su-kanalizasiya sistemləri 
kompleksinin təməli qoyuldu. 
Dövlətimizin başçısı metal gilizi bünövrəyə buraxdı, beton 
qarışığı tökən qurğunun düyməsini basdı. 
 
 226 
Uşaq xəstəxanasının əsaslı yenidənqurmadan 
 sonra açılışı mərasimi 
 
 Oktyabrın 30-da Azərbaycan prezidenti İlham Əliyev 
Ucar Şəhər Uşaq Xəstəxanasının əsaslı yenidənqurmadan son-
ra açılışında iştirak etmişdir. 
Dövlətimizin başçısı xəstəxananın rəmzi açılışını bildirən 
lenti kəsdi. 
Məlumat verildi ki, 44 çarpayılıq uşaq xəstəxanasında 90 
nəfərədək tibbi heyətin işləməsi nəzərdə tutulmuşdur. Xəs-
təxananın birinci mərtəbəsində yerləşən 40 nəfərlik konfrans 
zalında rayon və respublika əhəmiyyətli tədbirlərin keçirilməsi 
üçün lazımi şərait yaradılmışdır.  
Qeyd edildi ki, xəstəxananın ikinci mərtəbəsində 10 çar-
payılıq cərrahiyyə şöbəsi, bir, iki və üç nəfərlik palatalar və bir 
əməliyyat otağı vardır. Üçüncü mərtəbədə isə 4 çarpayılıq 
reanimasiya və 20 çarpayılıq pediatriya şöbələri fəaliyyət gös-
tərəcəkdir. Xəstəxana müasir standartlara cavab verən müayinə 
və müalicə avadanlıqları ilə təchiz olunmuşdur. 
Sonra prezident İlham Əliyev Ucar Mərkəzi Rayon Xəstə-
xanasının yenidənqurmadan sonra istifadəyə verilmiş poli-
klinikasında oldu. 
Məlumat verildi ki, ikimərtəbəli poliklinika binası hazırda 
inşası davam etdirilən Ucar Mərkəzi Rayon Xəstəxanasının bir 
hissəsi olmaqla, tam şəkildə yenidən qurulmuşdur.  
Daha sonra prezident İlham Əliyev tikintisi davam etdirilən 
xəstəxananın baş planı ilə tanış oldu. Xəstəxananın əvvəlki 
binasının fotoşəkillərinə baxan prezident İlham Əliyevə 
məlumat verildi ki, 1970-ci ildə inşa olunmuş köhnə bina 
indiyədək təmir olunmadığından yararsız hala düşmüşdü. Yeni 
xəstəxana üçün 4,4 hektar torpaq sahəsi ayrılmışdır. Bu 
ərazinin 1,2 hektarında ikimərtəbəli 4 korpusdan ibarət 
kompleks tikiləcəkdir. 
Prezident İlham Əliyev tövsiyə və tapşırıqlarını verdi. 
 
 227 
AĞSU RAYONUNA SƏFƏR 
 
 
30 oktyabr 2011-ci il 
 
Oktyabrın 30-da Azərbaycan prezidenti İlham Əliyev  
Ağsu rayonuna səfərə gəlmişdir. 
Dövlətimizin başçısı əvvəlcə xalqımızın ümummilli lideri 
Heydər Əliyevin Ağsu şəhərinin mərkəzində ucaldılmış abidə-
sini ziyarət etdi, önünə gül dəstəsi qoydu. 
Azərbaycan prezidentinə abidənin ətrafında aparılan 
abadlıq-quruculuq işləri barədə məlumat verildi. 
 
Regional Qaz İstismar  sahəsinin  
açılışı mərasimi 
 
Prezident İlham Əliyev oktyabrın 30-da Ağsu Regional 
Qaz İstismar sahəsinin açılışında iştirak etmişdi. 
Dövlətimizin başçısına məlumat verildi ki, Ağsuda Regional 
Qaz İstismar Sahəsi üçün yeni inzibati binanın tikintisi ətraf 
rayonların da qazlaşdırılması baxımından mühüm əhəmiyyətə 
malikdir. 
Binanın birinci mərtəbəsində ulu öndər Heydər Əliyevin və 
prezident İlham Əliyevin ictimai-siyasi fəaliyyətlərinə həsr 
olunmuş fotoguşə yaradılmışdır. Binanın bütün otaqlarında 
müasir mebel və kompüter avadanlığı quraşdırılmışdır. 
Azərbaycan prezidentinə Ağsu rayonunun qazlaşdırılması 
sxemi təqdim olundu. Bildirildi ki, rayonun yaşayış məntə-
qələrinə bir-birinin ardınca təbii qazın verilməsi bərpa olunur 
və yaxud da yeni xətlər çəkilir. İndiyədək rayon üzrə 1847 abo-
nentin mexaniki sayğacı «smart kart» tipli sayğacla əvəz 
olunmuşdur.  
Prezident İlham Əliyev bu prosesin daha sürətlə davam 
etdirilməsi ilə bağlı tapşırıqlarını verdi. 
 
 228 
Mədəniyyət və istirahət parkının əsaslı bərpa və 
yenidənqurmadan sonra açılışı mərasimi 
 
Oktyabrın 30-da Azərbaycan Respublikasının Prezidenti 
İlham Əliyev Ağsuda Mədəniyyət və istirahət parkının əsaslı 
bərpa və yenidənqurmadan sonra açılışında iştirak etmişdir. 
Dövlətimizin başçısına məlumat verildi ki, parkın 9 metr 
hündürlüyündə 4 sütunlu giriş qapısı milli Azərbaycan me-
marlığı üslubunda inşa olunmuşdur. İl yarım ərzində başdan-
başa yenidən qurulmuş parkın ərazisi 1,6 hektardır. Burada 
yeni quraşdırılmış fəvvarə parka xüsusi yaraşıq verir. Sakinlər 
üstüörtülü 6 istirahət guşəsindən istifadə edə biləcəklər. Mədə-
niyyət və istirahət parkında uşaqlar üçün maraqlı attraksionlar 
quraşdırılmış, xalq nağıllarının motivlərini əks etdirən guşə və 
səhnə yaradılmışdır. Parkda yaşıllaşdırma işləri zamanı 
əvvəldən mövcud olan həmişəyaşıl bitkiləri saxlamaqla yanaşı, 
7,5 min kvadratmetr ərazidə yeni ağaclar və gül kolları 
əkilmişdir.  
 
Şəhər stadionunun açılışı mərasimi 
 
Azərbaycan prezidenti İlham Əliyev oktyabrın 30-da Ağsu 
şəhər stadionunun açılışında iştirak etmişdir. 
Dövlətimizin başçısı stadionun rəmzi açılışını bildirən lenti 
kəsdi. 
Bu müasir idman qurğusunun təməli 2009-cu il oktyabrın 
29-da prezident İlham Əliyev və xanımı Mehriban Əliyevanın 
Ağsu rayonuna səfəri çərçivəsində qoyulmuşdur. 
Stadionla tanışlıq zamanı Azərbaycan prezidentinə məlu-
mat verildi ki, dörd sektorda üç min tamaşaçı yeri olan sta-
dionun süni örtük döşənmiş meydançası müasir standartlara 
cavab verir. Burada yüksək səviyyəli yarışların keçirilməsi 
mümkündür. Tribunaların üstünə metal konstruksiyalardan 
ibarət örtük quraşdırılmışdır. Bundan əlavə, burada daha iki 
mini stadion idmançıların ixtiyarına verilmişdir. Kompleksə 4 
 229 
işıqlandırma lövhəsi, elektron tablo, kafe, inzibati bina və 
digər yardımçı obyektlər daxildir. 
İnzibati binada ümummilli lider Heydər Əliyevin və 
prezident İlham Əliyevin ölkəmizdə idmanın inkişafına 
göstərdikləri qayğının müxtəlif məqamlarını əks etdirən 
fotoguşə yaradılmışdır.  
Stadionda yaradılmış şəraiti yüksək qiymətləndirən prezi-
dent İlham Əliyev təbriklərini çatdırdı, tapşırıqlarını verdi. 
 
Uşaq-Gənclər Bədii Yaradıcılıq Mərkəzinin 
açılışı  mərasimi 
 
Oktyabrın 30-da Azərbaycan prezidenti İlham Əliyev 
Ağsuda Uşaq-Gənclər Bədii Yaradıcılıq Mərkəzinin açılışında 
iştirak etmişdir. 
Dövlətimizin başçısı binanın rəmzi açılışını bildirən lenti 
kəsdi. 
Bildirildi ki, Mərkəzin təməli 2009-cu il oktyabrın 29-da 
prezident İlham Əliyevin və xanımı Mehriban Əliyevanın 
iştirakı ilə qoyulmuşdur. Heydər Əliyev Fondunun təşəbbüsü ilə 
tikilmiş Mərkəzin həyətində Ağsudan olan tanınmış incəsənət 
xadimləri Mikayıl Mirzə, Səməndər Rzayev və Rasim Balayevə 
həsr olunmuş guşədə onların həyatına və sənət fəaliyyətinə aid 
eksponatlar vardır. 
Mərkəzin yerləşdiyi ərazidə genişmiqyaslı abadlıq işləri 
görülmüş, çoxlu sayda ağac və gül kolları əkilmiş, bütün lazımi 
infrastruktur yaradılmışdır. 
Binanın foyesində ulu öndər Heydər Əliyevin, prezident 
İlham Əliyevin və Heydər Əliyev Fondunun prezidenti Mehri-
ban xanım Əliyevanın fəaliyyətlərinə həsr olunmuş fotoguşələr 
yaradılmışdır. 
Prezident İlham Əliyev Ağsu Uşaq musiqi məktəbinin şa-
girdlərinin ifasında Rauf Hacıyevin «Azərbaycan» mahnısını 
dinlədi. 
 
 230 
 
«Az-Granata» MMC-nin şirə və şərab emalı  
zavodunun açılışı mərasimi 
 
Prezident İlham Əliyev oktyabrın 30-da Ağsuda «Az-
Granata» MMC-nin şirə və şərab emalı zavodunun açılışında 
iştirak etmişdir. 
Bildirildi ki, zavodun fəaliyyətə başlaması «Azərbaycan 
Respublikası regionlarının 2009–2013-cü illərdə sosial-iqtisadi 
inkişafı Dövlət Proqramı»nın uğurla həyata keçirilməsinin bariz 
nümunəsidir. 12  hektardan çox ərazini əhatə edən müəssisə beş-
mərtəbəli inzibati binadan, üçmərtəbəli oteldən, 20 min kvad-
ratmetr istehsal sahəsindən və digər yardımçı sahələrdən iba-
rətdir. Bundan əlavə, ərazidə 6 artezian quyusunun qazılması və 
saatda 40 ton su təmizləyən qurğunun tikilməsi müəssisənin 
fasiləsiz təmiz su ilə təchizatını təmin edəcəkdir. Burada bütün 
infrastruktur, mühəndis qurğuları ən müasir səviyyədə qurul-
muşdur. Zavodda il ərzində 50 min ton meyvə şirəsi və 12 min ton 
şərab hazırlanacaqdır. Hazır məhsulun satışını təmin etmək 
məqsədi ilə Bakıda iki min tonluq anbar tikilmiş, satış mərkəzi və 
regional satış nümayəndəlikləri yaradılmışdır. 
Prezident İlham Əliyev zavodun maketi ilə tanış olduqdan 
sonra müəssisəni işə salan düyməni basdı, meyvələrin qəbulu və 
emalı prosesini izlədi. 
Bildirildi ki, saatda 9–15 ton meyvə qəbul etmək gücünə 
malik olan müəssisədə ulu öndər Heydər Əliyevin xatirəsinə 
ehtiram əlaməti olaraq ümummilli liderin ölkəmizdə kənd 
təsərrüfatının inkişafındakı xidmətlərini əks etdirən fotoguşə 
yaradılmışdır. Burada ölkəmizdə şərab istehsalının tarixini əks 
etdirən fotolar da yer almışdır. 
Dövlətimizin başçısı hazır məhsulun təqdimatı otağında 
oldu. Bildirildi ki, zavodun 700 hektar bağ sahəsinə 4 illik 
yoxlamadan sonra «BİO» sertifikat verilmişdir. 
Zavodla tanışlıqdan sonra dövlətimizin başçısı müəssisənin 
kollektivi və rayon ictimaiyyətinin nümayəndələri ilə görüşdü. 
 231 
 
RAYON İCTİMAİYYƏTİNİN NÜMAYƏNDƏLƏRİ 
İLƏ GÖRÜŞ  
 
30 oktyabr 2011-ci il 
 
Sizi ürəkdən salamlayıram. Yenidən Ağsuda olmağımdan 
çox məmnunam. Mən çox şadam ki, Ağsu rayonunda işlər yaxşı 
gedir, rayon gözəlləşir, abadlaşır. 2 il bundan əvvəl gəlmişdim, 
o vaxtdan bu günə qədər görülən işlər məni çox sevindirir. Deyə 
bilərəm ki, Ağsu indi Azərbaycanın ən qabaqcıl rayonlarından 
biridir və bu məni çox sevindirir. Çünki son illər ərzində 
Ağsuda gedən quruculuq-abadlıq işləri rayonun potensialını 
böyük dərəcədə gücləndirə bilmişdir. Mən bu gün yeni 
müəssisələrin açılışında iştirak etmişəm. Yeni gözəl, böyük 
futbol stadionu açılıbdır, uşaqlar artıq orada məşq edirlər. 
Yadımdadır, 2 il əvvəl stadionun tikintisi ilə bağlı məlumatı 
dinləyərkən demişdim ki, Ağsuda futbol komandası yoxdur. 
Stadion tikiləcəksə, gərək mütləq futbol komandası olsun. Bu 
gün mənə verilən məlumata görə, komanda yaranıb, uşaqlar da 
cəlb olunub. Artıq məşq edirlər və bu çox sevindirici haldır. 
Digər məsələlər də həll olunur. Siz, burada yaşayanlar yaxşı 
bilirsiniz ki, küçələr salınır, su xətləri çəkilibdir. Keçən dəfə 
burada olarkən mənə müraciət olundu ki, Ağsunun su problemi 
var və suyun tərkibi lazımi səviyyədə deyildir. Vəsait ayrıldı və 
qısa müddət ərzində su problemləri həll olundu. İndi də 
bütövlükdə rayonun su-kanalizasiya problemlərinin həlli üçün 
konkret layihələr icra edilir. 
Bu gün yeni müəssisələrin açılışında iştirak etmişəm. Yeni iş 
yerləri açılır. Əlbəttə ki, bu gün görülən bütün işlərin arasında bu 
zavodun fəaliyyətə başlaması xüsusi məna daşıyır. Bu zavod 
nəinki Ağsuda, bəlkə də Azərbaycanda emal sənayesində ən böyük 
müəssisələrdən biridir. Bütün bölgədə, bütün Cənubi Qafqazda bu 
sahədə ən böyük müəssisələrdən biridir. Buraya çox böyük 
investisiyalar qoyulub. Yeni, müasir avadanlıq quraşdırılıb və 
 232 
texnoloji proses tətbiq edilib. Mənə verilən məlumata görə, dünya 
standartları səviyyəsindədir və istehsal olunan məhsullar da 
keyfiyyəti ilə seçilir. Bu məhsullar dünyanın istənilən nöqtəsində 
satıla bilər və satılır. Zavodun direktoru mənə məlumat verdi ki, 
biz artıq Avropa ölkələrinə də məhsul ixrac edirik. 
Hesab edirəm ki, hər bir müəssisənin işinin keyfiyyətini 
göstərən məhz bu amildir. Bu həmişə diqqət mərkəzində 
olmalıdır. Əgər biz inkişaf etmiş ölkələrin bazarlarına 
məhsullarımızla, hazır məhsullarla çıxa biliriksə, deməli, bu 
məhsullar lazımi səviyyədədir. Mən çox şadam ki, bu böyük 
müəssisə artıq fəaliyyətdədir. Bu müəssisənin həm rayonun, 
həm bölgənin inkişafına çox böyük təsiri olacaqdır. Burada 
artıq minə yaxın insan işləyir. Gələcəkdə onların sayı daha da 
artacaqdır. Kəndlilər və fermerlər öz məhsullarını bu zavoda 
məqbul qiymətlərlə satırlar, təhvil verirlər. Bu, istər-istəməz və 
bilavasitə kənd təsərrüfatının inkişafına xidmət göstərəcəkdir. 
Çünki artıq bu zavod fəaliyyət göstərir, məhsulları qəbul edir. 
Beləliklə, fermerlər maraqlı olacaqlar ki, daha da çox məhsul 
istehsal etsinlər, daha da çox pul qazansınlar. Zavodun 
fəaliyyətə başlaması bu məqsədləri təmin edir – kənd 
təsərrüfatının inkişafı, emal müəssisələrinin, yerli istehsalın 
yaradılması və ixracyönümlü məhsulların istehsalı. Buna görə 
də zavodun fəaliyyətə başlaması çox böyük məna daşıyır.  Bu 
sadəcə olaraq, yeni bir obyektin işə düşməsi deyildir. Bu 
zavodun fəaliyyəti həm Ağsunun, həm qonşu bölgələrin, 
rayonların inkişafına çox ciddi təsir göstərəcəkdir. Bu zavodun 
fəaliyyətə başlaması bizim uğurlu iqtisadi siyasətimizin də bariz 
nümunəsidir. Çünki 2004-cü ildə regionların sosial-iqtisadi 
inkişafı Dövlət Proqramının başlaması bugünkü reallıqları 
təmin edir. Əgər o vaxt proqram qəbul edilməsəydi və biz 2009-
cu ildə proqramın ikinci mərhələsinə başlamasaydıq, yəqin ki, 
bu zavoddan heç söhbət aparmaq da mümkün olmazdı. 
Mən bu zavodun fəaliyyətə başlamasına xüsusi diqqət 
göstərirəm və xüsusi qiymət verirəm. Həm yeni istehsalat 
sahələri yaradılır, iş yerləri təmin edilir, həm də ölkəyə, ölkə 
 233 
iqtisadiyyatına şöhrət gətirən keyfiyyətli məhsullar istehsal 
olunur və dünya bazarlarına çatdırılır. Biz növbəti illərdə çalış-
malıyıq ki, ixracımızın coğrafiyasını genişləndirək. Bunu etmək 
üçün yeni bazarlara çıxırıq. Mən Nazirlər Kabinetinin sonuncu 
toplantısında bu məsələ ilə bağlı xüsusi tapşırıqlar vermişəm ki, 
həm bizim üçün ənənəvi olan bazarlara daha da geniş şəkildə 
çıxmalıyıq, həm də yeni bazarları aşkar etməliyik. Xüsusilə 
nəzərə almalıyıq ki, bizim üçün dost olan ölkələrdə 
məhsullarımıza ehtiyac vardır. 
Beləliklə, qeyri-neft iqtisadiyyatımızı daha da sürətlə inkişaf 
etdirəcəyik. Bu ilin 9 ayının yekunları onu göstərir ki, qeyri-neft 
iqtisadiyyatı uğurla inkişaf edir, 8 faizdən çox artıbdır. Növbəti 
illərdə də artacaq və Azərbaycan iqtisadiyyatı gələcəkdə daha 
çox qeyri-neft sektorunun hesabına artmalıdır. O ki qaldı neft-
qaz sektoruna, bu sahədə işlər yaxşıdır. Hazırda bu sahədə əldə 
olunmuş uğurlar bizi qane edir. Növbəti illərdə çalışmalıyıq ki, 
kənd təsərrüfatı, emal, qeyri-neft sənayesinin inkişafına yeni 
töhfələr verək, ölkə iqtisadiyyatı çoxşaxəli şəkildə inkişaf etsin. 
Azərbaycanın bütün bölgələri inkişaf edir, bölgələrdə 
canlanma vardır. Mən mütəmadi şəkildə bütün bölgələrdə 
oluram. Vəziyyətlə tanış oluram, tapşırıqlarımı verirəm,  
yerlərdən də təklifləri alıram. 
Bütün bölgələrdə yeni xəstəxanalar açılır. Bu gün Ağdaşda 
Mərkəzi Rayon Xəstəxanasının açılışında iştirak etmişəm. 
Ucarda yeni xəstəxana tikilir. Poliklinika, uşaq xəstəxanası 
açılıbdır. Əlbəttə, Ağsuda da tibbi xidmət olmalıdır, olacaqdır. 
Mən göstəriş verəcəyəm. Burada da gözəl xəstəxana tikil-
məlidir. 
Hər bir rayonda mütləq xəstəxana olmalıdır. Ən azı bir 
rayon xəstəxanası yüksək səviyyədə olmalıdır. İndi bu proses 
geniş vüsət alıbdır. Azərbaycanın müxtəlif bölgələrində bu işlər 
görülür. Əgər bir qədər tez müraciət etsəydiniz, bəlkə də bu gün 
xəstəxananın da açılışında iştirak edərdik. 
Mən sizi bir daha bu gözəl hadisə münasibətilə ürəkdən 
təbrik edirəm. Bütün ağsululara yeni uğurlar arzulayıram. 
 234 
 
Yeni çörək zavodunun açılışı mərasimi 
 
Azərbaycan prezidenti İlham Əliyev oktyabrın 30-da Ağsuda 
çörək zavodunun açılışında iştirak etmişdir. 
Dövlətimizin başçısı zavodu işə saldı. 
İstehsal prosesi ilə tanışlıq zamanı Azərbaycan prezidentinə 
məlumat verildi ki, müəssisə əsas sexdən və yardımçı 
sahələrdən ibarətdir. Burada Rusiya və Ukraynanın bu sahə 
üzrə ixtisaslaşmış zavodlarında buraxılan ən müasir çörək-
bişirmə sobasının, qıcqırtma avadanlığının və digər qurğuların 
quraşdırılması yüksək keyfiyyətli məhsul hazırlamağa imkan 
verir. Zavod mühəndis kommunikasiyaları ilə tam təmin 
olunmuşdur. Sutka ərzində əhalini 5 ton çörəklə təmin edəcək 
müəssisədə 12 nəfər işləyəcəkdir. 
Çörək məhsulları satış şəbəkəsinə xüsusi ixtisaslaşmış 
avtomaşınlarla daşınacaqdır. Zavodun ərazisi yüksək səviyyədə 
abadlaşdırılmışdır. 
Dövlətimizin başçısı zavodun açılışı münasibətilə təbrik-
lərini çatdırdı, kollektivə uğurlar arzuladı. 
 
Bakı–Şamaxı–Yevlax avtomobil yolunun  
Muğanlı–Yevlax hissəsinin əsaslı şəkildə yenidən  
qurulması ilə bağlı görülmüş işlərlə tanışlıq 
 
Oktyabrın 30-da Azərbaycan prezidenti İlham Əliyev Ağ-
su rayonundan qayıdarkən Bakı–Şamaxı–Yevlax avtomobil 
yolunun Muğanlı–Yevlax hissəsinin əsaslı şəkildə yenidən 
qurulması ilə bağlı görülmüş işlərlə tanış olmuşdur. 
Nəqliyyat naziri Ziya Məmmədov məlumat verdi ki, hazırda 
ölkəmizdə icra olunan çoxsaylı yol-nəqliyyat infrastrukturu 
layihələrindən biri dövlətimizin başçısının tapşırığı ilə Bakı–
Şamaxı–Yevlax avtomobil yolunun Muğanlı–Yevlax hissəsinin 
əsaslı şəkildə yenidən qurulmasıdır. Ölkəmizin mühüm 
regionlarını birləşdirməsi baxımından əhəmiyyət daşıyan bu yol 
 235 
uzun müddət əsaslı təmir edilmədən istismarda olmuşdur. Buna 
görə də prezident İlham Əliyevin tapşırığı ilə 2010-cu ilin 
martından yolun əsaslı şəkildə yenidən qurulmasına 
başlanılmışdır. 
Prezident İlham Əliyev burada görülən işləri əks etdirən 
stendlərə baxdı, yolun vaxtında və yüksək səviyyədə yenidən 
qurulması ilə bağlı tapşırıq və tövsiyələrini verdi. 
 
«Şərədil» İstirahət  Mərkəzi ilə tanışlıq 
 
Oktyabrın 30-da prezident İlham Əliyev Ağsu rayonun-
dan qayıdarkən Şamaxıdakı «Şərədil» İstirahət Mərkəzi ilə 
tanış olmuşdur. 
Bildirildi ki, son illərdə Azərbaycanda turizm infrastruk-
turunun yaradılması istiqamətində dövlətimiz tərəfindən ardıcıl 
addımlar atılır. Bu baxımdan «Azərbaycan Respublikasında 
2007–2016-cı illər üçün turizmin inkişafına dair Dövlət 
Proqramı»nın qəbul edilməsi, 2011-ci ilin «Turizm ili» elan 
olunması ölkəmizin tezliklə dünyanın turizm mərkəzlərindən 
birinə çevrilməsi üçün geniş imkanlar açmışdır. 
Prezident İlham Əliyev inşa ediləcək «Şamaxı-Qrand» 
otelinin layihəsi ilə də tanış oldu. Tikintisinə 2010-cu ildə 
başlanılan otelin gələn il istifadəyə verilməsi nəzərdə tutulur. 
Oteldə 95-i standart, 19-u isə lüks olmaqla, ümumilikdə 114 
nömrə turistlərin istifadəsinə veriləcəkdir. Oteldə hər biri 500 
nəfərlik üç konfrans zalı yaradılacaqdır. Burada müxtəlif idman 
meydançalarının tikintisi də nəzərdə tutulmuşdur. 
Dövlətimizin başçısı istirahət mərkəzində yaradılmış şəraiti 
yüksək qiymətləndirdi, «Şamaxı-Qrand» otelinin tikintisi ilə 
bağlı tövsiyə və tapşırıqlarını verdi. 
 
 
 
 
 
 236 
 
KOREYANIN  SK ŞİRKƏTLƏR QRUPUNUN 
SƏDRİ GEY TAE-VONUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı   
 
31 oktyabr 2011-ci il 
 
Azərbaycan Respublikasının Prezidenti İlham Əliyev 
oktyabrın 31-də Koreyanın SK şirkətlər qrupunun sədri Çey 
Tae-vonun başçılıq etdiyi nümayəndə heyətini qəbul etmişdir. 
Çey Tae-von rəhbərlik etdiyi şirkətlər qrupunun Azərbay-
canda gördüyü işlər barədə dövlətimizin başçısına məlumat 
verdi. Qonaq şirkətlər qrupunun Azərbaycanın sürətli iqtisadi 
inkişafını nəzərə alaraq nəqliyyat sektorunda, o cümlədən 
avtomobil və dəmir yollarının salınmasında, metro tikintisində, 
eləcə də informasiya texnologiyaları və qeyri-neft sektorunda 
həyata keçirilən layihələrdə iştirak etməkdə maraqlı olduğunu 
dedi. 
Dövlətimizin başçısı Koreyanın SK şirkətlər qrupunun 
Bakıda Nəqliyyatın İntellektual İdarəetmə Mərkəzinin inşası ilə 
bağlı fəaliyyətinin önəmini qeyd etdi. Prezident İlham Əliyev SK 
şirkətlər qrupunun sədri Çey Tae-vonun başçılıq etdiyi 
nümayəndə heyətinin Azərbaycana səfərinin uğurlu keçəcəyinə 
ümidvar olduğunu bildirdi. 
Görüşdə SK şirkətlər qrupunun ölkəmizdəki fəaliyyətinin 
perspektivlərinə dair fikir mübadiləsi aparıldı. 
 
 
 
 
 
 
 
 
 237 
 
TÜRKİYƏNİN ƏDLİYYƏ NAZİRİ  
SADULLAH ERGİNİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı 
 
1 noyabr 2011-ci il 
 
Azərbaycan Respublikasının Prezidenti İlham Əliyev no-
yabrın 1-də Türkiyə Respublikasının Ədliyyə naziri Sadullah 
Erginin başçılıq etdiyi nümayəndə heyətini qəbul etmişdir. 
Ədliyyə naziri Sadullah Ergin Türkiyə Respublikasının 
Prezidenti Abdullah Gülün və Baş nazir Rəcəb Tayyib Ər-
doğanın salamlarını dövlətimizin başçısına çatdırdı. O, nazir 
kimi ilk rəsmi səfərini Azərbaycana etməsindən məmnunluğunu 
bildirdi. Ölkələrimizin ədliyyə orqanları arasında əməkdaşlığın 
yüksək səviyyədə olduğunu vurğulayan Sadullah Ergin bu 
əlaqələrin gələcəkdə daha da genişlənəcəyinə ümidvar 
olduğunu bildirdi. 
Dövlətimizin başçısı Azərbaycan ilə Türkiyə arasında 
əlaqələrin bütün istiqamətlərdə, o cümlədən ədliyyə sahəsində 
uğurla inkişaf etdiyini vurğuladı. Sadullah Erginin Ədliyyə 
naziri vəzifəsinə təyin olunduqdan sonra ilk rəsmi səfərini 
qardaş ölkəyə etməsinə toxunan prezident İlham Əliyev bunun 
ölkələrimiz arasında artıq gözəl bir ənənəyə çevrildiyini dedi. 
Bu yaxınlarda Türkiyənin İzmir şəhərində keçirilən Azər-
baycan–Türkiyə Yüksək Səviyyəli Strateji Əməkdaşlıq Şurasının 
iclasını xatırladan dövlətimizin başçısı əlaqələrimizin daha da 
genişləndirilməsi baxımından toplantının böyük önəm 
daşıdığını qeyd etdi. 
Prezident İlham Əliyev Türkiyə Respublikasının Prezidenti 
Abdullah Gülün və Baş nazir Rəcəb Tayyib Ərdoğanın salam-
larına görə minnətdarlığını bildirdi, onun da salamlarını qardaş 
ölkənin prezidentinə və Baş nazirinə çatdırmağı xahiş etdi. 
 
 238 
RUSİYA FEDERASİYASININ HESABLAMA 
PALATASININ SƏDRİ SERGEY STEPAŞİN  
İLƏ GÖRÜŞ 
 
Prezident sarayı 
 
1 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 1-də Rusiya Federasiyasının Hesablama Palatasının 
sədri Sergey Stepaşini qəbul etmişdir. 
Rusiya Federasiyasının Hesablama Palatasının sədri Sergey 
Stepaşin Azərbaycan Respublikasının dövlət müstəqilliyinin 20 
illiyi münasibətilə dövlətimizin başçısını təbrik etdi. O, 
xalqımızın ümummilli lideri Heydər Əliyev ilə görüşlərini böyük 
məmnunluq hissi ilə xatırladı. Sergey Stepaşin Rusiya 
Federasiyasının Hesablama Palatası ilə Azərbaycan 
Respublikasının Hesablama Palatası arasında əməkdaşlığın 
yaxşı perspektivləri olduğunu qeyd etdi. 
Dövlətimizin başçısı Azərbaycan ilə Rusiya Federasiyası 
arasında ikitərəfli münasibətlərin müxtəlif sahələrdə uğurla 
inkişaf etdiyini bildirdi. Prezident İlham Əliyev Rusiya 
Federasiyasının Hesablama Palatasının sədri Sergey Stepaşinin 
Azərbaycana səfərinin ölkələrimizin müvafiq qurumları 
arasında əməkdaşlığın daha da genişləndirilməsi işinə xidmət 
edəcəyinə əminliyini ifadə etdi. 
 
 
 
 
 
 
 
 
 
 239 
 
RESPUBLİKA UŞAQ KLİNİK XƏSTƏXANASINDA 
ƏSASLI TƏMİR VƏ YENİDƏNQURMADAN 
SONRA GÖRÜLMÜŞ İŞLƏRLƏ TANIŞLIQ 
 
1 noyabr 2011-ci il 
 
Noyabrın 1-də Respublika Uşaq Klinik Xəstəxanası əsaslı 
təmir və yenidənqurmadan sonra istifadəyə verilmişdir. 
Azərbaycan Respublikasının Prezidenti İlham Əliyev 
müalicə ocağında görülmüş işlərlə tanış olmuşdur. 
Xəstəxananın foyesində ümummilli lider Heydər Əliyevin, 
prezident İlham Əliyevin və Azərbaycanın birinci xanımı, 
Heydər Əliyev Fondunun prezidenti Mehriban Əliyevanın öl-
kəmizdə səhiyyənin inkişafı, xüsusilə də uşaqların sağlamlığı ilə 
bağlı həyata keçirdikləri tədbirlərin əks olunduğu fotolardan 
ibarət stend yaradılmışdır. 
Dövlətimizin başçısı xəstəxananın təmirdən əvvəlki vəziy-
yətini əks etdirən fotolara baxdı. 
Səhiyyə naziri Oqtay Şirəliyev görülmüş işlər barədə məlu-
mat verdi ki, 1986-cı ilədək Azərbaycan Dövlət Həkimləri Tək-
milləşdirilmə İnstitutunun yataqxanası kimi fəaliyyət göstərmiş 
binada heç vaxt əsaslı təmir işləri aparılmamışdır. Ərazisi 5500 
kvadratmetr olan dördmərtəbəli binada yenidənqurma işlərinə 
ötən il başlanılmış və bu məqsədlə Prezidentin ehtiyat 
fondundan vəsait ayrılmışdır. Təmir-bərpa işlərinin yüksək 
səviyyədə aparıldığı xəstəxanada reanimasiya, kardiologiya, 
pediatriya və konsultativ-poliklinika şöbələri fəaliyyət göstərir. 
Cərrah, pediatr və digər həkim otaqlarında tibb işçilərinin 
nümunəvi xidmət göstərmələri üçün hərtərəfli şərait 
yaradılmışdır. 
Səhiyyə ocağında yaradılan şəraitlə yaxından tanış olan 
prezident İlham Əliyev tapşırıq və tövsiyələrini verdi. 
 
 
 240 
 
AZƏRBAYCAN DÖVLƏT MAHNI TEATRININ 
BİNASININ ƏSASLI BƏRPA VƏ 
YENİDƏNQURMADAN SONRAKI  
VƏZİYYƏTİ İLƏ TANIŞLIQ   
 
1 noyabr 2011-ci il 
 
Noyabrın 1-də Azərbaycan Respublikasının Prezidenti 
İlham Əliyev Azərbaycan Dövlət Mahnı Teatrının binasının 
əsaslı bərpa və yenidənqurmadan sonrakı vəziyyəti ilə tanış 
olmuşdur. 
Mədəniyyət və Turizm naziri Əbülfəs Qarayev dövlətimizin 
başçısına məlumat verdi ki, teatrın binasında bərpa və yeni-
dənqurma işlərinə 2010-cu ilin sentyabrından başlanılmışdır. 
Bu, 1988-ci ildən bəri aparılan ilk əsaslı təmirdir. Yenidənqur-
ma zamanı binanın memarlıq üslubu qorunub saxlanılmışdır. 
Prezident İlham Əliyev teatr binasının tamaşa zalı ilə tanış 
oldu. Bildirildi ki, 214 yerlik zalda ən müasir havalandırma 
sistemi qurulmuşdur. Ötən müddətdə binanın fasadı, foyesi 
əsaslı təmir olunmuş, qapı-pəncərələr, oturacaqlar yenilənmiş, 
xidməti otaqlar, zal, səhnə yenidən qurulmuşdur. Teatrın işıq 
qurğuları İtaliya, səs avadanlığı isə ABŞ istehsalıdır. 
Bildirildi ki, Dövlət Mahnı Teatrının binası yeni mövsümdə 
qapılarını tamamilə müasir görkəmdə tamaşaçıların üzünə aça-
caqdır. 
Prezident İlham Əliyev görülmüş işlərdən razılığını bildirdi, 
tapşırıq və tövsiyələrini verdi. 
 
 
 
 
 
 
 
 241 
 
DƏNİZKƏNARI MİLLİ PARKIN ƏRAZİSİNDƏ 
APARILMIŞ YENİDƏNQURMA İŞLƏRİNİN 
GEDİŞİ İLƏ TANIŞLIQ 
 
1 noyabr 2011-ci il 
 
Azərbaycan Respublikasının Prezidenti İlham Əliyev 
Dənizkənarı Milli Parkda «Kiçik Venesiya şəhərciyi» adlanan 
ərazidə həyata keçirilən əsaslı yenidənqurma, Azərbaycan 
Xalçası və Xalq Tətbiqi Sənəti Dövlət Muzeyinin yeni binasının 
inşası və Yeni Bulvar ərazisində aparılan tikinti işlərinin gedişi 
ilə tanış olmuşdur. 
Dövlətimizin başçısına məlumat verildi ki, burada əsaslı 
yenidənqurma və bərpa işlərinə bu ilin iyununda başlanıl-
mışdır. Ümumi sahəsi 9740 kvadratmetr olan şəhərcikdə işlərin 
böyük əksəriyyəti artıq başa çatdırılmışdır. 
Prezident İlham Əliyev şəhərciyin yenidənqurmadan sonrakı 
görüntülərini əks etdirən stendlərə baxdı. Bildirildi ki, ərazidə 
bütövlükdə tikinti və yenidənqurma işləri gələn ilin fevralında 
yekunlaşdırılacaqdır. Burada yaradılan ümumi uzunluğu 1350, 
dərinliyi isə 1,3 metr olan kanalda 10 qayığın üzməsi nəzərdə 
tutulmuşdur. İstirahətə gələn vətəndaşların və qonaqların 
şəhərciyin ərazisində həm qayıqda, həm də piyada sərbəst 
hərəkəti üçün altı körpü və bir tunel tikilmişdir. Kanalların 
doldurulması üçün min kubmetr həcmində su anbarı, 600 
kubmetr həcmində isə sutəmizləyici sahə yaradılmışdır. 
Kanalların doldurulması üçün 7 min kubmetr su sərf 
olunacaqdır. 
Şəhərciyin ərazisində iki restoran da inşa edilir. Restoran-
larda müştərilərə Azərbaycan, Şərq və Avropa mətbəxinin 
nümunələri təqdim olunacaqdır.  Əsl Venesiyanı xatırladacaq 
«Kiçik Venesiya şəhərciyi» öz gözəlliyi ilə paytaxta xüsusi 
yaraşıq verəcəkdir. 
Sonra prezident İlham Əliyev Azərbaycan Xalçası və Xalq 
Tətbiqi Sənəti Dövlət Muzeyi üçün Dənizkənarı Milli Parkın 
 242 
ərazisində inşa edilən yeni binada tikinti işlərinin gedişi ilə 
maraqlandı. 
Dövlətimizin başçısına məlumat verildi ki, Heydər Əliyev Fon-
dunun, Mədəniyyət və Turizm Nazirliyinin və YUNESKO-nun 
birgə layihəsi əsasında inşa edilən binanın tikintisinə 2008-ci 
ilin mayında başlanılmışdır. Milli memarlıq ənənələrinə daha 
çox üstünlük verilən Xalça Muzeyinin dördmərtəbəli yeni 
binasının tikintisi başa çatmaq üzrədir. Ümumi sahəsi 18 min 
kvadratmetrdən çox olan binanın birinci mərtəbəsində muzeyə 
gələn qonaqlar üçün guşələr, inzibati və elmi zona, eksponatlar 
saxlanılan xüsusi yerlər, ikinci mərtəbədə kitabxana, xalçato-
xuma və tikmə elmi mərkəzi, suvenir və kitab köşkü, üçüncü 
mərtəbədə danışıqlar və audio-vizual təqdimat otaqları yaradı-
lacaqdır. Dördüncü mərtəbədə isə sərgi salonları və görüş 
otaqları yerləşəcəkdir. Binanın zirzəmisində ən müasir ava-
danlıqlarla təchiz olunan arxiv, anbar, laboratoriya, bərpa və 
konservasiya şöbələri fəaliyyət göstərəcəkdir. Burada, həmçinin 
açıq havada heykəllərin və xalçaların nümayişi üçün də sahə 
nəzərdə tutulmuşdur. Binanın ətrafında yaşıllaşdırma işləri 
aparılacaq, muzey kompleksi yaradılacaqdır. 
Muzeyin yeni binası istifadəyə verildikdən sonra burada 200 
nəfərin çalışacağı nəzərdə tutulmuşdur. Yeni bina Bakının 
memarlıq ansamblına xüsusi gözəllik gətirəcəkdir. 
Azərbaycan prezidenti daha sonra Dənizkənarı Milli Parkın 
Yeni Bulvar adlanan hissəsinə gəldi. 
Bakı bulvarının Dövlət Bayrağı Meydanı ilə birləşdirilməsi 
istiqamətində aparılan tikinti işlərinin gedişi ilə tanış olan 
dövlətimizin başçısına məlumat verildi ki, Yeni Bulvarın 
uzunluğu 1800 metrədəkdir. Burada 25 metr enində hərəkət və 
gəzinti zolağı inşa olunur. Bu hissədə işlər artıq başa çatmaq 
üzrədir. Burada Dənizkənarı Milli Parka aid avtomobillərin 
hərəkəti üçün yol da inşa olunacaqdır. 
Prezident İlham Əliyev Yeni Bulvarın planının əks olunduğu 
stendə baxdı. Bildirildi ki, gəzinti zolağı boyunca yaşıllıqlar 
salınacaq, istirahət guşələri yaradılacaq, uşaqlar üçün 
 243 
attraksionlar quraşdırılacaqdır. Dənizkənarı Milli Parkın 
mövcud hissəsinə birləşərək Dövlət Bayrağı Meydanına qədər 
uzanan Yeni Bulvarda əhalinin istirahəti üçün bütün şərait 
yaradılacaqdır. Burada inşaat işlərinin gələn ilin aprelində 
başa çatdırılması nəzərdə tutulmuşdur. 
Qeyd olundu ki, köhnə gəmi təmiri zavodunun yerləşdiyi 
ərazidə təmizləmə işləri daha da sürətləndirilmişdir. Ümumi 
sahəsi 43 min kvadratmetr olan Yeni Bulvarın ərazisində 34 
min kvadratmetr sahədə betonlanma işləri həyata keçirilmişdir. 
Dövlətimizin başçısı paytaxt sakinlərinin və şəhərimizin 
qonaqlarının asudə vaxtlarını səmərəli keçirmələri üçün burada 
ən müasir əyləncə və yeni xidmət növlərinin yaradılması ilə 
bağlı tapşırıqlarını verdi. 
 
 
 
 244 
 
BOLQARISTAN RESPUBLİKASININ YENİ 
SEÇİLMİŞ PREZİDENTİ ZATİ-ALİLƏRİ  
CƏNAB ROSEN PLEVNELİYEVƏ 
 
Hörmətli cənab Plevneliyev! 
Bolqarıstan Respublikasının Prezidenti vəzifəsinə seçki-
lərdə qələbə qazanmağınız münasibətilə Sizi ürəkdən təbrik 
edirəm. 
Azərbaycan və Bolqarıstanı ənənəvi dostluq və əməkdaşlıq 
əlaqələri birləşdirir. Ümidvaram ki, dövlətlərarası mü-
nasibətlərimizin möhkəmləndirilməsi, ikitərəfli və çoxtərəfli 
qaydada əməkdaşlığımızın inkişafı istiqamətində səylərimiz 
daim xalqlarımızın və ölkələrimizin mənafelərinə xidmət 
edəcəkdir. 
Sizə möhkəm cansağlığı, xoşbəxtlik, dost Bolqarıstan xal-
qının rifahı naminə qarşıdakı fəaliyyətinizdə uğurlar diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 2 noyabr 2011-ci il 
 
 
 
 
 
 
 
 
 
 
 
 
 245 
 
LATVİYA RESPUBLİKASININ PREZİDENTİ  
ZATİ-ALİLƏRİ  
CƏNAB ANDRİS BERZİNŞƏ 
 
Hörmətli cənab Prezident! 
Ölkənizin milli bayramı – Latviya Respublikasının Elan 
Edilməsi Günü münasibətilə Sizi və bütün xalqınızı öz adımdan 
və Azərbaycan xalqı adından səmimi-qəlbdən təbrik edirəm. 
Bu gün Azərbaycan–Latviya münasibətləri hərtərəfli inkişaf 
etməkdədir. Əminəm ki, dövlətlərarası münasibətlərimizin 
möhkəmləndirilməsi, ölkələrimizi birləşdirən ənənəvi dostluq 
və əməkdaşlıq əlaqələrinin genişləndirilməsi istiqamətində 
bundan sonra da səylər göstərəcəyik. 
Belə bir əlamətdar gündə Sizə ən xoş arzularımı yetirir, dost 
Latviya xalqına əmin-amanlıq və firavanlıq diləyirəm. 
 
Hörmətlə, 
 İLHAM ƏLİYEV 
Azərbaycan Respublikasının Prezidenti 
 
Bakı, 2 noyabr 2011-ci il 
 
 
 
 
 
 
 
 
 
 
 
 
 
 246 
 
OMANIN SULTANI ƏLAHƏZRƏT  
QABUS BİN SƏİDƏ 
 
Əlahəzrət! 
Omanın milli bayramı – Təvəllüd Gününüz münasibətilə 
Sizi və Sizin simanızda bütün xalqınızı öz adımdan və 
Azərbaycan xalqı adından ürəkdən təbrik edirəm. 
Ümidvaram ki, Azərbaycan ilə Oman arasındakı dostluq və 
əməkdaşlıq əlaqələrinin inkişafı daim xalqlarımızın rifahına 
töhfələr verəcəkdir. 
Bu əlamətdar gündə Sizə möhkəm cansağlığı, xoşbəxtlik, 
işlərinizdə uğurlar, dost Oman xalqına sülh və tərəqqi arzu-
layıram. 
 
Hörmətlə, 
  
İLHAM ƏLİYEV 
Azərbaycan Respublikasının Prezidenti 
 
Bakı, 2 noyabr 2011-ci il 
 
 
 
 247 
 
LİVAN RESPUBLİKASININ PREZİDENTİ  
ZATİ-ALİLƏRİ  
CƏNAB MİŞEL SÜLEYMANA 
 
Hörmətli cənab Prezident! 
Livan Respublikasının milli bayramı – Müstəqillik Günü 
münasibətilə Sizi və bütün xalqınızı öz adımdan və Azərbaycan 
xalqı adından təbrik edirəm. 
Ümidvaram ki, Azərbaycan–Livan münasibətləri bundan 
sonra da dostluq və əməkdaşlıq zəminində inkişaf edəcək və 
genişlənəcəkdir. 
Sizə ən xoş arzularımı yetirir, dost Livan xalqına əmin-
amanlıq və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 2 noyabr 2011-ci il 
 
 
 
 
 
 
 
 
 
 
 
 
 
 
 
 248 
 
 
AMERİKA BİRLƏŞMİŞ ŞTATLARININ  
DÖVLƏT KATİBİ   
XANIM HİLLARİ KLİNTONA 
 
Hörmətli xanım Klinton! 
Ananız xanım Doroti Rodemin vəfatı xəbəri məni ol-
duqca kədərləndirdi. 
Bu ağır itki ilə əlaqədar dərdinizi bölüşür, Sizə, ailənizin 
bütün üzvlərinə dərin hüznlə başsağlığı verirəm. 
 
İLHAM ƏLİYEV 
                                 Azərbaycan Respublikasının 
Prezidenti  
Bakı, 2 noyabr 2011-ci il 
 
 
 
 249 
 
ARGENTİNANIN ELM, TEXNOLOGİYA VƏ 
PRODUKTİV İNNOVASİYA NAZİRİ  
LİNO BARANAO İLƏ GÖRÜŞ 
 
Prezident sarayı  
 
2 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 2-də Argentina Respublikasının Elm, Texnologiya və 
Produktiv İnnovasiya naziri Lino Baranaonu qəbul etmişdir. 
Dövlətimizin başçısı Azərbaycan ilə Argentina arasında fəal 
əməkdaşlığın yaradıldığını vurğuladı. Latın Amerikası 
ölkələrindən ilk dəfə Argentina Respublikasında Azərbaycan 
Respublikası səfirliyinin açıldığını qeyd edən prezident İlham 
Əliyev bildirdi ki, regional əməkdaşlığın inkişaf etdirilməsi 
üçün ölkələrimiz bir-birilərinin imkanlarından istifadə etməli-
dir. Lino Baranaonun Argentina Respublikasından Azərbayca-
na səfər edən ilk nazir olduğunu vurğulayan dövlətimizin 
başçısı əlaqələrimizin genişləndirilməsində qarşılıqlı səfərlərin 
önəmini qeyd etdi. 
Nazir Lino Baranao Azərbaycana ilk dəfə səfər etdiyini və 
ölkəmizdə böyük iqtisadi inkişafın şahidi olduğunu dedi. 
Azərbaycanın strateji bir mövqedə yerləşdiyini vurğulayan 
nazir ölkəsinin Azərbaycan ilə tərəfdaşlıq əlaqələri qurmağa 
böyük önəm verdiyini bildirdi. 
 
 250 
 
 
 
QIRĞIZ RESPUBLİKASININ YENİ SEÇİLMİŞ 
PREZİDENTİ ZATİ-ALİLƏRİ  
CƏNAB ALMAZBEK ATAMBAYEVƏ 
 
Hörmətli Almazbek Şerşenoviç! 
Qırğız Respublikasının Prezidenti vəzifəsinə seçkilərdə 
qələbəniz münasibətilə Sizi səmimi-qəlbdən təbrik edirəm. 
Əminəm ki, Azərbaycan ilə Qırğızıstan arasındakı mövcud 
dostluq və əməkdaşlıq münasibətlərinin tarixi ənənələri 
xalqlarımızın yekdil iradəsinə uyğun olaraq bundan sonra da 
yaşayacaq və möhkəmlənəcəkdir. 
Sizə möhkəm cansağlığı, xoşbəxtlik, dost Qırğız xalqının 
rifahı naminə qarşıdakı fəaliyyətinizdə uğurlar diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 3 noyabr 2011-ci il 
 
 
 
 
 
 
 
 
 
 
 
 
 
 251 
 
DÜNYA BANKININ CƏNUBİ QAFQAZ ÜZRƏ 
REGİONAL DİREKTORU ƏSƏD ALAM İLƏ 
GÖRÜŞ 
 
Prezident sarayı  
 
3 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 3-də Dünya Bankının Cənubi Qafqaz üzrə regional 
direktoru Əsəd Alamı qəbul etmişdir. 
Əsəd Alam Dünya Bankının vitse-prezidenti Filip Le 
Uerunun salamlarını dövlətimizin başçısına çatdırdı. O, Azər-
baycan Respublikasının müstəqilliyinin 20 illiyi və ötən dövr 
ərzində ölkəmizin əldə etdiyi iqtisadi uğurlar münasibətilə 
dövlətimizin başçısını təbrik etdi. Əsəd Alam təmsil etdiyi 
qurumun Azərbaycan ilə uğurlu əməkdaşlığından məmnun-
luğunu bildirdi. 
Dünya Bankının Azərbaycan ilə əməkdaşlığını yüksək qiy-
mətləndirən prezident İlham Əliyev gələcəkdə də ümumi maraq 
doğuran layihələrə dəstək veriləcəyini bildirdi. 
Görüşdə 2011-ci ildə ölkəmizin qeyri-neft sektorunun sürətlə 
inkişaf etdiyi vurğulandı, Azərbaycanda həyata keçirilən birgə 
layihələrin önəmi qeyd olundu, sosial infrastruktur layihələri 
ətrafında fikir mübadiləsi aparıldı. 
Dövlətimizin başçısı Dünya Bankının vitse-prezidenti Filip 
Le Uerunun salamlarına görə minnətdarlığını bildirdi, onun da 
salamlarını Dünya Bankının vitse-prezidentinə çatdırmağı xahiş 
etdi. 
 
 
 
 
 
 252 
 
 
MÜNHEN TƏHLÜKƏSİZLİK KONFRANSININ 
SƏDRİ VOLFQANQ İŞİNGER İLƏ GÖRÜŞ 
 
Prezident sarayı  
 
3 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 3-də Münhen Təhlükəsizlik Konfransının sədri 
Volfqanq İşingeri qəbul etmişdir. 
Görüşdə Azərbaycan–Avropa İttifaqı əlaqələri, Ermənistan–
Azərbaycan, Dağlıq Qarabağ münaqişəsinin nizama salınması, 
enerji sahəsində əməkdaşlıq və digər məsələlər ətrafında fikir 
mübadiləsi aparılmışdır. 
 
 
 
 
 253 
 
QURBAN BAYRAMI MÜNASİBƏTİLƏ  
AZƏRBAYCAN XALQINA TƏBRİK 
 
Hörmətli həmvətənlər! 
Müqəddəs Qurban bayramı münasibətilə sizi və dünyanın 
müxtəlif guşələrində yaşayan bütün soydaşlarımızı ürəkdən 
təbrik edir, hər birinizə ən səmimi arzu və diləklərimi yetirirəm. 
İslamın bir din kimi tamamlanmasını və hidayət yolu olaraq 
bəşəriyyətə göndərilməsini özündə ehtiva edən Qurban 
mərasimləri müsəlmanlara xeyirxah amallar uğrunda hər cür 
fədakarlığa hazır olmanın və Uca Yaradana yaxınlığın fərəhini 
yaşatmaqla, insanları sülhə, əmin-amanlığa və qardaşlıq yoluna 
dəvət edir. 
Azərbaycan xalqının mənəvi-əxlaqi dəyərlər sistemində 
Qurban bayramının xüsusi yeri vardır. Xalqımız yüz illərdir ki, 
Allah və din yolunda mənəvi borcunu böyük təntənə ilə yerinə 
yetirir. Bu günlər ölkəmizin hər yerində Allahın adına qurbanlar 
kəsilir, dövlətimizin firavanlığı və tərəqqisi üçün dualar edilir, 
şəhidlərimizin ölməz xatirəsi ehtiramla yad olunur. 
Əziz bacı və qardaşlarım! 
Humanizm, xeyirxahlıq və bərabərlik rəmzi olan Qurban 
bayramı cəmiyyətimizdə milli-mənəvi həmrəyliyi və dözüm-
lülük ovqatını daha da gücləndirir, insanlar arasında şəfqət və 
mərhəmət duyğularının təntənəsini nümayiş etdirir. Bu mübarək 
gündə bir daha hamınıza Ulu Tanrıdan möhkəm cansağlığı, 
ailələrinizə xoşbəxtlik, süfrələrinizə bol ruzi-bərəkət 
arzulayıram. 
Qurban bayramınız mübarək olsun! 
İLHAM ƏLİYEV 
Azərbaycan Respublikasının Prezidenti 
 
Bakı, 4 noyabr 2011-ci il  
 
 
 
 254 
İSRAİLİN MİLLİ İNFRASTRUKTUR NAZİRİ  
UZİ  LANDAU İLƏ GÖRÜŞ 
 
Prezident sarayı  
 
10 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 10-da İsrail dövlətinin Milli İnfrastruktur naziri Uzi 
Landaunu qəbul etmişdir. 
Nazir Uzi Landau İsrail dövlətinin Prezidenti Şimon Peresin 
salamlarını dövlətimizin başçısına çatdırdı. 
Görüşdə Azərbaycan ilə İsrail arasında iqtisadi, sənaye, 
infrastruktur sahələri ilə bağlı əməkdaşlığa dair fikir müba-
diləsi aparıldı. 
Dövlətimizin başçısı prezident Şimon Peresin salamlarına 
görə minnətdarlığını bildirdi, onun da salamlarını İsrail döv-
lətinin başçısına çatdırmağı xahiş etdi. 
 
 
 
 
 255 
 
NORVEÇİN «STATOYL» ŞİRKƏTİNİN BAŞ  
İCRAÇI DİREKTORU  HELGE LUND İLƏ GÖRÜŞ 
 
Prezident sarayı  
 
10 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 10-da Norveçin «Statoyl» şirkətinin baş icraçı 
direktoru Helge Lundu qəbul etmişdir. 
«Statoyl» şirkətinin baş icraçı direktoru Helge Lund Azər-
baycanın BMT Təhlükəsizlik Şurasına üzv qəbul olunması mü-
nasibətilə prezident İlham Əliyevi təbrik etdi. O, dövlətimizin 
başçısı ilə Davosda keçirdiyi görüşü məmnunluqla xatırlatdı. 
Helge Lund təmsil etdiyi «Statoyl» şirkətinin Azərbaycandakı 
fəaliyyətinə yaradılan şəraitə görə dövlətimizin başçısına 
minnətdarlıq etdi. 
Azərbaycan prezidenti «Statoyl» şirkətinin ölkəmizdəki 
uğurlu fəaliyyətini yüksək qiymətləndirdi. 
Görüşdə «Statoyl» şirkətinin Azərbaycandakı birgə layihə-
lərdə iştirakı və əməkdaşlığın perspektivləri barədə fikir müba-
diləsi aparıldı. 
 
 
 
 
 
 256 
 
MACARISTAN RESPUBLİKASININ PREZİDENTİ 
PAL ŞMİTTİN AZƏRBAYCANA RƏSMİ SƏFƏRİ 
 
11 noyabr 2011-ci il 
 
Noyabrın 11-də Azərbaycan Respublikasında rəsmi 
səfərdə olan Macarıstan Respublikasının Prezidenti Pal Şmittin 
rəsmi qarşılanma mərasimi olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi prezident İlham Əliyevə raport 
verdi. 
Azərbaycan Respublikasının Prezidenti İlham Əliyev 
Macarıstan Respublikasının Prezidenti Pal Şmitti qarşıladı. 
Fəxri qarovul dəstəsinin rəisi Macarıstan Respublikasının 
Prezidentinə raport verdi. 
Macarıstanın və Azərbaycanın dövlət himnləri səsləndi. 
Dövlət başçıları Fəxri qarovul dəstəsinin qarşısından keç-
dilər. 
Macarıstan Respublikasının Prezidenti Azərbaycan əsgərlə-
rini salamladı. 
Azərbaycanın dövlət və hökumət nümayəndələri prezident 
Pal Şmittə, Macarıstan nümayəndə heyətinin üzvləri prezident 
İlham Əliyevə təqdim olundu. 
Fəxri qarovul dəstəsi hərbi marşın sədaları altında dövlət 
başçılarının qarşısından keçdi. 
 
 
 
 
 
 
 
 
 257 
 
MACARISTAN RESPUBLİKASININ PREZİDENTİ 
PAL ŞMİTT İLƏ TƏKBƏTƏK GÖRÜŞ 
 
Prezident sarayı  
 
11 noyabr 2011-ci il 
 
Noyabrın 11-də rəsmi qarşılanma mərasimindən sonra 
Azərbaycan Respublikasının Prezidenti İlham Əliyevin və 
Macarıstan Respublikasının Prezidenti Pal Şmittin təkbətək 
görüşü olmuşdur. 
Görüşdə ikitərəfli münasibətlərin müxtəlif sahələrdə inki-
şafından məmnunluq ifadə olundu. Ölkələrimiz arasında əla-
qələrin daha da genişləndirilməsi üçün yaxşı potensialın olduğu 
vurğulandı. 
Macarıstan Respublikasının Prezidenti Pal Şmittin Azər-
baycana rəsmi səfərinin ölkələrimiz arasında əməkdaşlığın 
daha da möhkəmləndirilməsi baxımından əhəmiyyəti qeyd 
edildi. 
Görüşdə ikitərəfli, regional və beynəlxalq məsələlər barədə 
fikir mübadiləsi aparıldı. 
 
 
 258 
 
GENİŞ TƏRKİBDƏ GÖRÜŞ 
 
Prezident sarayı  
 
11 noyabr 2011-ci il 
 
Noyabrın 11-də təkbətək görüş başa çatdıqdan sonra 
Azərbaycan Respublikasının Prezidenti İlham Əliyevin və 
Macarıstan Respublikasının Prezidenti Pal Şmittin nümayəndə 
heyətlərinin iştirakı ilə geniş tərkibdə görüşü olmuşdur. 
İ l h a m  Ə l i y e v: Hörmətli cənab Prezident! 
Hörmətli qonaqlar! Sizin hamınızı bir daha ürəkdən 
salamlayıram, Azərbaycana xoş gəlmisiniz! 
Bu, Macarıstan prezidentinin Azərbaycana ilk səfəridir. 
Əminəm ki, səfərin çox yaxşı nəticələri olacaqdır. 
İkitərəfli əlaqələrimiz uğurla inkişaf edir. Biz artıq Sizinlə 
bu barədə fikir mübadiləsi apardıq. Mən tam əminəm ki, Sizin 
səfəriniz bu əlaqələrin inkişafına dəyərli töhfə verəcəkdir. 
Siyasi əlaqələr iqtisadi sahədə əlaqələrin inkişafına da güclü 
təkan verir. Mən inanıram ki, bu gün keçiriləcək biznes-forum 
da iqtisadi sahədə əlaqələrin inkişafı üçün çox əhəmiyyətli 
olacaq,  Macarıstan–Azərbaycan əlaqələri yeni mərhələyə 
qədəm qoyacaqdır. 
Bir daha Sizi salamlayıram, xoş gəlmisiniz! 
P a l  Ş m i t t: Hörmətli cənab Prezident! 
Mən həm Sizin qarşınızda, həm Azərbaycan hökumətinin 
üzvləri qarşısında Azərbaycana Macarıstan prezidenti kimi, ilk 
səfərimdən böyük məmnunluq duyduğumu bildirmək istəyirəm.  
Biz Azərbaycanın müstəqilliyinin bərpa olunmasının 20-ci 
ildönümü ilə əlaqədar Sizi təbrik edirik. Qısa müddət ərzində 
çox yüksək nəticələr əldə etmisiniz. Avropada bu nəticələr 
haqqında deyirlər ki, Avropadakı ölkələrə bu nəticələri əldə 
etmək üçün bəlkə də 100 il lazım olardı.  
Çox şadam ki, Siz Macarıstanı Azərbaycanın strateji 
tərəfdaşı hesab edirsiniz. Avropada Macarıstanın mövqeyini 
 259 
nəzərə alaraq biz Sizin yaxın tərəfdaşınız da ola bilərik və 
əslində tərəfdaşınızıq. Eyni zamanda, ölkələrimiz bir-birinə 
dostcasına, mehribancasına yanaşır. 
Hesab edirəm ki, bütövlükdə ölkələrimiz qarşısında istifadə 
olunmalı bir çox imkanlar vardır. 
 
 
 260 
 
SƏNƏDLƏRİN İMZALANMASI  
MƏRASİMİ  
 
Prezident sarayı  
 
11 noyabr 2011-ci il 
 
Noyabrın 11-də Azərbaycan Respublikasının Prezidenti 
İlham Əliyevin və Macarıstan Respublikasının Prezidenti Pal 
Şmittin nümayəndə heyətlərinin iştirakı ilə geniş tərkibdə 
görüşü başa çatdıqdan sonra Azərbaycan–Macarıstan sənəd-
lərinin imzalanması mərasimi olmuşdur. 
«Azərbaycan Respublikasının Vergilər Nazirliyi və Maca-
rıstan Respublikasının Milli İqtisadiyyat Nazirliyi arasında 
vergi inzibatçılığı sahəsində əməkdaşlığa dair Memorandum»u 
Azərbaycan Respublikasının Macarıstan Respublikasındakı 
səfiri Vilayət Quliyev və Macarıstan Respublikasının Vergilər 
Agentliyinin müdirinin müavini Arnold Mixay imzaladılar. 
«Azərbaycan Respublikasının Müdafiə Nazirliyi və Maca-
rıstan Respublikasının Müdafiə Nazirliyi arasında hərbi sahədə 
əməkdaşlıq haqqında Saziş»i Azərbaycanın Macarıstandakı 
səfiri Vilayət Quliyev və Macarıstanın Azərbaycandakı səfiri 
Jolt Çutora imzaladılar. 
«Azərbaycan Respublikasının Ədliyyə Nazirliyi və Maca-
rıstan Respublikasının Dövlət İdarəçiliyi və Ədliyyə Nazirliyi 
arasında əməkdaşlıq haqqında Anlaşma Memorandumu»nu 
Azərbaycan Respublikasının Ədliyyə naziri Fikrət Məmmədov 
və Macarıstan Respublikasının Dövlət İdarəçiliyi və Ədliyyə 
Nazirliyinin Dövlət katibi Robert Repassi imzaladılar. 
«Azərbaycan Respublikasının Daxili İşlər Nazirliyi və 
Macarıstan Respublikasının Daxili İşlər Nazirliyi arasında 
əməkdaşlıq haqqında Anlaşma Memorandumu»nu Azərbaycan 
Respublikasının Daxili İşlər naziri Ramil Usubov və Macarıstan 
 261 
Respublikası Daxili İşlər Nazirliyinin Dövlət katibi Andras 
Tallai imzaladılar. 
«Azərbaycan Respublikasının Hökuməti və Macarıstan 
Respublikasının Hökuməti arasında fövqəladə hallar zamanı 
əməkdaşlıq və qarşılıqlı yardım sahəsində Saziş»i Azərbaycan 
Respublikasının Xarici İşlər naziri Elmar Məmmədyarov və 
Macarıstan Respublikası Daxili İşlər Nazirliyinin Dövlət katibi 
Andras Tallai imzaladılar. 
 
 
 262 
 
MACARISTAN PREZİDENTİ PAL ŞMİTT İLƏ 
BİRGƏ  MƏTBUAT ÜÇÜN  BƏYANATLARLA 
ÇIXIŞLAR   
 
11 noyabr 2011-ci il 
 
Noyabrın 11-də sənədlərin imzalanması mərasimindən 
sonra Azərbaycan Respublikasının Prezidenti İlham Əliyev və 
Macarıstan Respublikasının Prezidenti Pal Şmitt mətbuata 
bəyanatlarla çıxış etmişlər. 
  
Azərbaycan prezidenti İlham Əliyevin bəyanatı 
 
Hörmətli cənab Prezident! 
Hörmətli xanımlar və cənablar! 
Cənab Prezident, Sizi və nümayəndə heyətinizi Azər-
baycanda bir daha səmimiyyətlə salamlayıram. Ölkəmizə xoş 
gəlmisiniz! Sizin səfəriniz çox böyük əhəmiyyət daşıyır. Bu, 
Macarıstan prezidentinin Azərbaycana ilk rəsmi səfəridir. Ona 
görə bu səfər tarixi xarakter daşıyır və şadam ki, səfər çox 
uğurlu keçir. 
Bu gün keçirdiyimiz danışıqlar, apardığımız müzakirələr 
Macarıstan–Azərbaycan əlaqələrinin yüksək səviyyədə 
olduğunu bir daha təsdiq edir. Doğrudan da aramızda çox gözəl 
siyasi əlaqələr vardır. Bu əlaqələr artıq sınaqdan keçibdir. Biz 
beynəlxalq təşkilatlarda uğurlu əməkdaşlıq edirik və Sizin 
səfəriniz, əlbəttə ki, siyasi əlaqələrə yeni təkan verəcəkdir. 
Bilirəm ki, Sizinlə birlikdə Azərbaycana biznes  dairələrini 
təmsil edən böyük heyət gəlmişdir. Bu gün Macarıstan–
Azərbaycan biznes-forumu da keçirilir və əminəm ki, biznes 
dairələri arasında olan əlaqələr iqtisadi əməkdaşlığımıza da 
güclü təkan verəcəkdir. Biz bu sahədə hələ işləməliyik. İqtisadi 
əməkdaşlıq siyasi əməkdaşlığın səviyyəsinə çatmalıdır. 
 263 
Əminəm ki, biznes-forumun keçirilməsi bu işdə bizə kömək 
göstərəcəkdir. 
İqtisadi sahədə uğurlu əməkdaşlıq aparmaq üçün çox yaxşı 
imkanlar, perspektivlər vardır, ölkələrin potensialı da kifayət 
qədər güclüdür. Sadəcə, biznes strukturları bir-biri ilə daha da 
sıx əlaqədə olmalıdırlar.  Bu gün müzakirə etdiyimiz 
məsələlərin arasında regional təhlükəsizlik məsələlərinə də 
toxunduq. Xüsusilə Ermənistan–Azərbaycan, Dağlıq Qarabağ 
münaqişəsinin həlli ilə bağlı Azərbaycanın mövqeyini mən Sizə 
ifadə etdim. Bizim mövqemiz beynəlxalq hüquq normalarına 
əsaslanır. Beynəlxalq təşkilatların qəbul etdiyi qətnamə və 
qərarlar əsasında formalaşmışdır. Bu münaqişənin həlli 
beynəlxalq hüquq normaları əsasında olmalıdır. BMT 
Təhlükəsizlik Şurasının 4 qətnaməsi icra edilməlidir. 
Ermənistanın işğalçı qüvvələri Azərbaycanın torpaqlarından 
çıxarılmalıdır. Azərbaycan vətəndaşları öz doğma torpaqlarına 
qayıtmalıdırlar. Məsələ ilə bağlı kifayət qədər böyük sayda 
qərarlar verilmişdir. Beynəlxalq təşkilatlar bu məsələ ilə bağlı 
öz ədalətli mövqeyini bildirmişdir. Ümid edirik ki, tezliklə bu 
məsələ beynəlxalq normalar əsasında, Azərbaycanın ərazi 
bütövlüyü şərti ilə həllini tapacaqdır. 
Bu gün energetika sahəsində əməkdaşlığa da öz münasibə-
timizi bildirdik. Bu sahədə Macarıstan ilə Azərbaycan arasında 
əlaqələrin çox gözəl perspektivləri vardır. Mən ümid edirəm ki, 
yaxın illərdə bu sahədə, xüsusilə qaz sahəsində ölkələrimiz 
arasında əməkdaşlığın yeni formaları yaranacaqdır. Azərbaycan 
zəngin təbii ehtiyatlara malik olan ölkədir. Təşəbbüsümüzlə 
həyata keçirilən enerji layihələri nəinki bizim, region ölkələrin 
enerji təhlükəsizliyini də təmin edir. Avropa ölkələri ilə enerji 
sahəsində əməkdaşlığımız çox uğurludur. Azərbaycan nefti 
artıq bir neçə il ərzində Avropa bazarlarına çıxarılır və əminəm 
ki, qazla bağlı təşəbbüslərimiz də bizə eyni səviyyədə uğur 
gətirəcəkdir. Əlbəttə ki, enerji sahəsindəki əməkdaşlıq iki ölkə 
arasındakı əlaqələrə yeni təkan verəcəkdir. Mən çox şadam ki, 
ölkələrimizin enerji şirkətləri də çox sıx əməkdaşlıq edirlər. Bu 
 264 
əməkdaşlıq Macarıstan–Azərbaycan əlaqələrinin inkişafına 
müsbət təsir göstərməkdədir. 
Azərbaycan Avropa İttifaqı ilə enerji sahəsində, xüsusilə 
«Cənub Qaz Dəhlizi» ilə bağlı uğurlu əməkdaşlıq edir. Bu 
məsələ ilə bağlı bu ilin əvvəlində Avropa İttifaqı ilə Azərbaycan 
arasında Bəyannamə imzalanmış, işçi qrupu yaradılmışdır. 
Hazırda işçi qrupunun nümayəndələri «Cənub Qaz Dəhlizi»nin 
reallaşması üçün səylərini göstərməkdədirlər. Enerji sahəsindəki 
əməkdaşlıq Avropa İttifaqı–Azərbaycan əlaqələrinin inkişafına 
müsbət təsir göstərəcəkdir. Bu əməkdaşlıq qarşılıqlı maraqlar 
üzərində qurulubdur. Bütövlükdə Avropa İttifaqı–Azərbaycan 
əlaqələri uğurla inkişaf edir. Macarıstan bütün dövrlərdə bu 
əməkdaşlığa öz dəstəyini vermişdir. Biz bu dəstəyi bu gün də 
hiss edirik və buna görə Sizə minnətdarıq. 
Bu yaxınlarda «Şərq Tərəfdaşlığı» sammiti keçirilmişdir və 
Azərbaycan sammitdə iştirak etmişdir. Əldə edilmiş nəticələr 
imkan verəcək ki, növbəti illərdə Avropa İttifaqı ilə Azərbaycan 
arasında əlaqələr yeni mərhələyə qədəm qoysun.   
Bu gün biz Sizinlə mədəniyyət, humanitar sahədə əmək-
daşlığa da toxunduq. Bu sahədə əməkdaşlığın qədim tarixi 
kökləri vardır. Bizim ölkələrin vətəndaşları bir-birini daha da 
yaxından tanımalıdırlar, daha da sıx təmasda olmalıdırlar. 
Əminəm ki, Sizin səfəriniz və bizim cəmiyyətlərə göndərilən 
çox gözəl və müsbət siqnal, əlbəttə, insanlar arasındakı 
əlaqələrə də müsbət təsir göstərəcəkdir. 
Bütövlükdə, cənab Prezident, qeyd etməliyəm ki, biz 
Macarıstan ilə əməkdaşlığa çox böyük əhəmiyyət veririk. Bir 
daha demək istəyirəm ki, bu əməkdaşlığın artıq gözəl tarixi 
vardır. Gələn il biz diplomatik münasibətlərimizin qurulmasının 
20 illiyini qeyd edəcəyik. Münasibətlərimizin mahiyyəti və 
məzmunu da çox dəyərlidir. Ən önəmlisi ondan ibarətdir ki, 
perspektivlər də çox ümidvericidir. 
Mən Sizi bir daha Azərbaycanda səmimiyyətlə salamlayı-
ram, bir daha Sizə «Xoş gəlmisiniz!» – deyirəm. 
  
 265 
 
Macarıstan prezidenti  Pal Şmittin bəyanatı 
  
Hörmətli cənab Prezident! 
Hörmətli media nümayəndələri, xanımlar və cənablar! 
Mən bir daha bəyan etmək istəyirəm ki, bu dəvətə görə 
prezident İlham Əliyevə dərin təşəkkürümü bildirirəm. Əslində 
bu elə bir fürsətdir ki, xalqlarımız bir-birinə daha da yaxınlaşır 
və öz aralarında daha sıx əlaqələr qururlar. 
Cənab Prezident artıq Macarıstana səfər etmişdir. Bir il öncə 
Baş nazir Orban Azərbaycana səfər etmiş və bu səfərlər zamanı 
çox mühüm danışıqlar aparılmışdır. 
Mən Macarıstan prezidenti kimi, Azərbaycana, müstəqil 
ölkənizə ilk səfərimi edirəm və mən burada tək deyiləm. 
Mühüm hökumət üzvləri, ölkəmizin işgüzar dairələrinin 
təmsilçiləri məni müşayiət edirlər. Mən dərin təşəkkürümü 
bildirirəm ki, burada biznes-forum təşkil olunacaqdır. Mən 
şəxsən öz mövqemi bildirmək istəyirəm ki, biz münasi-
bətlərimizin inkişafına çox ciddi şəkildə yanaşırıq. 
Fürsətdən istifadə edərək bildirmək istəyirəm ki, biz Bir-
ləşmiş Millətlər Təşkilatı çərçivəsində çox dostcasına, meh-
ribancasına bir mübarizə apardıq. Biz də istərdik ki, qeyri-daimi 
üzvlüyə seçilək. Lakin Azərbaycanın qələbəsi, həmçinin bizim 
də ürəyimizcə oldu. Biz Azərbaycana sıx, yaxın tərəfdaş kimi 
yanaşırıq. Bizim mədəni köklərimiz vardır. Biz burada bir çox 
sözləri məhz bu sahəyə aid söylədik. Həmçinin ikitərəfli 
münasibətlər çərçivəsində, Macarıstan ilə Azərbaycan 
arasındakı əlaqələr sahəsində və eyni zamanda, Avropa İttifaqı 
ilə münasibətlər sahəsində bir çox addımları atırıq. Biz bundan 
sonra da əlimizdən gələni edəcəyik ki, Azərbaycan xalqı 
mümkün qədər qısa müddət ərzində asanlıqla vizalar ala bilsin 
və səfərlər etsin. Mən çox şadam ki, bu danışıqlar 
sürətləndiriləcəkdir. 
Biz bu gün çox mühüm danışıqlar apardıq. Əslində bizim 
görə biləcəyimiz işlər, xalqlarımız, azərbaycanlı dostlarımız 
 266 
üçün görəcəyimiz işlər, əsasən kənd təsərrüfatı, suvarma, suyun 
təmizlənməsi sahələrindəki işlərə aid olan məsələlərdir ki, 
Macarıstanın bu sahədə böyük təcrübəsi vardır. Macarıstanda 
əczaçılıq sənayesi inkişaf etmişdir və biz çox istərdik ki, siz də 
müxtəlif tenderlərdə iştirak edəsiniz. 
Mən xüsusilə qeyd etmək istəyirəm ki, hazırda, demək olar, 
bütün  Avropanın diqqəti Bakıya yönəlib. Çünki hamı o ümidlə 
yaşayır ki, məhz bu marşrutda, buradan Avropaya çatdırılacaq 
enerji resurslarının marşrutlarında şaxələndirmə təmin 
olunacaqdır. 
Mən mədəniyyət, idman, təhsil, elm sahələrindəki əmək-
daşlığımızı da qeyd etmək istərdim. Mən cənab Prezidentin 
diqqətini bir fakta yönəltdim ki, biz hər il böyük, mühüm 
tədbirlər keçiririk. Onlardan biri qurultay adlanır və həmin 
tədbirdə dörddəbir milyon şəxs iştirak edir. Əslində həmin 
tədbirlər çərçivəsində biz öz ümumi köklərimizi müzakirə 
edirik. Hesab edirəm ki, ölkələrimiz arasında münasibətlər 
dostluğa əsaslanır. 
Biznes sahəsində də əlaqələrimiz genişlənir və bizim üçün 
olduqca vacibdir ki, həmçinin insanlar arasında da yaxınlaşma 
olsun. Biz çox mühüm sazişlərin imzalanmasında iştirak etdik. 
İki ölkənin əməkdaşlığı bir sıra qanunverici sənədlərlə 
tənzimlənir. Bu gün imzalanmış sənədlər mühüm əhəmiyyət 
kəsb edir. Hesab edirik ki, bu, aramızda olan etimadı daha da 
gücləndirəcək və müvafiq qurumlar arasında əməkdaşlıq 
genişlənəcəkdir. Mən bundan sonra da qurumlarımızdan 
təkliflər gözləyirəm. Bu gün bizim növbəti danışıqlarımız 
olacaq. Mən parlamentin spikeri ilə, Baş nazir ilə görüşlər 
keçirəcəyəm. 
Cənab Prezident, Sizə olduqca minnətdaram, Siz gözəl bir 
sürpriz hazırlamısınız. Bəstəkar Listin əsərlərinə həsr olunmuş 
konsert təşkil olunacaqdır. Biz Sizə çox minnətdarıq ki, Avropa 
musiqisinin təmsilçisinə bu qədər diqqətlə yanaşırsınız. 
 
 
 267 
 
ALİ QONAĞIN ŞƏRƏFİNƏ RƏSMİ ZİYAFƏTDƏ 
İŞTİRAK  
 
11 noyabr 2011-ci il 
 
Noyabrın 11-də Azərbaycan Respublikasının Prezidenti 
İlham Əliyevin adından ölkəmizdə rəsmi səfərdə olan Maca-
rıstan Respublikasının Prezidenti Pal Şmittin şərəfinə rəsmi 
ziyafət verilmişdir. 
Prezident İlham Əliyev Macarıstan dövlətinin başçısını və 
nümayəndə heyətini Azərbaycanda bir daha salamladı. Bildirdi 
ki, bu səfər ikitərəfli əməkdaşlıq əlaqələrinin inkişafında yeni 
mərhələ olacaqdır. 
Səfər çərçivəsində aparılan müzakirələrin faydalı olduğunu 
deyən Azərbaycan prezidenti bildirdi ki, 2008-ci ildə Maca-
rıstana etdiyi dövlət səfərindən keçən dövr ərzində əlaqələr 
daha da inkişaf edib, qarşılıqlı səfərlər ikitərəfli əməkdaşlığın 
inkişafında mühüm rol oynayıb. 
İ l h a m  Ə l i y e v: Macar və Azərbaycan xalqları arasında 
münasibətlərin qədim tarixi vardır. Hələ XV–XVII əsrlərdə 
Ağqoyunlu və Səfəvi dövlətləri ilə macar krallıqları arasında 
diplomatik əlaqələr və ticarət münasibətləri mövcud olmuşdur. 
Müxtəlif dövrlərdə Azərbaycan ədəbiyyatının görkəmli 
simalarının əsərləri macar dilinə, macar ədiblərinin əsərləri 
Azərbaycan dilinə tərcümə edilmişdir. Dünyada məşhur olan 
Azərbaycan muğamı və simfonik musiqisi Macarıstanda 
maraqla dinlənilir. 
Mən Macarıstan ilə Azərbaycan arasında münasibətlərin 
inkişafına xüsusi əhəmiyyət verirəm. Macarıstan Azərbaycanın 
müstəqilliyini tanıyan ilk dövlətlərdən biridir. Növbəti il isə biz 
diplomatik münasibətlərimizin qurulmasının 20 illiyini qeyd 
edəcəyik. Ölkəmizin xarici siyasətində Avropa İttifaqı və 
Avoatlantik strukturları ilə əməkdaşlıq mühüm yer tutur. Bu 
gün Azərbaycan regionun əsas iqtisadi mərkəzlərindən biridir 
və Avropa ölkələrinin enerji təhlükəsizliyinə mühüm töhfə 
 268 
verir. Bununla yanaşı, Azərbaycan regionda sülhün, sabitliyin 
tərəfdarıdır.  
Tarixi torpağımız olan Dağlıq Qarabağ və ətrafındakı digər 7 
rayon 20 ildən artıqdır ki, Ermənistan tərəfindən zəbt olunub. 
İşğal olunmuş ərazilərdə Ermənistanın həyata keçirdiyi etnik 
təmizləmə siyasəti nəticəsində bir milyondan artıq azərbaycanlı 
qaçqın və məcburi köçkün vəziyyətinə düşmüşdür. Münaqişə ilə 
bağlı BMT Təhlükəsizlik Şurasının dörd qətnaməsi, ATƏT, 
Avropa Şurası, NATO, Avropa Parlamenti, İslam Əməkdaşlığı 
Təşkilatı və digər beynəlxalq təşkilatların qərar və qətnamələri 
vardır. Bizim qəti mövqemiz bundan ibarətdir ki, münaqişə 
ancaq beynəlxalq hüquq normalarına uyğun və Azərbaycanın 
ərazi bütövlüyü çərçivəsində həll olunmalıdır. 
P a l  Ş m i t t: Azərbaycan və macar xalqları arasında 
münasibətlərin tarixi uzaq keçmişə təsadüf edir və həmin vaxt-
lardan etibarən hər iki millət hunlar, skiflər, xəzərlər kimi eyni 
toplumun bir hissəsi olaraq ümumi qədim irsə malikdirlər və 
qan qohumluğu, mədəniyyət və dil sahələrində oxşarlıqlar bizi 
bir-birimizə bağlayır. Gələn ilin avqust ayında Macarıstanda 
keçiriləcək Millətlər Məclisinin IV qurultayı həmin qan 
qohumluğunun mühüm təzahürü olacaq və biz həmin tədbirdə 
Azərbaycan xalqının da nümayəndələrini gözləyirik. 
Sizi əmin edirəm ki, Macarıstan Azərbaycanın Avroatlantik 
inteqrasiyasına yönəlmiş səylərinə böyük dəstək verir. Biz Sizin 
adət-ənənələrinizə və dəyərlərinizə hörmətlə yanaşırıq. 
Regionda ən inkişaf etmiş dövlət hesab edirik. Bizim üçün 
Azərbaycan regionda yaxın dost və mühüm tərəfdaşdır. 
Bu səfər mədəniyyət, təhsil və elm sahələrində mövcud 
münasibətləri daha da dərinləşdirmək üçün yaxşı fürsətdir. 
Ölkələrimiz iqtisadiyyat, ticarət və enerji sahələrində əlaqələri 
dinamik şəkildə inkişaf etdirmək üçün yaxşı potensiala 
malikdir. Mən Azərbaycan xalqına sülh, əmin-amanlıq və 
firavanlıq arzulayıram.  
 
 
 269 
 
AZƏRBAYCAN–MACARISTAN  
BİZNES-FORUMU  
 
11 noyabr 2011-ci il 
 
Noyabrın 11-də Bakıda Azərbaycan–Macarıstan biznes- 
forumu keçirilmişdir. 
Azərbaycan prezidenti İlham Əliyev və Macarıstan prezi-
denti Pal Şmitt biznes-forumda iştirak etmişlər. 
Forum iştirakçıları dövlət başçılarını hərarətlə qarşıladılar. 
Azərbaycan və Macarıstan prezidentləri forumda çıxış 
etdilər.  
 
Azərbaycan prezidenti İlham Əliyevin çıxışı 
 
Hörmətli cənab Prezident! 
Hörmətli qonaqlar, xanımlar və cənablar! 
Cənab Prezident, mən Sizi Azərbaycanda bir daha səmi-
miyyətlə salamlayıram. Ölkəmizə xoş gəlmisiniz! 
Bu gün Macarıstan–Azərbaycan əlaqələrinin tarixində çox 
əlamətdar bir gündür – Macarıstan prezidentinin Azərbaycana 
ilk rəsmi səfəridir. Bu səfər əlaqələrimizin tarixində xüsusi yer 
tutacaqdır, çünki bu birinci rəsmi səfərdir. 
Mən 3 il əvvəl Macarıstana rəsmi səfər etmişəm və səfərin 
nəticələri çox uğurlu olmuşdur. O səfərdən sonra ikitərəfli 
əlaqələrimizin inkişafında yeni mərhələ başlanmışdır. Cənab 
Prezident, əminəm ki, Sizin səfəriniz də münasibətlərimizin 
inkişafı üçün çox əhəmiyyətli olacaqdır. 
Bu gün keçirdiyimiz görüş və apardığımız  danışıqlar, fikir 
mübadiləsi onu göstərir ki, aramızda çox səmimi münasibətlər 
mövcuddur. Siyasi əlaqələrimiz çox yüksək səviyyədədir. Biz 
münasibətlərimizi dostluq, tərəfdaşlıq prinsipləri üzərində 
qurmuşuq. Əminəm ki, növbəti illərdə bu əlaqələr ancaq 
güclənəcəkdir. Bunu deməyə əsas verən amillər kifayət qədər 
 270 
çoxdur. Sizin böyük heyətlə Azərbaycana səfər etməyinizdir. 
Şübhə etmirəm ki, bu səfər  əlaqələrimizin inkişafına yeni və 
güclü təkan verəcəkdir. 
Əlaqələrimiz çoxşaxəlidir, bütün sahələri əhatə edir. Bu 
əlaqələr tarixi köklər üzərində qurulmuşdur. Bu gün cənab 
Prezidentlə fikir mübadiləsi əsnasında bu tarixə də nəzər 
yetirdik. Xalqlarımız arasındakı dostluq əlaqələri böyük tarixə 
malikdir. Bu çox güclü tarixi zəmin ikitərəfli əlaqələrin inkişafı 
üçün də əhəmiyyətlidir. 
Biz Avropa İttifaqı ilə Azərbaycan arasında olan əlaqələrin 
inkişafına töhfələrimizi veririk. Macarıstan bütün dövrlərdə 
Azərbaycanın Avroatlantik strukturlara inteqrasiya siyasətini 
dəstəkləmişdir. Bu yaxınlarda keçirilmiş «Şərq Tərəfdaşlığı» 
zirvə görüşü bir daha Avropa İttifaqı–Azərbaycan əlaqələrinin 
inkişafı üçün önəmli addım olmuşdur, bu əlaqələrin çox gözəl 
gələcəyi vardır. 
Bu gün forumda daha çox iqtisadi sahədəki əməkdaşlıq 
haqqında söhbət açılacaqdır. Biznes-forum hər iki tərəfin, hər 
iki ölkənin iqtisadi imkanlarını bir-birinə təqdim edəcəkdir. 
Buna böyük ehtiyac vardır. İqtisadi əlaqələrimiz güclənərsə, 
digər sahələrdəki əlaqələrə də çox müsbət təsiri olacaqdır. Biz 
statistik rəqəmlərə baxanda bəzən təəssüflənirik ki, nə üçün 
Macarıstan ilə Azərbaycan arasında iqtisadi əlaqələr, ticarət 
dövriyyəsi istədiyimiz səviyyədə deyildir?! Hesab edirəm, ən 
başlıca səbəb ondan ibarətdir ki, biznes dairələri bir-birini yaxşı 
tanımırlar. Hər iki ölkənin iqtisadi potensialı haqqında kifayət 
qədər məlumat yoxdur. Bu məlumatsızlıq istər-istəməz iqtisadi 
sahədəki əməkdaşlığı əngəlləyir. Bugünkü biznes-forumun 
başlıca məqsədi ondan ibarət olmalıdır ki, hər iki ölkənin və bir 
halda ki, bu forum Azərbaycanda keçirilir, ilk növbədə 
Azərbaycanın iqtisadi imkanları təqdim edilsin, reallaşan 
infrastruktur və sənaye layihələri haqqında məlumat verilsin. 
Azərbaycanda mövcud olan qanunvericilik bazası, vergilərlə 
bağlı vəziyyət geniş şəkildə təqdim edilsin. 
 271 
Azərbaycanın iqtisadi inkişafı planlı şəkildə həyata keçirilir. 
Özəl sektorun bu işlərdə çox böyük rolu vardır. Ölkəmizin 
ümumi daxili məhsulunda özəl sektorun payı 80 faizdən 
yuxarıdır. Demək olar ki, bu sahədə çox köklü iqtisadi 
islahatları artıq başa çatdırmışıq. Müxtəlif dövlət pro-
qramlarımız, konkret icra mexanizmlərimiz vardır. Azərbay-
canda, misal üçün, gələn il və ondan sonrakı illərdə görüləcək 
işlər haqqında konkret sənədlər və layihələr mövcuddur. 
Əminəm ki, Macarıstanın iş adamları əgər planlarımızla tanış 
olsalar, Azərbaycanda daha da səmərəli şəkildə fəaliyyət 
göstərə bilərlər. 
Təkcə keçən il iqtisadiyyata 16 milyard dollardan çox sər-
mayə qoyulmuşdur. Əsas hissəsi yerli – Azərbaycan sərma-
yəsidir. Xarici investisiyaların cəlb edilməsi üçün ölkədə ardıcıl 
siyasət aparılır və deyə bilərəm ki, MDB məkanında birbaşa 
xarici sərmayələrin həcminə görə Azərbaycan qabaqcıl 
yerlərdədir. Son 15 il ərzində Azərbaycan iqtisadiyyatına 100 
milyard dollardan çox sərmayə qoyulmuşdur ki, bu da hərtərəfli 
iqtisadi inkişafımıza güclü təkan vermişdir. 
Hazırda iqtisadi siyasətlə bağlı əsas prioritet məsələlərimiz 
ölkə iqtisadiyyatının şaxələndirilməsidir. Energetika amilindən 
asılılığımızı azaltmaq, özəl sektoru inkişaf etdirmək üçün, 
həmçinin kiçik və orta sahibkarlığın inkişafı və 
stimullaşdırılması üçün də konkret proqramlar icra edilir. 
Macarıstan şirkətləri Azərbaycanda müxtəlif layihələrdə 
investorlar kimi iştirak edə bilərlər. Biz bunu  alqışlayırıq. 
Azərbaycanda Macarıstan kapitalı ilə təmin edilmiş müəssisələr 
yaradıla bilər. Qonşu ölkələrlə iqtisadi sahədə əməkdaşlığımız 
çox uğurludur, bu müəssisələr həm Azərbaycanın artan bazarını 
təmin edə, qonşu ölkələrə də Azərbaycanda istehsal olunan 
məhsul ixrac edilə bilər. Həm Azərbaycan bazarı, həm qonşu 
ölkələrin böyük bazarları burada yaradılacaq birgə 
müəssisələrin işləməsi üçün yaxşı şərait yarada bilər. Qeyd 
etdiyim kimi, Azərbaycanda reallaşan müxtəlif infrastruktur 
layihələrində Macarıstan şirkətləri iştirak etməlidirlər və biz 
 272 
bunu alqışlayırıq. Əminəm ki, bu gün burada veriləcək 
məlumatlar, təqdimatlar kifayət qədər dolğun olacaqdır. Bu da 
Macarıstan şirkətlərinə köməklik  göstərə bilər. 
Azərbaycan şirkətləri də indi xaricə sərmayələrin qoyuluşu 
ilə bağlı öz təşəbbüslərini irəli sürür, müxtəlif ölkələrdə uğurla 
fəaliyyət göstərir, Avropa qitəsində böyük investisiyaları 
reallaşdırırlar. İlk növbədə, energetika, turizm, infrastruktur 
sahələrində. Bütövlükdə iqtisadi siyasətimizin indiki 
mərhələdəki prioritetləri ondan ibarətdir ki, biz daha çox xarici 
bazarlara investisiya qoyuluşu ilə məşğul olmalıyıq. Ölkə 
daxilində təbii ki, inkişafımız üçün lazım olan investisiya 
layihələri, bütün infrastruktur layihələri icra edilir. Hazırda biz 
siyasətimizi elə qururuq ki, həm məhsullarımızla, həm maliyyə 
kapitalımızla xarici ölkələrin bazarlarına çıxa bilək. Burada 
dövlət və özəl sektor arasındakı tərəfdaşlıq mühüm rol oynaya 
bilər. Bu imkanları da nəzərdən keçirməliyik. 
Azərbaycan iqtisadiyyatı öz dayanıqlığını göstərmişdir. 
Hətta ən ağır böhranlı illərdə – 2–3 il əvvəl Azərbaycanda 
iqtisadi artım böyük rəqəmlərlə ölçülürdü. Bütövlükdə son 7-8 il 
ərzində Azərbaycanda ümumi daxili məhsul 3 dəfə, yəni 300 
faiz artmışdır. Sənaye istehsalı da 3 dəfə artmışdır. 900 mindən 
artıq yeni iş yerləri açılmışdır. Yoxsulluğun səviyyəsi 5 dəfə 
azalmışdır, dövlət büdcəsinin xərcləri 20 dəfə artmışdır. Bu il 
də iqtisadi sahədə artım müşahidə olunur və bu artım indi daha 
çox qeyri-neft sektorunda özünü göstərir. Qeyri-neft 
sektorundakı artım təxminən 9 faiz səviyyəsindədir. Kənd 
təsərrüfatında da artım 7 faizdən çoxdur. 
Kənd təsərrüfatı məsələlərinə gəldikdə, bu barədə də biz bu 
gün fikir mübadiləsi apardıq. Macarıstanın bu sahədə çox 
zəngin təcrübəsi vardır və bu təcrübə bizim üçün də böyük 
maraq kəsb edir. Bu gün kənd təsərrüfatı, turizm, informasiya-
kommunikasiya texnologiyaları, əczaçılıq sahələri üzrə də 
məlumatlar veriləcəkdir.  
Enerji sektoru haqqında danışmamaq mümkün deyildir. 
Dünyada sənaye üsulu ilə ilk neft Azərbaycanda hasil 
 273 
edilmişdir. Dəniz yataqlarından da dünya miqyasında ilk neft 
burada hasil edilmişdir. İkinci dünya müharibəsində Azər-
baycan Sovet İttifaqının yanacağının 70–80 faizini vermişdir və 
faşizm üzərində qələbədə Azərbaycan neftçilərinin müstəsna 
rolu olmuşdur. Hazırda neftimiz dünya və Avropa bazarlarına 
ixrac edilir. Bəzi Avropa ölkələrinin enerji balansında 
Azərbaycan nefti 25–30 faiz təşkil edir.  
Azərbaycan dünyada qaz ölkəsi kimi də özünü təqdim 
etməyə başlamışdır və bu sahədə potensial kifayət qədər 
böyükdür. Aşkar edilmiş nəhəng qaz yataqları imkan verəcəkdir 
ki, ən azı 100 il özümüzü və tərəfdaşlarımızı qazla təmin edə 
bilək. Geniş nəqliyyat şəbəkəmiz vardır. 7 neft-qaz kəmərimiz 
fəaliyyət göstərir ki, resurslarımızı müxtəlif istiqamətlər üzrə 
dünya bazarlarına çıxarır. Bu ilin əvvəlində Avropa İttifaqı ilə 
Azərbaycan arasında «Cənub Qaz Dəhlizi» üzrə imzalanmış 
Bəyannamə əlaqələrin inkişafına da çox müsbət təsir 
göstərmişdir. Növbəti illərdə Azərbaycan qaz sahəsində 
Macarıstanla və digər Avropa ölkələri ilə də səmərəli 
əməkdaşlıq qura biləcəkdir. 
Bir daha, cənab Prezident, Sizi salamlayıram, forum 
iştirakçılarını salamlayıram. Əminəm ki, forumun çox gözəl 
nəticələri olacaqdır və Macarıstan–Azərbaycan əlaqələrinin 
inkişafına da töhfəsini verəcəkdir. Diqqətinizə görə sağ olun! 
 
Macarıstan prezidenti  Pal Şmittin çıxışı  
 
Möhtərəm cənab Prezident!  
Xanımlar və cənablar, hörmətli dostlar!  
Burada biznes-forumun iştirakçılarını salamlamaqdan şərəf 
hissi duyuram. Mən xüsusi məmnunluqla qeyd edirəm ki, biz bu 
tədbiri cənab prezident Əliyev ilə birgə açırıq. Bu bir daha 
iqtisadiyyata, iqtisadi sahədə çalışan müxtəlif müəssisələrə 
verilən xüsusi diqqətin təzahürüdür. Mən səfərim zamanı 
Azərbaycanı daha yaxşı tanımaq, Azərbaycan prezidenti ilə fikir 
 274 
mübadiləsi aparmaq imkanı qazandım. Burada gördüyüm bütün 
işlərdən, aparılan bütün tikinti işlərindən çox məmnun oldum. 
Hamımıza məlumdur ki, Azərbaycan Qafqaz regionunun 
mühüm ölkəsidir.  Bizim üçün də strateji tərəfdaşdır, münasi-
bətlərimizi, əlaqələrimizi əngəlləyən hər hansı bir meyar 
mövcud deyildir. Məqsədimiz müxtəlif sahələrdə əməkdaşlıq 
etməkdir. Biz maraqlıyıq ki, iki tərəf arasında birbaşa 
əməkdaşlıq aparılsın, ticarət palatalarımız əməkdaşlıq etsin və 
hər iki tərəfin birbaşa imkanları olsun. Biz mütləq buna şərait 
yaratmalıyıq. 
Bu yaxınlarda Azərbaycan–Macarıstan iqtisadi münasibət-
lərində müəyyən tənəzzül müşahidə olunurdu. Biz bunu 
dəyişməliyik. Azərbaycanın müvafiq nazirlikləri və Macarıs-
tanın dövlət qurumları iqtisadi sahədə lazımi qanunverici bazanı 
yaradıblar və bu bizim bu sahədəki münasibətlərimizi daha da 
gücləndirməlidir. Sərmayələrin qorunması və ikiqat 
vergitutmanın aradan qaldırılması ilə bağlı sazişlər artıq 
qüvvəyə minir. Dövlətlərimizin  hökumətlərarası sazişləri də 
artıq işləyir. Bu səfər çərçivəsində Daxili İşlər Nazirliyi, 
Müdafiə Nazirliyi və vergilər sahəsində sazişlər imzalanmışdır. 
Qeyd etmək istərdim ki, əvvəlcə hər hansı bir razılaşma üçün 
bir-birimizi salamlamaq lazım idi. İndi isə müqavilə üçün əlavə 
əsaslar tələb olunur – bank razılaşmaları və s. Qeyd etmək 
istəyirəm ki, iradə olan yerdə aramızda birbaşa əlaqələrin 
qurulması üçün daha yaxşı şəraitlər yaranır. 
Əgər 2010-cu ildə bizdə 10 milyon dollar həcmində ticarət 
dövriyyəsi var idisə, 2011-ci ildə bu rəqəm 78 milyona 
çatmışdır. Bu da böyük bir tərəqqidir. Hesab edirəm ki, bu 
sahədə münasibətlərimizin gücləndirilməsi üçün imkanlar vardır. 
Məhz bu məqsədlə biz bugünkü tədbiri təşkil etmişik. Hesab 
edirik ki, hər iki ölkənin işgüzar dairələri arasında birbaşa 
təmaslar olacaqdır. Burada əyləşən şəxslərlə birbaşa təmas o 
deməkdir ki, hər iki tərəfin maraqlarına cavab verən sazişlər 
imzalanacaqdır. 
 275 
Mən bəyan edirəm ki, Azərbaycanda infrastruktur sahəsində 
aparılan böyük işlər bizdə dərin iftixar hissi yaradır və bu bizim 
Azərbaycana, Sizin ölkənizə xüsusi münasibətimizin 
mənbəyidir. Biz bilirik ki, Azərbaycan beynəlxalq sahədə 
özünəməxsus yer tutur. Macarıstan Respublikası bu yaxınlarda 
Ticarət evi yaratmaq fikrindədir. Hesab edirəm ki, bu da 
ikitərəfli münasibətlərin sonrakı inkişafı üçün yaxşı zəmin 
yaradacaqdır. Arzu edərdik ki, gələcəkdə Budapeştdə 
Azərbaycanın da Ticarət evi açılsın. 
Hörmətli xanımlar və cənablar, biz Azərbaycanın məhz 
qeyri-neft sektorunda həyata keçirdiyi layihələrə xüsusi diqqətlə 
yanaşırıq. Biz bilirik ki, enerji mənbələrinin işlənilməsi, onların 
hasilatı daimi deyildir və Azərbaycanın rəhbərliyi bunu anlayır 
və görür. Bizim üçün həmin perspektiv məqsədlərə yönəlmiş 
layihələrin həyata keçirilməsində iştirak etmək çox vacib olardı. 
Macarıstanın şirkətləri nou-hau hesabına böyük dəyişikliklərə 
nail olmuşdur. Gələn illər ərzində bizdə maşınqayırma, 
elektronika, biotexnologiyalar, informasiya texnologiyaları, 
logistika məsələlərinə xüsusi diqqət yetiriləcəkdir və xidmət 
sahəsi də diqqət mərkəzində olacaqdır. Bu forumdan sonra 
Azərbaycan tərəfdaşları macar firmalarının konkret təklifləri ilə 
tanış olacaqlar. Ola bilsin ki, öz aralarında müəyyən sazişlərə də 
nail olacaqlar. 
Hörmətli cənab Prezident, icazə verin, bir məsələni qeyd 
edim. Biz bu gün artıq bir sazişə nail olduq. Nahar zamanı mən 
27 il Beynəlxalq Olimpiya Komitəsində işlədiyimi söylədim. 
Mən bilirəm ki, Siz də öz ölkənizin Olimpiya Komitəsinin 
rəhbərisiniz. Mən artıq öz istəyimə nail oldum. Biz bu sahədə 
əməkdaşlıq barədə razılaşma əldə etdik. 
Hörmətli dostlar, icazə verin, sizə uğurlu iş arzulayım. 
Diqqətinizə görə minnətdaram. 
  
        
 
 
 276 
 
HEYDƏR ƏLİYEV FONDU İLƏ TANIŞLIQ 
 
11 noyabr 2011-ci il 
 
Noyabrın 11-də Azərbaycan Respublikasında rəsmi 
səfərdə olan Macarıstan prezidenti Pal Şmitt Heydər Əliyev 
Fondunu ziyarət etmişdir. 
Macarıstanın dövlət başçısını Azərbaycan prezidenti İlham 
Əliyev və xanımı Mehriban Əliyeva qarşıladılar. 
Prezident İlham Əliyev ali qonağa Azərbaycan xalqının 
ümummilli liderinin xatirəsinə yaradılmış  Fondun məqsədi və 
fəaliyyəti barədə məlumat verdi. 
Bildirildi ki, Fond ümummilli liderin zəngin irsini öyrənir və 
təbliğ edir, müxtəlif sosial-iqtisadi, humanitar layihələr həyata 
keçirməklə Azərbaycanın tərəqqisinə, mədəniyyətinin inkişafına 
və tarixinin öyrənilməsinə köməklik göstərir.Ulu öndərin 
hakimiyyətdə olduğu dövr Azərbaycan tarixinin ən şərəfli 
səhifələrindən biridir. Bu gün beynəlxalq birlik tərəfindən 
ölkəmizin misilsiz uğurları kimi qəbul edilən sosial-iqtisadi 
inkişaf, əldə olunan nailiyyətlər məhz ümummilli liderin 
fəaliyyətinin bəhrələridir. 
Ali qonaq fenomen şəxsiyyət Heydər Əliyevin həyatının ən 
müxtəlif məqamlarını əks etdirən və Azərbaycan tarixinin bütöv bir 
dövrü barədə geniş təsəvvür yaradan çoxlu sənədlərlə, dünyanın 
tanınmış siyasi xadimlərinin bəxşiş etdikləri hədiyyələrlə, ulu 
öndərə həsr olunmuş kitablarla tanış oldu, xarici ölkələrin  
liderləri ilə görüşlərdə çəkilmiş şəkillərə maraqla baxdı. 
Prezident Pal Şmitt Fondla tanışlıqdan sonra Xatirə kitabına 
ürək sözlərini yazdı. 
Heydər Əliyev Fondunun prezidenti Mehriban xanım 
Əliyeva Macarıstan prezidentinə xatirə hədiyyəsi təqdim etdi.  
Ali qonaq Heydər Əliyev Fondundan zəngin təəssüratla 
ayrıldı. 
 
 277 
 
 
ALBANİYA RESPUBLİKASININ PREZİDENTİ  
ZATİ-ALİLƏRİ  
CƏNAB BAMİR TOPİYƏ 
 
Hörmətli cənab Prezident! 
Albaniya Respublikasının milli bayramı – Bayraq Günü 
münasibətilə Sizə və Sizin simanızda bütün xalqınıza öz 
adımdan və Azərbaycan xalqı adından ən səmimi təbriklərimizi 
yetirirəm. 
Ümidvaram ki, Azərbaycan–Albaniya münasibətləri xalqla-
rımızın mənafelərinə uyğun olaraq daim dostluq və əməkdaşlıq 
zəminində inkişaf edəcək və genişlənəcəkdir. 
Bu əlamətdar gündə Sizə möhkəm cansağlığı, işlərinizdə 
uğurlar, dost Albaniya xalqına sülh və tərəqqi arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 14 noyabr 2011-ci il 
 
 
 
 
 
 
 
 278 
 
MAVRİTANİYA İSLAM RESPUBLİKASININ 
PREZİDENTİ ZATİ-ALİLƏRİ  
CƏNAB MƏHƏMMƏD ULD ƏBDÜLƏZİZƏ 
 
Hörmətli cənab Prezident! 
Ölkənizin milli bayramı – Müstəqillik Günü münasibətilə 
Sizi və xalqınızı öz adımdan və Azərbaycan xalqı adından 
ürəkdən təbrik edirəm. 
Ümidvaram ki, Azərbaycan ilə Mavritaniya arasındakı 
dostluq və əməkdaşlıq münasibətləri daim öz inkişafını davam 
etdirərək xalqlarımızın rifahına töhfələr verəcəkdir. 
Bu bayram günündə Sizə möhkəm cansağlığı, işlərinizdə 
uğurlar, dost Mavritaniya xalqına sülh və rifah arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 14 noyabr 2011-ci il 
 
 279 
 
BOSNİYA VƏ HERSEQOVİNANIN RƏYASƏT 
HEYƏTİNİN SƏDRİ ZATİ-ALİLƏRİ  
CƏNAB JELKO KOMŞİÇƏ 
 
Hörmətli cənab Sədr! 
Bosniya və Herseqovinanın milli bayramı münasibətilə 
Sizi və bütün xalqınızı öz adımdan və Azərbaycan xalqı 
adından ürəkdən təbrik edirəm. 
Əminəm ki, ölkələrimiz arasında təşəkkül tapan dostluq və 
əməkdaşlıq münasibətlərinin inkişafı daim xalqlarımızın 
rifahına xidmət edəcəkdir. 
Belə bir xoş gündə Sizə möhkəm cansağlığı, işlərinizdə 
uğurlar, Bosniya və Herseqovinanın dost xalqına əmin-amanlıq 
və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 14 noyabr 2011-ci il 
 
 280 
 
İSVEÇRƏ KONFEDERASİYASININ ENERJİ, 
ƏTRAF MÜHİT, RABİTƏ VƏ NƏQLİYYAT 
NAZİRİ  XANIM DORİS LOYTARD İLƏ GÖRÜŞ 
 
Prezident sarayı   
 
14 noyabr  2011-ci il 
 
Azərbaycan Respublikasının Prezidenti İlham Əliyev no-
yabrın 14-də İsveçrə Konfederasiyasının Enerji, Ətraf Mühit, 
Rabitə və Nəqliyyat naziri xanım Doris Loytardı qəbul etmişdir. 
Dövlətimizin başçısı İsveçrə Konfederasiyasının Enerji, 
Ətraf Mühit, Rabitə və Nəqliyyat nazirinin ölkəmizə səfərinin 
ikitərəfli münasibətlərimizin daha da inkişaf etdirilməsi ilə 
bağlı məsələlərin müzakirəsi baxımından yaxşı imkan yara-
dacağını dedi. 
İsveçrəli nazir Azərbaycana ilk səfərindən məmnunluğunu 
bildirdi. Ölkəmizdə infrastruktur layihələrinə böyük həcmdə 
sərmayə qoyulması ilə bağlı məlumatlı olduğunu deyən qonaq 
iqtisadiyyatın inkişaf etdirilməsi üçün bunun əsas amil oldu-
ğunu vurğuladı. 
Görüşdə Azərbaycan ilə İsveçrə Konfederasiyası arasında 
iqtisadi, nəqliyyat, energetika və digər sahələrdə əməkdaşlığın 
perspektivlərinə dair fikir mübadiləsi aparıldı. 
 
 
 
 
 
 
 
 
 
 
 281 
 
LATVİYANIN İQTİSADİYYAT NAZİRİ  
DANİELS PAVLUTS İLƏ GÖRÜŞ 
 
Prezident sarayı   
 
14 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 14-də Latviya Respublikasının İqtisadiyyat naziri 
Daniels Pavlutsu qəbul etmişdir. 
Nazir Daniels Pavluts Latviyanın yeni hökumətinin ilk 
nümayəndəsi kimi, Azərbaycana səfərindən məmnunluğunu 
bildirdi. O, təmsil etdiyi yeni hökumətin Azərbaycan ilə əmək-
daşlığın bundan sonra da inkişaf etdirilməsində maraqlı oldu-
ğunu dedi. Son illər ölkələrimiz arasında əlaqələrin çox yaxşı 
səviyyədə olduğunu vurğulayan latviyalı nazir əməkdaşlığımızın 
genişlənməsində yüksək səviyyəli qarşılıqlı səfərlərin önəmini 
qeyd etdi. 
Dövlətimizin başçısı Azərbaycanın Latviya ilə əməkdaşlığın 
bundan sonra da inkişaf etdirilməsi işində maraqlı olduğunu 
dedi. Dövlət başçılarının uğurlu qarşılıqlı səfərlərinin yaxşı 
nəticələr verdiyini vurğulayan prezident İlham Əliyev son illər 
münasibətlərimizin dinamik şəkildə inkişaf etdiyini bildirdi. 
Əməkdaşlığın genişləndirilməsi ilə bağlı müəyyən olunmuş 
istiqamətlər üzrə, xüsusilə ticarət sahəsində bir çox investisiya 
layihələrinin müzakirə edildiyini deyən dövlətimizin başçısı 
Latviyanın yeni hökuməti ilə də ölkəmizin uğurlu əməkdaşlıq 
edəcəyinə ümidvar olduğunu bildirdi. 
 
 
 282 
 
BOLQARISTAN RESPUBLİKASININ 
PREZİDENTİ GEORGİ PIRVANOVUN 
AZƏRBAYCAN RESPUBLİKASINA  
RƏSMİ SƏFƏRİ 
 
14 noyabr 2011-ci il 
 
Noyabrın 14-də Azərbaycan Respublikasına rəsmi səfərə 
gələn Bolqarıstan Respublikasının Prezidenti Georgi Pırva-
novun rəsmi qarşılanma mərasimi olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi prezident İlham Əliyevə raport 
verdi. 
Azərbaycan Respublikasının Prezidenti İlham Əliyev 
Bolqarıstan Respublikasının Prezidenti Georgi Pırvanovu qar-
şıladı. 
Fəxri qarovul dəstəsinin rəisi Bolqarıstan Respublikasının 
Prezidentinə raport verdi. 
Bolqarıstanın və Azərbaycanın dövlət himnləri səsləndi. 
Dövlət başçıları Fəxri qarovul dəstəsinin qarşısından keç-
dilər. 
Bolqarıstan Respublikasının Prezidenti Azərbaycan əsgər-
lərini salamladı. 
Azərbaycanın dövlət və hökumət nümayəndələri prezident 
Georgi Pırvanova, Bolqarıstan nümayəndə heyətinin üzvləri 
prezident İlham Əliyevə təqdim olundu. 
Fəxri qarovul dəstəsi hərbi marşın sədaları altında dövlət 
başçılarının qarşısından keçdi. 
 
 
 
 
 
 283 
 
BOLQARISTAN PREZİDENTİ GEORGİ 
PIRVANOV İLƏ  TƏKBƏTƏK GÖRÜŞ 
 
Prezident sarayı  
 
14 noyabr 2011-ci il 
 
Noyabrın 14-də rəsmi qarşılanma mərasimindən sonra 
Azərbaycan Respublikasının Prezidenti İlham Əliyevin və 
Bolqarıstan Respublikasının Prezidenti Georgi Pırvanovun 
təkbətək görüşü olmuşdur. 
Görüşdə son illərdə ölkələrimiz arasında ikitərəfli müna-
sibətlərin müxtəlif sahələrdə uğurlu inkişafından məmnunluq 
ifadə olundu. Siyasi, iqtisadi, energetika və digər sahələrdə 
əməkdaşlığın daha da genişləndirilməsi üçün yaxşı perspektivin 
olduğu vurğulandı. Əlaqələrimizin bundan sonra da möhkəm-
ləndiriləcəyinə əminlik bildirildi və Bolqarıstan prezidenti 
Georgi Pırvanovun Azərbaycana rəsmi səfərinin bu baxımdan 
önəmi qeyd edildi. 
Görüşdə ikitərəfli, regional və beynəlxalq məsələlər barədə 
fikir mübadiləsi aparıldı. 
 
 
 
 284 
 
GENİŞ TƏRKİBDƏ GÖRÜŞ 
 
Prezident sarayı  
 
14 noyabr 2011-ci il 
 
Noyabrın 14-də təkbətək görüş başa çatdıqdan sonra 
Azərbaycan Respublikasının Prezidenti İlham Əliyevin və Bol-
qarıstan Respublikasının Prezidenti Georgi Pırvanovun nüma-
yəndə heyətlərinin iştirakı ilə geniş tərkibdə görüşü olmuşdur. 
İ l h a m   Ə l i y e v: Hörmətli cənab Prezident! 
Hörmətli qonaqlar! 
Mən Sizi bir daha Azərbaycanda salamlayıram. Ölkəmizə 
xoş gəlmisiniz! 
Biz Sizin səfərinizə çox böyük əhəmiyyət veririk və əminəm 
ki, səfərin çox gözəl nəticələri olacaqdır. Ölkələrimiz arasında 
əlaqələr çox uğurla inkişaf edir. Biz Sizinlə mütəmadi qaydada 
görüşürük, bütün məsələləri müzakirə edirik. Əminəm ki, bütün 
sahələr üzrə əlaqələrimiz daha da möhkəmlənəcəkdir. 
İlk növbədə, siyasi əlaqələr yüksək səviyyədədir və qarşılıqlı 
səfərlərin həyata keçirilməsi bunun bariz nümunəsidir. İqtisadi 
sahədə ticarət dövriyyəsi artır. Əlaqələrimizdə enerji amili də 
mühüm rol oynayır və bu sahədə də şirkətlər arasında danışıqlar 
aparılır. Biz bütün sahələrdə uğurlu inkişafı görürük və əminəm 
ki, Sizin səfərinizdən sonra da bu müsbət dinamika davam 
etdiriləcəkdir. 
Bir daha «Xoş gəlmisiniz!» – deyirəm.  
G e o r g i  P ı r v a n o v: Cənab Prezident, Sizə minnət-
darlığımızı bildiririk. İlk öncə, Sizə olduqca minnətdarıq ki, bu 
səfərin həyata keçirilməsi üçün bizi buraya dəvət etdiniz. Mən 
aramızda mövcud olan şəxsi münasibətləri çox yüksək 
dəyərləndirirəm. Tam aydın şəkildə qeyd etmək olar ki, 
aramızda mövcud olan dost münasibətləri ölkələrimiz arasın-
dakı münasibətlərin inkişafına da öz təsirini göstərir. Hesab 
 285 
edirəm ki, ölkələrimiz arasında olan münasibətlərin inkişaf 
modeli bir çox digər ölkələrin münasibətlərinə də şamil edilə 
bilər. Ən vacibi isə odur ki, dost münasibətlərimiz, həmçinin 
işgüzar münasibətlərə də çevrilibdir. Bu baxımdan əmək-
daşlığımız məhz real məzmunla zəngindir və bu bizim hər iki 
tərəfin arasında olan münasibətlərin inkişafı üçün xüsusi 
əhəmiyyət kəsb edir. 
Bizim üçün çox vacibdir ki, bu münasibətlər yeni səviyyəyə 
qalxsın. Bu baxımdan biz iki ölkə arasında qarşılıqlı 
sərmayələrin qoyulmasını çox vacib hesab edirik. Biz istərdik 
ki, Bolqarıstanın kapitalı, Bolqarıstanın sərmayələri, həmçinin 
Azərbaycanda mövcud olsun. 
 
 
 
 286 
 
SƏNƏDLƏRİN  İMZALANMASI  
MƏRASİMİ 
 
Prezident sarayı  
 
14 noyabr 2011-ci il 
 
Noyabrın 14-də Azərbaycan Respublikasının Prezidenti 
İlham Əliyevin və Bolqarıstan Respublikasının Prezidenti Geor-
gi Pırvanovun nümayəndə heyətlərinin iştirakı ilə geniş tərkibdə 
danışıqları başa çatdıqdan sonra Azərbaycan–Bolqarıstan 
sənədlərinin imzalanması mərasimi olmuşdur. 
«Azərbaycan Dövlət İqtisad Universiteti və Sofiya Milli və 
Dünya Təsərrüfatı Universiteti arasında əməkdaşlıq haqqında 
Saziş»i Azərbaycan Dövlət İqtisad Universitetinin rektoru 
Şəmsəddin Hacıyev və Bolqarıstan prezidentinin təhsil, elm və 
iqtisadi inkişaf məsələləri üzrə müşaviri, Sofiya Milli və Dünya 
Təsərrüfatı Universitetinin rektoru Borislav Borisov 
imzaladılar. 
«Azərbaycan Respublikası Xarici İşlər Nazirliyinin Diplo-
matik Akademiyası və Bolqarıstan Respublikası Xarici İşlər 
Nazirliyinin Diplomatik İnstitutu arasında əməkdaşlıq haqqında 
Memorandum»u Azərbaycanın Xarici İşlər Nazirinin müavini, 
Azərbaycan Diplomatik Akademiyasının rektoru Hafiz Paşayev 
və Bolqarıstanın Xarici İşlər  nazirinin müavini Konstantin 
Dimitrov imzaladılar. 
«Azərbaycan Respublikasının Əmək və Əhalinin Sosial 
Müdafiəsi Nazirliyi və Bolqarıstan Respublikasının Əmək və 
Sosial Siyasət Nazirliyi arasında əməkdaşlıq haqqında Memo-
randum»u Azərbaycanın Əmək və Əhalinin Sosial Müdafiəsi 
naziri Füzuli Ələkbərov və Bolqarıstanın Əmək və Sosial 
Siyasət naziri Totyu Mladenov imzaladılar. 
 
«Azərbaycan Respublikası Hökuməti və Bolqarıstan Res-
publikası Hökuməti arasında məxfi informasiyanın qarşılıqlı  
 287 
mühafizəsi və mübadiləsi haqqında Saziş»i Azərbaycanın Milli 
Təhlükəsizlik naziri Eldar Mahmudov və Bolqarıstanın İnfor-
masiya Təhlükəsizliyi üzrə Dövlət Komissiyasının sədri xanım 
Tsveta Markova imzaladılar. 
 
 
 
 288 
 
ALİ ORDENLƏRLƏ TƏLTİFOLUNMA 
MƏRASİMİ 
 
14 noyabr 2011-ci il 
 
Noyabrın 14-də Azərbaycan–Bolqarıstan sənədlərinin 
imzalanması mərasimindən sonra Bolqarıstan Respublikasının 
Prezidenti Georgi Pırvanovun və Azərbaycan Respublikasının 
Prezidenti İlham Əliyevin ali ordenlərlə təltifolunma mərasimi 
keçirilmişdir. 
İ l h a m   Ə l i y e v: Hörmətli cənab Prezident! 
Mən bir daha Sizi səmimiyyətlə salamlayıram. 
Bu gün Bolqarıstan–Azərbaycan münasibətlərinin tarixində 
çox əlamətdar bir gündür. Siz ölkəmizdə rəsmi səfərdəsiniz və 
çox vacib sənədlər imzalanmışdır. Bir dost kimi, bu əlamətdar 
gündə Sizin Bolqarıstana rəhbərlik etdiyiniz dövrdə gördüyünüz 
işlərlə bağlı bir neçə kəlmə demək istərdim. Siz 10 ildir ki, 
Bolqarıstana rəhbərlik edirsiniz. Sizin rəhbərliyiniz altında 
ölkəniz böyük və uğurlu yol keçmişdir. Ölkənizdə aparılan 
siyasi və iqtisadi islahatlar Bolqarıstanın inkişafını şərtləndirən 
amillər olmuşdur. 
Bu illər ərzində sizin ölkəniz həm NATO-ya, həm Avropa 
İttifaqına üzv olmuşdur. Hesab edirəm ki, ölkəniz üçün bu, 
tarixi nailiyyətlərdir. Bolqarıstan dünyada çox etibarlı dost və 
tərəfdaş ölkə kimi tanınır. Siz də dövlət xadimi kimi, dünyada 
çox böyük nüfuza maliksiniz. 
Qeyd etməliyəm ki, bu illər ərzində bizim ikitərəfli 
münasibətlərimiz də çox uğurla inkişaf etmişdir. Biz Sizinlə, 
demək olar ki, hər il görüşürük və şəxsi dostluq əlaqələrimiz 
ikitərəfli əlaqələrin inkişafına da müsbət təsir göstərir. Son illər 
ərzində münasibətlərimiz, yəni Bolqarıstan–Azərbaycan 
münasibətləri çox yüksək səviyyəyə qalxmışdır. Bolqarıstan–
Azərbaycan əlaqələrinin inkişafında göstərdiyiniz xidmətlərə və 
verdiyiniz töhfəyə görə Siz Azərbaycan dövlətinin ən ali 
mükafatı olan «Heydər Əliyev» ordeni ilə təltif edilirsiniz. 
 289 
İcazə verin, bu yüksək mükafatı Sizə təqdim edim. 
Azərbaycan Respublikasının Prezidenti İlham Əliyev «Hey-
dər Əliyev» ordenini Bolqarıstan Respublikasının Prezidenti 
Georgi Pırvanova təqdim etdi. 
G e o r g i   P ı r v a n o v: Hörmətli cənab Prezident! 
Hörmətli nazirlər, xanımlar və cənablar! Apardığım fəaliy-
yətə və göstərdiyim xidmətlərə verdiyiniz belə bir yüksək 
qiymətə görə Sizə təşəkkürümü bildirirəm. 
Mən bu ali mükafatı böyük minnətdarlıq hissi ilə qəbul edirəm. Bu 
ordeni mən, həmçinin Bolqarıstan Respublikasının, bolqar xalqının 
keçdiyi şanlı yola və bizim son illər ərzində apardığımız gərgin 
fəaliyyətin nəticəsinə verilən qiymət kimi qəbul edirəm. 
Hörmətli cənab Prezident, biz Sizin də bu istiqamətdə 
göstərdiyiniz səyləri, Azərbaycanın rəhbəri kimi, apardığınız 
fəaliyyəti  yüksək dəyərləndiririk. Mən Azərbaycana tez-tez 
səfər edirəm, Siz də Bolqarıstana dəfələrlə səfər etmisiniz. Hər 
dəfə gələndə görürəm ki, ölkənizdə dəyişikliklər baş verib. Mən 
görürəm ki, müasir Azərbaycan necə inkişaf edir. Burada 
şəxsən Sizin qarşınızda bəyan etmək istəyirəm ki, Bolqarıstanda 
mövcud olan bütün təsisatlar, Bolqarıstan cəmiyyəti Sizi bolqar 
xalqının ən yaxın dostu hesab edir. 
İndi isə mən Sizin apardığınız fəaliyyətə minnətdarlıq 
əlaməti olaraq Bolqarıstanın ali mükafatını – «Stara Planina» 
ordenini Sizə təqdim edirəm.  
Prezident Georgi Pırvanov Bolqarıstan Respublikasının ən 
ali mükafatını – «Stara Planina» ordenini dövlətimizin başçı-
sına təqdim etdi. 
İ l h a m   Ə l i y e v: Çox sağ olun, hörmətli cənab Prezident! 
Bu yüksək mükafata görə Sizə minnətdaram. Bolqarıstan döv-
lətinin yüksək mükafatını almaq mənim üçün böyük şərəfdir. Biz 
Bolqarıstana, bolqar xalqına böyük rəğbətlə yanaşırıq. Bolqarıstan 
bizim üçün dost ölkədir, yaxın ölkədir. Çalışacağam ki, bundan 
sonra da Bolqarıstan–Azərbaycan əlaqələrinin inkişafı üçün öz 
səylərimi əsirgəməyim. Bir daha Sizə minnətdaram. 
 
 290 
 
BOLQARISTAN PREZİDENTİ GEORGİ 
PIRVANOV İLƏ BİRGƏ MƏTBUAT 
KONFRANSINDA  BƏYANATLARLA  
ÇIXIŞLAR 
 
14 noyabr 2011-ci il 
 
Noyabrın 14-də təltifolunma mərasimindən sonra 
Azərbaycan Respublikasının Prezidenti İlham Əliyev və Bol-
qarıstan Respublikasının Prezidenti Georgi Pırvanov mətbuat 
konfransında iştirak etmişlər. 
Dövlət başçıları əvvəlcə bəyanatlarla çıxış etdilər.  
 
Azərbaycan prezidenti İlham Əliyevin bəyanatı 
  
Hörmətli cənab Prezident! 
Hörmətli qonaqlar, xanımlar və cənablar! 
Cənab Prezident, Sizi Azərbaycanda bir daha salamlayıram! 
Siz Azərbaycanın yaxın dostusunuz. Ölkəmizdə dəfələrlə 
olmusunuz və hər dəfə biz görüşəndə aramızda olan dostluq 
əlaqələri ikitərəfli münasibətlərə də müsbət təsir göstərir. Biz bu 
gün Sizinlə həm təkbətək formatda, həm nümayəndə 
heyətlərinin iştirakı ilə geniş fikir mübadiləsi apardıq, mühüm 
məsələləri müzakirə etdik və bir daha gördük ki, Bolqarıstan–
Azərbaycan əlaqələri çox sürətlə və uğurla inkişaf edir. 
Biz Sizinlə, demək olar ki, hər il görüşürük. Təmaslarımız 
mütəmadi xarakter daşıyır və Bolqarıstan–Azərbaycan əmək-
daşlığının inkişafı üçün bu əlaqələr çox vacibdir. Müzakirə 
etdiyimiz məsələlər sonradan qərarlara çevrilir və əmək-
daşlığımızın inkişafı üçün müsbət rol oynayır. Son illər iki-
tərəfli münasibətlərimiz yeni pilləyə qalxmışdır, siyasi əlaqələr 
çox yüksək səviyyədədir. Bütün beynəlxalq təşkilatlarda da 
uğurlu əməkdaşlıq edirik. Siyasi əlaqələrimizin inkişafı 
 291 
sahəsində və digər sahələrdə də inamlı inkişafa nail ola 
bilmişik. 
Bu ilin statistikasına baxanda görürük ki, ticarət dövriyyəsi 
də artmaqdadır. Böyük artım müşahidə olunur. Əminəm ki, 
növbəti illərdə daha da artacaq və ticarət dövriyyəsinin 
strukturu da təkmilləşdiriləcək. Beləliklə, siyasi əlaqələr iqtisadi 
sahədəki əlaqələrə də müsbət təsir göstərir. 
Bu gün müzakirə etdiyimiz məsələlərdən biri də energetika 
sahəsindəki əməkdaşlıqdır. Bu mövzu daim gündəliyimizdədir. 
Çox şadam ki, indi bu məsələ ilə bağlı aparılan fikir mübadiləsi 
keyfiyyətcə yeni məzmun daşıyır. Artıq Azərbaycanın enerji 
resursları Avropaya ixrac edilir. Azərbaycan nefti Avropa 
ölkələrinə, o cümlədən Bolqarıstana daha da böyük miqdarda 
ixrac edilir. Azərbaycan qazını Avropa bazarına çatdırmaq üçün 
də  yeni imkanlar yaradılmışdır. Bu yaxınlarda Türkiyə ilə 
Azərbaycan arasında imzalanmış tranzit sənədləri bu imkanları 
reallaşdırır. 
Əminəm ki, növbəti illərdə qaz sahəsində Bolqarıstan–
Azərbaycan əlaqələri daha da intensiv olacaq və bu əlaqələr 
getdikcə daha da dərinləşəcəkdir. Əminəm ki, növbəti 
mərhələlərdə qarşılıqlı investisiya qoyuluşu məsələləri, birgə 
müəssisələrin yaradılması istiqamətində də inamlı və təsirli 
addımlar atılacaqdır. Biz bu barədə də fikir mübadiləsi apardıq. 
Aramızda bu barədə fikir ayrılığı yoxdur. 
Enerji sahəsinə gəldikdə, biz burada ikitərəfli formatda 
əməkdaşlıq edirik və müvafiq şirkətlərimiz də bir-biri ilə 
danışıqlar prosesindədir. Avropa İttifaqı–Azərbaycan əlaqələri 
də bu məsələ ilə bağlı müsbət rol oynayır. Bildiyiniz kimi, bu 
ilin əvvəlində Avropa İttifaqı ilə Azərbaycan arasında «Cənub 
Qaz Dəhlizi» üzrə Bəyannamə imzalanmışdır. Ondan sonra işçi 
qrupu yaradılmışdır. İşçi qrupu fəaliyyət göstərir və əminəm ki, 
növbəti mərhələlərdə bu əməkdaşlıq daha da genişmiqyaslı 
olacaqdır. Azərbaycan «Cənub Qaz Dəhlizi»nin reallaşması 
üçün səylərini göstərir. Bizim zəngin qaz yataqlarımız həm 
Azərbaycanın enerji təhlükəsizliyini təmin edir və edəcək, həm 
 292 
də tərəfdaşlarımızın enerji təhlükəsizliyinin təmin edilməsində 
də öz rolunu oynamaqdadır. Əminəm ki, növbəti illərdə bu 
sahədə və digər sahələrdə əməkdaşlıq daha da uğurlu olacaqdır. 
Avropa İttifaqı–Azərbaycan əlaqələrinin inkişafı üçün 
Bolqarıstan da öz səylərini göstərir. Bolqarıstan bütün dövrlərdə 
bizim bu mövzu ilə bağlı təşəbbüslərimizə çox müsbət 
yanaşmışdır. Hesab edirəm ki, hazırda biz Avropa İttifaqı–
Azərbaycan əlaqələrinin gələcək inkişafı ilə bağlı çox vacib 
mərhələdəyik. İndi uzunmüddətli əlaqələrin formalaşması 
prosesi getməkdədir. Əminəm ki, bu əlaqələr çox möhkəm, 
sağlam zəmin üzərində qurulacaqdır, qarşılıqlı maraqlar təmin 
ediləcəkdir. Qarşılıqlı maraqların təmin edilməsi üçün, əlbəttə 
ki, biz bu məsələdə çox dəqiq olmalıyıq. Uzunmüddətli, bundan 
sonra bəlkə də onilliklər ərzindəki əməkdaşlığın təməli məhz bu 
dövrdə qoyulur. Deyə bilərəm ki, biz bu məsələyə çox böyük 
ümidlərlə və nikbinliklə yanaşırıq. Hazırda Azərbaycanın bütün 
Avropa İttifaqına üzv ölkələrlə ikitərəfli müstəvidə çox işgüzar 
və səmimi münasibətləri mövcuddur. Bu münasibətlər 
bütövlükdə Avropa İttifaqı–Azərbaycan əlaqələrinin inkişafına 
da müsbət təsir göstərir. 
Bu gün müzakirə etdiyimiz məsələlərin arasında, əlbəttə ki, 
regional təhlükəsizlik məsələləri də kifayət qədər böyük yer 
tutmuşdur. Mən Ermənistan–Azərbaycan, Dağlıq Qarabağ 
münaqişəsinin həlli ilə bağlı vəziyyətin son mərhələsi haqqında 
Sizə məlumat verdim. Bu məsələ dəfələrlə müzakirələrimizin 
mövzusu olub. Azərbaycan məsələnin tezliklə həlli üçün 
səylərini göstərir və ancaq beynəlxalq hüquq normaları əsasında 
həll olunmasını məqbul hesab edir. Beynəlxalq təşkilatların 
qərar və qətnamələri qeyd-şərtsiz icra edilməlidir. BMT 
Təhlükəsizlik Şurası bu məsələ ilə bağlı dörd qətnamə qəbul 
etmişdir ki, orada erməni silahlı qüvvələrinin işğal edilmiş 
torpaqlardan qeyd-şərtsiz çıxarılması tələb olunur. Avropa 
Parlamenti, o cümlədən Bolqarıstan tərəfinin dəstəyi ilə buna 
bənzər qətnamə qəbul etmişdir. Azərbaycanın ərazi bütövlüyü 
bütün dünya tərəfindən tanınır. Azərbaycanın ərazi bütövlüyü 
 293 
danışıqlar mövzusu deyil, ola da bilməz. Məsələ beynəlxalq 
hüquq normaları, Azərbaycanın ərazi bütövlüyü əsasında həllini 
tapmalıdır. Biz ümid edirik ki, danışıqlar nəticəsini verməlidir. 
Bu vəziyyətlə barışmaq mümkün deyildir. Bu məsələ ilə birbaşa 
məşğul olan Minsk qrupu və onun həmsədr ölkələri status-
kvonun qəbuledilməz olması ilə əlaqədar kifayət qədər ciddi 
bəyanatlar vermişlər. Bu bəyanatlar bizi daha da ruhlandırır. 
Əminəm ki, məsələnin tezliklə həlli bütün ölkələrin marağına 
cavab verəcəkdir. 
Cənab Prezident, Sizi bir daha  Azərbaycanda səmimiyyətlə 
salamlayıram. Sizi Azərbaycanın yaxın dostu kimi tanıyırıq və 
bu dostluğun artıq böyük tarixi vardır. Əminəm ki, bundan 
sonrakı dövrdə də Bolqarıstan–Azərbaycan əlaqələri yalnız və 
yalnız yüksələn xətlə inkişaf edəcəkdir.  
 
Bolqarıstan prezidenti Georgi Pırvanovun bəyanatı 
  
Hörmətli cənab Prezident! 
Xanımlar və cənablar! 
Aparılmış danışıqlardan məmnunluğumu bildirmək istərdim. 
Əminəm ki, bu danışıqlar gələcəkdə münasibətlərimizin 
inkişafına müsbət töhfə verəcəkdir. Mən cənab prezident 
Əliyevlə tam razıyam ki, ölkələrimiz arasında münasibətlərin 
yaxşı ənənələri vardır. Bu münasibətlər əvvəlki vaxtlardan 
inkişaf etmişdir. Son illər biz bu siyasəti davam etdirmişik. Bu 
siyasət yaxşı nəticələr vermişdir. 
Aramızda mövcud olan siyasi dialoq, fikrimcə, digər 
münasibətlərə də şamil edilə bilər. Çünki nazirliklərimiz, parla-
mentlərimiz arasında fəal təmaslar mövcuddur. Münasi-
bətlərimiz get-gedə inkişaf edir, yeni sənədlər imzalanır. Bu, 
xalqlarımız qarşısında görülən işdir və cəmiyyətlərimizə 
yönəlmiş bir siqnaldır. Mühüm amil ondan ibarətdir ki, hər iki 
ölkənin işgüzar dairələri ticarət dövriyyəsinin artmasına 
hazırdır, baxmayaraq ki, hələ bu həcm istədiyimiz səviyyədə 
deyildir. Ümidvarıq ki, apardığımız danışıqlar birgə müəs-
 294 
sisələrin yaradılmasına zəmin olacaq və bu müəssisələr 
gələcəkdə üçüncü ölkələrin bazarlarına çıxacaqdır. Biz müxtəlif 
nazirliklərlə məsləhətləşmələrin aparılmasından sonra buna nail 
ola bilərik. Buna müxtəlif iqtisadi subyektlər də qoşula bilər. 
Enerji sahəsi münasibətlərimizin çox mühüm sahəsi olaraq 
qalır. Bu həmçinin Azərbaycan ilə Avropa İttifaqı arasındakı 
münasibətlərə də aiddir. Son illər ərzində Azərbaycanın apardığı 
iş «Cənub Qaz Dəhlizi» üçün yeni imkanlar və perspektivlər açır. 
Bolqarıstan isə öz növbəsində özünəməxsus mövqe tutur və bu 
münasibətlər çərçivəsində müsbət amil rolunu oynayır. Biz 
çalışırıq ki, hətta əlaqələrimizi Azərbaycan ilə Avropa İttifaqı 
arasında münasibətlərdən də daha çox inkişaf etdirək. Bu sahədə 
biz gərgin iş aparırıq. Mətbuat konfransları zamanı biz bir 
milyard kubmetr qaz həcmi haqqında razılaşmamızı xatırlayırıq. 
Biz  istəyirik ki, bu layihə həyata keçirilsin – Bolqarıstan və 
Yunanıstan arasında bağlayıcı layihə baş tutsun. Danışıqlar 
zamanı qeyd etdik ki, Azərbaycan Dövlət Neft Şirkəti kimi iri 
şirkət Bolqarıstanın ərazisində bu layihədən sonra fəaliyyət 
göstərə biləcəkdir. Zənnimcə, əməkdaşlığımız üçün yaxşı 
imkanlar mövcuddur. Bu, böyük şaxələndirmə işinin bir 
hissəsidir. Biz  uğur qazanmalıyıq ki, Avropaya nümayiş etdirək 
ki, nəyə nail ola bilərik. Bundan sonra daha genişmiqyaslı 
nəticələr əldə edə, «Cənub Qaz Dəhlizi» ilə bağlı yeni ideyalar 
irəli sürə bilərik.  
Məmnunam ki, dialoqun, həmçinin mədəniyyətlərarası 
mübadilələr sahəsində əlaqələrin genişləndirilməsi üçün iradə 
və istək vardır. Bolqarıstan öz regionunda, Azərbaycan da  öz 
regionunda mədəniyyətlərarası dialoq sahəsində vacib rol, hətta 
deyərdim ki, lider rolu oynayır. Balkan regionunda bu qarşılıqlı 
mədəni fəaliyyət dəhlizi nəinki Qara dəniz regionu ölkələri, o 
cümlədən Xəzər dənizi regionu ölkələri ilə aparıla bilər. Mən 
çox şad olardım ki, cənab Prezident, bu regionda olan digər 
ölkələr də bu ideyaya qoşulsun, bunun üzərində işləsin. Biz 
nümayiş etdirə bilərik ki, burada tarix mövcuddur və bu, 
 295 
regionlarımızın gələcəyi üçün vacibdir. Biz bu işi birgə apara 
bilərik. 
Avropaya gəldikdə, mən Azərbaycan ilə Avropa İttifaqı arasında 
daha da fəallaşan dialoqu yüksək dəyərləndirirəm. Bu dialoq «Şərq 
Tərəfdaşlığı» çərçivəsində aparılır. Belə bir ideya vardır ki, mən 
Avropa İttifaqında həmkarlarımın bəziləri ilə bunu bölüşmüşəm, 
Avropa liderlərinə bu haqda məlumat vermişəm. Mən bunu da bura-
da qeyd etmişəm. Mənim prezidentlik mandatım artıq başa çatmaq 
üzrədir. Mən qeyd etmişəm ki, Avropa təsisatlarında və Avropa 
İttifaqına üzv olan dövlətlərdə Azərbaycana güzəştli tərəfdaş 
statusunun verilməsi çox yaxşı olardı. Çünki bu elə bir çərçivədir ki, 
bu çərçivədə nəinki enerji təhlükəsizliyi sahəsində dialoq aparmaq 
olar, o cümlədən bu dialoq genişləndirilə bilər və digər sahələrdə – 
nəqliyyat, iqtisadiyyat sahələrində, daha geniş mənada təhlükəsizlik 
məsələləri sahəsində aparıla bilər. Çünki Azərbaycan çox mühüm 
bir elementdir və bu bizim formalaşdırdığımız demokratik dövlətlər 
və xalqlar arasında olan mühüm bir element və təhlükəsizliyin 
qlobal şəkildə təmin edilməsində mühüm amildir. Çünki qarşımızda 
duran çağırışlar eynidir. Bu həm Avropa İttifaqı, həm də ona qonşu, 
tərəfdaş olan ölkələr üçün vacibdir. Ona görə, biz çalışmalıyıq ki, 
daha müasir üsullarla birgə fəaliyyət göstərək. Mən tam əminəm ki, 
yaxın perspektivdə Avropa İttifaqı daxili problemlərini həll etdikdən 
sonra daha düzgün və qəbul edilə biləcək həll variantlarını 
tapacaqdır. 
Mən təbii ki, apardığımız danışıqların bütün gündəliyini 
burada təsvir edə bilməyəcəyəm. Lakin qeyd etmək istəyirəm ki, 
bu danışıqlar, razılaşmalar, imzaladığımız sənədlər və gələcəkdə 
əldə ediləcək razılaşmalar və imzalanacaq sənədlər 
münasibətlərimizin inkişafına töhfə verəcəkdir.  
  
* * * 
Sonra dövlət başçıları jurnalistlərin suallarına cavab 
verdilər. 
D i m i t a r  A n e s t e v (Bolqarıstan TV): Cənab Prezi-
dent, Siz burada Azərbaycan qazının Bolqarıstana çatdırıl-
 296 
ması məsələsini müzakirə etdiniz. Bu hansı həcmdə və hansı 
marşrutla baş tuta bilər? 
Növbəti sualım cənab prezident Pırvanovadır. Çatdı-
rılma nəticəsində belə bir qənaətə gəlmək olarmı ki, Rusiya-
dan asılılıq azalacaqdır? 
İ l h a m   Ə l i y e v: Bu məsələ ilə bağlı biz dəfələrlə cənab 
prezident Pırvanovla fikir mübadiləsi aparmışıq. Bu məsələ 
daim gündəlikdədir. Hazırda Azərbaycanı xarici bazarlarla 
birləşdirən dörd qaz kəməri vardır ki, dördü də işlək 
vəziyyətdədir. Avropa İttifaqı ölkələri ilə qaz sahəsində 
əməkdaşlığımız üçün çox gözəl perspektivlər vardır. Coğrafi-
yaya nəzər salsanız görərsiniz ki, bizim qaz mənbələrimizə ən 
yaxın ölkələrdən biri Bolqarıstandır.  Bolqarıstan bizim 
qazımızı qəbul edən ilk ölkələrdən biri ola bilər. Buna nail 
olmaq üçün biz konkret danışıqlar aparırıq. 
Azərbaycanın zəngin qaz ehtiyatlarını böyük həcmdə Avropa 
bazarlarına çıxarmaq üçün mövcud olan qaz infrastrukturu 
genişləndirilməli, yeni qaz infrastrukturu yaradılmalı və 
tikilməlidir. Bu məsələlərlə bağlı indi ciddi işlər gedir. Əminəm ki, 
Azərbaycan Bolqarıstanın qaza olan tələbatını Bolqarıstanın 
istədiyi qədər təmin edə bilər. Bu il Azərbaycanda qazın hasilatı 
təqribən 27-28 milyard kubmetr səviyyəsindədir. Bu özlüyündə 
çox böyük bir rəqəmdir. «Şahdəniz» yatağının ikinci fazasının 
işlənilməsi nəticəsində əlavə 17 milyard kubmetr qazın hasilatı 
gözlənilir. Əgər Azərbaycanın son bir il ərzində aşkar etdiyi 
yataqları da buraya əlavə etsək, görərik ki, Azərbaycanda qazın 
hasilatı daha da böyük rəqəmlərlə ölçülə bilər. Bu bizə imkan 
verəcək ki, bundan sonra uzun illər ərzində tərəfdaşlarımızın enerji 
təhlükəsizliyini təmin edə bilək.  
G e o r g i   P ı r v a n o v: Hörmətli xanımlar və cənablar, 
qeyd etmək istəyirəm ki, Azərbaycan ilə Türkiyə arasında əldə 
edilmiş razılaşmalar qazın alınması prosesinin sürətləndirilməsinə 
əsas yaradır. Nə qədər, hansı həcmdə? Bu, İqtisadiyyat 
Nazirliyində, ümumiyyətlə, hökumətimizdə hesablanacaqdır. 
Çünki özümüz hesablamaları aparmalıyıq ki, bizə hansı həcmdə 
 297 
təbii qaz lazımdır. Bu, sırf dövlət başçısının ofisində aparılan bir 
hesablama deyildir. O ki qaldı qiymətlərə, mən sadəcə belə 
deyərdim ki, hətta bütün qaydalardan da kənara çıxaraq deyərdim 
ki, bu, konkret şirkətlərin və firmaların işidir. Mən sadəcə, 
bildirmək istəyirəm ki, kiçik uğur da nəinki bizim region üçün, 
bütün Avropa üçün rəmzi xarakter daşıyacaqdır. Bu, məhz bizdən 
asılı olacaqdır ki, biz bu əməkdaşlığın tempini və dinamikasını 
saxlayacağıq. 
Y u n i s   O r u c (Azərbaycan Televiziyası): Sualım Bolqarıs-
tan prezidentinədir. Cənab Prezident, bir qədər əvvəl də qeyd 
etdiniz  ki,  Azərbaycan–Bolqarıstan əməkdaşlığı dinamik 
inkişafı ilə diqqət çəkir. Siz bu əməkdaşlığın perspektivlərini 
necə görürsünüz? Azərbaycan–Bolqarıstan iqtisadi 
əməkdaşlığının gələcək formatı haqqında nə deyə bilərsiniz? 
Bununla bağlı Bolqarıstan tərəfinin hansısa konkret planları 
varmı? 
G e o r g i   P ı r v a n o v: Əslində bu münasibətlərin inkişafı 
ölkələrimizin maraqlarına cavab verir. Bolqarıstanın İqtisadiyyat 
naziri artıq ikinci dəfədir ki, bu yaxınlarda Azərbaycana səfər edir 
və aparılan müzakirələr artıq real çərçivəyə, real layihələrə, real 
addımlara əsaslanır. Mən nikbin baxıram. Çünki biz bu 
əməkdaşlığı şirkətlər səviyyəsinə qaldırırıq. Bu dinamika 
Bolqarıstan prezidentinin rəhbərlik etdiyi qurumlar tərəfindən də 
saxlanıla bilər. Gələcək Prezident də vəd vermişdir ki, əldə edilmiş 
nailiyyətləri və Azərbaycan ilə münasibətləri daha da inkişaf 
etdirsin. Mənim buna heç bir şübhəm yoxdur və hətta tam şad 
olardım ki, bizim münasibətlər bundan sonra da, yəni mənim 
prezidentlik dövrümdən fərqli olaraq daha da inkişaf etsin. 
 
 
 298 
 
ALİ QONAĞIN ŞƏRƏFİNƏ RƏSMİ ZİYAFƏTDƏ 
İŞTİRAK  
 
14 noyabr 2011-ci il 
 
Noyabrın 14-də Azərbaycan Respublikasının Prezidenti 
İlham Əliyevin adından ölkəmizdə rəsmi səfərdə olan Bol-
qarıstan Respublikasının Prezidenti Georgi Pırvanovun şərəfinə 
rəsmi ziyafət verilmişdir. 
Dövlət başçıları ziyafətdə çıxış etdilər. 
 
Azərbaycan prezidenti İlham Əliyevin çıxışı 
 
Cənab Prezident, gələn il ölkələrimiz arasında diplomatik 
əlaqələrin qurulmasının 20 ili tamam olur. Bu dövrdə 
Azərbaycan–Bolqarıstan münasibətlərində mühüm nəticələr 
əldə olunmuş, indiyədək ölkələrimiz arasında əməkdaşlığa dair 
40-a yaxın sənəd imzalanmışdır. 
Bizim aramızda qarşılıqlı səfərlərin yaxşı ənənəsi yaranıb və 
bu səfərlər ikitərəfli münasibətlərin inkişaf etdirilməsinə səbəb 
olub. Azərbaycan–Bolqarıstan əlaqələri yüksək səviyyədədir. 
Bu əlaqələr bütün sahələri əhatə edir. Bolqarıstan–Azərbaycan 
mədəni əlaqələrinin inkişafı da genişlənir. Elm, təhsil və digər 
sahələrdə uğurlu əməkdaşlıq qurulub.  
 Azərbaycanın xarici siyasətində Avropa İttifaqı və 
Avroatlantik strukturlarla əlaqələr mühüm yer tutur. Münasi-
bətlərimiz Xəzər dənizi, Qara dəniz regional əməkdaşlığının 
inkişafı üçün də çox vacib rol oynayır. Biz Azərbaycan ilə 
Avropanı birləşdirən enerji və nəqliyyat layihələrinin reallaş-
dırılmasında maraqlıyıq. Azərbaycan etibarlı tərəfdaş ölkə 
olduğunu həmişə nümayiş etdirmişdir və ölkəmiz bundan sonra 
da Avropanın enerji təhlükəsizliyinin təmin olunmasına 
töhfəsini verməyə hazırdır. 
Ölkəmiz enerji resurslarının ixracının şaxələndirilməsində və 
enerji təhlükəsizliyinin möhkəmləndirilməsində mühüm rol 
 299 
oynayır. Bizim enerji siyasətimiz bölgədə sülhün, təhlükəsiz-
liyin, əmin-amanlığın və dostluğun möhkəmlənməsinə 
yönəlibdir. 
Lakin Ermənistan–Azərbaycan, Dağlıq Qarabağ münaqişəsi-
nin hələ də həll olunmaması təəssüf doğurur. Bir sıra nüfuzlu 
təşkilatların qərar və qətnamələrinə baxmayaraq, münaqişə həll 
olunmamış qalır. Dövlətimizin mövqeyi isə ondan ibarətdir ki, 
münaqişə Azərbaycanın ərazi bütövlüyü çərçivəsində 
beynəlxalq hüquq normalarına uyğun şəkildə ədalətlə həll 
olunmalıdır. 
 
       Bolqarıstan prezidenti Georgi Pırvanovun çıxışı  
 
 Biz cənab prezident İlham Əliyevlə qısa müddət ərzində 
rəsmi təmaslardan səmimi qarşılıqlı etimad və dostluq 
münasibətlərinə qədər yol keçmişik.  
Biz bu yaxınlarda Azərbaycan ilə Türkiyə arasında qaz 
sahəsində imzalanan sazişi, eləcə də Azərbaycan, Türkmənistan 
və Avropa İttifaqı arasında gələcək Transxəzər boru kəmərinin 
tikintisi üzrə danışıqların başlanmasını alqışlayırıq. Lakin bu 
bizim yeganə prioritetimiz deyil. Kənd təsərrüfatı və 
fermerlərimizin gündəlik işində yüksək texnologiyaların tətbiqi 
sahəsində də birgə fəaliyyəti inkişaf etdirmək istərdik. Çünki 
ərzaq məhsullarının istehsalı istənilən dövlətin suverenliyinin 
əsas strateji amilinə çevrilməkdədir. Su resurslarının idarə 
edilməsi və elektrik enerjisi istehsalı, neft-kimya və telekom-
munikasiya sahələrində də bir çox imkanlar vardır. Təhsil və 
mədəniyyət sahəsində, o cümlədən beynəlxalq əhəmiyyətli 
birgə layihələrin həyata keçirilməsində apardığımız əməkdaşlıq 
xüsusi diqqətə layiqdir. Bu baxımdan Heydər Əliyev Fondunun 
prezidenti Mehriban xanım Əliyevanın təcrübəsi və fəaliyyəti 
olduqca vacibdir. 
Əminəm ki, səfər çərçivəsində əldə edilən razılaşmalar və 
imzalanan sənədlər ikitərəfli münasibətlərimizin bütün 
sahələrində yeni dinamikaya səbəb olacaqdır. 
 
 300 
 
 
BELARUS PARLAMENTİNİN NÜMAYƏNDƏLƏR 
PALATASININ  
SƏDRİ VLADİMİR ANDREYÇENKO  
İLƏ GÖRÜŞ 
 
Prezident sarayı   
 
15 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 15-də Belarus Respublikası parlamentinin Nüma-
yəndələr Palatasının sədri Vladimir Andreyçenkonu qəbul et-
mişdir. 
Belarus parlamentinin Nümayəndələr Palatasının sədri 
Vladimir Andreyçenko ölkələrimizin etibarlı və səmimi dostluq 
münasibətlərindən məmnunluğunu bildirdi. Azərbaycana səfəri 
zamanı paytaxtımızda həyata keçirilən genişmiqyaslı tikinti və 
quruculuq işlərinin şahidi olduğunu deyən qonaq ölkəmizin əldə 
etdiyi uğurların onda böyük təəssürat yaratdığını dedi. 
Ölkələrimizin siyasi sahədə uğurlu əməkdaşlıq etdiyini 
vurğulayan dövlətimizin başçısı əlaqələrimizin genişləndiril-
məsində qarşılıqlı səfərlərin önəmini qeyd etdi. Prezident İlham 
Əliyev Belarus Respublikası parlamentinin Nümayəndələr 
Palatasının sədri Vladimir Andreyçenkonun Azərbaycana 
səfərinin parlamentlərarası əlaqələrin möhkəmlənməsi işinə 
xidmət edəcəyini bildirdi. 
 
 
 
 
 
 
 
 301 
 
ABŞ  DÖVLƏT KATİBİNİN AVRASİYA  
ENERJİ MƏSƏLƏLƏRİ ÜZRƏ   
XÜSUSİ NÜMAYƏNDƏSİ  
RİÇARD MORNİNQSTAR  İLƏ GÖRÜŞ 
 
Prezident sarayı   
 
15 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 15-də ABŞ Dövlət katibinin Avrasiya Enerji Mə-
sələləri üzrə Xüsusi nümayəndəsi Riçard Morninqstarı qəbul 
etmişdir. 
Görüşdə Azərbaycan ilə ABŞ arasında ikitərəfli müna-
sibətlərin və eləcə də enerji sahəsində əməkdaşlığın inkişafın-
dan məmnunluq ifadə olundu, enerji sahəsində əməkdaşlığın 
perspektivlərinə dair fikir mübadiləsi aparıldı. 
ABŞ Dövlət katibinin Avrasiya enerji məsələləri üzrə xüsusi 
nümayəndəsi Riçard Morninqstar ölkəsinin Azərbaycan ilə 
Türkiyə arasında enerji sahəsində əməkdaşlığa dair əldə olunan 
son razılaşmanı alqışladığını bildirdi. 
 
 
 302 
 
DÜNYA TURİZM TƏŞKİLATININ BAŞ KATİBİ 
TALEB RİFAİ İLƏ GÖRÜŞ 
 
Prezident sarayı   
 
15 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 15-də Dünya Turizm Təşkilatının Baş katibi Taleb 
Rifaini qəbul etmişdir. 
Dünya Turizm Təşkilatının Baş katibi Taleb Rifai ölkəmizdə 
turizm sektorunun inkişafına yaradılan yüksək şəraitə görə 
dövlətimizin başçısına minnətdarlığını bildirdi. O, BMT-nin 
Dünya Turizm Təşkilatının Baş Assambleyasının Koreyada 
keçirilən iclasında Azərbaycanın Avropa regionu üzrə təşkilatın 
vitse-prezidenti seçilməsinin önəmini qeyd etdi. Taleb Rifai 
Azərbaycanın Dünya Turizm Təşkilatının «Qızıl kitab» 
hərəkatına qoşulması barədə təşkilatın dəvət məktubunu 
dövlətimizin başçısına təqdim etdi. 
Ölkəmizdə 2011-ci ilin «Turizm ili» elan olunduğunu 
vurğulayan prezident İlham Əliyev Azərbaycanda turizm sek-
torunun dövlətin əsas prioritet sahələrindən biri olduğunu qeyd 
etdi. Dövlətimizin başçısı gözəl təbiətə və müxtəlif iqlim qur-
şağına malik olan ölkəmizdə ən müasir və cəlbedici turizm 
infrastrukturunun yaradılması üçün səylərin daha da artı-
rılacağını dedi. 
 
 
 
 
 303 
 
AVROPA KOMİSSİYASI SƏDRİNİN MÜAVİNİ, 
AVROPA İTTİFAQININ XARİCİ ƏLAQƏLƏR  
VƏ TƏHLÜKƏSİZLİK SİYASƏTİ ÜZRƏ  
ALİ NÜMAYƏNDƏSİ XANIM KETRİN EŞTONUN 
BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ 
 
Prezident sarayı   
 
15 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 15-də Avropa Komissiyası sədrinin müavini, Avropa 
İttifaqının Xarici Əlaqələr və Təhlükəsizlik Siyasəti üzrə ali 
nümayəndəsi xanım Ketrin Eştonun başçılıq etdiyi nümayəndə 
heyətini qəbul etmişdir. 
Dövlətimizin başçısı Azərbaycan ilə Avropa İttifaqı arasında 
əməkdaşlığın geniş formata malik olduğunu və uğurla inkişaf 
etdiyini vurğuladı. Xanım Ketrin Eşton ilə Varşavada keçirdiyi 
görüşü xatırladan prezident İlham Əliyev həmin görüşdən qısa 
müddət sonra onun bölgəyə səfər etməsinin region və 
Azərbaycan üçün önəmini qeyd etdi. Bu səfərin Azərbaycan ilə 
Avropa İttifaqı arasında əlaqələrin daha da inkişaf etdirilməsi 
işinə xidmət edəcəyinə əminliyini bildirdi. 
Avropa Komissiyası sədrinin müavini, Avropa İttifaqının Xarici 
Əlaqələr və Təhlükəsizlik Siyasəti üzrə ali nümayəndəsi xanım 
Ketrin Eşton Azərbaycana səfərindən məmnunluğunu bildirdi. 
Görüşdə Azərbaycan ilə Avropa İttifaqı arasında energetika 
sahəsində əməkdaşlığın perspektivləri müzakirə edildi, Ermənis-
tan–Azərbaycan, Dağlıq Qarabağ münaqişəsinin nizama salın-
ması ilə bağlı məsələlər ətrafında geniş fikir mübadiləsi aparıldı. 
 
 
 
 
 304 
 
UŞAQLARIN II ÜMUMRESPUBLİKA 
FORUMUNUN İŞTİRAKÇILARINA 
 
Hörmətli Forum iştirakçıları! 
Əziz uşaqlar! 
Sizi – Uşaqların II Ümumrespublika Forumunun iştirakçı-
larını və bütün uşaqları səmimi-qəlbdən salamlayır, hamınıza 
cansağlığı, xoşbəxtlik və həyatınızda nailiyyətlər arzulayıram. 
Bu il  Azərbaycanın  öz  dövlət müstəqilliyinin  bərpasının 20 
illik yubileyini qeyd etməsi ilə əlamətdardır. Forumunuzun 
iştirakçısı olan uşaqlar da məhz müstəqillik illərində dünyaya 
göz açmışlar. İnanıram ki, azərbaycançılıq ruhunda tərbiyə 
almaqla siz mənən zəngin bir nəsil kimi yetişəcək, respub-
likamızın gələcək illərdə də inkişafı və uğurlar qazanması 
naminə töhfələrinizi əsirgəməyəcəksiniz.  
Uşaqlar cəmiyyətimizin sabahıdır. Onların qayğısız böyüməsi, 
yüksək standartlara cavab verən təlim-tərbiyə və tibbi xidmətlərlə 
təmin edilməsi, əlverişli sosial mühitdə fiziki və mənəvi baxımdan 
sağlam yetişməsi və istedadlarını nümayiş etdirmələri üçün zəruri 
şəraitin yaradılması bizim əsas məqsədlərimizdəndir.  
Birləşmiş Millətlər Təşkilatının Uşaq Hüquqları haqqında Kon-
vensiyasının başlıca müddəalarını özündə ehtiva edən Azərbaycan 
Respublikasının Uşaq Hüquqları haqqında Qanunu 1998-ci ildə qəbul 
olunmuşdur. Həmin vaxtdan etibarən ötən müddət ərzində bununla 
əlaqədar milli qanunvericilik və normativ-hüquqi aktlar mütəmadi 
təkmilləşdirilmiş, uşaqların hüquqlarının müdafiəsinə, onların geniş 
dünyagörüşü və sağlam ruhda böyüməsinə yönəlmiş bir çox dövlət 
proqramları həyata keçirilmişdir. Ümidvaram ki, bu forum ölkəmizdə 
uşaqlarla bağlı ardıcıl aparılan dövlət siyasətinin həqiqi davamına və 
tərkib hissəsinə çevriləcəkdir. 
Forumunuzun işinə uğurlar diləyir, hər birinizə müvəf-
fəqiyyətlər arzu edirəm. 
İLHAM ƏLİYEV 
Azərbaycan Respublikasının Prezidenti 
Bakı, 15 noyabr 2011-ci il 
 305 
 
«EURONEWS» KANALININ MÜŞAHİDƏ 
ŞURASININ SƏDRİ PİTER LUİS MALESANİ  
VƏ İCRAEDİCİ ŞURANIN BAŞ DİREKTORU 
MAYKL RİTERS İLƏ GÖRÜŞ 
 
Prezident sarayı   
 
16 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 16-da «Euronews» kanalının Müşahidə Şurasının 
sədri Piter Luis Malesanini və İcraedici Şuranın baş direktoru 
Maykl Pitersi qəbul etmişdir. 
«Euronews» kanalının Müşahidə Şurasının sədri Piter Luis 
Malesani ölkəmizin BMT Təhlükəsizlik Şurasına üzv seçilməsi 
və Azərbaycanın «Eurovision» mahnı müsabiqəsində qalib 
gəlməsi münasibətilə dövlətimizin başçısını təbrik etdi. 
Ölkəmizə bundan əvvəlki səfərini xatırladan qonaq ötən dövr 
ərzində əməkdaşlığın genişləndirilməsi istiqamətində böyük 
işlərin görüldüyünü vurğuladı. 
Ötən dövrü «Euronews» kanalı ilə Azərbaycanın fəal 
əməkdaşlıq mərhələsi kimi xarakterizə edən prezident İlham 
Əliyev bu əməkdaşlığın gələcəkdə daha da genişlənəcəyinə 
əminliyini bildirdi. 
 
 
 
 
 306 
 
OĞUZ RAYONUNA SƏFƏR 
 
Oğuz 
 
16 noyabr 2011-ci il 
 
Noyabrın 16-da Azərbaycan Respublikasının Prezidenti 
İlham Əliyev Oğuz rayonuna səfərə gəlmişdir. 
Dövlətimizin başçısı xalqımızın ümummilli lideri Heydər 
Əliyevin Oğuz şəhərinin mərkəzində ucaldılmış abidəsini 
ziyarət etdi, önünə gül dəstəsi qoydu. 
Prezident İlham Əliyevə abidənin yerləşdiyi ərazidə və 
rayonda görülmüş abadlıq-quruculuq işləri barədə məlumat 
verildi. Bildirildi ki, abidənin ətrafında yaşıllıq zolağı salınmış, 
ağac və bəzək kolları əkilmiş, müasir işıqlandırma sistemi 
quraşdırılmışdır. 
 
Mədəniyyət və istirahət parkının açılışı mərasimi 
 
Noyabrın 16-da Azərbaycan prezidenti İlham Əliyev 
Oğuz şəhər Mədəniyyət və istirahət parkının açılışında iştirak 
etmişdir. 
Dövlətimizin başçısına məlumat verildi ki, son illər Oğuzda 
sakinlərin asudə vaxtlarını səmərəli keçirmələri, onların 
istirahəti üçün mühüm işlər görülmüşdür. 
Bildirildi ki, parkda geniş abadlıq-quruculuq işləri həyata 
keçirilmiş, səkilər salınmış, yaşıllaşdırma işləri görülmüş, de-
korativ gül kolları və ağaclar əkilmişdir. 
Prezident İlham Əliyevə parkın yaxınlığında, Heydər Əliyev 
prospektinin başlanğıcında yaradılmış Bayraq Meydanı 
haqqında da məlumat verildi. 
Dövlət başçısı parkda rayon ictimaiyyətinin nümayəndələri 
ilə görüşdü.  
       
        
 
 307 
 
RAYON İCTİMAİYYƏTİNİN NÜMAYƏNDƏLƏRİ    
İLƏ GÖRÜŞ  
 
16 noyabr 2011-ci il 
 
    Xoş gördük, çox gözəl parkdır. Keçən dəfə Oğuzda olar-
kən parkın layihəsi ilə tanış olmuşdum. İndi isə park  hazırdır, 
gözəl şərait yaradılıb, Oğuza gözəllik verir. Rayonun bu hissəsi 
son illər ərzində böyük dərəcədə abadlaşıbdır. Yadınızdadır ki, 
burada bir dənə də olsun bina yox idi. Birinci xəstəxana, sonra 
Olimpiya İdman Kompleksi, sonra park tikildi. Beləliklə, 
Oğuzun giriş hissəsi tamamilə dəyişdi, abadlaşdı, gözəlləşdi.  
Bu gün parkın açılışı ilə bərabər, burada tikilmiş böyük 
sənaye müəssisəsinin açılışını da qeyd edəcəyik. Onlardan biri 
nəinki Azərbaycanda, bütün bölgədə yeganə qlükoza 
zavodudur. Bu zavodun fəaliyyətə başlaması ölkədə iş yerləri-
nin açılmasına xidmət göstərəcək və kənd təsərrüfatının 
inkişafına təkan verəcəkdir. Çünki bu zavodun xammalı kənd 
təsərrüfatı məhsullarıdır. Bütövlükdə Oğuz rayonunun 
gələcəkdə inkişafı kənd təsərrüfatı və turizmin inkişafı ilə bağlı 
olacaqdır.  
Turizmə gəldikdə, ilkin addımlar atılmaqdadır. Keçən dəfə 
burada olarkən yeni otelin açılışını qeyd etmişik. İndi otel işləyir. 
Turistlərin sayı artmalıdır. Həm daxili turizm inkişaf etməlidir, 
həm xaricdən turistlər daha da çox gəlməlidirlər. Bunu etmək üçün 
imkanlar vardır. Dünən Dünya Turizm Təşkilatının baş direktoru 
Bakıda idi. Biz onunla görüşdük və Azərbaycanın turizm 
potensialı dünyada artıq tanınır. Müxtəlif bölgələrdə müxtəlif 
turizm imkanlarımız vardır. Bu bölgənin özünə xas gözəl 
imkanları, təbiəti, havası, iqlimi var ki, biz bu nemətlərdən istifadə 
etməliyik. Ümid edirəm ki, gələcəkdə Oğuz Azərbaycanın turizm 
mərkəzlərindən birinə çevriləcəkdir. İndi bütün bu zonada abadlıq, 
quruculuq, infrastruktur layihələri icra edilir, yol çəkilir. Bakıdan 
 308 
Oğuza çəkilən yolun böyük hissəsi indi hazırdır. Sonra bu yol 
Balakənə qədər davam  edəcəkdir.  
Qəbələdə beynəlxalq aeroportun açılışı gözlənilir. Bu da 
başqa ölkələrdən bu bölgəyə turistlərin birbaşa gəlişi üçün şərait 
yaradacaqdır, dəmir yolu işləyir. Bildiyiniz kimi, Oğuz rayonu 
əhali nöqteyi-nəzərdən böyük deyildir. Ancaq potensialı kifayət 
qədər böyükdür. Biz rayonun potensialından maksimum 
dərəcədə istifadə etməliyik. 
Sosial məsələlərin həllinə gəldikdə, bir neçə il əvvəl burada 
gözəl xəstəxana tikilmişdir. İndi mən maraqlandım – işləyir, 
gözəl xidmət göstərir. İdmanla məşğul olmaq üçün yüksək 
səviyyədə imkanlar vardır. Məktəblər tikilir və bu proses hələ 
davam etdirilməlidir. Bir neçə il sonra da məktəb tikintisi ilə 
ciddi məşğul olacağıq. Hələ ki, qəzalı vəziyyətdə məktəblər 
vardır. Düzdür, onların sayı azalır, ancaq var, olmamalıdır və 
olmayacaqdır. 
 Qazlaşdırma hələ ki, istədiyimiz səviyyədə deyil. Mənə 
verilən arayışa görə, Oğuzda bu təqribən 35 faiz səviyyəsin-
dədir. Qarşıya məqsəd qoyulub ki, bu səviyyəni təqribən 90 
faizə çatdırmalıyıq. Növbəti 2 ildə Oğuz rayonunun qazlaş-
dırılması ilə bağlı bütün əsas problemlər öz həllini tapmalıdır. 
İçməli su və kanalizasiya layihələri icra edilir. Yəqin ki, bu 
layihə də təxminən 1-2 il çəkə bilər. Ondan sonra içməli su ilə 
bağlı heç bir problem qalmayacaq. Kənd yollarının tikintisi də 
gündəlikdədir, körpülər tikilir. Bildiyiniz kimi, hər bir bölgə üçün 
xüsusi proqram hazırlanıb və icra edilir. Rayonların inkişafı üçün 
vaxtaşırı əlavə vəsait ayrılır. Oğuz rayonuna da son 3 il ərzində 
vəsait ayrılmışdır, yenə də ayrılacaq ki, burada bütün abadlıq-
quruculuq işləri daha da sürətlə getsin. 
Bu mənim Prezident kimi, Oğuza dördüncü səfərimdir. 
Əlbəttə, Oğuza olan diqqətim buraya etdiyim səfərlərlə ölçülmür. 
Mən bütün bölgələrdə olarkən vəziyyətlə tanış oluram və 
görürəm ki, biz əlavə nə etməliyik, daha hansı addımlar 
atılmalıdır və vaxtilə atılmış addımlar və açdığımız müəssisələr, 
binalar, obyektlər necə işləyir.  
 309 
Bizim görüşlərimiz bundan sonra çox olacaqdır. Bütün 
oğuzlulara uğurlar arzulayıram. 20 illik dövr hər bir dövlət üçün 
bir mərhələdir. Azərbaycan da başqa müttəfiq respublikalar kimi, 
20 il bundan əvvəl müstəqilliyə qovuşdu. Bu 20 il ərzində 
görülən işlər bir də onu göstərir ki, biz tarixi imkandan, tarixi 
şansdan çox böyük uğurla, böyük məharətlə istifadə etdik. 
Xalqımız əsrlər boyu müstəqillik arzusu ilə yaşamışdır. Ancaq 
müstəqil dövlət deyildik. 20 il ərzində bütün dünyaya sübut etdik 
ki, müstəqil dövlət kimi yaşaya, inkişaf edə və dünyada böyük 
hörmətə layiq ola bilərik. 
Azərbaycanın xarici siyasəti daxili siyasətin davamıdır. Bu 
siyasət Azərbaycan xalqının maraqlarını təmin etmək üçün 
aparılır. Biz sübut edə bilmişik ki, müstəqil dövlət kimi, öz 
siyasətimizi aparacağıq. Birləşmiş Millətlər Təşkilatının 
Təhlükəsizlik Şurasına seçkilər dünya birliyinin Azərbaycana 
olan hörmətini və inamını göstərdi. 155 ölkə Azərbaycanı dəstək-
ləyib. Bu, böyük amildir. BMT-də 200-dən bir qədər az ölkə 
vardır və onların 155-i bizimlədir, bizə inanır. Özü də bilirsiniz 
ki, bu səsvermə o qədər də rahat getmirdi, rəqabət çox güclü idi. 
17 turdan sonra Azərbaycan qələbə qazandı. Özü də birinci 
turdan sonuncu turlara qədər daim biz böyük fərqlə qabaqdaydıq. 
Bu doğrudan da 20 ilin məntiqi nəticəsidir, yekunudur və 
görünən nəticəsidir. İyirmi il böyük dövrdür. Bu dövr ərzində 
böyük yol keçmişik. Növbəti 20 il ərzində Azərbaycan dünya 
miqyasında inkişaf etmiş ölkələrin sırasında olmalıdır. 
Növbəti illər üçün bizim artıq proqramlarımız hazırlanır. 
2013–2018-ci illəri əhatə edəcək yeni Dövlət Proqramı 
hazırlanır. Onun konsepsiyası indi hazırlanır. Bu məsələ ilə 
bağlı mənim bir çox fikirlərim, planlarım vardır. Əminəm ki, 
Azərbaycan bu illər ərzində necə inkişaf edib, bundan sonra 
daha da sürətlə inkişaf edəcəkdir. 
Mən sizi bir daha salamlayıram, cansağlığı arzulayıram. 
Xahiş edirəm ki, mənim salamlarımı bütün oğuzlulara 
çatdırasınız. Sağ olun. 
 
Qəhrəmanlar parkının açılışı mərasimi 
 310 
 
Noyabrın 16-da Azərbaycan Respublikasının Prezidenti 
İlham Əliyev Oğuz rayonuna səfəri çərçivəsində Qəhrəmanlar 
parkının açılışında iştirak etmişdir. 
Dövlətimizin başçısı parkda ucaldılmış abidənin önünə gül 
dəstəsi qoydu. 
Məlumat verildi ki, tikintisinə 2011-ci ilin iyulunda baş-
lanılan Qəhrəmanlar parkı 8,4 min kvadratmetr ərazini əhatə 
edir. Burada sakinlərin istirahəti üçün hər cür şərait yara-
dılmışdır. 
Bildirildi ki, parkda geniş abadlıq işləri görülmüş, 5 min 
kvadratmetr ərazidə yaşıllıq zolağı salınmış, müasir işıqlan-
dırma sistemi quraşdırılmışdır. Burada «Veteran» kafesi də 
yaradılmışdır. Qəhrəmanlar parkında quraşdırılan fəvvarələrin 
kənarları təbii qranitlə üzlənmişdir. 
Parkda 600 kvadratmetr ərazi təbii qranitlə üzlənmiş, 
ümumi sahəsi 2 min kvadratmetr olan iki kiçik meydança və 
parkdaxili gəzinti səkiləri tikilmişdir. 
Prezident İlham Əliyev görülmüş işlərdən razılığını bildirdi, 
tövsiyələrini verdi. 
 
Rayon məhkəməsinin inzibati binasının 
açılışı mərasimi 
 
Azərbaycan prezidenti İlham Əliyev noyabrın 16-da Oğuz 
rayonuna səfəri çərçivəsində rayon məhkəməsinin inzibati 
binasının açılışında iştirak etmişdir. 
Dövlətimizin başçısı Oğuz Rayon Məhkəməsinin köhnə və 
yeni binalarının görüntülərini əks etdirən fotostendə baxdı. 
Məlumat verildi ki, Azərbaycan Hökumətinin Dünya Bankı 
ilə birgə maliyyələşdirdiyi və Ədliyyə Nazirliyinin həyata 
keçirdiyi «Ədliyyə sisteminin müasirləşdirilməsi» layihəsi 
çərçivəsində ilk məhkəmə binası Oğuz rayonunda inşa olun-
muşdur. İkimərtəbəli binanın tikintialtı sahəsi 840, ümumi 
ərazisi isə 1500 kvadratmetrdir. İnşasına 2010-cu ildə baş-
lanılmış binanın ətrafında geniş abadlıq işləri aparılmışdır. 
 311 
Binanın foyesində ümummilli lider Heydər Əliyevin və 
prezident İlham Əliyevin ölkəmizdə məhkəmə-hüquq sisteminin 
inkişafına göstərdikləri diqqət və qayğını əks etdirən fotoguşə 
yaradılmışdır. Müasir səviyyədə inşa edilən bina bütün zəruri 
avadanlıqlarla təchiz edilmişdir. 
BMT-nin Əlillərin Hüquqları Haqqında Konvensiyasına uyğun 
olaraq Oğuz Rayon Məhkəməsinin binasında əlillərin sərbəst 
hərəkəti üçün bütün şərait yaradılmışdır. Girişlərdə metal 
aşkarlayıcı elektron qurğu və turniketlər quraşdırılmışdır ki, bu da 
ilk növbədə məhkəmə proseslərində təhlükəsizliyi təmin etmək 
baxımından xüsusi rol oynayır. Vətəndaşlar başqa yerə getmədən 
binada lazım olan bank, tibb və poçt xidmətlərindən də istifadə edə 
bilərlər. Burada, həmçinin təlim otağı və elektron kitabxana da 
fəaliyyət göstərir. 
İnzibati binada Respublika Ali Məhkəməsi ilə videobağlantı 
yaradıldı. 
İ l h a m   Ə l i y e v: Ramiz, eşidirsən bizi? 
R a m i z   R z a y e v (Ali Məhkəmənin sədri): Bəli, cənab 
Prezident, Sizi eşidirəm. İcazə verin, göstərdiyiniz diqqətə, bu 
gözəl binalara görə Sizə bütün hakimlər adından təşəkkürümüzü 
bildirim. Sizi əmin edirəm ki, etimadınızı ən yüksək səviyyədə 
doğruldacağıq. 
İ l h a m   Ə l i y e v: Sağ ol. Görürsən, indi nəinki Bakıda, 
bölgələrdə də gözəl məhkəmə binaları tikilir. Əlbəttə, Ali 
Məhkəmənin binası öz gözəlliyi və əzəməti ilə seçilir. Bu 
binalar da kifayət qədər gözəldir və müasir tələblərə cavab 
verir. Bütün məhkəmə işçilərini bu gözəl hadisə münasibətilə 
təbrik edirəm. 
Dövlətimizin başçısına məlumat verildi ki, buradakı şərait 
hakimlərə və məhkəmə işçilərinə Ədliyyə Nazirliyinin iclasla-
rına, müşavirələrinə, toplantılarına, həmçinin Ali Məhkəmənin 
Plenumuna birbaşa qoşulmaq imkanı verir. Binada hakimlər, 
məhkəmə aparatı işçiləri və icra məmurlarının ən yüksək 
səviyyədə fəaliyyət göstərmələri üçün geniş imkanlar vardır. 
 312 
Burada vəkillər, dövlət ittihamçıları, şahidlər üçün də xüsusi 
otaqlar yaradılmışdır. 
Oğuz Rayon Məhkəməsinin yeni binası ilə tanış olan 
prezident İlham Əliyev görülmüş işləri yüksək qiymətləndirdi, 
kollektivə uğurlar arzuladı. 
 
Qarğıdalı emalı və qlükoza istehsalı müəssisəsinin 
açılışı mərasimi 
 
Prezident İlham Əliyev noyabrın 16-da Oğuz şəhərində 
qarğıdalı emalı və qlükoza istehsalı müəssisəsinin açılışında 
iştirak etmişdir. 
Dövlətimizin başçısına məlumat verildi ki, bu müəssisə 
Azərbaycan Respublikası regionlarının sosial-iqtisadi inkişafı 
Dövlət proqramlarına uyğun olaraq «CPC» (Corn Processing 
Company) Məhdud Məsuliyyətli Cəmiyyət tərəfindən inşa edil-
mişdir. Müəssisənin yaradılmasına 18 milyon manat sərmayə 
qoyulmuşdur.  
Prezident İlham Əliyev qlükoza, özək, kəpək, qlüten və digər 
hazır məhsulların, eləcə də qlükozanın istehsal prosesinin 
nümayiş etdirildiyi stendə baxdı. 
Sonra dövlətimizin başçısı müəssisəni işə saldı. 
Bildirildi ki, müəssisədə əsasən Türkiyə, ABŞ, Almaniya və 
İtaliya istehsalı olan avadanlıqlar quraşdırılmışdır. Müəssi-
sənin istehsalat korpusu ilə yanaşı, hər birinin tutumu 500 ton 
olan iki taxıl anbarı və digər köməkçi binalar inşa edilmişdir. 
Hər birinin tutumu 5 min ton olan daha iki taxıl anbarının 
tikintisinə başlanılıb. Müəssisə gündəlik 80 ton qarğıdalı ema-
lından 55 ton yüksək keyfiyyətli qida qlükozası və 20 tonadək 
müxtəlif növ yem məhsulları istehsal etmək gücünə malikdir. 
Burada 153 nəfər işlə təmin edilmişdir. 
Qeyd edildi ki, bu cür müəssisə Cənubi Qafqazda ilk olaraq 
Azərbaycanda inşa edilmişdir.  
Müəssisə ilə yaxından tanış olan prezident İlham Əliyev 
kollektivə uğurlar arzuladı, tapşırıq və tövsiyələrini verdi. 
 
 313 
 
QAX  RAYONUNA  SƏFƏR 
 
16 noyabr 2011-ci il 
 
Noyabrın 16-da Azərbaycan Respublikasının Prezidenti 
İlham Əliyev Qax rayonuna səfərə gəlmişdir. 
Dövlətimizin başçısı xalqımızın ümummilli lideri Heydər 
Əliyevin Qax şəhərinin mərkəzində ucaldılmış abidəsini ziyarət 
edərək önünə gül dəstəsi qoydu. 
Prezident İlham Əliyevə abidənin yerləşdiyi ərazidə, ümu-
miyyətlə, rayonda görülmüş abadlıq-quruculuq işləri barədə 
məlumat verildi. 
 
İlisu–Sarıbaş yolunda Hamamçay çayı üzərində 
salınmış  tağvarı  metal körpünün açılışı mərasimi 
 
Noyabrın 16-da Azərbaycan prezidenti İlham Əliyev Qax 
rayonuna səfəri çərçivəsində İlisu–Sarıbaş yolunda Hamamçay 
çayı üzərində salınmış tağvarı metal körpünün açılışı 
mərasimində iştirak etmişdir. 
Dövlətimizin başçısı «Qax şəhərinin və Əlibəyli kəndinin sel 
sularından mühafizəsinin baş planı»na baxdı. 
Meliorasiya və Su Təsərrüfatı ASC-nin sədri Əhməd Əh-
mədzadə prezident İlham Əliyevə məlumat verdi ki, Qax 
şəhərinin çay daşqınlarından mühafizəsi məqsədi ilə 2009–
2011-ci illərdə 1622 metr uzunluğunda dəmir-beton üzlüklü 
bənd vurulmuşdur. Hazırda 186 metr məsafədə işlər davam 
etdirilir. Rayonun Əlibəyli kəndinin sel sularından qorunması 
üçün isə 670 metr uzunluğunda dəmir-beton üzlüklü bənd 
tikilmişdir. 
Dövlətimizin başçısı, həmçinin İlisu kəndinin daşqınlardan 
mühafizəsinə dair işçi layihə ilə də tanış oldu. Layihəyə Kür-
mükçay və Hamamçay çaylarının sol sahillərində yerləşən İlisu 
kəndinin sel və daşqın sularından mühafizəsi, çayların 
 314 
yataqlarının sağ və sol yamaclarında baş verən təhlükələrin, 
geoloji çökmə proseslərinin qarşısının alınması daxildir.  
Prezident İlham Əliyev körpünün rəmzi açılışını bildirən 
lenti kəsdi. 
Bildirildi ki, XVII–XVIII əsrlərə aid Qala məhəllə 
kompleksinin ətəyindəki bu körpünün tikintisinə 2009-cu ilin 
avqust ayında başlanılmışdır. Milli memarlıq ənənələrinə uyğun 
inşa edilən körpü rayonun Sarıbaş kəndinə avtomobillərin və 
piyadaların rahat və maneəsiz hərəkətini təmin etməklə yanaşı, 
gözəl görünüşü və möhkəmliyi ilə diqqəti cəlb edir. Körpünün 
metal aşırım qurğusu tağvarı quruluşda, hərəkət hissəsi isə 
kəsilən tir sistemli olmaqla, uzununa metal tirlərlə 
birləşdirilmişdir. Qurğunun hər iki tərəfində piyada keçidi inşa 
olunmuşdur. İnşaat işləri zamanı yüksək keyfiyyətli tikinti 
materiallarından istifadə edilmişdir.  
Qeyd edildi ki, bütün layihələr yalnız yerli şirkətlər və 
qurumlar tərəfindən icra olunur. Rayonun bir çox yaşayış 
məntəqələrini birləşdirən yolları qısaldan bu körpü ölkənin yol-
nəqliyyat strukturunun təkmilləşdirilməsi və xüsusilə də 
regionların sosial-iqtisadi inkişafına dövlətimizin başçısının 
göstərdiyi qayğının daha bir göstəricisidir. 
Prezident İlham Əliyev körpünün açılışı münasibətilə 
təbriklərini çatdırdı. 
 
«El Resort» mehmanxanasının açılışı mərasimi 
 
Noyabrın 16-da Azərbaycan prezidenti İlham Əliyev Qaxda 
«El Resort» mehmanxanasının açılışında iştirak etmişdir. 
Dövlətimizin başçısı otelin rəmzi açılışını bildirən lenti 
kəsdi. 
Məlumat verildi ki, paytaxt Bakı ilə yanaşı, respublikamızın 
regionlarında da müasir turizm obyektlərinin inşası 
Azərbaycana yüksək maraqdan, həmçinin ölkəmizdə istər yerli, 
istərsə də xarici iqtisadi qurumlar üçün yaradılmış əlverişli 
investisiya mühitindən irəli gəlir. Turizmin inkişafı ölkəmizdə 
 315 
otel biznesinin genişləndirilməsini və keyfiyyətcə yeni mərhələyə 
qədəm qoymasını zəruri edir. Qax rayonunda da turizm 
potensialının inkişaf etdirilməsi diqqət mərkəzindədir. Bu 
baxımdan yeni tikilmiş «El Resort» otel kompleksi də mühüm 
əhəmiyyət daşıyır. 
Mehmanxanada yaradılmış şəraitlə tanış olan prezident 
İlham Əliyevə məlumat verildi ki, üçmərtəbəli kompleks 2,7 
hektar ərazini əhatə edir. Ümumi sahəsi 3 min 660 kvadratmetr 
olan mehmanxana lüks və VİP otaqlardan, 120 yerlik 
yeməkxanadan, 60 yerlik kafe-bar, oyun və kino zallarından 
ibarətdir. Qonaqlar burada türk və Çin hamamlarının, nəhəng 
hovuzun, yaz-yay terrasının, universal idman meydançasının 
xidmətlərindən istifadə edə biləcəklər.  
Dövlətimizin başçısı sonra mehmanxananın tikilməkdə olan 
konfrans zalının layihəsini əks etdirən stendə baxdı. Üç zaldan 
ibarət olacaq ikimərtəbəli konfrans zalında eyni vaxtda bir neçə 
tədbirin keçirilməsi mümkün olacaqdır.  
Mehmanxanada yaradılmış şəraiti yüksək qiymətləndirən 
prezident İlham Əliyev kollektivə uğurlar arzuladı.  
 
Qax şəhərində Qaxingiloy və Qaxbaş kəndlərində  
yenidən qurulan su-kanalizasiya sisteminin  
təməlqoyma mərasimi 
 
Noyabrın 16-da Azərbaycan prezidenti İlham Əliyev Qax 
şəhərində, Qaxingiloy və Qaxbaş kəndlərində yenidən qurulan 
su-kanalizasiya sisteminin təməlqoyma mərasimində iştirak 
etmişdir. 
İnşaatçılar dövlətimizin başçısını hərarətlə qarşıladılar. 
Azərbaycan prezidenti Qax şəhərinin su təchizatı və 
kanalizasiya sistemləri kompleksinin planına baxdı. «Azərsu» 
ASC-nin sədri Qorxmaz Hüseynov məlumat verdi ki, Qax 
şəhəri, Qaxingiloy və Qaxbaş kəndlərinin su-kanalizasiya siste-
minin yenidən qurulması layihəsinə əsasən, burada ilkin 
mərhələdə tutumu 100 kubmetr olan su anbarı inşa ediləcəkdir. 
 316 
Sonrakı mərhələlərdə isə 1000 kubmetrlik dörd su anbarı tiki-
ləcək, kanalizasiya xətləri çəkiləcəkdir. Qaxbaş su anbarına 
Hamamçay körpüsünün yaxınlığındakı üç bulaqdan 8 min 300 
metr uzunluğunda polietilen borularla su xətti çəkiləcəkdir. 5 
hektar ərazidə sutəmizləyici qurğu inşa olunacaqdır. Sonuncu 
mərhələdə isə Qax şəhərinin mövcud yaşayış sahələrində, o 
cümlədən Qaxbaş və Qaxingiloy kəndlərində su və kanalizasiya 
xətləri yenidən qurulacaqdır. Sistemin inşası 2013-cü ildə 
yekunlaşdırılacaqdır. 
Sonra Qax şəhərində, Qaxingiloy və Qaxbaş kəndlərində 
yenidən qurulan su-kanalizasiya sisteminin təməli qoyuldu. 
Prezident İlham Əliyev metal gilizi bünövrəyə buraxdı, beton 
qarışığı tökən qurğunun düyməsini basdı. 
Dövlətimizin başçısı inşaatçılarla görüşdü, onlara uğurlar 
arzuladı. 
 İ l h a m  Ə l i y e v: Qax rayonunda yeni su layihəsi başla-
yır. Siz bu layihəni icra edəcəksiniz. Çalışmalısınız ki, bu layihə 
maksimum keyfiyyətlə və vaxtında icra edilsin.  Qax şəhərinin 
və ətraf kəndlərin su-kanalizasiya problemləri birdəfəlik öz 
həllini tapacaqdır. Bu layihə iki ilə yaxın vaxt ərzində icra 
olunmalıdır. Azərbaycanda su təchizatı ilə bağlı problemlərin 
həlli üçün növbəti addım atılıb. Növbəti rayonda biz bu layihəni 
başlayırıq. 
Bütün bölgələrdə hər bir rayon üzrə proqramlar, konkret 
layihələr vardır. İndi bölgələrə səfərlərim çərçivəsində də, 
demək olar ki, hər dəfə su layihəsinin təməl daşını qoyuruq. 
Sizə uğurlar arzulayıram. 
 
Yeni Azərbaycan Partiyası Qax rayon təşkilatının 
yeni inzibati binasının açılışı mərasimi 
 
       Azərbaycan prezidenti İlham Əliyev noyabrın 17-də Yeni 
Azərbaycan Partiyası Qax rayon təşkilatının yeni inzibati 
binasının açılışında iştirak etmişdi. 
 317 
Dövlətimizin başçısı binanın rəmzi açılışını bildirən lenti 
kəsdi. 
Məlumat verildi ki, inzibati bina Qax şəhərinin Heydər 
Əliyev prospektində yerləşir. Binanın tikintisinə 2010-cu ilin 
yanvar ayında başlanılmışdır. Ətrafda əsaslı abadlıq işləri 
görülmüş, yaşıllıqlar salınmışdır. Ümumi sahəsi 512 kvadrat-
metr olan ikimərtəbəli binanın girişində ulu öndər Heydər 
Əliyevin büstü qoyulmuşdur. Burada ümummilli lider Heydər 
Əliyevin və prezident İlham Əliyevin fəaliyyətləri ilə bağlı 
gördükləri işləri əks etdirən fotoguşə də vardır. İnformasiya-
kommunikasiya texnologiyalarının da tətbiq edildiyi yeni 
binanın bütün otaqlarında səmərəli fəaliyyət üçün hər cür şərait 
yaradılmışdır. Binada müasir havalandırma sistemi 
quraşdırılmışdır. 
Bildirildi ki, 1993-cu il sentyabrın 19-da 128 nümayəndənin 
iştirakı ilə YAP Qax rayon təşkilatının ilk təsis konfransı 
keçirilmişdir. Qax rayon təşkilatı YAP-ın rayon və şəhər 
təşkilatlarının yaranma tarixinə görə yeddinci qurumdur. 
Hazırda rayon təşkilatının 3 min 415 üzvü vardır. Onların 51 
faizini qadınlar, 41 faizini isə gənclər təşkil edir. YAP Qax 
rayon təşkilatı 70 ərazi ilk partiya təşkilatını özündə birləşdirir.  
Dövlətimizin başçısı konfrans zalına baxdı. 
Sonra Azərbaycan prezidenti binanın balkonundan ətrafı 
seyr etdi. Dövlətimizin başçısına binanın ətrafında salınan 
Gənclik parkında görülmüş işlər barədə məlumat verildi. 
Bildirildi ki, ətraf ərazidə gənclər üçün yaşayış massivi də 
yaradılacaqdır. 
Prezident İlham Əliyev yeni inzibati binanın açılışı 
münasibətilə təbriklərini çatdırdı. 
 
          Heydər Əliyev Mərkəzinin təməlqoyma mərasimi 
 
Azərbaycan prezidenti İlham Əliyev noyabrın 17-də Qax 
rayonunda Heydər Əliyev Mərkəzinin təməlqoyma mərasimində 
iştirak etmişdir. 
 318 
Mərkəzin eskiz layihələri ilə tanış olan dövlətimizin başçı-
sına məlumat verildi ki, Heydər Əliyev Mərkəzi bir hektara 
yaxın ərazidə inşa olunacaqdır. Tikinti işlərinin 2012-ci ildə 
başa çatdırılması nəzərdə tutulmuşdur. Sahəsi 2 min 
kvadratmetrə qədər olacaq əsas binada bir böyük konfrans zalı, 
eksplikasiya salonları, sinif otaqları və mini konfrans zalı da 
fəaliyyət göstərəcəkdir. Layihəyə əsasən Mərkəzin mühəndis-
kommunikasiya sistemi də ən müasir standartlara cavab 
verəcəkdir. Mərkəzin ətrafında abadlıq və yaşıllaşdırma işləri 
aparılacaqdır. 
Qeyd olundu ki, Mərkəzdə ümummilli lider Heydər Əliyevin 
həyat və fəaliyyətini, xarici ölkələrə və respublikamızın 
regionlarına səfərlərini əks etdirən fotoguşə yaradılacaqdır. 
Burada xarici dil, rəsm dərnəkləri və ən müasir avadanlıqla 
təchiz edilən xidmət otaqları fəaliyyət göstərəcəkdir. Mərkəzdə 
şagirdlər Azərbaycan ədəbiyyatını və tarixini dərindən 
öyrənəcəklər. 
Sonra Heydər Əliyev Mərkəzinin təməli qoyuldu. 
Prezident İlham Əliyev metal gilizi bünövrəyə buraxdı, beton 
qarışığı tökən qurğunun düyməsini basdı. Mərkəzin tikintisinin 
yüksək səviyyədə aparılması ilə bağlı tapşırıq və tövsiyələrini 
verdi. 
 
Avtovağzal kompleksinin açılışı mərasimi 
 
Azərbaycan prezidenti İlham Əliyev noyabrın 17-də 
«Qax-Avto» MMC-nin avtovağzal kompleksinin açılışında 
iştirak etmişdir. 
Azərbaycan prezidenti avtovağzalın rəmzi açılışını bildirən 
lenti kəsdi. 
Dövlətimizin başçısı köhnə və yeni avtovağzalın görüntü-
lərini, eləcə də kompleksə daxil olan yardımçı binaları əks 
etdirən stendlərə baxdı. 
Məlumat verildi ki, müasir memarlıq üslubunda inşa 
olunmuş avtovağzalın tikinti sahəsi 522 kvadratmetrdir. Əra-
 319 
zidə yaşıllıq salınmış və dekorativ ağaclar əkilmişdir. Binada 
sərnişinlərin istirahəti üçün lazımi şərait yaradılmış, müasir 
havalandırma sistemi quraşdırılmışdır. 
Qeyd edildi ki, ikimərtəbəli avtovağzal kompleksinə avtomo-
billər üçün texniki müayinə, anbar-qazanxana və mağaza binaları 
daxildir. Binanın birinci mərtəbəsindəki gözləmə salonunda 
sərnişinlər üçün hər cür rahatlıq yaradılmışdır. Burada ana və 
uşaq otağı da vardır. Kompleksdə sərnişinlərin əşyalarının 
saxlanması üçün kameralar yaradılmışdır. Dispetçer otağı da 
yüksək səviyyədə xidmət üçün müvafiq şəraitə malikdir. Tibbi 
xidmətə ehtiyacı olanlar isə həkim otağına müraciət edə biləcəklər. 
Avtovağzalda restoran da fəaliyyət göstərəcəkdir. İnzibati otaqlar, 
iclas salonu, dörd qonaq otağı kompleksin ikinci mərtəbəsində 
yerləşir. Bir sözlə, yeni avtovağzal kompleksində sərnişinlərə 
yüksək səviyyədə xidmət göstəriləcəkdir. 
Dövlətimizin başçısı perronda müxtəlif istiqamətlərdə hə-
rəkət edəcək avtobuslara baxdı. 
Prezident İlham Əliyev görülmüş işlərdən razılığını bildirdi. 
  
«İçəribazar» qala kompleksində tikinti və  
yenidənqurma işlərindən sonra yaradılmış 
şəraitlə tanışlıq 
 
Noyabrın 17-də prezident İlham Əliyev Qax şəhərinəki 
«İçəribazar» qala kompleksində tikinti və yenidənqurma işlə-
rindən sonra yaradılmış şəraitlə tanış olmuşdur. 
Bildirildi ki, Qaxda XVI əsrdən mövcud olan «İçəribazar» 
qala qapıları və divarları maddi-mədəniyyət abidəsinin yenidən 
qurulması tarixi irsimizin qorunması istiqamətində hazırda 
ölkəmizin bütün bölgələrində həyata keçirilən tədbirlərin bariz 
nümunəsidir. Aparılan tikinti və yenidənqurma işlərindən sonra 
«İçəribazar» qala kompleksi müasir və füsunkar görkəm 
almışdır. Burada əsrlərdən bəri qorunub saxlanılan bir çox 
maddi-mədəniyyət abidələri müasir Qax şəhərinin bir hissəsi 
olmaqla yanaşı, onun tarixinə verilən dəyəri də nümayiş etdirir.  
 320 
Dövlətimizin başçısı kompleksin əvvəlki və yeni görün-
tülərini əks etdirən fotolara baxdı. 
Kompleksin ərazisini gəzən prezident İlham Əliyevə məlumat 
verildi ki, burada tikinti və yenidənqurma işlərinə 2010-cu ilin 
aprel ayında başlanılmış və qısa müddətdə yüksək keyfiyyətlə 
başa çatdırılmışdır. Dövlətimizin başçısının tapşırığına uyğun 
olaraq, kompleksin ətrafla ümumi ansambl təşkil etməsi və 
uzlaşdırılması diqqət mərkəzində saxlanılmışdır. İçəribazar 
küçəsindəki fərdi evlərin dam örtükləri yenilənmiş, darvaza, 
pəncərə, tavan, sütun, balkonlarda sürahilər və digər hissələr 
taxta materialdan yüksək zövqlə yenidən işlənmişdir. 
Bildirildi ki, görkəmli bəstəkar, ictimai xadim Müslüm 
Maqomayevin atası usta Məhəmməd kişinin dəmirçi emalat-
xanası XIX əsrin 80-ci illərində burada yerləşmişdir. 1902-ci 
ildə Qori seminariyasında təhsil alarkən Müslüm Maqomayev 
atasının vəsiyyətinə əsasən, dahi bəstəkar Üzeyir Hacıbəyli ilə 
burada olmuşdur. Milli memarlıq üslubunda çapma daş və 
qırmızı kərpiclə nəfis şəkildə işlənilən, dekorativ suvaq vurulan 
küçə divarları da insanda xoş ovqat yaradır.   
Azərbaycan prezidenti Qaxın baş planını, şəhərin qədim 
hissəsinin bərpasını, perspektiv planını və yeni küçələrin 
abadlaşdırılmasını əks etdirən stendlərə baxdı. 
«İçəribazar» qala kompleksində fəaliyyət göstərən tətbiqi 
sənət, ağacoyma, toxuculuq, Şərq şirniyyatı və təndirxana 
otaqları ilə tanış olan dövlətimizin başçısı Qax rayon icti-
maiyyətinin nümayəndələri ilə görüşdü. 
 321 
 
RAYON İCTİMAİYYƏTİNİN NÜMAYƏNDƏLƏRİ 
İLƏ GÖRÜŞ 
 
17 noyabr 2011-ci il 
 
Sizi ürəkdən salamlayıram. Qaxda yenidən olmağımdan 
çox şadam, çox məmnunam. Bu, Qaxa mənim birinci səfərim 
deyil. Hər dəfə Qaxda olanda, yenilikləri görəndə çox 
sevinirəm. Rayon inkişaf edir, gözəlləşir, belə gözəl memarlıq 
əsərləri yaradılır. Deyə bilərəm ki, müasir Azərbaycanda belə 
gözəl guşələrin yaradılması yəqin ki, Qaxdan başlayıb. 
Bizim tarixi bölgələrimiz çoxdur, bu cür gözəl tarixi 
binalarımız da, abidələrimiz də vardır. Ancaq tarixi binaları bu 
səviyyədə bərpa etmək üçün, əlbəttə ki, böyük səylər 
göstərilmişdir. Bu kiçik qəsəbə böyük məhəbbətlə, zövqlə və 
tarixi həqiqəti saxlamaq şərti ilə yaradılmışdır. Əslində burada 
gördüklərimiz qədim tarixdən bizə miras qalan əsərlərdir. 
Ancaq, bax, bu gözəl binaları bu səviyyədə bərpa etmək, 
burada, sözün əsl mənasında, turizm mərkəzini yaratmaq böyük 
peşəkarlıq və məharət tələb edirdi. Mən çox şadam ki, Qaxın 
tarixi simasını əks etdirən bu kiçik guşə artıq fəaliyyətə 
başlayır. Burada sənətkarlar öz sənətlərini təqdim edirlər, açıq 
səma altında gözəl səhnə yaradılıbdır. Bir sözlə, belə guşələr 
Azərbaycanda daha da çox olmalıdır. 
Azərbaycanın bölgələri öz müxtəlifliyi ilə fərqlənir, seçilir. 
Hər bir bölgə, hər bir rayon üçün ayrıca bir şəhərsalma inkişaf 
planı hazırlanmalıdır. Bəzi yerlərdə artıq işlər başlamışdır, bəzi 
yerlərdə yaxın zamanlarda başlanacaqdır. Bu bölgənin inkişafı 
daha çox turizmlə bağlı olacaq və Azərbaycan bu məsələlərlə 
çox ciddi məşğuldur. Bu il Azərbaycanda «Turizm ili» elan 
edilmişdir. Paytaxtda, bölgələrdə gözəl mehmanxanalar açılıb. 
O cümlədən Qaxda yeni mehmanxananın açılışında da iştirak 
etmişəm. Deyə bilərəm ki, ən inkişaf etmiş ölkələrdə olan 
şəraitlə bu mehmanxanadakı şərait arasında heç bir fərq yoxdur. 
 322 
Bu onu göstərir ki, investorlar Azərbaycanın gələcəyinə 
inanırlar. Baxmayaraq ki, Qax paytaxtdan uzaqda yerləşir, indi 
tikilən və gələcəkdə tikiləcək yollar, aeroportlar Qaxı paytaxt 
ilə birləşdirir.  
Turizm obyektləri ilə bərabər, rayonun gündəlik problemləri 
də həllini tapır. İndi bütün infrastruktur layihələrinin icrası üçün 
konkret işlər görülür. Biz Qaxın su təchizatı ilə bağlı böyük 
layihəni başlamışıq. 2 il ərzində şəhərin və bəzi ətraf kəndlərin 
su problemi 100 faiz həll olunacaqdır, kanalizasiya da 
həmçinin. Bu təkcə Qax üçün deyil, bütün bölgələr üçün ciddi 
problemdir. Hər bir bölgədə bu layihələr icra olunur və indiki 
vəziyyət bizi qane edə bilməz. Su fasilələrlə, qrafiklə verilir. 
İndi Bakının bəzi bölgələrində də su fasilələrlə verilir və bu 
vəziyyəti dəyişmək üçün biz ciddi tədbirlər görürük. Hər bir 
bölgədə, hər bir rayonda bu işlər, o cümlədən qazlaşdırma 
aparılır, yollar, həmçinin kənd yolları çəkilir və rayonun inkişafı 
ilə bağlı bütün məsələlər öz həllini tapacaqdır. Dövlət öz 
üzərinə düşən vəzifəni icra edir. Dövlət vəsaiti ayrılır. Özəl 
sektor da bu işlərə qoşulur, investorlar, iş adamları da 
qoşulmalıdırlar ki, ölkəmizin iqtisadiyyatı hərtərəfli inkişaf 
etsin. 
Qaxın inkişafı üçün regionların sosial-iqtisadi inkişafı Dövlət 
Proqramında konkret tapşırıqlar verilmişdir. Onlar icra edilir. 
Proqram 2013-cü ildə başa çatacaqdır. Əminəm ki, o vaxta qədər 
rayonun əsas infrastruktur, sosial və iqtisadi problemləri öz həllini 
tapacaq. Bütün infrastruktur yenidən qurulacaq və ondan sonrakı 
dövr üçün biz yeni proqram hazırlayacağıq. Bu proqram artıq 
sürətli inkişaf proqramı olacaqdır. Çünki 2003–2013-cü illərdə 
diqqətimizi daha çox infrastruktur layihələri cəlb etmişdir – yollar, 
elektrik enerjisi təchizatı, qazlaşdırma, su-kanalizasiya layihələri, 
məktəblərin tikintisi, xəstəxanalar, idman qurğuları. Növbəti 2 il 
ərzində ölkə miqyasında bu məsələlər öz həllini tam şəkildə 
tapmalıdır. Ondan sonrakı dövrdə də həyat yeni tələblər qoyacaq 
qarşımızda. Həyat yerində durmur. Azərbaycan inkişaf edir və çox 
uğurla inkişaf edir. 
 323 
Mən bir daha sizi ürəkdən salamlayıram, sizi alqışlayıram. 
Burada gördüyüm mənzərə, əlbəttə ki, rayon rəhbərliyi 
tərəfindən icra edilir. Bu təşəbbüsü rəhbərlik irəli sürmüşdür, 
ancaq bilirəm ki, qaxlılar bu işlərdə böyük fəallıqla iştirak 
etmişlər. Mən, əlbəttə, əminəm ki, biz hamımız indi sevinirik, 
fəxr edirik ki, belə gözəl tarixi diyarda belə gözəl əsərlər 
yaradılıb. 
Bu gün tarixi bir gündür. Düz 21 il bundan əvvəl, hələ Sovet 
İttifaqı dönəmində ulu öndər Azərbaycanın milli bayrağını 
Naxçıvan Muxtar Respublikasının Dövlət bayrağı kimi elan 
etmişdir. O bayrağı dövlət rəmzi kimi Naxçıvanın Ali Məclisi 
qəbul etmişdir və Azərbaycan Ali Sovetinin qarşısında vəsatət 
qaldırılmışdır ki, bu bayraq Azərbaycan dövlətinin rəsmi 
bayrağı kimi elan edilsin. Əfsuslar olsun ki, bu təşəbbüsə dərhal 
reaksiya verilməmişdir. Halbuki verilməli idi. 
Bu addım və ondan sonrakı addımlar müstəqilliyimizi 
yaxınlaşdırdı. Müstəqilliyimiz labüd idi, yəni bu qaçılmaz idi. 
Aydın idi ki, Sovet İttifaqı dağılmaq ərəfəsində idi. Ancaq bu 
müstəqilliyi yaxınlaşdırmaq və tezliklə əldə etmək üçün hər 
halda, Azərbaycanda ilk addımlar məhz ulu öndər tərəfindən 
Naxçıvanda atılmışdır. Həm milli bayrağın dalğalanması, həm 
Yeni Azərbaycan Partiyasının yaradılması, Sovet İttifaqının 
saxlanılması haqqında referendumun Naxçıvanda keçirilməməsi 
– bütün bu addımlar çox böyük siyasi iradə və cəsarət tələb 
edirdi. Çünki o zaman hələ Sovet İttifaqının nə vaxt dağılması 
haqqında qəti fikir yox idi və bugünkü Azərbaycan, bax, o çətin 
anlarda atılmış addımların nəticəsində həm formalaşmış, həm 
özünü qoruya bilmişdir. Xüsusilə 1993-cü ildə ölkəmiz üçün ən 
ağır vəziyyətdə yenə Heydər Əliyev artıq respublika 
miqyasında bütün məsuliyyəti öz üzərinə götürərək 
Azərbaycanı böyük bəlalardan xilas edə bilmişdir. Bu il biz 
müstəqilliyimizin 20 illiyini böyük sevinclə, böyük qürur hissi 
ilə, gözəl nəticələrlə qeyd edirik. Bundan sonra daha da yaxşı 
olacaqdır. Beynəlxalq səviyyədə uğurlarımızın bariz nümunəsi 
dünya birliyinin bizimlə olması nəticəsində özünü göstərmişdir. 
 324 
Oktyabrın 24-də Azərbaycan Birləşmiş Millətlər Təşkilatının 
Təhlükəsizlik Şurasına qeyri-daimi üzv seçilmişdir. Bu, böyük 
tarixi qələbədir, gördüyümüz işlərin nəticəsidir. Bu hadisə 
Azərbaycanın dünyadakı imicinin nə qədər yüksək səviyyədə 
olmasını göstərir. 
Mən tam əminəm ki, ölkə qarşısında duran bütün vəzifələr 
icra ediləcəkdir. Daxili və xarici siyasətlə bağlı artıq bunu tam 
qətiyyətlə demək mümkündür. Daxili siyasət, iqtisadi inkişaf 
sürəti Azərbaycanda ən yüksək səviyyədədir. Bütün mötəbər 
beynəlxalq təşkilatlar da bunu qeyd edirlər. Azərbaycanda son 
illər ərzində yaşanan bu sürətli inkişaf  tarixdə heç bir ölkədə 
olmamışdır, bəlkə də olmayacaqdır. Xarici siyasətlə bağlı 
dostlarımızın sayı artır, dünya birliyi Azərbaycanın yanındadır 
və bizə inanır. Bizim ən ağır problemimiz torpaqlarımızın hələ 
də işğal altında qalmasıdır. Biz çalışırıq ki, bu problemi 
danışıqlar yolu ilə həll edək. Ancaq hələ ki, bu mümkün 
deyildir. Danışıqları aparmaqla yanaşı,  ölkəmizi gücləndiririk. 
Ölkənin gücü təkcə maliyyə və iqtisadi meyarlarla ölçülmür. 
Hər bir bölgənin gücü, hər bir rayonun potensialının artırılması 
bizi gücləndirir. Gücümüz ondadır ki, bizdə iqtidarla xalq 
arasında birlik, inam, həmrəylik və əlbəttə ki, güclü ordumuz 
var. Biz ordumuzu böyük dərəcədə gücləndirə bilmişik və bu 
gün bizim ordu istənilən anda torpaqları hərbi yolla azad edə 
bilər. Biz bunu bilirik, düşmənlərimiz də və bu məsələ ilə 
məşğul olan vasitəçilər də bunu bilirlər. Çünki müasir dünyada 
nəyi isə gizlətmək mümkün deyildir. Biz heç qarşıya belə 
məqsəd də qoymamışıq ki, nəyi isə gizlədək. 
Əksinə, biz Azərbaycanda keçirilən hərbi paradda ordu 
quruculuğunda əldə edilmiş nailiyyətləri xalqa nümayiş etdir-
dik. Bu həm nümayiş, eyni zamanda, xalq qarşısında hərbi 
sahədə görülmüş işlərlə bağlı hesabat idi. İndi Ermənistanla 
Azərbaycan arasında fərq elədir ki, bu, böyük bir uçurumdur və 
getdikcə daha da genişlənəcəkdir. Vasitəçilər də bunu bilirlər. 
Son zamanlar vasitəçilər fəallaşmışlar və əlbəttə ki, biz bunu 
alqışlayırıq. Beynəlxalq təşkilatların rəhbərləri ilə apardığım 
 325 
danışıqlar da bunu bir daha göstərir. Beynəlxalq vasitəçilər çox 
çalışırlar ki, məsələ tezliklə öz həllini tapsın, müharibə, 
münaqişə olmasın. Çünki hamı yaxşı başa düşür ki, bu 
dırnaqarası dondurulmuş vəziyyət çox çəkə bilməz. Həm 
Azərbaycanın iqtisadi gücü, həm Azərbaycan xalqının səbrinin 
tükənməsi, həm bizim hərbi potensialımız, demoqrafik 
üstünlüyümüz – hara baxsan, hansı sahəyə baxsan, hər yerdə 
Azərbaycan bir neçə pillə üstündür. Gələcəkdə bu fərq yalnız 
artacaqdır, azalmayacaqdır. Çünki biz bilirik ki, gələcəyimiz 
necə olacaqdır. İqtisadiyyatımız güclüdür, bizim təbii resursları-
mız, insan potensialımız var, Azərbaycan xalqı gənc xalqdır. 
Ölkə əhalisinin əksəriyyətini gənclər təşkil edir. Bu da çox va-
cibdir. İndi bəzi ölkələrdə, xüsusilə Avropa ölkələrində xalq-
ların yaşlanması ilə bağlı çox böyük müzakirələr aparılır, 
narahatlıq ifadə edilir. Azərbaycanın çox böyük insan resursları 
vardır. Ölkəmizdə təhsilə, elmə göstərilən diqqət Azərbaycan 
gənclərinin peşəkarlığını artırır. Gənclərimiz peşəkar, bilikli, 
vətənpərvər olmalıdırlar. Peşəkar, bilikli olmaq üçün dövlət 
şərait yaratmalıdır, vətənpərvər olmaq üçün, əlbəttə ki, dövlət 
təbliğatı aparılmalıdır. Ancaq ölkədə elə vəziyyət yaradılmalıdır 
ki, hər bir vətəndaş qürur hissi ilə deyə bilsin ki, o bu ölkənin 
vətəndaşıdır. Bu gün biz bunu görürük. Vətəndaşlarımız, gənc-
lərimiz fəxr edirlər ki, Azərbaycan vətəndaşıdırlar. 
Hər bir xarici qonaq Bakıya və bölgələrə gələndə əgər 
qərəzsizdirsə görür və etiraf edir ki, Azərbaycan dünya 
miqyasında ən yüksək sürətlə inkişaf edən ölkələr sırasındadır. 
Bakı şəhəri dünya miqyasında ən gözəl şəhərlərdən biridir, vaxt 
gələcək ən gözəl şəhər olacaqdır. Yəqin siz bilirsiniz ki, Bakı ilə 
bağlı böyük planlarımız vardır. Planlarımız təkcə Bakı ilə bağlı 
deyildir. Çünki bizim işimiz nəyi isə kiməsə göstərməkdən 
ibarət deyildir. Yəni bir vitrin yaratmaq deyildir. Biz ən ucqar 
bölgələrdə, ən ucqar kəndlərdə müasir infrastruktur yaradırıq, 
yollar çəkirik, abadlıq işlərini aparırıq ki, hər bir yerdə yaşayan 
vətəndaş özünü yaxşı, rahat hiss etsin və fəxr etsin ki, 
Azərbaycan vətəndaşıdır. 
 326 
Mən əminəm ki, qaxlılar və bütün başqa bölgələrdə yaşayan 
insanlar fəxr edirlər ki, Azərbaycan vətəndaşlarıdırlar. Biz hər 
birimiz ölkəmizi öz işimizlə, öz addımlarımızla, ümumi işə 
verdiyimiz töhfələrlə gücləndirməliyik. 
Sizi bir daha salamlayıram, sizə cansağlığı, xoşbəxtlik 
arzulayıram. Hələ görüşlərimiz çox olacaqdır. Çünki Qaxda 
gələcəkdə açılışlar çox olacaqdır. Yeni binaların, yeni obyekt-
lərin tikintisi nəzərdə tutulur. Ona görə də açılışlar çox olacaq 
və biz sizinlə görüşəcəyik. Sağ olun. 
  
 
 
 
 
 
 
 
 327 
 
ŞƏKİ RAYONUNA SƏFƏR  
 
17 noyabr 2011-ci il 
 
Noyabrın 17-də Azərbaycan prezidenti İlham Əliyev Şəki 
rayonuna səfərə gəlmişdir. 
Dövlətimizin başçısı xalqımızın ümummilli lideri Heydər 
Əliyevin Şəki şəhərinin mərkəzində ucaldılmış abidəsini ziyarət 
etdi, önünə gül dəstəsi qoydu. 
Prezident İlham Əliyevə abidənin ətrafında görülmüş 
abadlıq-quruculuq işləri barədə məlumat verildi. Bildirildi ki, 
ərazidə yaşıllıq zolağı daha da genişləndirilmişdir. 
 
Olimpiya İdman Kompleksinin yenidənqurmadan  
sonrakı vəziyyəti ilə tanışlıq 
 
Azərbaycan prezidenti İlham Əliyev noyabrın 17-də Şəki 
Olimpiya İdman Kompleksinin yenidənqurmadan sonrakı 
vəziyyəti ilə tanış olmuşdur. 
Dövlətimizin başçısı kompleksin yenidənqurmadan əvvəlki 
və sonrakı vəziyyətini əks etdirən stendlərə baxdı. 
Məlumat verildi ki, regionun ən böyük olimpiya idman kom-
plekslərindən biri olan bu idman mərkəzi 2002-ci ilin noyabrında 
ulu öndər Heydər Əliyevin iştirakı ilə açılmışdır. O vaxtdan 
başlayaraq bu kompleksdə bir çox idman yarışları, təlim məşqləri 
və digər ictimai-sosial tədbirlər keçirilmişdir. Son dövrlərdə isə 
ərazisi bir qədər də genişləndirilmiş kompleks aparılan yeni-
dənqurma işləri nəticəsində müasir standartlar səviyyəsinə çat-
dırılmışdır. Buradan aydın görünür ki, ölkəmizdə bütün idman 
qurumlarının bir yerdə fəaliyyət göstərməsi uğurlu nəticənin əldə 
olunmasının əsas səbəblərindən biridir. Bu sırada Azərbaycanın 
birinci xanımı Mehriban Əliyevanın idmançılara olan diqqəti də 
nəzərdən qaçmır. Azərbaycan Gimnastika Federasiyasının pre-
zidenti kimi, Mehriban xanım Əliyevanın səmərəli fəaliyyəti bu 
sahədə ölkəmizin ciddi uğurlar qazanması ilə müşayiət olunur. Bir 
 328 
sözlə, Azərbaycan dünya idman aləminə nəhəng mərkəzlərdən biri 
kimi daxil olmuşdur və nailiyyətin təməlində ölkəmizdə idmana 
olan yüksək münasibət dayanır. 
Qeyd edildi ki, kompleksdə yenidənqurma işlərinə 2008-ci 
ildən başlanılmışdır. Sahəsi 8 min kvadratmetr olan kompleksdə 
2,2 min kvadratmetr böyük idman zalı yaradılmışdır. Kiçik 
idman zalının sahəsi isə 1800 kvadratmetrdir. İdman zalları 
gələcəkdə burada irimiqyaslı beynəlxalq və yerli əhəmiyyətli 
yarışların keçirilməsinə tam imkan verir. İdman və sağlamlıq 
üçün bütün infrastrukturun yaradıldığı Olimpiya İdman 
Kompleksində hər biri 800 kvadratmetr olmaqla hovuz və SPA 
mərkəzi, 240 kvadratmetr sahədə isə trenajor zalı yaradılmış və 
zəruri idman avadanlığı quraşdırılmışdır. 
Yenidənqurma işləri nəticəsində kompleksin ərazisində 1400 
kvadratmetr sahəni əhatə edən akvapark yaradılmışdır. Bütün 
əyləncə növlərinin olduğu bu kompleksdə restoran və boulinq 
zalı da fəaliyyət göstərəcəkdir. Konfrans zalının, internet-
klubun  yaradıldığı Şəki Olimpiya İdman Kompleksinin 
tərkibinə 1500 kvadratmetr sahəsi olan otel bölməsi də daxildir. 
Kompleksin ərazisində 8 min kvadratmetr sahəsi olan futbol 
meydançası da yaradılmışdır. Ərazidəki 27 kottecdə 
idmançıların istirahəti üçün bütün imkanlar vardır. Kompleksdə 
uşaqların da idman növləri ilə məşğul olmaları üçün bütün 
şərait yaradılmışdır. Burada balacalar üçün 380 kvadratmetr 
uşaq əyləncə binası  tikilmişdir. Kompleksdə yaradılan şərait 
bir daha təsdiqləyir ki, dünyada özünün sürətli iqtisadi inkişafı 
ilə fərqlənən Azərbaycan həm də nəhəng idman mərkəzinə 
çevrilməyi qarşıya məqsəd qoymuşdur. Bu məqsədə nail olmaq 
yolunda atılan addımlar isə öz bəhrəsini verir. 
Dövlətimizin başçısı, həmçinin idmançıların, eləcə də xarici 
qonaqların qalması üçün burada yaradılan otaqlara, kotteclərə 
və uşaqlar üçün əyləncə və istirahət mərkəzinə baxdı. 
Bildirildi ki, buradakı «Karvan» restoranında nümunəvi 
xidmət göstəriləcəkdir. 
 329 
Prezident İlham Əliyev yenidənqurma işlərindən razılığını 
bildirdi. 
 
    Yeni Mərkəzi xəstəxananın açılışı  mərasimi  
 
Azərbaycan prezidenti İlham Əliyev noyabrın 17-də 
Şəkiyə səfəri çərçivəsində Mərkəzi xəstəxananın açılışında 
iştirak etmişdir. 
Dövlətimizin başçısı xəstəxananın rəmzi açılışını bildirən 
lenti kəsdi. 
Səhiyyə naziri Oqtay Şirəliyev məlumat verdi ki, 100 çar-
payılıq xəstəxananın inşası müasir texnologiya və qabaqcıl 
təcrübə əsasında həyata keçirilmişdir. Xəstəxananın təməli 
2008-ci ilin sentyabrında Azərbaycan prezidentinin iştirakı ilə 
qoyulmuşdur. 
Əsas bina altı korpusdan ibarətdir. Birinci və ikinci kor-
puslar üçmərtəbəli, üçüncü və dördüncü korpuslar ikimərtəbəli, 
digər iki korpus isə birmərtəbəlidir. Burada təcili tibbi yardım, 
reanimasiya, iki cərrahiyyə, onkoloji xəstəliklər, göz 
xəstəlikləri, diaqnostika, laboratoriya, dializ və poliklinika 
şöbələri fəaliyyət göstərir. 
Təcili tibbi yardım şöbəsi ilə tanışlıq zamanı dövlətimizin 
başçısına məlumat verildi ki, burada reanimasiya və kiçik 
əməliyyat bloku vardır. 
Prezidentin ehtiyat fondundan ayrılmış vəsait hesabına inşa 
olunan xəstəxananın dörd hektarlıq həyətyanı sahəsində 
avtodayanacaqlar, su hovuzları, içməli və çirkab su anbarları, 
nasosxana, transformator yarımstansiyası, qazanxana tikil-
mişdir. Xəstəxananın həyətində geniş abadlıq işləri aparılmış, 
yaşıllıq zolaqları salınmışdır. 
Tibb ocağı ilə tanışlıqdan sonra prezident İlham Əliyev 
xəstəxananın kollektivi və Şəki ictimaiyyətinin nümayəndələri 
ilə görüşdü. 
 
 
 330 
RAYON İCTİMAİYYƏTİNİN NÜMAYƏNDƏLƏRİ 
İLƏ GÖRÜŞ   
  
17 noyabr 2011-ci il 
   
Sizi təbrik edirəm. Xatırlayıram ki, 3 il əvvəl bu gözəl 
xəstəxananın təməl daşını biz bərabər qoyduq. 3 il ərzində 
gözəl, müasir xəstəxana tikilibdir və bu gün biz bu xəstəxananın 
açılışında bərabər iştirak edirik. Bu, gözəl, əlamətdar hadisədir. 
İndi bu, deyə bilərəm ki, bölgənin bəlkə də ən böyük 
xəstəxanasıdır. Çox geniş, gözəl, yaraşıqlı binadır. Bütün 
müasir avadanlıqlar, bütün şərait vardır, palatalar da genişdir, 
həkimlər üçün də yaxşı şərait yaradılıbdır. Bu çox sevindirici 
haldır,  gözəl hadisədir. Bu onu göstərir ki, bütün qərarlarımız 
icra edilir. Qəbul edilmiş qərarlar vaxtında və keyfiyyətlə icra 
edilir və xüsusilə sosial sahədə belə gözəl obyektlərin 
yaradılması çox böyük və əlamətdar hadisədir. 
Bütövlükdə Azərbaycanda indi bütün bölgələrdə yeni 
xəstəxanalar açılır. Demək olar ki, mən hər ay yeni xəstəxa-
nanın açılışında iştirak edirəm, bəzi hallarda ayda iki dəfə. Bu 
onu göstərir ki, bu proses bu gün bölgədə geniş vüsət almışdır. 
Bu bölgədə, demək olar ki, müasir xəstəxanalar tikilmişdir, 
tibbi mərkəzlər yaradılmışdır. Şəkidə yaradılmış bu Mərkəz ən 
müasir mərkəzdir. Bakıda da bu sahədə işlər görülür, yeni 
xəstəxanalar tikilir, təmir edilir. Ağdaşda, Ucarda, Xaçmazda 
buna bənzər gözəl xəstəxana tikilmiş və bu yaxınlarda 
istifadəyə verilmişdir. Mən təkcə son bir ayın hadisələrini yada 
salıram. 
Bu xəstəxananın tikintisində işləri Səhiyyə Nazirliyimiz 
Dünya Bankı ilə birlikdə görmüşdür. Dünya Bankı ilə əmək-
daşlığımız böyük tarixə malikdir. Azərbaycanda bir sıra 
infrastruktur layihələrinin icrası ilə bağlı birgə fəaliyyət 
göstərmişik. Bütövlükdə beynəlxalq maliyyə qurumları Azər-
baycanda iqtisadi və sosial sahələrdə gedən proseslərə çox 
müsbət qiymət verirlər. 
 331 
Regionların inkişafı proqramının icrası ilə bağlı əvvəlki 
dövrdə başladığımız işlər bu gün reallaşır. Mən bu bölgədə 
dəfələrlə olmuşam, o cümlədən Şəkidə də dəfələrlə olmuşam. 
Əminəm ki, bu bölgə Qobustandan Balakənə qədər gözəl 
müasir turizm zonası kimi özünü göstərəcək. Bunu etmək üçün 
bütün infrastruktur layihələri icra edilir, yollar çəkilir. Şəki–Qax 
avtomobil yolu çəkilir, yaxın zamanlarda açılacaqdır. Bu, məsa-
fəni daha da qısaldacaqdır. Yeni binalar, qazlaşdırma, suvarma, 
içməli su layihəsi, o cümlədən Şəki şəhərinin içməli su 
problemlərinin həlli üçün layihə icra edilir. Onun birinci 
mərhələsi başa çatmışdır. Yaxın zamanlarda Şəkinin bütün su 
və kanalizasiya problemləri öz həllini tapmalıdır. 
Qazlaşdırma ilə bağlı indi işlər daha da sürətlə gedir. Bu böl-
gəni, xüsusilə Şəkini bölgənin mərkəzi kimi, müasir və qədim 
turizm şəhəri kimi, gərək daha da gözəlləşdirək. Bu məqsədlə 
müvafiq qərarlar verilmişdir. Əvvəlki dövrdə də sərəncamlar 
verilmişdir və vəsait ayrılmışdır. Bu yaxınlarda isə Şəkinin  
abadlaşmasına və tarixi binaların bərpasına 5 milyon manat 
vəsait ayrılmışdır. Əvvəlki dövrdə də vəsait ayrılmışdır, bundan 
sonra da ayrılacaqdır. Bu həm gələcəyə yönəlmiş bir addımdır, 
gələcək fəaliyyətimiz üçün bir istiqamət, keçmişimizə də olan 
münasibətdir. 
Elə bir rayon yoxdur ki, mən orada olmayım. Dəfələrlə 
olmuşam və bundan sonra da olacağam. Hər bir rayon üzrə 
proqramlar var, vəsait ayrılır. Ancaq elə tarixi şəhərlər var ki, 
onların Azərbaycan tarixində, xalqın formalaşmasında, 
dövlətçilik əsaslarının yaranmasında xüsusi rolu vardır. Şəki o 
şəhərlərdəndir. Belə sərəncamların verilməsi Şəkidən 
başlamışdır. Sonra Şamaxı və Quba şəhərlərinin inkişafı ilə 
bağlı oxşar sərəncamlar verilmişdir.  
Şəki indi yeni inkişaf mərhələsindədir. Bütün dövrlərdə bu 
şəhər Azərbaycan tarixində xüsusi yerə malik olub. Bu 
bölgələrin inkişafı ilə bağlı konkret proqramlar icra olunur və 
ətraf rayonlar da sürətlə inkişaf edir. Məni əvvəlki dövrdə 
narahat edən məsələlərdən biri də o idi ki, Şəki inkişafda bir 
 332 
qədər ləngiyir, ətraf rayonlar daha sürətlə inkişaf edirdi, 
abadlıq-quruculuq işləri daha sürətlə gedirdi. Bu məqsədlə bir 
neçə ciddi addım atılmışdır. İlk növbədə rayon rəhbərliyinin 
gücləndirilməsi üçün tədbirlər görülmüşdür. Rayon ictimaiyyəti 
və deputatlarla birgə məsələlər müzakirə edilmişdir. Şəkinin 
inkişafı ilə bağlı əsas istiqamətlər müəyyən edilmişdir. Rayonun 
yeni rəhbərliyinə ciddi tapşırıq verilmişdir ki, həm infrastruktur 
layihələrinin icrası, həm xüsusilə Şəkinin tarixi simasının 
bərpası ilə bağlı konkret tədbirlər görülsün. Qısa müddətdə 
böyük layihələrin master-planı hazırlanmışdır və mənə təqdim 
edilmişdir. İndi o planın icrası başlanmışdır. 
Biz ilk növbədə rayon sakinlərini narahat edən bütün 
problemləri qısa müddət ərzində həll etməliyik. 2013-cü ilin 
sonuna qədər qazlaşdırma, elektrik enerjisi, içməli su, 
kanalizasiya, yollar – bütün bu məsələlər öz həllini yüksək 
səviyyədə tapacaq. İçməli su layihəsi əhalinin artımı nəzərə 
alınmaqla, 2035-ci ilə qədər hesablanıb. Ona görə bu məsələ ilə 
bağlı heç bir problem olmayacaqdır. 
Tarixi binaların bərpası və qorunması üçün vəsait ay-
rılmışdır. Çünki burada kifayət qədər tarixi abidələr vardır. 
Şəkini müasir beynəlxalq turizm mərkəzinə çevirmək üçün 
konkret tapşırıqlar verilmişdir. Onsuz da turistlər həm ölkə 
daxilindən, həm xaricdən gəlirlər və gələcəklər. Müasir otellər, 
turizm kompleksləri, əyləncə yerləri, istirahət parkları – bütün 
bunlar da yaradılmalıdır. Bu gün vaxtı ilə tikilmiş və indi 
yenidən qurulmuş Olimpiya İdman Kompleksinin açılışını qeyd 
etmişik. Bu da bir növ turizm mərkəzidir. 
Bu gün yeni mehmanxananın açılışı da nəzərdə tutulur. 
Qədim Karvansara bərpa edilir. İstəyirik ki, Şəki daha gözəl, 
cazibədar və daha da gənc olsun. Amma öz tarixi simasını 
saxlamaqla. Yerli icra orqanlarına göstəriş verilmişdir ki, bu 
məsələdə geniş ictimai müzakirələr aparılsın. Biz istəyirik ki, 
görüləcək işlər həm zövqlə, həm keyfiyyətlə, həm də ki, tarixi 
həqiqətləri nəzərə almaq şərti ilə icra edilsin. 
 333 
Bu gün Şəkinin gələcək inkişafı ilə bağlı konkret pro-
qramlarımız vardır. Regionların sosial-iqtisadi inkişafı Dövlət 
Proqramının icrası nəticəsində böyük işlər görülmüşdür. 
Növbəti mərhələ daha da ciddi, təsirli olmalıdır. Nəticələr  daha 
da gözəl olmalıdır. 
Mən bir daha sizi bu gözəl hadisə münasibətilə təbrik edirəm. 
Bütün həkimləri təbrik edirəm. Həkimlər üçün gözəl şərait 
yaradılmışdır.  Dünyanın inkişaf etmiş ölkələrinin aparıcı 
paytaxtlarında belə  şərait bəlkə də bundan bir qədər aşağı 
səviyyədə var. İnsanların sağlamlığı bizim üçün prioritet mə-
sələdir. Təkcə gözəl xəstəxananın tikilməsi ilə işimiz bitmir. 
Ekologiya – Allaha şükür ki, burada ekoloji vəziyyət çox yaxşıdır 
– təmiz hava! İndi su layihəsi icra ediləcəkdir. Həkimlər hamıdan 
yaxşı bilir ki, insanın sağlamlığı üçün içməli su, təmiz qida birinci 
yerdədir. Hər bir vətəndaş ildə bir dəfə müayinədən keçməlidir. 
İndi belə şərait hər bir yerdə vardır.  
2008-ci ildə buranın təməli qoyulanda deyirdim bura böyük 
xəstəxana olacaq, ətraf rayonlardan da gələcəklər. İndi ətraf 
rayonlarda yeni xəstəxanalar açılır. Balakəndə böyük xəstəxana, 
Zaqatalada, Qəbələdə böyük diaqnostika-müalicə mərkəzləri, 
Oğuzda rayon xəstəxanası tikilmişdir, Qaxda rayon xəstəxanası 
təmir edilmişdir. İndi Şəkidə xəstəxana açılır. Yəqin ki, bu 
imkandan daha çox Şəki sakinləri istifadə edəcəklər.   
Biz bütün işləri planlı şəkildə həyata keçiririk. Birinci 
mərhələdə hər bir bölgədə müasir tibb mərkəzi yaradılmalı idi. 
Sonrakı mərhələdə hər bir rayon mərkəzində. İndi nazir də 
eşidir, həm iri xəstəxanalar, həm ambulatoriyalar, kəndlərdə 
tibb məntəqələri – bütün bunları etməliyik. Bu məsələyə birbaşa 
kənd yollarının tikintisi aiddir. Çünki kənd yolu yaxşı olsa, 
bəlkə o kənddə heç tibb məntəqəsinə ehtiyac da qalmayacaqdır, 
rahat gələ bilərlər rayon mərkəzinə. Ona görə kənd yollarının 
tikintisi ilə bağlı bu il çox ciddi proqram icra edilməyə 
başlanmışdır. Növbəti illərdə daha da çox vəsait ayrılacaq, o 
cümlədən Şəki rayonunun kənd yollarına da. Elə etməliyik ki, 
 334 
Azərbaycanda hər bir sahədə ən yüksək standartlar olsun. Buna 
nail olacağıq. Bir daha sizi təbrik edirəm. 
 
«Green Hill İnn» mehmanxanasının açılışı mərasimi 
 
Noyabrın 17-də Azərbaycan prezidenti İlham Əliyev Şəkiyə 
səfəri çərçivəsində «Green Hill İnn» mehmanxanasının açı-
lışında iştirak etmişdir. 
Dövlətimizin başçısı mehmanxananın rəmzi açılışını bildirən 
lenti kəsdi. 
Məlumat verildi ki, beşmərtəbəli turizm kompleksinin ümumi 
ərazisi 1,2 hektardır. Kompleksə daxil olan otel və kotteclərin 
ümumi sahəsi isə 5 min kvadratmetrdən çoxdur. Ərazidə 
mehmanxana binası ilə yanaşı, yardımçı tikililər, böyük və kiçik 
hovuz yaradılmışdır. Mehmanxananın həyəti abadlaşdırılmış, 
geniş yenidənqurma işləri aparılmış, yaşıllıq zolağı salınmışdır. 
«Green Hill İnn» mehmanxanası Şəkinin turizm poten-
sialının göstəricisi olmaqla, bu bölgənin imkanlarını da nüma-
yiş etdirir. Burada yaradılan şərait təsdiqləyir ki, müasir 
dövrdə turizmin əsas məqsədi ölkə iqtisadiyyatının kompleks 
inkişafını təmin etməkdir. Son illər Azərbaycanda turizmin ölkə 
iqtisadiyyatının mühüm hissəsinə çevrilməsi, bu sahədə xırda və 
orta sahibkarlıq üçün möhkəm bazanın yaradılması regionların 
infrastruktur cəhətdən inkişafını da təmin edir. 
Dövlətimizin başçısı mehmanxananın açılışı münasibətilə 
təbriklərini çatdırdı. 
 
«Aşağı Karvansara» kompleksində aparılan 
təmir-bərpa işləri ilə tanışlıq 
 
Noyabrın 17-də prezident İlham Əliyev Şəki şəhərində 
«Aşağı Karvansara» kompleksində aparılan təmir-bərpa işləri 
ilə tanış olmuşdur. 
Mədəniyyət və Turizm naziri Əbülfəs Qarayev Azərbaycan 
prezidentinə məlumat verdi ki, qədim abidələrlə zəngin bölgə-
lərimizdən olan Şəkidəki XIX əsrə aid «Aşağı Karvansara» Yaxın 
 335 
Şərqdə ən böyük karvansaradır. Kompleksdə əsaslı təmir və bərpa 
işlərinin aparılması dövlətimizin tarixi keçmişimizin qorunmasına 
olan həssas münasibətindən qaynaqlanır. Şəkinin özünəməxsus 
memarlıq üslubunu əks etdirən və 8 min kvadratmetr ərazini əhatə 
edən bu tarixi binada 200-dən çox otaq vardır. 
Dövlətimizin başçısı kompleksin əvvəlki vəziyyətini, təmir-
bərpa işlərinin gedişini və istifadədən sonrakı vəziyyətini əks 
etdirən stendə baxdı. 
Diqqətə çatdırıldı ki, xüsusi layihə əsasında aparılan bərpa 
işlərinə 2010-cu ilin yanvarında başlanılmışdır. Təmir-bərpa 
işlərinin bu ilin dekabrında başa çatdırılması nəzərdə tutulur. 
Hazırda işlərin birinci mərhələsi həyata keçirilir. 
Prezident İlham Əliyev tikinti və bərpa işlərinin yüksək 
keyfiyyətlə yerinə yetirilməsinə, eləcə də karvansaranın 
gələcəkdə istifadəsinə dair tapşırıq və tövsiyələrini verdi. 
 
Sabit Rəhman adına Dövlət Dram Teatrının  
binası ilə tanışlıq 
 
Noyabrın 17-də prezident İlham Əliyev Şəkiyə səfəri 
çərçivəsində Sabit Rəhman adına Dövlət Dram Teatrının binası 
ilə tanış olmuşdur. 
Mədəniyyət və Turizm naziri Əbülfəs Qarayev dövlətimizin 
başçısına məlumat verdi ki, 1973-cü ildə ipəkçilərin Mədəniyyət 
sarayı kimi fəaliyyətə başlamış bu bina 2 ildən sonra Sabit 
Rəhman adına Dövlət Dram Teatrının kollektivinin ixtiyarına 
verilmişdir. Teatr maraqlı çıxışları ilə təkcə Şəkinin deyil, 
ölkəmizin bütün sənətsevərlərinin rəğbətini qazanmışdır. Teatr 
binasının uzun müddət əsaslı təmir olunmaması kollektivin 
fəaliyyətinə təsirsiz ötüşməmişdir. Prezident İlham Əliyevin 
sərəncam və göstərişləri əsasında indi ölkəmizin bütün tarixi 
abidələri, sənət ocaqları əsaslı şəkildə yenidən qurulur. Buna 
uyğun olaraq, Şəki Dövlət Dram Teatrının binasının da əsaslı 
təmiri planlaşdırılır. 
Dövlətimizin başçısı təmir-bərpa işlərinin yüksək səviyyədə 
aparılması ilə bağlı tapşırıq və tövsiyələrini verdi. 
 336 
        
Şərab zavodunun açılışı mərasimi 
 
Noyabrın 17-də prezident İlham Əliyev «Aqroinvestkom» 
MMC-nin Şəki şərab zavodunun açılışında iştirak etmişdir. 
Dövlətimizin başçısına məlumat verildi ki, 2004–2008-ci 
illərdə regionların sosial-iqtisadi inkişafı Dövlət Proqramına 
uyğun olaraq yaradılan zavodun ümumi sahəsi 7,8 hektardır. 
Tikintisinə 2008-ci ildə başlanılan zavod ildə 3 min ton üzüm 
emal etmək gücünə malikdir. Lakin gələcəkdə bu rəqəmin 10–
15 min tona çatdırılması nəzərdə tutulmuşdur. 
Prezident İlham Əliyev ulu öndər Heydər Əliyevin və döv-
lətimizin başçısının ölkəmizdə özəl sektorun, o cümlədən 
üzümçülüyün inkişafına göstərdikləri diqqət və qayğını əks 
etdirən fotolardan ibarət stendə baxdı. 
Sonra dövlətimizin başçısı zavodu işə salan düyməni basdı 
və istehsalat korpusunda hazır məhsulun saxlanması anbarı ilə 
tanış oldu. Bildirildi ki, markalı şərabların istehsalı sexində 
Fransadan gətirilmiş palıd ağacından hazırlanan  hər biri 228 
litrlik çəllək qoyulmuşdur. Bu, şərabın daha yüksək keyfiyyətlə 
saxlanılmasına imkan verir. 
Qeyd edildi ki, məhsulun rəqabətədavamlı olması məqsədi 
ilə zavodda quraşdırılan avadanlığın hamısı İtaliyanın bu 
sahədə ixtisaslaşmış şirkətinin istehsalıdır. Texnoloji avadan-
lığın daşınması, quraşdırılması və sınaqları da italiyalı mütə-
xəssislərin rəhbərliyi və iştirakı ilə aparılmışdır. Zavodun 
ərazisində ikimərtəbəli inzibati bina, istehsalat proseslərinə və 
hazır məhsullara texniki-kimyəvi və mikrobioloji nəzarət üçün 
laboratoriya, yeməkxana, konfrans zalı yaradılmışdır. Burada, 
həmçinin qonaq evi də inşa olunmuşdur. Zavodun həyəti  
abadlaşdırılmış, yaşıllıq zolağı salınmışdır. 
Prezident İlham Əliyev görülmüş işləri yüksək qiymət-
ləndirdi, kollektivə uğurlar arzuladı. 
 
 
 
 337 
 
QƏBƏLƏ RAYONUNA SƏFƏR 
 
17 noyabr 2011-ci il 
 
Noyabrın 17-də Azərbaycan Respublikasının Prezidenti 
İlham Əliyev Qəbələ rayonuna səfərə gəlmişdir. 
Dövlətimizin başçısı xalqımızın ümummilli lideri Heydər 
Əliyevin Qəbələ şəhərinin mərkəzində ucaldılmış abidəsini 
ziyarət edərək, önünə gül dəstəsi qoydu. 
Prezident İlham Əliyevə abidənin yerləşdiyi Heydər Əliyev 
parkında görülmüş abadlıq-quruculuq işləri barədə məlumat 
verildi. Bildirildi ki, parkda əhalinin istirahəti üçün hər cür 
şərait yaradılmışdır. 
 
Nic qəsəbəsində  2 saylı tam orta məktəbin 
açılışı  mərasimi 
 
Noyabrın 17-də Azərbaycan prezidenti İlham Əliyev 
Qəbələ rayonunun Nic qəsəbəsindəki 2 saylı tam orta məktəbin 
açılışında iştirak etmişdir. 
Dövlətimizin başçısı məktəbin rəmzi açılışını bildirən lenti 
kəsdi. 
Məlumat verildi ki, məktəbin yeni binası Heydər Əliyev 
Fondunun təşəbbüsü ilə inşa olunmuşdur. 
Bildirildi ki, məktəbin 1930-cu ildə tikilmiş əvvəlki binası 
son dövrdə tamamilə yararsız vəziyyətə düşmüşdü. Təhsil 
ocağının yeni binasının tikintisinə bu ilin aprelində başla-
nılmışdır. Bunun üçün ayrılmış bir hektar ərazidə qısa 
müddətdə müasir standartlara cavab verən məktəb binası inşa 
olunmuşdur.  
Dördmərtəbəli təhsil ocağının foyesində ulu öndər Heydər 
Əliyevin, prezident İlham Əliyevin və Heydər Əliyev Fondunun 
prezidenti, Azərbaycanın birinci xanımı Mehriban Əliyevanın 
 338 
ölkəmizdə təhsilin inkişafına göstərdikləri diqqət və qayğını əks 
etdirən fotoguşə yaradılmışdır. 
Prezident İlham Əliyev sinif otaqlarında yaradılan şəraitlə 
tanış oldu. Bildirildi ki, təhsil ocağının idman zalı yüksək 
standartlara cavab verir. Buradakı 200 nəfərlik akt zalında 
müxtəlif tədbirlərin keçirilməsi üçün hər cür şərait yara-
dılmışdır. İnformatika otağı tam kompüterləşdirilmiş, sürətli 
internetlə təmin olunmuşdur. Məktəbin ikinci mərtəbəsindəki 
kitabxanada 5 mindən artıq ədəbiyyat toplanmışdır. 
Təhsil ocağının həyətində futbol meydançası da yaradılmış, 
abadlıq işləri görülmüş, yaşıllıqlar salınmışdır. 
Dövlətimizin başçısı məktəbin açılışı münasibətilə kollektivi 
təbrik etdi, uğurlar arzuladı. 
 
    Olimpiya İdman Kompleksinin açılışı mərasimi  
 
Noyabrın 17-də Azərbaycan prezidenti İlham Əliyev 
Qəbələ Olimpiya İdman Kompleksinin açılışında iştirak 
etmişdir. 
Dövlətimizin başçısı kompleksin rəmzi açılışını bildirən lenti 
kəsdi. 
Gənclər və İdman naziri Azad Rəhimov Azərbaycan pre-
zidentinin diqqətinə çatdırdı ki, şəhərin mərkəzində yerləşən 
kompleksin tikintisinə 2007-ci ildə başlanılmışdır. Bu nəhəng 
idman qurğusunun inşası üçün 4,3 hektar torpaq sahəsi ayrıl-
mışdır. Yüksək səviyyədə aparılmış tikinti işləri bu ilin 
oktyabrında başa çatdırılmışdır. İkimərtəbəli kompleksdə idman 
zalı, üzgüçülük hovuzu, trenajor zalları, yeməkxana, məşq 
zalları və kotteclər yaradılmışdır. Kompleks Qəbələdə idmanın 
müxtəlif sahələrinin müasir standartlar səviyyəsində inkişaf 
etdirilməsi üçün lazımi avadanlıqlarla təchiz olunmuşdur. 
Diqqətə çatdırıldı ki, Qəbələ Olimpiya İdman Kompleksi 
ölkəmizdə istifadəyə verilən sayca 32-ci  idman qurğusudur. 
Prezident İlham Əliyev voleybol zalında məşq prosesini 
izlədikdən sonra idman qurğularının eskiz layihələri ilə tanış 
 339 
oldu, stadionda gənc futbolçuların məşq prosesini izlədi, on-
larla söhbət etdi. 
Azərbaycan prezidenti gənc futbolçularla və onların məşq-
çiləri ilə xatirə şəkli çəkdirdi, onlara uğurlar arzuladı. 
Bildirildi ki, kompleksdə hər cür şəraiti olan üç kottec də 
inşa olunmuşdur. Burada həm idmançılar, həm də qonaqlar 
istirahət edə biləcəklər. 
Qəbələ Olimpiya İdman Kompleksində yaradılmış şəraiti 
yüksək qiymətləndirən dövlətimizin başçısı tapşırıq və töv-
siyələrini verdi. 
  
Qəbələ Beynəlxalq Aeroportunun açılışı mərasimi 
  
Azərbaycan prezidenti İlham Əliyev noyabrın 17-də 
Qəbələ Beynəlxalq Aeroportunun açılışı mərasimində iştirak 
etmişdir. 
Aeroportun kollektivi və rayon ictimaiyyətinin nüma-
yəndələri dövlətimizin başçısını hərarətlə qarşıladılar. 
İ l h a m   Ə l i y e v: Əziz dostlar, mən sizin hamınızı 
ürəkdən salamlayıram. Bu gözəl gündə sizi Qəbələ Beynəlxalq 
Aeroportunun açılışı münasibətilə ürəkdən təbrik edirəm. 
Bu gün çox gözəl və əlamətdar bir gündür. 1990-cı il 
noyabrın 17-də ulu öndər Heydər Əliyevin təşəbbüsü ilə ilk 
dəfə olaraq Azərbaycan Xalq Cümhuriyyətinin bayrağı Nax-
çıvanda milli Dövlət bayrağı kimi qəbul edilmişdir, qal-
dırılmışdır. Bu hadisə bizim müstəqilliyimizi yaxınlaşdıran 
hadisə idi. O vaxt Sovet İttifaqının dağılmasına hələ bir ildən 
çox vaxt qalırdı. Bu müdrik və cəsarətli addımın atılması ulu 
öndərin öz xalqına nə qədər bağlı olduğunu bir daha 
göstərmişdir. O vaxt Naxçıvanın Ali Məclisində bu bayrağın 
Dövlət bayrağı kimi qəbul edilməsi ilə yanaşı, Azərbaycan Ali 
Sovetinin qarşısında vəsatət qaldırılmışdır ki, bu milli bayraq 
Azərbaycanın Dövlət bayrağı kimi qəbul edilsin. 
Bu gözəl tarixi gündə biz sizinlə görüşürük. Qəbələ Beynəl-
xalq Aeroportunun açılması da Azərbaycanda son illər ərzində 
 340 
görülən işlərin məntiqi nəticəsidir. Bu il biz müstəqilliyimizin 
bərpasının 20 illiyini qeyd edirik. Bu 20 il ərzində ölkəmiz 
böyük uğurlu və şərəfli yol keçmişdir. 1993-cü ildən başlayaraq 
ölkəmizdə həyata keçirilən islahatlar Azərbaycanı irəliyə 
aparmışdır. Biz dünya birliyində böyük hörmətə malik olan, 
layiq olan ölkəyik. Ölkəmizdə hər bir sahə inkişaf etdiyi kimi, 
nəqliyyat sektoruna da böyük diqqət göstərilir. Bu sektorda 
inkişaf göz qabağındadır. Son illər ərzində ölkəmizdə bir neçə 
beynəlxalq aeroport tikilmişdir – Naxçıvanda, Gəncədə, 
Lənkəranda, Zaqatalada. Nəhayət, Qəbələdə beynəlxalq aeroport 
fəaliyyətə başlayır. Bu aeroport istənilən hava gəmilərini qəbul 
etməyə qadirdir. Ən ağır yük təyyarələri də bura gələ bilər. Uçuş-
enmə zolağı kifayət qədər böyükdür və istənilən təyyarənin 
ağırlığına davam gətirə bilər. Aeroport bütün beynəlxalq 
standartlara cavab verir. Ümid edirəm ki, gələcəkdə bu 
aeroportda beynəlxalq uçuşlar da təşkil ediləcəkdir. 
Biz hava nəqliyyatının inkişafına çox böyük sərmayə 
qoyuruq. Aeroportların tikintisi və o cümlədən, Bakıda Hey-
dər Əliyev Beynəlxalq Aeroportunun yenidən tikilməsi, yeni 
aerovağzal kompleksinin, yeni zolaqların inşası bizim 
siyasətimizi açıq şəkildə göstərir. Azərbaycan coğrafi vəziy-
yətindən səmərəli şəkildə istifadə edir və nəqliyyat sektorunda 
aparılan islahatlar bu reallıqları təmin edir. Biz nəinki 
aeroportları yaradırıq, yeni müasir təyyarələri də ölkəmizə 
gətiririk. Son illər ərzində ən müasir, ən gözəl təyyarələr – 
«Boeing»lər, «Airbus»lar, «ATR» təyyarələri gətirilir. Demək 
olar ki, təyyarə parkı tam şəkildə dəyişdirilmişdir və indi ən 
yüksək səviyyəyə cavab verir. 
Ölkəmizin beynəlxalq aeroportları – həm Gəncə, həm 
Naxçıvan, həm Lənkəran aeroportları beynəlxalq uçuşları da 
təşkil edir. Bu, insanların rahatlığını təmin edir, başqa ölkələrə 
rahat getmələri üçün şərait yaradır. Qəbələ Beynəlxalq Aeropor-
tunun yaradılması, hesab edirəm ki, bu proqramın ən axırıncı 
addımlarından biridir. Bu aeroportun tikilməsinin məqsədi 
bölgəyə, Qəbələyə və ətraf bölgələrə turistlərin axınını 
 341 
gücləndirməkdir və təmin etməkdir. Nəzərə alsaq ki, Qəbələdə 
çox müasir və gözəl turizm infrastrukturu yaradılmışdır və bu 
proses davam etdirilir, ümid edirəm buraya gəlmək istəyənlər çox 
olacaq, başqa şəhərlərdən Qəbələyə birbaşa təyyarə uçuşları 
təşkil ediləcəkdir.  
Bizim nəqliyyat sektoru inkişafdadır. Həm hava nəqliyyatı, 
həm də dəniz nəqliyyatı inkişaf edir, yeni tankerlər, bərələr, yük 
gəmiləri alınır. Bakıda beynəlxalq standartlara cavab verəcək 
yeni gəmiqayırma zavodu tikilir. Bakının yaxınlığında – Ələt 
qəsəbəsində Xəzər dənizində yeni ən böyük Beynəlxalq Dəniz 
Ticarət Limanı tikilir. Bu limanın yükötürmə qabiliyyəti 10 
milyon tondan 25 milyon tona qədər artırılacaqdır. Yəni, Xəzərdə 
ən böyük port Bakı portu olacaqdır. Dəmir yolları tikilir. Bakı–
Tbilisi–Qars dəmir yolu tikilir və bu, Azərbaycanı etibarlı tranzit 
ölkə kimi, dünyaya təqdim edəcək, qonşularımızla 
birləşdirəcəkdir. Bu layihəni də Azərbaycan tərəfdaşları ilə 
birlikdə uğurla icra edir.  
Avtomobil yollarımız əsaslı təmir edilir, yeni yollar çəkilir. O 
cümlədən, Qəbələ Beynəlxalq Aeroportuna gələn yol əsaslı 
şəkildə tikilir. Vətəndaşlar indi Bakıdan Qəbələyə gələrkən çox 
rahat, gözəl yoldan istifadə edirlər. Bu yol sərhədə – Balakənə 
qədər davam edəcəkdir. Başqa istiqamətlər üzrə yollar çəkilir. 
Azərbaycanda nəqliyyatla bağlı bütün məsələlər uğurla, yüksək 
səviyyədə və peşəkarlıqla həll olunur. 
Bu bölgənin gələcək inkişafı ilə bağlı konkret proqramlar və 
təkliflər vardır. Şimal-qərb bölgəmizin xüsusiyyəti ondan 
ibarətdir ki, burada turizm potensialı çox güclüdür. Ancaq bu 
potensial o zaman reallaşa bilər ki, turizm infrastrukturu 
yaradılsın və biz bunu yaradırıq. Bakıdan sərhədə qədər bütün 
rayonlarda – Qobustan, İsmayıllı, Qəbələ, Oğuz, Şəki, Qax, 
Zaqatala, Balakən rayonlarında müasir turizm obyektləri, 
mehmanxanalar, kempinqlər, istirahət zonaları tikilməkdədir, 
infrastruktur yenilənir. 
Son illər ərzində Qəbələ beynəlxalq mərkəzə çevrilmişdir. 
Burada keçirilən ənənəvi musiqi festivalları artıq dünyada çox 
 342 
məşhur olubdur və festivallarda iştirak edənlərin sayı ildən-ilə artır, 
dünyanın aparıcı sənət adamları bu festivalda iştirak edirlər. Bu 
gün Qəbələdə yeni Olimpiya İdman Kompleksinin açılışında 
iştirak etmişəm. Burada yeni Mədəniyyət sarayı tikilməkdədir və 
gələn il istifadəyə veriləcəkdir. Əvvəlki dövrdə Müalicə-
Diaqnostika Mərkəzi tikilibdir və burada tibbi xidmətin 
göstərilməsi üçün bütün imkanlar vardır. Yeni emal müəssisələri 
fəaliyyət göstərir. Onlar nəinki Azərbaycanda, bütün bölgədə ən 
qabaqcıl və ən böyük müəssisələrdir. Yeni iş yerləri, yeni sənaye 
sahələri açılır, evlər, mehmanxanalar tikilir. Burada tikilən 
mehmanxanalar dünya miqyaslı və dünya standartlarına cavab 
verən mehmanxanalardır.   
Qəbələ qədim yaşayış yurdudur, qədim şəhərdir. Qədim 
xəritələrdə Qəbələnin adını görmək mümkündür. Bu gün 
Qəbələnin tarixi şöhrəti özünə qaytarılıbdır. Bundan sonrakı 
dövrdə rayonun inkişafı ilə bağlı əlavə tədbirlər görüləcək, 
əlavə vəsait ayrılacaq, bütün infrastruktur layihələri yaxın 2 il 
ərzində tam şəkildə icra ediləcəkdir. Bu aeroportun tikintisi, bu 
gözəl tarixi gündə aeroportun açılması rəmzi xarakter daşıyır. 
Bu, 20 illik müstəqillik dövründə əldə edilmiş uğurlardan 
biridir. Bu gözəl bina, bu gözəl memarlıq əsəri Azərbaycan 
xalqına, Azərbaycan dövlətinə bundan sonra əbədi xidmət 
edəcəkdir. Bu, strateji obyektdir, bunun strateji məqsədi və 
mənası vardır. Əminəm ki, bu aeroportun fəaliyyətə 
başlamasından sonra Qəbələyə turist axını daha da güclü 
olacaqdır. 
Mən sizi bir daha bu gözəl hadisə münasibətilə ürəkdən 
təbrik edirəm, bütün qəbələlilərə cansağlığı və yeni uğurlar 
arzulayıram. Sağ olun. 
 
* * * 
 
Daha sonra dövlətimizin başçısı aeroportun rəmzi açılışını 
bildirən lenti kəsdi. 
«Azərbaycan Hava Yolları» QSC-nin prezidenti Cahangir Əs-
gərov məlumat verdi ki, aeroportun tikintisinə bu ilin yanvarında 
 343 
başlanılmışdır. Bunun üçün 360 hektar torpaq sahəsi ayrılmışdır. 
Azərbaycan prezidentinin sərəncamına əsasən inşa olunan 
aeroport dünyanın ən yüksək standartlarına cavab verir. Burada 
məlumat bürosu, gözləmə zalı, internet otağı vardır. Aeroportda 
aviasiya təhlükəsizliyi, sərhəd və gömrük xidmətlərinin əmək-
daşlarının rahat işləmələri üçün hərtərəfli şərait yaradılmışdır. 
Terminalda ən son təhlükəsizlik avadanlığı quraşdırılmışdır. Sər-
nişin qeydiyyatının rahat və vaxtında aparılması üçün 6 məntəqə 
yaradılmışdır. VİP sərnişin qeydiyyatı və salonu da ən son 
avadanlıqla təchiz olunmuşdur. Aeroportun ikinci mərtəbəsində 
restoran fəaliyyət göstərəcəkdir. 
Prezident İlham Əliyevə Qəbələ–Ağdaş yolunun yenidən 
qurulması layihəsi də təqdim olundu. Dövlətimizin başçısı layihə 
ilə bağlı tapşırıqlarını verdi. 
Sonra Azərbaycan prezidenti dispetçer məntəqəsi ilə də tanış 
oldu. Bildirildi ki, uçuşların idarə olunması üçün quraşdırılan 
avadanlıq dünya standartlarına cavab verir. 
Qeyd edildi ki, aeroportun uçuş-enmə zolağının uzunluğu 3,6 
min metr, eni isə 60 metrdir. Yönəldici yolun sahəsi 26 min 
kvadratmetrdir. Aeroport çəkisi 400 tona qədər olan təyyarələri 
qəbul etmək imkanına malikdir. Perronun sahəsi 100 min 
kvadratmetrdir. Burada, həmçinin təyyarələrin saxlanılması üçün 
10 meydança yaradılmışdır ki, bunun da dördü xüsusilə ağır çəkili 
təyyarələr üçündür. İlkin mərhələdə aeroportda 200 nəfər işlə 
təmin olunacaqdır. Aeroportun ərazisində geniş yaşıllaşdırma 
işləri də aparılmışdır. 
Prezident İlham Əliyev Qəbələ Beynəlxalq Aeroportunda 
«Silk Way» şirkətinə məxsus karqo təyyarəsinə yükün dol-
durulması prosesini izlədi. Məlumat verildi ki, «Boeing-747» 
tipli yük təyyarəsi dünyada ən ağır təyyarələrdən hesab olunur. 
«Gilan Holdinq»in müəssisələrində istehsal olunan 100 ton 
məhsulun yükləndiyi həmin təyyarə ilk reyslə Qəbələdən Pol-
şanın paytaxtı Varşavaya yola düşdü. 
 
 344 
Qarabağ müharibəsi əlilləri və şəhid ailələri üçün  
tikilmiş binanın istifadəyə verilməsi mərasimi 
 
Noyabrın 17-də Azərbaycan prezidenti İlham Əliyev 
Qəbələ rayonunda Qarabağ müharibəsi əlilləri və şəhid ailələri 
üçün tikilmiş 36 mənzilli binanın istifadəyə verilməsi mərasi-
mində iştirak etmişdir. 
Əmək və Əhalinin Sosial Müdafiəsi naziri Fizuli Ələkbərov 
dövlətimizin başçısına məlumat verdi ki, indiyədək Qəbələ 
rayonunda Qarabağ müharibəsi əlilləri və şəhid ailələri üçün üç 
fərdi ev və ikimərtəbəli 16 mənzilli yaşayış binası tikilərək istifa-
dəyə verilmişdir. Yeni dördmərtəbəli, 36 mənzilli binanın tikinti-
sinə ötən ilin dekabrında başlanılmışdır. Binanın həm xarici 
görünüşü, həm də daxili tərtibatı ən müasir standartlara cavab 
verir. Burada əlillərin sərbəst hərəkəti üçün xüsusi qurğular 
quraşdırılmışdır. Kommunikasiya qurğuları da müasir tələblərə 
cavab verir.  
Prezident İlham Əliyev mənzillərdə yaradılan şəraitlə yaxından 
tanış oldu. Bildirildi ki, bütün otaqlar zəruri avadanlıqlarla və 
mebellərlə təchiz edilmişdir. 
Sonra dövlətimizin başçısı İlham Əliyev Qarabağ müharibəsi 
əlilləri, şəhid ailələrinin üzvləri və Böyük Vətən müharibəsi 
veteranları ilə görüşdü. 
İ l h a m  Ə l i y e v: Sizi təbrik edirəm. Qəbələdə çox gözəl 
yaşayış binası tikilmişdir. Bu gün bu binaya köçəcəksiniz, çox 
rahat, gözəl mənzillərdir, hər şey çox böyük keyfiyyətlə 
tikilibdir, bütün şərait vardır. Yəni yüksək səviyyədə yaşamaq 
üçün bütün şərait yaradılıbdır. 
Bu siyasət Azərbaycanda uzun illərdir ki, aparılır. Qarabağ 
əlilləri, şəhid ailələri üçün həm Bakıda, həm müxtəlif bölgələrdə 
binalar tikilir. Bu proses çox geniş vüsət almışdır və ümid edirəm 
ki, növbəti bir neçə il ərzində bütün problemlər öz həllini 
tapacaqdır. Bu günə qədər 5 minə yaxın Qarabağ müharibəsi əlili 
və şəhid ailəsi gözəl mənzillərlə təmin edilmişdir. Növbədə isə 3 
mindən bir qədər çox ailə vardır.  
 345 
Bütövlükdə, Azərbaycanda bütün sahələrdə olduğu kimi, 
sosial sahədə də böyük işlər görülür. Biz bu işləri ardıcıl şəkildə 
aparırıq. İlk növbədə müharibədən ən çox əziyyət çəkmiş 
insanların problemlərini həll etməyə başlamışdıq. 2007-ci ilin 
sonuna qədər, demək olar ki, bütün çadır şəhərcikləri ləğv 
edilmişdir. Vaxtilə çadırlarda yaşamış insanları biz yaxşı fərdi 
evlərlə, mənzillərlə təmin edə bilmişik. İndiki mərhələdə 
yataqxanalarda, hərbi hissələrdə, məktəblərdə məskunlaşmış 
qaçqın bacı-qardaşlarımızın problemlərini də həll edirik. Bu 
proses davam edir və əminəm ki, bu məsələni maksimum 
dərəcədə həll edəcəyik. 
Qeyd etdiyim kimi, Qarabağ müharibəsi əlillərinin prob-
lemlərinin həlli üçün də ardıcıl işlər aparılır. Əvvəlki dövrdə əlillər 
üçün maşınları xaricdən gətirirdik. İndi öz istehsalımız başlamışdır 
və xaricdə istehsal olunan maşınlardan geri qalmır. Naxçıvan 
avtomobil zavodunun məhsulları indi böyük şöhrətə malikdir, 
müxtəlif növ maşınlar istehsal olunur. Biz istəyirik ki, yerli 
istehsaldan daha çox istifadə edək. Nəzərə alaq ki, bu maşınların 
keyfiyyəti də o biri maşınlardan üstündür. Siz erməni işğalından 
əziyyət çəkmiş insanlarsınız, öz yaxınlarınızı, sağlamlığınızı 
itirmisiniz. Ona görə Azərbaycan dövləti sizə daim diqqət 
göstərməlidir, yardım etməlidir. Bu bina Azərbaycan dövlətinin 
sizə verdiyi bir hədiyyədir, bu istiqamətdə atılan bir addımdır. Bu 
addımların sayı çoxdur, onlardan biri də, bax, bu binada özünü 
göstərir. 
Vətən, torpaq uğrunda vuruşmuş, canından keçmiş 
övladlarımızın xatirəsi daim bizim ürəyimizdədir. Qarabağ 
böyük yaramızdır. Əminəm ki, ərazi bütövlüyümüz bərpa 
olunacaq, bütün məcburi köçkünlər öz doğma torpaqlarına 
qayıdacaqlar, haqq-ədalət zəfər çalacaqdır. Çünki haqq-ədalət 
bizim tərəfimizdədir. Qarabağ əzəli, tarixi Azərbaycan 
torpağıdır, Azərbaycan torpağı kimi qalır və qalacaqdır. Dünya 
birliyi Dağlıq Qarabağı Azərbaycanın ayrılmaz hissəsi kimi 
qəbul edir, tanıyır. Bu tarixi ədalət istənilən yolla bərpa 
olunmalıdır və olunacaqdır. Danışıqlar yolu ilə həll edilməsə, 
 346 
biz məcbur olub, hərbi yola əl atacağıq. Bu bizim suveren 
hüququmuzdur. Heç kim bu hüququ əlimizdən ala bilməz. 
Beynəlxalq qaydalar da, beynəlxalq hüquq normaları da bu 
hüququ təsdiq edir və istənilən anda Azərbaycan Ordusu ərazi 
bütövlüyümüzü bərpa edə bilər. Sadəcə olaraq, biz istəyirik ki, 
bunu sülh yolu ilə, danışıqlar yolu ilə həll edək. Belə imkanlar 
hələ tükənməyib və gündən-günə güclənən Azərbaycan o tarixi 
günü yaxınlaşdırır. Bu gün Azərbaycanın imkanları xeyli 
dərəcədə genişlənmişdir, təsir imkanlarımız artmışdır, ölkə 
daxilində proseslər müsbət istiqamətdə gedir, xaricdə bizə 
dəstək hədsiz dərəcədədir. Yəni ölkələrin mütləq əksəriyyəti 
Azərbaycanı dəstəkləyir və BMT-dəki son səsvermə də bunu 
əyani şəkildə göstərmişdir. Azərbaycan böyük səs çoxluğu ilə 
Təhlükəsizlik Şurasının qeyri-daimi üzvü seçilmişdir. 
Tarix, hüquq, coğrafi-geosiyasi əhəmiyyət baxımından haqq-
ədalət və üstündük bizim tərəfimizdədir. Siyasi, iqtisadi və 
hərbi güc də Azərbaycanın üstünlüyünü təşkil edir. Biz bütün 
istiqamətlər üzrə hücum diplomatiyamızı aparacağıq, düşmənə 
qarşı bütün formalarda mübarizə aparacağıq, onların işğalçı 
simasını ifşa edəcəyik və ədaləti bərpa edəcəyik. Mən buna 
şübhə etmirəm. Gün gələcək bizim bayrağımız – 21 il bundan 
əvvəl ulu öndər Heydər Əliyev tərəfindən Naxçıvanda 
qaldırılan Xalq Cümhuriyyətinin bayrağı Xankəndidə, Şuşada 
dalğalanacaqdır.  Əminəm ki, bütün Azərbaycan xalqı buna 
inanır və bu inamı reallığa çevirmək üçün biz daha da fəal 
işləməliyik, siyasətimizi daha da məqsədyönlü şəkildə irəliyə 
aparmalıyıq. 
  
* * *  
  
Dövlətimizin başçısı yeni mənzillərin orderlərini və av-
tomobillərin açarlarını sahiblərinə təqdim etdi. 
Mərasimdə Qarabağ və Böyük Vətən müharibəsi əlillərinə 
100 minik avtomobili verildi. 
 
          
 347 
Limonad zavodunun açılışı mərasimi 
 
Noyabrın 17-də Azərbaycan prezidenti İlham Əliyev 
«Gilan Qəbələ Konserv Zavodu» MMC-nin Qəbələ limonad 
zavodunun açılışında iştirak etmişdir. 
Dövlətimizin başçısı zavodu işə saldı. 
Məlumat verildi ki, tikintisinə bu ilin martında başlanılmış 
müəssisə regionların sosial-iqtisadi inkişafı Dövlət Proqramı-
nın uğurla həyata keçirilməsinin bəhrəsidir. Rayon iqtisa-
diyyatında əhəmiyyətli yer tutacaq müəssisədə dünya standart-
larına cavab verən avadanlıq İtaliyanın «Podovan» şirkəti 
tərəfindən quraşdırılmışdır. İstehsal prosesi tam avtomat-
laşdırılmışdır. Zavodun iş prinsipi xammalın qəbulundan 
başlayaraq qablaşdırılmaya qədər mövcud olan bütün proses-
ləri əhatə edir. 
Prezident İlham Əliyev müəssisənin istehsal prosesini izlədi. 
Dövlətimizin başçısı «Gilan Holdinq»ə daxil olan Lənkəran 
və Qəbələ konserv zavodlarında, eləcə də yeni istifadəyə verilən 
Qəbələ limonad zavodunda hazırlanan məhsulların sərgisinə 
baxdı. 
Diqqətə çatdırıldı ki, yerli və xarici bazarın tələblərinə 
cavab verən bu məhsulların nümunələri bir çox ölkələrin 
nümayəndələri tərəfindən laborator analizdən keçirilərək yük-
sək qiymət almışdır. Buna görə də həmin müəssisələrdə istehsal 
olunan məhsullar Rusiya, Ukrayna, Belarus, Baltikyanı 
respublikaların, Amerika qitəsi dövlətlərinin bazarlarına 
çıxarılmışdır. Başlıca prinsiplərdən biri də məhsulun məhz yerli 
xammaldan, bərəkətli Azərbaycan torpağında yetişən 
nemətlərdən hazırlanmasıdır. Bu məqsədlə müəssisələr yerli 
fermerlərin köməyi ilə ölkəmizin bütün regionlarından meyvə və 
tərəvəz məhsulları qəbul edir. Bu, zavodlardan sifariş alan on 
minlərlə insanın meyvə və tərəvəz məhsullarının becərilməsinə 
və yetişdirilməsinə marağını daha da artırır. Dövlətimizin 
başçısı müəssisədə yaradılmış şəraiti yüksək qiymətləndirdi, 
tapşırıq və tövsiyələrini verdi. 
 348 
Qəbələ şəhər məscidinin yeni binasının tikinti 
işləri ilə tanışlıq 
 
Noyabrın 17-də Azərbaycan prezidenti İlham Əliyev 
Qəbələ şəhər məscidinin yeni binasının tikinti işləri ilə tanış 
olmuşdur. 
Prezident İlham Əliyev məscidin gələcək görüntülərini əks 
etdirən fotostendə baxdı. Məlumat verildi ki, Qəbələ şəhər 
məscidinin əvvəlki kiçik binası son dövrdə tamamilə yararsız 
vəziyyətə düşmüşdü. Məscidin binasının tikintisinə 2011-ci ilin 
martında başlanılmış, bu məqsədlə 800 kvadratmetr torpaq 
sahəsi ayrılmışdır.  
Dövlətimizin başçısını məscidin axundu salamladı. 
M ə s c i d i n  a x u n d u: Xoş gəlmisiniz, cənab Prezident! 
Sizi Allahın adı ilə salamlayıram. Möhtərəm Prezident, gözəl 
şəhərimizdə belə bir məscidin tikintisi üçün göstəriş verdiyinizə 
görə bütün Qəbələ camaatı, bütün Qəbələ dindarları adından 
Sizə dərin təşəkkürümüzü bildiririk. Hörmətli Prezident, 
müqəddəs kitabımız olan bu «Qurani-Kərim»i bizdən qəbul 
etməyinizi xahiş edirik. 
F ə t t a h  H e y d ə r o v (Milli Məclisin deputatı): Bu cür 
məscidlər inşa olunub və olunur. Bunun sayı-hesabı yoxdur. 
İ l h a m   Ə l i y e v: Bakıda da məscidlər tikilib, bərpa 
olunub. Misal üçün, Təzəpir məscidi, Bibiheybət məscidi. 
Azərbaycanın ən qədim məscidi Şamaxı məscididir. Vaxtilə 
ermənilər Şamaxını dağıtmış, məscidi yandırmışdılar, amma 
axıra qədər dağıda bilməmişdilər. 
F ə t t a h   H e y d ə r o v: Torpağın altında qalmışdı. Bir 
balaca hissəsi görünürdü. İndi orada böyük kompleks yara-
dılmışdır. 
İ l h a m   Ə l i y e v: Mən birinci dəfə Şamaxıda bu məscidi 
görəndə dedim ki, biz bunu mütləq bərpa etməliyik. Özü də 
necə bərpa?! Biz onu yenidən qururuq. Onun tarixi hissəsi, 
tarixi divarları qalır, yeni minarələr ucaldılır. Ən hündür 
 349 
minarələr orada olacaqdır. Bir də ki, o tarixdir. O məscid 700-
cü illərdə tikilibdir. 
F ə t t a h   H e y d ə r o v: Cənab Prezident, mən bu rayon-
dan Milli Məclisin deputatıyam. İnsanlar Sizə çox minnətdarlıq 
edirlər. Çünki mənəvi ehtiyacları ödəmək üçün bura bir ocaqdır. 
Bu, azərbaycançılıq ideyasına xidmət edir. 
İ l h a m   Ə l i y e v: Gəncədə İmamzadə dini-tarixi kom-
pleks yenidən qurulur. Bilirsiniz ki, o da qədim ibadət yeridir. O 
da tamamilə yenidən qurulur. Gözəl, möhtəşəm bir yer, dini 
mərkəz olacaqdır. Axundun geyimi də mənim xoşuma gəlir. 
Mən bu barədə şeyx həzrətlərinə də demişəm ki, bizim din 
xadimlərinin geyimləri də gözəl olmalıdır, əlbəttə ki, bizim 
bütün dinimizə xas olan ənənələri qorumaq şərtilə. 
A x u n d: Cənab Prezident, biz də çox minnətdarıq. Çox 
məmnunuq ki, mənəvi dəyərlərimiz olan ibadət ocaqlarımız, 
məscidlərimiz hər zaman Prezidentimizin diqqət mərkəzindədir. 
Allah Sizdən razı olsun. 
İ l h a m   Ə l i y e v: Sağ olun. 
 
Rayon İcra Hakimiyyətinin yeni inzibati binasının  
açılışı mərasimi 
 
Noyabrın 17-də prezident İlham Əliyev Qəbələ Rayon 
İcra Hakimiyyətinin yeni inzibati binasının açılışında iştirak 
etmişdir. 
Dövlətimizin başçısına məlumat verildi ki, müasir stan-
dartlara cavab verən binanın təməli ötən ilin martında qo-
yulmuş, inşaat işləri isə bu ilin oktyabrında başa çatdırılmışdır. 
Bütün otaqlar zəruri mebel və texniki avadanlıqlarla təchiz 
olunmuş, yüksək səviyyədə iş şəraiti yaradılmışdır. 
Bildirildi ki, bina üçün ərazi xüsusi olaraq seçilmişdir. 
Foyedə Qəbələ rayonunun inkişafında böyük xidmətləri olan 
ulu öndər Heydər Əliyevin büstü qoyulmuşdur. Burada, 
həmçinin ümummilli lider Heydər Əliyev və prezident İlham 
 350 
Əliyevin ölkəmizin inkişafı ilə bağlı fəaliyyətlərini əks etdirən 
fotoguşə yaradılmışdır. 
Qeyd edildi ki, yeni inzibati binada işçilərin asudə vaxtlarını 
səmərəli keçirmələri də nəzərə alınmışdır. Binanın zirzəmi 
qatında xüsusi istirahət otağı, eləcə də stolüstü tennis və bilyard 
masalarının quraşdırıldığı idman zalı vardır. Kitabxana, anbar, 
arxiv otağı və böhran vəziyyətində idarəetmə məntəqəsi də bu 
qatda yerləşir. 
Prezident İlham Əliyev idarəetmə məntəqəsi ilə tanış oldu. 
Buradan rayon ərazisinə nəzarət etmək mümkündür. Fövqəladə 
hal baş verdiyi təqdirdə eyni anda rayonun Vəndam, Bum və 
Nic qəsəbələri ilə birbaşa videokonfranslar keçirmək imkanları 
vardır. 
Dövlətimizin başçısı binanın balkonundan ətrafı seyr etdi. 
Azərbaycan prezidenti görülən işlərdən razılığını bildirdi, 
tapşırıq və tövsiyələrini verdi. 
 
«Qəbələ» Futbol klubunun stadion və təlim-məşq  
bazası kompleksində aparılan tikinti işləri ilə  
tanışlıq 
 
Prezident İlham Əliyev noyabrın 18-də «Qəbələ» Futbol 
klubunun stadion və təlim-məşq bazası kompleksində aparılan 
tikinti işləri ilə tanış olmuşdur. 
Azərbaycan prezidenti kompleksin planını və burada görülən 
işləri əks etdirən stendlərə baxdı. 
Gənclər və İdman naziri Azad Rəhimov dövlətimizin başçı-
sına məlumat verdi ki, əsas stadionun, məşq bazasının və Qə-
bələ Futbol Akademiyasının inzibati binasının tikintisi kompleks 
şəkildə aparılır. Bunun üçün 7 hektar torpaq sahəsi ayrılmışdır. 
Klubun 15 min yerlik əsas stadionunun tikintisi ən yüksək 
standartlara uyğun aparılacaqdır. Hazırda klub ev oyunlarını 4 
min tamaşaçı yeri olan stadionda keçirir. Tikiləcək əsas stadion 
ilə yanaşı, kompleksdə əlavə 6 stadion da fəaliyyət 
 351 
göstərəcəkdir. 5-i təbii, 1-i isə süni örtüklü olan stadionlardan 
4-ü artıq istifadəyə verilmişdir. 
Prezident İlham Əliyevə Qəbələ Futbol Akademiyasının yeni 
binasında aparılan tikinti işləri barədə də məlumat verildi. Qeyd 
olundu ki, il yarım ərzində istifadəyə verilməsi nəzərdə tutulan 
akademiyanın daxilində təbii və süni örtüklü meydançalar, 
yeməkxana, istirahət otağı və digər yardımçı obyektlər fəaliyyət 
göstərəcəkdir. İnşaat işləri ilə paralel olaraq «Qəbələ» klubunun 
uşaq futbol bölmələrinə seçimlər də aparılmışdır.  
Dövlətimizin başçısı inşaat işlərinin yüksək səviyyədə 
aparılması ilə bağlı tövsiyə və tapşırıqlarını verdi. 
«Qafqaz Sport Hotel»in açılışı mərasimi 
Azərbaycan prezidenti İlham Əliyev Qəbələ rayonuna 
səfəri çərçivəsində noyabrın 18-də «Qafqaz Sport Hotel»in 
açılışında iştirak etmişdir. 
Dövlətimizin başçısı otelin rəmzi açılışını bildirən lenti kəsdi 
və turizm obyekti ilə yaxından tanış oldu. 
Məlumat verildi ki, beşulduzlu otelin tikintisinə 2010-ci ilin 
martında başlanılmışdır. Avanqard və klassik arxitektura 
üslublarının sintezi əsasında inşa edilmiş binanın interyerinin 
tərtibatında xaricdə hazırlanan mebel və aksessuarlardan 
istifadə olunmuşdur. Yeddimərtəbəli əsas korpusdan və kottec-
lərdən ibarət olan oteldə 98 nömrə vardır. 
Prezident İlham Əliyev otelin nömrələrində yaradılan 
şəraitlə yaxından tanış oldu. Bildirildi ki, nömrələrdə qonaq-
ların yüksək səviyyədə istirahəti üçün hər cür şərait yaradıl-
mışdır. Bütün otaqlar rəqəmli seyf, minibar, havalandırma 
sistemləri, peyk televiziya və beynəlxalq telefon xətləri, simsiz 
internetlə təchiz edilmişdir. 
Qeyd edildi ki, oteldə ayrıca SPA və sağlamlıq mərkəzi, 
fitnes zalı, sauna, türk hamamı, masaj otaqları, bərbərxana, 
gözəllik salonu və vitamin-bar da yaradılmışdır. Qonaqlar 
kompüter, faks, avtodayanacaq, camaşırxana, iş mərkəzi, 
avtobus, tibbi yardım xidmətlərindən də istifadə edə biləcəklər. 
 352 
Məlumat verildi ki, otelin ərazisində yüksək standartlara 
cavab verən, ailəvi istirahət üçün hər cür şəraitə malik 21 
kottec inşa olunmuşdur. Burada, həmçinin açıq havada hovuz, 
uşaq oyun meydançası da yaradılmışdır. 
Dövlətimizin başçısı oteldə yaradılmış şəraiti yüksək 
qiymətləndirdi, kollektivə uğurlar arzuladı. 
Cıdır Kompleksində aparılan tikinti işləri ilə tanışlıq 
 Prezident İlham Əliyev Qəbələ rayonuna səfəri çər-
çivəsində noyabrın 18-də Cıdır Kompleksində aparılan tikinti 
işləri ilə tanış olmuşdur. 
Dövlətimizin başçısı inşaat işlərini əks etdirən stendlərə 
baxdı. 
Diqqətə çatdırıldı ki, Azərbaycan Atçılıq Federasiyasının 
sifarişi ilə inşa olunan kompleksin tikintisi üçün 40 hektar ərazi 
ayrılmışdır. İnşaat işlərinə bu ilin iyulunda başlanılmışdır. 
Ərazidə 4,7 min tamaşaçı yeri olan stadion, 1,6 min metrlik 
yaşıl ot örtüyündən və 1,6 min metrlik narın qumdan ibarət 
cıdır meydanı tikiləcəkdir. Bundan başqa, kompleksdə yarışları 
izləmək üçün 80 kvadratmetrlik monitor, 180 at üçün tövlə, 
jokeylər üçün 15 ev, konkur oyunları üçün açıq və bağlı 
manejlər, hər biri 2 min yerlik iki tamaşaçı zalı, gəzinti və 
istirahət parkı, kafe, restoran, xüsusi avtodayanacaqlar inşa 
olunacaqdır. Kompleksdə uşaqların at sürməyi öyrənmələri 
üçün kiçik meydança da tikiləcəkdir. 
Prezident İlham Əliyev tikinti işlərinin yüksək səviyyədə 
aparılması üçün tapşırıq və tövsiyələrini verdi. 
   Səfər başa çatdı 
Noyabrın 18-də prezident İlham Əliyevin respublikamızın 
şimal-qərb bölgəsinə səfəri başa çatmışdır. 
Dövlətimizin başçısı yeni istifadəyə verilmiş Qəbələ 
Beynəlxalq Aeroportundan Bakıya yola düşdü. 
 
* * * 
 
Həmin gün prezident İlham Əliyev Bakıya gəldi. 
 353 
AVROPA KOMİSSİYASININ  
VİTSE-PREZİDENTİ, NƏQLİYYAT ÜZRƏ 
KOMİSSAR SİİM KALLAS İLƏ GÖRÜŞ 
 
Prezident sarayı   
 
19 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 19-da Avropa Komissiyasının vitse-prezidenti, nəqliy-
yat üzrə komissar Siim Kallası qəbul etmişdir. 
Siim Kallas dövlətimizin başçısını Azərbaycan Respubli-
kasının BMT Təhlükəsizlik Şurasına üzv seçilməsi münasibətilə 
təbrik etdi. 
Görüşdə Azərbaycan ilə Avropa İttifaqı arasında uğurlu 
əməkdaşlıqdan məmnunluq ifadə olundu, əlaqələrimizin müx-
təlif sahələrdə daha da genişləndirilməsi üçün yaxşı imkanların 
olduğu vurğulandı. Görüşdə, həmçinin Azərbaycan ilə Avropa 
İttifaqı arasında nəqliyyat, eyni zamanda, TRASEKA proqramı 
çərçivəsində əməkdaşlıq məsələləri ətrafında fikir mübadiləsi 
aparıldı. 
 
 
 
 
 354 
 
RUMINİYANIN PREZİDENTİ  
ZATİ-ALİLƏRİ  
CƏNAB TRAYAN BESESKUYA 
 
Hörmətli cənab Prezident! 
Rumıniyanın milli bayramı – Birlik Günü münasibətilə 
Sizi və Sizin simanızda bütün xalqınızı öz adımdan və Azər-
baycan xalqı adından ürəkdən təbrik edirəm. 
Bu gün Azərbaycan–Rumıniya münasibətləri strateji tərəf-
daşlıq səviyyəsinə yüksəlmişdir. Dövlətlərarası münasibət-
lərimizin inkişafı, eyni zamanda, çoxşaxəli dostluq əlaqə-
lərimizin daim möhkəmlənməsi, əməkdaşlığımızın əhatə dairə-
sinin gündən-günə genişlənməsi ilə müşayiət olunur. 
Əminəm ki, iqtisadi əməkdaşlıq çərçivəsində ikitərəfli 
qaydada müvəffəqiyyətlə həyata keçirdiyimiz təşəbbüslərimizi 
ardıcıl şəkildə davam etdirərək, regional enerji layihələrinin 
gerçəkləşməsi işinə bundan sonra da mühüm töhfələr verəcəyik. 
Bu xoş gündə Sizə möhkəm cansağlığı, işlərinizdə uğurlar, 
dost Rumıniya xalqına əmin-amanlıq və firavanlıq arzulayıram. 
 
Hörmətlə, 
 İLHAM ƏLİYEV 
Azərbaycan Respublikasının Prezidenti 
 
Bakı, 21 noyabr 2011-ci il 
 
 355 
 
BİRLƏŞMİŞ ƏRƏB ƏMİRLİKLƏRİNİN 
PREZİDENTİ ƏLAHƏZRƏT ŞEYX XƏLİFƏ  
BİN ZAYİD ƏL-NƏHƏYYANA 
 
Əlahəzrət! 
Ölkənizin milli bayramı – Müstəqillik Günü münasibətilə 
Sizə və bütün xalqınıza öz adımdan və Azərbaycan xalqı 
adından ən səmimi təbriklərimizi yetirirəm. 
Əminəm ki, ölkələrimiz arasındakı dostluq münasibətlərinin 
daim möhkəmləndirilməsi, əməkdaşlıq əlaqələrimizin 
genişləndirilməsi yolunda qarşılıqlı səylərimizi bundan sonra da 
ardıcıl şəkildə davam etdirəcəyik. 
Bu əlamətdar gündə Sizə ən xoş arzularımı yetirir, möhkəm 
cansağlığı, işlərinizdə uğurlar, Birləşmiş Ərəb Əmirliklərinin 
qardaş xalqına sülh və firavanlıq diləyirəm. 
 
Hörmətlə, 
 
İLHAM ƏLİYEV 
Azərbaycan Respublikasının Prezidenti 
 
Bakı, 21 noyabr 2011-ci il 
 
 356 
 
 
 
BİRLƏŞMİŞ ƏRƏB ƏMİRLİKLƏRİNİN VİTSE-
PREZİDENTİ, BAŞ NAZİRİ, DUBAY ƏMİRİ 
ƏLAHƏZRƏT ŞEYX MƏHƏMMƏD BİN RƏŞİD 
ƏL-MƏKTUMA 
 
Əlahəzrət! 
Birləşmiş Ərəb Əmirliklərinin milli bayramı münasibətilə 
Sizi ürəkdən təbrik edirəm. 
Ümidvaram ki, Azərbaycan Respublikası ilə Birləşmiş Ərəb 
Əmirlikləri arasındakı dostluq və əməkdaşlıq münasibətləri 
daim inkişaf edəcək və genişlənəcəkdir. 
Sizə ən xoş arzularımı yetirir, qardaş xalqınıza əmin-amanlıq 
və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 21 noyabr 2011-ci il 
 
 
 
 
 
 
 
 
 
 
 
 
 
 357 
 
 
 
 
LAOS XALQ DEMOKRATİK RESPUBLİKASININ 
PREZİDENTİ ZATİ-ALİLƏRİ  
CƏNAB ÇOUMMALİ SAYASONEYƏ 
 
Hörmətli cənab Prezident! 
Ölkənizin milli bayramı – Respublika Günü münasibətilə 
Sizi və bütün xalqınızı ürəkdən təbrik edirəm. 
Əminəm ki, Azərbaycan ilə Laos arasında təşəkkül tapmış 
münasibətlərin dostluq və əməkdaşlıq zəminində inkişafı daim 
xalqlarımızın rifahına xidmət edəcəkdir. 
Bu əlamətdar gündə Sizə möhkəm cansağlığı, işlərinizdə 
uğurlar, dost xalqınıza sülh və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 21 noyabr 2011-ci il 
 
 
 
 
 
 358 
 
 
 
TAİLANDIN KRALI ƏLAHƏZRƏT  
BHUMİBOL ADULYADEJƏ 
 
Əlahəzrət! 
Ölkənizin milli bayramı – Təvəllüd Gününüz münasibə-
tilə Sizi və Sizin simanızda bütün xalqınızı öz adımdan və 
Azərbaycan xalqı adından ürəkdən təbrik edirəm. 
Ümidvaram ki, Azərbaycan–Tailand münasibətləri bun-dan 
sonra da dostluq və əməkdaşlıq məcrasında inkişaf edərək 
xalqlarımızın rifahına töhfələr verəcəkdir. 
Belə bir əlamətdar gündə Sizə ən xoş arzularımı yetirir, 
möhkəm cansağlığı, işlərinizdə uğurlar, dost Tailand xalqına 
əmin-amanlıq və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 21 noyabr 2011-ci il 
 
 359 
 
 
 
BURKİNA-FASONUN PREZİDENTİ  
ZATİ-ALİLƏRİ  
CƏNAB BLEZ KOMPAOREYƏ 
 
Hörmətli cənab Prezident! 
Ölkənizin milli bayramı – Respublika Günü münasibətilə 
Sizə və xalqınıza ən səmimi təbriklərimizi yetirirəm. 
Ümidvaram ki, Azərbaycan ilə Burkina-Faso arasında 
təşəkkül tapmış dostluq münasibətləri daim inkişaf edərək 
əməkdaşlıq imkanlarımızı genişləndirəcəkdir. 
Bu bayram günündə Sizə ən xoş arzularımı yetirir, dost 
xalqınıza sülh və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 21 noyabr 2011-ci il 
 
 360 
 
 
 
ABŞ-ın HƏRBİ DƏNİZ QÜVVƏLƏRİNİN 
KOMANDANI REY MABUS İLƏ GÖRÜŞ 
 
Prezident sarayı   
 
21 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 21-də ABŞ-ın Hərbi Dəniz Qüvvələrinin komandanı 
Rey Mabusu qəbul etmişdir. 
Görüşdə Azərbaycan ilə Amerika Birləşmiş Ştatları arasında 
ikitərəfli münasibətlərin müxtəlif sahələrdə inkişafından 
məmnunluq ifadə olundu, ölkələrimizin hərbi sahədə uzun 
illərdir ki, uğurla əməkdaşlıq etdiyi vurğulandı, bu sahədə 
əlaqələrin bundan sonra da genişlənəcəyinə əminlik bildirildi. 
ABŞ-ın Hərbi Dəniz Qüvvələrinin komandanı Rey Mabus 
Azərbaycanın Əfqanıstandakı beynəlxalq sülhməramlı missi-
yanın tərkibində iştirakını və beynəlxalq sülhməramlı qüvvə-
lərin fəaliyyəti ilə bağlı nəqliyyat təminatında ölkəmizin rolunu 
yüksək qiymətləndirdi. 
Görüşdə Azərbaycan ilə ABŞ arasında təhlükəsizlik, enerji 
və nəqliyyat təhlükəsizliyi və digər məsələlər ətrafında fikir 
mübadiləsi aparıldı. 
 
 
 
 
 
 361 
 
TÜRKİYƏ PARLAMENTİ BEYNƏLXALQ 
ƏLAQƏLƏR KOMİTƏSİNİN SƏDRİ   
VOLKAN BOZKIRIN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı   
 
21 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 21-də Türkiyə Respublikasının Böyük Millət Məc-
lisinin Beynəlxalq Əlaqələr Komitəsinin sədri Volkan Bozkırın 
başçılıq etdiyi nümayəndə heyətini qəbul etmişdir. 
Dövlətimizin başçısı parlament seçkilərindən sonra Türkiyə 
Böyük Millət Məclisi üzvlərinin ilk rəsmi səfərlərinin məhz 
Azərbaycana etmələrinin önəmini vurğulayaraq bu ənənənin 
hökumət üzvləri ilə yanaşı, parlament üzvləri tərəfindən də 
davam etdirilməsindən məmnunluğunu bildirdi, ölkəmizə 
səfərinin uğurlu olacağına əminliyini ifadə etdi.  
Volkan Bozkır  ilk xarici səfərini Azərbaycana etməsinin 
onlar üçün mühüm bir vəzifə olduğunu dedi. O, Türkiyə Res-
publikasının Prezidenti Abdullah Gülün, Baş nazir Rəcəb 
Tayyib Ərdoğanın, Böyük Millət Məclisinin Sədri Cəmil Çiçəyin 
salamlarını dövlətimizin başçısına çatdırdı. Azərbaycan 
Respublikasının dövlət müstəqilliyinin 20-ci ildönümü müna-
sibətilə prezident İlham Əliyevi təbrik edən Volkan Bozkır 
dünyada və bölgədə ciddi problemlərin mövcud olduğu bir 
şəraitdə ölkəmizin BMT Təhlükəsizlik Şurasının üzvü seçilmə-
sinin önəmli hadisə olduğunu dedi. 
Dövlətimizin başçısı Türkiyə Respublikasının Prezidenti 
Abdullah Gülün, Baş nazir Rəcəb Tayyib Ərdoğanın, Böyük 
Millət Məclisinin Sədri Cəmil Çiçəyin salamlarına görə min-
nətdarlığını bildirdi, onun da salamlarını Türkiyə Respub-
likasının Prezidentinə, Baş nazirə və Böyük Millət Məclisinin 
Sədrinə çatdırmağı xahiş etdi. 
 
 362 
 
AZƏRBAYCAN–YAPONİYA 
HÖKUMƏTLƏRARASI KOMİSSİYANIN 
HƏMSƏDRİ, İTOÇİ KORPORASİYASININ 
İCRAÇI VİTSE-PREZİDENTİ YOİÇİ KOBAYAŞİ 
İLƏ GÖRÜŞ 
 
Prezident sarayı   
 
22 noyabr 2011-ci il 
 
Azərbaycan Respublikasının Prezidenti İlham Əliyev 
noyabrın 22-də Azərbaycan–Yaponiya Hökumətlərarası Ko-
missiyanın həmsədri, İtoçi korporasiyasının icraçı vitse-prezi-
denti Yoiçi Kobayaşini qəbul etmişdir. 
Yoiçi Kobayaşi ölkəmizə bundan əvvəlki səfərini xatır-
ladaraq ötən dövr ərzində paytaxtda çox böyük dəyişikliklərin 
şahidi olduğunu vurğuladı. 
Görüşdə Azərbaycan ilə Yaponiya arasında ikitərəfli müna-
sibətlərin inkişafından məmnunluq ifadə edildi, əlaqələrimizin 
müxtəlif sahələrdə genişləndirilməsinə dair məsələlər ətrafında 
fikir mübadiləsi aparıldı. 
Eyni zamanda, görüşdə Azərbaycan–Yaponiya Hökumət-
lərarası Komissiyanın uğurlu fəaliyyəti yüksək qiymətləndirildi, 
Yaponiya şirkətlərinin Azərbaycanın enerji sektorundakı və 
ölkəmizdə həyata keçirilən infrastruktur layihələrindəki 
fəaliyyətinin önəmi qeyd edildi, qeyri-neft sektorunda 
əməkdaşlığın inkişaf etdirilməsi üçün yaxşı potensialın olduğu 
vurğulandı. 
 363 
 
QEYDLƏR 
 
1. Artur Rasizadə, A r t u r  T a h i r  o ğ l u (d.1935) – Azərbay-
canın dövlət xadimi. SSRİ Dövlət mükafatı laureatı. 1986–92-ci illərdə 
Azərbaycan Respublikası Baş nazirinin birinci müavini vəzifəsində 
işləyib. 1996-cı ildən Azərbaycan Respublikasının Baş naziridir. 
Azərbaycan Respublikasının «İstiqlal», «Şərəf», «Şöhrət» ordenləri ilə 
təltif edilmişdir. – 5,11,121,142,178,204. 
 
2. Ramiz Mehdiyev,  R a m i z  Ə n v ə r  o ğ l u (d.1938) – Azərbay-
canın görkəmli  siyasi və dövlət xadimi, fəlsəfə elmləri doktoru, professor. 
Azərbaycan Milli Elmlər Akademiyasının həqiqi üzvü. 1978–80-ci illərdə  
Rayon Partiya Komitəsinin Birinci katibi, 1980–81-ci illərdə Azərbaycan 
KP MK-da elm və təhsil şöbəsinin müdiri, 1981–83-cü illərdə 
Azərbaycan KP MK-da partiya-təşkilat işi şöbəsinin  müdiri, 1983–88-ci 
illərdə Azərbaycan KP MK-da katib, 1988–94-cü illərdə Azərbaycan EA-nın  
İctimai-Siyasi Tədqiqatlar və İnformasiya İnstitutunda şöbə müdiri, 1994-
cü ildə Azərbaycan Respublikası Prezidentinin İcra Aparatının şöbə 
müdiri, 1995-ci ildən Azərbaycan Respublikası Prezidenti Ad-
ministrasiyasının rəhbəridir. 1995–2000-ci illərdə Azərbaycan Res-
publikası Milli Məclisinin deputatı olmuşdur. Müasir siyasi problemlərə, 
dövlət quruculuğuna aid bir çox kitab və monoqrafiyaların müəllifidir. 
Azərbaycan Respublikasının «İstiqlal», Rusiya Federasiyasının «Dostluq»  
ordenləri ilə təltif edilmişdir. Beynəlxalq Nyu-York Akademiyasının və 
Türk Dünyası Araşdırmalar Uluslararası Elmlər Akademiyasının  üzvüdür.  
Azərbaycan Respublikasının «İstiqlal» və «Şərəf» ordenləri ilə təltif edilmişdir. 
– 5,11,121,142. 
 
3.  Hacıbala Abutalıbov,  H a c ı b a l a  İ b r a h i m   o ğ l u 
(d.1944) – Bakı Şəhər İcra Hakimiyyətinin başçısı. Fizika-riyaziyyat 
elmləri doktorudur. Azərbaycan Respublikasının «Şərəf» ordeni ilə təltif 
edilmişdir. – 5,11,121,142,178,204. 
 
4. Mehriban Əliyeva M e h r i b a n  A r i f  q ı z ı (d.1964) – ictimai 
və siyasi xadim, fəlsəfə doktoru, Azərbaycan Respublikasının 
Birinci vitse-prezidenti, prezident İlham Əliyevin həyat yoldaşı. 
1988-ci ildə M.Seçenov adına 1-ci Moskva Dövlət Tibb İnstitutunu 
bitirmişdir. 1988–92-ci illərdə akademik M.Krasnovun rəhbərliyi al-
 364 
tında Moskva Elmi-Tədqiqat Göz Xəstəlikləri İnstitutunda işlə-
mişdir. 1995-ci ildə Mehriban Əliyeva «Azərbaycan Mədəniyyətinin 
Dostları» xeyriyyə fondu yaratmışdır. Fəaliyyətə başladığı ilk gün-
dən fond milli mədəniyyətimizin inkişafı, təbliği, tanınması üçün xeyli 
işlər görmüşdür. 1996-cı ildə fond Azərbaycan mədəniyyətini xarici 
ölkələrdə geniş təbliğ etmək üçün üç dildə – Azərbaycan, rus və 
ingilis dillərində çıxan «Azərbaycan–İrs» jurnalını təsis etmişdir. 
2004-cü ildən Mehriban Əliyeva Azərbaycan xalqının ümummilli 
liderinin zəngin irsinin öyrənilməsi və həmçinin Heydər Əliyevin 
milli dövlətçilik ideyalarını yeni nəsillərə aşılamaq məqsədilə 
yaranmış Heydər Əliyev Fonduna başçılıq  edir. 
Mehriban Əliyevanın təşəbbüsü ilə Heydər Əliyev Fondu respub-
likanın bir çox şəhər, rayon və kəndlərində yeni məktəb binaları 
tikdirmiş və təmir etdirmişdir. Onun keçirdiyi xeyriyyə aksiyaları  
şəkər, talassemiya  və anemiya xəstəliklərindən əziyyət çəkən 
Azərbaycan uşaqlarına  yardım məqsədilə təşkil olunur.  
Azərbaycanın şifahi xalq yaradıcılığı və musiqi irsinin qorunub 
saxlanılması və inkişaf etdirilməsi sahəsindəki yorulmaz işlərinə görə 
Mehriban Əliyeva YUNESKO və İSESKO-nun Xoşməramlı səfiri 
seçilmişdir. 
Yeni Azərbaycan Partiyası Siyasi Şurasının üzvü, 2005-ci ildən 
Milli Məclisin deputatıdır. Mehriban Əliyeva ölkəmizdə təhsil 
sisteminin inkişafına, milli-mədəni irsimizin qorunub saxlanılmasına 
və dünyada təbliğinə, xarici ölkələrdə xalqımızın müsbət imicinin 
möhkəmlənməsinə, genişmiqyaslı xeyriyyəçilik işlərinə xüsusi diqqət 
yetirir. 2015-ci ildə Bakıda keçirilən ilk Avropa oyunlarının Təşkilat 
Komitəsinin sədri olmuş, oyunların yüksək səviyyədə keçirilməsində 
müstəsna xidmətlərinə görə «Heydər Əliyev» ordeni ilə təltif 
edilmişdir. – 12,31,32,35,37,38,40,50,51,66,67, 90,91,105,229,239, 
276,299,327,337. 
 
5.  İspaniya – Cənub-Qərbi Avropada dövlət. Sahəsi 504,8 min 
km2, əhalisi 47,3 milyon nəfərdir. İnzibati ərazisi 17 muxtar vilayətə 
daxil olan 50 əyalətə bölünür. İspaniya konstitusiyalı monarxiyadır. 
Dövlət başçısı kral, qanunverici orqanı Korteslərdir (ikipalatalı 
parlament, Konqres və Senat). Mərakeş sahilindəki Seuta və Melilya 
anklav şəhərləri İspaniyanın mülküdür. Paytaxtı Madrid şəhəridir. – 
15. 
 
 365 
6. I Xuan Karlos (d.1938) – 1975–2014-cü illərdə İspaniya 
kralı. 1975-ci ildə diktator Frankonun ölümündən sonra kral elan 
edilmişdir. – 15. 
 
7. Türkiyə Cümhuriyyəti – Qərbi Asiyada və Avropanın 
cənub-şərqində dövlət. Sahəsi 783,5 min km2, əhalisi 79,4 milyon 
nəfərdir. İnzibati cəhətdən 81 ilə (vilayətə) bölünür.  Dövlət başçısı 
prezident, Ali qanunverici orqanı Türkiyə Böyük Millət Məclisidir. Pay-
taxtı Ankara şəhəridir.  – 16,28,29,46,93,97,99,100,119,120, 
138,140,141,145,146,168,178–204,237,291,296,299. 
  
8. Ərdoğan Rəcəb Tayyib (d.1954) – Türkiyənin siyasi və dövlət 
xadimi. R.T.Ərdoğan 1980-ci ildən siyasi fəaliyyətə qoşulmuşdur. 
1994-cü ilin martında İstanbul Böyük Şəhər Bələdiyyəsinin sədri 
olmuşdur,  Ədalət və İnkişaf Partiyasının  lideridir. 
2002-ci ildə keçirilən növbədənkənar seçkilər nəticəsində Ədalət və 
İnkişaf Partiyası  təkbaşına hakimiyyətə gəlmək imkanı əldə etdi və Ər-
doğan TBMM-də Türkiyənin Baş naziri, 2014-cü ilin sentyabrında 
Türkiyə Cümhuriyyətinin Prezidenti  seçilmişdir. – 16,28,29,93,97, 
100,120,146,178–204,237. 
  
9. Heydər Əliyev, H e y d ə r  Ə l i r z a  o ğ l u (1923–2003) –  
Müstəqil Azərbaycan dövlətinin memarı və qurucusu, xalqımızın 
ümummilli lideri, görkəmli dövlət xadimi, Azərbaycan Respublikası-
nın Prezidenti (1993–2003), iki dəfə Sosialist Əməyi Qəhrəmanı. 
1964-cü ildə Azərbaycan SSR Nazirlər Soveti yanında Dövlət 
Təhlükəsizlik Komitəsi sədrinin müavini, 1967-ci ildə isə sədri vəzifəsinə 
irəli çəkilmişdir. 
Azərbaycan Kommunist Partiyası Mərkəzi Komitəsinin iyul (1969) 
plenumunda Heydər Əliyev MK-nın Büro üzvü, Azərbaycan KP MK-nın 
Birinci katibi seçilmişdir.  
H.Əliyevin respublikaya rəhbərlik etdiyi ilk illərdən əhatəli iqtisadi 
konsepsiya hazırlanmış, yeni istehsal sahələri yaradılmış, Azərbaycanın 
iqtisadi potensialı güclənmişdir. H.Əliyevin respublikaya bilavasitə rəh-
bərlik etdiyi dövrdə (1969–82-ci illər) idarəetmə mexanizminin və me-
todlarının təkmilləşdirilməsi, əmək və ictimai-siyasi fəallığın artırılması, 
kənd təsərrüfatının inkişafında yüksək göstəricilər əldə edilməsi, 
azərbaycançılıq məfkurəsinin, milli ruhun, milli özünüdərkin yüksəlişi, 
 366 
müstəqil dövlətçilik ideyalarının güclənməsi və reallaşması üçün dəyərli 
işlər görülmüşdür. 
H.Əliyev 1971-ci ildə Sovet İttifaqı Kommunist Partiyası Mərkəzi 
Komitəsinin  üzvü, 1976-cı ilin martında Sov.İKP MK Siyasi Bürosu 
üzvlüyünə namizəd, 1982-ci ilin noyabrında isə Siyasi Büro üzvü seçilmiş 
və eyni zamanda, SSRİ Nazirlər Soveti sədrinin Birinci  müavini təyin 
edilmişdir. 
H.Əliyev Moskvada işlədiyi dövrdə də həmişə Azərbaycanı dü-
şünmüş, onun taleyi ilə yaşamış, doğma respublikanın dünyada ta-
nıdılması üçün əlindən gələni etmişdir. 
H.Əliyev 1990-cı ilin 20 yanvarında sovet qoşunlarının Bakıda 
törətdiyi qanlı faciəni qətiyyətlə pisləmiş və Azərbaycanın Mosk-
vadakı nümayəndəliyində kəskin bəyanatla çıxış etmişdir. 
H.Əliyev 1990-cı ilin iyulunda Azərbaycana qayıtmış, əvvəlcə Ba-
kıda, sonra isə Naxçıvanda yaşamışdır. O, 1991–93-cü illərdə Naxçıvan 
Muxtar Respublikası Ali Məclisinin sədri, Azərbaycan Respublikası Ali 
Sovetinin sədr müavini olmuş, Ali Sovetin sessiyalarında fəal iştirak 
etmiş, Azərbaycanda mövcud ictimai-siyasi  vəziyyəti həmişə obyektiv 
təhlil etmiş, mühüm prinsipial fikirlər söyləmiş, Dağlıq Qarabağ münaqi-
şəsinin səbəblərini aşkara çıxarmış və təqsirkarların dəqiq ünvanını gös-
tərmişdir. 1993-cü ilin may–iyununda dövlət böhranının, hakimiy-
yətsizliyin, başıpozuqluğun kulminasiya nöqtəsinə çatması ilə 
ölkədə vətəndaş müharibəsi və müstəqilliyin itirilməsi təhlükəsi 
yarandıqda Azərbaycan xalqı H.Əliyevin hakimiyyətə gətirilməsi 
tələbi ilə ayağa qalxdı və Azərbaycanın o zamankı dövlət 
rəhbərliyi onu rəsmən Bakıya dəvət etməyə məcbur oldu. H.Əliyev 
iyunun 15-də Azərbaycan Respublikasının Ali Sovetinin sədri 
seçildi, iyulun 24-də Milli Məclisin qərarı ilə Azərbaycan 
Respublikası Prezidentinin səlahiyyətlərini həyata keçirməyə 
başladı.  
1993-cü il oktyabrın 3-də ümumxalq səsverməsi nəticəsində 
H.Əliyev Azərbaycan Respublikasının Prezidenti seçildi. H.Əliyevin 
Azərbaycan rəhbərliyinə qayıdışı ilə ölkənin ictimai-siyasi, sosial, 
iqtisadi, elmi-mədəni həyatında böyük dönüş oldu, beynəlxalq norma və 
prinsiplərə uyğun müstəqil dövlət quruculuğu prosesi başlandı. 
Dövlətimizin xarici siyasəti, eləcə də dünyanın aparıcı dövlətləri 
və beynəlxalq təşkilatları ilə əlaqələri milli maraqlara əsaslanan 
xətlə inkişaf etməyə başladı. Dağlıq Qarabağ münaqişəsinin həllin-
də ilk mərhələ kimi, cəbhə xəttində atəşkəs elan edilməsinə nail 
 367 
olundu. H. Əliyevin fəal diplomatiyası nəticəsində ATƏT-in 
Lissabon sammitində (1996) bu beynəlxalq təşkilatın 54 üzvündən 
53-ü (Ermənistandan başqa) Dağlıq Qarabağ probleminin həllində 
Azərbaycanın mənafeyinə uyğun  prinsipləri açıq şəkildə müdafiə 
etdi. 
1994-cü ilin sentyabrında Bakıda dünyanın aparıcı neft  şirkətləri ilə 
«Əsrin müqaviləsi» adı almış mühüm  müqavilələr  bağlandı. 
 1999-cu ilin aprelində GUÖAM birliyinin geniş bir məkanda 
yaranmasında H.Əliyevin önəmli xidməti olmuşdur. 
H.Əliyevin «İnsan hüquq və azadlıqlarının təmin edilməsi haqqında» 
fərmanı Azərbaycanın dünyaya və Avropaya inteqrasiyası prosesinin 
sürətləndirilməsinə geniş imkanlar yaratdı. Məhz bunun nəticəsində 
Azərbaycan 1996-cı ilin iyunundan Avropa Şurasına  «Xüsusi qonaq» 
statusu almış, 2001-ci il yanvarın 25-də isə onun tamhüquqlu üzvü 
olmuşdur. 
H.Əliyev 1998-ci il oktyabrın 11-də xalqın  yüksək siyasi fəallığı 
şəraitində keçirilən seçkilərdə yekdilliklə yenidən prezident seçildi. 
H.Əliyev bir sıra beynəlxalq mükafatlara, o cümlədən Beynəlxalq 
Atatürk Sülh Mükafatına, müxtəlif ölkə universitetlərinin Fəxri 
doktoru adına və digər yüksək nüfuzlu fəxri adlara layiq 
görülmüşdür.– 24,46,55,90,106,107,108,109,110,134,188,189,214, 
220,221,227,229,230,238,276,306,313,318,323,326,336,338,345,348,349. 
 
10. Heydər Əliyev Fondu – qeyri-hökumət, qeyri-kommersiya 
təşkilatı. Rəsmi açılışı 10 may 2004-cü ildə olmuşdur. Heydər Əli-
yev Fondunun prezidenti YUNESKO və İSESKO-nun Xoşmə-
ramlı səfiri, Milli Məclisin deputatı, Azərbaycanın Birinci vitse-
prezidenti Mehriban Əliyevadır. 
Fondun yaradılmasında məqsəd ümummilli lider Heydər Əliyevin 
xatirəsinə ehtiramı ifadə etmək, Heydər Əliyev siyasi məfkurəsinin 
həmişəyaşar səciyyəsini əks etdirmək, Heydər Əliyevin yaratdığı milli 
dövlətçilik ideyalarını yeni nəsillərə daima aşılamaq olmuşdur. 
Fondun prezidenti onun səlahiyyətli qanuni nümayəndəsidir. 
Fondun işinə bilavasitə rəhbərlik icraçı direktora aiddir. Fondun 
nəzdində Ekspert Şurası və digər qurumlar fəaliyyət göstərir. – 35, 
37,90,219,229,242,276,299,336,337. 
 
11. Şarl de Qoll (1890–1970) – Fransanın görkəmli dövlət, hərbi 
və siyasi xadimi. İkinci dünya müharibəsinə qədər müxtəlif hərbi 
 368 
rəhbər vəzifələrdə olmuşdur. Alman faşist qoşunları Parisə daxil 
olduqdan (1940,14 iyun) sonra B.Britaniyaya getmiş, Londonda 
«Azad Fransa» hərəkatının əsasını qoymuşdur. 1943-cü ilin noyabrın-
dan Fransa Milli Azadlıq Komitəsinin, 1944-cü ilin iyunundan isə 
Fransa Respublikası Müvəqqəti Hökumətinin sədri olmuşdur. Fransada 
prezidentlik rejimi yarada bilmədiyindən istefaya çıxmışdı. 1958-ci 
ildə Əlcəzairdəki hərbi qiyamla yaranan siyasi böhranla əlaqədar 
Fransa parlamenti (1958) Şarl de Qollu yenidən hakimiyyətə gətirdi. 
Şarl de Qoll iki dəfə (1958, 1965) Fransa Respublikasının Prezidenti 
seçilmişdir. – 36. 
 
12. Mövlud Çavuşoğlu (d.1968) – Türkiyənin siyasi xadimi. 2010–
2012-ci illərdə AŞPA-nın başçısı, 2014–2015 və 2015-ci ildən indiyə 
kimi Türkiyə Cümhuriyyətinin Xarici İşlər naziridir.  – 49. 
 
13. Putin Vladimir  (d.1952) – 2000–2008-ci illərdə Rusiya Fede-
rasiyasının Prezidenti olmuşdur. 1975–97-ci illərdə bir sıra məsul 
vəzifələrdə çalışmışdır. 1998-ci ildə Rusiya Federasiyası Prezidenti Admi-
nistrasiyasının rəhbəri, 1998–99-cu illərdə FTX-nın direktoru, 1999-cu 
ilin avqustundan Rusiya hökumətinin başçısı, 2008-ci ilin mayında 
Rusiya Federasiyasının Baş naziri təyin edilmişdir. 2012-ci ilin mart 
ayında yenidən Rusiya Federasiyasının Prezidenti seçilmişdir. – 58. 
 
14. Əhməd Zevayl (1946–2016) – Misir–ABŞ kimyaçısı. Kimya üzrə 
Nobel mükafatı laureatı. XX əsrin 80-ci illərində Zevayl dünyada  ilk dəfə 
olaraq molekulların izlərini əldə etmək imkanını verən ən  sürətli çəkiliş 
kamerasını yaratmışdır. Əhməd Zevayl 1999-cu ildə Femkimya sahəsində 
ayrı-ayrı atomların hərəkətini görməyə imkan verməklə kimya elmində 
inqilab  etmişdir. – 65. 
 
15. Qız qalası – Bakı şəhərində tarixi-memarlıq abidəsi. 
Tədqiqatçıların çoxu tərəfindən müdafiə məqsədilə XII əsrdə 
tikildiyi qəbul olunmuşdur. Qalanın daş kitabəsində kufi xətti ilə 
Məsud Davud oğlunun («Qübbə Məsud bin Davud») adı həkk 
edilmişdir. Qız qalası memarlıq formasına görə Şərqdə yeganə 
abidədir. Abidənin hündürlüyü 28 m, diametri 16–16,5 m-dir. 
Divarlarının qalınlığı aşağıda 5 m, yuxarıda 4 m olan Qız qalası 
silindrik əsas hissədən və ona bitişik bütöv çıxıntıdan ibarət orijinal 
quruluşa malikdir. Silindrik hissə daxildə səkkizmərtəbəlidir. Bu 
 369 
mərtəbələrdə 250-dək adam yerləşə bilər. Abidənin Qız qalası 
adlanması haqqında xalq arasında müxtəlif əfsanələr mövcuddur.  – 
81. 
 
16. Azərbaycan Xalçası və Xalq Tətbiqi Sənəti Dövlət Muzeyi  
(Lətif Kərimov adına) – Azərbaycanın xalça və xalq tətbiqi sənətinin 
nümayiş edildiyi ən zəngin ekspozisiya. 1967-ci ildə yaradılmışdır. 
Burada Azərbaycanın xalça və xalça məmulatlarının növləri, tarixi 
dövrləri, Quba, Şirvan, Bakı, Qazax, Qarabağ və Təbriz toxuculuq 
məktəblərinin fərdi ənənələri, çoxsaylı çeşidləri qorunub saxlanılır. Bu 
gün muzeyin 10000-dək xalça və xalq tətbiqi sənəti nümunələri 
mühafizə edilib saxlanılır. – 81,241. 
 
17. Çexiya, Ç e x i y a   R e s p u b l i k a s ı – Mərkəzi Avropada 
dövlət. Sahəsi 78,9 min km2, əhalisi 10,5 milyon nəfərdir. İnzibati 
cəhətdən 7 vilayətə bölünür. Dövlət başçısı prezident, qanunverici 
orqanı ikipalatalı (Senat və Deputatlar Palatası) parlamentdir. 1993-
cü ildən Çexoslovakiya Federasiyasının fəaliyyəti dayandırıldıqdan 
sonra Çexiya müstəqil dövlətdir. Paytaxtı Praqa şəhəridir.  – 102. 
 
18. Vatslav Klaus (d.1941) – 2003–2013-cü illərdə Çexiya Res-
publikasının Prezidenti olmuşdur. – 102. 
 
19. Türkmənistan,  T ü r k m ə n i s t a n   R e s p u b l i k a s ı – Orta 
Asiyanın cənub-qərbində dövlət. Sahəsi 491,2 min km2, əhalisi 5,8 
milyon nəfərdir. İnzibati ərazisi 5 vilayətə bölünür. Dövlət başçısı 
prezident, qanunverici orqanı Məclisdir. Paytaxtı Aşqabad şəhəridir. – 
103,139,299. 
 
20. Qurbanqulu Berdıməhəmmədov (d.1957) – Türkmənistanın 
dövlət xadimi. 2007-ci ildən Türkmənistan Respublikasının Prezi-
dentidir. – 103. 
 
21. Abay Kunanbayev (1845–1904) – görkəmli qazax şairi, 
maarifçi, qazax realist yazılı ədəbiyyatının banisi. – 131. 
 
22. Asif Əli Zərdari (d.1955) – 2008–2013-cü illərdə Pakistan 
İslam Respublikasının Prezidenti olmuşdur. – 206. 
 370 
23. Argentina, A r g e n t i n a   R e s p u b l i k a s ı  – Cənubi 
Amerikanın cənub-şərqində dövlət. Sahəsi 2,7 milyon km2, əhalisi 
43,4 milyon nəfərdir. Argentina federasiyası tərkibinə 22 əyalət, 1 milli 
ərazi (Odlu Torpaq) və 1 Federal (paytaxt) mahal daxildir. Dövlət 
başçısı prezident, qanunverici orqanı ikipalatalı Milli Konqresdir. 
Paytaxtı Buenos-Ayres şəhəridir. –207, 249. 
 
24. Kristina de Kirşner (d.1953) – 2007–2015-ci illərdə Argen-
tina Respublikasının Prezidenti olmuşdur. – 207. 
 
25. Rasim Balayev, R a s i m  Ə h m ə d  o ğ l u (d.1948) – 
Azərbaycan kinoaktyoru. Azərbaycanın Xalq artisti, Azərbaycan 
Dövlət mükafatı laureatı. 1972-ci ildən «Azərbaycanfilm»in 
aktyorudur. Nəsimi («Nəsimi» rejissor H.Seyidbəyli) 1973–1974-cü 
illərdə Moskvada keçirilən VII ümumittifaq kinofestivalında kişi 
rolunun ən yaxşı ifaçısı mükafatına layiq görülmüşdür. Azərbaycan 
Respublikasının «Şöhrət» ordeni ilə təltif edilmişdir. – 229. 
 
26. Əbülfəs Qarayev, Ə b ü l f ə s   M ü r s ə l   o ğ l u  (d.1956) – 
fəlsəfə doktoru. 1994-cü ildən 2006-cı ilədək Azərbaycan Respubli-
kası Gənclər, İdman və Turizm naziri, 2006-cı ildən Mədəniyyət və 
Turizm naziridir. Gənclər, İdman və Turizm naziri işlədiyi vaxtda 
respublikada idmanın və bədən tərbiyəsinin inkişafına ciddi fikir 
verilmiş, çoxlu idman meydançaları və olimpiya kompleksləri tikil-
miş, mədəniyyət və turizm sahəsində xeyli təqdirəlayiq işlər gö-
rülmüşdür. – 240,334. 
 
27. Qabus bin Səid (d.1940) – 1970-ci ildən Oman sultanı. Sultan 
həm də ölkənin Baş naziri, Müdafiə naziri və Xarici İşlər naziri 
vəzifələrini icra edir. Sultan bin Səid ərəb aləmində yenilikçi və refor-
mator kimi tanınır. – 246. 
 
28. Mişel Süleyman (d.1948) – Livan siyasətçisi və hərbçi. 2008–
2014-cü illərdə Livan Respublikasının Prezidenti olmuşdur. – 247. 
 
29. Hillari Klinton (d.1947) – hüquqşünas, siyasi xadim. Prezident 
Klintonun həyat yoldaşı. 2001-ci ildən Nyu-York ştatından Amerika 
Senatına üzv seçilmişdir. 2009–2013-cü illərdə ABŞ-ın Dövlət katibi 
olmuşdur. – 248. 
 371 
 
30. Qurban bayramı – müsəlman dünyasında ən əziz  bayram-
lardan biri. Qurban bayramı zilhiccə  ayının 10-cu günü başlayır. 
Müsəlmanlar bu bayramı islamın əsas şərtlərindən biri – həcc məra-
simlərinin yerinə yetirilməsi və böyük Allahın bəndələrinin 
günahlarının bağışlanması günü kimi qeyd edirlər. – 253. 
 
31. «Statoyl» – Norveçin neft-qaz şirkəti 1972-ci ildən fəaliyyət 
göstərir. Şirkət Şimal dənizinin Norveç sektorunda ən iri neft-qaz  
istehsalçısıdır. Hazırda dünyanın 19 ölkəsində neftin kəşfiyyatı, 
çıxarılması və emalı ilə məşğul olur. Şirkət 1994-cü ildən Azər-
baycanın neft layihələrində fəal iştirak edir. – 255. 
 
32. Elmar  Məmmədyarov, E l m a r  M ə h ə r r ə m  o ğ l u 
(d.1960) – tarix elmləri namizədi, diplomat. 1995–98-ci illərdə 
Azərbaycan Xarici İşlər Nazirliyində Beynəlxalq Təşkilatlar İda-
rəsinin başçısı, 1998–2003-cü illərdə ABŞ-da Azərbaycan səfirliyində 
müşavir, 2003–2004-cü illərdə İtaliyada Azərbaycan Respublikasının 
səfiri, 2004-cü ildən isə Azərbaycan Respublikasının Xarici İşlər nazi-
ridir. – 261. 
 
33. Ağqoyunlular (1370–1503) – Ağqoyunlu hökmdarları sü-
laləsi. Banisi Pəhləvan bəydir. Ağqoyunlular Uzun Həsənin (1453–
78) hakimiyyəti illərində ərazicə genişlənmiş, Yaxın və Orta Şərqin 
ən güclü dövlətlərindən birinə çevrilmişdi. – 267. 
 
34. Səfəvilər (1501–1736)  – Səfəvilər dövləti hökmdarları sü-
laləsi. Mənşəcə azərbaycanlılar olmuş və səfəviyyə təriqətinin başçısı 
Şeyx Səfi əd-Din İshaqın adı ilə adlanmışlar. Banisi I Şah  İsmayıldır 
(Xətai). – 267. 
 
35. Albaniya, A l b a n i y a   R e s p u b l i k a s ı – Cənubi Avropada, 
Balkan yarımadasında dövlət. Sahəsi 28,7 min km2, əhalisi 3 milyon 
nəfərdir. İnzibati cəhətdən 26 retiyə (rayona) bölünür. Dövlətin başçısı 
prezident, ali qanunverici orqanı birpalatalı Xalq Məclisidir. Paytaxtı 
Tirana şəhəridir.  – 277. 
 
36. Mavritaniya, M a v r i t a n i y a  İ s l a m   R e s p u b l i k a- s 
ı – Qərbi Afrikada dövlət. Sahəsi 1031 km2, əhalisi 3,89 milyon nəfərdir. 
 372 
İnzibati ərazisi 12 vilayətə,  1 mərkəzi muxtar əyalətə bölünür. Dövlət 
başçısı prezident, qanunverici orqanı ikipalatalı parlamentdir (Senat  
və Milli Məclis). Paytaxtı Nuakşot şəhəridir. – 278. 
 
37. Hafiz Paşayev, H a f i z   M i r   C ə l a l  o ğ l u (d.1941) – fizika-
riyaziyyat elmləri doktoru, professor. Azərbaycan Xarici İşlər 
nazirinin müavini, diplomat, ADA Universitetinin rektoru. 1993–
2006-cı illərdə ABŞ-da (eyni zamanda, Meksika və Kanadada) 
Azərbaycan Respublikasının Fövqəladə və Səlahiyyətli səfiri ol-
muşdur. 
Azərbaycan Respublikasının «Şöhrət» və «Şərəf» ordenləri ilə 
təltif edilmşdir. – 286. 
 
38. Fəttah Heydərov, F ə t t a h   S ə m ə d   o ğ l u (d.1938) –1995-ci 
ildən Azərbaycan Respublikası Milli Məclisinin deputatıdır. Milli 
Məclisin Regional Məsələlər üzrə Daimi Komitəsinin sədr müavini, 
Azərbaycan – Səudiyyə Ərəbistanı parlamentlərarası əlaqələr üzrə işçi 
qrupunun rəhbəri. Azərbaycan Respublikasının Ağsaqqallar Şurasının 
sədridir.  
Azərbaycan Respublikasının «Şöhrət» ordeni ilə təltif edilmşdir.– 
347-348. 
 
39.  Müslüm (Əbdülmüslüm) Maqomayev (1885–1937) – gör-
kəmli Azərbaycan bəstəkarı. 1912-ci ildən ömrünün axırınadək opera 
tamaşalarına dirijorluq etmişdir. M.Maqomayevin «Şah İsmayıl» 
operası Azərbaycan opera sənətinin inkişafı tarixində əhəmiyyətli yer 
tutur. – 320. 
 
40. Üzeyir bəy  Hacıbəyli,  Ü z e y i r  Ə b d ü l h ü s e y n   o g l u 
(1885–1948) – dahi Azərbaycan bəstəkarı, musiqişünas-alim, publi-
sist, dramaturq, pedaqoq və ictimai xadim. Müasir Azərbaycan profes-
sional musiqi sənətinin və milli operasının banisi, SSRİ Xalq artisti, 
SSRİ Dövlət mükafatı laureatı. – 320. 
 
41. Rumıniya, R u m ı n i y a   R e s p u b l i k a s ı  – Cənubi 
Avropada, Dunayın aşağı hövzəsində dövlət. Sahəsi 238,4 min km2, 
əhalisi  19,5 milyon nəfərdir. Dövlət başçısı prezident, qanunverici 
orqanı ikipalatalı parlamentdir. Paytaxtı Buxarest şəhəridir. – 353. 
 
 373 
 
 
 
Şəxsi adlar göstəricisi 
 
Abbasov Əli   – 70 
Abdullayev Rövnəq  – 70, 192 
Abikayev Nurtay  – 28 
Abdulyadej Bhumibol  – 357 
Abutalıbov Hacıbala  – 5, 11, 121, 142, 178–204 
Al Səud Abdullah  – 143 
Al Səud Sultan   – 143 
Alam Əsəd   – 251 
Andreyçenko Vladimir  – 300 
Arokan Rikardo   – 116 
Arslan Zühtü   – 192 
Aslık Əli   – 187 
Atambayev Almazbek  – 250 
Atatürk Mustafa Kamal  – 188 
Atlıxanova Albina   – 79 
Bağırov Faiq   – 191 
Bağırova Xatın   – 224 
Balayev Rasim   – 229 
Baranao Lino   – 249 
Berdıməhəmmədov Qurbanqulu – 103 
Besesku Trayan   – 353 
Berzniş Andris   – 245 
Bin Səud Qabus   – 246 
Borisov Borislav   – 286 
Boldi Rossana   – 98 
Boyer Haynz   – 70 
Bozdağ Bəkir   – 141 
Börns Uilyam   – 115 
Bradtken Robert   – 6, 150 
Bortnikov Aleksandr  – 212 
Buteflikay Əbdüləziz  – 147 
Bunutto Begum   – 206 
Cavanşir Rəşid   – 193 
 374 
Cəfərov Cəfər   – 70 
Çağlayan Zəfər   – 193 
Çavuşoğlu Mövlud  – 49 
Çey Tae-Von   – 236 
Çinq-Kuo Vu   – 38 
Çutora Joli   – 260 
Çoşua Entoni   – 39 
De Kirşner Kristina  – 207 
De Qoll Şarl   – 36 
De Renkur Anri   – 32 
Dəmirəl Süleyman  – 46 
Dimitrov Konstantin  – 286 
Ergin Sadullah   – 237 
Eşton Ketrin   – 9, 303 
Əhmədzadə Əhməd  – 313 
Əhmədinejad Mahmud  – 144 
Əl-Nəhəyyan Xəlifə  – 354 
Əl-Məktum Məhəmməd  – 355 
Ələkbərov Füzuli  – 286 
Əliyev Heydər   – 24, 46, 55, 90, 106, 107, 108,   
      109, 110, 134, 188, 189, 214,   
  220, 221, 227, 229, 230, 238,     
  276, 306, 313, 318, 323, 326,    
  336, 338, 345, 348, 349 
Əliyev Natiq   – 89 
Əliyeva Mehriban  – 12, 31, 32, 35, 37, 38, 40, 50, 51, 66,   
                    67, 90, 91, 105, 229, 239, 276,   
    299, 327, 337 
Ərdoğan Rəcəb Tayyib  – 16, 28, 29, 93, 97, 100, 120, 146,   
   178–204, 237  
Əsgərov Cahangir  – 342 
Fasye Bernar   – 6, 150 
Fedotov Yuri   – 104 
Fərzəliyev Çingiz  – 89 
Filat  Vladimir   – 7 
Fişer Haynz   – 66–92, 101 
Fişer Margit   – 66, 67, 90, 91 
Fidan Hakan   – 28 
Görmez Mehmet   – 97 
 375 
Gül Abdullah   – 93, 97, 99, 119, 145, 237 
Hacıbəyli Üzeyir   – 320 
Hacıəliyev Heybətulla  – 39 
Hacıyev Rauf   – 229 
Hacıyev Şəmsəddin  – 286 
Heydərov Fəttah   – 347–348 
Heyerdal Tur   – 213 
Həsənov Nəcəf   – 200 
Hüseynova Hicran  – 193 
Xələfov Xələf   – 126, 192 
Xloponin Aleksandr  – 23–24 
I Xuan Karlos   – 15 
İşinger Volfqanq   – 252 
Kallas Siim   – 352  
Kamaliyev Berik   – 126 
Kanokov Arsen   – 23 
Kasprşik Anji   – 6 
Kazıxanov Yerjan  – 126  
Kemp Frederik   – 94 
Klinton Hillari   – 248 
Kilisoğlu Deniz   – 202 
Komşiç Jelko   – 279 
Korrean Rafael   – 116 
Kunanbayev Abay  – 131 
Kurtulmuşlu Əli   – 191 
Klaus Vatslav   – 102 
Qarayev Əbülfəs  – 240, 334 
Qarayev Faiq   – 118 
Qorbaçov Mixail  – 54 
Quliyev Vilayət   – 260 
Landau Uzi    – 254 
Lefort Filip   – 208 
Le Ueru Filip   – 251 
Leytard Doris   – 280  
Lundu Helge   – 255 
Lukaşenko Aleksandr  – 210 
Maqomayev Müslüm  – 320 
Maqomedov Maqomedsalam – 23 
Mansurov Taymuraz   – 23 
 376 
Maltsev Leonid   – 210 
Mikayıl Mirzə   – 229 
Malesani Piter   – 305 
Medvedev Dmitri  – 24, 59 
Matsuura Koişiro  – 50  
Mehdiyev Ramiz   – 5, 11, 121, 142 
Məcidov Məmmədrəsul  – 39 
Məmmədov Fikrət  – 260 
Məmmədov Teymur  – 39 
Məmmədov Ziya  – 18, 19, 126 
Məmmədova Natalya  – 118 
Məmmədyarov Elmar  – 32, 261 
Mixay Arnold   – 260 
Migitinov Soltan   – 39 
Mikayıl Mirzə   – 229 
Mladenov Totyu   – 286 
Morninqstar Riçard  – 301 
Motsart Volfanq   – 73, 89 
Mövsümov Elvin   – 200 
Mustafayev Şahin  – 193 
Müller-Şinvald Markus  – 75  
Nobl Ronald   – 26 
Narışkin Sergey   – 47 
Nazarbayev Nursultan  – 28, 122–142 
Novak İvan   – 78 
Otunbayeva Roza  – 141 
Öztürk Kamal    – 191 
Papakonstantinu Corc  – 151 
Papulyas Karolos  – 151 
Paşayev Hafiz   – 286 
Pavluts Daniels    – 281 
Peres Şimon   – 254 
Pırvanov Georgi   – 282–299 
Piters Maykl   – 305 
Plevneliyev Rosen  – 244 
Popov İqor   – 6, 150 
Putin Vladimir   – 58 
Rasizadə Artur   – 5, 11, 121, 142, 178, 204 
Rayxhard Andreas  – 70 
 377 
Repassi Robert   – 260 
Rəhimov Azad   – 337 
Rifai Taleb   – 302 
Rodem Daroti   – 248 
Roys Gerhard   – 70 
Rzayev Ramiz   –311 
Rzayev Səməndər  – 229 
Saakaşvili Mixeil  – 8 
Sarkozi Nikola   – 30–37 
Sayason Coummali  – 356 
Sinirlioğlu Feridun  – 192 
Stalin    – 132 
Stepaşin Sergey    – 238 
Süleyman Mişel   – 247 
Şahin Fatma   – 16, 193 
Şenel Fazil   – 192, 193 
Şərifov Samir   – 70 
Şider Andreas   – 70 
Şirəliyev Oqtay   – 328 
Şmitt Pal   – 256–276  
Şuster Rudolf   – 48 
Tallai Andras   – 261  
Topi Bamir   – 277 
Tusk Donald   – 10 
Uld Əbdüləziz Məhəmməd – 278 
Usubov Ramil   – 261 
Vaşadze Qriqol   – 209 
Vəhidi Əhməd   – 144 
Yevkurov Yunusbek  – 23 
Yılmaz İsmət   – 93 
Yavuz Arda   – 202 
Zevayl Əhməd   – 65 
Zərdari Asif   – 206 
 
 
 378 
 
 
 
Coğrafi adlar göstəricisi 
 
Abşeron(yarımada)   – 22 
Albaniya   – 277 
Ağdaş    – 214–218, 329 
Ağsu    – 214, 227–235 
Aktau     – 130 
Almaniya   – 77, 87, 88, 312 
Almatı    – 121–132 
Amerika Birləşmiş Ştatları – 53, 65, 94, 115, 150,301,312,  
   359 
Argentina   – 207,249 
Asiya    – 131,139,140 
Avrasiya   – 136,301 
Avropa    – 10,56,62,64,73,74,77,86,87,  
   127,131,139,140,171,263,  
   267, 273,295,297 
Avstriya    – 66–92,101 
Balakən    – 330 
Belarus    – 210, 300 
Birləşmiş Ərəb Əmirlikləri – 354 
Bolqarıstan   – 244, 282–299 
Bosniya və Herseqovina  – 279 
Burkina-Faso   – 358 
Buzovna   – 19 
Cənubi Qafqaz    – 34, 62, 63, 86, 208, 221, 231, 312 
Çexiya    – 10, 77, 88, 102 
Çin    – 140 
Dağıstan   – 23 
Dağlıq Qarabağ   – 6, 9, 33, 56, 57, 60, 71, 75, 77,  
106,  111, 112, 115, 130, 134, 
137, 158, 160, 161, 182, 195, 
200, 201, 208, 222, 252, 263, 
268, 292, 299, 303, 343, 344 
Doha    – 117 
 379 
Egey dənizi   – 188 
Əlcəzair    – 147 
Fransa    – 30–37, 88, 150 
Gəncə    – 339 
Gürcüstan    – 128, 140, 168, 209 
Xaçmaz    – 329 
Xankəndi    – 345 
Xəzər dənizi   – 127, 128, 139, 140, 188, 298 
Xorvatiya   – 77 
İğdır     – 195 
İran    – 144, 203 
İnquşetiya   – 23 
İsrail    – 254 
İspaniya   – 15 
İsveç    – 10, 88 
İsveçrə     – 280 
İtaliya    – 88, 98, 312 
İzmir    – 178–204 
Kabardin-Balkar Respublikası – 23 
Kaliforniya   – 65 
Kəlbəcər   – 106, 110 
Koreya Respublikasi  – 236 
Qafqaz     – 127, 182 
Qax    – 306, 313–325, 332 
Qaxbaş    – 315 
Qara dəniz   – 127, 298 
Qars    – 196  
Qazaxıstan   – 28, 121–142 
Qəbələ    – 306, 332, 336–351 
Qətər     – 117 
Qırğızıstan   – 141, 250 
Qobustan   – 330 
Quba    – 330 
Laçın     – 106, 110 
Laos    – 356 
Latviya    – 245, 281 
Lənkəran   – 339, 340 
Lixtenşteyn    – 88 
Livan    – 247 
 380 
Lüksemburq    – 88 
London    – 38 
Malta       – 11 
Macarıstan     – 256–276 
Mavritaniya     – 278 
Mərdəkan     – 19 
Moskva      – 38 
Münhen      – 252 
Naxçıvan     – 195, 322, 323, 339, 345 
Naxçıvan MR     – 108, 322 
Nic       – 336 
Norveç      – 255 
Oğuz      – 306–312, 332 
Oman      – 246 
Orta Asiya     – 140 
Pakistan     – 206 
Paris       – 34 
Polşa      – 5–11, 224 
Praqa       – 10 
Rumıniya     – 353 
Rusiya      – 23–24, 41, 47, 54, 57, 58, 150,   
     234, 238 
Salzburq     – 87 
Səudiyyə Ərəbistanı     – 143 
Slovakiya     – 48, 77 
Sloveniya     – 77 
Şamaxı       – 330 
Şəki      – 306, 326–334 
Şimali İraq     – 203 
Şimali Kipr      – 182 
Şimali Osetiya – Alaniya Respublikası – 23 
Şimali Qafqaz     – 23–24 
Şuşa       – 106, 110, 345 
Şüvəlan      – 19 
Tailand      – 357 
Taldı Kurqan      – 132 
Tirol      – 87 
Türkiyə   – 16, 28, 29, 46, 93, 97, 99, 100,   
 381 
119, 120, 138, 140, 141, 145,  
146, 168, 178–204, 237, 291, 
296, 299 
Türkmənistan     – 103, 139, 299 
Ucar    – 214, 219–226, 329 
Ukrayna   – 168, 234 
Van (Türkiyədə vilayət)   – 146, 180, 194 
Varşava    – 6–11 
Vyana    – 88 
Yunanıstan    – 87, 151 
Zaqatala   – 332, 339 
 
 
 
 
 
 
 
 382 
           
 
 
MÜNDƏRİCAT 
 
POLŞA RESPUBLİKASINA  İŞGÜZAR  SƏFƏR 
 
28 sentyabr 2011-ci il ....................................................................................... 5 
 
ATƏT-in  MİNSK QRUPUNUN HƏMSƏDRLƏRİ İLƏ GÖRÜŞ  
 
29 sentyabr 2011-ci il ....................................................................................... 6 
 
MOLDOVA RESPUBLİKASININ BAŞ NAZİRİ VLADİMİR 
FİLAT İLƏ GÖRÜŞ 
 
29 sentyabr 2011-ci il ....................................................................................... 7 
 
GÜRCÜSTAN RESPUBLİKASININ PREZİDENTİ MİXEİL 
SAAKAŞVİLİ İLƏ GÖRÜŞ  
 
29 sentyabr 2011-ci il ....................................................................................... 8 
 
AVROPA İTTİFAQININ XARİCİ ƏLAQƏLƏR VƏ 
TƏHLÜKƏSİZLİK SİYASƏTİ ÜZRƏ ALİ NÜMAYƏNDƏSİ, 
AVROPA KOMİSSİYASININ VİTSE-PREZİDENTİ KETRİN 
EŞTON İLƏ GÖRÜŞ 
 
29 sentyabr 2011-ci il ....................................................................................... 9 
 
«ŞƏRQ TƏRƏFDAŞLIĞI» SAMMİTİNDƏ İŞTİRAK  
 
30 sentyabr 2011-ci il ..................................................................................... 10 
 
MALTANIN BAŞ NAZİRİ LOURENS QONZİ İLƏ GÖRÜŞ  
 
30 sentyabr 2011-ci il ..................................................................................... 11 
 
«HİLTON BAKU» OTEL KOMPLEKSİNİN AÇILIŞI 
MƏRASİMİ 
 
3 oktyabr 2011-ci il ........................................................................................ 12 
İSPANİYA KRALI ƏLAHƏZRƏT I XUAN KARLOSA 
 383 
 
3 oktyabr 2011-ci il ........................................................................................ 15 
 
TÜRKİYƏ RESPUBLİKASININ AİLƏ VƏ SOSİAL SİYASƏT NAZİRİ 
XANIM FATİMA ŞAHİNİN  BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
3 oktyabr 2011-ci il ........................................................................................ 16 
 
İRAN İSLAM RESPUBLİKASININ MƏDƏNİYYƏT VƏ 
İSLAMİ İRŞAD NAZİRİ SEYİD MƏHƏMMƏD HÜSEYN İLƏ 
GÖRÜŞ 
 
3 oktyabr 2011-ci il ........................................................................................ 17 
 
BUZOVNA QƏSƏBƏSİNDƏ YERALTI PİYADA 
KEÇİDLƏRİNİN AÇILIŞI MƏRASİMİ 
 
4 oktyabr 2011-ci il ........................................................................................ 18 
 
MƏRDƏKAN YOL QOVŞAĞININ AÇILIŞI MƏRASİMİ 
 
4 oktyabr 2011-ci il ........................................................................................ 19 
 
BAKININ ZİYA BÜNYADOV PROSPEKTİNDƏ TİKİNTİSİ 
DAVAM ETDİRİLƏN YOL QOVŞAQLARI VƏ AVTOMOBİL 
YOLLARININ SXEMİ İLƏ TANIŞLIQ 
 
4 oktyabr 2011-ci il ........................................................................................ 20 
 
BAKIDA NƏQLİYYATI İNTELLEKTUAL İDARƏETMƏ 
MƏRKƏZİNDƏ GÖRÜLMÜŞ İŞLƏRLƏ TANIŞLIQ 
 
4 oktyabr 2011-ci il ........................................................................................ 21 
 
RUSİYA FEDERASİYASI HÖKUMƏTİ SƏDRİNİN MÜAVİNİ, 
RUSİYA PREZİDENTİNİN ŞİMALİ QAFQAZ FEDERAL 
DAİRƏSİ ÜZRƏ SƏLAHİYYƏTLİ NÜMAYƏNDƏSİ 
ALEKSANDR XLOPONİNİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
4 oktyabr 2011-ci il ........................................................................................ 23 
 
 384 
SƏNAYEÇİLƏR VƏ SAHİBKARLAR BEYNƏLXALQ 
KONQRESİNİN İŞGÜZAR KONFRANSININ 
İŞTİRAKÇILARINA 
 
5 oktyabr 2011-ci il ........................................................................................ 25 
 
İNTERPOLUN BAŞ KATİBİ RONALD NOBL İLƏ GÖRÜŞ 
 
5 oktyabr 2011-ci il ........................................................................................ 26 
 
TÜRKDİLLİ DÖVLƏTLƏRİN XÜSUSİ XİDMƏT 
ORQANLARI KONFRANSININ 14-cü İCLASININ 
İŞTİRAKÇILARI İLƏ GÖRÜŞ 
 
6 oktyabr  2011-ci il ....................................................................................... 27 
 
TÜRKİYƏ RESPUBLİKASININ BAŞ  NAZİRİ  
ZATİ-ALİLƏRİ CƏNAB RƏCƏB TAYYİB ƏRDOĞANA 
 
7 oktyabr 2011-ci il ........................................................................................ 29 
 
FRANSA RESPUBLİKASININ PREZİDENTİ NİKOLA 
SARKOZİNİN AZƏRBAYCANA RƏSMİ SƏFƏRİ 
 
7 oktyabr 2011-ci il ........................................................................................ 30 
 
FRANSA PREZİDENTİ  NİKOLA SARKOZİ  
İLƏ TƏKBƏTƏK GÖRÜŞ 
 
7 oktyabr 2011-ci il ........................................................................................ 31 
 
BAKIDA FRANSIZ LİSEYİNİN TƏMƏLQOYMA MƏRASİMİ  
 
7 oktyabr 2011-ci il ........................................................................................ 32 
 
BAKIDA KEÇİRİLƏN BOKS ÜZRƏ XVI  DÜNYA 
ÇEMPİONATININ FİNAL MƏRHƏLƏSİNDƏ İŞTİRAK 
 
8 oktyabr 2011-ci il ........................................................................................ 38 
 
«XXI ƏSR: ÜMİDLƏR VƏ ÇAĞIRIŞLAR» DEVİZİ İLƏ 
BEYNƏLXALQ HUMANİTAR FORUMUN AÇILIŞI  
MƏRASİMİ 
 
10 oktyabr 2011-ci il ...................................................................................... 40 
 385 
TÜRKİYƏ RESPUBLİKASININ IX PREZİDENTİ SÜLEYMAN 
DƏMİRƏL İLƏ GÖRÜŞ 
 
10 oktyabr 2011-ci il ...................................................................................... 46 
 
RUSİYA PREZİDENTİ ADMİNİSTRASİYASININ RƏHBƏRİ 
SERGEY NARIŞKİN İLƏ GÖRÜŞ 
 
10 oktyabr 2011-ci il ...................................................................................... 47 
 
SLOVAKİYANIN KEÇMİŞ PREZİDENTİ RUDOLF ŞUSTER 
İLƏ GÖRÜŞ 
 
10 oktyabr 2011-ci il ...................................................................................... 48 
 
AVROPA ŞURASI PARLAMENT ASSAMBLEYASININ 
SƏDRİ MÖVLUD ÇAVUŞOĞLU İLƏ GÖRÜŞ 
 
10 oktyabr 2011-ci il ...................................................................................... 49 
 
YUNESKO-nun KEÇMİŞ BAŞ DİREKTORU  
KOİŞİRO MATSUURA İLƏ GÖRÜŞ 
 
10 oktyabr 2011-ci il ...................................................................................... 50 
 
BAKI BEYNƏLXALQ HUMANİTAR FORUMUNUN 
İŞTİRAKÇILARININ ŞƏRƏFİNƏ RƏSMİ ZİYAFƏTDƏ 
İŞTİRAK  
 
10 oktyabr 2011-ci il ...................................................................................... 51 
 
«ƏL-CƏZİRƏ» TELEVİZİYA KANALINA MÜSAHİBƏ 
 
11 oktyabr 2011-ci il ...................................................................................... 52 
 
ABŞ-ın  KALİFORNİYA TEXNOLOGİYA İNSTİTUTUNUN 
FİZİKİ BİOLOGİYA MƏRKƏZİNİN DİREKTORU, KİMYA 
ÜZRƏ NOBEL MÜKAFATI LAUREATI, KİMYA VƏ FİZİKA 
ELMLƏRİ ÜZRƏ PROFESSOR ƏHMƏD ZEVAYL İLƏ 
GÖRÜŞ 
 
11 oktyabr 2011-ci il ...................................................................................... 65 
 
 386 
AVSTRİYA RESPUBLİKASININ FEDERAL PREZİDENTİ 
HAYNZ FİŞERİN AZƏRBAYCANA RƏSMİ SƏFƏRİ  
 
12 oktyabr 2011-ci il ...................................................................................... 66 
 
AVSTRİYA PREZİDENTİ  HAYNZ FİŞER İLƏ TƏKBƏTƏK 
GÖRÜŞ 
 
12 oktyabr 2011-ci il ...................................................................................... 67 
 
GENİŞ TƏRKİBDƏ GÖRÜŞ 
 
12 oktyabr 2011-ci il ...................................................................................... 68 
 
SƏNƏDLƏRİN İMZALANMASI MƏRASİMİ  
 
12 oktyabr 2011-ci il ...................................................................................... 70 
 
AVSTRİYA RESPUBLİKASININ FEDERAL PREZİDENTİ 
HAYNZ FİŞER İLƏ BİRGƏ MƏTBUAT KONFRANSINDA 
BƏYANATLARLA ÇIXIŞLAR 
 
12 oktyabr 2011-ci il ...................................................................................... 71 
 
AZƏRBAYCAN–AVSTRİYA BİZNES-FORUMU   
 
12 oktyabr 2011-ci il ...................................................................................... 80 
 
BAKIDA DAHİ BƏSTƏKAR VOLFQANQ MOTSARTIN 
ABİDƏSİNİN AÇILIŞI  MƏRASİMİ 
 
12 oktyabr 2011-ci il ...................................................................................... 89 
 
HEYDƏR ƏLİYEV FONDU İLƏ TANIŞLIQ 
 
12 oktyabr 2011-ci il ...................................................................................... 90 
 
ALİ QONAĞIN ŞƏRƏFİNƏ RƏSMİ ZİYAFƏTDƏ İŞTİRAK  
 
12 oktyabr 2011-ci il ...................................................................................... 91 
 
TÜRKİYƏNİN MİLLİ MÜDAFİƏ NAZİRİ İSMƏT YILMAZIN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ 
 387 
 
13 oktyabr 2011-ci il ...................................................................................... 93 
 
ABŞ ATLANTİK ŞURASININ PREZİDENTİ FREDERİK 
KEMPİN BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ 
 
13 oktyabr 2011-ci il ...................................................................................... 94 
 
NARKOTİK VASİTƏLƏRİN QANUNSUZ DÖVRİYYƏSİNƏ 
QARŞI MÜBARİZƏ ÜZRƏ BEYNƏLXALQ KONFRANSIN 
İŞTİRAKÇILARINA 
 
14 oktyabr 2011-ci il ...................................................................................... 95 
 
TÜRKİYƏNİN DİYANƏT İŞLƏRİ BAŞQANI MEHMET 
GÖRMEZİN BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ 
 
14 oktyabr 2011-ci il ...................................................................................... 97 
 
İTALİYA–AZƏRBAYCAN PARLAMENTLƏRARASI 
DOSTLUQ QRUPUNUN RƏHBƏRİ, SENATOR XANIM 
ROSSANA BOLDİNİN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
14 oktyabr 2011-ci il ...................................................................................... 98 
 
TÜRKİYƏ RESPUBLİKASININ PREZİDENTİ  
ZATİ-ALİLƏRİ CƏNAB ABDULLAH GÜLƏ 
 
17 oktyabr 2011-ci il ...................................................................................... 99 
 
TÜRKİYƏ RESPUBLİKASININ BAŞ NAZİRİ  
ZATİ-ALİLƏRİ CƏNAB RƏCƏB TAYYİB ƏRDOĞANA 
 
17 oktyabr 2011-ci il .................................................................................... 100 
 
AVSTRİYA RESPUBLİKASININ FEDERAL PREZİDENTİ 
ZATİ-ALİLƏRİ CƏNAB HAYNZ FİŞERƏ 
 
17 oktyabr 2011-ci il .................................................................................... 101 
ÇEXİYA RESPUBLİKASININ PREZİDENTİ  
 388 
ZATİ-ALİLƏRİ CƏNAB VATSLAV KLAUSA 
 
17 oktyabr 2011-ci il .................................................................................... 102 
 
TÜRKMƏNİSTAN RESPUBLİKASININ  PREZİDENTİ ZATİ-
ALİLƏRİ CƏNAB QURBANQULU BERDIMƏHƏMMƏDOVA 
 
17 oktyabr 2011-ci il .................................................................................... 103 
 
DÜNYA GÖMRÜK TƏŞKİLATININ BAŞ KATİBİ KUNİO 
MİKURİYA VƏ BMT-nin VYANA OFİSİNİN RƏHBƏRİ, 
NARKOTİK VƏ CİNAYƏTKARLIQ ÜZRƏ İDARƏSİNİN 
İCRAÇI DİREKTORU YURİ FEDOTOV İLƏ GÖRÜŞ 
 
17 oktyabr 2011-ci il .................................................................................... 104 
 
AZƏRBAYCAN RESPUBLİKASININ DÖVLƏT 
MÜSTƏQİLLİYİNİN BƏRPASININ 20-ci İLDÖNÜMÜNƏ 
HƏSR OLUNMUŞ RƏSMİ QƏBULDA İŞTİRAK  
 
17 oktyabr 2011-ci il  ................................................................................... 105 
 
ABŞ DÖVLƏT KATİBİNİN BİRİNCİ MÜAVİNİ UİLYAM 
BÖRNS İLƏ GÖRÜŞ 
 
18 oktyabr 2011-ci il .................................................................................... 115 
 
EKVADORUN XARİCİ İŞLƏR, TİCARƏT VƏ İNTEQRASİYA 
NAZİRİ RİKARDO ARMANDO PATİNYO AROKANIN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ 
 
18 oktyabr 2011-ci il .................................................................................... 116 
 
KLUBLARARASI DÜNYA ÇEMPİONATININ QALİBİ – 
QADINLARDAN İBARƏT «RABİTƏ» VOLEYBOL 
KLUBUNUN ÜZVLƏRİ İLƏ GÖRÜŞ 
 
18 oktyabr 2011-ci il .................................................................................... 117 
 
TÜRKİYƏ RESPUBLİKASININ PREZİDENTİ  
ZATİ-ALİLƏRİ CƏNAB ABDULLAH GÜLƏ 
 
19 oktyabr 2011-ci il .................................................................................... 119 
TÜRKİYƏ RESPUBLİKASININ BAŞ NAZİRİ ZATİ-ALİLƏRİ 
CƏNAB RƏCƏB TAYYİB ƏRDOĞANA 
 
 389 
19 oktyabr 2011-ci il .................................................................................... 120 
 
QAZAXISTAN RESPUBLİKASINA RƏSMİ SƏFƏR 
 
19 oktyabr 2011-ci il .................................................................................... 121 
 
RƏSMİ QARŞILANMA MƏRASİMİ 
 
20 oktyabr 2011-ci il .................................................................................... 122 
 
QAZAXISTAN PREZİDENTİ NURSULTAN  NAZARBAYEV 
İLƏ TƏKBƏTƏK GÖRÜŞ 
 
20 oktyabr 2011-ci il .................................................................................... 123 
 
GENİŞ TƏRKİBDƏ GÖRÜŞ 
 
20 oktyabr 2011-ci il .................................................................................... 124 
 
SƏNƏDLƏRİN İMZALANMASI MƏRASİMİ 
 
20 oktyabr 2011-ci il .................................................................................... 126 
 
QAZAXISTAN PREZİDENTİ NURSULTAN NAZARBAYEV 
İLƏ  BİRGƏ MƏTBUATA BƏYANATLARLA ÇIXIŞLAR 
 
20 oktyabr 2011-ci il .................................................................................... 127 
 
ALİ QONAĞIN ŞƏRƏFİNƏ RƏSMİ NAHARDA İŞTİRAK  
 
20 oktyabr 2011-ci il .................................................................................... 132 
 
TÜRKDİLLİ DÖVLƏTLƏRİN ƏMƏKDAŞLIQ ŞURASININ I 
ZİRVƏ TOPLANTISINDA İŞTİRAK  
 
21 oktyabr 2011-ci il .................................................................................... 135 
 
İKİ MÜQƏDDƏS OCAĞIN XADİMİ, SƏUDİYYƏ 
ƏRƏBİSTANININ KRALI ƏLAHƏZRƏT ABDULLAH BİN 
ƏBDÜLƏZİZ AL SƏUDA 
 
22 oktyabr 2011-ci il .................................................................................... 143 
İRANIN MÜDAFİƏ NAZİRİ ƏHMƏD VƏHİDİ İLƏ GÖRÜŞ 
 
22 oktyabr2011-ci il ..................................................................................... 144 
 390 
 
TÜRKİYƏ RESPUBLİKASININ PREZİDENTİ  
ZATİ-ALİLƏRİ CƏNAB ABDULLAH GÜLƏ 
 
23 oktyabr 2011-ci il .................................................................................... 145 
 
TÜRKİYƏ RESPUBLİKASININ BAŞ NAZİRİ ZATİ-ALİLƏRİ 
CƏNAB RƏCƏB TAYYİB ƏRDOĞANA 
 
23 oktyabr 2011-ci il .................................................................................... 146 
 
ƏLCƏZAİR XALQ DEMOKRATİK RESPUBLİKASININ 
PREZİDENTİ  ZATİ-ALİLƏRİ CƏNAB ƏBDÜLƏZİZ 
BUTEFLİKAYA 
 
24 oktyabr 2011-ci il .................................................................................... 147 
 
AZƏRBAYCAN GƏNCLƏRİNİN VI FORUMUNUN 
İŞTİRAKÇILARINA 
 
24 oktyabr 2011-ci il .................................................................................... 148 
 
ATƏT-in MİNSK QRUPUNUN HƏMSƏDRLƏRİ  VƏ ATƏT-in 
HAZIRKI SƏDRİNİN XÜSUSİ NÜMAYƏNDƏSİ İLƏ GÖRÜŞ 
 
24 oktyabr 2011-ci il .................................................................................... 150 
 
YUNANISTANIN ƏTRAF MÜHİT, ENERJİ VƏ İQLİM 
DƏYİŞİKLİYİ NAZİRİ CORC  PAPAKONSTANTİNUNUN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ 
 
24 oktyabr 2011-ci il .................................................................................... 151 
 
NAZİRLƏR KABİNETİNİN 2011-ci İLİN DOQQUZ AYININ 
SOSİAL-İQTİSADİ İNKİŞAFININ YEKUNLARINA HƏSR 
OLUNMUŞ İCLASINDA NİTQ  
 
24 oktyabr 2011-ci il .................................................................................... 152 
 
YEKUN NİTQİ ............................................................................................ 162 
AZƏRBAYCANIN BMT TƏHLÜKƏSİZLİK ŞURASINA ÜZV 
SEÇİLMƏSİ MÜNASİBƏTİLƏ BƏYANAT 
 
25 oktyabr 2011-ci il .................................................................................... 176 
 
 391 
TÜRKİYƏ  RESPUBLİKASINA SƏFƏR 
 
25 oktyabr 2011-ci il .................................................................................... 178 
 
İZMİRDƏ AYPE-T ZAVODUNUN AÇILIŞI, HEYDƏR 
ƏLİYEV ADINA PEŞƏ TƏHSİLİ LİSEYİNİN VƏ «PETKİM» 
ŞİRKƏTİNİN «STAR» NEFT EMALI ZAVODUNUN 
TƏMƏLQOYMA MƏRASİMLƏRİ 
 
25 oktyabr 2011-ci il .................................................................................... 179 
 
TÜRKİYƏ–AZƏRBAYCAN YÜKSƏK SƏVİYYƏLİ 
STRATEJİ ƏMƏKDAŞLIQ ŞURASININ BİRİNCİ İCLASI  
 
25 oktyabr 2011-ci il .................................................................................... 190 
 
SƏNƏDLƏRİN İMZALANMASI MƏRASİMİ 
 
25 oktyabr 2011-ci il .................................................................................... 191 
 
TÜRKİYƏNİN BAŞ NAZİRİ RƏCƏB TAYYİB ƏRDOĞAN 
İLƏ  BİRGƏ MƏTBUAT KONFRANSINDA 
BƏYANATLARLA ÇIXIŞLAR  
 
25 oktyabr 2011-ci il .................................................................................... 194 
 
TÜRKDİLLİ ÖLKƏLƏRİN VƏ TOPLUMLARIN  
II MEDİA FORUMUNUN İŞTİRAKÇILARINA 
 
26 oktyabr 2011-ci il .................................................................................... 205 
 
PAKİSTAN İSLAM RESPUBLİKASININ PREZİDENTİ ZATİ-
ALİLƏRİ CƏNAB ASİF ƏLİ ZƏRDARİYƏ 
 
26 oktyabr 2011-ci il .................................................................................... 206 
 
ARGENTİNA RESPUBLİKASININ PREZİDENTİ  
XANIM KRİSTİNA FERNANDES DE KİRŞNERƏ 
 
26 oktyabr 2011-ci il .................................................................................... 207 
AVROPA İTTİFAQININ CƏNUBİ QAFQAZ ÜZRƏ XÜSUSİ 
NÜMAYƏNDƏSİ FİLİP LEFORTUN BAŞÇILIQ ETDİYİ 
NÜMAYƏNDƏ HEYƏTİ  İLƏ GÖRÜŞ 
 392 
 
26 oktyabr 2011-ci il .................................................................................... 208 
 
GÜRCÜSTAN RESPUBLİKASININ  XARİCİ İŞLƏR  NAZİRİ 
QRİQOL VAŞADZE İLƏ GÖRÜŞ 
 
26 oktyabr 2011-ci il .................................................................................... 209 
 
BELARUSUN TƏHLÜKƏSİZLİK ŞURASININ DÖVLƏT 
KATİBİ  LEONİD MALTSAV İLƏ GÖRÜŞ 
 
26 oktyabr 2011-ci il .................................................................................... 210 
 
MDB-nin ÜZVÜ OLAN DÖVLƏTLƏRİN TƏHLÜKƏSİZLİK 
VƏ XÜSUSİ XİDMƏT ORQANLARI RƏHBƏRLƏRİ 
ŞURASININ BAKIDA KEÇİRİLƏN XXXI İCLASINDA 
İŞTİRAK EDƏN NÜMAYƏNDƏ 
HEYƏTİ İLƏ GÖRÜŞ 
 
27 oktyabr 2011-ci il .................................................................................... 211 
 
DÜNYA ŞÖHRƏTLİ NORVEÇLİ SƏYYAH VƏ ALİM TUR 
HEYERDALIN AİLƏ ÜZVLƏRİ İLƏ GÖRÜŞ 
 
28 oktyabr 2011-ci il .................................................................................... 213 
 
AĞDAŞ  RAYONUNA SƏFƏR  
 
30 oktyabr 2011-ci il .................................................................................... 214 
 
RAYON İCTİMAİYYƏTİNİN NÜMAYƏNDƏLƏRİ İLƏ GÖRÜŞ  
 
30 oktyabr 2011-ci il .................................................................................... 216 
 
UCAR RAYONUNA SƏFƏR 
 
30 oktyabr 2011-ci il .................................................................................... 219 
 
RAYON İCTİMAİYYƏTİNİN NÜMAYƏNDƏLƏRİ İLƏ GÖRÜŞ  
 
30 oktyabr 2011-ci il .................................................................................... 220 
 
AĞSU RAYONUNA SƏFƏR 
 
 393 
30 oktyabr 2011-ci il .................................................................................... 227 
 
RAYON İCTİMAİYYƏTİNİN NÜMAYƏNDƏLƏRİ İLƏ 
GÖRÜŞ  
 
30 oktyabr 2011-ci il .................................................................................... 231 
 
KOREYANIN  SK ŞİRKƏTLƏR QRUPUNUN SƏDRİ  
GEY TAE-VONUN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
31 oktyabr 2011-ci il .................................................................................... 236 
 
TÜRKİYƏNİN ƏDLİYYƏ NAZİRİ SADULLAH ERGİNİN 
BAŞÇILIQ ETDİYİ NÜMAYƏNDƏ  
HEYƏTİ İLƏ GÖRÜŞ 
 
1 noyabr 2011-ci il ....................................................................................... 237 
 
RUSİYA FEDERASİYASININ HESABLAMA PALATASININ 
SƏDRİ SERGEY STEPAŞİN  
İLƏ GÖRÜŞ 
 
1 noyabr 2011-ci il ....................................................................................... 238 
 
RESPUBLİKA UŞAQ KLİNİK XƏSTƏXANASINDA ƏSASLI 
TƏMİR VƏ YENİDƏNQURMADAN SONRA GÖRÜLMÜŞ 
İŞLƏRLƏ TANIŞLIQ 
 
1 noyabr 2011-ci il ....................................................................................... 239 
 
AZƏRBAYCAN DÖVLƏT MAHNI TEATRININ BİNASININ 
ƏSASLI BƏRPA VƏ YENİDƏNQURMADAN SONRAKI 
VƏZİYYƏTİ İLƏ TANIŞLIQ   
 
1 noyabr 2011-ci il ....................................................................................... 240 
 
DƏNİZKƏNARI MİLLİ PARKIN ƏRAZİSİNDƏ APARILMIŞ 
YENİDƏNQURMA İŞLƏRİNİN GEDİŞİ İLƏ TANIŞLIQ 
 
1 noyabr 2011-ci il ....................................................................................... 241 
 
 394 
BOLQARISTAN RESPUBLİKASININ YENİ SEÇİLMİŞ 
PREZİDENTİ ZATİ-ALİLƏRİ CƏNAB ROSEN 
PLEVNELİYEVƏ 
 
2 noyabr 2011-ci il ....................................................................................... 244 
 
LATVİYA RESPUBLİKASININ PREZİDENTİ  
ZATİ-ALİLƏRİ CƏNAB ANDRİS BERZİNŞƏ 
 
2 noyabr 2011-ci il ....................................................................................... 245 
 
OMANIN SULTANI ƏLAHƏZRƏT QABUS BİN SƏİDƏ 
 
2 noyabr 2011-ci il ....................................................................................... 246 
 
LİVAN RESPUBLİKASININ PREZİDENTİ  
ZATİ-ALİLƏRİ CƏNAB MİŞEL SÜLEYMANA 
 
2 noyabr 2011-ci il ....................................................................................... 247 
 
AMERİKA BİRLƏŞMİŞ ŞTATLARININ DÖVLƏT KATİBİ  
XANIM HİLLARİ KLİNTONA 
 
2 noyabr 2011-ci il ....................................................................................... 248 
 
ARGENTİNANIN ELM, TEXNOLOGİYA VƏ PRODUKTİV 
İNNOVASİYA NAZİRİ  
LİNO BARANAO İLƏ GÖRÜŞ 
 
2 noyabr 2011-ci il ....................................................................................... 249 
 
QIRĞIZ RESPUBLİKASININ YENİ SEÇİLMİŞ PREZİDENTİ 
ZATİ-ALİLƏRİ CƏNAB ALMAZBEK ATAMBAYEVƏ 
 
3 noyabr 2011-ci il ....................................................................................... 250 
 
DÜNYA BANKININ CƏNUBİ QAFQAZ ÜZRƏ REGİONAL 
DİREKTORU ƏSƏD ALAM İLƏ GÖRÜŞ 
 
3 noyabr 2011-ci il ....................................................................................... 251 
 
MÜNHEN TƏHLÜKƏSİZLİK KONFRANSININ SƏDRİ 
VOLFQANQ İŞİNGER İLƏ GÖRÜŞ 
 
3 noyabr 2011-ci il ....................................................................................... 252 
 395 
 
QURBAN BAYRAMI MÜNASİBƏTİLƏ  
AZƏRBAYCAN XALQINA TƏBRİK 
 
4 noyabr 2011-ci il  ...................................................................................... 253 
 
İSRAİLİN MİLLİ İNFRASTRUKTUR NAZİRİ  
UZİ  LANDAU İLƏ GÖRÜŞ 
 
10 noyabr 2011-ci il ..................................................................................... 254 
 
NORVEÇİN «STATOYL» ŞİRKƏTİNİN BAŞ  
İCRAÇI DİREKTORU  HELGE LUND İLƏ GÖRÜŞ 
 
10 noyabr 2011-ci il ..................................................................................... 255 
 
MACARISTAN RESPUBLİKASININ PREZİDENTİ PAL 
ŞMİTTİN AZƏRBAYCANA RƏSMİ SƏFƏRİ 
 
11 noyabr 2011-ci il ..................................................................................... 256 
 
MACARISTAN RESPUBLİKASININ PREZİDENTİ PAL 
ŞMİTT İLƏ TƏKBƏTƏK GÖRÜŞ 
 
11 noyabr 2011-ci il ..................................................................................... 257 
 
GENİŞ TƏRKİBDƏ GÖRÜŞ 
 
11 noyabr 2011-ci il ..................................................................................... 258 
 
SƏNƏDLƏRİN İMZALANMASI MƏRASİMİ  
 
11 noyabr 2011-ci il ..................................................................................... 260 
 
MACARISTAN PREZİDENTİ PAL ŞMİTT İLƏ BİRGƏ  
MƏTBUAT ÜÇÜN  BƏYANATLARLA ÇIXIŞLAR   
 
11 noyabr 2011-ci il ..................................................................................... 262 
 
ALİ QONAĞIN ŞƏRƏFİNƏ RƏSMİ ZİYAFƏTDƏ İŞTİRAK  
 
11 noyabr 2011-ci il ..................................................................................... 267 
 
 396 
AZƏRBAYCAN–MACARISTAN BİZNES-FORUMU  
 
11 noyabr 2011-ci il ..................................................................................... 269 
HEYDƏR ƏLİYEV FONDU İLƏ TANIŞLIQ 
 
11 noyabr 2011-ci il ..................................................................................... 276 
 
ALBANİYA RESPUBLİKASININ PREZİDENTİ  
ZATİ-ALİLƏRİ CƏNAB BAMİR TOPİYƏ 
 
14 noyabr 2011-ci il ..................................................................................... 277 
 
MAVRİTANİYA İSLAM RESPUBLİKASININ PREZİDENTİ 
ZATİ-ALİLƏRİ CƏNAB MƏHƏMMƏD ULD ƏBDÜLƏZİZƏ 
 
14 noyabr 2011-ci il ..................................................................................... 278 
 
BOSNİYA VƏ HERSEQOVİNANIN RƏYASƏT HEYƏTİNİN 
SƏDRİ ZATİ-ALİLƏRİ CƏNAB JELKO KOMŞİÇƏ 
 
14 noyabr 2011-ci il ..................................................................................... 279 
 
İSVEÇRƏ KONFEDERASİYASININ ENERJİ, ƏTRAF MÜHİT, 
RABİTƏ VƏ NƏQLİYYAT NAZİRİ  XANIM DORİS 
LOYTARD İLƏ GÖRÜŞ 
 
14 noyabr  2011-ci il .................................................................................... 280 
 
LATVİYANIN İQTİSADİYYAT NAZİRİ  
DANİELS PAVLUTS İLƏ GÖRÜŞ 
 
14 noyabr 2011-ci il ..................................................................................... 281 
 
BOLQARISTAN RESPUBLİKASININ PREZİDENTİ GEORGİ 
PIRVANOVUN AZƏRBAYCAN RESPUBLİKASINA RƏSMİ 
SƏFƏRİ 
 
14 noyabr 2011-ci il ..................................................................................... 282 
 
BOLQARISTAN PREZİDENTİ GEORGİ PIRVANOV İLƏ  
TƏKBƏTƏK GÖRÜŞ 
 
14 noyabr 2011-ci il ..................................................................................... 283 
 397 
 
GENİŞ TƏRKİBDƏ GÖRÜŞ 
 
14 noyabr 2011-ci il ..................................................................................... 284 
SƏNƏDLƏRİN  İMZALANMASI MƏRASİMİ 
 
14 noyabr 2011-ci il ..................................................................................... 286 
 
ALİ ORDENLƏRLƏ TƏLTİFOLUNMA MƏRASİMİ 
 
14 noyabr 2011-ci il ..................................................................................... 288 
 
BOLQARISTAN PREZİDENTİ GEORGİ PIRVANOV  
İLƏ BİRGƏ MƏTBUAT KONFRANSINDA  BƏYANAT-
LARLA ÇIXIŞLAR 
 
14 noyabr 2011-ci il ..................................................................................... 290 
 
ALİ QONAĞIN ŞƏRƏFİNƏ RƏSMİ ZİYAFƏTDƏ  İŞTİRAK  
 
14 noyabr 2011-ci il ..................................................................................... 298 
 
BELARUS PARLAMENTİNİN NÜMAYƏNDƏLƏR 
PALATASININ SƏDRİ VLADİMİR ANDREYÇENKO  
İLƏ GÖRÜŞ 
 
15 noyabr 2011-ci il ..................................................................................... 300 
 
ABŞ  DÖVLƏT KATİBİNİN AVRASİYA ENERJİ 
MƏSƏLƏLƏRİ ÜZRƏ  XÜSUSİ NÜMAYƏNDƏSİ  
RİÇARD MORNİNQSTAR  İLƏ GÖRÜŞ 
 
15 noyabr 2011-ci il ..................................................................................... 301 
 
DÜNYA TURİZM TƏŞKİLATININ BAŞ KATİBİ TALEB 
RİFAİ İLƏ GÖRÜŞ 
 
15 noyabr 2011-ci il ..................................................................................... 302 
 
AVROPA KOMİSSİYASI SƏDRİNİN MÜAVİNİ, AVROPA 
İTTİFAQININ XARİCİ ƏLAQƏLƏR VƏ TƏHLÜKƏSİZLİK 
SİYASƏTİ ÜZRƏ ALİ NÜMAYƏNDƏSİ XANIM KETRİN 
EŞTONUN BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ 
 
 398 
15 noyabr 2011-ci il ..................................................................................... 303 
 
UŞAQLARIN II ÜMUMRESPUBLİKA FORUMUNUN 
İŞTİRAKÇILARINA 
 
15 noyabr 2011-ci il ..................................................................................... 304 
«EURONEWS» KANALININ MÜŞAHİDƏ ŞURASININ  
SƏDRİ PİTER LUİS MALESANİ VƏ İCRAEDİCİ ŞURANIN BAŞ 
DİREKTORU MAYKL RİTERS İLƏ GÖRÜŞ 
 
16 noyabr 2011-ci il ..................................................................................... 305 
 
OĞUZ RAYONUNA SƏFƏR 
 
16 noyabr 2011-ci il ..................................................................................... 306 
 
RAYON İCTİMAİYYƏTİNİN NÜMAYƏNDƏLƏRİ    
İLƏ GÖRÜŞ  
 
16 noyabr 2011-ci il ..................................................................................... 307 
 
QAX  RAYONUNA  SƏFƏR 
 
16 noyabr 2011-ci il ..................................................................................... 313 
 
RAYON İCTİMAİYYƏTİNİN NÜMAYƏNDƏLƏRİ İLƏ 
GÖRÜŞ 
 
17 noyabr 2011-ci il ..................................................................................... 321 
 
ŞƏKİ RAYONUNA SƏFƏR  
 
17 noyabr 2011-ci il ..................................................................................... 327 
 
RAYON İCTİMAİYYƏTİNİN NÜMAYƏNDƏLƏRİ İLƏ 
GÖRÜŞ   
  
17 noyabr 2011-ci il ..................................................................................... 330 
   
QƏBƏLƏ RAYONUNA SƏFƏR 
 
17 noyabr 2011-ci il ..................................................................................... 337 
 
 399 
AVROPA KOMİSSİYASININ VİTSE-PREZİDENTİ, 
NƏQLİYYAT ÜZRƏ KOMİSSAR SİİM KALLAS İLƏ GÖRÜŞ 
 
19 noyabr 2011-ci il ..................................................................................... 353 
 
 
RUMINİYANIN PREZİDENTİ ZATİ-ALİLƏRİ  
CƏNAB TRAYAN BESESKUYA 
 
21 noyabr 2011-ci il ..................................................................................... 354 
 
BİRLƏŞMİŞ ƏRƏB ƏMİRLİKLƏRİNİN PREZİDENTİ 
ƏLAHƏZRƏT ŞEYX XƏLİFƏ BİN ZAYİD ƏL-NƏHƏYYANA 
 
21 noyabr 2011-ci il ..................................................................................... 355 
 
BİRLƏŞMİŞ ƏRƏB ƏMİRLİKLƏRİNİN VİTSE-PREZİDENTİ, 
BAŞ NAZİRİ, DUBAY ƏMİRİ ƏLAHƏZRƏT ŞEYX 
MƏHƏMMƏD BİN RƏŞİD ƏL-MƏKTUMA 
 
21 noyabr 2011-ci il ..................................................................................... 356 
 
LAOS XALQ DEMOKRATİK RESPUBLİKASININ 
PREZİDENTİ ZATİ-ALİLƏRİ CƏNAB ÇOUMMALİ 
SAYASONEYƏ 
 
21 noyabr 2011-ci il ..................................................................................... 357 
 
TAİLANDIN KRALI ƏLAHƏZRƏT BHUMİBOL 
ADULYADEJƏ 
 
21 noyabr 2011-ci il ..................................................................................... 358 
 
BURKİNA-FASONUN PREZİDENTİ ZATİ-ALİLƏRİ CƏNAB 
BLEZ KOMPAOREYƏ 
 
21 noyabr 2011-ci il ..................................................................................... 359 
 
ABŞ-ın HƏRBİ DƏNİZ QÜVVƏLƏRİNİN KOMANDANI REY 
MABUS İLƏ GÖRÜŞ 
 
21 noyabr 2011-ci il ..................................................................................... 360 
 
 400 
TÜRKİYƏ PARLAMENTİ BEYNƏLXALQ ƏLAQƏLƏR 
KOMİTƏSİNİN SƏDRİ  VOLKAN BOZKIRIN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ 
 
21 noyabr 2011-ci il ..................................................................................... 361 
 
AZƏRBAYCAN–YAPONİYA HÖKUMƏTLƏRARASI 
KOMİSSİYANIN HƏMSƏDRİ, İTOÇİ KORPORASİYASININ 
İCRAÇI VİTSE-PREZİDENTİ YOİÇİ KOBAYAŞİ İLƏ GÖRÜŞ 
 
22 noyabr 2011-ci il ..................................................................................... 362 
 
QEYDLƏR  .................................................................................................. 363 
 
Şəxsi adlar göstəricisi ................................................................................... 385 
 
Coğrafi adlar göstəricisi................................................................................ 391 
 
 
 
 
______________________ 
 
 
Texniki redaktor  Zoya Nəcəfova 
Yığım üzrə operator   İlhamə Kərimova 
Kompüter tərtibatı   Məhəbbət Orucov 
 
 
 
 
 
Cildin hazırlanmasında AZƏRTAC-ın materiallarından  
istifadə olunmuşdur. 
 
«Tayms» qarnitur. Formatı 84×1081/32. Ofset kağızı 1.  
Şərti çap vərəqi 25,5. Uçot nəşr vərəqi 26,0. Tirajı 5000.  
Müqavilə qiyməti ilə. 
 
Azərbaycan Respublikası Mədəniyyət və Turizm Nazirliyi 
 401 
Azərbaycan Dövlət Nəşriyyatı.  
Bakı – Mehdi Hüseyn küç. 61, dalan 2, ev 3. 
 
«Şərq-Qərb» mətbəəsi, Aşıq Ələsgər küçəsi 17. 
 
