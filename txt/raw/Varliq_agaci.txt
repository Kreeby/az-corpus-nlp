 
 
 
 
 
 
Ş Ə C Ə R Ə T Ü L – K Ö V N 
 
( V A R L I Q  A Ğ A C I ) 
 
Muhyiddin ibn Ərəbi 
 
  
 
– 2 – 
 
Ərəbcədən tərcümə edən: 
Cəfər Həsənov 
Redaktor və bədii tərtibatçı: 
Rüstəm Tofiq 
Rəyçi: 
BDU, Ərəb filologiyası kafedrası, filologiya elmləri 
doktoru Nəsrulla Məmmədov 
 
 
İbn Ərəbi, “Şəcərətül-Kövn” 
Bakı, “Elm və Təhsil”, 2013, 166 səh. 
 
İslam dünyasının dahilərindən biri olan Muhyiddin İbn 
Ərəbinin “Şəcərətül-kövn” (Varlıq ağacı) əsərində kainatın 
yaranma prosesi təsvir edilmişdir. Burada hər bir yaranış 
mərhələsi Quran ayələri ilə əsaslandırılmışdır. Əsər ilk dəfə 
olaraq Azərbaycan dilinə tərcümə olunmuşdur. 
  
 
– 3 – 
  
 
– 4 – 
MÜNDƏRİCAT 
 
ÖN SÖZ ............................................................................................ 5 
MUHYIDDIN İBN ƏRƏBININ HƏYAT VƏ YARADICILIĞI 10 
Ailəsi və yaxınları .................................................................................... 10 
Xanımları və övladları ............................................................................. 13 
İbn Ərəbinin müxtəlif elmlərə yiyələnməsi ............................................. 16 
İbn Ərəbinin həyatında olan şeyxlər ....................................................... 25 
İbn Ərəbinin Xızır (ə.) ilə görüşləri .......................................................... 34 
İbn Ərəbi və Təsəvvüf ............................................................................. 38 
İbn Ərəbi və fəlsəfə ................................................................................ 42 
Raşidi xəlifələri və səhabələr haqqında fikirləri ...................................... 45 
Əhli-beyt haqqında fikirləri ..................................................................... 46 
İmam Mehdi (ə.) haqqında fikirləri ......................................................... 49 
Səyahətləri ............................................................................................. 52 
Muhyiddin ibn Ərəbinin əsərləri ............................................................. 63 
İbn ərəbinin digər əsərləri: ..................................................................... 69 
TƏRCÜMƏNIN XÜSUSIYYƏTLƏRI BARƏDƏ ...................... 71 
V A R L I Q  A Ğ A C I ................................................................... 73 
 
 
– 5 – 
ÖN SÖZ 
 
Həmd olsun nur üstə nur olan qüdrət sahibinə, həmd 
olsun sifətləri ilə məşhur olan şöhrət sahibinə, həmd 
olsun isimləri ilə məzkur olan izzət sahibinə; əzəli bir 
sözün qailinə və o sözdən doğulan bütün feillərin failinə. 
Həmd olsun mübarək qələm sahibinə, əzəli və əbədi 
yazıların katibinə, hökmü ilə məğlub etdiklərinin qalibinə, 
bütün qeyblərin ən qaibinə, bütün aşkarların ən aşkar 
müxatibinə. 
Salam olsun kəlam sahibinin ən üstün sözünə, salam 
olsun ədəm səhrasında qədəminin ilk izinə, salam olsun 
o sultanın görən gözünə, vuran əlinə və danışan dilinə. 
Şükür olsun o yaradana ki, yoxluq səhrasını varlıq 
gülüstanına çevirdiyi zaman ədəm küləkləri ilə sovrulan 
qumların bir zərrəsini belə öz rəhmət yağışından binəsib 
qoymadı. Xoş o gülüstandakı güllərin və tikanların halına 
ki, bağbanın əlindəki bircə dənin yetişməsindən ötrü 
yoxluq badəsindən vücud şərbətini nuş etdilər. Bu nuş 
etmək ilə sükut halını pozub cuş etdilər. O gülüstanın 
gözəlləri öz qönçəlik köynəklərini yırtıb bir-bir qiyam 
etdilər. Zaman-zaman tikanlar yetişdikcə onlar da 
yetişməyə davam etdilər. Hər anda bir ismi, hər 
məqamda bir sifəti tamam etdilər. Hər ləhzə vəd olunmuş 
o bir qönçəyə səlam etdilər. O qönçə ki, eşq gülüstanının 
tək qönçəsi, vücud bağçasının əvvəl və axır meyvəsi, 
varlıq kitabının ilk nöqtəsi adlanırdı. Bütün qönçələr onun 
 
– 6 – 
bərəkəti ilə açılmışdı, bütün meyvələrin ətri onun şöhrəti 
ilə yayılmışdı, bütün sözlər və cümlələr onun mərifəti ilə 
yazılmışdı. 
Şükür onun xaliqinə ki, bütün varlıqları onun 
nuraniyyətinin bərəkətindən bəhrələndirdi. Xoş o zamanın 
və o məkanın əhlinə ki, nəfsləri nəfsinə, cisimləri cisminə 
yaxın oldu, gözləri gözünə baxdı, nəfəsləri nəfəsinə 
dəydi. Lənət o kəslərə ki, tarixin ən gözəl çağında 
yaşayarkən öz səadətlərinə arxa çevirdilər, özləri özlərinə 
əzab badəsini içirdilər. Şükür olsun belə bir hikmətə ki, 
üzünü görüb üz çevirənlər və bir ləhzə üzünü görmək 
üçün özünü fəda edənlər peyda oldu. Onun zamanından 
çox uzaqda, məkanından çox qıraqda olanlar isə 
camalını görüb kamalından feyz alanlar qədər gözəl və 
mükəmməl təsvir etdilər onu. 
Varlığın ibtidası və intəhası, iki dünyanın ağası, bütün 
ruhların qidası, cisimlərin şəfası xatəmül-ənbiya 
Məhəmməd Mustəfanın (s.) mübarək qədəmlərinin dünya 
torpağına dəyməsi ilə dünya içində bir dünya açıldı, bu 
kiçik dünyadan ərşə qədər olan bütün aləmlərə nurlar və 
ətirlər saçıldı. Dünya boyu eşq məclisləri quruldu, süfrələr 
sərildi, axirət meyvələri dünya süfrələrinə düzüldü. Mərifət 
şərabı ilə küplər dolduruldu, badələr qaldırıldı. Hər iki 
dünyaya bir qovğa düşdü ki, axirətə qədər onun təsiri 
ötüşməz, nə təsirlər gəlsə, onun təsirinə yetişməz. 
 
– 7 – 
Bu eşq süfrəsinin bir qonağı var idi, süfrə sahibi özü 
ona yar idi, qonaq da onun adı ilə aşkar idi; adı 
Məhəmməd, ləqəbi Mühyiddin. 
Ariflərə sərvər, aşiqlərə rəhbər, Şeyxül-əkbər 
Mühyiddin Əbu Abdullah Məhəmməd bin Əli bin 
Məhəmməd bin Ərəbi əl-Hatəmi ət-Tai əl-Əndəlusi 12-13-
cü yüzilliklərdə həqiqi insanlıq adına layiq pak bir ömür 
sürmüş, Haqqın ağır əmanət yükünü zərif çiyinlərinə 
götürmüş, əzəli əmanəti öz misilsiz əsərləri ilə əbədiyyətə 
ötürmüşdür. Şeyxin, vücudu titrədən, ağılı mat və heyran 
qoyan, qəlbi cuşa gətirən bir-birindən üstün əsərlərindən 
biri möhtərəm oxucuların ixtiyarında olan “Şəcərətül-
kövn” əsəridir. Bu əsər öz kiçik həcmi ilə dərin və incə 
mənaları ehtiva edir. Əsər başdan-başa Şeyxin batini 
hallarının bəyanıdır. Burada fikirlə yazılmış bir sözə, 
düşünməklə tapılmış bir cümləyə rast gəlinməz. Başdan-
başa gizli eyhamlardan və incə məqamlardan ibarət bu 
əsər varlıq mərtəbələrinin nizamını və hər mərtəbənin bu 
nizam içindəki məqamını, hər mərtəbədəki varlıqların 
halını və bunların Haqqın kitabındakı misalını bəyan edir. 
Əsərin dilinin axıcılığı, mövzuların ardıcıllığı, ən incə 
mənaların ifadəsi üçün ərəb bəlağətinin dərinliyindən 
seçilib çıxarılmış ən dəqiq sözlər bu əsərin açıq-aşkar 
ilham olduğuna bir işarədir. Ən əsası isə odur ki, əsər dil 
bilənlərin başa düşdüyü ərəb dilində və hal bilənlərin 
anladığı hal dilindədir. Ərəb dili isə hal dilinin şühud 
aləmindəki surəti olduğundan əsərdə ikilik yoxdur. Bu da 
 
– 8 – 
Şeyxin etdiyi tövhidin mütləq misalıdır. Çünki rəbbani 
arifin ayaq qoyduğu bir qarışda, dediyi bir sözdə və etdiyi 
bir əməldə belə tövhiddən başqa heç nə olmaz. 
Əsər zamansızlıq zamanından, məkansızlıq 
məkanından, “Allah var idi və onunla birlikdə heç nə yox 
idi” hədisinin işarə etdiyi məqamdan başlayır: “Varlıqlara 
və onların təkvininə, gizli sirrlərə və onların tədvininə 
baxdıqda bütün varlığı bir ağac şəklində gördüm ki, onun 
da nurunun əsli “kun” toxumundandır”. Əsərin əsas xətti 
Məhəmmədiyyə həqiqətinin tamamlanması üzərində 
qurulur. Bu məqsəd əsər boyu özünü aşkarca göstərir və 
sonunda möhür vurulur. Varlıq mərtəbələrinin nüzul 
(enmə) və səud (yüksəlmə) qövsləri kamil şəkildə bəyan 
olunur. Şeyx buyurur: “Məhəmmədin (s.) nurunu yaratdı. 
Sonra daha da nurlu və uca məqamlı olması üçün onu 
“Mələil-Ə`la” nuru ilə zinətləndirdi. Sonra bu nuru bütün 
nurların əsli qıldı”. Bundan sonra isə ədəm (yoxluq) 
lövhəsinə bir-bir varlıqların surəti nəqş olunmağa 
başlayır. Bütün varlıq mərtəbələri tamam olduqdan sonra 
əzəli məqsəd aşkar olur. Dünya tarixi ilə minilliklər boyu 
mərtəbə-mərtəbə Haqqın öz əlindən süzülüb gələn 
Məhəmmədiyyə nuru bütün məqamlardan keçib öz 
cismaniyyətinə yetişir və höccət tamamlanır. Bu 
məqamda yaranışın nüzul mərtəbələri tamam olur. Haqq 
Təala göydən yerə endirdiyi öz bəndəsi və məhbubu 
Məhəmmədi (s.) yenidən yerdən göyə qaldırır. İnsanlıq 
şərəfi və fəziləti bütün kainatda sabit olur. (Əfsus ki, hətta 
 
– 9 – 
Ərşin belə mat və heyran qaldığı bu fəziləti dərk etməyən 
yalnız insan özü oldu.) Beləliklə, merac hadisəsinin təsviri 
ilə əsər sona çatır. 
Haqqın rəhməti və mərhəməti Onun sözünü bəşərin 
dilində bəyan edən Şeyxin üzərində olsun. Həmd olsun 
Allaha ki, bizi öz rəhmətindən, Məhəmməd (s.) nurunun 
fəzilətindən, Şeyxin qələminin bərəkətindən binəsib 
qoymadı. Seçim etdiyimiz gün ağlımızı və nəfsimizi bu 
əsərə yönəltdi. Hər yanıldığımız məqamda istiqamətimizi 
düzəltdi. Ruhumuza səhhət verdi, hər dəfə dilimiz 
bəlağətdə aciz qalanda öz dili ilə ona qüvvət verdi. 
Gözümüzü oxuyub yorulmaqdan, fikrimizi yorulub 
dağılmaqdan amanda saxladı, qəlbimizin qapılarını hər 
tərəfdən vəsvəsənin üzünə bağladı. 
Həmd olsun Allaha ki, əsrlərlə əldən ələ, dildən dilə 
ötürülən əmanətin həqiqət aşiqlərinə və Haqq yolunun 
sadiqlərinə, mərifət taliblərinə və zövq sahiblərinə 
çatıdırılmasında bizi vasitəçi qərar verdi. Və səlamun 
ələl-mürsəlin vəlhəmdu lillahi rəbbil-aləmin. 
 
Rüstəm Tofiq 
08.02.2013 
  
 
– 10 – 
Muhyiddin İbn Ərəbinin həyat və 
yaradıcılığı 
 
Muhyiddin Əbu Abdullah Məhəmməd ibn Əli ibn 
Məhəmməd ibn Ərəbi əl-Hatəm ət-Tai əl-Əndəlusi hicri 
təqvimi ilə 551-ci il Ramazan ayında, miladi təqvimi ilə 
1165-ci ildə İspaniyanın Mursiya vilayətində anadan 
olmuşdur. Hatəm ət-Tainin qəbiləsinə mənsub olduğu 
üçün “Hatəm ət-Tai”, İspaniyadan olduğu üçün “əl-
Əndəlusi”, İslam dininə yeni nəfəs gətirdiyi üçün isə 
“Muhyiddin” deyə adlandırılmışdır. İbn Ərəbi “Şeyx əl-
Əkbər” (ən böyük şeyx) ləqəbi ilə də tanınmışdır. Bundan 
başqa ona “Rəisul-mukaşifin” (kəşf rəhbəri), “Əl-Bəhruz-
zəxir” (dolu dərya), “Bəhrul-həqaiq” (həqiqətlər dənizi), 
“İmamul-muhəqqiqin” (mühəqqiqlər imamı), “Sultanul-
arifin” (ariflərin sultanı) ləqəbləri də verilmişdir. Orta əsr 
Avropasında o, “Doktor Maksimus” ləqəbi ilə tanınmışdır. 
 
Ailəsi və yaxınları 
Muhyiddin İbn Ərəbi elm və təqva cəhətdən tanınmış 
və kübar bir ailəyə mənsub idi. İbn Ərəbinin ulu babası 
Abdullah əl-Xatəmi İslam fütuhatlarında iştirak etmiş, 
ordu rəhbəri olmuşdur. Babası isə İslam dövlətinin 
tanınmış qazisi və alimi olmuşdur. İbn Ərəbinin atası Əli 
b. Məhəmməd əl-Ərəbi fiqh və hədis alimi olub zahidliyi 
 
– 11 – 
və təqvası ilə tanınmışdır. İbn Ərəbi atasının son günləri 
haqqında danışarkən qeyd edir: 
“Atam ölümündən on beş gün əvvəl öləcəyini və 
ölümünün çərşənbə günü olacağını xəbər verdi. Elə də 
oldu. Öləcəyi gün xəstəliyinin ən ağır vəziyyətində idi. 
Buna baxmayaraq heç bir vasitəsiz dik dayandı və mənə 
dedi: “Bu gün köç və görüş var.” Ona dedim ki, “Allah bu 
səfərində sənə salamatlıq yazsın və görüşünü bərəkətli 
etsin.” Bu sözlərimdən sonra sevindi. Sonra mənə dedi: 
“Mənə qarşı bu rəftarına görə Allah səni xeyirlə 
müjdələsin. Səndən eşidib bilmədiyim, bəzən də bəzisini 
inkar etdiyim nə varsa, indi onlara şahidlik edirəm (qəbul 
edirəm).”... Sonra onun alnında ağ parlaqlıq əmələ gəldi. 
Bu, dərisinin rəngindən fərqli idi. Ləkəsiz idi və parlaq bir 
nurdan ibarət idi. Atam bunu hiss etdi. Sonra bu parlaqlıq 
bütün üzünə yayıldı və bədəninin hər yerini əhatə etdi. 
Onu öpdüm və vidalaşdıq. Yanından çıxarkən ona dedim 
ki: “Böyük məscidə gedirəm. Sənin ölüm xəbərin 
gəlincəyədək orada olacağam.”... Günorta vaxtı ölüm 
xəbəri gəldi. Yanına gəldim. Onu elə bir halda gördüm ki, 
baxan onun həyatla ölüm arasında olduğunu zənn 
edərdi. O halda onu dəfn etdik. Heybətli və təsirli 
görünüşü vardı. İstədiyi kimsəyə rəhmətini bəxş edən 
Allah nöqsanlardan münəzzəhdir.” 1 
Şeyxin anası isə ənsara mənsub ailədən idi. Bunun 
üçün Şeyx demişdir ki: “Mən Ənsardanam. Onları 
                                                          
1
 Futuhat əl-Məkkiyyə,c. I, s. 217-218 
 
– 12 – 
təriflədiyin zaman mənim soyumu tərifləmiş olursan.”1. 
Şeyxin anasının adı Nur idi və Şeyx ona çox hörmətlə və 
şəfqətlə davranırdı. Anasının razılığı olmadan səfərə 
çıxmaz və bildiyi şeyləri etməzdi. İbn Ərəbi uşaq 
yaşlarından böyük şəxsiyyətləri və övliyaları ziyarət edər 
və məclislərində iştirak edərdi. Bunların içində sufi 
qadınlar da var idi. Şeyx çox vaxt anasını bu qadınların 
görüşünə aparar və məclislərdə iştirak etməsinə şərait 
yaradardı. Bu məşhur sufi qadınlardan biri də Nunə 
Fatimə binti ibn əl-Müsənna idi. Bu qadın çox təqvalı və 
zamanın ən irəlidə gələn sufilərindən idi. İbn Ərəbi onun 
haqqında demişdir: 
 “Onu tanıdığım zaman 95 yaşındaydı. Amma 
incəliyindən və zərifliyindən onu on dörd yaşında zənn 
edərdin... Mənə deyərdi: “Mən sənin mənəvi ananam. 
Nur isə sənin cismani anandır.” Anam onu ziyarət etdikdə 
isə ona deyərdi: “Ey Nur! Bu mənim oğlumdur. Sənin isə 
atandır. Onunla yaxşı davran. Qətiyyən itaətsizlik etmə.”2 
Göründüyü kimi Şeyx anasını bir çox məclislərə 
aparar və onun mənəvi dərəcəsini və məqamını 
yüksəltmək üçün əlindən gələni edərdi. Bu səbəblə də 
Nunə binti Fatimə Şeyxin anasına “Bu sənin atandır” 
demişdir. Bu söz İbn Ərəbinin öz anasını mənəvi olaraq 
tərbiyə etməsinə bir işarədir. 
                                                          
1
 Futuhat, c. I, s.267 
2
 Futuhat, c.II, s. 347 
 
– 13 – 
Şeyxin dayısı Davud əl-Hövlani də imanda böyük 
məqam sahibi idi. Muhyiddin ibn Ərəbi dayısı haqda 
müəyyən məlumatlar vermişdir:  
“Dayım Əbu Müslim əl-Hövlani gecələrini ibadətlə, 
gündüzlərini orucla keçirərdi. Gecə ibadətində ayaqlarının 
yorulduğunu hiss edincə yanında gəzdirdiyi ağac 
budağını ayaqlarına vuraraq belə deyirdi: “Minik 
heyvanımdan daha çox siz bu dəyənəyə layiqsiniz. Yoxsa 
Peyğəmbərimizin (ə) dostları və yaxınları Peyğəmbərə 
(ə) bağlılıqda bizi keçəcəklərinimi zənn edirlər? Allaha 
and içirəm ki, [onların] özlərindən sonra gələn insanlar 
içində bağlılıq cəhətdən onlardan geri qalmayanların var 
olduğunu göstərəcəm.”1 
Bütün bunlardan aydın olur ki, İbn Ərəbi çox imanlı 
və əqidəli bir insanların çevrəsində boya-başa çatmışdır 
ki, bu da ona təsir etməyə bilməzdi. İlkin olaraq bu 
insanların təsiri ilə İbn Ərəbi İslamla tanış olmuş, daha 
sonra isə bu tanışlıq sonsuz sevgiyə çevrilmişdir. Şeyx bu 
sevgi xəzinəsindən Allahın izni ilə bəhrələnmiş və 
həqiqətlər dəryasında getdikcə daha da dərinlərə 
dalmışdır. 
 
Xanımları və övladları 
Şeyxin hər bir məsələyə özünəməxsus yanaşma tərzi 
olmuşdur. O cümlədən həyatı boyunca bir neçə dəfə ailə 
                                                          
1
 Futuhat, c.II, s. 17-18 
 
– 14 – 
quran Şeyxin qadınlara qarşı da xüsusi fikirləri və 
yanaşma tərzi var idi. Qadının çox böyük bir varlıq 
olduğunu qeyd edən ibn Ərəbi “Futuhat əl-Məkkiyyə” 
əsərində bu bəhsə geniş yer vermişdir. Qadınlar 
haqqında danışarkən ibn Ərəbi qeyd edir ki, “Haqqı 
qadında müşahidə etmək müşahidələrin ən kamilidir.” 
Həyatının ilkin vaxtlarında Şeyxin qadınlara münasibəti 
tamamilə başqa olmuş, lakin zaman keçdikcə bu hal 
aradan getmişdir. Bu barədə Şeyxin özünü dinləsək daha 
məqsədəuyğun olar: 
“Bu yola (sufi yolu, təriqət) girdiyim ilk vaxtlarda 
qadınlardan və cinsi əlaqədən ən çox ikrah hissi duyan 
biriydim. Təxminən 18 il bu düşüncə məndə hökm sürdü. 
Ta ki, bu məqamı (Məhəmmədi nigah sirrini) müşahidə 
edincəyədək. O vaxt qəzəbə düçar olmaq qorxusu 
məndə yüksək həddə çatdı. Allahın qadınları Nəbisinə 
(s.) sevdirdiyinə, onun da Allahın sevdirməsilə qadınları 
sevdiyinə aid rəvayətlərə vaqif oldum. Bu xüsusda Allaha 
sadiq bir təvəccühlə (yönəlməylə) yönəldim və Allahın 
Nəbisinə (s.) sevdirdiyi bir şeydən iyrəndiyimə görə 
içimdə bir qorxu oyandı. Beləliklə, bu iyrənmə, Allaha 
həmd olsun ki, zail oldu və Allah qadınları mənə sevdirdi. 
Buna görə, mən insanlar içində qadınlara ən çox səfqətli, 
onların haqqlarını ən çox qoruyan biriyəm. Çünki mən bu 
xüsusda açıq-aşkar bəsirətliyəm. Bu bəsirət isə qadınlara 
 
– 15 – 
qarşı hər kəsdə olan sevgidən deyil, onların mənə 
sevdirilmələrindən irəli gəlir.”1 
Şeyxin ailə qurduğu qadınlardan biri Məryəm binti 
Məhəmməd b. Əbdürrəhmandır. Saleh qadın olduğu 
qeyd edilən bu xanımla evlənən Şeyx onun mərifət 
məqamlarına və yüksək dərəcələrə çatmasına kömək 
olmuşdur. Mənbələrdə Şeyx vəfat etdikdə onun hələ sağ 
olduğu qeyd edilmişdir. Şeyxin evləndiyi digər qadın isə 
Fatimə binti Yunus b. Yusifdir. Şeyx “Futuhat” əsərində 
bu xanımdan dünyaya gələn İmadəddin Məhəmməd əl-
Kəbir adlı oğlunun adını zikr etmişdir. Bir çox 
qaynaqlardarda İbn Ərəbinin Sədrəddin Qunəvinin dul 
anası ilə də evləndiyi vurğulanmışdır. Bu zaman İbn 
Ərəbi 55 yaşında olmuşdur. Bundan əlavə, bəzi 
mənbələrdə Şeyxin Zəkiyyuddin Tahir b. Zəkinin2 qızıyla 
evləndiyi də qeyd edilir.3 Mənbələrdə Şeyxin hələ kiçik 
yaşlarında vəfat edən qızı haqqında da məlumatlara rast 
gəlinir. Şeyx İbn Ərəbinin həyatı boyunca neçə dəfə ailə 
qurduğu, övladlarının sayı və adları tam olaraq məlum 
deyil. 
 
                                                          
1
 Futuhat, c. IV , s. 84-85 
2
 Zəkiyuddin Tahir b. Zəki – H. 6-7-ci əsrlərdə Şam (indiki Dəməşq) 
şəhərinin baş qazısı 
3
 Kuran Mührü, s. 40 
 
– 16 – 
İbn Ərəbinin müxtəlif elmlərə yiyələnməsi 
Ibn Ərəbinin atası Əli b. Məhəmməd Valensiya kralı 
Zəyyan b. Mərdaneşin ordusunda xidmət etmişdir. Lakin 
b. Mərdaneş vəfat etdikdən sonra Məhəmməd “I Əbu 
Yaqub Yusifin” rəhbərlik etdiyi Müvəhhidlər sultanlığına 
xidmət edərək onun məşvərətçilərindən biri oldu. Atasının 
xidməti səbəbilə İbn Ərəbinin ailəsi Mursiyadan Sevilyaya 
köçdü. O, ilk təhsilini də məhz bu şəhərdə aldı. O hələ 
uşaq ikən atası onu məşhur hüquqçu Əbu Bəkr b. Xələfin 
və məşhur qari Əbdürrəhman b. Qalibin yanına Quran 
öyrənmək üçün göndərdi. İbn Ərəbi “Əl-Kafi” kitabından 
Qurani-Kərimin yeddi qiraət növünü öyrəndi. O, artıq 10 
yaşındaykən Quranı mükəmməl şəkildə əxz etmişdi. 
Bundan başqa İbn Ərəbi zamanın ən tanınmış 
alimlərindən olan Abdullah əs-Süheylidən hədis, fiqh, sirə 
(peyğəmbərlər və məşhur din xadimləri tarixi) kimi elmləri 
öyrəndi. Bundan əlavə, onun müəllimlərindən biri də 
İmam Məsədi b. Şəmsəddin olmuşdur. Ibn Şəmsəddin 
ibn Ərəbi haqqında demişdir: 
 “Bir şeyi açıqlayanda gözəl cümlələr seçir, öyrəndiyi 
elm sahələrini bütünlüklə qavrayır, tərbiyə və ədəb 
yönündən ona çatmaq çox çətindir, çalışqanlığı və uğur 
cəhətdən onu keçəcək bir kimsə olmadığı kimi, anlayışı 
və qavrayışı insanı təəccübləndirəcək dərəcədədir.” 
Bunlarla yanaşı Şeyx seçilmiş əsgərlərin övladları ilə 
birlikdə oynayır, at çapmağı öyrənir, ova çıxır və musiqi 
 
– 17 – 
dinləyirdi. Şeyx həyatının bu vaxtları haqqında “Ruhul-
Qudus” əsərinin əvvəlində məlumat vermişdir: 
“Gecənin sonunda yatırdım. Pis (bəyənilməyən) 
camaat da mənim kimi edirdi. O qədər çox rəqs edərdik 
ki, çox yorulardıq. Yatdığımız vaxtda şəfəq sökülərdi. 
Qalxardıq və o vəziyyətdə dəstamaz alardıq. Əgər özümə 
gələ bilsəydim, məscidə gedərdim. Yoxsa bu halda olan 
biri adətən evində Fatihə surəsilə birlikdə Kövsər surəsini 
oxuyaraq namaz qılardı. Qünut duası vacib deyildi, onu 
tərk edərdim. Çox sürətli bir şəkildə yeri dimdikləyirmiş 
kimi namaz qılardım. Sonra yatağa girərdim və günəş 
yaxşıca yüksələnə qədər yatardım.” 
Şeyx bu vaxtlarını cahiliyyə vaxtları adlandırmışdı. 
Böyük bir ehtimalla bu vaxtlar İbn Ərəbinin 12 yaşınadək 
olan vaxtları idi. Çünki Şeyxin 12 yaşında düçar olduğu 
ağır xəstəlik onun həyatının tamamilə dəyişməsinə gətirib 
çıxarmışdı. Şeyx özü bu barədə demişdir: 
“Xəstələnmişdim. Xəstəliyin şiddətindən huşumu 
itirmişdim. Artıq öldüyümü zənn etmişdilər. Bu vaxt çirkin 
görünüşlü bir qövm gördüm. Bunlar mənə əziyyət vermək 
istəyirdilər. Gözəl görünüşlü, xoş ətirli bir adamın da məni 
onlardan qorumağa çalışdığını gördüm. Sonda onları 
məğlub edib məndən uzaqlaşdırdı. Ona: “Kimsən?” - 
dedim. “Mən Yasin surəsiyəm. Səni qoruyuram” – dedi. 
Ayıldım. Baxdım ki, rəhmətlik atam başımın üstündə 
 
– 18 – 
oturub ağlayaraq Yasin surəsini oxuyur. Surəni 
tamamlamışdı. Mən də gördüklərimi ona danışdım.”1 
Məhz bu vaxtdan başlayaraq İbn Ərəbinin həyatında 
kəskin dəyişikliklər baş verdi. Bu xəstəlikdən sonra Şeyx 
üçün ilk ilham və kəşf qapıları açıldı. O, ətrafında olan 
alimlərlərin məclislərində iştirak etməyə və oxuduğu 
möhtəşəm əsərlərlə müxtəlif hallar yaşamağa başladı. 
Qeyd etdiyimiz kimi, Şeyx, Quranı mükəmməl 
səviyyədə öyrənmiş və əzbərləmişdi. Vaxtının çox 
hissəsini Quran oxumağa, oxuduqlarını tədqiq etməyə 
ayırar və deyərdi: “Quran hər zaman onu oxuyanların 
qəlblərinə yenidən nazil olar”2 
O, Quran dərsləri aldığı çox sayda müəllimləri 
haqqında əsərlərinin müəyyən məqamlarında məlumatlar 
vermişdir. Onlardan Məhəmməd b. Xələf, Əbül Qasim 
Əbdürrəhman b. Qalib əş-Şərrat, Əbu Məhəmməd 
Abdullah ət-Tadeli, Əbu Bəkr Məhəmməd b. Əhməd kimi 
şəxsiyyətləri qeyd etmək mümkündür. Şeyx Qurani-
Kərimin Allahın insana bəşx etdiyi ən böyük töhfə 
olduğunu vurğulayırdı. Quranı əzbərlədikdən və onun bir 
çox sirrlərinə agah olduqdan sonra Allah-Təalanın izni ilə 
Quranın batini sirrləri də İbn Ərəbiyə agah olmuşdur. 
Uşaq yaşlarından böyük ustadlardan bu elmləri əxz edən 
İbn Ərəbi artıq kamil bir insan olmaq uğrunda ilkin 
addımlarını atmışdı. Şeyxin bütün həyatı Quranın 
                                                          
1
 Futuhat, c. IV, s. 648 
2
 Futuhat, c. III, s. 127 
 
– 19 – 
üzərində qurulduğu üçün bu müqəddəs kitab onun Haqqa 
doğru gedən yolunun çırağı olmuşdur. Şeyxin özü dediyi 
kimi: 
“Məclislərimizdə və təsniflərimizdə (təsnif – tərtib 
edilən kitab) danışdığımız hər şey Quranın hüzurundan 
(aydınlığından) və xəzinələrindən gəlir. Mənə Quranı 
anlamaq və Qurandan kömək almağın açarları 
verilmişdir.”1 
İbn Ərəbinin elə bir əsəri, elə bir sözü yoxdur ki, 
Qurana söykənməsin. Yazdığı əsərlərdə, dediyi 
kəlamlarda, etdiyi söhbətlərdə dəlil-sübut kimi Qurani- 
Kərimdən tutarlı nümunələr gətirər və məsələni daha 
aydın izah edərdi. Şeyxin Quran haqqında bir çox fikiləri 
vardır ki, onların hamısını burada zikr etsək, əsas 
mövzudan uzaqlaşarıq. Lakin bəzi fikirləri də qeyd 
etmədən keçmək mümkün deyil. Çünki məhz bu 
məqamlar Şeyxin Qurana verdiyi dəyəri və Qurandan 
necə nəsib aldığını bizə izah edir. Şeyx özü Quranın 
dəyəri haqqında danışarkən deyir: 
“Qiyamət günü Quran qarşımızda, hüzura gətirilərik. 
Biz də başqa ümmətlərin önündə olarıq. Bizdən Quran 
hafizi olanlar da özləri kimi olmayanların (hafiz 
olmayanların) önündə olarlar. Quranı ən çox bilənimiz 
daha çox öndə olar, mərtəbələrdə ən yüksəyə çatan olar. 
Qiyamət günündə insanlar arasında fəzilətləri ən çox 
diqqətə çarpan odur. Çünki hafizlərin minbərləri vardır. 
                                                          
1
 Futuhat, c. III, s. 327 
 
– 20 – 
Hər minbərin də Quran ayələrinin sayı qədər dərəcələri 
vardır. İnsanlar Qurandan əzbərlədikləri ayələr nisbətində 
bu dərəcələrə yüksələrlər. Yenə Quran ayələrinin sayı 
qədər başqa dərəcələr də vardır. Əməl edənlər Qurandan 
həyata keçirdikləri [əməllər] nisbətində bu dərəcələrə 
yüksələrlər. Hər bir kəs ayələrin hansı məsələ ilə bağlı 
nazil olmasından asılı olmayaraq, ona öz anladığı qədər 
riayət edərsə, əməli şəkildə bu mərtəbələrə yüksələr. Hər 
ayənin Quranı düşünən hər bir şəxs üzərində bir təsiri, bir 
əməli var.”1 
Şeyx Quranın zahiri mənası ilə bərabər batini 
mənalarının da olduğunu hər zaman söyləmiş, Quranı 
məhdudlaşdıranlara qarşı çıxmış və belə demişdir: 
“Allahın kəlamını sadəcə bir mənayla 
məhdudlaşdırmaq doğru deyildir. Əksinə, Uca Allah 
Quranından neçə-neçə lətif sirrləri qullarının halına və 
məqamına uyğun olaraq vəlilərinə açar. Allah əhlinə görə 
vacib olan, Quranda yer alan qissələrin, nümunələrin, 
hikmətlərin və hökümlərin insan nəfsinə yönələn 
mənasındadır. Çünki xarici aləmdə (zahirdə) zühur edən 
hər şeyin bir bənzəri də iç aləmdə (batində, nəfsdə) 
vardır. Məsələn Adəm və İblis və ya  Musa və Firon 
qissəsini bilməyin nə faydası var, əgər bütün bunlardan 
qaynaqlanan bir ibrət sənin nəfsində müşahidə 
edilməzsə?”2 
                                                          
1
 Futuhat, c.IV, s. 206 
2
 Futuhat, c. II, s. 256 
 
– 21 – 
Şeyx bütün hərəkətlərini, hətta aldığı nəfəsi, bir sözlə 
həyatını Quranın buyuruqlarına əsasən həyata keçirdi və 
nəticədə çox böyük İlahi kəşflərə və sirrlərə yiyələndi. 
Şeyx Quranda min bir gizli sirrin və elmin olduğunu qeyd 
etmişdir. O, yazır ki, hər bir ayə bir evdir, evin xəzinəsi isə 
ayəni əmələ gətirən kəlmələrdir. Qıfıllar hərflərdir, onların 
açarları isə hərflərin hərəkələri və nöqtələridir. Şeyxin 
həyatından açıq-aşkar məlum olur ki, Allah onu məhrəm 
sayaraq bu müqəddəs evlərə daxil etmiş və İlahi zövqü 
ona daddırmışdır. Bu zövqlərin hər biri müxtəlif tərzdə 
olmuşdur. Şeyx bunların bəzilərini xüsusi olaraq qeyd 
etmişdir. Məsələn, Qüreyş surəsi ilə əlaqədar olaraq belə 
demişdir: 
“Bil ki, bu mənzilə girdiyin zaman rəsullardan (ə.) 
ibarət camaatla bir araya gələrsən və onlara xas 
zövqlərdən dadarsan. Səndə olmayan elmləri əldə 
edərsən. Bu elmlər onlar üçün zövq ikən, sənin üçün kəşf 
olar.”1 
Şeyxin əsərlərinin hər birində Quranı əsas dəlil 
mənbəyi kimi istifadə etdiyini görürük. O, Qurani-Kərim 
Allahın kəlamı və oradakı sözlər bütünlüklə Allaha 
məxsus olduğu üçün ən gözəl misalların və dəlillərin 
burada olduğunu vurğulayardı. Bir məqam da vardır ki, 
onu burada qeyd etmək labüddür. Çünki, məhz bu 
mövzunun əlinizdə olan tərcümə etdiyimiz əsərlə 
bilavasitə bağlılığı vardır. Qeyd etmək lazımdır ki, İbn 
                                                          
1
 Futuhat, c. II, s. 605 
 
– 22 – 
Ərəbi Qurandakı ayələri və surələri Haqq qatında var 
olan həqiqi surətində görürdü. Çünki həqiqətdə Qurani-
Kərimdə mövcud olan sözlərin hər biri canlı varlıqdırlar. 
Sadəcə olaraq bu həqiqətlər, yaşadığımız süfli aləmə 
enərkən söz şəklində təzahür etmişdir. Bütün bu hallar 
Dünya ilə Axirət aləmi arasında olan qarşılıqlı rəmzi 
əlaqələrdir. Allah-Təala bizə birbaşa deyil, dünyamızın və 
bizim daşıyabiləcəyimiz şəkildə bu həqiqətləri bizə 
çatdırmışdır. Eləcə də, insanın bu dünyada, xüsusilə 
yuxuda gördüyü işarələr və hadisələr də mahiyyət 
cəhətdən tamamilə başqa mənalar kəsb edir. Onlar Haqq 
qatındakı həqiqətlərdir ki, bu dünyada simvolik işarələrlə 
bizim bildiyimiz məsələlərə və əşyalara uyğun şəkildə 
bizə göstərilir. Necə ki, Məhəmməd peyğəmbərə (s.) 
yuxuda süd verildi və o da ləzzətlə o süddən içdi. 
Yuxudan oyandıqdan sonra isə südün məhz hikmətə 
işarə olduğunu dedi. Allahın peyğəmbərləri, nəbiləri (ə.) 
və Allaha çox yaxın olan övliyalar bu bəsirət 
üzərindədirlər və bu həqiqətləri müşahidə etmək gücünə 
sahibdirlər. Bu mövzu çox böyük mövzu olduğundan 
burada fikrimizi tamamlayaraq bu fikri bir də İbn Ərəbidən 
eşitməyinizi istəyərdik: 
“Yuxudaymışam kimi mələklərdən bir şəxs gördüm. 
Mənə eni bir və boyu bir qarış, dərinliyi isə sərhədsiz, 
üzərində toz deyilən bir şey olmayan dümdüz bir torpaq 
parçası verdi. Bu torpaq əlimə düşdükdə üzərində bu 
ayəni gördüm: “Harada olursunuz olun, üzünüzü o yana 
 
– 23 – 
çevirin ki, insanların sizin əleyhinizdə (istifadə edə 
biləcək) bir dəlili tapılmasın... Mənə şükr edin; əsla Mənə 
nankorluq etməyin!1 Heyrət içindəydim. Bunun ayənin 
eynisi olduğunu da, torpağın parçası olduğunu da inkar 
edə bilmirdim. Mənə deyildi ki, bax, Quran bu şəkildə 
Məhəmməd peyğəmbərə (s.) nazil olmuşdur. Peyğəmbəri 
(s.) gördüm. Mənə belə dedi: “Mənə belə nazil oldu. Bunu 
bir zövq olaraq al. İşin əsli budur.”2 
Bütün ömrünü Qurana sərf edən ibn Ərəbi 64 cilddə 
“Təfsiri-Kəbir” adlı çox böyük təfsir yazmışdır. Lakin çox 
təəssüf olsun ki, bu təfsir günümüzə qədər gəlib 
çıxmamışdır. 
Şeyx Quranla bərabər hədis, siyər, fiqh və digər elm 
sahələrini də mükəmməl öyrənmişdir. Belə ki, o 20 
yaşına çatanda artıq bu elmləri kamil şəkildə 
mənimsəmişdi. Çünki bu elmlər, xüsusilə siyər və 
hədislər Qurani-Kərimin praktik şərhi və tətbiqidir. Şeyx 
həyatı boyunca bu sahələri dayanmadan araşdırmışdır. 
Eləcə də, ictihad dərəcəsinə çatmışdır. Yəni o, həm də 
müctəhid idi. O, fətvalar barədə və fətva vermək üsulları 
haqqında öz əsərlərində geniş məlumatlar vermişdir. 
Şeyxin yazdıqlarına əsasən, o bəzi şəri hökmləri birbaşa 
Məhəmməd peyğəmbərin (s.) özündən öyrənmişdir. Bu 
hadisəyə bir misal verərək kifayətlənirik: 
                                                          
1
 Bəqərə, 150-152 
2
 Futuhat, c. I, s. 714 
 
– 24 – 
“O gecə Peyğəmbəri (s.) yuxuda gördüm. Cənazənin 
məscidə daxil edilməsini yaxşı qarşılamırdı. Kişi ölünün 
kəfəninə əlavə olaraq bir örtüyün örtülməsini də yaxşı 
qarşılamırdı. Bu örtüyün götürülməsini, ölünün kəfənin 
içində dəfn edilməsini və qətiyyən tabut içində dəfn 
edilməməsini əmr edirdi. Mənə soyuq havalarda suyu 
isidərək qüsul almağımı və qətiyyən cənabətli halda 
sübhü açmamağımı (yatmamağımı) əmr etdi. Bundan 
əlavə Peyğəmbərin (s.) cimadan sonra şükr etdiyini və 
cima etməyi xoş qarşıladığını gördüm.”1 
Şeyxin mükəmməl öyrənmiş olduğu digər bir elm 
sahəsi isə dil və ədəbiyyat sahəsi idi. İbn Ərəbi çox kiçik 
yaşlarından bu sahələrə meyl etdiyindən artıq bu 
sahələrdə püxtələşmişdir. Ədəbiyyata olan həvəsi onu bu 
sahədə irəli aparmış və İslam dünyasının bir çox tanınmış 
ədibləri ilə şəxsən görüşmüşdür. Ərəb dilini mükəmməl 
bilməsi və bu dilə hakimliyi onun əsərlərinə təravət 
qatırdı. Şeyx əsərlərini şer, nəsr və səc (qafiyəli nəsr) 
üslubunda yazmışdır. Bütün bu qabiliyyətlə yanaşı Şeyxin 
etiraf etdiyi bir həqiqət də diqqətdən kənarda qala bilməz. 
İbn Ərəbi təsəvvüf yoluna girməmişdən əvvəl, buluğ 
vaxtınadək ondə 3 fəth həyata keçmişdir. Onlardan biri 
“istiqamət fəthi” olmuşdur ki, bunun baş tutması ilə 
uşaqlığından başlayaraq namazlarını vaxtı vaxtında 
qılardı. İkincisi Quranı sağlam şəkildə əzbərələmək, 
üçüncüsü isə şeyxin “ibarə fəthi” dediyi hadisə olmuşdur. 
                                                          
1
 Futuhat, c. II, s. 253 
 
– 25 – 
Bu isə bir məsələni ən gözəl şəkildə və rahatlıqla 
açıqlamaq və zehnində olanları əskiksiz bir axıcılıqla 
bəyan etmək bacarığıdır1. Şeyxi əqidə cəhətdən inkar 
edən insanlar da onun dilçilik elminə heyran qalmışlar. 
Şeyxin yazdığı əsərlərə diqqət etdikdə onun bəlağət, 
məan, bəyan və s. elmləri necə mükəmməl səviyyədə 
bildiyini görmək mümkündür. 
 
İbn Ərəbinin həyatında olan şeyxlər 
Qeyd etdiyimiz kimi Şeyxin bu mövqeyə gəlib 
çıxmasında onun həyatında mühüm rol oynayan 
şeyxlərin rolu danılmazdır. İbn Ərəbi həyatı boyunca bir 
çox şeyxlərlə görüşmüş, bir çox şeyləri onlardan 
öyrənmiş, onlarla müzakirələr etmiş və hətta onlara 
öyrətmişdir. Şeyx 20 yaşından sonra övliyalar, alimlər, 
mürşidlər, müridlər və başqa yüksək məqamlı insanlarla 
görüşməyə başlamışdır. Eyni zamanda İbn Ərəbi məşhur 
Əndəlus sufilərinin əsərlərini qiraət etmiş və onlardan 
yararlanmışdır. Bu məşhur şəxsiyyətlərdən biri Əndəlus 
və Məğribdə təsəvvüfün böyük alimlərindən Əbul Qasim 
əl-Cüneydin tələbəsi olan İbn Məsərra əl-Cəbəli 
olmuşdur. Dövrünün çox böyük övliyalarından olan bu 
şəxsin bir çox dəyərli əsərləri mövcud olmuşdur. Şeyx öz 
əsərlərində ibn Məsərranın toxunduğu çox önəmli 
                                                          
1
 Kuran Mührü, s. 105 
 
– 26 – 
məsələləri qeyd etmişdir. İbn Məsərra haqqında Şeyx 
demişdir: 
“Sanki bizimlə mənzillərin verdikləri mərifətlər 
arasında bir tərcüməçi mövqeyindədir. İbn Məsərra əl-
Cəbəli “Əl-Huruf” adlı kitabında buna diqqət çəkmişdir. 
Bu sütun açıq və aydın bir dildir ki, mənzillərin ehtiva 
etdiyi şeyləri bizə izah etməkdə və biz də bu elmdən 
istifadə etməkdəyik.”1 
İbn Ərəbi İbn Məsərranın yetişdirdiyi bir çox 
müridlərlə tanış olmuş və yoldaşlıq etmişdi. İbn Ərəbinin 
izlədiyi Şeyxlərdən biri də Əbül-Həkəm b. Burcani 
olmuşdur. Burcani Sevilyada tanınmış sufilərdən idi. 
Mürabitlər dövlətinə üsyana qalxdıqda 130 şəhərdən ona 
beyət etdilər. Sonra Sultan Əli b. Yusif onu paytaxt 
Mərakeşə çağırdı, həbsxanaya saldı və 536-cı ildə 
öldürüldü. İbn Ərəbi Həkəm b. Burcani haqqında 
“Futuhat”ın I, II, III və IV cildlərində, “Məvaqiun-nücum” 
əsərində və “Ət-Tədbiratul-İlahiyyə” əsərlərində bir çox 
məlumatlar vermişdir. Doğrudur, İbn Ərəbi, əl-Burcani ilə 
görüşməmişdir, lakin onun müridləri və yaxın yoldaşları 
ilə əlaqə saxlayaraq onun fikirləri və əsərləri haqqında 
geniş məlumat əldə etmişdir. Bu insanlardan biri Əl-
Burcaninin yaxın dostu və eləcə də İbn Mədyənin əlaqəsi 
olan Əbdülhəqq b. Əl-Hərrat əl-Əzdi əl-İşbilidir. Şeyx 
ondan hədis elmini və İbn Həzmin kitablarını öyrənmişdir.  
                                                          
1
 Futuhat, c. II, s. 578 
 
– 27 – 
Əndəlusun digər məşhur övliyalarından biri də İbn 
Arif əl-Sanhaci olmuşdur. Həyatını Əndəlusda təsəvvüfün 
inkişafına və yayılmasına həsr edən bu şəxsiyyət bir çox 
məşhur müridlər yetişdirmişdir. İbn Ərəbi “Futuhat”da bu 
görkəmli şəxsiyyətdən “şeyximiz” - deyə bəhs etmişdir. 
Onun bir çox fikirlərini bu əsərdə qeyd etmişdir. İbn Ərəbi 
bu mürşidin tələbələrindən olan Əbu Abdullah 
Məhəmməd əl-Ənsari əl-Qəzzali ilə hər zaman təmasda 
olmuş və onun haqqında məlumatlar vermişdir.1 
VI əsr Əndəlus sufilərindən və İbn Arif məktəbinin 
yetirmələrindən olan “Əndəluslu zahid” ləqəbiylə tanınan 
Şeyx Əbu Abdullah Məhəmməd b. Əhməd əl-Mücahiddir. 
Təsəvvüfün Əndəlusa yayılmasında onun rolu çox böyük 
olmuşdur. Bu şəxs vəfat etdikdə İbn Ərəbinin 14 yaşı var 
idi. Bunun üçün İbn Ərəbinin kiçik yaşlarında elm 
öyrənməyə başlayarkən əl-Mücahidin dərslərində iştirak 
etməsi ehtimalı vardır.2 Şeyx onun haqqında deyib: 
“Əl-Muqayrabat məscidində dərs deyirdi. Zahid bir 
insan idi və sultanların hədiyyələrini qətiyyən qəbul 
etməzdi. “Hesaba çəkilmədən əvvəl özünüzü hesaba 
çəkin!” - hədisinə felən riayət edən olaraq gözlərinə yuxu 
getməyən zatlardan biriydi. Bütün xatirələrini, etdiyi işləri 
və dediyi sözləri hər gün qeyd edərdi. Yatmazdan əvvəl 
özünü hesaba çəkər və şəri ölçülərə görə dəyərləndirərdi. 
Lazım olduqda istiğfar edər, tövbə edər və ya şükr edərdi. 
                                                          
1
 Futuhat, c. I, s. 228; c. II, s. 201; c. IV, s. 550 
2
 Kuran Mührü, s.270 
 
– 28 – 
Sonra gecəsini az yuxu və çox vird (zikr, dua) ilə 
keçirərdi. Biz də bu muhasəbəni (özü-özünü hesaba 
çəkmə) öyrəndik. Biz də bunların hər birini, hətta 
niyyətləri qeyd edərdik... İbn Mücahid Mushafdan Quran 
oxuduğu zaman əlini hərflərin üzərində gəzdirirdi ki, göz, 
qulaq və əl kimi bütün əzaları Qurandan nəsiblərini 
alsınlar.”1 
İbn Mücahidin ən öndə gələn tələbələrindən biri 
Məhəmməd b. Qassum idi ki, İbn Ərəbi 17 il onunla 
yoldaşlıq etmişdir. Şeyx onun haqqında demişdir: 
“Öz şeyxi İbn Mücahidin halını artıqlaması ilə davam 
etdirərdi. Elm və əməli birlikdə icra etdi. Təharət və 
namazla əlaqədar olaraq mənim üçün faydalı olan 
dərsləri ondan öyrəndim.”2 
Şeyxin tanış olduğu sufilərdən biri də yenə İbn-
Mücahidin yetirmələrindən olan Əbu İmran Musa b. İmran 
əl-Marteli idi. Şeyx “Ruhul-Qudus”da və “Futuhat”da onun 
haqqında danışarkən bu hekayəni xüsusiyyətlə 
vurğulayır: 
“Bu yola (sufi yoluna) girişin başlanğıcında idim. 
Şeyximiz Əbül Abbas əl-Arabinin yanına girdim. Xalqın 
Haqqa müxalifət etdiklərini görüb kədərləndiyim bir an idi. 
Mənə dedi ki: “Allaha yönəl!” Onun yanından ayrıldım, 
şeyximiz Əbu İmran əl-Martelinin yanına getdim. O halım 
hələ də davam edirdi. Mənə dedi ki: “Nəfsinə yönəl!” 
                                                          
1
 Futuhat, c. I, s. 211-358; c. II, s. 628; c. III, s. 34; c. IV, s. 532 
2
 Ruhul-Qudus fi muhasəbətin-nəfs, s. 88 
 
– 29 – 
Dedim ki: “Ağam! İkiniz arasında qərarsız qaldım. Əbül-
Abbas Allaha yönəl deyir, sən isə nəfsinə yönəl deyirsən. 
Hər ikiniz də haqqı göstərən imamlarsınız. Əbu İmran 
ağladı və belə dedi: “Ey əziz dostum! Haqq, Əbül-
Abbasın sənə dediyidir. Ona qayıtmaq lazımdır. Hər 
birimiz öz halımızın tələb etdiyini sənə demişik. Allahdan 
ümid edirəm ki, İnşaallah məni Əbül-Abbasın işarə etdiyi 
məqama qovuşdurar. Sən onu dinlə. Çünki o, məndən 
də, səndən də daha xeyirlidir. Bu zatların insafları nə 
gözəldir.” Qayıdıb Əbül-Abbasın yanına getdim. Əbu 
İmranın sözlərini ona çatdırdım. Dedi ki: “Nə gözəl 
söyləyib. O sənə yolu göstərmiş, mən də sənə yoldaş 
göstərdim. Sən həm mənim dediyimi et, həm də onun 
sənə dediyini. Yolu və yoldaşı birləşdir.” 
İbn Mücahidin tələbələrindən olub İbn Ərəbiylə 
yoldaşlıq edən övliyalardan biri də Əbül Həccac Yusif əl-
Şibirlidir. İbn Ərəbi əl-Şibirli ilə o, ölüncəyədək, yəni 10 il 
yoldaşlıq etdi. Şeyx onun haqqında “Ruhul-Qudus” və 
“Dürrətül-fəxirə” adlı əsərlərində qeyd edir ki: 
“Buluğ yaşına çatmamış sufi yoluna girmişdi. 
Məmləkətimizdə bu yolun imamı olan İbn Mücahid belə 
deyərdi: “Əbül-Abbas əş-Şibirlidən sizə dua etməsini 
istəyin.” ... Onun çox bərəkətinə şahid oldum. Daima 
Quran oxuyurdu.” 
İbn Mücahidin tələbələri arasından Əbu İshaq 
İbrahim b. Əhməd b. Tarif əl-Əbəsi, Əbus-Səbr Əyyub əl-
Fəxri və başqa məşhur övliyalar vardır ki, İbn Ərəbi 
 
– 30 – 
onlarla uzun müddət yoldaşlıq etmişdir. İbn Mücahid 
məktəbinin yetirməsi olan, elmdə və məqamda çox böyük 
zirvəyə çatmış digər bir şəxs isə İbn Ərəbinin dostu 
Süleyman b. əd-Dünbülidir. Şeyx onun haqqında 
demişdir: 
“Bir Nəbinin üç cür düşüncəsi vardır: İlahi, Mələki və 
Nəfsi. Nübüvvətdən böyük bir pay almış bəzi vəlilərdə də 
bü xüsusiyyət ola bilər. Süleyman b. əd-Dünbüli kimi. 
Onunla qarşılaşdım. Özü bu hala sahib idi. Özü mənə 
dedi ki, əlli ildən çoxdur, ağlına çirkin heç bir düşüncə 
gəlməmişdir. Halbuki, bir vəlidə bu cür düşüncələr oyana 
bilər.”1 
Əndəlus və eləcə də ətraf ərazilərdə təsəvvüfün 
yayılmasında böyük rolu olan insanlardan biri də Şeyx 
Əbu Mədyən Şüeyb b. Hüseyn Əl-Ənsaridir. Özündən 
sonra çox böyük bir məktəb qoyub getmiş bu şəxsiyyətin 
tələbələrindən biri də məhz İbn Ərəbidir. Bəzi 
məlumatlara görə əl-Ənsari, Əbdülqadir Geylaniyə xirqə 
geyindirmiş, ismi-əzəmi təlqin etmiş və sülukunu kamala 
yetirmişdir. Şeyx Əbu Mədyənin müridləri Şərqdə və 
Qərbdə İslamı layiqincə təbliğ etmiş və sufiliyi yaymışlar. 
Şeyx Əbu Mədyən Sevilyada dünyaya göz açmış, Fəsdə 
elmlərə yiyələnmişdir. Bir çox böyük üləmalarla yoldaşlıq 
etmişdir. Müvəhhidlər sultanı Yusif Yaqub əl-Mənsuri onu 
                                                          
1
 Futuhat, c.I, s. 666 
 
– 31 – 
Mərakeşə çağırmış, Mərakeşə gedərkən Ubbad adlı 
yerdə vəfat etmişdir. Qəbri məşhurdur.1 
İbn Ərəbi Şeyx Əbu Mədyəni ən böyük şeyxlərindən 
biri kimi görürdü. Şeyxin sufi yoluna girməsinin ilkin 
vaxtlarında riyazət və sülukla geçən 10 il, böyük nisbətdə, 
Əbu Mədyənin ruhaniyyətinin idarəsi altında keçmişdir. 
Baxmayaraq ki, onun İbn Ərəbi ilə fiziki görüşləri 
olmamışdır. Onlar yalnız mənəvi və ruhi cəhətdən 
görüşmüşdülər. İbn Ərəbinin çox yaxın dostu və eləcə də, 
Əbu Mədyənin tələbəsi olan Musa b. İmran əs-Sədrani 
İbn Ərəbiyə öz mürşidindən bu xəbəri gətirmişdir: 
“Ruhların görüşməsi mənimlə sənin aranda səhih 
(doğru) və sabitdir. Lakin bu dünyada bədənlərimizin 
görüşməsini Allah istəmir. Ağlını sakitləşdir. Mənimlə 
sənin görüşməyimiz Allah qatında rəhmətinin əhatəsində 
gerçəkləşəcəkdir.”2 
Şeyx Əbu Mədyənin İbn Ərəbiyə verdiyi ən önəmli 
nəsihətlərdən biri də budur: 
“Sadəcə Allaha bağlan. Çünki üzərində olduğun hal 
etibarı ilə qarşılaşdığın heç kimsənin sənin üzərində bir 
təsiri yoxdur. Əksinə, inayətilə səni yetişdirən Allahdır. 
Qarşılaşdığın kimsələrin fəzilətini istəsən deyə bilərsən, 
amma özünü onlara nisbət vermə, Rəbbinə nisbət et.”3 
                                                          
1
 Kuran Mührü,s. 280 
2
 Ruhul-Qudus, s. 113 
3
 Futuhat, c.II, s. 673 
 
– 32 – 
İbn Ərəbinin ilk şeyxlərindən biri də Əbu Yaqub Yusif  
b. Yəhluf əl-Kummi olmuşdur. Eyni zamanda bu məşhur 
şəxs Əbu Mədyənin yaxın dostu idi. İbn Ərəbinin sufi 
yolunda yetişməsində ən böyük paya sahib olan 
insanlardandır. Şeyx onun haqqında bir çox yerdə 
qeydlər etmişdir. Biz burada Şeyxin dediklərini qısaca 
qeyd edəcəyik: 
“Sədəqəni gizli verirdi. Hər zaman kasıblara qulluq 
edərdi. Müəyyən bir vaxt kəsiyində onun əmri altına 
girdim. Məni öyrətdi və tərbiyə etdi. Nə gözəl tərbiyəçi və 
nə gözəl təlimçi idi! Adətən, hallarını gizləyərdi. 
Yaşadığım halların çoxu onun və Əbu Məhəmməd əl-
Məvrurinin bərəkətilə gerçəkləşirdi. Onunla yoldaşlıq 
etdiyim zaman təsəvvüf kəlməsinin hansı mənada 
işləndiyini bilmədiyim kimi təsəvvüflə əlaqədar hər hansı 
bir kitab da görməmişdim. Onun və digər şeyxlərimizin 
hüzurunda oturduğum zaman şiddətli küləyin əsdiyi bir 
gündə küləyə tutulmuş yarpaq kimi titrəyərdim. Rəngim 
dəyişər, bədənimin əzaları uyuşardı. Bu halımı görür və 
məni sakitləşdirməyə çalışırdı, məni rahatlatmaq istəyirdi. 
Amma bu onun heybətini və cəlalətini artırmaqdan başqa 
bir nəticə verməzdi. Məni sevirdi, amma mənə bəlli 
etməzdi. İcma içərisində məni qınayardı. Belə ki, mənimlə 
bərabər onun xidmətində olan yoldaşlarım bunu, mənim 
himmətimin azlığına bağlayardılar. Lakin bu icmada –
Allaha həmd olsun – məndən başqa yüksələn olmadı. 
Şeyx də bunu deyərdi. Onunla bərabər ikən bir çox 
 
– 33 – 
kəramət gördüm və bunların ondan qaynaqlandığına 
şahid oldum.”1 
Əl-Kumminin İbn Ərəbiyə ustad olmasına 
baxmayaraq, o özü də İbn Ərəbidən bəhrələnirdi. Qəribə 
səslənsə də, hər ikisi də bir-birindən öyrənir və bir-
birlərinə öyədirdilər. Şeyx bu barədə demişdir: 
“Şeyxlərimiz içində ondan başqası məni riyazətə tabe 
tutmamışdır. Riyazət əsnasında ondan faydalandım, o da 
vəcdlərində bizdən faydalandı. Bu səbəbdən həm mənim 
tələbəm, həm də ustadım idi. Mən də onun üçün eyni 
mövqedəydim. İnsanlar aramızdakı bu münasibətə heyrət 
edirdilər. Heç kim də bunun səbəbini bilməzdi. Çünki mən 
riyazətdən əvvəl fəthlərə nail olmuşdum. Bu çox 
əhəmiyyətli bir məqamdır. Allah, bu Şeyxin əlindən 
riyazəti gerçəkləşdirməyimi nəsib etdi. Bunun üçün Allah 
onu xeyirlə mükafatlandırsın.”2 
İbn Ərəbinin yoldaşı və Əbu Mədyənin 
yetirmələrindən olan bir başqa şeyx isə yuxarıda da adı 
keçən şeyx əl-Məvruridir. İbn Ərəbi onun haqqında belə 
demişdir: 
“Adı Əbu Məhəmməd Abdullah b. əl-Ustaz əl-
Məvruridir. Əndəlusun Məvrur şəhərindəndir. Allaha 
güvəni və böyük ixlası cəhətdən zamanının yeganə zatı 
idi.”3 
                                                          
1
 Futuhat, c.I, s. 251-616; c. III, s. 45 
2
 Futuhat, c.I, s. 616 
3
 Futuhat, c.I, s. 666 
 
– 34 – 
Əbu Mədyən məktəbinin yetişdirdiyi digər məşhur 
şəxs isə Əbu Əhməd əs-Səlavi olmuşdur ki, İbn Ərəbi 
onunla yoldaşlıq etmişdir. Onun haqqında mühüm bir 
məlumat vermişdir: 
“Mən şeyximiz Əbu Yaqubun tərbiyəsi altında 
olduğum zaman Sevilyada bizə qatıldı. Güclü bir hal 
sahibiydi. 18 il Əbu Mədyənlə yoldaşlıq etdi.”1 
Göründüyü kimi İbn Ərəbi böyük məqamlara, yüksək 
savada, möhtəşəm hallara həyatı boyu bir neçə 
mərhələdən keçərək nail olmuşdur ki, onlardan biri də 
məhz bu yüksək məqamlı şeyxlərlə yoldaşlıq mərhələsi 
idi. Şeyx, Allah dostları ilə yoldaşlığın nəticəsində 
həyatında misli bərabəri olmayan bərəkətlərə nail 
olmuşdur. 
 
İbn Ərəbinin Xızır (ə.) ilə görüşləri 
Xızır (ə.) Qurani-Kərimdə adı çəkilən yüksək məqam 
sahibidir. Şeyx bu insan haqqında “Futuhat” əsərinin bir 
çox hissələrində məlumat vermişdir. Onlardan birini qısa 
olaraq qeyd edək: 
“Bil ki, sütun Xızırdır. Adı Bəlya b. Məlikan b. Faliğ b. 
Ğabir (Hud peyğəmbər) b. Şalih b. Ərfahşad b. Sam b. 
Nuhdur. Zülqərneynin ordusunda iştirak edirdi. 
Zülqərneyn onu su qaynağı axtarmaq üçün göndərdi. 
Həyat bulağına rast gəldi. Ondan içdi. Bunun üçün hələ 
                                                          
1
 Ruhul-Qudus, s. 118 
 
– 35 – 
də yaşayır... Allah onun ömrünü bu zamana qədər 
uzatmışdır. Necə ki, Uca Allah bədənləriylə həyatda olan 
üç rəsula (ə.) da belə bir ömür vermişdir: Dördüncü 
göydə yaşayan İdris, ikinci göydə yaşayan İsa və yer 
üzündə yaşayan İlyas (salam olsun onlara). Bu dörd 
insan axır zamana qədər dəyişmədən baqi qalacaq din 
evini ayaq üstə saxlayan sütunlardırlar. Dinin dörd rüknü 
olan risalət, nübüvvət, vilayət və imanı qoruyurlar... O, 
zaman boyunca qoruma altındadır... [Xızırın] elmi Allaha 
və Allahın ipinə sarılma ilə əlaqədardır... Uca Allahın 
onlara yönələn inayətinin əlaməti olaraq təhsilini öz 
üzərinə götürdüyü insanların başda gələnlərindəndir. 
Bunun üçün müqərrəbdir (çox yaxındır). Yəni yaxınlıq və 
ya şəriətsiz ümumi nübüvvət məqamına sahibdir. Bu 
ümumi nübüvvətin mənzili siddiqliklə şəriətli nübüvvət 
arasındadır... Xızır gəncliklə coşub-daşan cavandır ki, 
axır zamanda peyda olacaq Dəccalın qarşısına 
çıxacaqdır. Dəccal onu iki yerdən yaralayacaqdır.” 
İbn Ərəbi həyatı boyunca Xızırla 3 dəfə görüşdüyünü 
“Futuhat”ın 25-ci babında qeyd etmişdir. Şeyx Xızırla ilk 
görüşünü belə qeyd etmişdir: 
“Şeyximiz Əbül Abbas əl-Üryabi (Allah rəhmət etsin) 
ilə aramızda Rəsulallahın (s.) axır zamanda zühur 
edəcəyini müjdələdiyi zat (axır zamanda ortaya çıxacaq 
İmam Mehdi(ə)) haqqında bir müzakirə keçdi. Mənə dedi 
ki, “o filankəsin oğlu filankəsdir. Adını bildiyim amma 
özünü görmədiyim bir adamın adını dedi. Adını verdiyi 
 
– 36 – 
adamın əmisinin oğlunu görmüşdüm. Şeyxin bu sözlərini 
qəbul etmədim. Çünki mənim fikrimə dayanan dəlil daha 
güclüydü. Şeyximin dəlili öz əleyhinə dönmüşdü. Bu 
səbəbdən içdən narahat olmuşdu. Lakin mən bundan 
xəbərdar deyildim. Çünki hələ yolun başında idim (yəni, 
sufiliyə yeni daxil olmuşdum). Şeyxdən ayrılıb evimə 
getdim. Yolda ikən tanımadığım bir adamla qarşılaşdım. 
Mənə salam verdi. Bu, sevən və şəfqətli bir salam idi. 
Mənə dedi ki: “Ey Məhəmməd! Şeyx Əbül Abbasın filan 
adamla bağlı sənə dediklərini təsdiq et. “Bundan başqa 
Şeyx Əbül Abbasın bəhs etdiyi insanın adını da dedi. 
Ona: “Bəli” dedim. Nə demək istədiyini anlamışdım. Baş 
verənləri nəql etmək üçün dərhal şeyxin yanına qayıtdım. 
Yanına girəndə mənə dedi ki: “Ey Əbu Məhəmməd! İndi 
mənim sənə dediklərim və sənin də qəbul etməkdə 
çətinlik çəkdiyin hər məsələdə Xızırın sənə “filankəsin 
dediklərini təsdiq et” deməsinimi gözləyəcəyik? Məndən 
eşidib qəbul etmədiyin hər məsələdə Xızırı haradan 
tapacaqsan?” Dedim ki: “Tövbə qapısı açıqdır.” Dedi ki: 
“Tövbənin qəbulu da çatdı.” Onda yolda qarşıma çıxan 
adamın Xızır olduğundan şübhə hiss etmədim. Bir də 
şeyxdən soruşdum: “Bu adam Xızır idi?” Dedi: “Bəli”1 
Şeyxin Xızırla ikinci görüşü isə 590-cı ildə Tunis 
limanından yola düşən gəmidə olduğu zaman baş 
tutmuşdur. Suyun üzərində yeriyərək İbn Ərəbinin yanına 
                                                          
1
 Futuhat, c. I, s. 186-187 
 
– 37 – 
gələn, lakin heç bir tərəfi islanmayan Xızır, onunla söhbət 
etmişdir. 1  
Digər bir görüş isə okean sahilində bir məsciddə baş 
tutmuşdur. Bu zaman Şeyxin yanında kəramətləri inkar 
edən bir adam var idi. Xızır bu adama kəramətlərdən 
birini göstərdi. Şeyx bu haqda belə deyir: “Xızır olduğunu 
qeyd etdiyim bu insan məscidin mehrabından kiçik bir 
həsir aldı və yerdən yeddi zira2 yuxarıda havaya sərdi. 
Havada dayanan bu həsirin üzərinə çıxaraq nafilə namazı 
qıldı. Namazı qurtardıqda ona salam verdim və şer 
oxudum... Sonra mənə baxdı və dedi ki: “Ey filankəs! 
Etdiyim işi sırf bu münkir görsün deyə etdim.” Üzümü 
münkir adama çevirdim və: “Nə deyirsən?” dedim. Dedi 
ki: “Göz gördükdən sonra nə deyilə bilər ki?”3 
Şeyxin sufi xirqəsini4 geyməsi də Xızırla bağlıdır. 
Belə ki, Əli b. Abdullah əl-Cami Xızırın ona geyindirdiyi 
xirqəni öz əli ilə İbn Ərəbiyə geyindirmişdi. Şeyx bu 
hadisəni belə nəql edir: 
“Şeyxlərimizdən bir adam onunla (Xızırla) 
görüşmüşdü. Bu adam Əli b. Abdullah b. Camidir. Xızır 
Qadib əl-Banın hüzurunda ona xirqə geyindirmişdi. Xızır, 
Şeyxə bağçasının içində ona geyindirdiyi xirqəni həmin 
yerdə o da mənə geyindirdi və Xızırın ona xirqə 
                                                          
1
 Futuhat, c.I, s. 186-187 
2
 Uzunluq vahidi - təqribən 75-90 sm 
3
 Futuhat, c. II, s. 187 
4
 Xirqə - dərvişlərin geydikləri uzun üst paltar 
 
– 38 – 
geyindirdiyi vaxt içində olduqları halın eynisi həmin vaxt 
bizim üçün də keçərliydi.”1 
Göründüyü kimi, İbn Ərəbi məhz Xızırın xirqəsini 
əynində daşımışdır. Şeyx lədun elmini həm də Xızırdan 
öyrəndiyini qeyd edərək ondan dərs aldığını 
vurğulamışdır. Buna bariz misal Şeyxin yazdığı “Nəsəbul-
xirqə” risaləsində dedikləridir: 
“Mən də Xızırla dostluq etdim, ondan ədəb öyrəndim. 
Şeyxlərin sözlərinə təslim olmağı ondan öyrəndim. Bunu 
şifahi şəkildə və birbaşa onun ağzından eşitdim. Bunun 
kimi daha bir çox elmi ondan öyrəndim.” 
 
İbn Ərəbi və Təsəvvüf 
Şeyxin 12 yaşında keçirdiyi ağır xəstəlik və bunun 
ardınca yaşadığı hallar onun təriqətə girməsinə və 
həyatını bunun üzərində qurmasına səbəb olmuşdur. 
Doğrudur qeyd edilən yaşa qədər Şeyxin İslam haqqında 
anlayışı var idi. Lakin bu anlayış dar çərçivədə idi. Şeyxin 
atası dövlət məmuru olduğundan Şeyx maddi cəhətdən 
yüksək məqamlı insanların övladları ilə ünsiyyətdə 
olurdu. O, bahalı və bər-bəzəkli paltarlar geyinir, ən gözəl 
atlara minir və ən gözəl silahlardan istifadə edirdi. Lakin 
bütün bunlar bir anda tamamilə dəyişdi. Allah Şeyxə 
başqa bir qapı açdı. Bu açılan qapı ona fərqli bir yol 
göstərdi. Elə bir yol ki, onun həyatını tamamilə dəyişəcək, 
                                                          
1
 Futuhat, c. I, s.186 
 
– 39 – 
onu dərin elmlərə vaqif edəcək, onu İslamın ən görkəmi 
şəxsiyyətlərindən, ən öndər sufilərindən və ən möhtəşəm 
Şeyxlərindən qərar verəcəkdi.  
Şeyxin sufi yoluna girməsini müxtəlif hadisələrlə 
əlaqələndirirlər. Bu haqda müxtəlif fikirlər vardır. Şeyx 
özü “Divanul-Kəbir”in başlanğıcında bu barədə demişdir: 
“Qoca qarılar dərəcəsində dini məlumatım var idi. Bu 
halımın töhfələrin ən ucası, mükafatların ən yüksəyi 
olduğunu düşünürdüm. Elmlə ziddlər arasında bir fərq 
görmürdüm. Allahın varlığının qullarında zühur edən 
mərtəbələrini ayırd edə bimidim. Uzun müddət bu hal 
davam etdi. Nəhayət Allah mənə Rəhman inayəti gözüylə 
baxdı. Yuxuda Məhəmmədi (s.), İsanı (ə.) və Musanı (ə.) 
gördüm. İsa (ə.) mənə zöhdü əmr etdi. Musa (ə.) isə 
mənə günəş təlimini verdi və məni tövhid elmlərindən 
lədun elmi ilə müjdələdi. Məhəmməd (s.) isə mənə belə 
dedi: “Mənə sarıl, xilas ol”. Ağlayaraq oyandım. Gecənin 
qalan vaxtını Quran oxuyaraq keçirdim. Özümə görə 
Allahın yoluna girmək üçün dünyadan arınmaq qərarını 
aldım... Allahla etdiyi sözləşməyə bağlı qalan sadiq 
insanlarla yoldaşlıq etməyə başladım. Elə seyyidlərlə 
oturub-durdum ki, ilk dəfə Ona (Allaha) baxdıqları andan 
etibarən gözlərini heç Ondan ayırmamışlar. Onlara 
xidmət etmək nemətindən istifadə etdim. Onların 
himmətilə mənə lətif sirrlər bəxş edildi. Artıq Allahdan 
yalnız Zatından razı olmaq üzrə əhd etdim. Çünki mən 
varlıqdan Ondan başqa bir şey almaq istəmirdim.” 
 
– 40 – 
Bütün bu olanlardan sonra isə Şeyxə mütəmadi 
olaraq hallar gəlməyə və şeyxin dediyi “hücumlar”, yəni 
“qəfil gələn bədahətlər” başlamışdır. Bu halların davam 
etməsi Şeyxin 14 yaşında xəlvətə çəkilməsi ilə 
nəticələnmişdir. Belə ki, Şeyxin ilk xəlvəti Sevilyadakı bir 
qəbirstanlıqda olmuşdur. Bu xəlvət nəticəsində Allahdan 
ona bir çox elmlərin sirrləri verilmiş, müəyyən gizli elmlərə 
yiyələnmişdir. İbn Ərəbi də bu barədə danışarkən onun 
nail olduğu elmin qiraətlə deyil, məhz Allahdan 
verilməsini açıqlamışdı. Bir sözlə, kiçik yaşında Şeyxin 
tərbiyəsilə Allah özü məşğul olurdu. Beləcə, Allahın izni 
ilə Şeyx ilk xəlvətini 14 yaşında yaşamışdır. Qeyd edilən 
vaxtdan sonra İbn Ərəbi ibadətlərini və əməllərini daha 
da artıraraq həyatının başqa bir mərhələsinə daxil oldu. 
Şeyxin bu yaşında “fətrət” deyə adlandırdığı vaxtı başladı 
və bu da 19 yaşına qədər davam etdi. Şeyx özü bu dövrü 
belə qeyd etmişdir: 
“Sonra bizdə fətrət dövrü başladı. Bu, Allah əhlincə 
bilinən bir fətrətdir və təriqətə girən hərkəsin bu fətrətlə 
üz-üzə qalması qaçılmazdır. Fətrət hasil olunca ya ibadət 
və cəhddən ibarət olan ilk hala dönər ki, bunlar da Allahın 
diqqət göstərdiyi ilahi inayət əhlidirlər, ya da fətrət dövrü 
onunla bərabər olar və əbədi olaraq ondan xilas ola 
bilməz. “1 
Şeyx bundan sonra yenə ikinci dəfə xəlvətə çəkildi. 
Bu dəfə isə onun məqamı daha da artaraq çox yüksək 
                                                          
1
 Futuhat, c. IV, s. 172 
 
– 41 – 
mərifətə sahib oldu. “Futuhat”da qeyd etdiyi kimi, bundan 
sonra ona bir çox elmin sirrləri açıqlandı və yüksək 
dərəcələrə nail oldu. Bütün bu olanlardan sonra İbn Ərəbi 
dövrünün öndə gedən Şeyxləri və üləmaları ilə birlikdə 
çox vaxt keçirir, onlarla müzakirələr edirdi. Təbii ki, İbn 
Ərəbinin yüksək mövqeyə sahib olmasında bu 
şəxsiyyətlərin də rolu danılmazdır. Şeyxin dediyinə görə, 
bu istiqamətə yönəldikdə ilk tanış olduğu insan Əbu Cəfər 
Əhməd əl-Üreybi olmuşdur. Şeyx “Futuhat”ın bir çox 
yerlərində onun haqqında demişdir: 
“Allah təriqətinə daxil olduqda ilk qarşılaşdığım insan 
Əbu Cəfər Əhməd əl-Üreybi idi... Sevilyaya köçdükdə 
onun yanına gedənlərdən biri mən idim. Adımı dedim, o 
dəqiqə istəyimi bildi və mənə dedi ki: “Qapını bağla. 
Səbəblərlə bağını (ipini) qopar. Çox bağışlayıcı olanla 
(Vəhhabla) otur. Allah arada bir pərdə olmadan səninlə 
danışar.” Mən də fəthlərə nail olana qədər onun dediyi 
kimi əməl etdim. Onun yanına qayıtdığım zaman bu 
mərhələnin halını üzərimdə gördü və dedi ki: 
“Yazdıqlarını sil, əzbərlədiklərini unut, bildiklərini bilməz 
ol. Hər vəziyyətdə onun yanında bu cür ol.” ... Allah 
rəhmət etsin, oxuma, yazma və hesab bilməyən ümmi bir 
bədəvi idi. Tövhid elmi haqqında danışdığı zaman 
qulluqda yüksək bir yerə sahib birini eşitmiş olurdun... 
Vaxtının böyük hissəsini oruc tutaraq keçirirdi. Allah 
yolunda heç bir qınayanın qınamasına fikir verməzdi.” 
 
– 42 – 
Beləliklə İbn Ərəbinin təriqət yoluna daxil olarkən ilk 
qarşılaşdığı və ona müəyyyən dərəcədə yol göstərən 
insan məhz bu şəxsiyyət idi. Həmçinin, Şeyxin həyatında 
çox sayda övliyalar və yüksək məqam sahibi insanlar 
olmuşdur ki, növbəti mövzularda onların bəzilərinin 
adlarını qeyd edəcəyik. 
 
İbn Ərəbi və fəlsəfə 
İbn Ərəbi fəlsəfə sahəsini də digər elmlər qədər 
mükəmməl bilmişdir. Fəlsəfə və filosoflar haqqında çox 
dəyərli fikirləri mövcuddur. Lakin Şeyxin fəlsəfəyə baxışı 
Qərb filosofları, o cümlədən bəzi islam filosofları və 
kəlamçılarından fərqlidir. Şeyxə görə İlahi həqiqət fikirlə 
deyil, İlahi vəhy, kəşf və hal yolu ilə müəyyən edilə bilər. 
Bildiyimiz fəlsəfə isə məntiqə və fikrə əsaslanır. İbn 
Ərəbiyə görə isə hər hansı ağıla dayanan bir fikrə qarşı 
da əqli və məntiqi fikir doğula bilər. Bu halda isə bir-birini 
inkar edən müxalif fikirlər ortaya atılar və nəticədə 
həqiqətə və məqsədə çatmaq olmaz. Çünki müəyyən 
mərhələdən sonra fikir və ya elm gücsüz qalır. Bu halda 
İlahi kəşf və fəthlər köməyə gəlir. Bu İlahi elmə isə nə bir 
dəlil, nə də sübut lazımdır. Çünki onun özü özünə 
sübutdur. Yaşanan hal və bu halla əldə edilən elm yalnız 
Allahın insana bəxşidir. Həqiqəti yalnız bu yolla tapmaq 
mümkündür. Buna görə də, İbn Ərəbi həyatı boyunca bu 
mövzu ilə əlaqədar çox sayda filosof və kəlamçılarla 
 
– 43 – 
müzakirələr aparmışdır və bu fikri onlara isbat etmişdir. 
Şeyx filosof və kəlamçıları 3 qrupa bölmüşdür: 
Birinci qrup: nəbilərə tabe olan, ilahi, məntiqi, riyazi 
və başqa təbiət elmlərində dərin elmə sahib ilahi 
hikmətçilər.1 İbn Ərəbi bunlar haqqında demişdir: 
“Bunlar “yaraları müalicə edən”in xəlifələridirlər. 
Yaraları müalicə edən isə İdris peyğəmbərdir (ə). İdris 
(ə.) hikmətçilərin imamı (rəhbəri) olan bir peyğəmbərdir. 
Hikmətçilərin fələk, kimya, hərflərin sirrləri kimi elmləri 
ondan zühur etmişdir. Baxmayaraq ki, onların bəzilərinə 
peyğəmbərlərin dəvəti gəlib çatmamışdır. Çox güman ki, 
Əflatun (Platon) onlardan biridir. Lakin Allah hidayətilə 
onları tövhidə çatdırmışdır. Səmimi bir yönəlişlə, nəfs 
riyazətilə və gözəl əxlaqla Allaha yaxınlaşmışlar. Bunların 
bəziləri seçilmiş vəlilər dərəcəsinə belə çatmışlar.”2  
İkinci qrup: Filosoflar; onlara dəvət gəlib  çatmasına 
baxmayaraq şəriətə tabe olmayan insanlardır. Bu 
insanlar şəriət və bu kimi dini qanun və etiqadların yalnız 
insanlar tərəfindən cəmiyyəti idarə etmək üçün 
yaratdığını zənn etmişlər. Bunların içərisindən bir dəstə 
filosoflar isə öz fikirlərinə uyğun gələn fikirləri götürüb, 
digərlərini rədd edirlər: 
“Şəriətdən sadəcə fikirlərinə uyğun olanı götürürlər və 
bunun xaricindəki hökmləri ya bir kənara atırlar və ya 
ümuma yönələn xitablar olaraq dəyərləndirirlər. Halbuki 
                                                          
1
 Kuran Mührü, s. 149 
2
 Futuhat, c.II, s. 166 
 
– 44 – 
Uca Allah belə buyurmuşdur: “Yoxsa siz kitabın bir 
qisminə inanıb, bir qismini inkarmı edirsiniz? (Bəqərə, 
85)”1 
Üçüncü qrup: bunlar isə peyğəmbərlərə hörmət edən, 
İlahi şəriətlərə iman edən, onların zahiri və batiniylə əməl 
edən hikmət və fəlsəfə əhlindən olanlardır. Şeyx bunlar 
haqqında deyir: 
“Ağıl sahibləri deyərkən günümüzdə hikmət haqqında 
danışanları nəzərdə tutmuram. Əksinə, ağıl sahibləri 
deyərkən öz nəfsilə məşğul olmaq, riyazət, cəhd, xəlvət, 
qəlblərini arındırdıqdan sonra göylərdən vəhy edilən ülvi 
elmlərə hazırlanmaq şəklində onların yollarını izləyən 
kimsələri nəzərdə tuturam. Ağıl sahibləri deyərkən bunları 
nəzərdə tuturam. Çünki vaxtlarını boş söz, kəlam və 
mübahisə ilə keçirən, fikirlərini özlərindən əvvəlki 
nəsillərdən gələn sozlərin maddələriylə (mənşəyi ilə) 
məşğul edərək sərf edən, amma onların bu sözləri 
aldıqları qaynaqdan xəbərsiz olan kimsələr sözün əsl 
mənasında ağıl sahibləri ola bilməzlər. Bu gün 
gördüyümüz kimsələr isə heç bir ağıl sahibi yanında bir 
dəyər ifadə etməz.”2 
İbn Ərəbinin həyatını və yaradıcılığını tədqiq edərkən 
onun məhz sonuncu qrupa aid olduğunu açıq şəkildə 
görmək mümkündür.  
                                                          
1
 Futuhat, c. IV, s. 94 
2
 Futuhat, c.I, s. 324-325 
 
– 45 – 
Raşidi xəlifələri və səhabələr haqqında fikirləri 
Muhyiddin ibn Ərəbinin hansı məzhəbə malik olduğu 
məsələsi alimlər arasında mübahisəli mövzu olmuşdur. 
Bu, İbn Ərəbinin müxtəlif məzhəblər və ya o məzhəblərin 
böyük şəxsiyətləri haqqında dedikləri fikirlərdəndən irəli 
gəlmişdir. Bunun üçün bəziləri onun əhli-sünnət, bəziləri 
şiə, bəzilər isə maliki məzhəbinə məxsus olduğunu qeyd 
edirlər. Lakin bu mövzu hələ də müzakirə mövzusudur və 
bu haqda dəqiq məlumat yoxdur. Şeyx özü isə demişdir: 
“Ey əqidəmi soruşan insan! Allah o kimsənin zənnini 
gözəl etsin ki, bilməkdədir Allahın özündən başqa ilah 
olmadığına şahidlik etdiyini.” 
İbn Ərəbinin səhabələr, Raşidi xəlifələri və Əhli-beyt 
haqqında bir çox fikirləri vardır. Səhabələr haqqında İbn 
Ərəbi demişdir: 
“Həzrəti Peyğəmbərin (s.) səhabələri həm bu 
dünyada, həm salam yurdunda (Cənnətdə) ən yüksək 
məqama qovuşdular. Yaxınlıq dərəcələrinin ən uca 
zirvəsinə çatdılar. Həzrəti Peyğəmbərin (s.) söhbətində 
olmaq surətilə iman etmə nemətinə qovuşdular. Bizdən 
heç kim onların çatdığı məqama çata bilməz və bu 
məqamı vəsf edə bilmərik də. Bizim onlarla eyni vəsfdə 
olmağımız da düşünülə bilməz... Onlar haqqında gözəl 
zənn bəsləmək lazımdır. Allah onların hamısından razı 
olsun. Onları tənqid edib qüsur axtarmağa haqqımız 
yoxdur. Əgər onlar öz aralarında bir-birləri haqqında 
lazımsız şeylər demişlərsə, bu onlar üçün keçərlidir. 
 
– 46 – 
Bizim onlar arasında baş verən hadisələrə müdaxilə edib 
artıq-əskik danışmağa haqqımız yoxdur. Onlar elm və 
ictihad əhlidirlər.”1 
Gördüyümüz kimi, İbn Ərəbi Peyğəmbər (s.) 
səhabələrinə çox böyük hörmət bəsləmişdir. Bundan 
əlavə, bütün müsəlman ümmətinə səhabələr haqqında 
həddlərini aşaraq danışmamalarını tövsiyə etmişdir. 
Şeyxin Raşidi xəlifələrinə münasibəti çox yüksək, 
məhəbbəti sonsuz olmuşdur. O, Əbubəkri, Ömər b. 
Xəttabı, Osman b. Afvanı və Əli b. Əbu Talibi (ə.) Allahın 
səhabələr içindən seçdiyi yüksək məqamlı insanlar kimi 
qiymətləndirmişdir. Şeyx “Ət-Təcəlliyyat” adlı əsərində 
bərzəxdə Əbubəkr, Ömər və Əli (ə.) ilə görüşündən, 
tövhid məsələləri haqqında onlarla söhbətindən 
danışmışdır. 
 
Əhli-beyt haqqında fikirləri 
İbn Ərəbinin Əhli-beyt haqqında fikirlərinin Şiə inancı, 
xüsusilə də Cəfəriyyə inancı ilə tamamilə uyğun gəldiyini 
deyə bilərik. Əhli-Beytə olan böyük məhəbbəti onun 
şerlərində və əsərlərində görülməkdədir: 
“Heç bir qulu Əhli-beytlə bir tutma, 
Əhli-beyt seyyidlik (ağalıq) əhlidir. 
İnsanlara hirsləri zərərdir, 
Həm də əsl zərər. 
                                                          
1
 Futuhat c. I, s. 518; c. IV, s. 366-484 
 
– 47 – 
Onları sevmək isə ibadətdir.” 
İbn Ərəbinin “Futuhat” adlı əsəri başda olmaqla bir 
çox əsərlərində Əhli-Beyt haqqında bir-birindən dəyərli 
sözləri vardır. Onlardan birində Şeyx belə demişdir: 
“Ey dost! Əgər Allah onların axirətdə öz qatındakı 
mənzillərini sənə göstərsə, qətiyyətlə onların qullarından 
biri olmağı arzu edərsən... Onlar Allahın xoşbəxt qullarıdır 
ki, axirətdə heç bir məxluqun onlar üzərində üstünlüyü 
(hökmranlığı) olmaz. Onlar ağalarının sərhədləri 
çərçivəsində riayət etməklə qorunan kimsələrdir. 
Ağalarının müəyyən etdiyi qanunlar içində hərəkət 
edərlər. Buna görə, şərəfləri daha uca və daha üstündür. 
Onlar bu məqamın qütbləridir.”1 
İbn Ərəbi Əli b. Əbu Talib (ə.) haqqında danışarkən 
demişdir: 
“Ağıl olaraq adlandırılan Məhəmmədi həqiqət bütün 
aləmin ağasıdır. Varlıqda ilk zühur edən Odur. Ona ən 
yaxın insan isə Əli b. Əbu Talibdir. Bütün nəbilərin sirrləri 
ondadır.”2 
İbn Ərəbinin toxunduğu dərin mövzulardan biri də 12 
qütb məsələsidir. Bu qütblər aləmin oxudur. Bütün 
aləmlər onun ətrafında dönür. Hər bir qütbün öz bürcü, öz 
surəsi və öz nübüvvət dayağı vardır. Şeyx məhz bu 
qütblərdən danışarkən imamətə xüsusi işarələr vermişdir: 
“Onlar bu məqamın qütbləridirlər.” Buna görə də Şeyxin 
                                                          
1
 Futuhat, c.I, s. 195-196; c. IV, s.193-195 
2
 Futuhat, c. I, s. 119 
 
– 48 – 
qeyd etdiyi bu on iki qütbün birbaşa 12 imamla əlaqəsi 
vardır. Bu qütblərdən biri də təbii ki, Əli b. Əbu Talibin (ə.) 
qütbüdür: 
“On birinci qütbün surəsi “Taha”dır. Bu qütb Haqq-
Təalanın naibidir. Eynilə Əli b. Əbu Talibin (ə.) 
Məhəmmədin (s.) naibi olması kimi. Əli (ə.) Məhəmmədin 
(s.) adından Tövbə surəsini məkkəlilərə oxumuşdur. 
Rəsulullah (s.) [bu iş üçün əvvəl] Əbu Bəkri göndərmişdir, 
lakin bu fikrindən daşınıb belə buyurmuşdur: “Mənim 
adıma Quranı Əhli-Beytdən olan bir adamdan başqası 
təbliğ edə bilməz.” Sonra Əlini (ə.) çağırmış, gedib Əbu 
Bəkrə çatmağını əmr etmişdir.”1 
İbn Ərəbi əsərlərində bir çox halda Əhli-Beytə 
sevgisini göstərmiş və tez-tez onları yad etmişdir. Cəfəri 
məzhəbinin 12 imamına ayrı-ayrılıqda təriflər demiş və 
onların məqamlarına heç kəsin çata bilməyəcəyini qeyd 
etmişdir. Bütün bunlarla yanaşı İbn Ərəbi Şiə məzhəbinin 
nümayəndələrinin ifrata getməsi haqqında mühüm 
qeydlər də etmişdir. Bu ifrata varmaq mövzusunda Şeyx 
deyib: 
“Bu hal adətən şiədə, xüsusilə də imamiyyə 
məzhəbində ortaya çıxır. Cin şeytanı əvvəl əhli-beyt 
sevgisi və sevgini sadəcə onlara yönəltmək qapısından 
içlərinə sızır. Buna görə, bu halın Allaha yaxınlığın ən 
yüksək mərtəbəsi olduğunu düşünürlər. Əgər bu 
məqamda dayansalar, onun kənarına çıxmasalar, 
                                                          
1
 Futuhat, c. IV, s. 78 
 
– 49 – 
həqiqətən əhli-beyt sevgisi və sevgini onlara xas qılma 
halı Allaha yaxınlığın ən üst mərtəbəsidir. Lakin onlar 
əhli-beyt sevgisindən kənar olan iki yola azarlar... Bəzisi 
həddindən artıq irəli gedərək səhabəyə nifrət edər, əhli-
beyti başa (rəhbərliyə) gətirmədikləri üçün onları söyərlər. 
Onlara görə, Əhli-beyt bu dünyəvi məqamlara daha 
layiqdir. Bəziləri isə daha da irəli gedərək əhli-beytin 
mərtəbəsi və xəlifəlikdə birinciliyi [ilklik] haqqında açıq bir 
dəlil söyləmədikləri üçün səhabələri söyərlər, 
Peyğəmbərə (s.), Cəbrayıla (ə.) və Uca Allaha böhtan 
atarlar... Bütün bunlar doğru bir inancdan doğan 
azğınlıqlardır ki, bu səhih inanc da əhli-beyti sevməkdir. 
Lakin onların [yanlış] baxışları səbəbindən pis bir inanca 
dönmüşdür. Bu səbəbdən həm azdılar, həm də 
azdırdılar. Görün, dində ifratçılıq insanın başına nələr 
gətirir, necə sərhədi aşmasına və doğru bir inancı tam 
tərsinə çevirməsinə yol açır.”1 
 
İmam Mehdi (ə.) haqqında fikirləri 
“Bilin ki, xatəmül-övliya şəhiddir, 
Aləmlərin imamının gözü və qeybdədir. 
O, ali-Məhəmməddən Mehdidir, 
Kökünü qurudarkən küfrün kəskin qılıncıdır. 
Bütün qəmləri və qaranlıqları dağıdan parlaq 
günəşdir. 
                                                          
1
 Futuhat, c.I, s. 282  
 
– 50 – 
Comərdlikdə yaz yağışıdır. 
Onun zühur etmə vaxtı sizə yaxınlaşdı. 
Vaxtı sizi kölgələməkdədir.”1 
İbn Ərəbi imam Mehdi (ə.) haqqında Peyğəmbərdən 
(s.) gələn hədislərin səhih olduğunu qeyd etmişdir. O, 
İmam (ə.) haqqında danışarkən, hədislərdə deyildiyi kimi, 
izah vermiş, onun əhli-beytdən olduğunu qeyd etmişdir. 
Hətta yuxarıda qeyd edilən şer kimi İmam Mehdiyə (ə.) 
çox sayda mədhiyyə yazmışdır. Onun adı çəkilən 12 
qütbdən biri olduğunu qeyd etmişdir. Şeyx onun 
haqqında demişdir: 
“O, yaxınlıq məqamına sahibdir, yəni ən yüksək 
vilayət məqamındadır. Bu məqam ona əməl etmədən 
təyin olunmuşdur.”2 
Şeyx “Futuhat” əsərində Mehdi (ə.) haqqında geniş 
məlumatlar vermişdir: 
“Onun surəsi “Yasin”dir. O, Nuhun (ə.) qədəmi 
üzərindədir... O, qütblər içində hökmü ən kamil olandır. 
Allah onda iki surəti; zahir və batini bir araya gətirmişdir. 
Zahirdə qılınclı xəlifə, batində isə himmətli xəlifədir. Onun 
adını demərəm və görünüşünü də təsvir etmərəm. Çünki 
bu mənə qadağan edildi. Hansı səbəbə görə onun adını 
deməyin qadağan edildiyini də bilirəm. Bu, qütb əhli 
içində qütblüyün tələb etdiyi bütün xüsusiyyətlərin verildiyi 
insandır. Eynilə Adəmə (ə.) bütün adların, Məhəmmədə 
                                                          
1
 Futuhat, c. III, s.328 
2
 Futuhat, c.II, s. 41 
 
– 51 – 
(s.) də bütün sözləri əhatə edən kitabın verilməsi kimi. 
Əgər Həzrəti-Məhəmmədin (s.) qədəmi üzərində bir qütb 
olsaydı, bu qütb o olardı. Ancaq Məhəmmədin (s.) 
qədəmi üzərinə hər hansı bir qütb yoxdur.”1 
Şeyx, “Kəhf” surəsinin mənzilinə bu adı vermişdir 
ّشر به رسول اهلل يف معرفة منزل وزراء املهدي الظاهر يف آخر الزمان الذي ب
 و هو من اهل البيت
(Axır zamanda zühur edəcək, Rəsulullahın (s.), 
haqqında müjdə verdiyi və əhli-beytə mənsub olan 
Mehdinin vəzirlərinin tanınması haqqında). Şeyxin burada 
yazdıqlarını qısa olaraq qeyd edək: 
“Allahın bir xəlifəsi var ki, o, ortaya çıxdığı zaman yer 
üzünü zorbalıq və zülümlə dolmuş halda görəcək və 
bütün yer üzünü ədalətlə dolduracaq. Adı Rəsulallahın 
(s.) adıyla eyni olacaq. İnsanlar Kəbədə rükn ilə məqam 
arasında ona beyət edəcəklər. Alnı parlaq və qartal 
burunlu olacaq. Onun gəlişi ilə ən çox Kufə xalqı 
sevinəcək. Malı bərabər paylayacaq və xalqa qarşı adil 
davranacaq... Yetmiş min müsəlmanın başında təkbirlə 
Roma şəhərini fəth edəcək. Əkkə şəhərinin geniş 
düzlüyündə Allahın idarəsilə böyük və qanlı bir 
müharibəyə qatılacaq. Zülmün və zalımların kökünü 
qurudacaq, İslama ruh verəcək. Cizyəni aradan 
qaldıracaq, dini öz əsli üzərində əsl halıyla izhar edəcək. 
                                                          
1
 Futuhat, c. IV, s. 78 
 
– 52 – 
Onun ilahi adamları olacaq və bunlar onun dəvətini 
insanlara çatdıracaqlar. Onlar vəzirlərdir və Allah onları 
qeybinin gizliliklərində saxlamışdır. Onları kəşf və 
müşahidə yoluyla həqiqətlərə çatdırmışdır. Onlar 
səhabələrdən bəzi şəxsiyyətlərin qədəmləri 
üzərindədirlər. Əcəmidirlər (qeyri-ərəb), lakin ancaq 
ərəbcə danışırlar.”1 
 
Səyahətləri 
İbn Ərəbinin həyatının çox hissəsi səyahətlərdə 
keçmişdir. O, məğribdən məşriqə bir çox İslam ölkələrinə 
səyahət etmiş, burada sufilərlə görüşmüş, müzakirələr 
aparmış, bəzi ölkələrdə isə misilsiz əsərlər yazmışdır. 
Şeyx səyahətinə 589-cu ildən Məğribə səfər etməklə 
başlamışdır. Şeyxin ilk çatdığı yer Cəzrətül-Xəzra adlı yer 
oldu. Buradan Məğrib sahillərindəki Seutaya keçdi. İbn 
əs-Saiq Əbu Əyyub əl-Ənsari ilə tanış oldu. Şeyx 
demişdir: 
“Seutada yaşayan bir mühəddisdir (hədis alimidir). 
Eyni zamanda sufi idi... Çox zaman onunla birlikdə 
oldum. Ondan hədis elmini rəvayət etdim, dərs aldım.”2 
Şeyx “Futuhat” əsərində burada görüşdüyü əxlaq 
ustadı Əbu Abdullah b. Cübeyirdən söz açaraq onun 
məqamının yüksəkliyini vurğulamışdır. 
                                                          
1
 Futuhat, c. III, s. 327-340  
2
 Ruhul-Qudus, s. 123 
 
– 53 – 
Bir müddət keçdikdən sonra Şeyx batini bir əmrlə 
Seutadan Tunisə doğru səfərə çıxdı. Birbaşa Seutadan 
Tilimsan şəhərinə yollandı. Tilimsanda Şeyx Əbu 
Mədyənin qəbrini ziyarət etdi. Tilimsanda qısa müddət 
qaldıqdan sonra Tunisə yollandı. Tunisə 590-cı ildə gələn 
şeyx Əbu Mədyənin yetirmələrindən iki nəfərlə bir il 
yoldaşlıq etdi. Bunlardan biri Əbdül-Əziz əl-Məhdəvi və 
İbn Xamis əl-Kinani əl-Cərrah idi.1 Bu şəxslərlə mərifətə 
dair çox geniş söhbətlər etdi. Şeyx Əbdül-Əziz əl-
Məhdəvi ilə yaxın yoldaş olmuş, ona xüsusi məhəbbət 
bəsləmişdir. Belə ki, Şeyx Ruhul-Qudus adlı kitabını ona 
hədiyyə etmişdir. İbn Ərəbi ona “həbib (sevgili) vəli” 
demişdir. 
İbn Ərəbi 590-cı ildə Məhəmmədi mirasa nail oldu. 
Oraya gedişindəki sirrin məqsədi məhz bu idi. Bu zaman 
Şeyxin 30 yaşı var idi. Şeyx Tunisdən Sevilyaya 
qayıtdıqdan sonra atası vəfat etdi. Qısa vaxt sonra anası 
da vəfat etdi. Bundan sonra Şeyx 591-ci ildə Fəs 
şəhərinə səfər etdi. İbn Ərəbi bu şəhərdə vəlilərlə, 
alimlərlə və çox sayda insanlarla söhbətdə iştirak etdi. 
Şeyx 594-cü ildə məşur ustad ət-Təmiminin əlindən xirqə 
geyindi. Bu şəhərdə İbn Ərəbi bir çox məqamlara sahib 
oldu, bir neçə mənəvi zirvələr fəth etdi. Şeyx Fəs 
şəhərində çox gözəl bir adət yaratdı. Fəs hakiminə bir 
icma yaratmasını və bu icmanın gecə-gündüz fasiləsiz 
                                                          
1
 Kuran Mührü, s. 299 
 
– 54 – 
Quran oxumalarını təşkil etməsini təklif etmişdir.1 Fəsdə 
çox sayda müridlər Şeyx İbn Ərəbinin ətrafında 
toplaşmışdılar, ondan dərs alırdılar. Həmçinin, Şeyx 
burada müxtəlif risalələr yazdı. Bunlara “Kitabul-kunhi 
fima la buddə lilmuridi minhu”, “Kitabul-məvaqiun-
nücum”, xəlvətdə və yüksəliş mərhələlərində İsmi-Əzəmi 
zikr etmək keyfiyyətini açıqladığı “Kitabul-vəsaya”, 
müriddə olması vacib olan bəzi əxlaq və ədəb haqqında 
“Kitabul-vasiyə”, “Kitab ət-tədbiratil-İlahiyyə”, salikin 
meracının mərhələlərini açıqladığı “Kitabu risalətil ənvar”, 
müridin uzaq durması lazım olan əngəllər və sürüşkən 
zəminlər haqqında “Kitabu la yuəvvəlu əleyhi” adlı 
möhtəşəm əsərləri məhz Fəs şəhərində yazmışdır.2 
Şeyx Fəsdən Sevilyaya qayıtdıqdan sonra bir daha 
Fəsə gəldi. Bu dəfə ailəsi ilə birlikdə idi. Artıq Şeyxin 
burada nüfuzu yüksəlmişdi. Şəhərin vəliləri, alimləri, 
hakimləri arasında böyük hörmət qazanmışdı. Ailəsi ilə 
buraya köçdü və bir müddət burada  qaldı. Burada bir çox 
mənəvi dərəcələr yaşadı və vilayət məqamının zirvələrini 
qət etdi. 
Qısa davam edən müəyyən səfərlərdən sonra Şeyx 
İbn Ərəbi 595-ci ildə Kordovaya səfər etmişdir. Çünki 
Mərakeşdə vəfat etmiş İbn Rüşdü dəfn etmək üçün 
buraya gətirmişdilər və İbn Ərəbi də bu dəfn mərasimində 
iştirak etmək üçün buraya gəlmişdi. Daha sonra 
                                                          
1
 Futuhat, c.III, s. 334 
2
 Kuran mührü, s. 319-320 
 
– 55 – 
Kordovadan Qranadaya gələn İbn Ərəbi burada da 
yüksək məqam sahibləri ilə görüşüb müzakirələr 
aparmışdır. Bundan sonra Şeyx Mursiyaya səfər etmişdir. 
Burada çox az qalaraq Mariya şəhərinə üz tutdu. Şeyx 
daha sonra Sela şəhərinə və orada da Mərakeşə 
getmişdir. Məhz bu səfər zamanında vilayətin ən yüksək 
zirvəsinə çatmışdır. Futuhatda bu məqam haqqında 
yazarkən “Siddiqlik və Nəbilik məqamları arasında 
yaxınlıq (qürbət) məqamı haqqındadır” başlığı altında 
məlumat vermişdir.1 Şeyx bu məqamın aliliyi və 
möhtəşəmliyi haqqında bir çox yerdə qeydlər etmiş və bu 
haqda risalə qələmə almışdır. Şeyxin nail olduğu bu 
məqam haqqında qısaca olaraq Şeyxin dili ilə qeyd edək: 
“Bu əfrada xas məqamdır. Allah qatındakı mənzil 
etibarilə şəriət qoyucu nübüvvət məqamından aşağı, 
yenə Allah qatındakı mənzil etibarı ilə siddiqlik 
məqamından yuxarıdır.”2 
İbn Ərəbi Mütəffifin surəsinin 20-21-ci ayələrinə işarə 
edərək belə demişdir: 
“Yaxınlıq (qürbət) mənzili buradadır və bunun lətif bir 
cüzü bizə aiddir.”3 
Şeyx Vaqiə surəsində də yaxınlıq məqamı haqqında 
qeyd etmişdir.  
                                                          
1
 Kuran mührü, s. 347 
2
 Futuhat, c. II, s. 24-25 
3
 Futuhat, c. III, s. 10 
 
– 56 – 
“Bu mənzilə girərəkən orada qaldığın vaxt ərzində 
(səni) ölümdən qoruyar. Qəribə bir mənzildir”1 
Şeyx öz nail olduğu və “Allah qatında ən uca və 
xüsusi mənzil” olaraq vəsf etdiyi mənzilə yetişməsini belə 
qeyd etmişdir: 
“597-ci ilin Məhərrəm ayında bu məqama nail oldum. 
Həmin vaxt Məğribdə İcisəl deyilən yerdə bir evdə qonaq 
idim. Orada sevinc içində olmaqla bərabər çaşqın halda 
qalmışdım. Heç kimi görmürdüm. Tək qalmaqdan 
qorxdum... Bu mənzildə (məqamda) heç kimin 
tapılmayacağını düşündüm. Bu mənzil mənim 
yurdumdur, ondan qorxmamalıydım. Çünki vətənə həsrət 
duymaq hər varlığın zati xüsusiyyətidir. Yalnızlıq qürbətlə 
bərabərdir... Bu məqama çatmış olduğuma baxmayaraq 
adını bilmirdim. Allahın bu məqamı bəxş etdiyi insanlara 
nələr verdiyindən də xəbərim yox idi. Gördüm ki, ilahi 
əmrlər üst-üstə üzərimə enir. Haqqın elçiləri bir-birinin 
ardınca gəlirlər. Mənimlə qovuşmaq və oturmaq 
istəyirdilər.”2 
Şeyx İbn Ərəbi Mərakeşdə rəhmətə getmiş bir çox 
tanıdığı insanların qəbirlərini ziyarət etdi. Bundan sonra 
isə Tunisə üz tutdu. Burada Şeyxə ilham yolu ilə lövhə 
göstərildi. Şeyx bu barədə deyib: 
“Bil ki, Uca Allah Kəbəyə bir xəzinə yerləşdirmişdir. 
Rəsulallah (s.) bölüşdürmək üçün bu xəzinəni çıxartmaq 
                                                          
1
 Futuhat, c. III, s.103 
2
 Futuhat, c. II, s. 260-262 
 
– 57 – 
istədi. Sonra bunun başqa işə aid olduğunu bildi və (onu) 
çıxarmaqdan imtina etdi... Mənə gəlincə, bir gün bu 
xəzinədən qızıl bir lövhə mənə gətirildi. 598-ci il idi və 
mən Tunisdə idim. Bir barmaq qalınlığında, eni bir qarış 
və uzunluğu bir qarış və ya bir qarışdan bir az çox idi. 
Üzəri bilmədiyim bir qələmlə yazılı idi. Bu da mənimlə 
Allah arasında qəflətən baş verən bir səbəbdən 
qaynaqlanırdı.”1 
Məhz həmin ildə Şeyx Tunisdən İsgəndəriyyəyə 
getdi. Oradan da Qahirəyə gedərək çox sayda saleh 
insanlarla görüşdü. 
Şeyx İbn Ərəbi 598-ci ildə Kəbəni ziyarət etmişdir. 
Məhz bu ziyarəti vaxtında ona sonsuz ilhamlar gəlmiş və 
“Futuhat” əsərini yazmağa başlamışdır. İbn Ərəbi Kəbəni 
təvaf etdiyi vaxt bir nəfər onun yanına gəlmiş və İbn Ərəbi 
ondan “Futuhat”ı almışdır. Şeyxin dediyinə görə, o insan 
Məhəmməd (s.) peyğəmbər idi. Bundan sonra İbn Ərəbi 
599-cu ildə başladığı “Futuhat” əsərini 629-cu ildə Şamda 
tamamladı. Sonradan ona müəyyən əlavələr etmişdir və 
nəhayət ölümündən iki il əvvəl onu tamamlamışdır. Bu 
haqda Şeyx demişdir: 
“Bizim vasitəmizlə bu tərtibi gerçəkləşdirən Uca 
Allahdır. Biz də eləcə saxladıq, fikrimizə və ağlımıza 
söykənərək müdaxilə etmədik.”2 
Bundan əlavə Şeyx demişdir: 
                                                          
1
 Futuhat, c. I, s. 667 
2
 Futuhat, c. II, s. 163 
 
– 58 – 
“Allaha and içirəm ki, tək bir hərfini ilahi ilham və 
rəbbani ilqa və ya iç dünyama təlqin edilən ruhani bir 
nəfəs olmadan yazmadım. İşin əsli budur. Bununla 
bərabər, biz, şəriət sahibi Rəsul olmadığımız kimi Nəbi də 
deyilik. Bu kitab Allahın rəsullarının və nəbilərinin (ə.) 
diliylə şəriət olaraq hökmə bağladığı elm, hikmət və 
anlayışdan ibarətdir. Varlıq lövhəsinə yazdığı aləm 
hərflərindən və haqq kəlmələrindən 
qaynaqlanmaqdadır.”1 
Şeyx əziz dostu Əbdül-Əziz əl-Məhdəviyə xitabən 
“Ruhul-Qudus” adlı əsərini də məhz Məkkədə, 600-cü 
ildə yazmışdır. İbn Ərəbi Məkkədə Şeyx Sədrəddin 
Qunəvinin atası Məcduddin İshaq b. Yusif ər-Rumi ilə 
görüşmüş və o da İbn Ərəbini Anadoluya dəvət etmişdir. 
İbn Ərəbi bu dəvəti qəbul etmişdir. Bundan sonra Şeyx 
Mədinəni onunla birlikdə ziyarət etdi. Sonra oradan da 
Qüdsə yola düşdülər. İbn Ərəbi Qüdsdə bir çox risalələr 
yazmışdır. Belə ki, Şeyx, “Kitabul-cəlalə”, “Kitabul-əlif”, 
“Kitabul-huva”, “Kitabul-əzəl” və bunun kimi bir çox 
risalələr yazmışdır.2 Bundan sonra 601-ci ildə İraqa doğru 
səfər etdilər. Şeyx bir müddət sonra Mosula səfər 
etmişdir. O, burada “Ət-Tənəzzülatül-Məvsiliyyə” və 
“Kitabul-Cəlal vəl-cəmal” əsərlərini yazmışdır. İbn Ərəbi 
buradan da Səlcuqlar dövlətinin paytaxtı Malatyaya səfər 
etmişdir. Sultan Qiyasəddin Keyxosrov İbn Ərəbini çox 
                                                          
1
 Futuhat, c. II, s. 145; c. III, s. 456 
2
 Kuran mührü, s. 391 
 
– 59 – 
yüksək səviyyədə qarşılamışdır. Bundan sonra 602-ci ildə 
Konya şəhərini ziyarət etmişdir. Şeyx orada “Risalətul-
ənvar fima yumnəhu sahibəl-xəlvəti minəl-əsrar”, “Əl-
Əmrul-muhkəmul-məbrut” və “Kitabul-əzəmə” adlı 
möhtəşəm əsərlər qələmə almışdır. Burada bir çox 
yüksək məqamlı insanlarla görüşdükdən sonra Şama 
getmişdir. Sonra isə 602-ci ildə Şamdan Qüdsə səfər 
etdi. Bir müddət burada qaldı və bir neçə əsər yazdı. 
Bunlara “Əl-Muknis fi idahis-səhlil-mumtəni” və “Ən-
Nuqabə” adlı əsərləri misal çəkmək olar. Həmin ilin 
Şəvval ayında ikinci dəfə İbrahim peyğəmbərin (ə.) 
Suriyadakı məqamını ziyarət etmişdir. Məhz orada Şeyx 
misilsiz əsərlərindən olan “Əl-Yəqin” əsərini yazmışdır. 1 
Bundan sonra Şeyx Qahirəyə səfər etmişdir.  
Şeyx 604-cü ildə yenidən Həcci ziyarət etmək üçün 
Məkkəyə getmişdir. Mənbələrin verdiyi məlumatlara görə, 
Şeyx 606-cı ildə Hələbdə və daha sonra 608-ci ildə 
Bağdadda olmuşdur. Bundan sonra bir daha Kəbəni 
ziyarət etmişdir. Daha sonra 611-ci ildə Həccə, Ümrə 
ziyarəti üçün getmişdir. Məhz bu zaman “Tərcümanül-
əşvaq” adlı divanını yazmışdır. 612-ci ilin Ramazan 
ayında Sivasda, 613-cü ildə isə Malatyada olmuşdur. 
Daha sonra isə 617-618-ci illərdə bir çox müridlərə 
Hələbdə dərs vermişdir. 
Şeyx İbn Ərəbi Konyada Məcduddin vəfat etdikdən 
sonra onun dul xanımı ilə ailə həyatı qurmuşdur. Beləcə 
                                                          
1
 Kuran mührü, s. 401 
 
– 60 – 
Sədrəddinin Qunəvinin də tərbiyəsini öz üzərinə 
götürmüşdür. Bundan sonra Şeyx səfərlərində Sədrəddini 
də özü ilə bərabər apamışdır. Şeyx vəfat edincəyədək 
Sədəddin Qunəvi ondan ayrılmadı. İsmayıl b. Sevdekin 
ilə bərabər Şeyxin ən böyük varisiydi. Məhz bu iki şəxs 
Şeyxin təriqətdəki imamlıq vəzifəsini davam etdirdilər. 
Kitablarının, xüsusən də “Fütuhat”ın nəşrini öz üzərlərinə 
götürdülər və onunla bərabər digər mühüm əsərlərinə 
şərhlər yazdılar. Qunəvinin dövrünün ən böyük şeyxləri 
ilə geniş əlaqəsi vardı. Onların arasında xüsusi rəğbət 
bəslədiyi şəxs isə Mövlanə Cəlaləddin Rumi idi. Hər iki 
şeyx Konyada yaşadıqları üçün bir-birlərini tez-tez ziyarət 
etmiş və bir çox müzakirələr aparmışlar. Bir-birlərinə 
böyük hörmət və diqqətlə yanaşardılar. Cəlaləddin Rumi 
vəfat etdikdə cənazə namazının Sədrəddinin qılmasını 
vəsiyyət etmişdir. Şeyx Sədrəddin də bu vəsiyyətə əməl 
etmişdir. 
Beləliklə, Şeyxin yolunu davam etdirən Şeyx 
Sədrəddin onun bir çox əsərlərini təbliğ edərək, onlara 
şərh yazaraq özündən sonra çox böyük miras qoyub 
getmişdir. 
Şeyx Muhyiddin ibn Ərəbi 620-ci ildə, yəni 60 
yaşında Şama gedərək ömrünün sonuna qədər, yəni 
təxminən 18 il burada yaşamışdır.1 Bundan sonra Şeyx 
Şamda vaxtının çoxunu ibadətlə, tələbələrə dərs 
verməklə, onları tərbiyə etməklə, kitab yazmaqla, saleh 
                                                          
1
 Kuran mührü, s. 415 
 
– 61 – 
insanları ziyarət etməklə, ona ünvanlanan suallara cavab 
verməklə keçirmişdir. Hər tərəfdən saysız-hesabsız 
müridlər isə Şeyx İbn Ərəbidən dərs almaq üçün Şam 
şəhərinə axışıb gəlirdilər. 
Şeyx “Füsusul hikəm” adlı əsərini də Şam şəhərində 
ömrünün sonlarına yaxın yazmışdır. Şeyx ən mühüm 
əsərlərindən olan “Füsus”u yazma səbəbini həmin əsərin 
ön sözündə belə qeyd etmişdir: 
“Şamda 627-ci ilin Məhərrəm ayının son on 
gecəsindən birində müjdəli bir yuxuda Peyğəmbəri (s.) 
gördüm. Əlində bir kitab var idi. Mənə dedi ki: “Bu, 
“Füsusul-hikəm” kitabıdır. Onu götür və insanlara çatdır 
ki, ondan yararlansınlar.” Bizə əmr edildiyi kimi, Allahı, 
Peyğəmbərini (s.) və bizdən olan əmir sahibini eşitdik və 
itaət etdik... Şübhəsiz ki, mən nəbi, ya da rəsul deyiləm. 
Sadəcə varisəm, axirətim üçün çox dəqiqliklə əməl 
etməkdəyəm.” 
Şeyxin “Futuhat” əsərindən başqa heç bir əsəri 
“Füsusul hikəm” əsəri kimi maraq cəlb etməmişdir. 
Şeyxin iki müridi – İbn Sevdekin və Sədrəddin Qunəvi 
başda olmaqla bu əsərə saysız-hesabsız şərhlər 
yazılmışdır. 
Əvvəldə qeyd etdiyimiz kimi, Şeyx Şamda ikən bir 
çox əsərlər qələmə almışdı. Dağınıq halda olan şeirlərinin 
çoxunu “Divanul-Məarif” adlandırdığı böyük həcmli 
divanında topladı. Kitablarına və risalələrinə son 
düzəlişlər edərək onları kamil şəkildə tamamladı. Bundan 
 
– 62 – 
əlavə “Kəşfül-məna ən sirri əsmail-hüsna”, “Səvabu 
qəzail-həvaic”, Sədrəddin Qunəviyə yazdığı “Əl-Fihrist” 
əsərləri kimi yeni kitablar da yazdı. Həcmcə ən böyük 
əsəri olan “Futuhat əl-Məkkiyyə” əsərini də üslub 
dəyişiklikləri ilə birlikdə ikinci dəfə yazaraq 
tamamlamışdır. Şamda ömrünün son iki ilində isə özünü 
daha çox ibadətə həsr etdi. Hal dili ilə “Nəsr” surəsini 
oxuyurdu. Bir çox böyük Şeyxlər onun ziyarətinə 
gəlirdilər. 
Şeyx 1240-cı ildə Şamda vəfat etdi. Ölüm anında isə 
onun ağzından yalnız “Allah” sözü çıxırdı.  
Şeyxin həyatda ikən göstərdiyi kəramətlər vəfatından 
sonra da bitməmiş, onun mübarək məzarı ətrafında 
qəribə hallar baş vermişdir. Onun məzarının 
aşkarlanması barədə məşhur bir rəvayət mövcuddur. 
Belə ki, Şeyx buyurmuşdur: 
 اذا َدخَل الّسني يف الّشني ظَهَر قرب حميي الدين
(“Sin” “şin”ə daxil olduqda Muhyiddinin qəbri zahir 
olar). 
Əllamə Seyid Məhəmmədhüseyn Hüseyni Tehrani 
Mühəddis Nişaburidən nəql edərək demişdir: “Yəni “sin”, 
Sultan Səlim, “şin”ə, Şama daxil olduqda Muhyiddinin 
qəbri aşkar olar. Muhyiddinin qəbri gizli idi. Sultan Səlim 
Osmani Şama daxil oldu, onun qəbrini aşkarladı və təmir 
etdi”. 
Şeyxin bu sözü başqa şəkildə də nəql olunmuşdur: 
 
– 63 – 
 بالشني السني يدخل حىت حقيقيت تعرفوا لن
(“Sin” “şin”ə daxil olana qədər siz mənim həqiqətimi 
bilməzsiniz). 
Şeyx özündən sonra çox böyük bir məktəb qoyub 
getmişdir. Onun təsəvvüf sahəsində gördüyü işləri demək 
olar ki, heç kim təkrarlaya bilməmişdir.  
 
Muhyiddin ibn Ərəbinin əsərləri 
“Əl-Futuhatul-Məkkiyyə fi mərifətil-əsraril-malikiyyə 
vəl-mülkiyyə” 
İbn Ərəbinin həcmcə ən böyük əsəridir. Müəllifin 
qeyd etdiyinə görə, bu əsərin yazılma səbəbi Qüds və 
Mədinəni ziyarət etdikdən sonra ilk dəfə olaraq Məkkəyə 
gedib Kəbəni ziyarət etdikdə ona gələn feyz və ilhamları 
Tunisdəki dostu Əbu Məhəmməd Əbdüləziz ilə Abdullah 
Bədr əl-Həbəşiyə açmaq və danışmaq arzusundan irəli 
gəlmişdir.1 Yenə bu əsərin önsözündə qeyd edildiyi kimi, 
İbn Ərəbi Peyğəmbəri (s.), digər peyğəmbərləri, 
mələkləri, övliyaları və alimləri bir gecə yuxuda görür. 
Onun əyninə ağ cübbə geyindirən Peyğəmbər (s.) İbn 
Ərəbinin minbərə çıxıb bir xütbə deməsini istəyir. 
Buyurulan vəzifəni yerinə yetirən ibn Ərəbi: “Ruhul-
Qudusdan gələn bir vəhy olan o xütbə “Fütuhat”ın 
                                                          
1
 Futuhat, c. I, s.12 
 
– 64 – 
önsözüdür” - demişdir.1 Bu kitab altı hissədən ibarətdir: 
mərifətlər, davranışlar, hallar, mənzillər, münazələlər 
(qarşılaşmalar, gözlənilməz görüşlər), məqamlar. 
İbn Ərəbi bu kitabı feyz və ilham alaraq yazdığını 
qeyd etmişdir. Bir yerdə isə o deyir: “Bu kitabı xalqa 
faydalı olsun deyə yazdıq, daha doğrusu mən yox, Allah 
yazdı. Onun üçün də hamısı Allahdan gələn feyzdən 
ibarətdir.”2 Məhz bu cəhətinə görə möhtəşəm əsərin 
müəyyən məqamlarını və hissələrini anlamaq çox çətin 
olur. Əslində İbn Ərəbinin yazdığı əsərlərin hər biri 
müəyyən dərəcədə feyzə dayandığı üçün onun 
əsərlərində bu xüsusiyyət özünü bariz şəkildə göstərir. 
Bunun üçün də tarix boyu “Fütuhat əl-Məkkiyyə” əsərilə 
bərabər başqa əsərlərinə də görkəmli elm adamları çox 
sayda şərhlər və izahlar yazmışlar. 
İbn Ərəbi dini, sosial, bəşəri və bütün başqa 
mövzularla əlaqədar olan hadisələrə öz fikir sisteminə 
uyğun şəkildə açıqlamalar etmişdir. İbn Ərəbinin həcmcə 
ən böyük əsəri olan “Fütuhat əl-Məkkiyyə” əsərində 
müəllif hər bir mövzuya toxunmuş və izahlar vermişdir. 
Bunun üçün də bu əsər elm xəzinəsi və təsəvvüf 
ensiklopediyası hesab edilir. 
 
“Füsusul-hikəm” 
                                                          
1
 Futuhat, c. III, 7 
2
 Futuhat, c. II, s. 92; c. IV, s. 502 
 
– 65 – 
İbn Ərəbinin ən çox oxunan, rəğbət göstərilən, 
şərhlər yazılan, başqa dillərə tərcümə edilən və ən çox 
mübahisəyə səbəb olan əsəridir. İbn Ərəbi Şamda ikən 
Peyğəmbəri (s.) yuxuda görür və dediklərini bir-bir, ən 
incə detalına qədər bu əsərdə yazdığını qeyd edir. 
Özündən heç bir şey əlavə etmədiyini deyən İbn Ərəbi 
əsərin yalnız Peyğəmbərin (s.) sözlərindən ibarət 
olduğunu və Peyğəmbərin (s.) tapşırığı ilə insanlara 
təqdim etdiyini deyir. İbn Ərəbi Peyğəmbərin kitabı ona 
təqdim edərək “Bunu xalqa təqdim et!” dediyini qeyd 
edərək əlavə edir ki,:” Mən, mənə nə verildisə onu təqdim 
edirəm. Bu sətirlərdə yazdıqlarım mənə nazil olan 
məlumatlardan başqa bir şey deyil. Mən nə 
peyğəmbərəm, nə də nəbi, amma onun varisiyəm və 
axirətim üçün çox dəqiqliklə əməl etməkdəyəm.” 
Nəqşibəndi təriqətinin məşhur şeyxi Məhəmməd 
Parsa demişdir: “Füsus ruhdur, Futuhat isə onun qəlbi”. 
“Füsusu oxuyan Peyğəmbərin (s.) izi ilə getməyi çox arzu 
edər.” Bu əsərin əsas xüsusiyyətlərindən biri burada 
vəhdəti-vücud nəzəriyyəsinin daha dəqiq və açıq şəkildə 
ortaya qoyulması və müəllifin yeni özünəməxsus istilahlar 
(terminlər) işlətməsidir. Bunun üçün İslam nəzəri 
fəlsəfəsinin əsasını qoyan İbn Ərəbinin bu istilahlarını 
ondan sonra gələn müxtəlif alimlər, sufilər, şairlər və 
başqaları istifadə etmişlər. 
İbn ərəbi “Füsus”u 27 bölümə ayırmış və hər bölümə 
bir peyğəmbərin adını vemişdir. Burada peyğəmbərlərin 
 
– 66 – 
adlarının verilməsində məqsəd onların şəxsiyyəti deyil, 
mənəvi həqiqətləridir. İbn Ərəbi təsəvvüfi məsələləri və 
həqiqətlərin hər birini bir peyğəmbər kimi təsəvvür etmiş, 
peyğəmbərlərlə də məsələlər arasında müəyyən 
uyğunluqlar qurmuşdur. 
“Əl-İsra ila Məqamil-Əsra” 
1189-cu ildə Fəsdə səc üslubunda qələmə aldığı bu 
əsərdə İbn Ərəbi Məhəmməd peyğəmbər (s.) kimi 
meraca çıxdığını, yalnız Peyğəmbərdən fərqli olaraq 
meracın cismani deyil, ruhani bir merac olduğunu qeyd 
etmişdir. 
 
“Tacur-rəsail və minhəcul-vəsail” 
Mosul, Mədinə və Məkkədə ikən aldığı ilhamları 
dəqiqliyi ilə günbəgün qeyd edən müəllif bu əsərini Kəbə 
ilə özü arasında keçən söhbətlər və səkkiz məktub 
halında qələmə almışdır. Bu məktubların hər biri Allahın 
müəyyən isimlərinin qarşısına “qul” kəlməsi əlavə 
edilərək adlandırılmışdır. 
 
“Kitabul-Əsfar” 
İbn Ərəbi bu əsərində təsəvvüfi səfərlərdən bəhs 
edir. Müxtəlif mənəvi seyrləri qeyd edərək müxtəlif 
peyğəmbərlərin səfərlərinə işarə etmişdir. Səfər isə üç 
cürdür: “Onun qatından, Onun qatına və Onda” 
 
 
– 67 – 
“Hilyətül-abdal” 
Bu qiymətli əsərdə təsəvvüf yoluna girənləri “abdal” 
övliya mərtəbəsinə çatdıran dörd əsasdan bəhs edilir. 
Bunlar “az yatmaq, az danışmaq, az yemək və inziva”dır. 
Şeyx, bu əsaslarla birlikdə müəyyən xüsusiyyətləri qeyd 
edərək onları dəqiqliklə yerinə yetirəcək bir kimsənin 
övliya dərəcəsinə çatacağını qeyd etmişdir. İbn Ərəbi 
abdal adlandırdığı övliya zümrəsinə bir çox əsərlərində 
geniş yer vermişdir. Bir çoxu ilə də özü şəxsən 
görüşdüyünü demişdir. 
 
“Ət-Tədbiiratul-ilahiyyə fi islahil-məmləkətil-insaniyyə” 
İbn Ərəbi bu əsərində Aristotelin siyasətə dair əsərini 
öz təsəvvüfi düşüncələri və fikir sistemi çərçivəsində 
açıqlamışdır. 
 
“Ənqaul-murib fi mərifəti Xətmil-övliya və şəmsil-
məğrib” 
Bu əsərində İbn Ərəbi insanla aləmi müqayisə edir, 
xətmül-övliya Mehdinin (ə.) məqamlarını qeyd etməyə 
çalışmışdır. 
 
“Ruhul-Qüds fi muhasəbətin-nəfs” 
İbn Ərəbi bu əsəri Tunisdə yaşayan dostu əl-
Mehdəviyə xitab şəklində yazmışdır. Bu əsər İbn Ərəbinin 
həyatı, yetişmə tərzi, müəllimləri və ruhi təcrübələri 
haqqında çox dəyərli məlumatları əks etdirməkdədir. Eyni 
 
– 68 – 
zamanda İbn Ərəbi bu əsərdə bəzi sufiləri tənqid 
etmişdir.  
 
“Tərcümanül-əşvaq” 
Əsasən, qəzəllərdən ibarət bu divanın girişində 
nəsrlə yazılmış giriş yer tutur. İbn Ərəbi, mövzusu İlahi 
eşqi tərənnüm edən şerlərini insan sevgisi və qadın eşqi 
şəklində dilə gətirmişdir. Müəyyən tənqidlərdən sonra 
buraya əlavə olaraq şərh yazmışdır. Bu şeirlər ilk 
baxışdan Nizam adlı qıza deyilmişsə də, əslində 
mövzunun əsl məğzi ilahi sevgi və eşqdir. 
 
Divan 
İbn Ərəbinin təsəvvüfi şerləri burada öz əksini tapır. 
Əslində, “Divanül-məarif” adı altında yığılmış divanın tam 
nüsxəsi dövrümüzə qədər gəlib çıxmamışdır. Yalnız bu 
divanın bir hissəsi olan “Divanül-kəbir” tam halda bizə 
gəlib çatmışdır. 
 
“Məvaqiun-nücum” 
Bu əsərdə, şeyx olmadan seyri-sülukun mümkün 
olduğu və bunun keyfiyyətindən bəhs edilir. 
 
 
 
– 69 – 
İbn ərəbinin digər əsərləri: 
 
“Rəhmətun minər-Rəhman fi təfsiri və işarətil-Quran” 
“Mişkatül-ənvar” 
“Təfsiruş-şeyxil-əkbər” 
“Əl-Kuratul-mübarək” 
“Şəcərətül-vücud vəl-bəhrul-məvrud” 
“Əl-Hücub” 
“Kitabul-fəna fil-müşahədə” 
“Muhadərətul-əbrar və musamərətul-əxyar” 
“Risalətül-ənvar” 
“Risalətül-ittihadil-kövni” 
“Əl-Əmrül-muhkəm” 
“Tuhfətus-səfərə” 
“Tənəzzülül-əmlak” 
“Təhzibul-əxlaq” 
“Təvəccühatul-huruf” 
“Hövzül-həyat” 
“Risalətul-vücudiyyə” 
“Şərhu şətrəncil-arifin” 
“Əs-Səlatul-feyziyyə” 
“Əs-Sələvatul-əkbəriyyə” 
“Əl-Fövzul-əsna” 
“Tərbiyətüt-tuyur” 
“Kəşful-qita” 
“Kunhu ma la buddə lil-mürid” 
 
– 70 – 
“Əl-Bilqu fil-hikmə” 
“Əl-Cəvabul-müstəqim” 
 
İstifadə edilmiş ədəbiyyat siyahısı 
1. Futuhat əl-Məkkiyyə, cild I, II, III, IV 
2. Ruhül Qüdus fi mühasəbətin nəfs, Şam, 1970 
3. Divanul-Kəbir, Beyrut, 1996 
4. Kuran Mührü, Istanbul, 2007 
5. Füsusul-Hikəm 
Cəfər Həsənov  
  
 
– 71 – 
Tərcümənin xüsusiyyətləri barədə 
Oxucuların ixtiyarında olan bu kitab İbn Ərəbinin 
“Şəcərətül-kövn” əsərinin Azərbaycan dilinə tərcüməsi, 
ümumiyyətlə isə İbn Ərəbi yaradıcılığından dilimizə olan 
ilk tərcümədir. Bu tərcümə işi “Şəcərətül-kövn” əsərinin h. 
1388-ci (m. 1968) ildə Misirdə çap olunmuş nüsxəsi 
əsasında həyata keçirilmişdir. 
Orijinal əsər klassik ərəb dilində, səc (qafiyəli nəsr) 
üslubunda yazıldığından onun tərcüməsində də həmin 
üsluba riayət olunmasına mümkün qədər səy göstərilmiş, 
ənənəvi bəlağət qorunub saxlanmışdır. Əsər boyu müasir 
Azərbaycan dilində işlək olmayan ərəb mənşəli sözlərdən 
mümkün qədər az istifadə edilmişdir. İstifadə olunduğu 
hallarda isə həmin sözlərin Azərbaycan dilinin lüğət 
fonduna daxil olub-olmaması dəqiqliklə araşdırılmış və 
onların mənası Azərbaycan dilinin izahlı lüğətinə əsasən 
haşiyədə əlavə edilmişdir. Orijinal əsərdə dini, irfani və 
təsəvvüfi teminlər geniş yerə malikdir. Həmin terminlərin 
dilimizə tərcümə olunmasının orijinal fikrin təhrifinə gətirib 
çıxarması və o terminlər haqqında məlumatı olmayan 
oxucularımızın maariflənməsinin zəruriliyi nəzərə alınaraq 
bəzi sözlər olduğu kimi saxlanılmış, haşiyədə isə onların 
tərcüməsi, zəruri olduğu halda geniş izahı verilmişdir. 
Əsər boyu müəllifin istifadə etdiyi Quran ayələrinin 
tərcüməsində Əlixan Musayevin işlədiyi Quran 
tərcüməsindən istifadə olunmuşdur. Ərəb və Azərbaycan 
dillərində cümlədəki söz sırası bir-birindən fərqləndiyinə 
 
– 72 – 
görə, İbn Ərəbinin ayələrdən etdiyi çıxarışların və mətnə 
saldığı hissələrin təcüməsi adı çəkilən təcüməçinin Quran 
tərcüməsi ilə uyğun gəlmədiyindən həmin hissələr 
kontekstə müvafiq şəkildə “Şəcərətül-kövn” əsərinin 
tərcüməçisi və ya redaktoru tərəfindən Azərbaycan dilinə 
çevrilmişdir. Orijinal əsərdə ayələrin və hədislərin, əksər 
hallarda, cümlənin bir hissəsi olaraq mətnə daxil edilməsi 
və ərəb dilini bilməyən oxucularımızın da bu dilin 
gözəlliyindən yararalanması nəzərə alınaraq ayələrin və 
hədislərin Azərbaycan dilində oxunuşu verilmişdir. 
Əsərin tərcüməsinin xüsusiyyətlərini ümumi olaraq 
aşağıdakı kimi qruplaşdırmaq olar: 
1. Böyük mötərizə içərisindəki hissələr orijinal 
mətndə olmayıb müəllifin fikrinin daha dəqiq başa 
düşülməsi və ya tərcüməsi bir sözlə ifadə edilə bilməyən 
sözlərin mənalarının tam əhatə olunması məqsədilə  
tərcümə mətninə əlavə edilmişdir. 
2. Kiçik mötərizə içərisindəki hissələr orijinal 
mətndəki bəzi söz və ifadələri izah etmək üçün 
verilmişdir. 
3. Mətnin orijinallığını qoruyub saxlamaq və ərəb dili 
qanunlarının pozulmasının qarşısını almaq məqsədilə 
zəruri məqamlarda apostrofdan istifadə olunmuşdur. 
4. Əsərin tərcüməsində, terminlər və xüsusi adlar 
istisna olmaqla, Azərbaycan dilinin orfoqrafiya lüğətindən 
kənar heç bir ərəb-fars mənşəli sözdən istifadə 
edilməmişdir. 
 
– 73 – 
 
 
 
 
 
 
 
 
 
 
 
 
V A R L I Q  A Ğ A C I 
  
 
– 74 – 
 ﴾السََّما يف  َوفَ ْرع َها ثَاِبت   اَأْصل هَ  طَيَِّبة   َكَشَجرة   طَيَِّبةا  َكِلَمةا  َمَثلا  الّله   َضَربَ ﴿
Allahın məsəl çəkdiyi gözəl söz kökü (yerdə) möhkəm olan, 
budaqları isə göyə yüksələn gözəl bir ağac kimidir.
1
 
 
Rəhman və Rəhim olan Allahın adı ilə 
Zatı tək, sifətlərində şəriksiz olan Allaha həmd olsun. 
O, üzü cəhətlərdən, qüdsiyyəti mühdəsatdan2, ayağı 
istiqamətlərdən, əli hərəkətlərdən, gözü qırpınmaqdan, 
qüdrəti nöqsanlardan, eyniləşməsi bağlılıqlardan, iradəsi 
(istəyi) şəhvətlərdən (həvəslərdən) münəzzəhdir. Ondan 
sifət alanların çoxluğu ilə onun sifətlərində çoxluq 
yaranmaz, bütün istəklərin müxtəlifliyindən onun 
iradəsinə ixtilaf yol tapmaz. “Kun”3 kəlməsi ilə bütün 
aləmləri [ardıcıl] yaratmış və onunla bütün varlıqları 
meydana gətirmişdir. Elə bir varlıq yoxdur ki, [o sözün] 
gizli sehrindən çıxmasın və elə bir gizlilik yoxdur ki, onun 
[dərin qatlarda] mühafizə olunan sirrindən doğulmuş 
olmasın. 
Allah-Təala buyurur: 
                                                          
1
 İbrahim, 24; “Allahın necə məsəl çəkdiyini görmürsənmi? Gözəl söz kökü 
yerdə möhkəm olan, budaqları isə göyə yüksələn gözəl bir ağac kimidir.” 
2
 Mühdəsat – mühdəs varlıqlar; “mühdəs” qədim varlığın əksinə olub 
sonradan yaranan deməkdir. 
3
 Kun – Ol! Bu söz ərəb dilində iki hərfdən ibarətdir; “Kaf”, yəni “k” hərfi və 
“nun”, yəni “n” hərfi. 
 
– 75 – 
َا قَ ْول َنا ِلَشْيء  ِإَذا أََرْدنَاه  َأن ن َّق وَل َله  ك ن فَ َيك ون  ﴿  ﴾ِإَّنَّ
[innəma qəvluna li-şəy`in iza ərədnahu ən nəqulə 
ləhu kun fə-yəkun] 
(Biz  bir şeyi istədikdə, ona ancaq “ol” deyirik, o da olur.)1 
Varlıqlara və onların təkvininə2, gizli sirrlərə və 
onların tədvininə3 baxdıqda bütün varlığı bir ağac 
şəklində gördüm ki, onun da nurunun əsli “kun” 
toxumundandır. “Kövniyyə” “kaf”ı4 
 ﴾َناك مْ َخَلقْ  ََنْن  ﴿
[nəhnu xələqnakum] 
(Biz sizi yaratdıq)5 toxumunun tozlanması ilə yetişmişdir. 
Bu toxumun (“kaf”ın) əkilməsindən 
 ﴾ِإنَّا ك لَّ َشْيء  َخَلْقَناه  ِبَقَدر  ﴿
[inna kullə şəy`in xələqnahu biqədər] 
(Biz, həqiqətən də, hər şeyi qədərincə yaratdıq)6 meyvəsi 
hasil olmuşdur. Bundan da kökü eyni olan iki müxtəlif 
budaq meydana gəlmişdir. Bu [kök] iradə, onun qolu isə 
                                                          
1
 Nəhl, 40 
2
 Təkvin – yaranma, var olma 
3
 Tədvin – tərtibetmə 
4
 Kaf – ərəb dilində “k” hərfinin adı;  yəni, “kövn” sözünün birinci hərfi 
5
 Vaqiə, 57; “Sizi Biz yaratdıq. Bəs nə üçün təsdiq etmirsiniz?” 
6
 Qəmər, 49; 
 
– 76 – 
qüdrətdir. Beləliklə də, “kaf”ın cövhərindən iki müxtəlif 
məna zahir olmuşdur: kamaliyyə “kaf”ı  
 ﴾ِديَنك مْ  َلك مْ  َأْكَمْلت   اْليَ ْومَ ﴿
[əl-yəvmə əkməltu ləkum dinəkum] 
(Bu gün dininizi sizin üçün kamil etdim)1 [ayəsi] və 
küfriyyə “kaf”ı  
 ﴾َكَفرَ  مَّن َوِمن ْه م آَمنَ  مَّنْ  َفِمن ْه م﴿
[fə-minhum mən amənə və minhum mən kəfər] 
(Onlardan kimisi iman gətirdi, kimisi də inkar etdi)2 
[ayəsidir]. Sonra isə “nun”un cövhəri zahir oldu; nəkərə 
(qeyri-müəyyənlik) “nun”u və mə`rifə (müəyyənlik) “nun”u. 
[Allah-Təala] əzəli istəyin hökmünə əsasən, yoxluq 
                                                          
1
 Maidə, 3; “Leş, qan, donuz əti, Allahdan başqasının adı ilə kəsilmiş, 
boğulmuş, döyülüb öldürülmüş, (hündür bir yerdən) yıxılıb gəbərmiş, 
buynuzlanıb öldürülmüş, yırtıcı heyvan tərəfindən parçalanıb yeyilmiş, -
ölməmiş kəsdikləriniz istisnadır, dik qoyulmuş daşlar (bütlər və s.) üzərində 
kəsilmiş heyvanlar və fal oxları ilə qismət axtarmanız sizə haram edildi. 
Bunlar günahdır. Bu gün kafirlər (sizi) dininizdən (döndərməkdən) əllərini 
üzdülər. Onlardan qorxmayın, Məndən qorxun. Bu gün dininizi sizin üçün 
kamil etdim, sizə olan nemətimi tamamladım və bir din olaraq sizin üçün 
İslamı bəyənib seçdim. Hər kəs günaha meyl etməyərək aclıq üzündən 
(haram olanlardan istifadə etməyə) məcbur olarsa, bilsin ki, Allah 
Bağışlayandır, Rəhmlidir.” 
2
 Bəqərə, 253; “Biz o elçilərin bəzisini digərlərindən üstün etdik. Onlardan 
bəzisi ilə Allah danışmış, bəzisini isə dərəcələrə yüksəltmişdir. Biz Məryəm 
oğlu İsaya açıq-aydın dəlillər verdik və onu müqəddəs ruh (Cəbrayıl) ilə 
qüvvətləndirdik.Əgər Allah istəsəydi, onlardan sonra gələnlər özlərinə açıq-
aydın dəlillər gəldikdən sonra bir-birləri ilə vuruşmazdılar. Lakin onlar ixtilaf 
etdilər. Onlardan kimisi iman gətirdi, kimisi də inkar etdi. əgər Allah istəsəydi, 
onlar bir-birləri ilə vuruşmazdılar.Lakin Allah istədiyini edir.” 
 
– 77 – 
“kun”undan [varlıqları] aşkar etdikdə öz nurundan onların 
üzərinə saçdı. Həmin nur kimə yetişdisə, [o şəxs] “kun” 
toxumundan meydana gələn varlıq ağacının surətinə  
diqqətlə nəzər saldı və “kaf”ın sirrində  
رَ  ك نت مْ ﴿  ﴾أ مَّة   َخي ْ
[kuntum xəyrə ummə] 
(Siz ən xeyirli ümmətsiniz)1 [ayəsinin] timsalı ona əyan 
oldu. “Nun”un şərhindən isə 
ْسَلمِ  ْدرَه  صَ  اللَّه   َشرَحَ  أََفَمن﴿  ﴾رَّبِّهِ  مِّن ن ور   َعَلى فَ ه وَ  ِلْْلِ
[əfə-mən şərəhəllahu sədrəhu lil-islami fə-huvə əla nurin 
min rəbbihi] 
(Allahın, köksünü İslam üçün açdığı və Rəbbinin nura 
yönəltdiyi şəxs)2 [ayəsi] ona aydın oldu. 
Həmin nurdan yayınıb kənarda qalan kimsəyə 
gəldikdə isə, ondan “kun” sözü ilə nəzərdə tutulan 
mənanın açıqlaması tələb olundu. Beləliklə, [həmin şəxs 
o sözün] oxunuşunda yanıldı və ümidləri puça çıxdı. 
“Kun”un zahirinə baxdı və onu küfr “kaf”ı ilə nəkərə  
“nun”u zənn etdi, beləliklə də, kafirlərdən oldu. 
                                                          
1
 Ali-İmran, 110; “Siz insanlar üçün üzə çıxarılmış ən xeyirli ümmətsiniz; 
(onlara) yaxşı işlər görməyi əmr edir, pis əməlləri qadağan edir və Allaha 
iman gətirisiniz. Kitab əhli də iman gətirsəydi, əlbətdə, onlar üçün yaxşı 
olardı. Onların arasında iman gətirənlər də vardır. Əksəriyyəti isə (haqq 
yolunu) azmış fasiqlərdir.”  
2
 Zumər, 22; “Məgər Allahın, köksünü İslam üçün açdığı və Rəbbinin nura 
yönəltdiyi şəxs (kafirlə eyni ola bilərmi?) Qəlbi Allahın Zikrinə qarşı sərt 
olanların vay halına! Onlar həqiqətən azğınlıq içindədirlər.” 
 
– 78 – 
Hər bir məxluqun “kun” sözündən nəsibi həmin sözün 
və [o sözün ayrı-ayrılıqda] hərflərinin oxunuşundan 
anladığı [mənalar] və onun gizliliyinin sirlərindən 
müşahidə etdiyi [həqiqətlər] qədərdir.  
Bunun dəlili Peyğəmbərin (s.) sözüdür:  
“Allah öz məxluqatını zülmət içərisində yaratdı, sonra 
öz nurundan onların üzərinə səpdi. Kimə həmin nur 
toxundusa, o hidayət olundu. Kim həmin nurdan kənarda 
qaldısa, azdı və məhv oldu.” 
Adəm vücud dairəsinə baxdıqda hər bir mövcud 
varlığı varlıq dairəsində dövr edən gördü. Biri oddan, biri 
isə torpaqdandır.1 Sonra həmin dairəni “kun”un sirləri 
üzərində gördü. [Varlıqlar] nə qədər dairə vurub dönsələr 
də, nə qədər [ətrafa] uçub səpələnsələr də, yenə onun 
üzərinə qayıdır və onun ətrafına dövr edirlər. Nə 
dayanmırlar, nə də ondan üz çevirmirlər. 
Biri [ona baxdıqda] kamal “kaf”ını və mə`rifə “nun”unu 
müşahidə etdi. Biri isə küfr “kaf”ını və nəkərə “nun”unu 
gördü. 
O (həmin baxanlardan hər biri), öz müşahidə etdiyi 
qədər “kun” dairəsinin nöqtəsinə qayıtdı. Yaradılmışın 
Yaradanın istəyindən kənara çıxmağa ixtiyarı yoxdur. 
                                                          
1
 Bütün məxluqata işarədir. Yəni xəlq edilən hər bir varlığın xilqətində od və 
ya torpaq mövcuddur. Od nurun, torpaq zülmətin nişanəsidir. Bütün varlıq 
aləmi nur və zülmətin qarışığıdır. İbn Ərəbi burada bütün varlıqları oddan 
yaradılanlar və torpaqdan yaradılanlar kimi iki qismə bölərək bu şəkildə qeyd 
etmişdir. 
 
– 79 – 
Əgər varlıq ağacının budaqlarının müxtəlifliyinə və 
meyvələrinin növlərinə baxsan, bilərsən ki, onun kökü 
“kun” toxumundan nəşətlənir və ondan meydana gəlir. 
Adəm təlim məktəbinə daxil edildikdə və bütün adlar 
[ona] öyrədildikdə [Adəm] “kun” [sözünün] surətinə nəzər 
saldı, yaradanın yaradılmışdan istəyinə diqqət etdi. Təlim 
alan (Adəm) “kun”un “kaf”ında “kənziyyə” (xəzinə) “kaf”ını 
müşahidə etdi;  
 ﴾أ ْعَرفَ  ك ْنت  َكن ْزاا ََمِْفيًّا ََل أ ْعَرف  فََأْحَبْبت  أنْ ﴿
[kuntu kənzən məxfiyyən la u`rifu fə-əhbəbtu ən u`rəfə] 
(Gizli bir xəzinə idim, tanınmırdım, tanınmaq istədim).1 
“Nun”un sirrində isə “ənaniyyət” (mənlik) “nun”unu gördü. 
  ﴾أَنَا ِإَلَّ  إَِلهَ  ََل  اللَّه   أَنَا ِإنَِّن ﴿
[innəni ənəllahu la ilahə illa əna] 
(Həqiqətən, Mən Allaham! Məndən başqa heç bir məbud 
yoxdur).2 
Beləliklə, [“kun” sözünün] oxunuşu düzəlib arzular çin 
olanda [Haqq] ona (Adəmə) “kənziyyə” “kaf”ından 
“təkrim” (şərəfləndirmə) “kaf”ını əyan etdi; 
  ﴾آَدمَ  َبِن  َكرَّْمَنا َوَلَقدْ ﴿
[və ləqəd kərrəmna bəni adəm] 
                                                          
1
 Qüdsi hədisdir, mənbələrdə müxtəlif formalarda nəql olunmuşdur. İbn 
Ərəbinin nəql etdiyi formanın tərcüməsi belədir: “gizli bir xəzinə idim, 
tanınmırdım, tanınmaq istədim”. 
2
 Taha, 14; “Həqiqətən, Mən Allaham! Məndən başqa heç bir məbud yoxdur. 
Mənə ibadət et və Məni xatırlamaq üçün namaz qıl!” 
 
– 80 – 
(Biz Adəm oğullarını hörmətli etdik)1. Həmçinin, 
“kuntiyyət” (yaranış, var olma) “kaf”ını [əyan etdi];  
اك  ﴿  ﴾ْنت  َله  ََسْعاا َوَبَصراا َويَدا
[kuntu ləhu səm`ən və bəsərən və yəda] 
(Onun qulağı, gözü və əli olaram)2. Sonra onun üçün 
“ənaniyyət” “nun”undan “nur” “nun”u çıxartdı; 
 ﴾َوَجَعْلَنا َله  ن وراا ﴿
[və cəəlna ləhu nurən] 
(Biz ona nur bəxş etdik)3. Buna da, “nemət” “nun”u 
birləşdi; 
 ﴾ُت ْص وَها َلَ  الّلهِ  نِْعَمةَ  تَ ع دُّواْ  َوِإن﴿
[və in təuddu ni`mətəllahi la tuhsuha] 
(Əgər Allahın nemətlərini saymalı olsanız, onları sayıb 
qurtara bilməzsiniz)4. 
                                                          
1
 İsra, 70; “Biz Adəm oğullarını hörmətli etdik, onları quruda və dənizdə 
(minik üstündə) daşıdıq, onlara pak ruzilər verdik və onları yaratdıqlarımızın 
çoxundan xeyli üstün elədik.” 
2
 Qüdsi hədisdir, müxtəlif formalarda nəql olunmuşdur. “Bəndə nafilələrlə 
mənə, mən onu sevənə qədər yaxınlaşmağa davam edər, əgər onu sevsəm 
onun qulağı, dili, əli və ayağı olaram. Beləliklə, o, mənimlə eşidər, mənimlə 
görər, mənimlə danışar və mənimlə gəzər.” 
3
 Ənam, 122; “Məgər ölü ikən diriltdiyimiz və özünə də insanlar arasında 
gəzmək üçün nur verdiyimiz şəxs qaranlıqlar içində qalıb oradan çıxa 
bilməyən kəs kimi ola bilərmi? Kafirlərə gördükləri işlər beləcə 
gözəlləşdirildi.” 
4
 Nəhl, 18; “Əgər Allahın nemətlərini saymalı olsanız, onları sayıb qurtara 
bilməzsiniz. Həqiqətən, Allah Bağışlayandır, Rəhmlidir.” 
 
– 81 – 
İblisə gəldikdə isə, Allah ona lənət etsin, o, qırx min il 
təlim məktəbində qalıb “kun” sözünün hərflərini incələdi. 
Öyrədən onun ixtiyarını özünə verdi, onu öz gücünün və 
qüvvəsinin öhdəsinə buraxdı. O, “kun” sözünün surətinə 
baxırdı ki, həmin surətdə küfr ”kaf”ını  müşahidə etsin. 
Beləliklə, təkəbbürləndi  
 ﴾َواْسَتْكبَ رَ  َأَب ﴿
[əba vəstəkbər] 
(İmtina edib təkəbbür göstərdi)1. [Eyni zamanda 
“kun”dakı] “nun”u isə “nar” (od, alov) “nun”u [kimi]  
görsün; 
 ﴾نَّار   ِمن َخَلْقَتِن ﴿
[xələqtəni min nar] 
(Sən məni oddan yaratmısan)2 [ayəsinin mənası zühur 
etdi]. [Sonda] “küfr” “kaf”ı ilə “nar” (alov) “nun”u birləşdi 
[və nəticədə] 
 ﴾ِفيَها َفك ْبِكب وا﴿
[fə-kubkibu fiha] 
(Onlar oraya yuvarlanarlar)1 [ayəsinin mənası təcəlla 
etdi]. 
                                                          
1
 Bəqərə, 34; “Bir zamanlar Biz mələklərə: “Adəmə səcdə edin”- dedikdə, 
İblisdən başqa (hamısı) səcdə etdi. O imtina edib təkəbbür göstərdi və kafir 
oldu.” 
2
 Əraf, 12; “(Allah) Dedi: “Mən sənə əmr etdikdə sənə səcdə etməyə nə 
mane oldu?” (İblis) Dedi: “Mən ondan daha üstünəm. Çünki sən məni oddan, 
onu isə palçıqdan yaratmısan.” 
 
– 82 – 
Adəm bu ağacın müxtəlifliyinə, növbənöv güllərinə və 
meyvələrinə baxdıqda 
 ﴾اللَّه   أَنَا ِإّنِّ  ﴿
[inni ənəllah] 
(Mən Allaham)2 budağından möhkəm yapışdı. Ona nida 
gəldi: “Meyvələrin hər biri tövhiddir və [onların hər biri]  
fərdiyyət kölgəsi altındadır. 
 ﴾ْقَربَاتَ  َوَلَ  ﴿
[və la təqrəba] 
(Yaxınlaşmayın).3”  [Belə olduqda] Şeytan ona 
 ﴾ََل َما فَ َوْسَوسَ  ﴿
[fə-vəsvəsə ləhuma] 
(O ikisinə vəsvəsə etdi)4 budağı ilə yaxınlaşmaq istədi və 
َها فََأَكَل  ﴿  ﴾ِمن ْ
[fə-əkəla minha] 
                                                                                                                           
1
 Şüəra, 94; “Onlar azğınlarla birlikdə (Cəhənnəmə) atılarlar.” 
2
 Qəsas, 30; “Musa oraya gəlib çatdıqda sağ tərəfindəki vadinin yaxınliğinda 
olan mübarək yerdəki ağac tərəfdən ona nida gəldi: “Ey Musa! Aləmlərin 
Rəbbi olan Allah Mənəm!” 
3
 Bəqərə, 35; “Biz dedik: “Ey Adəm! Sən zövcənlə birlikdə Cənnətdə sakin ol 
və orada rahatlıqla nemətlərimizdən istədiyiniz yerdə yeyin (için), təkcə bu 
ağaca yaxınlaşmayın! Yoxsa zalımlardan olarsınız.” 
4
 Əraf, 20; “Şeytan onların bir-birindən gizli qalan ayıb yerlərini özlərinə 
göstərmək üçün onlara pıçıldayıb dedi: “Rəbbiniz sizə bu ağacı yalnız oan 
görə qadağan etmişdir ki, siz mələk və ya (Cənnətdə) əbədi qalanlardan 
olmayasınız.” 
 
– 83 – 
(Ondan yedilər)1 və enişə sürüşüb düşdülər. 
 ﴾َوَعَصى ﴿
[və əsa] 
(Asi oldu)2. [Sonra] 
 ﴾أَنف َسَنا ظََلْمَنا َرب ََّنا ﴿
[rəbbəna zələmna ənfusəna] 
(Ey Rəbbimiz! Biz özümüzə zülm etdik)3 budağından 
möhkəm tutub saxladı. Onlara 
 ﴾فَ تَ َلقَّى ﴿
[fə-təlləqa] 
(öyrəndi)4 meyvəsi endirildi. 
Şəhadət günündə [Zərr aləmində]5 şahidlərin gözü 
önündə 
                                                          
1
 Taha, 121; “İkisi də ondan yedilər və ayıb yerləri özlərinə göründü. Onlar 
üstlərinə Cənnət (ağaclarınnı) yarpaqlarından örtməyə başladılar. Beləliklə, 
Adəm Rəbbinə asi olub səhv yol tutdu.” 
2
 Həmin ayə (Taha, 121) 
3
 Əraf, 23; “Hər ikisi: “Ey Rəbbimiz! Biz özümüzə zülm etdik. Əgər bizi 
bağışlamasan və bizə rəhm etməsən, əlbətdə, ziyana uğrayanlardan olarıq”- 
dedilər.” 
4
 Bəqərə, 37;  “Adəm (tövbə etmək üçün) Rəbbindən kəlmələr öyrəndi, O da 
onun tövbəsini qəbul etdi. Doğrudan da O, tövbələri qəbul edəndir, 
Rəhmlidir.” 
5
 Şəhadət günü və ya Zərr aləmi – İnsan yaradılışının müəyyən mərhələsi ilə 
əlaqədardır. Bu mərhələdə Allah-Təala Adəmi xəlq etdikdən sonra onun 
sülbündən yaranacaq bütün insanların zərrələrini çıxarmışdır. Əql və şüura 
malik olan bu zərrələrin danışma qüvvəsi olmuşdur. Allah bunu onları 
özlərinə şahid tutmaq üçün etmişdir. Bunun üçün bu mərhələ  şəhadət günü, 
 
– 84 – 
 ﴾ِبَربِّك مْ  أََلْستَ  ﴿
[ələstu bi-rəbbikum] 
(Mən sizin Rəbbiniz deyiləmmi?)1 - deyə xitab edildikdə 
hər kəs görə bildiyi və eşidə bildiyi qədər şahid oldu. 
Sonra hamısı [həmin çağırışın] cavabında yekdil olub 
 ﴾بَ َلى قَال واْ  ﴿
[qalu bəla] 
(Dedilər: “Bəli!”)2. Lakin ixtilaf, şəhadət vermə 
baxımından baş verdi. [Allahın öz] zatının cəmaliyyəsinə 
şahid gətirdiyi kəs şəhadət verdi ki, 
 ﴾َشْيء   َكِمْثِلهِ  لَْيسَ  ﴿
[ləysə kə-mislihi şəy`] 
(Onun heç bir bənzəri yoxdur)3. [Onun öz] sifətlərinin 
cəmaliyyəsinə şahid gətirdiyi kəs isə şəhadət verdi ki, 
 ﴾اْلق دُّوس   اْلَمِلك   ه وَ  ِإَلَّ  إَِلهَ  ََل  ﴿
                                                                                                                           
onun baş verdiyi aləm isə Zərr aləmi adlanır. Lakin ruh cismə verildikdə 
intuitiv qüvvəsini itirir. Belə olduqda şəhadəti də təbii olaraq unutmuş olur. 
Onun üçün insan Zərr aləmində verdiyi şəhadəti xatırlaya bilmir. 
1
 Əraf, 172; “Bir zaman Rəbbin Adəm oğullarının bellərindən onların 
törəmələrini çıxarmış və : “Mən sizin Rəbbiniz deyiləmmi?”- deyə onları 
özlərinin əleyhinə şahid tutmuşdur. Onlar : ”Bəli, biz şahid olduq!”- 
demişdilər. (Bu ona görədir) ki, siz Qiyamət günü: “Biz bundan xəbərsiz 
idik!”- deməyəsiniz.” 
2
 Əraf, 172; 
3
 Şura, 11; “(Allah) Göyləri və yeri Yaradandır. O sizin üçün özünüzdən 
zövcələr, heyvanlardan da cütlər yaratdı. O sizi bu yolla çoxaldır. Onun heç 
bir bənzəri yoxdur. O, Eşidəndir, Görəndir.” 
 
– 85 – 
[la ilahə illa huvəl-məlikul-quddus] 
(O, Özündən başqa heç bir Məbud olmayandır, 
hökmrandır, müqəddəsdir)1. Bir kimsəni də öz 
məxluqatının gözəllərinə şahid gətirdi. Görünənin 
müxtəlifliyindən onların şəhadətində ixtilaf yarandı. Bir 
dəstə Onu məhdud, bir dəstə [ümumiyyətlə] mövcud 
olmayan, digər bir dəstə isə böyük daş-qaya kimi gördü. 
Bunların hamısı 
 ﴾ي ِصيبَ َنا لَّن ق ل ﴿
[qul lən yusibəna] 
(De: “Bizim başımıza heç nə gəlməz”)2 hökmündədir. O 
öz dairəsinin nöqtəsi ətrafında dönən və toxumunun əsli 
üzərində sabit qalan “kun” sözünün sirrində gizlidir. Bu 
toxum varlıq ağacı, onun meyvələri və [onun] surətindəki 
mənalar üçün [hazır] bir dən oldu. Yaradılmışa bir 
nümunə, mövcud olana isə bir timsal vermək istədim. 
[Deyilən] sözlərdən, [edilən] hərəkətlərdən və [yaşanan] 
hallardan heç bir yol hasil olmadı. [Bunun üçün] “kun” 
toxumunun əslindən yetişən ağacın misalını verdim. 
Kainatda baş verən azalma və artma, qeyb və şəhadət, 
küfr və iman kimi hadisələr, [həyata keçirilən] əməllərdən 
                                                          
1
 Həşr, 23; “O, Özündən başqa heç bir Məbud olmayan, Hökmran, 
Müqəddəs, Pak, (haqqı) təsdiq edən, (hər şeyi) müşahidə edən, Qüdrətli, 
Qadir, Məğrur Allahdır. Allah onların Ona şərik qoşduqlarından ucadır.” 
2
 Tövbə, 51; “De: Allahın bizim üçün yazdığından başqa bizim başımıza heç 
nə gəlməz. O bizim Himayədarımızdır. Qoy möminlər yalnız Allaha təvəkkül 
etsinlər.” 
 
– 86 – 
və [yaşanılan] pak hallardan hasil olanlar, sözlərin, 
arzuların, zövqlərin və mərifət incəliklərinin çiçəklərindən 
zahir olanlar, üzərində müqərrəblərin yaxınlıqlarından, 
müttəqilərin məqamlarından, siddiqlərin mənzillərindən, 
ariflərin münacatlarından və aşiqlərin müşahidələrindən 
açan yarpaqlar; bunların hər biri onun (o ağacın) 
yetişdirdiyi meyvə və bitirdiyi yarpaqdır.  
 “Kun” toxumundan meydana gələn ağacdan ilk 
olaraq üç budaq yetişdi: 
Ondan əmələ gələn bir budaq sağ tərəfə yönəldi. 
[Həmin budaqda] olanlar  
 ﴾ اْلَيِمنيِ  َأْصَحاب   ﴿
[əshabul-yəmin] 
(Sağ tərəf sahibləri)-dir.1 Ondan əmələ gələn digər bir 
budaq isə sola yönəldi. Orada olanlar da 
 ﴾ الشَِّمالِ  َأْصَحاب   ﴿
[əshabuş-şimal] 
(Sol tərəf sahibləri)-dir2. 
Ondan düz istiqamətli və şax qamətli bir budaq da 
yetişdi. 
 ﴾ َوالسَّابِق وَن اْلم َقرَّب ونَ  ﴿
                                                          
1
 Vaqiə, 90; “Əgər o, sağ tərəfin sahiblərindəndirsə.” 
2
 Vaqiə, 41; “Və sol tərəfin sahibləri. Nə bədbaxtdır sol tərəf sahibləri!” 
 
– 87 – 
[vəs-sabiqunəl-muqərrəbun] 
(Öndə və yaxın olanlar)1 ondandır. 
[Bu ağacın kökü] möhkəmləndikdə və [boyu] 
ucaldıqda onun ən uca qolundan məna aləmi, ən alçaq 
qolundan isə surət aləmi yarandı. 
 Onun üst qabığı və görünən örtükləri Mülk aləmi2, 
onun koğuşu və içindəki gizli maddələri isə Mələkut 
aləmidir3. 
Onun böyüməsinin, yaşamasının, boy atmasının,  
güllərinin açmasının və meyvələrinin yetişməsinin əsas 
səbəbi [onun] ana damarlarında axan sudur ki, o da “kun” 
kəliməsinin sirri olan Cəbərut4 aləmidir.  
                                                          
1
 Vaqiə, 10-11; “(Xeyirxah işlərdə) öndə gedənlər (cənnətdə də) öndədirlər. 
Onlar (Allaha) yaxın olanlar.” 
2
 Mülk aləmi – “Bir şeyin (və ya hadisənin) zahiri  və görünən cəhəti” 
mənasındadır. Hisslərimiz tərəfindən dərk edilən, içində yaşadığımız 
aləmdir. Müəyyən vaxta qədər insan ixtiyarına verilmiş bu aləm zaman və 
məkanla məhdudlaşır. Bu aləmə “xəlq aləmi, hiss aləmi və ya şəhadət aləmi” 
də deyilir. 
3
 Mələkut aləmi – “Bir şeyin (və ya hadisənin) iç üzü, görünməyən cəhəti, 
hikmət tərəfi “mənasındadır. Hisslər aləmi ilə cəbərut aləmi arasında olan 
aləmdir. Mülk aləminin əksinə burada zaman və məkan məhdudiyyəti, 
müvəqqətilik kimi xüsusiyyətlər yoxdur. Bu aləm Mülk aləmi ilə Cəbərut aləmi 
arasında əlaqə yaradır.  
4
 Cəbərut Aləmi – “Ululuq, qüdrət, Allahın hər şey üzərində olan qüdrəti” 
mənalarındadır. Şəhadət və Mələkut aləmindən tamamilə münəzzəh olan, 
Allahın əzəli varlığına dəlalət edən aləmdir. Cəbərut aləmi  Allaha  çatmağın 
üçüncü mərhələsi və ya rəhmaniyyətin dördüncü mərhələsidir. İbn ərəbi bu 
aləmi bəzən “ə`yani-sabitə” də adlandırmışdır. Bu aləmə elmlə deyil, yalnız 
qəlb yolu ilə nail olmaq mümkündür. Bu aləm məna aləmidir. Aristotel bunu 
“ideyalar aləmi” adlandırmışdır. 
 
– 88 – 
Sonra  [bu] ağacı bir hasar1 əhatəyə aldı, ona hədd 
müəyyən etdi və onun üçün naxışlar çəkdi. Onun 
hüdudları cəhətlərdir. Onlar yuxarı, aşağı, sağ, sol, arxa 
və öndür. Ən yüksək olan onun ən yüksək həddidir. Ən 
alçaq olan isə onun ən alçaq həddidir. 
Onun naxışlarına və həmin naxışlarda olan fələklərə, 
göy cisimlərinə, mülklərə, hökmlərə, izlərə və əlamətlərə 
gəlincə isə, yeddi qat göyü onları kölgələyən (kölgəsində 
himayə edən) yarpaqlar qərar verdi. Parlaq ulduzları 
üfüqdəki güllər, gecə və gündüzü isə iki müxtəlif libas 
mənziləsində qərar verdi. Onlardan biri qara rəngdədir. 
Onu gözlərdən pərdələnmək üçün geyinir. Digəri isə ağ 
rəngdədir, bəsirət sahiblərinə təcəlli etmək üçün onu 
geyinir.  
 Ərşi2 bu ağacın Beytül-malı3 və silah xəzinəsi qərar 
verdi. Ağacda olanlar öz mənfəətlərini oradan təmin 
edirlər. Ərşdə bu ağac üçün [seçilmiş yüksək məqamlı] 
idarəçilər və qulluqçular vardır; 
 ﴾ اْلَعْرشِ  َحْولِ  ِمنْ  َحافِّنيَ  اْلَمَلِئَكةَ  َوتَ َرى ﴿
                                                          
1
 Hasar – Bu söz Allah-Təalaya işarədir. Dəlil olaraq Fussilət surəsinin 54-cü 
ayəsinə nəzər yetirək: “O hər şeyi əhatə edir.” 
2
 Ərş –“Yüksəklik, tavan, çadır, çardaq” mənalarındadır. Eyni zamanda bir 
şeyin təməli olan şeyə də ərş deyilir. Ərş varlıq mərtəbələrinin ən uca qatıdır 
və hər bir şeyi əhatə edir. 
3
 Beytül-mal – Dövlət xəzinəsi. İslam dövləti xəzinəsi, maliyyə təşkilatı. 
Beytül-mal dövlət gəlirlərini mühafizə edir, lazımi yerlərə sərf edir, dövlətin 
gəlirləri ilə xərcləri arasında tarazlıq yaradır və büdcənin bütün vəzifələrini 
görürdü. 
 
– 89 – 
[və tərəl-məlaikətə haffinə min həvlil-ərş] 
(Sən mələkləri Ərşi əhatə edən görərsən)1. Ona [tərəf] 
yönəlirlər, onun ətrafında dönürlər, onun çevrəsində 
uçuşurlar, onun dövrəsində təvaf edirlər, harda olurlarsa 
olsunlar, onu nişan verirlər.  
Bu ağacda hər hansı bir hadisə baş verərsə, yaxud 
da ondan bir şey enərsə, əllərini onun ərşinə doğru açıb 
dua və yalvarışla ondan şəfa və bağışlanma diləyərlər. 
Çünki bu ağacı xəlq edənin nə o yönə doğru işarə 
ediləcək [müəyyən] cəhəti, nə ona tərəf yönələcək 
məkanı, nə də bilinəcək bir necəliyi vardır. Əgər ərş 
onların xidmətə hazır olmaq və öz itaətlərini əda etmək 
üçün yönəldikləri bir cəhət olmasaydı, öz istəklərində 
azardılar. O hər şeydən münəzzəh olan [Allah] ərşi öz 
Zatına məkan olsun deyə deyil, qüdrətini göstərmək üçün 
yaratdı. [Bütün] varlıqları onlara ehtiyacı olduğu üçün 
deyil, öz adlarının və  sifətlərinin izharı üçün yaratdı.  
Onun adlarından biri “Əl-Ğafur” (hər şeyi bağışlayan, 
bütün günahlardan keçən), sifətlərindən biri isə 
məğfirətdir (bağışlama, günahından keçmə). 
Onun bir adı “Ər-Rəhim” (rəhmli, mərhəmətli), sifəti 
isə rəhmətdir (rəhm, mərhəmət). 
Onun digər bir adı “Əl-Kərim” (səxavətli), sifəti isə 
kərəmdir (səxavət). 
                                                          
1
 Zumər, 75; “Sən mələklərin, Ərşi əhatə edərək, Rəbbinə həmd ilə təriflər 
dediklərini görəcəksən. Onların arasında ədalətlə hökm veriləcək və: 
“Aləmlərin Rəbbi olan Allaha həmd olsun!”- deyiləcəkdir.” 
 
– 90 – 
Onun (Allahın) günahkara məğfirəti, yaxşı əməl 
sahibinə rəhməti, itaətkara fəziləti, asi olana ədaləti, 
möminə neməti və kafirə cəzasındakı  sirrin zahir olmağı 
üçün bu ağacın budaqları cürbəcür, meyvələri isə 
növbənöv oldu. 
O [Allah] yaratdıqlarına toxunmaqdan və [onlardan] 
kənarlaşmaqdan, [həmçinin onlara] bitişməkdən və 
ayrılmaqdan münəzzəhdir. Çünki O, varlıqlar yox ikən 
vardı. 
O, [əzəldən] necə idisə, indi də elədir. Nə varlıqla 
birləşir, nə də ondan ayrılır. Çünki birləşmə və ayrılma 
qədimə məxsus sifətlərdən deyil, mühdəsə xas 
sifətlərdəndir. Çünki birləşmə və ayrılmada yerdəyişmə 
və hərəkət tələb olunur. Yerdəyişmə və hərəkətdə isə 
çevrilməyə (bir haldan başqa hala), itkiyə, dəyişilməyə və 
əvəzolunmaya ehtiyac duyulur. Bütün bunlar isə kamil 
sifətlərdən yox, naqis sifətlərdəndir. Allah zalımların və 
inkar edənlərin dediklərindən çox uca və çox yüksəkdir. 
Sonra [Allah] lövhəni (Lövhi-məhfuzu)1 səltənət kitabı 
mənziləsində, qələmi isə onun hökmlərini – [yəni] ləğvinə 
və təsdiqinə, meydana gəlməsinə və məhvolmasına 
hökm verdiyi şeyləri, öz lütfünü və mükafatlandırmasını, 
öz intiqamını və cəzalandırmasını yazıya alan qərar 
verdi. 
                                                          
1
 Lövhi-məhfuz – “Mühafizə edilmiş (qorunmuş) lövhə” deməkdir. Keçmiş və 
gələcək bütün hadisələr və varlıqlar Lövhi-məhfuzda saxlanılır. Elmdə buna 
“fizio-psixoloji sahə” deyilir. 
 
– 91 – 
Daha sonra Sidrətül-müntəhanı1 bu ağacın 
budaqlarından biri olaraq yaratdı. [O budağın] altında 
Onun xidmətində duranlar, hökmlərini icra edənlər 
dayanır. Onlar bu ağacın öz üzərlərində daşıdıqları 
meyvələrini və həmin meyvələrə aid olan bütün işləri Ona 
tərəf qaldırırlar. Orada Lövhi-məhfuz olan səltənət 
kitabının bir nüsxəsinə rast gəlinir. 
Bu ağacda baş verən məhv olma və sabit qalma, 
azalma və çoxalma həmin ağacı aşıb keçməz. Çünki 
onlardan hər birinin aşkar həddi, ayrılmış payı və çəkilmiş 
surəti var. 
 ﴾ َوَما ِمنَّا ِإَلَّ َله  َمَقام  مَّْعل وم   ﴿
[və ma minna illa ləhu məqamun mə`lum] 
(Bizlərdən hər kəsin müəyyən bir yeri vardır)2. Alçaq və 
ya yüksək, kiçik və ya böyük, əzəmətli və ya zəif, az və 
ya çox olmasına baxmayaraq bu ağacın meyvələrindən 
heç biri kitabda möhürü vurulmamış yüksəlməz. 
 ﴾ ةا ِإَلَّ َأْحَصاَهاََل ي  َغاِدر  َصِغريَةا َوََل َكِبريَ  ِكَتاب   ﴿
[kitabun la yuğadiru səğirətən və la kəbirətən illa əhsaha] 
                                                          
1
 Sidrətül-müntəha - Səmaları, Cənnətləri qucaqlayan ulu varlıq ağacıdır. 
Peyğəmbərlərin və mələklərin çata bildikləri elmin sonudur. Sidrə, Ərşi-
Əlanın altındadır. Oradan o tərəfə nə bir mələk, nə bir Peyğəmbər yaxınlaşa 
bilər. Meracda peyğəmbərin çatdığı, Cəbrayılın keçə bilmədiyi son məqam. 
2
 Saffat, 164; “(Mələklər dedi:) “Bizlərdən hər kəsin müəyyən bir yeri vardır.” 
 
– 92 – 
(Bir kitab ki, heç bir kiçik və böyük [zərrəni belə] gözdən 
qaçırmadan hamısını sayıb yazmışdır)1. 
Sonra Sultan onlara bu ağacın meyvələri üçün 
hazırladığı iki saxlancdan2 birinə çatmağı əmr etdi. Həmin 
saxlanclar Cənnət və Cəhənnəmdir. 
Gözəl meyvələr Cənnət anbarındadır.  
  ﴾ َكلَّ ِإنَّ ِكَتاَب اْْلَبْ رَاِر َلِفي ِعلِّيِّنيَ   ﴿
[kəlla innə kitabəl-əbrari ləfi illiyyin] 
(Xeyr! Həqiqətən, itaətkarların kitabı İlliyyundadır)3 
Pis meyvələr isə Cəhənnəm anbarındadır.  
 ﴾ َكلَّ ِإنَّ ِكَتاَب الف جَّاِر َلِفي ِسجِّني    ﴿
[kəlla innə kitabəl-fuccari ləfi siccin] 
(Xeyr! Həqiqətən, günahkarların əməl kitabı Siccindədir)4. 
Cənnət Tur dağının5 sağ tərəfindən ﴿من جانب الطور اَلمين﴾ 1, 
mübarək və gözəl ağacdan olan sağ tərəf sahiblərinin 
﴾اليمني اصحاب﴿ 2 evidir. 
                                                          
1
 Kəhf, 49; “Hər (kəsin) kitabı (qarşısına) qoyulacaq və sən günahkarların 
orada (yazılmış) olanlardan qorxduqlarını görəcəksən. Onlar deyəcəklər: 
“Vay halımıza! Bu necə bir kitab imiş! O nə bir kiçik, nə də bir böyük günahı 
buraxmadan hamısını sayıb yazmışdır!” Onlar etdikləri əməlləri öz 
qarşılarında görəcəklər. Rəbbin heç kəsə haqsızlıq etməz!” 
2
 Saxlanc – anbar 
3
 Mutəffifin, 18 
4
 Mutəffifin, 7 
5
 Tur dağı – Misirin Sina yarımadasında yerləşən və  Musa peyğəmbərin (ə)  
Allahla irtibata keçdiyi və vəhy aldığı dağ. 
 
– 93 – 
Cəhənnəmə gəldikdə isə, o, Quranda lənətlənmiş 
ağacdan3 ﴿الشجرة امللعونة يف القرآن﴾  olan sol tərəf sahiblərinin4 
﴾أصحاب الشمال﴿  evidir. 
Daha sonra dünyanı onun (həmin ağacın) çiçəkləri 
üçün əmanət yeri, axirəti isə meyvələrinin əbədi məkanı 
qərar verdi. Bu ağacı bir hasar qüdrət çevrəsi ilə əhatəyə 
aldı. 
يطاا ﴿  ﴾ وََكاَن الّله  ِبك لِّ َشْيء  حمُِّ
[və kanəllahu bi-kulli şey`in muhita] 
(Allah hər şeyi əhatə edir)5. 
[Allah] onun ətrafına iradə dairəsini çəkdi. 
 ََيْك م  َما ي رِيد  ﴾ وَ  ﴿ يَ ْفَعل  َما َيَشاء
[yəf`əlu ma yəşa`u və yəhkumu ma yurid] 
(Allah istədiyini edər6 və Allah istədiyi hökmü verərə)1. 
                                                                                                                           
1
 Məryəm,  52; “Biz (Musanı) sağ tərəfdəki dağın yaxınlığından çağırdıq və 
(onunla) danışıb onu (özümüzə) yaxın etdik.” 
2
 Vaqiə, 90; “Əgər o, sağ tərəf sahiblərindəndirsə.” 
3
 İsra, 60; “Bir zaman Biz sənə: “Rəbbin insanları əhatə etmişdir”- demişdik. 
(Meracda) Sənə göstərdiyimiz mənzərəni və Quranda lənətlənmiş ağacı 
insanlar üçün yalnız bir imtahan etdik. Biz onları qorxuduruq, bu isə onlarda 
ancaq böyük bir azğınlığı daha da artırır.” 
4
 Vaqiə, 41; “Sol tərəf sahibləri. Nə bədbəxtdir sol tərəfin sahibləri!” 
5
 Nisa, 126; “Göylərdə və yerdə nə varsa, Allaha məxsusdur. Allah hər şeyi 
əhatə edir.” 
6
 Həcc, 18; “Məgər göylərdə və yerdə olanların, günəşin, ayın, ulduzların, 
dağların, ağacların, heyvanların və insanların xeyli hissəsinin Allaha səcdə 
etdiyini görmürsənmi? Onların əksəriyyəti isə əzab çəkməyə layiq olanlardır. 
Allahın alçaltdığı kimsəyə heç kəs hörmət qoymaz. Allah istədiyini edər.” 
 
– 94 – 
[Allah] bu ağacın kökünü və budaqlarını 
möhkəmləndirdikdə onun iki tərəfi [bir-biriylə] birləşdi. Ən 
sonu ən əvvəlinə birləşdi. 
 ﴾ ِإََل َربَِّك م نتَ َهاَها ﴿
[ila rəbbikə muntəhaha] 
(Onun sonu Allaha doğrudur)2, əvvəli də. Çünki əvvəli 
“kun” (“ol”) olanın axırı “yəkun” (“olur”)3 olar.4 O [ağac] 
budaqlarının çoxluğuna və meyvələrinin müxtəlifliyinə 
baxmayaraq vahid bir kök üzərindədir. Həmin kök isə 
“kun” kəlməsinin toxumudur. Onun sonu da yalnız bir şey 
olacaq – “kun” kəlməsi. 
Əgər bəsirət gözü ilə nəzər salsan, görərsən ki, 
Tubanın5 budaqları Zəqqum6 ağacının budaqlarına 
                                                                                                                           
1
 Maidə, 1; “Ey iman gətirənlər! Əhdlərinizi yerinə yetirin. (Haram edildiyi) 
Sizə bildiriləcək heyvanlar və ehramda olarkən ovladığınız ov istisna olmaqla 
digər heyvanlar sizə haram edildi. Həqiqətən, Allah istədiyi hökmü verir.” 
2
 Naziat, 44; “Onu kamil bilmək sənin Rəbbinə aiddir.” 
3
 “Kun fəyəkun” (Ol – deyər, o da olar.); bax: Bəqərə (2), 117; Ali-İmran (3), 
47, 59; Ənam (6), 73, Nəhl (16), 40; Məryəm (19), 35; Yasin (36), 82; Mumin 
(40), 68. 
4
 Allah bir şeyi yaratmaq istədikdə ona ilk öncə “ol!” (kun) əmrini verər.  
Bütün varlıqların yaranışının əvvəli bu sözə bağlıdır. Allah bir şeyi iradə 
etdikdə və ya ona bu əmri verdikdə isə həmin şeyin olması mütləq olar. Yəni, 
dərhal həmin şey “olar” (yəkun). İlk öncə əmr verildi (kun), daha sonra həmin 
əmr həyata keçdi (yəkun). 
5
 Tuba – ərəbcə, “xoşluq, gözəllik, yaxşılıq” mənasında olan “Tayyib” 
sözündən yaranıb. Kökü yuxarıda, budaqları aşağıda, meyvəsi isə bitib-
tükənməyən Cənnət ağacıdır.  
6
 Zəqqum – “(hər hansı) öldürücü qida” mənasındadır. Azərbaycanca işlənən 
zəqqum kəliməsidir. Cəhənnəmdə olan bir ağac. 
 
– 95 – 
bağlanmış, yaxınlıq nəsiminin1 soyuğu səmumun2 istisi 
ilə qarışmışdır. Vüsal səması “qapqara duman kölgəsi”3 
﴾ظل من َيمومو ﴿  ilə birləşmiş, hər bir kəs [özünə] ayrılmış 
paydan dadmışdır. Belə ki, biri Onun ağzı möhürlənmiş 
badəsindən içir. Biri isə Onun labüd [və qaçılmaz olan] 
badəsindən dadır. Onlardan biri isə bundan məhrumdur. 
Vücud körpələri yoxluğun yoxluğundan aşkar olduğu 
zaman onların üzərinə qüdrət mehləri əsdi və onları 
hikmət lütfləri bəslədi. İradə buludları yaradılış möcüzələri 
ilə onları yağışa qərq etdi. [Budan sonra] onun hər bir 
budağı əzəldə öz payına düşəni yetişdirdi. Sonra hər bir 
budağın təbiətinə xəstəlik və sağlamlıq daxil oldu. Bütün 
varlıq “kun” kəlməsinin iki cüzündən törəyən iki ünsürdən 
ibarətdir. Həmin iki ünsür zülmət və nurdur. Xeyir 
bütünlüklə nurdan, şər bütünlükə zülmətdəndir. Mələklər 
dəstəsi nur ünsüründəndir. Beləliklə də, onlardan [yalnız] 
xeyir törəyir.  
 ﴾ ََل يَ ْعص وَن اللََّه َما أََمَره مْ  ﴿
[la yə`sunəllahə ma əmərəhum] 
                                                          
1
 Nəsim – Yumuşaq, xəfif əsinti, külək. İlahi hidayət yönündən əsən külək, 
İlahi camalın təcəlli etməsi. Sonsuz rəhmət simvoludur. 
2
 Səmum – əsasən səhralarda əsən isti külək. Dini terminologiyada 
“Cəhənnəm əhlinə tərəf əsən əzablı külək, İlahi qəzəb”  
3
 Vaqiə, 43; “Qapqara duman kölgəsində olacaqlar.” 
 
– 96 – 
(Allahın verdiyi əmrlərə asi olmazlar)1. 
Şeytanlar dəstəsi isə zülmət ünsüründəndir. 
Onlardan [yalnız] şər törəyir. 
Adəmə və onun övladlarına gəlincə, onların tinəti 
(təbiəti) zülmətdən və nurdan yaradılmışdır. [Bunun üçün] 
onun təbiəti xeyir və şərdən, mənfəət və zərərdən təşkil 
olunmuşdur. Onun zatı tanımağa (mərifəyə) və 
tanımamağa (nəkərəyə) qabildir. Hansı cövhər qalib 
gələrsə, o da ona (insana) nisbət edilər. Nurunun cövhəri 
zülmət cövhərinə üstün gələrsə, onun ruhaniyyəti 
cismaniyyətini üstələyər. Bu zaman mələkləri ötüb keçər 
və fələyə yüksələr. Əgər zülmətinin cövhəri nurunun 
cövhərinə qalib gələrsə, cismaniyyəti ruhaniyyətini 
üstələyər. Bu zaman Şeytanı ötüb keçər. 
Allah [öz əli ilə] Adəmi bir ovuc “kun” torpağından 
götürdükdə onun belinə əl çəkdi, 
 ﴾ َحىتََّ مَيِيَز اْْلَِبيَث ِمَن الطَّيِّبِ  ﴿
[hətta yəmizəl-xəbisə minət-təyyib] 
(Allah murdarı pakdan ayırsın deyə)2. 
                                                          
1
 Təhrim, 6; “Ey iman gətirənlər! Özünüzü və ailənizi yanacağı insanlar və 
daşlar olan oddan qoruyun! Onun başı üstündə Allahın onlara verdiyi 
əmrlərə (heç vaxt) asi olmayan, özlərinə buyurulanları yerinə yetirən 
amansız və güclü mələklər vardır.” 
2
 Ənfal, 37; “Allah murdarı pakdan ayırsın, murdarları bir-birinin üstünə 
qoyub bir yerə yığsın və onları Cəhənnəmdə yerləşdirsin. Ziyana uğrayanlar 
da məhz onlardır.” 
 
– 97 – 
Beləliklə, onun belindən “sağ tərəf sahibləri”ni çıxardı. 
O kəslər sağ tərəfə keçdilər. Həmçinin, onun belindən 
“sol tərəf sahibləri”ni çıxardı. O kəslər sol tərəfə keçdilər. 
Heç kim istəkdən kənara çıxmadı və etiraz etmədi. Nə 
üçün – deyən isə öz sualında yanıldı. 
Bu ağac ətrafında “kun” toxumuna qədər ilk dəfə iş 
görən Kəs (Allah) ağacın seçilmiş ünsürlərini sıxdı və 
yağı çıxıncayadək onu silkələdi. Sonra onun artıqlarını 
xaric etmək üçün təmizlik süzgəcindən keçirərək [bir 
daha] təmizlədi. Daha sonra onun cövhəri üzə çıxanadək 
öz hidayət nurundan ona bəxş etdi. Sonra isə onun 
bərəkətinin ümuma şamil olması üçün rəhmət dənizinə 
batırdı. Sonra peyğəmbərimiz Məhəmmədin (s.) nurunu 
yaratdı. Sonra [daha da] nurlu və uca [məqamlı] olması 
üçün onu “Mələi-l Ə`la”1 nuru ilə zinətləndirdi. Sonra bu 
nuru bütün nurların əsli qıldı. O, yazılanların ilki, zühur 
edənlərin sonuncusu, hesab günündə onların öndəri, 
onların sevinc müjdəçisi və onların, tacı fərəh olan 
hökmdarıdır. O, insan cəmiyyətində əmanət qoyulmuş, 
üns bağçasında və bəşər toplumunun hüzurunda 
qərarlaşmışdır. [Allah] onun ruhaniyyətindəki mənanı 
cismaniyyət örtüyü ilə bürüdü, şühud aləmini [isə] vücud 
aləmi ilə örtdü. O, varlıqlar içində seçilmiş, varlıqlar isə 
onun xətrinə yaradılmışdır. Məhz buna görə, Allah-Təala 
varlıqları onlara ehtiyacı üzündən deyil, onlar üzərində 
iqtidarlı olaraq yaratmışdır. Yaradılışda Onun hikmətinin 
                                                          
1
 Mələi-l Ə`la – üstün aləmdəki mələklər dəstəsi 
 
– 98 – 
kamalı su və torpağın şərəfinin izharıdır. Belə ki, O, 
yaratdıqlarını yaratdı, lakin Adəmdən başqa heç biri üçün 
demədi ki, 
 ﴾ ِإّنِّ َجاِعل  يف اَْلْرِض َخِليَفةا  ﴿
[inni cailun fil-ərzi xəlifə] 
(Mən yer üzündə bir canişin bərqərar edəcəyəm)”1. Onun 
Adəm vücudundakı hikməti Peyğəmbərin (s.) şərəfinin 
izharı üçün idi. Çünki o (Məhəmməd peyğəmbər (s.)), 
“kənziyyə kaf”ının meydana çıxmasında cisimlərdəki 
hikmətidir. 
 ﴾ ف  رَ عْ  أ  ا ََل يًّ فِ ا َمَْ زا نْ كَ   ت  نْ ك   ﴿
[kuntu kənzən məxfiyyən la u`rəfu] 
(Gizli bir xəzinə idim, tanınmırdım)2. Vücuda gətirməkdə 
məqsəd vücuda gətirənin mərifəti (tanınması) idi. 
Mərifətin ən kamili ağamız Məhəmmədin (s.) qəlbinə 
məxsus oldu. Çünki külli mərifət təsdiqləyib qəbul etmək 
və iman gətirmək, onun (s.) mərifəti isə əyani müşahidə 
idi. Onun (s.) mərifətinin nuru ilə tanıdılar və onun (s.) 
onlar üzərində olan fəzilətinə görə təsdiq etdilər. [Allah] 
onu “kun” toxumunun məğzindən seçib çıxardı. “Bir əkin 
                                                          
1
 Bəqərə, 30; “Sənin Rəbbin mələklərə: “Mən yer üzündə bir canişin 
bərqərar edəcəyəm. yaradacağam” – dedikdə, onlar: “Biz Səni həmd-səna 
ilə təriflədiyimiz və Səni müqəddəs tutduğumuz halda, Sən orada fəsad 
törədib qan salacaq bir kəsmi yerləşdirəcəksən?”- söylədilər. O dedi: 
“Şübhəsiz ki, Mən sizin bilmədiklərinizi bilirəm.” 
2
 Qüdsi hədis 
 
– 99 – 
kimi ki, cücərtisini üzə çıxarıb onu qüvvətləndirdi”1 ﴿  َكَزرْع
﴾َأْخرََج َشْطَأه  فَآَزَره   . Səhabələri ilə “möhkəmləndi”
 ,﴿فَاْستَ ْغَلَظ﴾ 2
qohum-əqrəbası ilə öz zövqünün səhhəti, istək və 
şövqünün qüvvəti sayəsində “gövdəsi üstündə şax 
durdu”3  . ﴿فَاْستَ َوى َعَلى س وِقِه﴾
Bu Məhəmmədi budağı zahir olanda və ucalanda 
onun şaxələri yarpaqlarla örtüldü və inkişaf etdi. Səhər 
yelinin buludları onun üzərinə yağdı və [ətrafa] səpələndi. 
Onun zühuru münasibətilə gecə və gündüz bir-birini 
müjdələdi. İnsanlar və cinlər onun vücudu ilə 
müjdələndilər. Onun qədəmləri ilə varlıqlar ətirlərə 
büründü, onun dünyaya göz açması ilə bütlər alt-üst oldu, 
onun besəti (peyğəmbərliyi) ilə dinlər nəsx oldu4. Onun 
təsdiqi üçün Quran nazil oldu. Varlıq ağacı sevinclə 
silkələndi, onda olan rənglər və budaqlar hərəkətə gəldi. 
[Bütün bunlardan sonra] bu ağacın budaqlarından sol 
                                                          
1
 Fəth, 29; “Məhəmməd Allahın Elçisidir. Onunla birlikdə olanlar kafirlərə 
qarşı sərt, öz aralarında isə mərhəmətlidirlər. Sən onları rüku edən, səcdəyə 
qapanan. Allahdan lütf və razılıq diləyən görərsən. Əlamətləri isə üzlərində 
olan səcdə izidir. Bu onların Tövratdakı vəsfidir. İncildə isə onlar elə bir əkin 
kimi vəsf olunurlar ki, bu (əkin) cücərtisini üzə çıxarıb onu qüvvətləndirmiş, o 
da getdikcə qalınlaşıb gövdəsi üstündə şax duraraq əkinçiləri heyran 
etmişdir. (Allah möminlərin sayını artırır, özlərini də qüvvətləndirir) ki, kafirləri 
qəzəbləndirsin. Allah onlardan iman gətirib yaxşı işlər görənlərə bağışlanma 
və böyük bir mükafat vəd etmişdir.” 
2
 Fəth, 29 
3
 Yenə orada 
4
 Nəsx – nəsxsözünün hərfi mənası “bir şeyi başqa bir şeylə dəyişdirmək, 
onun yerinə başqasını qoymaq” deməkdir 
 
– 100 – 
tərəfi tutanlar oldu və onlar üz döndərib zəlalətə 
yuvarlandılar. 
İrsal1 küləkləri 
 ﴾َوَما أَْرَسْلَناَك ِإَلَّ َرْْحَةا لِّْلَعاَلِمنيَ ﴿
[və ma ərsəlnakə illa rəhmətən lil-aləmin] 
(Səni Aləmlərə ancaq bir rəhmət olaraq göndərdik)2 
peyğamı3 ilə göndərildikdə “bizim tərəfimizdən özlərinə 
gözəl vədə verilən şəxslər”4 ﴿ َسبَ َقْت ََل م مِّنَّا اْلْ ْسَن﴾  onu (həmin 
küləkləri) burunlarına çəkdilər və məhəbbətlə ona mail 
oldular. Kim ki, zökəm oldu (burnunda müşkül meydana 
gəldi) və ya [həmin] səhər küləyindən məhrum şəkildə 
kənar qaldı, onun üzərinə qüdrət tufanı hücum çəkdi və o 
kəsin təravəti quraqlığa çevrildi. Onun səadət üzü tutuldu, 
xilas olmaq ümidləri məyus bir şəkildə tufanla sovruldu. 
Bu budağın (Məhəmmədi budağı) sirri səxavət 
ağacının tozcuğu və vücud sədəflərinin incisi oldu.  
ا َوم َبشِّراا َونَِذيراا يَا أَي َُّها النَِّبُّ إِ ﴿ نَّا أَْرَسْلَناَك َشاِهدا
َوَداِعياا ِإََل اللَِّه بِِإْذنِِه  ۞
 ﴾ َوِسرَاجاا مُِّنرياا
                                                          
1
 İrsal – göndərmə, yollama 
2
 Ənbiya, 107; “Səni Aləmlərə ancaq bir rəhmət olaraq göndərdik” 
3 Peyğam – xəbər 
4
 Ənbiya, 101; “Əzəldən ən gözəl aqibət yazılmış insanlara gəldikdə isə, 
onlar Oddan uzaqlaşdırılmış olacaqlar”. 
 
– 101 – 
[ya əyyuhən-nəbiyyu inna ərsəlnakə şahidən və 
mubəşşirən və nəzira; və daiyən iləllahi biiznihi və 
siracən munira] 
(Ey Peyğəmbər! Həqiqətən, Biz səni şahid, müjdəçi və 
xəbərdar edən olaraq, həm də Allahın izni ilə Ona tərəf 
çağıran və nur saçan bir çıraq kimi göndərdik)1 [ayəsi] 
onun ruhaniyyətinin ruhundan (məğzindən) oldu. O, varlıq 
zülmətinin çırağı və vücudun cisminin ruhudur. Çünki 
Allah-Təala göyə və yerə xitab etdikdə o ikisinə belə dedi:  
َنا طَائِِعنيَ ﴿ ا قَالََتا أَتَ ي ْ  ﴾اِْئِتَيا َطْوعاا أَْو َكْرها
[i`tiya təv`ən əv kərhən qaləta ətəyna tai`in] 
(Könüllü surətdə və ya məcburi olaraq gəlin. Dedilər: 
“Könüllü olaraq gəldik)2 [İlk olaraq] yerdən Kəbə məkanı, 
göydən isə Kəbənin müqabilində olan [göy səthi] cavab 
verdi. Yer üzündə Kəbə mənzilgahının torpağı və imanın 
məkanı mövcud idi. Allah Adəmin (ə.) yaradılması üçün 
yerdən torpağın götürülməsini əmr etdikdə [Kəbədən 
başqa] qalan digər ərazilərdən – həm yaxşı, həm də pis 
torpaqlardan götürüldü. Peyğəmbərimiz Məhəmmədin 
(s.) tinəti isə Allah-Təalaya imanın mənzili olan Kəbə 
torpağından yaradıldı. Sonra bu tinət Adəmin (ə.) tinəti ilə 
yoğruldu və bu tinət xəmir mayasına çevrildi. Əgər belə 
                                                          
1
 Əhzab, 45-46 
2
 Fussilət, 11; “Sonra O, tüstü halında olan göyə tərəf yönəlib ona və yerə: 
“Könüllü surətdə və ya məcburi olaraq gəlin (əmrimə boyun əyin)! - dedi. 
Onlar: “Könüllü olaraq gəldik” - dedilər.” 
 
– 102 – 
olmasaydı, [insanların] şəhadət günündə cavab verməyə 
taqətləri çatmazdı. Bu, peyğəmbərin (s.) 
 ﴾نيِ الطِّ وَ  اءِ مَ الْ  نْيَ بَ  م  آدَ ا وَ يًّ بِ نَ  ت  نْ ك  ﴿
[kuntu nəbiyyən və adəmu beynəl-mai vət-tin] 
(Adəm hələ su ilə torpaq arasında ikən mən Peyğəmbər 
idim) sözündəki mənadır. Vücud sahibləri və onun 
bərəkəti peyğəmbərin vücudunun zərrəsindən oldu.  
[Allah] öz şahidlərinin hüzurunda onları özlərinə şahid 
gətirdikdə dedi: 
 ﴾أََلْسَت ِبَربِّك ْم قَال واْ بَ َلى﴿
[ələstu bi-rəbbikum qalu bəla] 
(Məgər mən sizin Rəbbiniz deyiləmmi?” Onlar dedilər: 
“Bəli”).1 Həmin peyğəmbər mayası onların zərrələrinin 
hissələrinə nüfuz etdi və Allah-Təalanın izni ilə dilləri 
“ləbbeyk” deyib rəvan oldu. Təqdirdə təyin edildiyi kimi, 
kimin ki, tinəti [əzəli] yoğrulmaya qabil oldu, bu yoğrulma 
onda əbədi qaldı və [həmin kəs] onu özü ilə daşıdı, ta o 
vaxta qədər ki, hiss aləminə zühur etdi və həmin surətdə 
zahir oldu. Həmin məna o iddianı gerçəkləşdirərək aşkar 
oldu. Belə ki, həmin ruhani məna cismani bədən 
aləmində özünə müqabil olana nur saçdı. Beləcə, 
zülmətdə [qalan] bədən nura qərq oldu və onun əzaları 
yetişib ərsəyə gəlmək üçün aydınlığa qovuşdu və itaətə 
                                                          
1
 Əraf, 172 
 
– 103 – 
məşğul oldu. Kimin ki, tinəti pis və yoğrulmaya qeyri-qabil 
oldu, həmin maya ona şahidlərin gözü önündə etdiyi 
etiraf qədər təsir qoydu və sabit halda həmin etirafı dilə 
gətirdi. Sonra ondan uzun bir zaman keçdi və bu tinətdə 
olan xarablıq səbəbilə mayanın təsiri də aradan getdi. 
Sanki o (maya), bir əmanət idi və əmanət ondan geri 
alındı. Çünki onu hifz etməyə qadir deyildi. [Bunun üçün 
də] iman kafirlərin qəlbində əmanət, möminlərin qəlbində 
isə daimidir. Bu, peyğəmbərin (s.) “hər bir doğulan öz 
fitrəti üzrə doğular”1 sözündəki mənadır. O fitrət ki, Allah 
insanları onun üzərində yaratmışdır. 
Allah 
 ﴿أََلْسَت ِبَربِّك ْم قَال واْ بَ َلى﴾
[ələstu bi-rəbbikum qalu bəla] 
(Mən sizin Rəbbiniz deyiləmmi? (dedikdə) Dedilər: Bəli) 
sözündə onları imanda bərabərləşdirmişdi (eyni 
səviyyədə qərar vermişdi). Onlar birlikdə “ləbbeyk” dedilər 
və öz cavablarını (və ya razılıq və itaətlərini) bəyan 
etdilər. Çünki peyğəmbər mayası onların zərrələrinin 
hissələrinə sirayət etmişdi. [Bu] Allah-Təalanın elmində 
əzəldən təyin edilmişdi və təqdir olunduğu kimi də həyata 
keçdi. Həmin təsdiq üzərində [sabit] qalan küfrə və inkara 
düşmədi. 
                                                          
1
 Hədis -   ةِ رَ طْ فِ ى الْ لَ عَ  د  ولَ ي   ود  ل  وْ مَ  لُّ ك  
 
– 104 – 
Varlıq ağacında baş verən hər bir inkişaf və artım, 
düşüncə çiçəkləri və meyvələri, bənzər istək, möhkəm 
zövq, sirrlərin saflığı, istiğfar nəsimi, ona [doğru] çoxalıb-
genişlənən əməllər, onda yetişən hallar, onu yarpaqla 
örtən nəfsi riyazətlər1, qəlblərin münacatları, sirrlərin 
dərəcələri, ruhların müşahidələri, onda yetişən hikmət 
çiçəkləri, mərifət incəlikləri, alınan ən gözəl nəfəslər, 
tumurcuqlanan ünsiyyət yarpaqları, nəşətlənən sevinc 
küləkləri, ixtisas əhlinin öz əsli üzərində bərqərar olan 
mərtəbələri, xəvasın2 məqamları, siddiqlərin3 dərəcələri, 
müqərrəblərin4 münacatları, aşiqlərin müşahidələri – 
bütün bunlar Məhəmmədi budağının tozundandır ki, onun 
nurundan şölələnir, onun Kövsər çayının artmasından 
bəhrələnir, onun məxsusi sevgisindən (lütfündən və ya 
ehsanından) qidalanır, onun hidayət beşiyində 
tərbiyələnir. Bunun üçün, onun bərəkəti ümuma şamil 
oldu və onun yaradılmışlar üzərində olan rəhməti 
tamamlandı. 
 ﴾َوَما أَْرَسْلَناَك ِإَلَّ َرْْحَةا لِّْلَعاَلِمنيَ ﴿
[və ma ərsəlnakə illa rəhmətən lil-aləmin] 
(Səni Aləmlərə ancaq bir rəhmət olaraq göndərdik)5. 
                                                          
1
 Riyazət – Allahdan qoxaraq özünü dünya nemət və ləzzətlərindən məhrum 
edib zahidliyə qapılma 
2
 Xəvas – xüsusi insanlar 
3
 Siddiq – doğru danışan, düzgün 
4
 Müqərrəb – Allaha yaxın olan 
5
 Ənbiya, 107 
 
– 105 – 
Dünya evi ondan ötrü döşənib hazırlandıqda, gecə və 
gündüz onun üçün əmr altına alındıqda, surətlər rəsm 
edildikdə, hüdudlar təyin olunduqda, öz zikri ilə mədh 
edilib uca səslə çağırıldıqda, sirri və şəni ilə məşhur 
olduqda, onun təsdiqi üçün, gerçəkləşdiyi zamanda isə 
onun ipindən yapışmaq üçün1 əhd alındıqda onun izi ilə 
gedənlərə və tərəfdarlarına şəriət gəlini [bərq vuraraq] 
aşkar oldu. Onun nübuvvəti ilə nəbilər, kitabı ilə kitablar, 
risaləti ilə risalətlər xətm olundu. Onun şəriət örtüyü ilə 
qorunan salamat qaldı. Onun dininin ipindən yapışan hifz 
olundu. 
Adəm (ə.) ona təvəssül etdiyi zaman qınaqdan 
qurtuldu. O vaxt ki, [Məhəmməd peyğəmbər (s.)] İbrahim 
Xəlilin (s.) sülbünə intiqal etdi (keçdi), alov ona sərin və 
zərərsiz oldu. [Allah] onu İsmail (s.) sədəfinə daxil etdikdə 
o, böyük bir qurbanlıq fidyəsi ilə azad edildi. 
 ﴾أصحاب اليمني﴿
[əshabul-yəmin] 
(sağ tərəf sahibləri) budağının meyvəsi  
بُّونَه  ﴿ ب ُّه ْم َوَيِ   ﴾َيِ 
[yuhibbuhum və yuhibbunəhu] 
                                                          
1
 Gerçəkləşmə ipi dedikdə zərr aləmində təsdiq etdikdən sonra bu dünyada 
Peyğəmbərin (s.) ipindən gerçək həyatda möhkəm yapışmaq nəzərdə 
tutulur. 
 
– 106 – 
(Allah onları, onlar da Allahı sevərlər)1 [ayəsidir]. 
 ﴾أصحاب الشمال﴿
[əshabuş-şimal] 
(sol tərəf sahibləri) budağının meyvəsi  
بَ ه ْم َوأَنَت ِفيِهمْ ﴿  ﴾َوَما َكاَن الّله  لِي  َعذِّ
[və ma kanəllahu li-yuəzzibəhum və əntə fihim] 
(sən onların arasında olduğun halda Allah onlara əzab 
verməyəcək)2 [ayəsidir]. 
 ﴾ألسابقون املقرّبون﴿
[əs-sabiqunəl-muqərrəbun] 
(öndə və yaxın olanlar) budağının meyvəsi isə 
نَ ه مْ ﴿ اء َعَلى اْلك فَّاِر ر َْحَاء بَ ي ْ  ﴾حمَُّمَّد  رَّس ول  اللَِّه َوالَِّذيَن َمَعه  َأِشدَّ
[muhəmmədun rəsulullahi vəlləzinə mə`əhu əşiddau ələl-
kuffari ruhəmau beynəhum] 
(Məhəmməd Allahın elçisidir. Onunla birlikdə olanlar 
kafirlərə qarşı sərt, öz aralarında isə mərhəmətlidirlər.)1 
                                                          
1
 Maidə, 54; “Ey iman gətirənlər! Sizlərdən hər kim  dinindən dönsə, Allah 
(onun əvəzinə) Özünün sevdiyi və Onu sevən, möminlərə qarşı mülayim, 
kafirlərə qarşı isə sərt olan, Allah yolunda cihad edən və tənə edənin 
tənəsindən qorxmayan bir camaat gətirər. Bu, Allahın lütfüdür, onu istədiyinə 
verər. Allah (hər şeyi) əhatə edəndir, biləndir.” 
2
 Ənfal 33; Sən onların arasında olduğun halda Allah onlara əzab 
verməyəcək. Bağışlanmalarını dilədikləri zaman da Allah onlara əzab verən 
deyildir. 
 
– 107 – 
[ayəsidir]. Onun bərəkəti üfüqlərə yayıldı və sözü 
tamamlandı.  
Adəm onun isminin surətində xəlq edildi. Çünki onun 
ismi Muhəmməddir. Adəmin başı dairəvi şəkildə olmaqla 
onun isminin ilk hərfi olan “mim”2 surətində, əlinin yana 
salınması “ha”3 surətində, qarnı ikinci “mim” surətində, 
ayaqları isə açıq halda “dəl”4 surətindədir. Beləliklə, 
Adəmin Məhəmməd (s.) isminin surətində xəlq edilməsi 
tamam oldu. 
Bütün varlıqları onun surəti şəklində yaratdı. Onun 
üçün də, aləm iki cürdür: mülk aləmi və mələkut aləmi. 
Mülk aləmi onun cismani aləmi kimi, mələkut aləmi isə 
onun ruhani aləmi kimidir. Süfli5 aləmin kəsafəti onun 
cismaniyyətinin kəsafəti kimi, ülvi6 aləmin lətafəti isə onun 
ruhaniyyətinin lətafəti kimidir. Yer üzərində dirək təyin 
edilmiş dağlar isə onun cismini dik tutan sümükləri 
mənziləsindədir. Orada (yer üzərində) nə qədər axar və 
axmaz, duzlu və duzsuz  dolu dənizlər varsa, bunlar onun 
bədənində damarlarından axan, əzalarında sakit duran 
(axmayan) və müxtəlif keyfiyyətdə olan qan 
mənziləsindədir. Şirin olanı onun ağız suyudur ki, yeyilən 
və içilən şeyləri onlara qarışmaqla dadlı edir. Duzlu olanı 
                                                                                                                           
1
  Fəth, 29 
2
 Mim – ərəb dilində “m” hərfinin adı 
3
 Ha – ərəb dilində “h” hərfinin adı 
4
 Dəl – ərəb dilində “d” hərfinin adı 
5
 Süfli aləm – alçaq və aşağı aləm 
6
 Ülvi aləm – yüksək və uca aləm 
 
– 108 – 
gözdəki yağı qoruyan göz yaşıdır. Acı olanı qulaq 
suyudur ki, qulağı heyvan və həşəratdan qorumaq 
üçündür. Bu su həşərata tərəf axır və onu öldürür. Onun 
bədənində tük bitməyən yerlər boş ərazi və orada bitki 
bitməyən, bitməsi də mümkün olmayan şoran ərazilər 
kimidir.  
Yer üzündə böyük dənizlər vardır ki, insanların 
faydalanması üçün onlardan çaylar və axıntılar (kiçik su 
mənbələri) şaxələnir. Bu da onun (peyğəmbərin) 
bədənində qan paylayan və başqa damarların qanı 
ondan alıb bədənin digər yerlərinə apardığı arteriya 
damarı kimi böyük damarlara bənzəyir.  
Ülvi aləmə gəlincə, o, səma aləmidir. Allah orada yer 
əhlinin nur aldığı günəşi çıraq qərar vermişdir, necə ki, 
bədənin nur aldığı ruhu bədəndə qərarlaşdırmışdır. 
Günəşin qürubu ilə yer üzü zülmətə qərq olduğu kimi, 
ölüm yetişdiyi zaman da [ruhun] çıxması ilə cəsəd 
zülmətə qərq olar. 
Sonra ağılı göydə parlayan, bəzən artıb, bəzən 
azalan ay mənziləsində yaratdı. Onun (ayın) ilkin forması 
olan hilal, uşaq vaxtındakı zəif ağıl kimi kiçikdir. Sonra  
ağıl ayın bədrləndiyi gecədə artdığı kimi artır. Daha sonra 
onda naqisliklər üzə çıxmağa başlayır ki, bu da qırx 
günün tamamında gecikmiş ay misalındadır. Sonra isə öz 
tərkibi və qüvvəsi cəhətdən [əvvəlki] nöqsanına 
(zəifliyinə) qayıdır. 
 
– 109 – 
Sonra göydə beş ulduz yaratdı ki, bunlar beş 
səyyarədir. 
 ﴾اْلََْواِر اْلك نَّسِ ﴿
[əl-cəvaril-kunnəs] 
(Seyrə çıxıb gizlənən səyyarələr)1. Bunlar da beş hiss 
mənziləsindədirlər: dadbilmə, iybilmə, toxunma, eşitmə 
və görmə. 
Sonra Səma aləmində Ərş və Kürsünü2 yaratdı. Ərşi 
vücuda gətirib qullarının ürəyinin yönələcəyi səmt, 
əllərinin ona doğru qalxacağı yer qərar verdi; nə öz zatına 
məkan, nə də öz sifətlərinə bənzər olması üçün 
[yaratmadı]. Çünki Rəhman onun adı, İstiva isə Onun 
təyini və sifətidir. Onun (Allahın) təyini və sifəti isə Zatı ilə 
bağlıdır. Ərş isə Onun (Allahın) birləşmədiyi, 
toxunmadığı, üzərinə çıxmadığı və ehtiyacı olmadığı 
xəlayiqdən biridir. Kürsü isə Onun sirlərinin boxçası, 
nurlarının sadağı3 və 
 ﴾َوِسَع ك ْرِسيُّه  السََّماَواِت َواَْلْرضَ ﴿
[vəsiə kursiyyuhus-səmavati vəl-ərz] 
                                                          
1
 Təkvir, 16 
2
 Kürsü – ərşin altında olan qat, sabit göy təbəqəsi, on iki bürcün yerləşdiyi 
təbəqə 
3
 Sadaq – köhn. söz, ox qabı 
 
– 110 – 
(Onun Kürsüsü göyləri və yeri əhatə edir)1 dairəsində 
olan hər bir şeyin əmanət qoyulduğu yerdir. [Allah] sinəni 
Kürsü mənziləsində yaratdı. Çünki hasil olan elmlərin 
kəsbi oradakı qəlb və nəfs qapısının qarşısındakı həyət 
mənziləsindədir. Ondan (sinədən) qəlbə və nəfsə tərəf iki 
qapı açılır. Qəlbdən hasil olan hər bir xeyir və nəfsdən 
hasil olan hər bir şər sinədə toplanmışdır və oradan da  
[digər] əzalara yayılır. Bu da Allah-Təalanın 
 ﴾َل َما يف الصُّد ورِ َوح صِّ ﴿
[və hussilə ma fis-sudur] 
(Və kökslərdə olanlar aşkar ediləcəyi zaman)2 sözündəki 
mənadır. 
Ərşi qəlb mənziləsində yaratdı. Çünki onun səmada 
olan ərşi məlum, yerdə olan ərşi isə məskundur. Qəlblərin 
ərşi səmanın ərşindən daha fəzilətlidir. Çünki bu ərş 
(səma ərşi) onu əhatə edə bilməz, daşıya və dərk edə 
bilməz. Lakin O (Allah) bu ərşə (qəlb ərşinə) hər zaman 
nəzər edir, ona təcəlla edir və onun üzərinə səmadan 
kərəmini (mərhəmətini, səxavətini) endirir. 
                                                          
1
 Bəqərə, 255; “Allah ondan başqa (ibadətə layiqolan) məbud yoxdur, (əbədi) 
Yaşayandır, (bütün yaratdıqlarının) Qəyyumudur. Onu nə mürgü, nə də yuxu 
tutar. Göylərdə və yerdə nə varsa, Ona məxsusdur. Onun izni olmadan onun 
yanında kim havadarlıq edə bilər? O, (məxluqatın) gələcəyini və keçmişini 
bilir. Onlar Onun elmindən, Onun istədiyindən başqa heç bir şey qavraya 
bilməzlər. Onun Kürsüsü göyləri və yeri əhatə edir. Bunları qoruyub 
saxlamaq Ona ağır gəlmir. O, Ucadır, Uludur.” 
2
 Adiyat, 10; “Və kökslərdə olanlar aşkar ediləcəyi zaman” 
 
– 111 – 
 ﴾نِ مِ ؤْ م  ي الْ دِ بْ عَ  ب  لْ  قَ ِن عَ سَ وَ ي وَ ضِ  أرْ ََل وَ  واِت  َسََ ِن عَ سَ ا وَ مَ ﴿
[ma vəsəəni səmavati və la ərzi və vəsəəni qəlbu əbdil-
mu`min] 
(Məni nə səmalar, nə də yer ala bildi. Məni yalnız mömin 
qulumun qəlbi aldı)1  
Axirət aləmində cənnəti və cəhənnəmi səadət və 
əzab üçün yaratdı. Biri xeyirin, digəri isə şərin xəzinəsidir. 
Həmçinin, qəlbin süveydasının2 məkanı olan xeyri yaratdı 
və oranı mömin quluna cənnət qərar verdi. Çünki o, 
müşahidə, təcəlla, münacat, məqamlar və nurların 
mənbəyidir. Nəfsi isə cəhənnəm mənziləsində yaratdı. 
Çünki o şərin mənbəyi, vəsvəsələrin məkanı, şeytanın 
məskəni və zülmətin yurdudur. 
Sonra isə lövhəni və qələmi varlıq, təkvin, baş vermiş 
və qiyamətə qədər baş verəcəklər kitabının nüsxəsi 
olaraq yaratdı. Daha sonra mələkləri yaratdı ki, onlara 
üzünün köçürülməsi əmr olunan məhv olma və sabit 
qalma, ölüm və həyat, azalma və artma kimi hadisələri 
yazıb çoxaltsınlar. Beləliklə, dil qələm mənziləsində, sinə 
isə lövhə mənziləsindədir. Dilin söylədiyi hər bir şeyi 
zehinlər sinələrin lövhəsində qeyd edər. Qəlbin iradəsi 
sinəyə nəyi qeyd edərsə, dil də tərcüman3 kimi onu ifadə 
edər. 
                                                          
1
 Qüdsi hədis 
2
 Süveyda nöqtəsi – müasir tibbi terminologiyada “sinus düyünü” 
3
 Tərcüman – tərcüməçi, ifadə edən, bildirən, əks etdirən 
 
– 112 – 
Sonra hissləri qəlbin elçiləri olaraq yaratdı. Onlar 
orada hasil olanları nüsxələyirlər. Eşitmə onun cəsus olan 
elçisi, görmə onun mühafizəçi olan elçisi, dil isə onun 
tərcüməçi olan elçisidir. 
Sonra insanda rübubiyyətə və Məhəmmədiyyə 
risalətinin təsdiqinə dəlalət edən bir şey yaratdı. Bu da, 
insan bədənidir ki, onun bir idarə edənə ehtiyacı var və 
[o] ruhdur. Onu idarə edən [ruh] birdir. Ruh isə 
görünməzdir, şəkli dəyişməyəndir, bədənin hansısa bir 
tərəfində deyildir. Bədəndə heç bir şey ruh hiss etmədən 
və onun iradəsi olmadan hərəkət etməz, onsuz (ruhsuz) 
hiss etməz və toxuna bilməz. Bütün bunlar isə aləmlər 
üçün də bir idarə edənin və hərəkət verənin olması 
zərurətinə dəlalət edir. Onun da vahid olması, öz 
mülkündə baş verənləri bilməsi, onların baş verməsinə 
qadir olması zəruridir. O, əlaməti müəyyən olunmayan, 
təsəvvür edilməyən, görülməyən, heç bir yerdə 
yerləşməyən, bölünməyən, dərk edilməyən, (toxunmaqla) 
hiss olunmayan və elmlə əhatə edilməyəndir. 
 ﴾لَْيَس َكِمْثِلِه َشْيء  َوه َو السَِّميع  الَبِصري  ﴿
[ləysə kəmislihi şey`un və huvəs-səmiul-bəsir] 
(Onun heç bir bənzəri yoxdur. O, eşidəndir, görəndir)1.   
                                                          
1
 Şura 11; “(Allah) Göyləri və Yeri Yaradandır. O sizin üçün özünüzdən 
zövcələr, heyvanlardan da cütlər yaratdı. O sizi bu yolla çoxaldır. Onun heç 
bir bənzəri yoxdur. O, Eşidəndir, Görəndir.” 
 
– 113 – 
Onun öz məxluqatına iki elçisi vardır: gizli və aşkar. 
Onun aşkar elçisi Allahın rəsulu Məhəmməddir (s.). Gizli 
elçisi isə Cəbraildir. Cəbrail ona qövmü arasında vəhy 
gətirirdi, lakin onlar Cəbraili nə hiss edirdilər, nə də 
tanıyırdılar. Bunun kimi də, insan bədənini idarə edən 
ruhun gizli və aşkar [olmaqla] iki elçisi vardır. Gizli elçi 
iradədir. O, dilə vəhy edən Cəbrail mənziləsindədir. Dil 
isə iradəni ifadə edir. Bu da ağamız Məhəmmədin (s.) 
mənziləsindədir. 
Sonra səndə onun nübuvvətinin həqiqiliyinə, 
risalətinin təsdiqinə dəlil yaratdı. Həmçinin, səndə 
[Peyğəmbərin] özü ilə gətirdiyi şəriət əməlinə və 
sünnətinə tabe olmağa da dəlil yaratdı. Beləliklə, əsas 
olan beş şeydir, onların da hər biri beşdir. 
Birinci əsas: [İslamın,] üzərində qurulduğudur ki, 
Allahın rəsulu (s.) demişdir: 
 رسول اهلل او أن حممد شهادة أن َل إله إَل اهلل: بن اإلسلم على مخس﴿
 ﴾اْلرامبيت اهلل اْلج إَل  صوم رمضان و إيتاء الزكاة و وإقام الصلة و
[buniyəl-islamu əla xəmsin şəhadətu ən la ilahə illəllah və 
ənnə muhəmmədən rəsulullah iqamus-səlat və itauz-
zəkat və səvmu rəməzan vəl-həccu ila beytillahil-həram ] 
(İslam beş əsas üzərində qurulmuşdur: “Allahdan başqa 
İlah yoxdur və Məhəmməd Onun rəsuludur” şəhadəti, 
namaz qlımaq, zəkat vermək, ramazan orucu və Beytü-
Həramı (Kəbəni) ziyarət.) 
İkinci əsas: fərz edilən (vacib) namazlar beşdir. 
 
– 114 – 
Üçüncü əsas: vacib olan zəkatdır ki, bu da nisabda 
beşdir. 
Dördüncü əsas:  
 ﴾لَِّه َوالَِّذيَن َمَعه  حمَُّمَّد  رَّس ول  ال﴿
[Muhəmmədun rəsulullahi vəlləzinə məəhu] 
(Allahın elçisi Məhəmməd və onunla birlikdə olanlar)1: 
Əbu Bəkr, Ömər, Osman və Əli. Onlar Allahın elçisi (s.) 
ilə birlikdə beş nəfərdilər. 
Beşinci əsas: Əhli-Beyt beşdir: Məhəmməd (s.), Əli, 
Fatimə, Həsən və Hüseyn. 
Dinin sütunları onun şəriətinin sütunları üzərində 
dayanmaq, səhabələrinə məhəbbət, qohumlarına 
məvəddət2 bəsləmək olduqda sənin əzalarının içində 
buna dəlil olan beş [şey] yaratdı. İslamın, üzərində bina 
olduğu beşlik sənin beş hissinin mənziləsindədir. Onlar 
da eşitmə, görmə, toxunma, iy bilmə və dad bilmə 
hissləridir. Çünki bu beş duyğunun köməyi ilə sən hər bir 
şeyin dadına baxarsan və hər şeyi bilərsən. Həmçinin, bu 
                                                          
1
 Fəth, 29; “Muhəmməd Allahın Elçisidir. Onunla birlikdə olanlar kafirlərə 
qarşı sərt, öz aralarında isə mərhəmətlidirlər. Sən onları rüku edən, səcdəyə 
qapanan, Allahdan lütf və razılıq diləyən görərsən. Əlamətləri isə üzlərində 
olan səcdə izidir. Bu onların Tövratdakı vəsfidir. İncildə isə onlar elə bir əkin 
kimi vəsf olunurlar ki, bu əkin cücərtisini üzə çıxarıb onu qüvvətləndirmiş, o 
da getdikcə qalınlaşıb gövdəsi üstündə şax duraraq əkinçiləri heyran 
etmişdir. Allah möminlərin sayını artırır, özlərini də qüvvətləndirir ki, kafirləri 
qəzəbləndirsin. Allah onlardan iman gətirib yaxşı işlər görənlərə bağışlanma 
və böyük bir mükafat vəd etmişdir.” 
2
 Məvəddət – mehr, məhəbbət, dostluq 
 
– 115 – 
beş sütunun üzərində dayanmaqla hər şeyin zövqünü, 
irfanın idrakını, Rəhmanın mərifətini və yəqinlik elmini 
taparsan.  
Görmə duyğusu səni namazın rüknlərini həyata 
keçirməyə dəvət edər. Peyğəmbər (s.) demişdir: 
 ﴾لةِ  يف الصَّ ِن يْ عَ  ة  رَّ قَ  تْ لَ عِ ج  ﴿
[cuilət qərrətu eyni fis-səlat] 
(Namazda gözümə nur gəldi)1. 
Toxunma hissi səni zəkat verməyə dəvət edər. Allah-
Təala buyurmuşdur: 
 ﴾خ ْذ ِمْن أَْمَواَلِِْم َصَدَقةا ﴿
[xuz min əmvalihim sədəqə] 
(Onların mallarından sədəqə götür)2. 
Dadbilmə hissi səni oruc sütunun dayanması üçün 
yemək zövqünü tərk etməyə dəvət edər. Eşitmə duyğusu 
isə səni dəvəti (yaxud azanı)3 eşitməyə çağırar: 
 ﴾َوأَذِّن يف النَّاِس بِاْلَْجِّ ﴿
[və əzzin fin-nasi bil-həcc] 
(İnsanlar arasında həcci elan et)4 . 
                                                          
1
 Hədis 
2
 Tövbə, 103; “Onların mallarından sədəqə götür ki, bununla onları pak edib 
təmizə çıxarasan.Onlar üçün dua et. Çünki sənin duan onlar üçün bir 
təskinlikdir. Allah Eşidəndir, Biləndir.” 
3
 “Azan” sözünün əsl mənası “elan”, “bildiriş” deməkdir. 
4
 Həcc, 27; “İnsanlar arasında həcci elan et ki, onlar sənin yanında piyada və 
ya hər bir uzaq yoldan qayışbaldır dəvələr üstündə gəlsinlər.” 
 
– 116 – 
İybilmə hissi isə səni tövhid nəfəsini almağa kömək 
edər. 
 ﴾نِ مَ يَ الْ  لِ بَ قِ  نْ مِ  نِ ْحَْ الرَّ  سَ فَ نَ  د  جِ  َْل إّنِّ ﴿
[inni lə`əcidu nəfəsər-rəhmani min qibəlil-yəmən] 
(Mən Rəhman nəfəsini Yəmən tərəfdən alıram)1. 
Bu beş duyğu səni beş sütuna əməl etməyə çağırar. 
Sağ əlindəki beş barmağı Məhəmməd (s.) və onunla 
birlikdə olanlar mənziləsində yaratdı. Onlar Əbu Bəkr, 
Ömər, Osman və Əlidir. Ağamız Məhəmmədin (s.) nuru 
Adəmin (ə.) alnına yerləşdirildikdə mələklər onun 
(Adəmin) pişvazına çıxır və Məhəmmədin (s.) nurunu 
salamlayırdılar. Adəm (ə.) isə nuru görmürdü, buna görə 
də dedi: “Ey Rəbbim! İstəyirəm oğlum Məhəmmədin (s.) 
nuruna baxım. Onu əzalarımdan elə birinə ötür ki, görə 
bilim”. Allah onu sağ əlinin şəhadət barmağına ötürdü. 
Adəm onu şəhadət barmağında parlayan gördü və 
barmağını qaldırıb dedi: “Şəhadət verirəm ki, Allahdan 
başqa İlah yoxdur və Məhəmməd onun elçisidir.” Buna 
görə o [barmaq] “musəbbihə”2 adlandı. [Adəm] dedi: “Ey 
Rəbbim! Mənim sülbümdə bu nurdan bir şey qaldımı?” 
Dedi: “Bəli. Onun səhabələrinin nurudur ki, onlar da Əbu 
Bəkr, Ömər, Osman və Əlidir.” Əlinin nuru onun baş 
barmağında, Əbu Bəkrin nuru orta barmağında, Ömərin 
nuru adsız barmağında, Osmanın nuru isə çeçələ 
                                                          
1
 Hədis 
2
 Musəbbihə - Ərəb dilində şəhadət barmağına “musəbbihə” deyilir. Hərfi 
tərcüməsi “təsbih (zikr) edən” deməkdir. 
 
– 117 – 
barmağında təcəlla etdi. Adəmə deyildi: “Bu işi bu cür 
qərar verdim ki, barmaqlarını bu beşliyin məhəbbətilə 
sıxasan və onlarla Məhəmməd (s.) arasında fərq 
qoymayasan”. Allah-Təala “Allahın elçisi Məhəmməd və 
onunla birlikdə olanlar”1 sözüylə onları bir-birinə bağladı. 
Sonra sənin sağ əlindəki beş barmağı beş şəxsi 
xatırladan qərar verdi. Onlar Əhli-Beytdir. Allah 
 ﴾ي رِيد  اللَّه  لِي ْذِهَب َعنك م  الرِّْجَس أَْهَل اْلبَ ْيتِ ﴿
 [yuridullahu li-yuzhibə ənkumur-ricsə əhləl-beyti]  
 (Allah siz Əhli-beytdən çirkinliyi silib aparmaq istəyir)2 
sözüylə çirkinliyi onlardan uzaqlaşdırmışdır. Allahın 
Rəsulu (s.) demişdir: 
 ﴾أنزلت هذه اآلية فينا أهل البيت أنا وعلي وفاطمة واْلسن واْلسني﴿
[unzilət hazihil-ayətu fina əhlil-beyti əna və əli və fatimə 
vəl-həsən vəl-huseyn] 
(Bu ayə biz Əhli-Beyt haqqında nazil olmuşdur: Mən, Əli, 
Fatimə, Həsən və Hüseyn). 
Sonra sənin ayaqlarındakı beş barmaq Allahın sənə 
vacib etdiyi beş namaza işarə və xatırlatma olaraq 
yaradılmışdır. Namaza ayaqların üzərində durursan. 
Çünki onlar (ayaqlar) yer üzərində Allah-Təalanın 
                                                          
1
 Fəth, 29 
2
 Əhzab 33; “Evlərinizdə qərar tutun! İlk cahiliyyə dövründə olduğu kimi açıq-
saçıq gəzməyin. Namaz qılın, zəkat verin, Allaha və Onun elçisinə itaət edin. 
Ey ev əhli! Allah sizdən günahınızı silib aparmaq və sizi tərtəmiz etmək 
istəyir.” 
 
– 118 – 
xidmətçiləridir. Xidmət isə ayaqlar üzərində yerinə 
yetirilər. Buna görə də sənin sağ ayağın beş namazı 
xatırlatma olaraq yaradıldı. Sənin sağ ayağının 
barmaqları isə vacib edilən zəkat nisabını sənə xatırladır 
ki, o da beş dirhəmdir. Zəkat isə namazla bağlıdır. Buna 
görə də ayaqlarının barmaqları namaza və zəkata işarə 
olmuşdur. 
Sonra səndə ölümə və dirilməyə, qəbr səadətinə və 
əzabına dəlalət edən bir şey yaratdı ki, o da yuxudur. 
Yatan insan pis yuxu gördükdə ondan əziyyət çəkir və 
yuxuda ikən ölü kimi, hissiyyatını itirmiş, qulaqsız, gözsüz 
və idraksız olur. Sonra [Allah] ona eşitmə, görmə və dərk 
etmə bəxş edir. Qulağında və gözündə olan görmə və 
eşitmə hissi ilə görür və eşidir. Görür ki, öz nəfsi istədiyi 
yerə gedir, istədiyini yeyir və içir. Bu, ölünün ölmə və 
dirilmə arasındakı bərzəx1 müddətində qəbrdə gördüyü 
əzab və ya səadət mənziləsindədir. Sonra sənin 
istəyindən və ixtiyarından asılı olmayaraq Allah səni 
yuxundan oyadır. Əgər oyanmamağı iradə etsən 
(istəsən), demək ki, dirilməməyi də bacararsan. Bu, 
ölümdən sonra dirilməyi inkar edənlərə və ona əhəmiyyət 
verməyənlərə (və ya avamlıq hesab edənlərə) bir 
təkzibdir. Onlar zındıqlar2, dəhrilər3 və filosoflardır1. 
                                                          
1
 Bərzəx – ölüm anı ilə qiyamət günü dirilmə anı arasındakı mərhələ; 
ümumiyyətlə, iki şey arasında olan sərhəd və arakəsmə 
2
 Zındıq – əsil mənası zərdüşti; kafir, dinsiz 
3
 Dəhri – axirətə inanmayan və hər şeyin bu dünyada olduğunu iddia edən 
adam, materialist 
 
– 119 – 
Həmçinin, qəbr əzabını və səadətini, (orada olan) 
məsələləri (sual-cavabı) inkar edən mötəziləyə2 
rəddiyyədir. 
Bil ki, Allah-Təala öz məxluqatını üç dəstədə yaratdı. 
Allah dedi: 
 ﴾ن مَيِْشي َعَلى َبْطِنهِ َواللَّه  َخَلَق ك لَّ َدابَّة  ِمن مَّاء َفِمن ْه م مَّ ﴿
[vallahu xələqə kullə dabbətin min ma`in fəminhum mən 
yəmşi əla bətnihi] 
(Allah hər bir canlını sudan yaratmışdır. Onlardan bəzisi 
qarnı üstə sürünür)3, ilan və soxulcan kimi, 
 ﴾َوِمن ْه م مَّن مَيِْشي َعَلى رِْجَلنْيِ ﴿
[və minhum mən yəmşi əla ricləyni] 
(bəzisi iki ayaq üstündə gəzir)4, quşlar və insanlar kimi, 
 ﴾َوِمن ْه م مَّن مَيِْشي َعَلى أَْرَبع  ﴿
[və minhum mən yəmşi əla ərbə`] 
(bəzisi də dörd ayaq üstündə gəzir)5 [digər müxtəlif] 
heyvanlar kimi. 
                                                                                                                           
1
 Filosofların adını ona görə çəkir ki, onlar bir qayda olaraq həqiqətlərin 
öyrənilməsində təriqət yolunu və qəlbi nurlanmanı qəbul etmir, hər şeyin əqli 
dəlillər vasitəsilə dərk oluna bilməsini iddia edirdilər. 
2
 Mötəzilə – 8-ci əsrdə Vasil ibn Əta tərəfindən əsası qoyulmuş, rasionalizmə 
əsaslanan, İslam sxolastikasının (kəlamın) iki qolundan biri olan dini cərəyan 
3
 Nur, 45; “Allah hər bir canlını sudan yaratmışdır. Onlardan bəzisi qarnı üstə 
sürünür, bəzisi iki ayaq üstündə gəzir, bəzisi də dörd ayaq üstündə gəzir. 
Allah istədiyini yaradır. Şübhəsiz ki, Allah hər şeyə qadirdir.” 
4
 Nur, 45 
5
 Nur, 45 
 
– 120 – 
Onlardan bir dəstə səcdə edən, bir dəstə rükuda olan 
və digər bir dəstə isə qiyam halında duran vəziyyətdədir. 
Qiyam halında duran, ağaclar və divarlar kimidir ki, onlar 
rüku edə bilməzlər. Rüku edən, heyvanlar kimidir ki, onlar 
səcdə və qiyam edə bilməzlər. Səcdə edən, həşəratlar 
kimidir ki, onlar ayağa qalxa bilməzlər. Bunların hər biri 
Ona itaət, Onu təqdis və tənzih etmək üçün yaradılmışlar: 
 ﴾َوِإن مِّن َشْيء  ِإَلَّ ي َسبِّح  ِبَْمَدهِ ﴿
[və in min şəy`in illa yusəbbihu bi-həmdihi] 
(Elə bir şey yoxdur ki, həmd ilə Ona tərif deməsin)1. 
Sübhan [Allah] bütün digər məxluqlarının ibadət və 
itaətlərini sənin üçün cəm etmiş və məxluqatı içərisində 
sənin üçün geniş meydanlar açmışdır. Əgər qiyam, rüku 
və səcdə halında ona ibadət etmək istəsən, edərsən. 
[Allah] səndə bütün məxluqatının fəzilətini cəm etmək 
üçün [belə etdi]. Beləliklə, sənə namazı vacib etdi və onu 
bütün digər məxluqatının ibadətini, həmçinin qiyamda 
duranlar, rüku edənlər və səcdəyə gedənlərin fəzilətini 
özündə ehtiva edən qərar verdi. Bütün yaradılışlardan 
məqsəd sənsən. Məbudun iradəsinə uyğun olaraq sən 
qulların seçilmişisən. Bu bizim əvvəl dediyimiz: “Allah-
Təala Adəmi (ə.) Məhəmməd (s.) ismi surətində, varlıqları 
isə onun surəti şəklində yaratdı” sözümüzdəki mənadır. 
                                                          
1
 İsra, 44; “Yeddi göy, yer və onlarda olanlar Ona təriflər deyir. Elə bir şey 
yoxdur ki, həmd ilə Ona tərif deməsin, lakin siz onların tərifini anlamazsınız. 
Həqiqətən, O, Həlimdir, Bağışlayandır.” 
 
– 121 – 
Bunu da bil ki, Mələil-Əla varlıq ağacının faydası 
üçün əmr altına alınmışlar, onun mənfəətləri üçün istifadə 
olunurlar və onun bəhrəsi üçün [daim hazır] dayanıblar. 
Çünki onda (varlıq ağacında) Məhəmmədi budağının və 
Əhmədi nurunun keyfiyyəti (xüsusiyyəti) var. İlk dəfə 
varlıq gündüzü yoxluq gecəsinin zülməti içərisindən 
sıyrılıb çıxdı, Məhəmmədi günəşinin nurları Adəmin (ə.) 
alnının üfüqündə parladı və mələklər səcdəyə qapanaraq 
iftixar etdilər və dedilər: “Ərşin əbədi şahı Məhəmməddir”. 
Onlara səcdə etmək əmr edildikdə səcdə etdilər, şəhadət 
üçün seçildikdə şahid oldular və [o zaman] onlara deyildi: 
“Bu müşahidənin şükrü, əsli o (Məhəmmədi nuru) olan bir 
ağacın (varlıq ağacının), rəhbəri və mənəvi öndəri1 o olan 
bir dövlətin xidmətində durmağınızdır”. 
Sizlərdən bir qismizin pak səhifələr üzərində işləyən 
“səfərə”2 (elçilər) olsun!  
İçinizdən bir qisminiz isə bu ağacın qorunan 
hissəsinin ətrafında dönən “bərərə”3 (möhtərəm və müti 
itaətkar, təqva əhli, çox təmiz kimsələr) olsun! 
                                                          
1
 “Rəhbər və mənəvi öndər” orijinaldakı “عقد و حل” ifadəsinin tərcüməsidir. Bu 
ifadənin dəqiq anlamı barədə ərəb alimləri arasında fikir ayrılığı var. Onun 
mənası barədə alimlərin fikirləri bunlardır: 1. Ictihad əhli olan alim; 2. Xalqın 
rəhbəri, alimi və ağsaqqalı; 3. Xalqın kübar və nüfuzlu təbəqəsi; 4. 
Müsəlmanların inanılmış fəzilət sahibləri; 5. Nisa surəsinin 59-cu ayəsində 
qeyd olunan “əmr sahibləri” (Ey iman gətirənlər, Allaha, peyğəmbərə və 
özünüzdən olan əmr sahiblərinə itaət edin). 
2
 Bax: Əbəsə (80), 15 
3
 Əbəsə (80), 16 
 
– 122 – 
İçinizdən bir zümrə də bütün əməl sahiblərinin 
əməllərini daşıyan “həmələ” (daşıyıcı) olsun!  
Sizdən digər bir zümrə isə tövbə edənlərin 
astanasında duran “kuttab” (katiblər, yazıçılar) olsun! 
Sizlərdən bir dəstə isə onların (tövbə edənlərin) 
üzlərini istiğfar (bağışlanma) suyu ilə günah tozlarından 
yuyanlar və yer əhli üçün istiğfar edənlər (bağışlanma 
diləyənlər) olsun. 
Sizlərdən bir dəstə onların əməllərini hifz edən və 
onların lehinə və əleyhinə olanları (bütün əməllərini) 
hesaba alan “həfəzə”1 (gözətçi mələklər) olsun. 
Sizdən bir dəstə də onların ruziləri ilə məşğul olanlar 
olsun ki, onlar öz ruzi verənlərinin itaətində daha çox səy 
göstərsinlər (və ya itaət etməyə imkanları olsun). 
[Bəziləriniz] külək göndərən dəstə; [bəziləriniz isə] 
buludları hərəkətə gətirən dəstə; [bəziləriniz] dənizləri 
dolduran dəstə; [bəziləriniz isə] yağış sularını endirən 
dəstə; [bəziləriniz] torpaqları mühafizə edən dəstə; 
[bəziləriniz] gecəni bürüyən dəstə; [bəziləriniz isə] 
gündüzü açan dəstə [olsun]! 
[Sizdən] bir dəstə onların əzalarını böyük (kəbirə) 
günahlardan hifz edən gecə-gündüz mələkləri, [bəziləri] 
bəlaları aradan qaldıran dəstə, [bəziləri] Cənnəti bəzəyən 
dəstə, [bəziləri isə] Cəhənnəmi alovlandıran dəstə 
[olsun]! 
                                                          
1
 Ənam (6), 61 
 
– 123 – 
O zaman ki, dünya evi hazılandı və Onun (Allahın) 
iradə badəsi dövrə vurub qayıtdı, hüzura ilk çağırılan İblis 
oldu. [Budur], o, təsbih və təqdis libasında ətəkləri yerlə 
sürünə-sürünə naz ilə gəlir. Lakin o [libas] hiyləgərlik 
(saxtakarlıq) nöqsanı ilə doludur. 
O, hüzura yetişdikdə, həmin mənzərənin gözəlliyini 
gördükdə və mərifət Ərəfatında [çatıb] dayandıqda inkar 
etdi və öz üsyanında inadkar oldu. Artıq özü özlüyündə 
qərara gəldi. Bu su və torpağın (Adəmin) həqiqətinə xor 
baxdı və onu təhqir etdi. 
İblisə öz saf badələrinin içərisində “səcdə et” 
deyildikdə qarşı çıxdı, təkəbbürlük etdi və badəni aşırdı.  
Əql sahiblərinin söhbətindən məhrum oldu, qəm-qüssə 
və vəsvəsə zülmətində qaldı. Öz elm və əməl kisəsini 
axtarmağa başladı, lakin orada [yalnız] qəpik-quruş tapdı. 
Beləliklə, ayrılıq səhrasında azuqəsi qurtarmış müsafir 
kimi qaldı. Tərəfdarlardan və şəriətdən qırıldı (ayrıldı). 
Hər dəfə qəm-qüssəsi artdıqda və [bu ağır] zərbə get-
gedə daha da ağırlaşdıqda 
 ﴾ْل ِضلَّن َّه ْم َوْل َمن ِّيَ ن َّه ْم َوآلم َرن َّه مْ وَ ﴿
[vəl`uzillənnəhum vəl`umənniyənnəhum 
vəl`amurənnəhum] 
(mən onları mütləq azdıracağam, xülyalara salacağam və 
onlara əmr edəcəyəm)1 deyərək fəryad etdi. [İlahi] qüdrət 
                                                          
1
 Nisa, 119; “Mən onları mütləq (doğru yoldan) azdıracaq və xülyalara 
salacağam; onlara mal-qaranın qulaqlarını kəsməyi buyuracaq və Allahın 
 
– 124 – 
(və ya qədər) ona dedi: ”Mən onlar üçün mütləq əmniyyət 
hökmünü yazacağam”  
 ﴾ِإنَّ ِعَباِدي لَْيَس َلَك َعَلْيِهْم س ْلطَان  ﴿
[innə ibadi ləysə ləkə ələyhim sultan] 
(Şübhəsiz ki, qullarım üzərində sənin heç bir hökmün 
yoxdur).1 Mülk sahibindən möhlət istədi. O da [İblisə] 
cəhənnəmədək kafirlərə rəhbər olmaq üçün möhlət verdi. 
[İblis] bir əsadır ki, günahkarlar və xətakarlar ona 
söykənirlər. Birdən [İblis] onlardan birini günaha sövq 
etsə, Allah-Təala deyər: 
َا اْستَ ﴿  ﴾َزَلَّ م  الشَّْيطَان  ِإَّنَّ
[innəma istəzəlləhumuş-şeytan] 
(Şeytan onları səhv etməyə vadar etdi)2. Əgər [bəndə 
yanlış] əməl etsə, deyər: 
 ﴾َهَذا ِمْن َعَمِل الشَّْيطَانِ ﴿
[haza min əməliş-şeytan] 
(Bu, şeytan əməlindəndir)3.  
                                                                                                                           
yaratdıqlarına dəyişiklik verməyi əmr edəcəyəm. Allahı qoyub şeytanı özünə 
himayədar tutan şəxs açıq-aşkar ziyana uğramışdır.” 
1
 Hicr, 42; “Şübhəsiz ki, qullarım üzərində sənin heç bir hökmün yoxdur. 
Yalnız sənə uyan azğınlardan başqa.” 
2
 Ali İmran, 155; “(Uhudda) iki qoşun qarşılaşdığı gün içərinizdən üz 
döndərənləri şeytan, qazandıqları bəzi günahlar üzündən səhv etməyə vadar 
etdi. Allah artıq onları bağışladı. Həqiqətən Allah Bağışlayandlr, Həlimdir.” 
3
 Qəsəs, 15; “O, şəhərə əhalisi xəbərsiz ikən daxil oldu və orada bir-birilə 
vuruşan iki kişi gördü. Biri onun tərəfdarlarından, o biri isə düşmənlərindən 
idi. Tərəfdarlarından olan kəs onu düşməninə qarşı köməyə çağırdı. Musa 
 
– 125 – 
Adəm və İblis özlərini günah dərəsinə atdıqları 
zaman1 biri ona əmr olunanı tərk edir, biri isə ona 
qadağan olunanı edirdi. Onların qədəri birləşdi, çünki 
[Allah belə] təqdir etdi. Çünki Allah-Təala əmr etdiyinin 
əksini əmr etdi və istədi. Əmrin bəxş etdiyini iradə qarət 
etdi. 
Adəm və İblis həmin günah dərəsini keçdikdə İblis 
üçün hökm verildi ki, buradan [heç vaxt] geri dönməsin. 
Bədbəxt orada çadırını qurdu və onun ərazisində qərar 
tutdu. Adəmə gəlincə isə, o, yaşadığı mənzili ehtirasla və 
böyük şövqlə arzuladı, orada keçən gecələrini və 
günlərini [məyusluqla] xatırladı və öz-özünü məzəmmət 
etdi, peşman olanların arasında nida edərək  
 ﴾َرب ََّنا ظََلْمَنا أَنف َسَنا﴿
[rəbbəna zələmna ənfusəna] 
(Ey Rəbbimiz! Biz özümüzə zülm etdik)2 dedi. Qəm-
qüssəsinin götürülməsi ilə yaxınlıq müjdəsi aldı: 
 ﴾فَ تَ َلقَّى آَدم  ِمن رَّبِِّه َكِلَمات  ﴿
                                                                                                                           
onu vurub öldürdü və: “Bu, şeytan əməlindəndir. Həqiqətən, o, (haqq yoldan) 
azdıran açıq-aydın bir düşməndir!” – dedi.” 
1
 Orijinalda اقتحم آدم و ابليس عقبة المعصية şəklindədir. Bu cümlə Bələd (90) 
surəsinin 11-ci ayəsində فال اقتحم العقبة şəklindədir. Buradakı “əqəbə” sözünü 
akad. V.Məmmədəliyev olduğu kimi saxlamış və “maneə” kimi izah etmiş, 
Ə.Musayev isə “sərt yoxuş kimi” tərcümə etmişdir. 
2
 Əraf, 23; “Hər ikisi: “Ey Rəbbimiz! Biz özümüzə zülm etdik. Əgər bizi 
bağışlamasan və bizə rəhm etməsən, əlbəttə, ziyana uğrayanlardan olarıq”– 
dedilər.” 
 
– 126 – 
[fətələqqa adəmu min rəbbihi kəlimat] 
(Adəm Rəbbindən kəlmələr öyrəndi)1. 
Miskin İblisə gəlincə, cilovları sərbəst buraxılmış lənət 
atları sürətlə ona tərəf gəlib ona qovulma və uzaqlıq 
xəbərini gətirdilər. O, müəyyən əmrlə oradan çıxdı. 
 ﴾ق  ْلَنا اْهِبط واْ ﴿
[qulnəhbitu] 
(Dedik: “Enin!”)2 
Adəm həyəcandan titrədi. Az qaldı ki, yanıb 
parçalansın. Dedi: “Mənim Ağam! Yüksəlişdə [məndən] 
üz çevirməyinin acılığını daddım, barı enişdə məni 
ümidsizlik hərarətindən qoru”. Ona deyildi: “İki firqənin 
yolayrıcına çatana qədər sənə zərər (qorxu və ya əzab) 
yoxdur”. 
 ﴾َفرِيق  يف اْْلَنَِّة َوَفرِيق  يف السَِّعريِ ﴿
[fəriqun fil-cənnəti və fəriqun fis-sə`ir] 
(Bir qismi cənnətdə, bir qismi isə cəhənnəmdə)3 
                                                          
1
 Bəqərə, 37; “Adəm tövbə etmək üçün Rəbbindən kəlmələr öyrəndi, O da 
onun tövbəsini qəbul etdi. Doğrudan da O, tövbələri qəbul edəndir, 
Rəhmlidir.” 
2
 Bəqərə, 38; “Biz dedik: “Hamınız oradan (yerə) enin! Mənim tərəfimdən 
sizə doğru yol göstəricisi gəldikdə Mənim yol göstəricimin ardınca gedənlərə 
heç bir qorxu yoxdur və onlar kədərlənməyəcəklər.” 
3
 Şura, 7; “Beləliklə, Biz sənə ərəbcə Quran vəhy etdik ki, şəhərlər anası 
(Məkkə) əhlini və onun ətrafındakıları xəbərdar edəsən və barəsində heç bir 
şübhə doğurmayan məhşər gününü yadlarına salasan. İnsanların bir qismi 
Cənnətdə, digər qismi isə Odda olacaqdır.” 
 
– 127 – 
Beləcə, Adəm [bu yol ayrıcında] sağ tərəfi, İblis isə 
sol tərəfi seçdi. Əshabuş-şimal (sol tərəf sahibləri) üçün 
mənbə oldu. Adəm və Şeytan [yol ayrıcında] yan-yana 
gəldikdə və birləşdikdə bu yoldaşlıqdan bir əlamət qaldı. 
Bu əlamət Adəmdə qərar tutdu və onun sol tərəfində 
onunla birikdə getməyə başladı. Bu da onun əslinin sol 
tərəfindən olanlarda təsir qoydu. Beləliklə, [Adəmin sol 
tərəfindən olanlar Şeytanın] itaətsizlik zülmətinin 
kölgəsində qaldılar. Bununla da ona (Şeytana) 
yaxınlıqları və onunla bərabər olmaları səbəbi ilə küfrə 
düşdülər. Sağ tərəfdən olanlar isə Adəmin mərifətinin 
nuru içərisində qaldılar və İblisdən uzaqlıqlarına görə 
onun zülmətindən amanda qaldılar. Onlara küfr edən və 
öz zəlalətinin zülməti altında kölgələnənlərin yaxınlığı 
təsir qoydu. Həmin kəslər (küfr edənlər) sol tərəfin əhlidir. 
Bu, onların sifətlərində təsir qoydu. Zatlarının nuru və 
mərifətləri isə onlar üçün xüsusi olaraq qorundu. Sağ 
tərəf əhlinin mürtəkib olduğu təqsirlər və günahlar bu 
qonşuluğun təsirindən və bu batilliyin şölələrindəndir. 
Bil ki, bu təsirin başqa bir əsası və başqa bir səbəbi 
də var. Bu da odur ki, Allah-Təala Adəmi (ə.) yaratdığı bir 
ovuc torpağı götürməyi əmr etdikdə ölüm mələyi bu iş 
üçün [aşağı] endi. Həmin gün İblis yerdə idi. Allah-Təala 
orada ona bir dəstə mələklə birlikdə xəlifəlik vermişdi. O, 
yerdə Allaha ibadət edərək uzun müddət orada qalmışdı. 
[Beləliklə,] ölüm mələyi İblisin ayaq basdığı yerin müxtəlif 
ərazilərindən bir ovuc [torpaq] götürdü. Adəmin tinəti 
 
– 128 – 
yoğrulduqda və bu tinətdən onun surəti çəkildikdə nəfsin 
yaradılışı İblisin ayaq basdığı torpaqdan oldu. Qəlb isə 
İblisin ayaq basmadığı torpaqdan yaradıldı.  
Nəfs, torpaqda İblisin ayağının toxunmasından qalan 
çirkinlikləri və məzəmmət olunan keyfiyyətləri əxz etdi. 
Buna görə də, nəfs şəhvətlər yuvası oldu. [İblisin] 
yaşayışı və hakimiyyəti [nəfsin] üzərindədir, çünki onun 
üstünə ayaq basmışdır. Bundan irəli gələrək İblis Adəmə 
qarşı təkəbbürlük etdi. Çünki onu öz ayağının 
torpağından [xəlq olunan] gördü və öz ünsürünün 
cövhərinə nəzər saldı. Həmin ünsür oddur. O zaman 
məğrurluq nümayiş etdirdi və təkəbbürlüyə meyilləndi. Bu 
da Allah-Təalanın bu sözündəki mənadır: 
 ﴾يَا أَي َُّها الَِّذيَن آَمن وا ََل تَ تَِّبع وا خ ط َواِت الشَّْيطَانِ ﴿
[ya əyyuhəl-ləzinə amənu la təttəbi`u xutuvatiş-şeytan] 
(Ey iman gətirənlər, Şeytanın ayaq izlərinə tabe olmayın) 
– hansı ki, onun ayaqları altındakı torpaqdan yaratdım.1 
Bil ki, varlıq ağacı boy atdıqda [onda] üç budaq 
yetişdi: zatul-yəmin (sağ tərəf) budağı, zatuş-şimal (sol 
tərəf) budağı. Bir budaq isə düz istiqamətli və şax qamətli 
çıxdı. Bu isə öndə gələnlərin (sabiqun)2 budağıdır. 
Məhəmməd (s.) ruhaniyyəti üç budaq ilə qaim oldu (və ya 
                                                          
1
 Nur, 21; “Ey iman gətirənlər! Şeytanın izi ilə getməyin. Kim şeytanın izi ilə 
getsə, (bilsin ki,) o, (şeytan) iyrənc və yaramaz işləri görməyi əmr edir. Əgər 
Allahın sizə lütfü və mərhəməti olmasaydı, sizdən heç kəs heç vaxt təmizə 
çıxmazdı. Lakin Allah istədiyini təmizə çıxardır. Allah Eşidəndir, Biləndir.” 
2
 Bax: Vaqiə, 10; “Xeyirxah işlərdə öndə gedənlər cənnətdə də öndədirlər”. 
 
– 129 – 
üç budaq üstündə dayandı), onlara bağlandı və onlara 
sirayət etdi. Hər budağın həmin ruhaniyyəti öz qəbul edə 
biləcəyi qədər nəsibi vardır. Allah-Təala demişdir: 
 ﴾َوَما أَْرَسْلَناَك ِإَلَّ َرْْحَةا لِّْلَعاَلِمنيَ ﴿
[və ma ərsəlnakə illa rəhmətən li-l`aləmin] 
(Biz səni ancaq aləmlərə rəhmət olasan deyə 
göndərdik)1.  
Əshabul-yəmin budağının payı hidayət, tabe olma, 
onun sünnətinə və şəriətinə əməl etmə ruhaniyyətidir. 
Allah-Təala demişdir: 
 ﴾الَِّذيَن يَ تَِّبع وَن الرَّس وَل النَِّبَّ اْل مِّيَّ ﴿
[əlləzinə yəttəbiunər-rəsulən-nəbiyyəl-ummi] 
(O kəslər ki, rəsula – ümmi peyğəmbərə tabe olurlar 
yazıb-oxumaq bilməyən peyğəmbərin ardınca gedərlər)2. 
Sabiqun zümrəsinin payı ona yaxınlıq, onun yanında 
xüsusi məqam və onunla yoldaşlıq ruhaniyyəti oldu. 
 ﴾َك َمَع الَِّذيَن أَنْ َعَم الّله  َعَلْيِهم مَِّن النَِّبيِّنيَ فَأ ْولَ ئِ ﴿
                                                          
1
 Ənbiya, 107; “Səni də aləmlərə ancaq bir rəhmət olaraq göndərdik.” 
2
 Əraf, 157; “O kəslər ki, yanlarındakı Tövrat və İncildə haqqında yazılmış 
olduğunu gördükləri elçinin – yazıb-oxumaq bilməyən peyğəmbərin ardınca 
gedərlər. O Peyğəmbər) onlara yaxşı işlər görməyi buyurar, pis əməlləri isə 
qadağan edər, onlara pak şeyləri halal, murdar şeyləri isə haram edər. 
Onların ağır yüklərini yüngülləşdirər və onları buxovlardan xilas edər. Ona 
iman gətirən, onu dəstəkləyən, ona kömək edən və onunla göndərilmiş 
nurun ardınca gedənlər isə nicat tapanlardır.” 
 
– 130 – 
[fə-ulaikə məəlləzinə ən`əməllahu ələyhim minən-
nəbiyyin] 
(Onlar Allahın nemət bəxş etdiyi peyğəmbərlərlə 
birlikdədirlər)1. 
Sol tərəf sahiblərinin [bu] ruhaniyyətdən nəsibi 
dünyada himayə edilmələri və ani gələn əzabdan əmin-
amanlıqda olmalarıdır. 
بَ ه ْم َوأَنَت ِفيِهمْ ﴿  ﴾َوَما َكاَن الّله  لِي  َعذِّ
[və ma kanəllahu li-yuəzzibəhum və əntə fihim] 
(Sən onların arasında olduğun halda Allah onlara əzab 
verməyəcək)2. 
Peyğəmbərin (s.) cismaniyyətinin vücudda zahir olma 
vaxtı çatdıqda onun vücudunun budağı düz istiqamətdə 
və şax qamətdə yetişdi. Əsli sabit olduqda və budaqları 
şaxələndikdə onu bütünlüklə sərəncamı altına alan ona 
səsləndi: 
 ﴾فَاْسَتِقْم َكَما أ ِمْرتَ ﴿
[fəstəqim kəma umirtə] 
(Əmr olunduğu kimi dürüst ol!)1. İstiqamət (düzlük və 
doğruluq) onun (s.) sifəti, darul-muqamət (iqamətgah)2 
                                                          
1
 Nisa, 69; “Allah və (Onun) elçisinə itaət edənlər Allahın özlərinə nemət 
bəxş etdiyi peyğəmbərlərlə, sidq ürəkdən inananlarla, şəhidlərlə və 
əməlisalehlərlə birlikdə olacaqlar. Onlar necə də gözəl dostlardır.” 
2
 Ənfal, 33; “Sən onların arasında olduğun halda Allah onlara əzab 
verməyəcək. Bağışlanmalarını dilədikləri zaman da Allah onlara əzab verən 
deyildir.” 
 
– 131 – 
isə onun məqamı oldu. O zaman ki, doğru və düz 
istiqamətli yol tutdu, iki dünyadan keçdi. O zaman ki, 
[başqalarını] düz və doğru yola istiqamətləndirdi, öz qərar 
tutacağı mənzildə yerləşənədək məqamdan məqama 
yüksəldi və qərar tutdu. 
İlk məqam dünyadakı “vücud” məqamıdır. O da Allah-
Təalanın [bu] sözündədir: 
ث ِّر  ﴿  ﴾ق ْم فََأنِذرْ *  يَا أَي َُّها اْلم دَّ
[ya əyyuhəl-muddəssiru qum fə-ənzir] 
(Ey libasına bürünüb örtünmüş, qalx və insanları 
xəbərdar et)3. 
İkinci məqam axirətdəki “mahmud” (bəyənilən, həmd 
edilən) məqamıdır. Bu da Allahın bu sözüdür : 
َعَثَك َربَُّك َمَقاماا حمَّْم ودااَعَسى أَ ﴿  ﴾ن يَ ب ْ
[əsa ən yəb`əsəkə rəbbukə məqamən məhmuda] 
(Ola bilsin ki, Rəbbin səni tərifəlayiq bir məqama 
yüksəltsin)4. 
                                                                                                                           
1
 Hud, 112; “Sənə əmr edildiyi kimi sən də, səninlə birlikdə tövbə edənlər də 
doğru yolda olun. Həddi aşmayın, çünki O, sizin nə etdiklərinizi görür.” 
2
 Quran ifadəsidir, Fatir surəsinin 35-ci ayəsindən alınmışdır: “Öz lütfü ilə bizi 
əbədi iqamətgahda yerləşdirən Odur. Orada bizə nə bir yorğunluq üz 
verəcək, nə də bir üzgünlük toxunacaqdır!” 
3
 Müddəsir, 1-2; “Ey libasına bürünüb örtünmüş peyğəmbər! Qalx və 
insanları xəbərdar et!” 
4
 İsra, 79; “Gecənin bir vaxtı oyanıb sənə əlavə buyrulmuş təhəccüd 
namazında Quran oxu. Ola bilsin ki, buna görə Rəbbin səni tərifəlayiq bir 
məqama yüksəltsin.” 
 
– 132 – 
Üçüncü məqam Cənnətdəki “xülud” (əbədiyyət) 
məqamıdır. Bu da Allahın bu sözüdür: 
 ﴾َر اْلم َقاَمِة ِمن َفْضِلهِ الَِّذي َأَحلََّنا َدا﴿
[əlləzi əhəlləna darəl-muqaməti min fəzlihi] 
(Öz lütfü ilə bizi əbədi iqamətgahda yerləşdirən Odur)1.  
Dördüncü məqam “məşhud” məqamıdır - məbudu 
görmək (xəyal etmək, nəzər etmək) üçün “qabə qövseyn” 
məqamı: 
 ﴾َفَكاَن قَاَب قَ ْوَسنْيِ أَْو أَْدنَ  َلَّ ُث َّ َدنَا فَ َتدَ ﴿
[summə dəna fətədəlla fə-kanə qabə qövsəyni əv ədna] 
(Sonra yaxınlaşıb aşağı endi. O, iki yay uzunluğu, hətta 
ondan da yaxın məsafədə idi)2. 
O (Peyğəmbər), yaxınlıqda, ülviyyətdə və 
müşahidədə xüsusi biridir. Çünki bütün mövcudatın 
yaranmasında məqsəd odur. Ona görə ki, vücud bir ağac 
olduqda onun meyvəsi və cövhəri oldu. Bar verən ağac, 
özü üzərində bitdiyi dəni yetişdirər. Beləliklə, həmin 
toxum əkildi, qidalandı və bəsləndi, ta o zamana qədər ki, 
yetişdi, budaqlandı, yarpaqlandı, böyüdü və meyvə verdi. 
Bu ağaca baxsan, onu öz yetişdiyi toxumun içində 
görərsən. Ağacın surəti zahir olanadək toxum 
başlanğıcda bir nütfə idi. Sonda ağac onunla zahir oldu. 
                                                          
1
 Fatir, 35; “Öz lütfü ilə bizi əbədi iqamətgahda yerləşdirən Odur. Orada bizə 
nə bir yorğunluq üz verəcək, nə də bir üzgünlük toxunacaqdır!” 
2
 Nəcm, 8-9; “Sonra Muhəmmədə yaxınlaşıb aşağı endi. O, iki yay 
uzunluğunda, hətta ondan da yaxın məsafədə idi.” 
 
– 133 – 
Beləliklə, bu toxumun surəti aşkar oldu. Əvvəldə onun 
(s.) batiniliyi mənada, bunun ardınca isə gizliliyi və 
aşkarlığı surətdə və öz mərufluğundadır (tanınmağında 
və məşhurluğunda). Bu [məsələ] peyğəmbərin (s.): 
 ﴾نيِ الطِّ وَ  اءِ مَ الْ  نْيَ بَ  م  آدَ  ا وَ يًّ بِ نَ  ت  نْ ك  ﴿
[kuntu nəbiyyən və adəmu beynəl-mai vət-tin] 
(Adəm su ilə torpaq arasında ikən mən peyğəmbər idim) 
sözündəki mənadır. Beləliklə, o bu ağacın mənasının 
məzhəri oldu. Ağac isə onun surətinin məzhəridir. O 
Qədim olanın dilində zikr olunmaqda və bütün yoxluq 
aləmi boyunca yayılmaqdadır. 
Bu bir tacirin misalıdır ki, öz mallarına və parçalarına 
tərəf yönələr, onlardan libas hazırlayıb öz mülkünün 
anbarında bir-birinin üstünə [səliqə ilə] yığar. Büküb 
qoyduğu birinci libas üzə çıxaracağı ən sonuncu libas 
olar. Ağamız Məhəmməd (s.) də vücud cəhətdən bütün 
varlıqların birincisi, çıxış və zahir olma cəhətindən onların 
sonuncusu oldu. 
Qədər sahibi bu nübüvvət budağının bütün işlərini (və 
ya öhdəliyini) öz üzərinə götürdükdə onu öz məxsusi lütfü 
ilə qidalandırdı və onu öz məhəbbət badəsi ilə sirab etdi. 
Ən yüksək tərzdə onu himayə etdi, [həmin budağın] 
ucları silkələndi. Beləliklə, onun ətrinin cilvələri [ətrafa] 
yayıldı. Həmin cilvələr ariflər ruhunun qidası, möminlər 
bəsirətinin nuru, aşiqlər hüzurunun reyhanı, bütün asilərin 
meydanı, su istəyən (şəfa diləyən) günahkarların köməyi 
oldu. Əgər əshabuş-şimal tərəfdən xəta səmumu və ya 
 
– 134 – 
itaətsizlik fırtınası əssə, Allahın bitirdiyi bir budağı əyər, 
onunla sol tərəf əhlinin əməllərindən birinə tərəf 
meyillənər və budağın başını silkələyər. Bu onun 
(budağın) yaşıllığına təsir edər. Lakin onun iman 
torpağında olan kökü sabitdir. Onun yetişən budağında 
baş verən hadisələr ona zərər verməz. Əgər günah sahibi 
[səhvini anlayaraq] onu (budağı yaxud səhvini) 
düzəldərsə və onu bu əsintidən (meyildən) himayə 
edərsə (saxlayarsa), əyrilikdən sonra onu düz yönə 
(doğru yola) yönəldərsə, onu doyuncayadək istiğfar suyu 
ilə sulayarsa, o zaman onun niyyəti qəbu olunar və onun 
iman budağı quruduqdan sonra [yenidən] yarpaqlanar. 
Onun şəfaəti üçün bir xətib ayağa qalxar. O öz dediyində 
və söylədiyində doğrudur. [Allah] and içir: 
 ﴾َما َضلَّ َصاِحب ك ْم َوَما َغَوى * َوالنَّْجِم ِإَذا َهَوى﴿
[vənnəcmi iza həva, ma zəllə sahibukum və ma ğəva] 
(Batmaqda olan ulduza and olsun! Sizin yoldaşınız nə 
azmış, nə də çıxmışdır)1. 
Bil ki, Məhəmmədi budağı ruhların həyulası2 olan  
ruhaniyyətdən və görünən varlıqların həyulası olan 
cismaniyyətdən hasil olmuşdur. Onun ruhaniyyətinin 
həyulası isə Allah-Təalanın 
 ﴾اللَّه  ن ور  السََّماَواِت َواْْلَْرضِ ﴿
                                                          
1
 Nəcm, 1-2; “And olsun batmaqda olan ulduza! Sizin yoldaşınız nə (haqdan) 
azmış, nə də (yoldan) çıxmışdır.” 
2
 Həyula – ilkin materiya, maddə 
 
– 135 – 
[allahu nurus-səmavati vəl-ərz] 
(Allah göylərin və yerin nurudur)1 sözünün sirri içərisində 
olan aliliyidir. Allahın 
 ﴾اح  بَ صْ مِ ﴿
[misbah] 
(çıraq) sözünə qədər, yəni peyğəmbərimiz Məhəmmədin 
(s.) nurunun çırağı. Allah onu vücud taxçasının çırağı 
qərar verdi. Varlığı taxçaya, ağamız Məhəmmədi (s.) 
şüşəyə, onun qəlbi olan nuru isə çırağa bənzətdi. Çırağın 
şüşədə işıq saçması kimi onun batininin nuru zahirinə işıq 
saçdı. Çırağın nuru oda çevrildi. Şüşə isə öz saflığına 
görə nura çevrildi. Beləliklə, nur oldu. 
Hər bir məxluqun bundan payı [çırağın] ona yaxınlığı 
və ona doğru artması, [məxluqun] onun yoluna daxil 
olması və şəriətinə əməl etməsinə görədir. Bu, Allah-
Təalanın 
 ﴾َوأَنزَْلَنا ِمَن السََّماء َماء ِبَقَدر  ﴿
[və ənzəlna minəs-səma`i maən biqədər] 
(Biz göydən lazımi qədər su endirdik)1 sözündəki 
mənadır. Allah-Təala öz sevgilisi Məhəmmədi (s.) göydən 
                                                          
1
 Nur, 35; “Allah göylərin və yerin nurudur. Onun nuru, içində çıraq olan bir 
taxçaya bənzər; taxçadakı o çıraq bir qəndilin içindədir, o qəndil isə, sanki 
parlaq bir ulduzdur. O çıraq nə şərqdə, nə də qərbdə olan mübarək bir 
zeytun ağacından yandırılır. Onun (zeytun ağacının) yağı özünə od 
toxunmasa da, sanki işıq saçır. O, nur üstündə nurdur. Allah dilədiyiniz öz 
nuruna qovuşdurur. Allah insanlar üçün misallar çəkir. Allah hər şeyi biləndir! 
 
– 136 – 
qədərində  enən suya bənzətdi. Çünki su hər bir şey üçün 
həyatdır. Bunun kimi də onun nuru (s.) hər bir qəlbə 
həyat, vücudu isə hər bir şeyə rəhmətdir. 
Sonra [Allah] onun nurundan insanların aldığı faydanı 
və vadilərdə onlara verdiyi bərəkəti bəyan etdi. Qəlbləri 
vadilər qərar verdi. Onlardan böyük və kiçik, yüksək və 
alçaq olanı var. [Allah] hər bir qəlbi öz tutumu qədər və öz 
həyulası miqdarınca su ilə doldurdu. Bununla da, sel ona 
(qəlbə) doğru yol taparaq axdı: 
 ﴾ك لُّ أ نَاس  مَّْشَربَ ه مْ   َقْد َعِلمَ ﴿
[qəd əlimə kullu unasin məşrəbəhum] 
(Hər qəbilə su içəcəyi yeri tanıdı)2. 
Sonra [Allah] onun cismaniyyətini saf su üzərində 
əmələ gələn artıq köpük təbəqəsinə bənzətdi. Bu da 
yemək, içmək və izdivac kimi zahiri işlərdir. [Bundan 
əlavə] insanların öz işlərində və hallarında şərikliyidir. 
Bütün bunlar isə aradan gedər və parçalanar: 
 ﴾َوأَمَّا َما يَنَفع  النَّاسَ ﴿
[və əmma ma yənfəun-nas] 
                                                                                                                           
1
 Muminun, 18; “Biz göydən lazımi qədər su endirib onu yerdə saxladıq. 
Şübhəsiz ki, Biz onu yox edə də bilərik.”  
2
 Bəqərə, 60; “O zaman Musa öz xalqı üçün su istədikdə, Biz: ”Əsanla daşa 
vur!”-dedik. (Daşdan ) on iki çeşmə qaynayıb çıxdı. Hər qəbilə su içəcəyi yeri 
tanıdı. (Onlara dedik:) “Allahın sizə verdiyi ruzidən yeyin-için və yer üzündə 
fəsad yayıb pis işlərə qurşanmayın.” 
 
– 137 – 
(İnsanlara fayda verən şeylərə gəlincə)1, onun 
nübüvvətindən, risalətindən, hikmətindən, elmindən, 
mərifətindən, şəfaətindən [olan həmin faydalar] 
 ﴾فَ َيْمك ث  يف اَْلْرضِ ﴿
[fə-yəmkusu fil-ərz] 
(Yerdə qalar)2. 
Bil ki, bu, onun yaradılış hikmətidir. Xilqətin kamilinin 
kamil vəsf olunması üçün o, həm lətafətdən, həm də 
kəsafətdən xəlq olundu. Allah onu cismani və ruhi olan iki 
ziddən yaratdı. 
Onun cismaniyyətini və insani təbiətini bəşərlə 
(insanlarla) münasibətə görə və surətlərin müqayisəsi 
(qarşılaşdırması) üçün yaratdı. Ona bəşərlə yaşamaq 
yükünə tab gətirmək və öz bəşəri qüvvəsi ilə onları 
(özünə doğru) çəkmək üçün qüvvət verdi. O onlarla 
birlikdə onlar üçün, onlar isə onun üçün mövcuddurlar. 
َا أَنَا َبَشر  مِّثْ ل ك مْ ﴿  ﴾ِإَّنَّ
[innəma əna bəşərun mislukum] 
(Mən sizin kimi bir insanam)1. O onlara uyğun və 
oxşardır. Çünki əgər o [insanların qarşısına] öz ruhani 
                                                          
1
 Rədd, 17; “O, göydən su endirir və vadilər ölçülərinə uyğun öz 
məcralarından daşaraq sel olub axır. Sel də üzə çıxmış bir köpüyü götürüb 
aparır. Bəzək şeyləri və ya (başqa) əşyalar düzəltmək üçün (insanların) odda 
qızdırıb əritdikləri şeylərin üstündə də buna bənzər bir köpük olur. Allah 
haqqa və batilə belə misallar çəkir. Köpük yox olub gedir, insanlara fayda 
verən şeylər isə yerində qalır. Budur Allahın çəkdiyi misallar.” 
2
 Rədd, 17;  
 
– 138 – 
(mənəvi), mələki, nurani şəkli ilə çıxsaydı, onun 
qarşısında tab gətirə bilməz və dayanmağa qüdrətləri 
çatmazdı. Bunun üçün də Allah-Təala buyurur: 
 ﴾َلَقْد َجاءك ْم َرس ول  مِّْن أَنف ِسك مْ ﴿
[ləqəd caəkum rəsulun min ənfusikum] 
(Sizə özünüzdən bir elçi gəldi)2.  
Sonra ona ruhani varlıqlar aləmi və ülvi varlıqlar 
əzəməti qarşısında dayana bildiyi bir qüvvət və 
ruhaniyyət verdi ki, rəhmət və bərəkət tamamlansın. 
Ruhani varlıqlar onun cismaniyyətini müşahidə edirlər. 
Ona bu iki əlamətdən (cism və ruh) kənar olan 
üçüncü xüsusi bir əlamət də verdi. Bu da rəbbani bir 
əlamət və ilahi bir sirrdir. Rübubiyyət sifətlərinin təcəllası 
zamanı onunla (həmin üçüncü sifətlə) möhkəm dayanır 
və İlahi hüzurun müşahidəsinə onunla tab gətirir, 
fərdaniyyət nurlarının sirrlərini onunla qəbul edir, 
müqəddəs işarələrin xitablarını onunla eşidir, rəhmani 
cilvələrin ətirlərini onunla duyur, incə və gözəl məqamlara 
onunla yüksəlir. Bu da onun (s.) bu sözündəki mənadır: 
 ﴾ه  انَ حَ بْ  س  ّب رَ  رَ يْ غَ  يهِ فِ  ِن ع  سَ  يَ ََل  ت  قْ  وَ ِل . مْ ك  نْ مِ  د  أحَ كَ   ت  سْ لَ ﴿
                                                                                                                           
1
 Kəhf, 110; “De: “Mən sizin kimi bir insanam. Mənə vəhy olunur ki, sizin 
məbudunuz Tək olan İlahdır. Kim Rəbbi ilə qarşılaşacağına ümid bəsləyirsə, 
yaxşı işlər görsün və yerinə yetirdiyi ibadətlərində Rəbbinə heç kəsi şərik 
qoşmasın.” 
2
 Tövbə, 128; “Sizə özünüzdən elə bir elçi gəldi ki, sizin əziyyətə düşməyiniz 
ona ağır gəlir. O sizə qarşı qayğıkeş, möminlərə şəfqətli, rəhmlidir." 
 
– 139 – 
[ləstu kəəhədin minkum. Li vəqtun la yəsəuni fihi ğeyrə 
rəbbi subhanəhu] 
(Sizin heç biriniz kimi deyiləm. Mənim elə vaxtım olur ki, 
oraya Sübhan Rəbbimdən başqa heç kim sığmaz). Bu 
elə bir məqamdır ki, nə bir müqərrəb mələyə, nə də bir 
mürsəl peyğəmbərə xasdır. Bu elə bir badədir ki, ondan 
başqası onu dadmamışdır və elə bir gəlindir ki, ondan 
başqasına qismət olmamışdır. Bu məqam yalnız ona 
məxsusdur. Bu, qeyd etdiyimiz dörd yüksək məqamdan 
biridir. Digər üç məqama gəlincə, onlar digər məxluqlar 
üçün olan kəramətlərdir ki, hər kəs nəsibi qədər ondan 
dadsın. 
“Mahmud” məqamı surət aləminə məxsusdur ki, o da 
dünyadakı mülk aləmidir. Əminliyinin (yəqinlik və 
xatircəmliyinin) mövcudluğu, nübüvvətinin və risalətinin 
bərəkəti onları (varlıqları) əhatə etmişdir. 
 ﴾نيَ مِ الَ عَ لْ لِ  ةا ْحَْ رَ  إَلَّ  اكَ نَ لْ سَ أرْ  امَ وَ ﴿
[və ma ərsəlnakə illa rəhmətən lil-aləmin] 
(Biz səni aləmlərə rəhmət olasan deyə göndərdik.)1 O, 
 ﴾كَ بِّ رَ  نْ مِ  كَ يْ إلَ  لَ زِ نْ ا أ  مَ  غْ لِّ بَ  ول  س  ا الرَّ هَ ا أيُّ يَ ﴿
[ya əyyuhər-rəsulu bəlliğ ma unzilə iləykə min rəbbikə] 
(Ey Elçi! Rəbbindən sənə nazil ediləni təbliğ et!)2 
minbərinə çıxarılmışdır. O, dəvətdə onlara cavab verən1, 
                                                          
1
 Ənbiya, 107; “Səni aləmlərə ancaq bir rəhmət olaraq göndərdik.”  
2
 Maidə, 67; “Ey Elçi! Rəbbindən sənə nazil ediləni təbliğ et! Əgər (belə) 
etməsən, Onun göstərişini – (sənə tapşırdığı elçilik vəzifəsini) yerinə yetirmiş 
 
– 140 – 
nəsihətdə onlara xitab edən, sarsıntılarında onlar üçün 
təbib, məhəbbətdə onlara nəsibdir. Bu [birinci dərəcə] 
dünya əhlinə xasdır. 
İkinci dərəcə isə qiyamətdəki “mahmud” məqamıdır. 
Bu, Mələil-ə`lanın nəsibidir ki, [onun] məqamının 
bərəkətindən, camalının müşahidəsindən, kəlamının 
dinləntisindən onlara bəxş edər. 
 ﴾ة  كَ ئِ َل مَ الْ وَ  وح  الرُّ  وم  ق  يَ  مَ وْ يَ ﴿
[yəvmə yəqumur-ruhu vəl-məlaikətu] 
(Ruh və mələklər səf-səf duracağı gün)2. Ona 
(Peyğəmbərə) xitab etməyə izn verilər və o, [bütün 
məxluqata xütbə deyən] bir xətib olaraq ayağa qalxar, 
mələklər də qalxıb səf-səf düzülər, [bütün] yaradılmışlar 
qalxıb ayaq üstündə dayanar. Öz xütbəsini ümməti üçün 
şəfaətlə açar və nida edər: 
 ﴾أميت أميت﴿
[umməti umməti] 
(Ümmətim!.. Ümmətim!..). [Allah] ona cavab verər:  
 ﴾رْحيت رْحيت﴿
                                                                                                                           
olmazsan. Allah səni insanlardan qoruyar. Şübhəsiz ki, Allah kafir tayfanı 
doğru yola yönəltməz.” 
1
 Yəni insanların suallarına cavab verən və ya onların dəvəti qəbul 
etmələrinin ağırlığına cavab verən 
2
 Nəbə, 38; “Ruh (Cəbrayıl) və mələklər səf-səf duracağı gün, Mərhəmətli 
(Allahın) izin verdiyi kimsələrdən və doğru (söz) deyənlərdən başqa heç kəs 
danışmayacaq.” 
 
– 141 – 
[rəhməti rəhməti] 
(Rəhmətim!.. Rəhmətim!..). 
Üçüncü məqam isə “şühud” məqamıdır ki, bu da 
“darül-xülud”dadır1. Cənnət əhli ondan öz nəsibinə çatar. 
Hurilər onun müşahidəsindən zövq alar, saraylar onun 
gəlişi ilə şərəflənər, fərəh onun qədəmləri ilə [birgə] gələr. 
Cənnətin nuru artar, onun varid olması ilə pərdələr qalxar 
və şərlər yoxa çıxar. 
Dördüncü məqam [yalnız] ona (s.) məxsus bir 
məqamdır. Bu, Mə`budu (cəllə və əla)2 görmə 
məqamıdır. Bu, 
 ﴾قَاَب قَ ْوَسنْيِ أَْو أَْدنَ ﴿
[qabə qövsəyni əv ədna] 
(İki yay uzunluğunda, hətta ondan da yaxın) məqamıdır. 
Çünki o, varlıq ağacının meyvəsi, vücud sədəfinin incisi 
və sirri, “kun” (ol) kəlməsinin mənası olmuşdur. Məqsəd 
[həmin] ağacın özü yox, meyvəsi idi. O [ağac] öz 
meyvəsinin yığımı və öz çiçəklərinin aşkar olması üçün 
qorunur və hifz olunur. 
Bu meyvənin öz sahibi qarşısında təqdim olunması, 
onun hüzuruna aparılması və süfrəsində əyləşənlərin 
onun (meyvənin) başına dolanması iradə edildikdə ona 
deyildi: 
                                                          
1
 Darül-xülud – əbədiyyət evi, axirət 
2
 Cəllə və əla – “cəllə cəlaluhu” mənasında Allah Təalanın mübarək 
ismindən sonra deyilir. 
 
– 142 – 
 ﴾ب  طالِ مَ  كَ لَ  خرَ د ادّ باا، قَ الِ طَ  كَ لَ  إنّ فَ  مْ ، ق  ب  الِ  طَ أِب  يمَ تِ ا يَ يَ ﴿
[ya yətimə əbi talibin qum fəinnə ləkə talibən qədudduxirə 
ləkə mətalib] 
(Qalx, Ey Əbu Talibin yetimi! Səni gözləyən var. Bütün 
mətləblər sənin üçün hazırlanmışdır). Mülk sahibinin ən 
seçilmiş xidmətçisi ona göndərildi. 
[Mələk] onun yanına varid olduqda onu yataqda 
yatmış halda gördü. [Oyanıb] ondan soruşdu: “Ey Cəbrail! 
Haraya?” [Cəbrail] dedi: “Ey Məhəmməd! Artıq “hara” 
[sözü] aradan qalxmışdır. Mən bu məqamda “hara” deyə 
bir şey bilmirəm. Mən əzəliyyətin elçisiyəm. Cümlə 
xidmətçilərdən [seçilərək] sənə göndərilmişəm”. 
 ﴾كَ بِّ رَ  رِ مْ أَ  بِ إَلَّ  ل  زَّ نَ تَ ا نَ مَ وَ ﴿
[və ma nətənəzzəlu illa biəmri rəbbikə] 
(Biz yalnız sənin Rəbbinin əmri ilə enirik.)1 
Dedi: “Ey Cəbrail! Məndən istənilən nədir?” 
Dedi: “Sən iradənin istəyi və istəyin məqsədisən. Hər 
şey səndən ötrü istənilmişdir, sən də Ondan ötrü. Sən 
varlıqların seçilmişisən, sən sevgi badəsinin ən saf 
hissəsisən. Sən bu sədəfin mirvarisisən. Sən bu ağacın 
meyvəsisən. Sən mərifət günəşisən. Sən lətafətlər 
bədrisən. Ev yalnız sənin mövqeyinin ucalığı üçün 
döşənmişdir. Bu gözəllik sənin vəslin üçün 
                                                          
1
 Məryəm, 64; “Biz yalnız sənin Rəbbinin əmri ilə enirik. Önümüzdə, 
arxamızda və onların arasında nə varsa ancaq Ona məxsusdur. Rəbbin 
unudan deyildir” 
 
– 143 – 
hazırlanmışdır. Məhəbbət badəsi yalnız sənin içməyin 
üçün saflaşdırılmışdır. Qalx! Sənin kəramətin üçün 
süfrələr artıq sərilmişdir. Mələil-Ə`la sənin onlara tərəf 
gəlməyin münasibətilə bir-birlərini müjdələyirlər. 
Müqərrəblər sənin varid olmağın münasibətilə sevincdən 
şəfəq saçırlar. Onlar sənin ruhaniyyətinin şərəfinə nail 
olmuşlar və sənin cismaniyyətindən də nəsib almaları 
vacibdir. Mülk aləmini şərəfləndirdiyin kimi Mələkut 
aləmini də şərəfləndir. Yer üzünü qədəmlərinlə 
şərəfləndirdiyin kimi səmanın zirvəsini də onlarla 
şərəfləndir”. 
Dedi: “Ey Cəbrail! Kərim olan məni çağırır. O, 
mənimlə nə edəcək?” 
Dedi: “Sənin keçmiş və gələcək günahlarını 
bağışlayacaq.”1 
Dedi: “Bu mənim üçündür. Bəs əhli-əyalım və 
övladlarım? İnsanların ən pisi [əlində olanı] tək yeyəndir.” 
Dedi: 
 ﴾َك فَ تَ ْرَضىَوَلَسْوَف ي  ْعِطيَك َربُّ ﴿
[vələsəufə yu`tikə rəbbukə fətərza] 
(Şübhəsiz ki, Rəbbin sənə (nemət) bəxş edəcək, sən də 
razı qalacaqsan )2. 
                                                          
1
 Fəth surəsinin 2-ci ayəsindən alınmışdır: “Allah (bununla) sənin əvvəlki və 
sonrakı günahlarını bağışlayacaq, sənə olan nemətini tamam-kamal edəcək 
və səni düz yola müvəffəq edəcəkdir!” 
2
 Duha, 5; “Şübhəsiz ki, Rəbbin sənə (nemət) bəxş edəcək, sən də razı 
qalacaqsan.” 
 
– 144 – 
Dedi: “Ey Cəbrail! İndi qəlbim aram oldu. Rəbbimə 
tərəf getməyə hazıram”. 
[Bu zaman] Buraq1 ona yaxınlaşdı. [Peyğəmbər] 
dedi: “Mən bununla nə edim?” Dedi: “Bu, aşiqlərin 
miniyidir”. Dedi: “Məmin miniyim şövqümdür, azuqəm 
aclığımdır, dəlilim gecədir. Mən Ona yalnız Onun özü ilə 
çata bilərəm. Məni Ona dəlil gətirən yalnız Odur. Onun 
məhəbbətinin yükü ilə, mərifətinin dağları ilə, səmaların, 
yerin və dağların, yükünü çəkməkdə aciz olduğu 
əmanətinin sirləri ilə yüklənənə zəif heyvan necə tab 
gətirər? Bəs sən mənə necə dəlil ola bilərsən ki, Sidrətül-
Müntəhada mütəhəyyir qalarsan2? Mən isə heç bir sonu 
olmayan sonsuzluğa keçərəm. Ey Cəbrail! Sən hardasan, 
Mən harda? Mənim elə bir vaxtım olur ki, oraya 
Rəbbimdən başqası sığa bilməz. Ey Cəbrail! Mənim 
Sevgilim 
 ﴾لَْيَس َكِمْثِلِه َشْيء  ﴿
[leysə kəmislihi şey`] 
(Ona bənzər heç bir şey yoxdur)3 olduqda mən də 
 ﴾لست كأحدكم﴿
[ləstu kəəhədikum] 
                                                          
1
 Buraq – Merac gecəsi peyğəmbərin miniklərindən biri 
2
 Mütəhəyyir qalmaq – çaşıb qalmaq, heyrət içində qalmaq, təəccüblənmək, 
donub qalmaq, heyrətlənmək 
3
 Şura, 11; “Göyləri və yeri yoxdan yaradan sizin üçün özünüzdən zövcələr, 
heyvanlardan da ciftlər yaratmışdır. O sizi bu minvalla çoxaldır. Ona bənzər 
heç bir şey yoxdur. O, eşidəndir, görəndir!” 
 
– 145 – 
(Sizin heç biriniz kimi deyiləm). 
Miniklə məsafələr qət edilər, dəlil ilə cəhətlərə 
istiqamət götürülər. Bunlar [zaman və məkan içərisində 
olan] hadisələrdir. Məmin sevgilim isə cəhətlərdən 
müqəddəs, həvadisdən1 münəzzəhdir. Hərəkətlərlə Ona 
çatmaq, işarələrlə Ona yol tapmaq olmaz. Mənaları bilən 
[hansı yükə] tab gətirdiyimi bilər. Gəl gör ki, mənim Ona 
yaxınlığım 
 ﴿قَاَب قَ ْوَسنْيِ أَْو أَْدَن﴾
[qabə qövsəyni əv ədna] 
(İki yay miqdarı və ya daha yaxın) qədərdir”. 
Beləliklə, Cəbrail üçün vaxt tamamlandı. Dedi: “Ey 
Məhəmməd! Mən gətirildim ki, sənin dövlətinə xadim 
olum, yanında mülazim2 olum. Minik isə sənin 
kəramətinin izharı üçün gətirildi. Çünki padişahlarda bir 
adətdir; sevdikləri bir şəxsi görmək istəsələr və ya 
yaxınlarından birini dəvət etsələr, öz səxavətlərini və 
hörmətlərini göstərmək istərlər. Onları gətirmək üçün 
xidmətçilərinin ən seçilmişini, miniklərinin ən güclüsünü 
göndərərlər. Bax, biz də sənə padişahların bu adəti və 
təşrifatına riayəti üzrə göndərildik. 
Kim Allaha addımla yetişməyi düşünsə, xətaya 
məhkumdur. Kim Onu hicab ilə örtülü zənn etsə, 
nemətlərdən məhrumdur.  
                                                          
1
 Həvadis – hadisələr, ümumiyyətlə, mühdəs varlıqlarla bağlı işlər 
2
 Mülazim – yavər, daim bir şəxsin müşayiətində olan 
 
– 146 – 
Ey Məhəmməd! Mələi-Ə`la sənin intizarındadır. Artıq 
Cənnətin qapıları açılmışdır, hər guşəsinə bəzəklər 
saçılmışdır, torpağına zinət vurulmuşdur, şərablar 
doldurulmuşdur. Bunlar sənin gəlişinlə [yaşanan] sevinc 
və varid olmağınla [duyulan] fərəhdir. Bu gecə sənin 
gecəndir, dövlət sənin dövlətindir. Mən yaradılan gündən 
bu gecənin intizarındayam. Bir hacətimdə səni vəsilə 
qərar verdim ki, qarşısında qüvvəm aciz dayanmışdır, 
yollarım qapanmışdır. Ağlım mat və heyran, fikrim 
pərişan; dəhşətli sirdir, beynim əsirdir; iztirabı vücudumda 
səyirdir.  
Ey Məhəmməd! Heyrətim məni Onun əzəl və əbəd 
meydanlarında dayandırdı. Əvvəlinci meydana 
yüksəldim, onda əvvəl görmədim. Sonuncu meydana 
yönəldim, [gördüm] o, axırda əvvəldir. O dosta tərəf 
[gedən yolda] bir yoldaş axtardım, yolda ikən Mikailə 
vardım. Dedi: “Hara belə? Yol bağlıdır, bundan sonrakı 
qapılar qıfılla yaraqlıdır; sayılan zamanlarla ona vasil 
olunmaz, O, məhdud məkanlarda bulunmaz.” Dedim: 
“Bəs sənin bu məqamda durmağın nədir?” Dedi: “Mənim 
işim dənizləri ölçmədir, yağışları tökmədir, yağış üçün 
torpaqları seçmədir. Mən dənizlərin acılıq payını bilirəm, 
dalğalarının çıxartdığı köpüklərin sayını bilirəm. Lakin 
əhədiyyətə bir hədd, fərdiyyətdə ədəd tanımıram.” 
Dedim: “İsrafil haradadır?” Dedi ki: “Təlim məktəbinə 
daxil olundu. Lövhi-məhfuz onun üzündə cilvələnir. 
Təsdiq olunub sabitləşən və inkar edilib ləğv olunan hər 
 
– 147 – 
şeyi orada qeyd edir. Sonra onları təlim [məktəbinin] 
gənclərinə oxuyur, məsələn, 
 ﴾يمِ لِ عَ الْ  يزِ زِ عَ الْ  ير  دِ قْ تَ  كَ لِ ذَ ﴿
[zalikə təqdirul-əzizil-əlim] 
(Bunlar yenilməz qüvvət sahibi və bilən Allahın təqdiridir)1  
O, təlim zamanı Müəllimindən həya edərək başını yuxarı 
qaldırmaz. Onun gözü baxmaqdan kəsilmişdir, qəlbində 
düşüncələrçün sədd çəkilmişdir. Bu belə davam edəcək, 
ta 
 ﴾يَ ْوَم ي نَفخ  يف الصَُّورِ ﴿
[yəvmə yunfəxu fis-sur] 
(Sur çalınacağı gün)2 yetişənədək. 
Dedim: “Gəl ərşdən soruşaq, bizə doğru yolu 
göstərsin, onun öyrətdiklərini qeyd edək, ondan bizim 
üçün oxumağı və yazmağı xahiş edək. Ərş bizim onun 
haqqında danışdığımızı eşitdikdə silkələndi və dedi: 
“Bunu heç dilinə gətirmə! Hətta ürəyindən belə keçirmə! 
Bu elə bir sirrdir ki, hicabı açılmaz. Elə bir örtükdür ki, 
ondan o tərəfə qapı açılmaz. Bu, cavabı olmayan bir 
sualdır. Mən kiməm ki, onun harda olduğunu biləm? Mən 
yalnız iki hərfdən3 yaradılmış bir məxluqam. Dünən 
                                                          
1
 Ənam, 96; “(Gecənin zülmətindən) səhəri yarıb çıxaran, gecəni bir istirahət 
vaxtı, günəşi və ayı (vaxt üçün) bir ölçü vasitəsi edən də Odur. (Bütün) 
bunlar yenilməz qüvvət sahibi, (hər şeyi) bilən Allahın təqdiridir.” 
2
 Ənam, 73; Taha, 102; Nəml, 87; Nəbə, 18 
3
 İki hərf dedikdə “kun” (ol!) sözü nəzərdə tutulur. 
 
– 148 – 
mənim nə izim var idi, nə əlamətim. Dünən mövcud 
olmayan biri kimdir ki, daim mövcud olanı, nə doğan, nə 
də doğulanı görsün? 
O mənə istiva ilə qalib oldu, istila ilə sahib oldu. Onun 
istivası olmasaydı, mən dura bilməzdim. Onun istilası 
olmasaydı, hidayət olunmazdım. Səma bir tüstü ikən ona 
istiva etdi, açıq-aydın bir dəlilin tamamlanması üçün ərş 
üzərində istiva etdi And olsun İzzətinə ki, istiva etdi. 
Amma bilmədim nə ilə istiva etdi. Ona yaxınlıqda nəm 
torpaq mənimlə birdir. Onda olanı əhatə edə bilmərəm. 
Onun gizlətdiyini bilə bilmərəm. Mən Onun bir quluyam 
və hər qulun bir niyyəti vardır.  
İndi gəl sənə öz hekayətimdən xəbər verim, 
qüssəmdən olan şikayətimdən xəbər verim. 
Onun  izzətinin əzəmətinə və qüdrətinin qüvvətinə 
and içirəm ki, məni xəlq etdi, öz əhədiyyət dənizində qərq 
etdi, öz əbədiyyət səhrasında mat və məəttəl qoydu. 
Bəzən öz əbədiyyət üfüqlərindən tülu edərək mənə 
yeni nəfəs verir. 
Bəzən məni öz yaxınlıq məqamına yaxınlaşdıraraq 
mənə həmdəm olur. 
Hərdən izzətinin hicabına bürünərək məni tərk edir. 
Hərdən isə öz lütf münacatı ilə mənimlə razü niyaz 
edərək məni sevindirir. 
Bəzən məhəbbət badələri ilə yanımda olaraq məni 
məst edir. 
 
– 149 – 
Hər dəfə məstliyimin coşqunluğundan həzz alanda 
əhədiyyət dili ilə dedi: 
 ﴾لن تراّن﴿
[lən tərani] 
(Sən məni görə bilməzsən)1. Onun heybətindən qorxaraq 
əridim, onun məhəbbətindən həyəcanlanaraq 
parçalandım. Onun əzəmətinin təcəllasından qəşş etdim, 
necə ki, Musa qəşş edərək üzüqoylu yerə yıxılmışdı. Bu 
vəcdin məstliyindən ayıldıqda mənə deyildi: “Ey Aşiq! Bu, 
qoruyub münəzzəh saxladığımız bir camaldır. Bu, 
gözlərdən pərdələdiyimiz bir hüsndür. Bunu bizim 
seçdiyimiz sevgilidən və bizim böyütdüyümüz yetimdən 
başqası görməz. Sən, 
 ﴾س ْبَحاَن الَِّذي َأْسَرى بَِعْبِدهِ ﴿
[subhanəl-ləzi əsra biəbdihi] 
(Öz qulunu gecə meraca yüksəldən pak və 
münəzzəhdir)2 eşitdiyin zaman Onun (peyğəmbərin) bizə 
tərəf qalxacağı və bizə gələcəyi yolun üzərində dayan. 
                                                          
1
 Əraf, 143; “Musa təyin etdiyimiz vaxtda gəldikdə Rəbbi onunla danışdı. 
Musa dedi: “Ey Rəbbim! Özünü mənə göstər, Sənə baxım”. O dedi: “Sən 
məni görə bilməzsən. Lakin bu dağa bax. Əgər o, öz yerində qala bilsə, sən 
də Məni görəcəksən”. Rəbbi dağa göründükdə onu parça-parça etdi. Musa 
da bayılaraq yerə sərildi. Özünə gəldikdə isə dedi: “Sən pak və 
müqəddəssən! Sənə tövbə etdim və mən iman gətirənlərin birincisiyəm!” 
2
 İsra, 1; “Dəlillərimizdən bəzisini ona (Peyğəmbərə) göstərmək üçün Öz 
qulunu gecə vaxtı Məscidül-haramdan ətrafına xeyir-bərəkət verdiyimiz 
Məscidül-əqsaya aparan Allah pak və müqəddəsdir. Həqiqətən, O, 
Eşidəndir, Görəndir.” 
 
– 150 – 
Bəlkə bizi görəni görərsən, bizdən başqasına 
baxmayanın müşahidəsinə nail olasan.” 
[Sonra Cəbrail dedi:] “Ey Məhəmməd! Ərş sənə bu 
qədər aşiq ikən mən necə sənin önündə xidmətçi 
olmayım?” 
Ona ilk miniyini təqdim etdi. Bu da Beytül-
Müqəddəsə1 qədər [gedən] Buraq idi.  
İkinci minik dünya səmasına qədər [gedən] Merac idi. 
Üçüncü minik səmadan səmaya, oradan da yeddinci 
səmaya qədər [gedən] mələklərin qanadları idi. 
Dördüncü minik Sidrətül-Müntəhaya qədər [gedən] 
Cəbrailin (ə.) qanadı idi. 
Ora çatdıqda Cəbrail [Peyğəmbəri irəli buraxıb özü] 
geri qaldı. Dedi: “Ey Cəbrail! Biz bu gecə sənin 
qonaqlarınıq. Qonaq sahibi öz qonağını necə qoyub 
gedər?  Heç belə yerdə dost da dostunu tərk edər?” 
Dedi: “Ey Məhəmməd! Sən Kərim olanın qonağısan, 
sən Qədim olanın dəvətlisisən. Əgər indi bir barmaq ucu 
qədər irəli getsəm, yanaram: 
 ﴾َوَما ِمنَّا ِإَلَّ َله  َمَقام  مَّْعل وم  ﴿
[və ma minna illa məqamun mə`lum] 
(Bizlərdən hər kəsin müəyyən bir məqamı vardır)1. 
                                                          
1
 Digər adı Əqsa məscididir. Qüds şəhərində yerləşir. Əl-Əqsa məscidi 
müsəlmanların ilk qibləsidir. İnşasına Davud peyğəmbər (ə.) tərəfindən 
başlanıldığı və oğlu Süleyman peyğəmbər (ə.) tərəfindən tamamlandığı 
rəvayət olunur. Məscidül-Həramdan sonra tikilən ən qədim ikinci məscid 
hesab olunur. 
 
– 151 – 
Dedi: “Ey Cəbrail! Əgər elədirsə, sənin bir hacətin 
varmı?” 
Dedi: “Bəli. Sevgiliyə – o sonsuzluğa [gedən] yol 
sona çatacağı və sənə: “Budur, bir sənsən, bir də Mən” 
deyiləcəyi zaman məni Rəbbinin yanında yad et.” Sonra 
Cəbrail (ə.) onu buraxdı. Yetmiş min nur pərdəsi yarıldı. 
Sonra onu beşinci minik qarşıladı. O, yaşıl nurdan 
olan Rəfrəf idi. Bütün məğrib və məşriqi əhatə etmişdi. 
Ərşə çatana qədər ona süvar oldu2. [Bu zaman] ərş onun 
ətəyindən yapışdı, hal dili ilə ona səsləndi və dedi: “Ey 
Məhəmməd! Nə vaxta kimi öz zamanının səfasından 
dadacaqsan, onun girdabından amanda qalacaqsan? 
Gah sevgilin sənə müştaq olar və dünya səmasına enər, 
gah da öz dostlarını sənin başına dolandırar və səni 
rəhmət Rəfrəfinə mindirər. 
 ﴾س ْبَحاَن الَِّذي َأْسَرى بَِعْبِدهِ ﴿
[subhanəl-ləzi əsra biəbdihi] 
(Öz qulunu gecə meraca yüksəldən pak və 
münəzzəhdir)3. 
Bəzən səni  öz əhədiyyət camalına şahid edər: 
 ﴾ىأَ ا رَ مَ  اد  ؤَ ف  الْ  بَ ذَ ا كَ مَ ﴿
                                                                                                                           
1
 Saffat, 164; “Bizlərdən hər kəsin müəyyən bir yeri vardır”. 
2
 Süvar olmaq – minmək 
3
 İsra, 1; “Dəlillərimizdən bəzisini ona (Peyğəmbərə) göstərmək üçün Öz 
qulunu gecə vaxtı Məscidül-haramdan ətrafına xeyir-bərəkət verdiyimiz 
Məscidül-əqsaya aparan Allah pak və müqəddəsdir. Həqiqətən, O, 
Eşidəndir, Görəndir.” 
 
– 152 – 
[ma kəzəbəl-fuadu ma rəa] 
(Qəlb gördüyündə yanılmadı)1. 
Bəzən isə səmədaniyyət2 camalına şahid gətirər: 
 ﴾ىغَ ا طَ مَ وَ  ر  صَ بَ الْ  اغَ ا زَ مَ ﴿
[ma zağəl-bəsəru və ma təğa] 
(Gözü yayınmadı və həddi aşmadı)3. 
Bəzən səni öz mələkuti sirrləri ilə tanış edər: 
 ﴾ىحَ وْ ا أَ مَ  هِ دِ بْ  عَ ََل ى إِ حَ وْ أَ فَ ﴿
[fə-əvha ila əbdihi ma əvha] 
(Öz quluna vəhy edəcəyini vəhy etdi)4. 
Bəzən də səni öz hüzuruna çox yaxınlaşdırar: 
 ﴾نَ دْ أَ  وْ أَ  نْيِ سَ وْ قَ  ابَ قَ  انَ كَ فَ ﴿
[fə-kanə qabə qövseyni əv ədna] 
(İki yay uzunluğunda, hətta ondan da yaxın məsafədə 
idi)5. 
Ey Məhəmməd! Elə bir an gəlib ki, susamışın suya 
çəkdiyi qədər ona həsrət çəkilər və ona heyrət duyular. 
Xatırlamıram, mənə hansı cəhətdən yaxınlaşdı. [Amma] 
məni xilqətin ən əzəmətlisi qıldı. Buna görə, onlara 
                                                          
1
 Nəcm, 11; “Peyğəmbərin qəlbi gördüyünü yalan saymadı.” 
2
 Səməd – Allah Təalanın mübarək adlarından biridir. Səmədaniyyət isə 
həmin ada uyğun sifətidir. Hərfi tərcüməsi “böyük”, “əbədi”, “yüksək 
məqamlı” deməkdir. 
3
 Nəcm, 17; “Peyğəmbərin gözü yayınmadı və həddi aşmadı.” 
4
 Nəcm, 10; “Sonra Allah Öz quluna nazil edəcəyini vəhy etdi.” 
5
 Nəcm, 9; “O, iki yay uzunluğunda, hətta ondan da yaxın məsafədə idi.” 
 
– 153 – 
nisbətdə Ondan ən çox və ən şiddətli dərəcədə qorxan 
mən oldum. 
Ey Məhəmməd! Məni yaratdı və yaratdığı gündə 
Onun cəlalının heybətindən tir-tir titrədim. Mənim 
sütunuma yazdı: 
 ﴾ اهللإَلَّ   إلهَ ََل ﴿
[la ilahə illəllah] 
(Allahdan başqa İlah yoxdur). Onun isminin heybətindən 
titrəyişim artdı, daha çox lərzəyə gəldim. Mənim üzərimə 
 اهلل ول  س  رَ  د  مَّ حم َ 
[muhəmmədun rəsulullah] 
(Məhəmməd Allahın elçisidir) yazdıqda narahatlığım bitdi, 
təlaşım aradan getdi. Sənin adın qəlbimə əminlik, 
batinimə yəqinlik, təlaşıma sərinlik gətirdi.  Bu, üzərimə 
sənin adının yazılmasının bərəkətidir. Sənin nəzərinin 
lütfü üzərimə düşsə, [başqa] necə ola bilərəm? 
Ey Məhəmməd! Sən aləmlərə rəhmət olaraq 
göndərilənsən. Bu gecə mənim də mütləq bir nəsibim 
olmalıdır. Nəsibim odur ki, yalançıların mənə nisbət 
verdiklərindən və böhtançıların mənim üçün 
dediklərindən [hasil olan] atəşdən bəraət qazanmağıma 
şəhadət verəsən. Bir qövm mənim barəmdə xətaya 
düşdü və zəlalətə uğradı. Onlar zənn etdilər ki, mən 
həddi-hüdudu olmayanı özümə sığdırıram, şəkli olmayanı 
üstümdə daşıyıram və əlaməti olmayanı əhatə edirəm. 
 
– 154 – 
Ey Məhəmməd! Zatının həddi, sifətlərinin sayı 
olmayanın necə mənə ehtiyacı ola bilər və ya necə mənə 
yüklənə bilər? Əgər Rəhman onun adı, istiva Onun sifəti 
və təyinidirsə, Onun sifəti və təyini də zatı ilə bağlıdırsa, 
O necə mənə birləşə və ya məndən ayrıla bilər? Nə mən 
Ondanam, nə O məndən. 
Ey Məhəmməd! Onun izzətinə and olsun ki, Onunla 
birləşəcək qədər yaxın deyiləm. Ondan ayrılacaq qədər 
uzaq deyiləm. Onu daşıyacaq qədər taqətli deyiləm. Onu 
ehtiva edəcək qədər kamil deyiləm. Ona bənzər birini də 
tapan deyiləm. O məni öz  rəhmətindən mənə minnət və 
üzərimdə qüdrət olaraq yaratdı. Məni məhv edəcək olsa, 
bu Ondan gələn fəzilət və ədalət olar. 
Ey Məhəmməd! Məni öz üzərində daşıyan Onun 
qüdrətidir, məni meydana gətirən Onun hikmətidir. Heç 
daşıyan da daşınan ola bilərmi? 
َوََل تَ ْقف  َما لَْيَس َلَك بِِه ِعْلم  ِإنَّ السَّْمَع َواْلَبَصَر َواْلف َؤاَد ك لُّ أ ول ِئَك َكاَن ﴿
 ﴾َعْنه  َمْسؤ وَلا 
[və la təqfu ma leysə ləkə bihi ilmun innəs-səm`ə vəl-
bəsərə vəl-fuadə kullu ulaikə kanə ənhu məs`ula] 
(Haqqında məlumatın olmadığı bir işin dalınca getmə. 
Çünki qulaq, göz və ürək – bunların hamısı sahibinin 
əməlləri barəsində sorğu-sual olunacaqdır)1 
                                                          
1
 İsra, 36; “Haqqında məlumatın olmadığı bir işin dalınca getmə. Çünki 
qulaq, göz və ürək – bunların hamısı sahibinin əməlləri barəsində sorğu-sual 
olunacaqdır.” 
 
– 155 – 
Onun (s.) hal dili cavab verdi: “Ey Ərş! Çəkil kənara! 
Sən məni məşğul edirsən. Gəl mənim bu saf halətimi 
qarışdırma, xəlvətdə diqqətimi çaşdırma. İndi sənin 
məzəmmətinin vaxtı, söhbətinin yeri deyil”. Ona nəzər 
belə salmadı. Vəhy olunan yazıdan bir hərf belə oxumadı. 
 ﴾ما زاغ البصر﴿
[ma zağəl-bəsər] 
(Gözü yayınmadı)1. 
Sonra altıncı minik gəldi. O da Təyid2 idi. Ona başının 
üstündən bir nida gəldi və [nida edən] görünmədi: “Səni 
qoruyan sənin qarşındadır. Budur! Sən və sənin Rəbbin.” 
[Peyğəmbər] dedi: “Nə deyəcəyimi və nə edəcəyimi 
bilməyib mütəhəyyir qaldım. Birdən dodaqlarıma baldan 
şirin, buzdan sərin, qaymaqdan yumuşaq, müşkdən daha 
ətirli bir qətrə düşdü. Bununla bütün nəbilərdən və 
rəsullardan ə`ləm3 oldum. Bu sözlər dilimə gəldi: 
 ﴾وات الطيبات هللباركات هلل، الصلالتحيات امل﴿
[ət-təhiyyatul-mubarəkatu lillah əs-sələvatut-təyyibatu 
lillah] 
(Mübarək salamlar və gözəl salavatlar Allahadır). Cavab 
gəldi: 
 ﴾ك أيها النِب ورْحة اهلل وبركاتهالسلم علي﴿
                                                          
1
 Nəcm, 17; “Peyğəmbərin gözü yayınmadı və həddi aşmadı.” 
2
 Təyid – hərfi tərcüməsi: təsdiq, əsaslandırma 
3
 Ə`ləm – daha elmli 
 
– 156 – 
[əs-səlamu əleykə əyyuhən-nəbiyyu və rəhmətullahi və 
bərəkatuh] 
(Ey peyğəmbər! Allahın salamı, rəhməti və bərəkəti sənin 
üzərinə olsun). Mənə xas edilənə peyğəmbər 
qardaşlarımı da şərik etdim: 
 ﴾علينا و على عباد اهلل الصاْلني السلم﴿
[əs-səlamu əleyna və əla ibadillahis-salihin] 
(Bizə və Allahın saleh qullarına salam olsun). [Saleh 
qullar] dedikdə nəbiləri (ə.) qəsd etdi. 
Allahın rəsulunun (s.) merac gecəsi haqqında Əbu 
Bəkrə (r.) sordular: “O Rəbbini gördü?”. [Əbu Bəkr] dedi: 
“Doğrudur. Mən də onunla idim, ətəklərindən 
yapışmışdım. Söz deyildikdə yanında idim”. Dedilər: 
“Hansı söz?”. Dedi: “Bizə salam olsun sözü”. 
[Peyğəmbərin bu salamından sonra] mələklər Ona 
cavab verdilər: “Şəhadət verirəm ki, Allahdan başqa İlah 
yoxdur və Məhəmməd Onun rəsuludur.”  
[Peyğəmbər] dedi: “Sonra mənə nida edildi: 
“Yaxınlaş, ey Məhəmməd!” Yaxınlaşdım və sonra 
dayandım.” Bu, İzzətli və Uca Allahın: 
 ﴾َلَّ دَ تَ ا فَ نَ دَ  ُث َّ  ﴿
[summə dəna fə-tədəlla] 
(Sonra yaxınlaşıb aşağı endi)1 – sözündəki mənadır. 
[Bəzən] deyildi ki, Məhəmməd (s.) istəklə yaxınlaşdı, 
                                                          
1
 Nəcm, 8; “Sonra Muhəmmədə yaxınlaşıb aşağı endi.” 
 
– 157 – 
aşağı endi, o da Rəbbə tərəf irəlilədi.  [Bəzən isə] deyildi 
ki, şəfaətlə yaxın gəldi və Rəbbinin təsdiqilə Ona yaxın 
oldu. [Bəzən də] deyildi ki, xidmətlə yaxınlaşdı və 
Rəbbinə rəhmətlə yaxın oldu. 
 ﴾ُث دنا فتدَل﴿
[summə dəna fə-tədəlla] 
(Sonra yaxınlaşıb aşağı endi)1. Mənası budur: 
“Məhəmməd Rəbbinə yaxınlaşdı və Rəbbindən ona vəhy 
endi. İncəliklə yaxınlaşdı və [Rəbb] rəhmət və 
mərhəmətlə ona tərəf endi. Səhralar keçməklə və 
məsafələr qət etməklə bu, vəsf oluna bilməz. Haralıq 
aradan getmiş, necəlik yox olub itmiş, məkan nə 
başlamış, nə də bitmişdir. İki yay uzunluğu qalmışdır. 
Əgər “iki yay uzunluğu” ilə kifayətlənsəydi, Rəbbin 
məkanı olduğuna ehtimal verərdi. Onun 
 ﴾أو أدن﴿
[əv ədna] 
(yaxud daha yaxın) sözü məkanı inkar edir. O Onunla 
birlikdə məkanın və zamanın, heç bir dövrün və heç bir 
varlığın olmadığı bir mühitdə oldu. 
Nida gəldi: “Ey Məhəmməd! Addım at!” Dedi: Ey 
Rəbb! Haralıq aradan getdikdən sonra haraya addım 
atım?” Dedi: “Ayağını ayağının üstünə qoy! Ta ki, Külli 
kainat bilsin, Mən zamandan, məkandan və varlıqlardan, 
                                                          
1
 Nəcm, 8 
 
– 158 – 
gecədən və gündüzdən, sərhədlərdən və səmtlərdən, 
həddən və miqdardan münəzzəhəm”. 
“Ey Məhəmməd! Bax!” Baxdı və parlaq bir nur gördü. 
Dedi: “Bu, nə nurdur?” Deyildi: “Bu nur deyil, Firdövs1 
cənnətidir. Sən qalxdığın zaman o sənin ayaqların altında 
qaldı. Sənin ayaqlarının altında olanlar sənin ayaqlarına 
fəda olsun.  
“Ey Məhəmməd! Qədəminin başlandığı yer 
məxluqatın vəhminin bitdiyi yerdir. Ey Məhəmməd! 
Məkanın olduğu yerdə gəzdiyin müddətdə Cəbrail sənin 
dəlilin, Buraq isə sənin miniyin idi. Məkan aradan getdi, 
varlıqlardan qaib oldun, haralıq ortadan yox oldu, aralıq 
aradan qalxdı və yalnız iki yay uzunluğu qədər [məsafə] 
qaldı. İndi  sənin dəlilin Mənəm.” 
“Ey Məhəmməd! Qapını sənin üçüm açıram, pərdəni 
sənə görə qaldırıram. Sənə ən gözəl xitabı eşitdirirəm. 
Qeyb aləmində ikən öyrənərək və iman edərək tövhid 
dedin. İndi isə şühud aləmində müaşahidə ilə tövhid de!” 
Dedi: “Sənin cəzandan əfvinə sığınıram.” 
Dedi: “Bu, vəhdətimə çağıranların həqiqəti yox, sənin 
ümmətinin asiləri üçündür.” 
Dedi: “Mən Sənə Sənin özünə səna etdiyindən kimi 
səna edə bimərəm.” 
Dedi: “Ey Məhəmməd! Dilin izah etməkdə aciz qalsa, 
Mən ona mütləq doğruluq dilindən bir libas geyindirərəm.  
                                                          
1
 Firdovs – Cənnətin ən uca mərtəbəsi 
 
– 159 – 
 ﴾وىاَلَْ  نِ عَ  ق  طِ نْ ا يَ مَ وَ ﴿
[və ma yəntiqu ənil-həva] 
(O, öz istəyi ilə danışmır)1. Əgər gözün işarələrdən 
yayınsa, sənə mütləq hidayət xələti bəxş edərəm.  
 ﴾ىغَ ا طَ مَ وَ  ر  صَ بَ الْ  اغَ ا زَ مَ ﴿
[ma zağəl-bəsəru və ma təğa] 
(Gözü yayınmadı və həddi aşmadı)2. Mütləq sənə 
camalıma baxmaq üçün bir nur, kəlamımı duymaq üçün 
bir qulaq bəxş edərəm. Sonra sənə hal dili ilə öz 
üzərimdə olan izzət və cəlalın mənasını və Mənə 
baxmağın hikmətini öyrədərəm. Sanki O, [bu ayəyə] işarə 
edərək deyirdi: “Ey Məhəmməd  
 ﴾ايرا ذِ نَ ا وَ را شِّ بَ م  ا وَ دا اهِ شَ  اكَ نَ لْ سَ ا أرْ إنَّ ﴿
[inna ərsəlnakə şahidən və mubəşşirən və nəzira] 
(Həqiqətən, Biz səni şahid, müjdəçi və xəbərdar edən 
olaraq göndərdik)3. Şahiddən öz müşahidə etdiyinin 
həqiqəti barədə soruşular. Ona görmədiyi barədə 
şəhadət verməyə icazə yoxdur. Sənə cənnətimi 
göstərəcəyəm ki, öz dostlarım üçün hazırladıqlarıma 
şahid olasan. Cəhənnəmimi göstərəcəyəm ki, öz 
düşmənlərim üçün hazırladıqlarımı görəsən. Sonra səni 
                                                          
1
 Nəcm, 3 
2
 Nəcm, 17; “Peyğəmbərin gözü yayınmadı və həddi aşmadı.” 
3
 Əhzab, 45; “Ey Peyğəmbər! Həqiqətən, Biz səni şahid, müjdəçi və 
xəbərdar edən olaraq göndərdik.” 
 
– 160 – 
öz cəlalıma şahid tutacağam. Öz camalımı sənə aşkar 
edəcəyəm ki, Mənim öz kamalımda [hər hansı] oxşardan 
və bənzərdən, əvəz edəndən, görəndən, işarə edəndən, 
həddən və miqdardan, saydan və hesabdan, cütdən və 
təkdən, birləşməkdən və ayrılmaqdan, nəyinsə misli 
olmaqdan, nəyəsə bənzəməkdən, nə iləsə həmsöhbət 
olmaqdan, nəyəsə toxunmaqdan, nədənsə 
fərqlənməkdən və hər cür zarafatdan münəzzəh 
olduğumu biləsən”. 
“Ey Məhəmməd! Mən məxluqatımı yaratdım və onları 
özümə doğru dəvət etdim. Lakin onlar mənim barəmdə 
ixtilaf etdilər.  
Bir qövm Üzeyiri mənim oğlum qərar verdi və əllərimi 
bağlı təsəvvür etdi. Onlar yəhudilərdir. 
Bir qövm iddia etdi ki, İsa Mənim oğlumdur, Mənim 
zövcəm və övladım var. Onlar nəsranilərdir1. 
Bir qövm Mənə şəriklər qərar verdi. Onlar 
bütpərəstlərdir. 
Bir qövm Mənə surət istinad etdi. Onlar da 
mücəssimlərdir. 
Bir qövm Məni məhdud hesab etdi. Onlar 
müşəbbihlərdir2. 
Bir qövm isə Məni yox hesab etdi. Onlar da 
mülhidlərdir3. 
                                                          
1
 Nəsrani – xristian 
2
 Müşəbbih – Allahı insana bənzədən firqə 
3
 Mülhid – ateist 
 
– 161 – 
Bir qövm iddia etdi ki, Mən axirətdə görünmərəm. 
Onlar da mötəzililərdir.” 
“Budur Mən öz qapımı sənə açdım və sənin üçün öz 
hicabımı qaldırdım. Bax, Ey Mənim Sevgilim! Ey 
Məhəmməd! Məndə, onların Mənə nisbət etdiklərindən 
bir şey gördünmü?” 
Onu (Allahı) bir nur ilə gördü ki, həmin nur ilə onu 
(Peyğəmbəri) qüvvətləndirər və onunla möhkəmləndirər. 
[Onu] dərk edilməz, əhatə olunmaz, yeganə və əbədi 
gördü; nə bir şeyin içində, nə də bir şeyin üzərindədir. 
Heç bir şey vasitəsilə dayanmayıb. Heç bir şeyə ehtiyacı 
yoxdur. Nə quruluşu var, nə görünüşü. Nə surəti var, nə 
cismi. Nə həcmi var, nə şəklin dəyişəndir, nə nədənsə 
təşkil olunandır. 
 ﴾ري  صِ بَ الْ  يع  مِ السَّ  وَ ه  وَ  ء  يْ شَ  هِ لِ ثْ مِ كَ   سَ يْ لَ ﴿
[leysə kəmislihi şey`un və huvəs-səmiul-bəsir] 
(Onun heç bir bənzəri yoxdur. O, Eşidəndir, Görəndir)1.  
Onunla açıq-aydın danışdıqda və Onu üzbəüz 
gördükdə [Allah-Təala] dedi: “Ey sevgilim! Ey 
Məhəmməd! Məxluqat üçün açılması qadağan olan bir 
sirr və yayılması qadağan olan bir zaman gərəkdir. 
 ﴾ىحَ وْ ا أَ مَ  هِ دِ بْ  عَ ََل ى إِ حَ وْ أَ فَ ﴿
[fə-əvha ila əbdihi ma əvha] 
                                                          
1
 Şura, 11; “Allah göyləri və yeri Yaradandır. O sizin üçün özünüzdən 
zövcələr, heyvanlardan da cütlər yaratdı. O sizi bu yolla çoxaldır. Onun heç 
bir bənzəri yoxdur. O, Eşidəndir, Görəndir.” 
 
– 162 – 
(Allah Öz quluna vəhy edəcəyini vəhy etdi)1. Bu, sirrin 
içində sirr olan bir sirr oldu. 
Allahım, Sənin salam və salavatın, xeyir və bərəkətin 
olsun məxluqatının ən şərəflisinə, ağamız və mövlamız 
Məhəmmədə, Sənin nurlarının dəryasına,  sirrlərinin 
mədəninə, höccətinin dilinə, hüzuruna aparan yola, 
məmləkətinin gözəlinə,  mülkünün bəzəyinə, rəhmətinin 
xəzinəsinə, şəriətinin yoluna, Cənnətinin çırağına, 
həqiqətinin gözünə,  müşahidəndən ləzzət alana, 
məxluqatının gözəllərinin gözünə və  Sənin ziyanın 
nurundan nur alana. Elə bir salam və salavat olsun ki, 
düyünlərim onunla açılsın, qəm-qüssəm onunla dağılsın, 
hacətim onunla gerçəkləşsin, istəyim mənə onunla 
yetişsin. Elə bir xeyir-dua ki, Sənin daimiliyin ilə davamlı, 
əbədiliyin ilə əbədi, zatın ilə qaim olsun. Elə bir salavat ki, 
Sən də razı qalasan, o da. Onunla bizdən razı olasan, Ey 
aləmlərin Rəbbi! 
Allah bizə kifayət edər. O nə gözəl Vəkildir. Uca və 
əzəmətli Allahla olmadan heç bir güc və qüvvət yoxdur. 
Allahın salavatı və salamı Məhəmmədə, onun əhli-
beytinə və səhabələrinə olsun. Aləmlərin Rəbbinə həmd 
olsun.  
                                                          
1
 Nəcm, 10; “Sonra Allah Öz quluna nazil edəcəyini vəhy etdi.” 
 
– 163 – 
 
 
