

3
GİRİŞ
Çağdaş dövrə xas olan mənəvi problematikanın aktuallığı onun tədqiqinin bütün 
as pekt lərinə marağı artırır. Bu, mürəkkəb dünyanın bəzi qanunauyğunluqlarını hələ də 
qəbul edə bil məyənlərə, müəyyən çətinliklərlə qarşılaşanda onlarla necə mübarizə 
aparıb aradan qaldır mağın yollarını tapmağa çalışanlara və ən əsası, bu günün şagird­
lərinə və sabahın mütəxəs sislərinə kömək edə biləcək biliklər verməkdir. İnsan şəxsiy­
yətinin xüsusiyyətləri, adamlarla ün siyyət qurmaq bacarığı, hər bir insanın ürə yinə yol 
tapmaq, iş yerində davranış qay daları haqda biliklər – müasir insana lazım olan vacib 
biliklərdir.
Müasir tarixi şəraitdə müəyyən elmlərin daha dərindən öyrənilməsinin çox böyük 
əhə miy yəti vardır. Bu gün dünyada gedən sosial hadisələr, o cümlədən qloballaşma 
problemi, bunu daha zəruri tələbata çevirir. İnsanların biri­birini daha yaxşı anlaması, 
onların arasında birliyin yaran ması bir çox problemlərin həllində ən gözəl vasitələrdən 
biri sayılır.
Hər bir insan iş həyatında uğur qazanmağını, peşəkar olmağını istər, öz karyera 
yüksəlişini həyatının mənası kimi başa düşə bilər. Lakin bir çoxları bu uğuru və yük sə­
lişi bilik dairəsinin genişliyi ilə və yaxud ali peşə səviyyəsi ilə ölçürlər. Birmənalı 
olaraq söyləmək olar ki, insanda mütləq həm bilik, həm də yüksək peşə səviyyəsi 
olmalıdır.
Lakin sözün əsl mənasında, iş adamının irəliləyişi daha çox onun insanlarla düz gün 
ün siyyət qurmağından, iş yerində müəyyən etik norma və qaydalara riayət etmə yin dən, 
özünü in sanlara estetik cəhətdən düzgün təqdim edilməsindən və əlbəttə ki, insan psi­
xo logiyasına bələd ol ma ğından asılıdır. İnsanın psixoloji xüsusiyyətlərinə yaxından 
bələd olmaq, fəaliyyət və ünsiyyət prosesində onları düzgün nəzərə almaq müasir 
mütə xəssis – mühəndis, zabit, həkim, bir sözlə, hər bir sahədə çalışan işçi üçün vacib 
olduğu kimi, insanla münasibətdə olan hər bir şəxs üçün də eyni dərəcədə zəruridir. 
Sözsüz ki, bir insan bütün bu deyilənlərə yiyələnərsə, onda onun işinin uğurlu 
olacağına heç bir şübhə qalmır.
Bəs insanlarla (istər iş yoldaşı, istərsə hər hansı bir sifarişçi olsun) necə davran­
malı? Bu suala cavab vermək üçün üç elm haqqında müəyyən biliklərə yiyələnmək 
zəruridir. Bu elmlər: etika, estetika və psixologiyadır. Təqdim etdiyimiz bu kitabda 
çalışacağıq ki, hər bir elm haqqında müəyyən təsəvvür yaradaq və yiyələnəcəyiniz 
bilik lərdən gələcək iş həyatında necə istifadə etmək barədə sizə məlumat verək.
4
I HİSSƏ
ESTETİKA ELMİNİN MÖVZUSU VƏ VƏZİFƏLƏRİ
1. Estetika elminin predmeti və strukturu
Estetika – yunan sözündən əmələ gəlmiş bir termindir, “hissi qavramaya aid 
olan” mənasını daşıyır. Öncə bildirmək istəyirik ki, estetika elmi çox böyük 
inki şaf yolu keçmişdir. İnsanın gerçəkliyə olan estetik münasibətini anla maq və 
bədii yaradıcılıq qanunauy ğunluqlarını dərk etmək cəhdləri hələ qul dar lıq 
quruluşunun yaranma dövrünə təsadüf edir.
Estetik mülahizələrə artıq Hindistanın, Çinin, Babilistanın qədim ədəbi abi­
dələrində də rast gəlinir. Lakin ən inkişaf etmiş estetik fikirləri antik Yuna nıs tana 
aid etmək olar. Çünki bu qəbildən olan biliklər orada fəlsəfi sistemin tərkib his­
səsi kimi qəbul olunurdu. 
Orta əsrlərdə estetik fikir ilahiyyatın tərkib hissəsi kimi, İntibah dövründə 
bədii tərcümə sahəsində, XVII­XVIII əsrlərdə isə bədii tənqid və publisistika 
janrlarında yer almışdır. Alman klassik dövrü artıq estetikanın ayrıca bir elm 
kimi təqdim olunmasına şərait yaratmışdı və birinci bu ideyanı həyata keçirən 
də elə alman filosofu 
A.Baumharten olmuşdur. O, “estetika” sözünü 
bir termin kimi tanıtma ğın dan əlavə, həm də este­
tika elminə fəlsəfi biliklərin arasında xüsusi yer də 
vermişdi.
Sonralar estetika predmetinin, onun əsas kate­
qo riyalarının və anlayışlarının formalaşması müx­
tə lif fəlsəfi cərəyanların, istiqamətlərin, məktəb­
lərin təsiri altında keçmişdir və o, fəlsəfi biliyin 
ayrılmaz his səsi olmaqla bərabər, həm də etika ilə 
daha da ya xınlaşmağa başlamışdır. Bu qarşılıqlı 
təsiri hər iki elmin bir mənəvi­estetik təhlil və 
yaradıcı potensial daşıyıcısı olan obyektə – insana 
yönəlməsi ilə izah etmək olar.
Bundan başqa, estetika elminin daim psixolo­
giya elmi ilə kəsişməsini də qeyd edə bilərik. Bu 
elm lə rin ümumi nəzəri marağı estetik hiss, yara­
dıcılıq pro sesi və istedadla bağlı məsə lələrdə eyni səmtə yönəlir.
Estetikanın təbii, texniki və iqtisadi elmlərlə də sıx əlaqəsi vardır və bu, müx­
təlif idrak formalarında estetik başlanğıcın iştirakını təsdiq edir.
Aleksandr Hotlib  Baumharten 
(1714­1762) – alman filosofu, 
“estetika” termininin müəllifi
5
Estetikanın predmeti müasir nöqteyi­nəzərdən insan hissiyyatıdır. Estetika 
həm də bir fəlsəfə elmi kimi aşağıdakı sahələri əhatə edir:
a) gözəllik aləmi;
b) insan fəaliyyəti prosesində dünyanın estetik cəhətdən mənimsənilməsinin 
ən ümumi prinsipləri;
c) estetikanın təbiəti, gerçəklikdə və incəsənətdə onun müxtəlifliyi;
ç) varlıq və qavrayışın mahiyyəti və qanunları, incəsənətin fəaliyyəti və inkişafı.
2. Estetikanın vəzifələri
Estetikanın vəzifələri aşağıdakılardır:
a) insanda quruculuq başlanğıcını formalaşdırmaq;
b) gözəlliyi qavramaq qabiliyyətini formalaşdırmaq.
Estetika bir elm kimi reallığın gözəllik qanunlarına uyğun olaraq mənim­
sənilməsinə və estetik xüsusiyyətlərin qavranılmasına şərait yaradan müəyyən 
qanunlar, kateqoriyalar və ümumi anlayışlar sistemidir. Estetik kateqoriyalar 
həmişə bir­biri ilə müəyyən əlaqədə çıxış edərək, hər hansı bir konkret tarixi 
dövrdə öz nizamlı sistemlərini təşkil edir. Bu sistem estetikanın ən geniş və 
təməlli kateqoriyası olan estetik kateqoriya üzərində qurulur. O, özündə gözəl, 
çirkin, ali, rəzil, tragik, komik və həyatın başqa estetik xassələrini də əks etdi rir. 
Estetik kateqoriyada predmetin həm təbii, həm də sosial xüsusiyyətləri ifadə 
olunur. Məsələn:
qızıl – parlaq metaldır (təbii);
qızıl – pulu təcəssüm edən metaldır, yəni ictimai münasibətlərin müəyyən 
tipidir (sosial).
Beləliklə, estetik kateqoriya – ümumbəşəri bir dəyərdir. Bu dəyər təbiətin və 
cəmiyyətin tarixi inkişafı prosesində dəyişilir və təkmilləşir.
Estetik ideal – reallıqla uzlaşan mükəmməllik təsəvvürü olaraq, insanın fəa­
liyyətində qiymət və vektor rolunu oynayır. Estetik ideal zövqün diktəsi ilə ən 
yaxşı estetik oriyentasiyaları seçmək yolu ilə formalaşır.
Estetik zövq – fərdin şüurundakı formalaşmış meyar sistemidir. Estetik zövq 
xüsusi təhlil olmadan həyat və incəsənətdə gözəllik və çirkinlik haqqında müla­
hizələr sürməyə imkan verir. Estetik zövq şəxsin estetik inkişaf səviyyəsini təyin 
edir, onun hər hansı estetik və sənət dəyərlərinə adekvat halda qiymət vermə sinə 
imkan yaradır. Estetik zövq inkişaf etmiş, yaxud inkişafdan qalmış, həqiqi, ya xud 
pozulmuş ola bilər. Estetik zövq həm fərdi, həm də mədəni­tarixi xarakter daşıyır.
Estetik hiss – fərd tərəfindən reallığa olan estetik münasibətin bilavasitə emo­
sional yaşanmasıdır. Estetik hiss görmə və eşitmə kimi psixofizioloji hallarla 
şərtləndirilir, lakin sırf insana aiddir. Estetik hiss inkişaf etmiş, dərin, çoxşaxəli, 
yaxud inkişafdan qalmış və pozulmuş ola bilər.
6
Estetik hislər təbiətin, incəsənət əsərlərinin gözəlliyini qavramaq, dərk 
etməklə əlaqə dardır. Çünki insanlar ictimai təcrübədə dünyanın gözəlliyini əks 
etdirmək qabiliyyəti də əldə etmişlər. Bu zəmində insanda müxtəlif estetik hislər 
təşəkkül tapmışdır. J.J.Russo göstərir ki, gözəllik və ona münasibətdən doğan 
müqəddəs ideya və vəzifə hissi ancaq insan qəlbində yaşayır. 
Füsunkar təbiət mənzərələri, yaşıl çəmənliklər, güllü­çiçəkli yamaclar, şır­şır 
axan bu laqlar, aylı gecələr, quşların nəğməsi və s. insanda estetik hislər doğu­
rur. Məlumdur ki, təbiətin gözəllikləri bizdə müxtəlif əhvali­ruhiyyə yaradır. 
Məsələn, kükrəyib daşan çaylar insanda bir cür, gözyaşı kimi duru və sakit axan 
sular isə başqa bir əhvali­ruhiyyə yaradır. Yaxud aylı­ulduzlu aydın gecələr 
bizdə fərəh, şadlıq, nikbinlik, sakitlik, sərinlik əmələ gətirir. 
İnsanın estetik hislərinin ilk mənbəyi təbiətin gözəlliyidir. Bundan sonra 
insana gözəllik hissini təlqin edən, həmin təbiəti obrazlarla əks etdirən bədii 
ədəbiyyat, incəsənət əsərləri və musiqidir. İnsanın özünün hərəkət və rəftarı da 
bu və ya digər estetik hiss doğura bilər. Təsadüfi deyildir ki, tarix boyu mütə­
fəkkirlər insan gözəlliyinə böyük qiymət vermişlər. “İnsan dünyanın əşrəfidir” 
deyən dahi Nizami, “insanı daima inkişaf edən təbiətin son əsəri” hesab edən 
Höte, “Yer üzündə ən böyük gözəllik insan gözəlliyidir” deyən Pestalotsi bu 
fikrə təsadüfən gəl məmişdilər. Çünki insanın fiziki və mənəvi gözəlliyi bir sıra 
estetik hislər doğurur.
N.Q.Çernışevski göstərir ki, biz ən gözəl şeyi təmənnasız olaraq sevirik, 
ondan zövq alırıq, onu bizə əziz olan adam kimi sevirik. Gözəllikdə nə isə bizim 
qəlbimizə yaxın, əziz olan bir şey var.
Bizim estetik hislərimiz həmişə bu və ya digər maddi tələbatımızın ödə nil­
məsi ilə bilavasitə əlaqədar olmur, onlar aclığımızı və ya susuzluğumuzu təmin 
eləməyə, yaxud həya tımızı mühafizə etməyə yönəlmir. Hətta bəzən gözəl musiqi 
və ya bədii əsərdən alınan estetik hiss insana aclığı, susuzluğu belə müəyyən 
müddət unutdura bilir. Dilimizdə işlənən “o qədər gö zəldir ki, adam istəyir 
yeməyib­içməyib ona tamaşa etsin” ifadəsi də, bunu aydın şəkildə göstərir. 
Məsələn, meyvələri çox canlı və həddən artıq gözəl təsvir etmiş olan bir rəssa­
mın əsərinə baxdıqda ondan xoşumuz gəlir, onu seyr edərək, belə gözəllikdən 
zövq alır, həmin meyvələri yemək barədə isə düşünmürük. Bu mənada söylə mək 
olar ki, insan gözəllikdən tə mənnasız zövq alır.
Bəzən insanın estetik hisləri onun əxlaqi hissi ilə birləşir. Məsələn, insan 
bəzən Vətənin təbii mənzərələrindən də gözəl mənzərələrə rast gələ bilər, hətta 
ondan həzz alar, lakin bir az keçən kimi həmin gözəllik insanın gözündə baş qa­
laşar, sanki Vətən həsrəti hissinin təsiri altında öz cazibədarlığını itirər, o artıq 
darıxmağa başlayar. Vətənin boz çölləri belə insanın nəzərində dəyişər, gözəl­
lə şər, daha cazibədar olar və insanı özünə çəkər. 
7
İnsanın estetik hislərinə nəinki əxlaqi hisləri, həm də onun dünyagörüşü, 
yaşadığı ictimai mühit də təsir edir. Bu cəhətdən insanların nəzərində gözəllik 
meyarı başqa­başqa olur. Nəzərə almaq lazımdır ki, gözəllik və ya çirkinlik haq­
qında insanların təsəvvürləri nəinki ayrı­ayrı tarixi dövrlərdə, həm də eyni bir 
dövrdə yaşayan müxtəlif sosial qrupların nümayəndələrində də müxtəlif olur.
3. Estetik tələbat
İnsanın zövq alması tədricən başqa xarakter daşımağa başlamışdır. Xalis 
maddi tələbatla mənəvi, estetik tələbat arasında böyük fərq var. Estetik tələbat 
ali mənəvi tələbata aiddir. Estetik tələbatın gücü bizi əməkdə, məişətdə, incə sə­
nətdə, insan həyatının bütün sahələrində gözəllik aləminə cəlb edir. İnsan əşya­
ları da gözəllik nöqteyi­nəzərindən qiymətləndirməyə başlayır. 
Bəşəriyyət tərəfindən yaradılmış müxtəlif sənaye və məişət əşyaları, bədii 
əsərlər – insanın çoxsahəli fəaliyyətinin hamısı onun gerçəkliyə olan estetik 
münasibətləri dairəsinə daxildir. Məsələn, avtomobilin əsas vəzifəsi adamları, 
yükləri daşımaqdan ibarətdir. Lakin eyni zamanda avtomobilin formasına, mütə­
nasibliyinə, rənginə də fikir verilir. Doğrudur, göstərdiyimiz misallarda estetik 
qiymət həlledici rol oynamır. Avtomobil öz forması etibarilə hətta köhnəlmiş 
olsa belə, hər halda hərəkət vasitəsi olaraq qalır. Kostyum və paltar dəbdən düş­
dükdə də öz faydalılıq rolunu yerinə yetirməkdə davam edir. Lakin bu o demək 
deyil ki, estetik qiymətə etinasız yanaşmaq olar. Nədə və harada təzahür edirsə­
etsin, insan gözəlliyə biganə qala bilməz.
4. Estetik tərbiyənin mahiyyəti
Söz yox ki, təbiətin, incəsənətin gözəlliyini hiss etmək və qavramaq qabi liy­
yəti insanın estetik mədəniyyətinin əlamətidir. Lakin təsadüfi deyil ki, biz adam­
ları birinci növbədə onların hərəkətinə, davranışına və işlərinə görə qiymət lən­
di ririk. Məhz fəaliyyət zamanı şəxsiyyət və onun qabiliyyətləri daha tam şəkildə 
aşkara çıxır. Passivlik durğunluq doğurur, insan isə dünyanı dəyişmək, yenidən 
qurmaq, onu daha yaxşı, daha bəşəri etmək iqtidarındadır. 
İnsanın gözəlliyə, kamilliyə cəhdi fəal, yaradıcı olmalıdır. Estetik tərbiyənin 
məqsədi və mənası təkcə gözəlliyə heyran olmaqdan ibarət deyil, həm də onu 
təsdiq etməkdən, həyata gətirməkdən ibarətdir. Gözəlliyi – əməyə, incəsənətə 
münasibətdən başlamış, məişətdəki, ailə də ki davranışa qədər hər yerdə və hər 
şeydə təsdiq etmək lazımdır.
Sənətkar yaradıcı deməkdir. Yaxşı çilingər, sürücü, dərzi haqqında da məhz 
belə deyirlər: “O, öz işinin sənətkarıdır”. 
8
5. Estetik mədəniyyət 
Qloballaşma şəraitində estetik mədəniyyət getdikcə daha böyük əhəmiyyət 
kəsb edir. Estetik mədəniyyətin spesifikası və funksiyası subyektin dünyaya 
münasibətinin azad özünüifadə etməsi ilə bağlıdır. Deməli, estetik mədəniyyət 
insanın hər bir predmetdə onun öz növünün ölçüsünü tapmaq, tətbiq etmək və 
beləliklə də, predmetin dəyərini aşkara çıxarmaq qabiliy yətində təzahür edir. 
Estetik mədəniyyət estetik düşüncənin məhsuludur. 
Estetik dü şüncə təkcə maddi baza əsasında yox, həm 
də icma kollektivlərinin mənəvi həyatı əsasında yara nır. 
Bir sözlə, estetik düşüncə bu və ya digər formasiyada 
ictimai həyatın ən yüksək mənəvi forması kimi çıxış 
edir. Məhz buna görə də estetik mədə niy yətdə ictimai, 
siyasi, əxlaqi və dini baxışlar, təbiətin dərki, ətraf 
mühitə müna si bət kimi çoxcəhətli mənəvi keyfiyyətlər 
birləşir.
Deməli, estetik mədəniyyət insan və dünya, insan və 
insan və nəhayət, insan və cəmiyyət arasındakı köklü 
münasibətləri birləşdirən mənəvi inkişafın zərurə tindən 
doğan ictimai şüur formasıdır. Dünyanın, maddi alə min 
insan düşüncəsində estetik şəkildə əks olunmasını yara­
dan səbəb nədir? Bu tələb, hər şeydən əvvəl, insan 
mənə viyyatının mövcudluq zərurətidir. İnsan ya radıcıdır. O, gördüyünü, sadəcə, 
olduğu kimi görmür, onu yenidən yaradır; ona özünəməxsus duyğu əlvanlığı, 
emosional çalarlılıq, fikir zənginliyi verir; hadisəni, predmeti öz mənəvi alə­
minin daşıyıcısına çevirir. Deməli, estetik tələbat ictimai varlığın dünyanın mü­
rəkkəbliyi və sa dəliyi ilə birlkdə qavramaq, anlamaq, duymaq və dərk etmək 
qabiliyyətinin imkanından doğur və onu şərtləndirir. Bu tələb necə formalaşır 
və insan cəmiyyətinin başlanğıcından hansı şəkildə estetik düşüncənin obyek tinə 
çevrilir? Gerçəkliyin dərk edilməsi gözəllik qanunları əsasında baş verir. Bu 
zaman isə hər şey gözəllik obyektinə çevrilir.
6. Gözəllik nədir?
Gözəllik haqqında çoxlu nəzəriyyələr olmuşdur. Bir qisim nəzəriyyəçilər 
iddia etmişlər ki, həqiqi aləmdə gözəllik yoxdur və gözəllik haqqında fikirlər, 
mülahizələr anadangəlmə, yaxud yuxarıdan təlqin olunur. Onların digər qismi 
isə təbiətdəki gözəlliyi ilahi ruhun inikası hesab et mişlər.
Üçüncü qisim nəzəriyyəçilər də belə fərz etmişlər ki, gözəllik, gu ya, insandan 
asılı olmayaraq yaşayan və insan üçün görünməz olan əbədi ideyalardan ibarətdir. 
“Mona Liza”. Dahi italyan 
rəssamı Leonardo da
Vinçinin əsəri
9
Onu da qeyd edək ki, bu nəzəriyyələrdən ən əhəmiyyətlisi N.Q.Çer nı şevskinin 
nəzəriyyəsi olmuşdur. Onun belə bir tərifi çox məşhurdur: “Gözəllik bizim təsəv­
vür etdiyimiz həyatdır; o əşya gözəldir ki, o, özündə həyatı əks etdirir və ya bizə 
həyatı xatırladır”.
İnsanın estetik qabiliyyəti cəmiyyətlə birlikdə doğulur və 
inkişaf edir. İbti dai icma dövründə bu qabiliyyətin artma sına 
və inkişafına təbiətin özü güclü təkan vermişdir. Təbiət çox ­
cəhətlidir və bu da özünü təbiət hadisələrində aşkar edir. 
Təbiət gözəlliyi: simmetriya, harmoniya, ahəngdarlıq, ki­
çiklə böyük arasındakı ölçülülük və s. ibtidai icma döv rü nün 
sənətkarları tərəfindən genişliyi və dərin liyi ilə qavranılıb 
təsvir olunmuşdur. Azərbaycan ərazisində aşkar edilmiş qə­
dim yaşayış məskənlərindəki qayaüstü və mağara rəsm­
lərində insanlardakı gözəlliyi qavramaq və istifadə etmək 
qabiliyyətinin estetik düşüncə səviy yəsinə çatdığının şahidi 
oluruq. İnsan, artıq estetik obyekt olduğu kimi, bütün real lığı 
və çoxcəhətliliyi ilə birlikdə təsdiq etməyi bacarır. Təbiətdə gözəllik bila vasi tə­
dir, onun özün dədir, yəni birbaşadır. Həmin gözəlliyi insan anladığı zamandan 
bu, onun şüurunun məzmununa çevrilir. Məhz buna 
görə də insanın estetik düşüncəsi təbiət hadisə­
lərinin dərki ilə başlayır. İbtidai insanın dünyaya, 
reallığa münasibəti sinkretik xarakter dədir. Buna 
görə də ibtidai insanın düşüncəsində hələ məntiqi 
olanla hissi olan, dini, etik və estetik olan ayrılmır, 
bütövlükdə mövcuddur. Buna baxmayaraq, biz 
düşüncənin elə cəhətlərini aşkarlayırıq ki, həmin 
cəhətlər ictimai şüurun bu və ya digər formasında 
özünün sosial inkişafını tapır. Gözəlliyi görmək üçün yalnız ətrafa baxmaq kifa­
yətdir. İnsan qarşısında açılan aləmin hər hadi səsində gözəlliyi görür.
Təbiət – gözəlliyin ən qədim və ən geniş mənbəyidir. Gözəllik təbiətdə insan­
dan asılı olmayaraq mövcuddur. Lakin onun kamilliyini təkcə insan başa düşə 
bilər, bu gözəllik yalnız insan üçün təbiəti dəyişən əməyin yaradıcı ilham mən­
bəyidir. 
Təbiətdə gözəllik insandan əvvəl də mövcud olmuşdur. Amma təbiət aləminə 
daha dərin dən nüfuz etdikdə, o, qarşımızda daha rəngarəng, daha gözəl görünür.
Canlı təbiətin kamil gözəlliyinin formaları yaşamaq uğrunda hər dəqiqə 
gedən əbədi, daimi mübarizənin, təbii seçmənin amansız qanununun nəticəsi 
ilə müəyyən olunur. Yalnız həyata da ha yaxşı uyğunlaşa bilən bitki və heyvan 
orqanizmləri yaşaya bilər. Təbiətdəki bütün canlı alə min yaşamaq uğurundakı 
bu mübarizəsi forma kamilliyini həyatı qorumağın qanunlarından birinə çevirir.
N.Q.Çernışevski 
(1828­1889) – rus 
mütəfəkkiri və 
filosofu
“Naməlum qadın”.
Rəssam İvan Кramskoy.
10
“Qudyalçay vadisi”. Rəssam Səttar Bəhlulzadə (1909­1974).
Hər bir canlı varlığın bir­birinə oxşamamasına baxmayaraq, onları bir qanun 
birləşdirir: on lar dan hər biri ona görə yaşayır ki, onun forması vəzifəsindən irəli 
gəlir. Canlı varlıq öz nəs linə məxsus cəldliyini itirsə, öz növünə uyğun şəkildə 
yaranmasa, məhv olub gedər.
Gözəllik real və obyektiv varlıqdır. O, cansız və canlı təbiətin öz xidmətidir. 
Biz maddi aləmi, mühiti dərk etdiyimiz kimi, gözəllik duyğusu da həyatdakı 
gözəlliyin inikasıdır. Öz dövrünün inkişaf səviyyəsindən asılı olaraq, hamı 
gözəlliyi duyur. Bu duyğu predmetlərə və hadisələrə qarşı bizim xoş və müsbət 
münasibətimizi bildirir. Gözəlliyin sadə və bəsit əlamət lərini insanların əksə riy­
yəti müşahidə edə bilir. Bu əlamətlər qayda, səliqə, uyğunluq, yaraşıq, əvəz­
ləmə, tənlik (simmetriya) və tənasüb (proporsiya) elementlərindən, rəng lə rin və 
səslərin ahəngindən, hislərin qarşılıqlı əlaqəsindən, vəhdət və bütünlük təsi rin­
dən ibarətdir. Lakin gö zəllik anlayışı bu əlamətlərlə məhdud deyil, çünki gözəl­
lik yalnız şəkil və forma da deyil. O ancaq zahiri görüntüdən ibarət ola bilməz. 
Əsl gözəllik mənalı və mündəricəlidir.
Dünyanı gözəllik qanunları ilə mənimsəyən sənətkar onları istər­istəməz 
bəşəriyyətlə mü na sibətdə, bəşər nəsli üçün əhəmiyyətliliyi baxımından qiymət­
ləndirir. Belə ümumbəşəri əsaslar təkcə beynəlmiləl deyil, həm də milli və sinfi 
əsaslardan ibarətdir, çünki ümumbəşəri dəyərlərin özünün dərk edilməsi tarixi, 
sinfi və milli cəhətdən şərtləndirilmişdir. Və milli baxış nə qədər bənzərsiz dirsə, 
o, bir o qədər də qiymətli, təkrarsız dəyərə malik olur. Eyni zamanda onun dəyər 
və əhəmiyyəti ümumbəşərilik və beynəlmiləlçiliklə, sinfilik və milli bənzər siz­
liklə nə qədər sıx qovuşarsa, bir o qədər də artar. Elə buna görə də əsərin yük sək 
bədiiliyinin mühüm şərtlərindən biri onun klassik səviyyədə və ümumdünya 
səviyyəsində olmasıdır.
11
7. Gerçəkliyə estetik münasibət
Gerçəkliyə estetik münasibətin metodoloji mahiyyətini açaraq, tədqiqatçılar 
estetik mədə niyyətin inkişafının əsasını göstərmişlər. Onlar aydınlaşdırdılar ki:
–  gerçəkliyin dərk edilməsi onun hissi qavrayışı ilə başlanır, bununla bəra­
bər, idrak prosesi hiss və rasionallığın vəhdətidir;
– estetik hislərin əmələ gəlməsinin və inkişafının əsasında fəaliyyət durur;
–  şəxsiyyətin estetik fəaliyyətinin əsasını insanların maddi həyat şəraiti təş­
kil edir;
–  estetiklik öz ideyalarına uyğun olaraq gerçəkliyin insan tərəfindən dəyiş­
di rilməsinin məq səd və şəraitinə daxildir;
– estetiklik ümumbəşəri xarakteri ilə özünü göstərir;
–  gerçəkliyə emosional – hissi münasibət insanda müxtəlif quruculuq məsə­
lələrinə dərin ma raq oyadır;
–  estetiklik, bütövlükdə insanın mənəvi formalaşması kimi, həm praktiki prob­
lemlərlə, həm də digər problemlərlə əlaqədardır.
Estetikanın çağdaş inkişafı onun predmetini üç əsas aspektdə müəyyən ləş­
dirməyə yardımçı olur. Estetika gerçəkliyin özündə olan estetiklik haqqında 
elmdir. O həm də insanın dərk edilən, yaradan, dəyişən estetik fəaliyyətini öyrə­
nir, bundan başqa, estetika incəsənətin əsas qanunlarını ümumiləşdirir.
Təbiətin estetik obyektivliyi problemi estetik düşüncənin qaynaqları ilə sıx 
bağlıdır (duy ğu, həzz, qiymət). Estetik düşüncənin, dərkin və qavrayışın qay nağı 
təkcə dünya ilə insan arasın dakı münasibət deyildir. Bu düşüncənin əsası – ob­
yek tiv gerçəkliyin özüdür, onun təbiə tidir. Məhz buna görə də estetik praktika 
təkcə insanın mahiyyətinin incəsənətdə özünüifadəsi deyil, o həm də idrak vasi­
təsi kimi çıxış edir, dünyanın obyektiv mövcudluğunun mahiyyətini açır. Buna 
görə də özünüifadə bütövlükdə estetik praktika deyil, ancaq dünyanın obyektiv 
estetik liyinin dərkinin müəyyən konkret ifadəsidir. Deməli, estetik münasibət 
ancaq gerçək likdəki estetikliyin müəyyən bir elementi olmaqla, idrak obyekti­
nin, yəni bütövün tərkib hissəsidir.
8. Estetik fəaliyyətin subyekti
Estetik fəaliyyətin və mədəniyyətin subyekti mücərrəd fərd deyil, ictimai 
varlıqdır. O, meydana çıxan kimi nəinki hazır sosial münasibətlərlə, eləcə də 
müəyyən maddi və mənəvi nailiyyətlərlə, o cümlədən əvvəlki inkişaf nəticə­
sində yaranmış estetik dəyərlərlə rastlaşmalı olur. Bu dəyərlər insan varlığının 
obyektiv şərtləri olur və estetik fəaliyyəti üçün əsas rol oy na yır. Sosial baxım dan 
qarşılıqlı təsir prosesində və məqsədyönlü tərbiyə nəticəsində estetik də yərlər 
gerçəkliyə estetik münasibətin istiqaməti kimi çıxış edir, estetik qiymətin meyarı 
kimi, estetik fəaliyyəti təşkil etməyə imkan verən əsasa çevrilir.
12
Subyekt özünü estetik cəhətdən nə qədər sərbəst və orijinal ifadə edirsə, 
onun “ən böyük sərvət olan digər adama ehtiyacı” bir o qədər güclənir. Digər 
adamla (adamlarla) ünsiyyətdə cəmiyyətin estetik mədəniyyəti formalaşır, fərdin 
bilavasitə həyəcanının estetik dəyəri yoxlanılır, onun gerçəkliyə estetik münasi­
bətinin orijinallığı və spesifikliyi ümumi sərvət kimi təsbit olunur. Fəaliyyət və 
informasiyanın qarşılıqlı mübadiləsi əsasında, həm də gerçəkliyə, yeni dəyər 
sistem lərinə estetik münasibətin yeni prinsipləri formalaşır.
9. Elmi-texniki tərəqqi və estetika
Məlum olduğu kimi, insan həm dərk edir, həm də 
qurur, yaradır. Sual oluna bilər ki, insana qədər təbiətin, 
maddi varlığın estetik xassəsi mövcud olmuş durmu? Bu 
suala cavab olaraq bil diririk ki, əlbəttə yox! Çünki hər şey 
insanla başlanır.
Estetik fəaliyyətin səmərəli xarakteri hər bir perdme­
tin estetik də yərinin təs diqində reallaşır. Predmetin es te­
tik dəyəri subyektin aşkara çıxar dığı və qiymət ləndirdiyi 
obyektiv daxili və xarici əlaqələrin zən ginliyi ilə müəy­
yən ləşdirilir. Təbiət, yaxud sosial hadisə predmeti nə qə­
dər bö yük həcmdə qeyri­estetik sərvətlərlə əhatə edərsə 
və əlaqələndirilərsə, onun estetik dəyəri bir o qədər artar. 
Elmi­texniki tərəqqinin şəxsiyyətin estetik mədə niy­
yətinə təsiri problemi müasir esteti kanın ən az öyrənilmiş 
və mürəkkəb problemlərindən biridir. Prob lemin mürək­
kəbliyi şəxsiy yətin estetik mədəniyyətinin son nəti cədə 
cəmiyyətin bütöv inkişafı ilə müəyyən olunması ilə əla qə­
dardır.
Şəxsiyyətin estetik mədəniyyəti ictimai münasibət lərlə, 
cə miy yətin mədəniyyəti ilə, onun elmi­texniki nailiyyət­
ləri ilə şərtləndiyi ki mi, eyni zamanda onların öz xüsusi 
fəallığının məhsulu kimi də özünü göstərir. İnsan ətraf 
aləmi təkcə passiv surətdə müşahidə etmir, həm də yara dı­
cılıqla onu dəyişdirə bilir. Deməli, insanın şüuru obyek tiv 
dünyanı təkcə əks etdirmir, eyni zamanda onu yaradır.
Elmi­texniki tərəqqi estetik mədəniyyətin bir sıra 
dəyişikliklərində səbəbkar rolunda çıxış edir. Estetik 
mədə niyyətin anlaşılmasının çıxış nöqtəsi fərdi yara dı­
cılıq for masında sosial və mənəvi dəyərlərin mənim sənil­
mə sidir. Elmi­texniki tərəqqinin təsiri altında təkcə este­
tik mədə niyyət deyil, həm də müasir həyat tərzi də dəyişir. 
Lütfəli Rəhim oğlu  
Əsgərzadə (Lütfi Zadə) 
– alim, Kaliforniya 
Berkli Universitetinin 
professoru 
Kərim Kərimov 
(1917­2003) – Kosmik 
uçuşlar üzrə Dövlət 
Komissiyasının sədri 
(SSRİ)
13
10. Yaradıcılıq və estetika
Gerçəklik, bizi əhatə edən aləm estetik baxımdan tərbiyədə mühüm rol oyna­
yır. Təd qi qat çılardan biri obrazlı şəkildə bunu belə ifadə etmişdir: “Gözəllik 
insan həyatına – günəşin doğmasından, aylı gecədən, quşların cəh­cəhindən, 
qumda “sehrli qala” düzəldən uşağın yara dıcılıq fərəhindən və sairədən yara nan 
çoxsaylı qapılardan daxil olur”. Gözəllik, hisləri daşa dönməyə, qloballaş mağa 
imkan vermir. Kobud, estetik hisləri inkişaf etməmiş insan nəinki təbiət hadi sə­
lərinin və yaxud incəsənət əsərlərinin gözəlliyini duymur, həm də digər insa nın 
dərdi və sevinci yanından etinasızlıqla, biganəliklə keçib gedir, əsl gözəlliyi 
saxta gözəllikdən fərqlən di rə bilmir.
Yaradıcılıq çoxcəhətlidir. Rəsm əsərləri, kinofilm yaradanlar, yaxud teatr səh­
nəsində müx təlif adamların obrazlarını canlandıranlar, zavod sexlərindəki dəz­
gahlarda detalı zövqlü yonanlar da yaradıcılardır. İnsan hər işdə ustadır. Ona 
görə də incəsənətdə olduğu kimi, əməkdə də mühüm bir qayda mövcuddur: 
“Nə yaratmaq deyil, necə yaratmaq vacibdir”.
Bədii mədəniyyət cəmiyyətin estetik mədəniyyətinin ancaq bir hissəsidir. 
Estetik fəaliyyət estetik mədəniyyət sisteminə ictimai praktikanın müxtəlif sfe­
ra larını cəlb edir. Eyni zamanda elmi­texniki inqilabın estetik fəaliyyətə qarşı­
lıqlı təsir prosesi baş verir. Bu iki tendensiya qov şağında estetik fəaliyyətin 
maddi istehsal sistemində yeni növü – dizayn yaranmışdır. O, müasir estetik 
mədəniyyətin mühüm elementi olmuşdur. Dizaynın məqsədi nəticə etibarı ilə 
maddi sərvətlər istehsalıdır. Lakin bu sərvətlər xüsusi özfəaliyyət – bədii kon­
struksiyalaşdırma əsasında estetik dəyərə malik olur.
Maddi istehsal sistemində cismin estetik dəyəri onun istehlak keyfiyyətinin 
göstərici lərindən biri kimi çıxış edir. Lakin dizayn ancaq hazır məhsul istehsalı 
ilə məhdudlaşmır. O, hələ öz rolunu itirməmiş köhnə əşyanın modernləşdi ril­
məsindən, cəmiyyətin tələblərini ödəyən yeni məmulat layihəsi verilməsindən 
başlana bilər. Lakin dizayn insanın bütün əşya mühitinin estetik təşkili ilə başa 
çatmalıdır. Dizaynerin bilavasitə vəzifəsi çox, yaxud az dərəcədə məhdud gö­
rünə bilər ki, bura məmulatın funksiyaları və konstruksiya xüsusiyyətləri nəzərə 
alınmaqla, məqsədyönlü və mükəmməl formanın yaradılmasını aid etmək olar. 
Lakin onun daha böyük vəzifəsi məhz insanın tələblərinə uyğun münasib əşya 
mühiti təşkil etməkdir. Estetik cəhətdən mütəşəkkil mühitin (məişət və isteh sa­
lat mühitinin) özü insanın davranışını cəmiyyətin qəbul etdiyi və bəyəndiyi nor­
malara uyğun olaraq istiqamətləndirir və həyata keçirir, yəni insanın davranış 
mədəniyyətində “əşyalaşır”.
Dizaynın mədəni­estetik funksiyası bununla da bitmir. Dizayn incəsənət və 
istehsalat ara sında vasitəçidir, incəsənətin yaratdığı bədii sərvətləri və ifadəli 
vasitələri texnikaya çevirməyə imkan verir. Bədii konstruksiyalaşma, öz növbə­
sində, texniki vasitələrin estetik baxımdan inter pretasiyasına şərait yaradır.
14
ESTETİKANIN YARANMA TARİXİNDƏN
1. Antik dövrün estetikası
Kitabın etikaya həsr olunmuş hissəsində etik və estetik baxışların inkişaf 
tarixinə daha çox yer verdiyimizdən, bu hissədə müəyyən tarixi cərəyanlar və 
bu cərəyanların nümayəndələri haqqında qısaca şərh verəcəyik. 
Ümumiyyətlə, estetik baxışların yaranma tarixini antik 
dövrə aid etmək olar. Antik dövrün estetik fikirlərindən 
danışarkən, Pifaqor, Platon və Aristoteldən bəhs etmə mək 
mümkün deyil. 
Pifaqor bizim eradan əvvəl VI əsrdə yaşamışdır. O, 
musiqi in terval larının əsasını təşkil edən riyazi münasi­
bətləri üzə çıxarmışdır. Pifaqorun rəqəm estetikasının əsa­
sını ən əvvəl rəqəmlərlə əşyaların bir­birindən fərqlən­
diril məməsi təşkil edirdi. Lakin bu estetikanın müəy yən 
inkişaf dövründə artıq rəqəmlərlə əşyaları bir­birindən 
seç məyə başlamışdılar.
Platon (Əflatun) – qədim yunan idealist filosofu, Sok­
ratın tələbəsi, Aristotelin isə müəllimi olmuşdur. 30­dan 
artıq fəlsəfi dialoqun müəllifi olmuş (“Sofist”, “Par me­
nid”, “Teetet”, “Dövlət” və s.) Platon idealist ba xışı mü­
dafiə etməklə dövrünün materialist təliminə qarşı müba­
rizə apar mışdır. Sokratın, pifaqorçuların, Parmenidin və 
Heraklitin təlimlərindən geniş istifadə etmişdir. Platon 
varlığın izahı üçün şeylərin qeyri­cismani for malarının 
mövcudluğu haqqında nəzəriyyəni inkişaf etdirmişdir. Bu 
qeyri­cismani formaları o, “görünüşlər” və ya “ideyalar” 
adlandırmış və onları varlıqla eyniləşdirmişdir. Platon 
materiya və məkanla eyniləşdirilmiş olan qeyri­varlığı 
“ideyalara” qarşı qoymuşdur. Ona görə hissi aləm “ide ya­
ların” və “materiyanın” törəməsi olmaqla, həm də onla­
rın arasında orta mövqe tutur. “İde yalar” əbədidir, “səma 
hüdudlarından kənardadır”, yaranmır, məhv olmur, məkan 
və zaman dan asılı deyil. Hissi şeylər keçicidir, nisbidir, 
məkan və zamandan asılıdır.
Aristotel – qədim yunan filosofudur. O, fəlsəfə, mən tiq, 
psixo logiya, etika, estetika, siyasət, fizika, biologiyaya 
aid fundamental mə sə lə ləri tədqiq etmişdir. Aristotel Şərq 
ölkələrində və Azərbaycanda Ərəs tun adı ilə də tanınır.
Platon
Aristotel
Pifaqor
15
Hələ Platondan təhsil alarkən Aristotel onun varlıqlara müna sibətində ide­
ya ların ilkin olması nəzəriyyəsini tənqid edirdi (o, belə bir fikir də söyləmişdi: 
– “Platon mənim dostumdur, amma həqiqət daha qiymətlidir”). Aristotel gös tə­
rirdi ki, belə yanaşma dünyanı anlatmır, ancaq cisimlərin izahatı lazım gələn 
kəmiyyəti göstərir. Böyük filosof hesab edirdi ki, mahiyyəti olduğu “varlıqdan” 
ayırmaq olmaz: əgər varlıqlar duyğulu dərk edilən aləmdə vardırsa, onda ma­
hiyyət ideal axirət aləmində qala bilməz.
Aristotel maddi aləmin obyektiv varlığını qəbul edir və hislərə, anlayışlara 
və təsəvvürlərə real şeylərin törəmələri kimi baxırdı. Varlığın mahiyyətini o, 
varlığın özündə axtarırdı. Lakin Aristotel maddədə yalnız passiv başlanğıc 
görürdü. Onun fikrincə, bu başlanğıc xüsusi aktiv başlanğıca – “formaya” tabe 
idi və buna görə də bütün “formaların forması”nın ən yüksəyi Allahdır.
Aristotel estetikanın tarixində incəsənətə gerçəkliyi əks etdirən sahə kimi 
yanaşmışdır. Bu sahədə o, öz müəlliminin – Platonun əsərini (“İdeyalar ide yası” 
əsərini) tənqid etmişdir. Onun fikrincə, bu ideya həqiqi həyatla əlaqəsizdir. Belə 
ki, estetika məsələlərinə insanların ictimai vəziy yətləri ilə sıx əlaqədə baxıl malıdır.
O, hesab edirdi ki, səxavət yalnız azad insana aid bir xüsusiyyətdir. Qullar 
heç zaman səxavətli ola bilməzlər, onlar pozğundurlar. Aristotel qulu ağasının 
“danışan alət”i simasında görürdü. Ona görə də bu alimin ictimai­siyasi və fəl­
səfi görüşləri özünün “ən mükəmməl sistem” saydığı quldarlığın möh kəm lən­
məsinə yönəlmişdi. Aristotel fəlsəfəsi bəşəriyyətin ictimai fik rinin sonrakı inki­
şafına çox ciddi təsir göstərmişdir. Aristotel Qərb fəlsəfəsinin inkişafı ilə ya naşı, 
Şərq və Azərbaycan fəlsəfəsinə də çox ciddi təsir göstərmişdir.
2. İntibah dövrü
İntibah dövrü dini və maarifçi ədəbi şərh dövrləri­
nin sərhədi, keçid dövrüdür. İntibahı şərtləndirən əsas 
hadisələrdən biri elmlərin, xüsusilə tarixi və təbiət elm­
lərinin müstəqil fənlər kimi formalaşması idi. Nəti cədə 
tarixin dünyəvi mənzərəsi ortaya çıxaraq intibah dahi­
lərinə anlatdı ki, tarix fatalist yazının yox, insanların, 
qəhrə manların və avantüristlərin fəaliyyətlərinin nəti­
cəsi olub. İntibah ədəbiyyatında insanlığın tarixi Allahın 
iradəsinin tarixi kimi deyil, insanların iradəsinin tarixi 
kimi yaranmışdır. İntibah dövründə qədim yunan­
Roma bütpərəst mədəniyyətinin və tarixinin bərpası 
baş vermişdi. Elə renessans sözü də fransızca bərpa, 
dirçəltmə deməkdir. Təsadüfi deyil ki, renessans dövrü 
təkcə ədəbiyyatda deyil, rəssamlıq və heykəltəraşlıqda da, arxitektura və teatrda 
da özünü göstərmişdi.
“Xanım və  təkbuynuz”. 
Rəssam Rafael Santi.
16
Dini ədəbiyyat Allahla bağlı ideyaların şərhi idi. Şərqin Molla Rumi, Füzuli 
kimi dahiləri özlərini şair yox, Allaha yaxınlaşmaq, onu dərk etmək elminin – təri­
qət elminin xidmətçiləri sanırdılar. Onlar özlərinin Allaha məhəbbətləri qar şısında 
sanki müəllif yaradıcılığından imtina edirdilər. Lakin müəllif yaradı cı lığı bun­
dan köklü şəkildə fərqlənirdi. Müəllif – iddialı, ilk növ bədə isə şairlik, ədəbi və 
fəlsəfi yaradıcılıq iddiası olan şəxsiyyətdir. O, bu iddia ilə özünü Allahın xid­
mətçisi deyil, sənət və ədəbiyyatın xidmətçisi kimi tanıdır. Amma müəllif ədəbi 
yaradıcılığı Şeks pir, Servantes, Dante, Bokaçço kimi intibah dahilərinin əsərləri 
ilə insan ehtiraslarının tər cümanı oldu, insanı, onun gücünü, sevgisini və eyni za­
manda bütün eybəcərlik və qüsurlarını, yəni es tetik kateqoriyalarını tərənnüm etdi.
Məhz intibah dövründə ədəbi şərh, estetika, fəlsəfə və qədim tarix müstəqil 
elmlərə çev rilə rək dini ehkamlardan uzaqlaşdı. İntibah mütəfəkkirlərinin fəaliy­
yəti, habelə onların əsərləri maa rifçiliyin bö yük nümayəndələri Volter, Didro, 
Monteskyö və b. üçün örnək oldu. İntibah klassiklərinin əksəriyyəti rahiblər və 
ya dini təhsilli insanlar olsa da, lakin sanki tarixi prosesin özü dini ehkamlar çər­
çivəsindən çıxararaq, onları dünyaya yeni, sağlam dünyəvi nəzərlərlə bax mağa 
və bu baxışları təbliğ etməyə sövq etdi. Canlı həyata, insan ehtiraslarına, sevgi 
və faciələrə maraq intibah dövründə realizmin xüsusi formasını ortaya çıxardı. 
Buna intibah realizmi deyilir. Dini ədəbiyyat intibah dövründə tam aradan çıx­
madı, lakin bu ədəbiyyatın yanında əsas qəhrəmanı insan olan ədəbiyyat yarandı. 
Beləliklə, bütün mədəniyyətin mərkəzində Allah ide yası ilə yanaşı duran qəh rə­
man – iradəli, eyni zamanda tərəddüdlərə və səhvlərə meyilli olan insan obrazı 
meydana çıxdı.
3. Romantizm dövrü
Romantizm dünya mədəniy yə­
tində maarifçi ədəbi tərəqqinin bir 
dövrüdür. Ona görə ro mantizmi me ­
tod, cərəyan və s. kimi təqdim etmək 
əsassızdır. Ro mantizm ter mi nini ilk 
dəfə işlətmiş alman nəzəriy yəçisi 
Fridrix Şlegel 1798­1800­cü illərdə 
yazdığı sil silə jurnal mə qalələrində 
romantizmi dövrün tələblə rinə ən uy­
ğun olan müasir sənət forması kimi 
təqdim edirdi.
Əlbəttə, Şlegel haqlı idi, çünki 
onun dövründə roman tizm ədəbi 
tərəqqinin ən yeni ten densiyalarını 
təm sil edirdi. Bu, keçid mərhələsi idi. Bəs onda gəlin, baxaq bu nəyə keçid idi? 
“Vezuvi vulkanının püskürməsi”.
Rəssam Yuhan Kristian Dal.
17
Bu, ilk növbədə müasir müəl lif yaradıcılığına, həm də rea lizm epoxasına keçid 
idi. Romantik epoxanın keçid xarak teri ən çox onun tari xilik duyğusunun erkən 
xarakterində idi.
Romantik qəhrəmanların məna və ehtiraslar baxımından monumentallığı 
ümumi tipoloji bir xüsusiyyət idi. Romantik əsərlərdə bu qəhrəmanlar çox vaxt 
digər bir qəhrəmana qarşı deyil, bütün dünyaya qarşı qoyulurdu. Roman tik lərdə 
insanın iç aləminə, qəlb aləminə, estetik duy ğu larına maraq onların fərdi üslu­
buna bağlı deyildi. Romantiklərin insanın dərkində irəli lədikləri öz hüdudları 
vardı: onlar insanın psixoloji və emosional koordinatlarını təsvir etməkdə xeyli 
irəli getmişdilər. Lakin romantik qəhrəman bütöv halda hələ canlı adamdan 
çox, insan konsepsiyası və ideyası idi. Onların çoxu kitab mədəniyyəti ilə bağlı 
olan ideyaların ədəbi illüstrasiyası kimi yaradılırdı. Onlarda koloritli adam 
cizgiləri universal adam ideyasının ciz gilərindən az idi.
Romantizmin klassik dövrü Böyük Fransa inqilabından, XIX əsrin birinci 
yarısına qədərki dövrü əhatə edir. Lakin onun Şərqi Avropa xalqlarının və bir 
çox Şərq xalqlarının ədəbiy yatlarındakı təzahürü daha sonrakı dövrləri əhatə 
edir. Məsələn, Azərbaycanda romantik cərəyan XX əsrin əvvəllərində, realist 
cərəyanla eyni vaxtda yaranmış və M.Hadi, A.Səhhət kimi klas siklərin yaradı­
cı lığında özünü göstərmişdir. 
 Bir çox romantiklərdə konkret gerçəklik, tarixi reallığın özü qeyri­estetik 
bir şey sayılırdı. Böyük romantiklərin hamısı ədəbi tərbiyəsi, şəxsi zövqü baxı­
mından intibah dövrünün dahilərinə bağlı idilər. Onların universal əxlaqi və es te­
tik dəyərlərə, süjetlərə və qəhrəmanlara meyli də buradan irəli gəlirdi. Onlarda 
gerçəkliyin qeyri­estetikliyi barədə qənaəti ilk burjua inqilablarının qanlı və 
amansız təcrübəsi yaratmışdır.
4. Maarifçilik dövrü
XVIII əsrin ilk onilliyinin sonunda 
yaranıb, XIX əsrin iyirminci illərində bü­
tün dünyaya yayılan maa rif çilik tarixə 
ağıl, tərəqqi, milli mədəniy yət lərin inki­
şafı mərhələsi kimi daxil olmuşdur. İcti­
mai­siyasi, sosial­iqtisadi mahiyyət kəsb 
edən maa rifçilik öz faliyyətində və eyni 
zamanda inkişafında döv rün estetik fik­
rindən geniş istifadə edir, bədii yara dıcı­
lığın, elmi­nəzəri fikrin ideya­təsir gü­
cünə arxalanırdı. Heç də təsadüfi deyil 
 “Uoldqreyv bacıları”. 
Rəssam Joşua Reynolds.
18
ki, maarifçiliyin beşiyi sayılan Fransada bu hərəkatın aparıcı, daşıyıcı simaları 
məhz fransız yazıçıları olmuş və onların yaradıcılığı əsasında fransız ədəbiy yatı 
maarifçiliyin klassikası hesab edilmişdir. Bu da tarixi faktdır ki, “maarifçilik 
dövrü” terminini də tarixə məhz fransız dramaturqu Volter bəxş etmişdir. Dünya 
maarifçi estetikasının nüma yən dələri öz əsərlərində birinci vəzifə olaraq dövrün 
mə dəniyyət nəzəriyyəsinə, ağıl proqramına cavab verən məsələləri işıqlandırır, 
“biliksiz likdən bi liyə, az bilikdən tərəqqiyə, inkişafa” şüarı ilə çıxış edir və ən 
başlıcası, belə hesab edirdilər ki, yalnız elmi tərəqqinin sayəsində yeni ictimai­
iqtisadi, mədəni inqilab pilləsinə qalxmaq mümkündür. Təsadüfi deyil ki, Volter 
maarifçilik dövrü İngiltərəsini “Ağıl adası” adlandırmışdır. Maarifçilik hərəkatı 
nümayəndələri birmənalı şəkildə etika məsələsini irəli sürür və tarixi baxımdan 
onun həllini məqsədəuyğun hesab edirdilər.
5. Realizm dövrü
Romantiklərdə parlaq sosial təsvirlər tapmaq olar. Lakin bütünlükdə cəmiy­
yəti təhlil etmək, onun dərin qatlarına, siniflərinə, bütün peşə adamlarına bədii 
işıq salmaq yaradıcılıq məq sədi kimi romantiklər üçün maraqsız idi. Onlar 
üçün həyatın prozası, adiliyi qeyri­estetik bir material sayılırdı. Lakin ro man­
tiklərin qeyri­estetik, ədə biyyat üçün maraqsız saydıqları həyat materialı realizm 
epoxa sının əsas bədii hədəfi oldu. Marksist nəzə­
riyyədə realizm, bir qayda olaraq, tipikliklə əla­
qə ləndirilirdi. Şübhəsiz ki, tipiklik romantiklərdə 
də kifayət qədər var idi və onu realist ədəbiy yatın 
əsas əlaməti saymaq düzgün deyildi. O biri tərəf­
dən tipikliyin özü də nisbi bir anlayış idi. Bir­iki 
halı da, milyon variantda təkrarlanan va riantı da 
tipik adlandırmaq olardı.
Tənqidi realizmin ümumi əlaməti onun bütün 
böyük nümayəndələrinin içində yaşadıqları cəmiy­
yətə qarşı mənəvi (siyasi yox) müxalifətdə olma­
ları idi. Bu müxalifətçilik L.N.Tolstoy, M.F.Dos­
toyevski, İ.S.Turgenev, A.P.Çexov kimi rus tənqidi 
realistlərində daha güclü idi. Bu, Rusiya cəmiy yə­
tindəki faciəli ziddiyyətlərlə bağlı idi.
Tənqidi realizm epoxası üçün incəsənətin ta­
mam tarixilik prinsipinə keçməsi səciyyəvi idi. Zaman və məkan konkretliyi, 
birmənalı milli zəmində durmaq realizmin ilkin əlamətlərindən biri idi. Ona görə 
realizm epoxası hər xalqın ədəbiyyatına özünəməxsus tarixi və milli həqiqətləri 
Lev Tolstoyun portreti.
Rəssam İ.Repin.
19
əks etdirən bir hadisə kimi daxil olaraq, xalqların milli həyatının və tarixinin 
bədii mənzərəsi və salnaməsi kimi meydana çıxır. Romantizmdə bədii həqiqə tin 
belə milli konkretliyi prinsip səviyyəsində yox idi. İntibah, klassisizm, roman­
tizm epoxaları ədəbi obrazın məzmunca tari xiləşməsi baxımından, ardıcıl bir 
prosesin mərhələləri idilər. Məhz realizm epoxasında ədəbi obraz vasitəsi ilə 
tarixi həqiqətlərin əks etdirilməsinin təkmilləşmə prosesi tamamlanırdı. Ədə­
biyyatda realizmin əsas janrı olan iri nəsr – roman janrı milli bir janr olmağa 
və adlanmağa başladı. Milli tarixilik zəminində yazılan romanlarda bədii obraz 
sistemi birmənalı milli və konkret tarixi məzmun daşıdığından, roman əsas 
milli janr hesab edilməyə başladı. Realist obraz estetik nöqteyi­nəzərindən sosial 
və milli əlamətləri əks etməklə yanaşı, həm də fərdi hə qi qətləri əksetmədə də 
ədəbi tərəqqinin yüksək səviyyəsi oldu.
6. Sosialist realizminin estetik prinsipləri
Sosialist realizmi termini SSRİ­də bolşevik inqilabından sonra sovet haki­
miyyətinin rəsmi himayə etdiyi ədəbiyyatın adı kimi yaranmışdır. Sosialist rea­
lizminin əsas vəzifəsi sovet döv lətinin və kommunist 
partiyasının üstünlüklərini və yaxşılığını tərənnüm 
etmək idi. Bu təkcə poeziyadan yox, bütün janrlardan 
tələb olunurdu. Beşillik planlar, İ.Stalinin və V.Leni nin 
şəx siyyəti, kommunist partiyasının siyasətindən gələn 
bütün kampaniyalar ədəbiyyat tərəfindən himayə olun­
malı, böyük uğurlar, əmək adamlarına qayğı və s. kimi 
təqdim edilməli idi. Hələ proletar ədəbiyyatı dövrün­
dən başlayaraq, yazıçıdan həyatı inqilabi inkişafda gös­
tərmək tələb olunurdu. Bunun üçün xüsusi bir tipik lik 
konsepsiyası yaradılmışdı. Bir milyon fakt qeyri­tipik 
sayıla bilərdi, amma inqilabi inkişafı göstərən bircə 
fakt isə, əksinə, tipik elan olunurdu. Həyata belə ya­
naşmaq tələbi hər bir müəllifin istedadına qarşı zora kı­
lıq idi, çünki o, öz bildiyi və duy duğu şeyləri incəsə­
nətə gətirə bilməzdi. Əgər belə təşəbbüs edilsə idi belə, rəsmi tənqid si lahlanıb 
həmin yazıçını sovet gerçəkliyini təhrif etməkdə ittiham edirdi. Belə müəlliflər 
rəsmi partiya sənədlərində də pislənirdi. 
Müsbət qəhrəman. Sosialist realizminin əsas estetik prin siplərindən biri 
sovet həyatının yaxşılığa doğru inkişafını göstərən, sosializmə xidməti – həyat 
idealı sayan insanların obrazlarını ya ratmaq idi. Əslində, həyatda belə adamlar 
yox idi, bəlkə, çox az və qüsurlu adamlar vardı. Partiya və dövlət orqanlarında 
“Fəhlə və kolxozçu”. 
Heykəltaraş V.İ.Muxina.
20
karyera quran adamların əksəriyyəti simasız, tamahkar, yaltaq insanlar idi. 
Amma partiya onları ideal insanlar kimi göstərməyi tələb edirdi. Bu tipik müs­
bət qəhrəman – əmək adamı idi. Ədəbiyyatda ya radılmış bu qəhrəman şəxsi 
mənafe və maraq hissindən məhrum, istehsalatda çalışan fəhlə idi. Hətta bu fəh ­
lənin belə heç bir şəxsi qüsuru ola bilməzdi. Əslində, müsbət qəhrəman kon­
sep siyası sosialist realizmində cəmiyyəti müsbət planda təqdim etmək üsulu idi. 
Buna isə sovet ədəbiyyatının təsdiq pafosu adı ve ril mişdi.
Lakin sosialist realizmi ədəbiyyatının içində milli əqidəli, istedadlı, vicdanlı 
yazıçılar da olmuşdular. Məhz onlar – C.Cabbarlı, S.Vurğun, M.İbrahimov, 
İ.Əfəndiyev, B.Vahabzadə kimi ya zıcılar sovet dövrü Azərbaycan ədəbiyya­
tında milli bir ədəbiyyat xətti yarada və qoruya bil mişdilər. Ona görə sosialist 
realizmi ədəbiyyatının içində həqiqi bir milli ədəbiyyat yaran dığını da inkar 
etmək doğru deyildir.
Bütün bu deyilənlərdən bir nəticə çıxarmaq olar: ictimaiyyət arasında ideya­
mənəvi, e s tetik və əxlaqi tərbiyə işini, mədəni dəyərlərin tətbiqi sistemini tən­
zim ləmədən, başqa sosial, siyasi, iqtisadi sahələrdə mütərəqqi nəticələrə nail 
olmaq çətinləşər.
21
II HİSSƏ
ETİKA ELMİNİN MÖVZUSU VƏ VƏZİFƏLƏRİ
1. Etika elminin predmeti
Etika – fəlsəfi elmlər sistemində mühüm yer tutan əxlaq haqqında elmdir.
Hələ ibtidai dövrdə insanların müəyyən adət­ənənələr, qaydalar, qadağalar 
və s. formada mövcud olan münasibətləri zaman keçdikcə mürəkkəbləşir, yeni 
məzmun kəsb edirdi. Bu münasibətlər ibtidai insanların dünya haqqında təsəv­
vürlərini təşkil edən totemizm, animizm, fetişizm və magiyanın təsiri altında 
getdikcə dəyişirdi. Beləliklə, həyat fəaliyyəti prosesində inkişaf edən bu təsəv­
vürlər əsatir fəlsəfəsinin formalaşmasını təmin etdi. 
İlk sinifli cəmiyyətdə insanların şüuru xeyli irəliləyərək əsatiri yaratsa da, 
qədim dövrə xas olan mifoloji dünyagörüş hələ yalnız “fəlsəfənin kandarına” 
çatmaqda idi. Bununla belə, sinkre tik (bölünməmiş) mifoloji dünyagörüş dünya 
haqqında tam təsəvvür yaradan, dünyanı bütöv, küll halında öyrənən fəlsəfi 
dün yagörüşün sələfi oldu. Mifoloji dünyagörüş insanların siyasi, hüquqi, dini, 
elmi, fəlsəfi, əxlaqi, estetik və s. görüşlərini vəhdətdə əks etdirirdi.
Tam fəlsəfi dünyagörüş isə məhz antik quldarlıq dövründə formalaşdı. Qədim 
Hindistan və Çində əsası qoyulmuş müxtəlif fəlsəfi sistemlər məhz antik dövrdə 
sürətlə inkişaf etməyə başladı.
Dünyanın necə yaranması, insanın ölümü, həyatı və s. kimi suallar insanları 
hələ qədim dövrdən maraqlandırsa da, o zaman onlar bu problemlərə sırf 
mifoloji aspektdən yanaşır, bunları fəlsəfi cəhətdən nə 
ümumiləşdirə, nə də dərk edə bilirdilər. I minilliyin 
ortalarında (e.ə. VII əsrdə) Hindistanda, Çində fəlsəfi 
məktəblər yarandı və tezliklə bu dalğa antik dövrü 
bürüdü. Müxtəlif fəlsəfi suallarla dolu olan “Avesta” 
da məhz bu zaman meydana gəldi. Beləliklə, fəlsə fə­
nin əsas məsələsinin iki tərəfini təşkil edən – “dünya 
nədən yaranıb” və “dünyanı dərk etmək mümkün­
dürmü” sualları konkretləşərək fəlsəfi dünyagörüşün 
təməlini qoydu.
Antik dövrün ilk fəlsəfi məktəbi olan Milet mək­
tə binin nümayəndələri – Fales, Anak si mandr, Anak­
simen (e.ə. VII əsr), sonrakı dövrdə pifaqorçular 
(e.ə. VI əsr), daha sonra Heraklit, Demokrit, Empedokl və b. əsasən obyekt­sub­
yekt (yəni dünya­insan) münasibətləri ilə məşğul olur, dünyada baş verən bütün 
Demokrit
22
hadisələri kosmosla əlaqələndirirdilər. Bugünkü mənasından daha geniş olan 
antik “kosmos” anlayışına kosmosla yanaşı, təbiət, hətta insanda aid idi. Yalnız 
təbiəti təhlil etməklə məşğul olan filosoflar üçün kosmos ön, insan isə arxa 
planda idi. Dünyaya bu cür yanaşma sonradan “kosmologizm” adlandırıldı və 
bu hal e.ə. V əsrədək davam etdi.
Dünyanın mahiyyətini anlamağa çalışan filosoflar fəlsəfənin ənənəvi prob­
lemləri olan “dünya necə yaranıb”, “dünyanı dərk etmək mümkündürmü”, “dün­
yanı dərk etmək yolları hansılardır” və s. suallarla yanaşı, “insanın dünyada 
mövqeyi”, “insanın həyatı”, “cəmiyyətdə fəaliyyəti”, “ictimai mahiyyəti”, “birgə­
yaşayış normaları” kimi həyati əhəmiyyətli digər məsə lələrə də cavab axtar mağa 
başladılar. Artıq filosoflar yalnız obyekt­subyekt (təbiət­insan) müna sibətləri ilə 
deyil, həm də subyekt­subyekt (insan­insan) münasibətləri ilə də maraqlanır­
dılar. Bu problemin sürətli inkişafı e.ə. V əsrdən, Sokratın dövründən başladı. 
“Kosmologizm” (dünya əhəmiyyətli problemləri kosmosa istinadən izah etməyə 
çalışmaq) “antropologizm”lə (antro pologiya – insan haqqında elmdir, bu nəzə­
riyyəyə görə, artıq kosmos arxa plana, insan ön plana keçir) əvəz edildi. “Əxlaq 
nəzəriyyəsi” haqqında təlim yaradan Sokratın fikrincə, idrakın əsas məqsədi 
özünüdərketmə idi. Bu alimin “öz­özünü dərk et, onda insanları və allahları da 
dərk edərsən” ifadəsi həmin dövrdə çox məşhurlaşmışdı. Beləliklə, insan, onun 
taleyi, həyatdakı möv qeyi, idrakı, özünü dərketməsi fəlsəfədə mühüm yer tutdu.
İnsanlar arasında müxtəlif ictimai münasibətlərin formalaşması, məsələn, 
xeyirxahlıq, qarşılıqlı hörmət, əməyə tələbat, bəşəriyyətə xidmət etmək istəyi, 
dərin və incə hislər və s. sosial münasibətlər sistemində mühüm yer tutan və 
əxlaqi münasibətləri öyrənən “Etika”nın da fəlsəfənin tərkibinə daxil olan digər 
elmlər kimi inkişaf edərək müstəqil elmə çevrilməsinə səbəb oldu. Fəlsəfi dünya­
görüşə daxil olan, yəni dünyanı fəlsəfi cəhətdən dərketmə vasitəsi olan təbiət 
elmləri, məsələn, riyaziyyat, zoologiya və s. inkişaf edib fəlsəfədən ayrıldıqdan 
və müstəqillik əldə etdikdən sonra daha fəlsəfi elm sayılmadığı halda, etika, 
estetika, dinşünaslıq və s. kimi ictimai elmlər fəlsəfədən ayrıldıqdan sonra da 
fəlsəfi elm olaraq qalırdı. Çünki bu ayrılma həmin elmlərin fəlsəfi xarakter 
daşımasına mane olmurdu. Onların bir­biri və fəlsəfə ilə həm dün yagörüş, həm 
də mifoloji bağlılığı əvvəlki kimi mövcud olaraq qalır.
Əxlaq haqqında elm olan “Etika” fəlsəfənin insan həyatının praktik məsə lə­
ləri ilə daha çox bağlı olan sahəsidir. O, insanın gerçəkliyə əxlaqi münasibət lə­
rinin qanunauyğunluqlarını, cəmiy yətin əxlaqi şüurunun strukturunu, insanların 
əxlaqi təcrübəsini, əxlaqi görüşlərini, insan əməl lərinin məqsədini, insanın 
rəftarını idarə edən motivləri, onların mənəvi qiymətləndirilməsinin obyektiv 
meyarını aydınlaşdırır. Etika “insanın davranışı necə olmalıdır”, “insan hansı 
mənəvi keyfiyyətə malik olmalıdır”, “hansı normaları rəhbər tutmalıdır” kimi 
suallara cavab verməyə çalışır.
23
Əxlaq nəzəriyyəsi olan “Etika” xeyir, şər, ədalət, borc kimi kateqoriyaların 
münasibətlərini təhlil edir, mənəvi hisləri, emosiyaları, vərdişləri, adət və ənənə­
ləri nəzərdən keçirir. “Etika” insanın sirlərinə, onun digər insanlarla və bütün 
dünya ilə münasibətlərinə, insan varlığının ən dərin problemlərinə müraciət edir. 
Beləliklə, “Etika” əxlaqa və əxlaqi dəyərlərə aid hər nə varsa, hamısını öyrənir. 
Lakin “Etika” nə əxlaqı, nə onun prinsip və normalarını, nə də yeni davranış 
qaydalarını yaratmır, o yalnız bunların mənbəyini və mənşəyini tədqiq edir, 
insanın davranışı ilə əlaqədar əxlaqi qiymətləndirmənin xarakter və mahiy yə tini 
öyrənir, bunları ümumiləşdirir və sistemləşdirir, əxlaq nəzəriyyələrini forma laş­
dırır. “Etika” yalnız bu və ya digər hallarda necə hərəkət etmək lazım olduğunu 
öyrədən normativ elm yox, həm də mürəkkəb və ziddiyyətli əxlaqi münasi bət lə­
rin və əxlaqın təbiətini öyrənən nəzəri təlimdir. Aristotel “Nikomax eti kası”nda 
(3, I kitab, I fəsil) yazır ki, “Etika”nın əsas məqsədi bilik yox, əməldir.
Digər fəlsəfi elmlər kimi, “Etika” da anlayış və kateqoriyalar sistemindən 
istifadə edir ki, bunların vasitəsilə gerçəkliyin ayrı­ayrı detalları, tərəfləri deyil, 
bütövlükdə gerçəklik əks etdirilir. Məsələn, “həqiqəti danışmaq xeyirxahlıqdır” 
mühakiməsi bütün adamlara və cəmiyyətə aid ola bilər. “Etika” özünəməxsus, 
ənənəvi kateqoriyalar olan xeyir və şər, ədalət və s. ilə bə rabər, həmçinin əxlaqi 
şüur, əxlaqi fəaliyyət, norma, məqsəd, münasibət və s. kimi universal an la yış lar­
dan da istifadə edir.
Əxlaqdan bəhs edən “Etika” yunanca “ethos” (tələffüzdə etos kimi də işlət­
mək olar) sö zündən olub, etimoloji mənası – adət, ənənə, xarakter, vərdiş, dav­
ranış, temperament deməkdir.
“Etika”nın həm termin, həm də ayrıca elm kimi yaranması Aristotielin adı ilə 
bağlı olsa da, bu prosesin formalaşması çox­çox əvvəllərə aid edilir. İbtidai döv­
rün dini təsəvvürləri, əsatirlər, nağıllar, atalar sözləri, zərb­məsəllər insanın təbiətə 
münasibətini, insanın dünyadakı mövqeyini, insanlar arasındakı müna sibətləri 
özünəməxsus şəkildə dərk etmək və əks etdirmək üçün ilk təşəbbüs olmuşdur. 
E.ə. I minilliyin ortalarında cəmiyyətdə baş verən qlobal siyasi dəyi şikliklər, 
qəbilə­icma münasibətlərinin, köhnə adət­ənənələrin sıxışdırılması, dövlətin möh­
kəmlənməsi və hakimiyyəti öz əlinə alması yeni baxışların, ideal ların və insanlar 
arasındakı yeni münasibətlərin formalaşmasına tələbat yaratdı. Bu dövrdə qədim 
Hindistanda, Çində və Yunanıstanda müxtəlif etik nəzəriy yə lər meydana gəldi.
İlk dəfə olaraq Aristotel “ethosu” həm isim – “etika”, həm də sifət – “ethikos” 
kimi işlətdi. O, “ethos”u “insanların adət etdikləri yaşayış məskəni”, daha sonra 
isə sadəcə olaraq “adət”, “vərdiş”, “xarakter”, “temperament” kimi mənalardan 
uzaqlaşdıraraq insan keyfiyyətlərini, insanın fərdi xüsusiyyətlərini ictimai əxla­
qın müəyyən adət edilmiş formaları ilə vəhdətdə nəzər dən keçirən “etik” – 
“ethikos” şəklinə saldı. Aristotelin fikrincə, bu keyfiyyətlər “etik fəzilətlər” olub, 
“etika”nın əsas tədqiqat obyektini təşkil edir.
24
Etik fəzilətlər insanın xarakterinin, temperamentinin xüsusiyyətləri, habelə 
qəlbinin keyfiyyətləridir. Onlar, bir tərəfdən, bədən xüsusiyyətlərinə aid olan 
affektlərdən, digər tərəfdən isə əqli xüsusiyyətlərə aid fəzilətlərdən fərqlənirlər. 
Bu haqda biliklərin və etik fəzilətlərin məcmusunu bildirmək məqsədilə Aris to tel 
məhz “etika” terminini irəli sürmüşdür.
 Adında “etika” sözü olan ilk əsərləri də Aristotel yazmışdır: “Nikomax eti­
kası”, “Evdem etikası”, “Böyük etika”. Etik problemlər Aristotelin digər əsər lə­
rində də mərkəzi yer tutur. Məsələn, “İkinci analitika”, “Politika”, “Ritorika” 
və s. əsərlərində Aristotel etikadan əsasən 3 mənada söhbət açır: 
1) etik nəzəriyyə;
2) etik kitablar;
3) etik təcrübə.
Əsərlərin adlarının məhz “etika” sözü ilə bağlı olması ənənəsi Aristoteldən 
sonrakı dövr lərdə də davam edir. Məsələn, orta əsr fransız ilahiyyatçısı və filo­
sofu Pyer Abelyarın (1079­1142) “Etika və ya özünü dərk et” əsəri, fəlsəfəsinin 
əsas hissəsini etik nəzəriyyələrin işlən məsinə həsr edən və əslən yəhudi olan 
XVII əsr holland filosofu Benedikt Spinozanın (1632­1677) ömrünün sonunda, 
yəni 1677­ci ildə yazdığı və ölümündən sonra nəşr olunan “Etika” əsəri, irra­
sionalizmin nümayəndəsi olan alman filosofu Eduard Qartmanın (1842­1906) 
1898­ci ildə yazdığı “Etik oçerklər” kitabı buna misaldır.
“Etika” sözünün tarixi bir daha Roma zəminində təkrar olunur. Romalılar, 
xüsusən də Siseron yunan təcrübəsinə və birbaşa Aristotelə istinad edərək, öz 
dediyi kimi, latın dilini zən ginləşdirmək məqsədilə Aristotelin yunan dilində 
olan “etik” anlayışından, “moralis”, yəni “əx laqi” terminini yaratdı. O, bunu tək 
halda “mos”, cəm halda “mores” kimi işlədib ki, bunlar da yunanca olan “ethos” 
sözünün birbaşa latın analoqudur. Siseron bu haqda “Tale haqqında” adlı əsə­
rində yazaraq əxlaq fəlsəfəsindən danışır, həm də bu zaman Aristotelin “Etika” 
adlandırdığı biliklər sistemini nəzərdə tutur. Öz yunan sələfi kimi, xa siyyət, 
adət, xarakter, davranış, xassə, qanun, göstəriş, dəb (moda), paltar biçimi (fa­
sonu) mənalarını verən “moralis” dən sonralar, eramızın IV əsrində latın dilində 
“moralitas” – əxlaq termini yaranır ki, bu da yunan “etika” termininin latın ekvi­
valentidir.
Beləliklə, yunan dilindəki “ethika” və latın dilindəki “moralitas” sözləri eti­
moloji məz mununa görə bir­birinə uyğun gəlir. Bunlar xalq şüuru ilə deyil, təd­
qiqat məqsədilə süni surətdə yaradılmışdır. Bu gün dünyanın bir çox ölkə lərində 
“etika” və “moral” (əxlaq) sözləri geniş yayılmışdır.
Müasir etika yalnız fəlsəfənin digər bölmələrini deyil, həmçinin psixolo giya, 
pedaqogika, tarix, etnoqrafiya, sosiologiya, dinşünaslıq, estetika, arxeologiya və 
hətta biologiya ilə də sıx əla qədə inkişaf edir.
25
2. Qədim Hindistanda və Çində etik fikir
Fəlsəfə kimi, etika da Qədim Şərq ölkələrində inkişaf etməyə başlamışdır. 
Misir, Babilistan, Hindistan və Çində formalaşmağa başlayan etik nəzəriyyələr 
sonralar Qədim Yunanıstan və Qə dim Romada özünün tam ifadəsini tapır.
Qədim Hindistanda xüsusi ayin şəklində mövcud olan əcdadlara münasibət 
sonralar müx təlif etik nəzəriyyələrin formalaşmasında müəyyən izlər burax­
mışdır.
Vedant etikasına görə (məktəbin adı “Vedin sona çatması” mənasını verir), 
hər şeyin əsası və başlanğıcı mütləq substansiya olan Brahmanlardır, hər şey 
ondan əmələ gəlir və ona qayıdır. Lakin o, etiqad obyekti yox, abstrakt təfəkkür 
obyektidir ki, bunun vasitəsilə dindarlar ona qo vuşmağa çalışırlar və həm də bu – 
yeganə reallıqdır. Bu fəlsəfəyə görə, idrakın məqsədi dünya haqqında olan səhv 
təsəvvürlərdən xilas olmaqdır. Brahmanda ifadə edilən həqiqətə çatmaqdırsa, 
əxlaqın məqsədi aldadıcı bağlılıqdan, ehtiraslardan və “yeddi günahdan” (sər­
xoşluq, sümük oyunları, qadınlar, ovçuluq, çubuq vurma, söyüş və şəxsi mül­
kiyyət hüquqlarının pozulması) xilas olub, təmizlənməkdir. Yalnız xeyirxahlıq 
nümunəsi olan Brahmana bələd olanlar yüksək sərvətlərə nail ola bilərlər. 
Xeyirxahlıq 3 əməllə konkretləşdirilir: təmkinli olmaq, ürəyiyumşaq olmaq, 
hədiyyələr etmək. İnsanın əxlaqi borcu hər kəs üçün müəyyən edilmiş həyat 
tərzi qanu nuna riayət etməkdir ki, buna da “dharma” deyilir. Vacib fərdi əxlaq 
qanunu kimi işlənən bu ifadə nəinki Vedant etikası, həm də bütünlükdə Qədim 
Hind etikası üçün mühüm əhəmiyyət kəsb edir. Bu haqda “Upanişad” və xüsu­
sən də “Manu qanunları”nda ətraflı məlumat verilir. Müxtəlif davranış forma ları 
(həzz, xeyir, borc, xilasolma) müxtəlif kateqoriyalı insanlar üçün (şagird, ailə 
başçısı, dilənçi, dərviş) başqa­başqa mənalar kəsb edir. Məsələn, insanların öz 
vəzifələrini yerinə yetirməsi – adət və ənənələrə riayət etmək, ata və babaların 
yolu ilə getmək dir. Bu yolla gedənlər məhv olmurlar. Xeyirxahlıqdan uzaqla­
şan ların isə ya özləri, ya da öv ladları və ya nəvələri cəzaya məruz qalırlar. 
Həmçinin özü də əvvəl­axır ziyan çəkməkdən ya xasını qurtara bilmir. Vedant 
təlimi obyektiv idealizmə yaxın idi. Bu təlimin tərəfdarları üçün digər təlimlərə 
riayət edənlər kafir sayılırdılar.
Yoq fəlsəfi­etik konsepsiyası “Yoqa­sutra” ilə əlaqədar olub, kifayət qədər 
son dövrləri əhatə edir (e.ə. II əsr). Lakin praktik baxımdan yoq məşğələlərinin 
tarixi daha qədim olub, nəinki “Mahabharata”da, hətta “Upanişad”da da xatır la­
nır. Yoqa aid edilən bəzi hərəkətlərə Vedlərdə də təsadüf olunur. Yoqla məşğul 
olanların əsas vəzifəsi əqli yanlışlıqdan, səhv olandan təmiz ləmək və aydınlığa 
çıxmaqdır. Həyat sakitliyə və sülh axtarışlarına həsr olunmalıdır. Bunun üçün 
bütün əzablardan yaxa qurtarmaq lazımdır. Yoq təlimini Qədim Hind fəlsəfə si­
nin digər cərə yanlarından fərqləndirən odur ki, o, insana passiv icraçı kimi 
26
deyil (məsələn, “Vedanta”da olduğu kimi), aktiv və öz hərəkətləri üçün məsuliy­
yət hiss edən insan kimi baxır. Yoq məşğələlərinin populyarlığı yalnız bu təlimin 
tərəfdarları arasında deyil, daha geniş auditoriya daxilində möv cuddur. İnsanın 
fiziki və psixi halı arasında əlaqə yaratmağa çalışan yoq məşğələləri psixoloji 
problemləri həll edərkən özünəməxsus “psixoterapiya” və “autotreninq” üsulla­
rından istifadə edir.
Caynizm. Ortodoksal məktəblər brahmanların maraqlarını ifadə etdiyindən, 
demokratik təlimlərin yaranması zəruri oldu. “Kafir” təlimləri sayılan qeyri­orto­
doksal məktəblər e.ə. VII­VI əsrlərdə yaranaraq, ənənəvi brahmanizmə qarşı 
müxalifətə çevrildi. Öz mövcudluğunun ilk yüzilliyində caynizm əhəmiyyətli 
dərəcədə geniş yayılaraq, e.ə. IV­III əsrlərdə hətta buddizmlə rəqabət aparırdı. 
Lakin yeni dövrdə o, tədricən qapalı təriqətə çevrilməyə başladı.
Caynist etikasında insanın ruhu mühüm yer tutur. Bədənə yapışmasına bax­
mayaraq, ruhun azad seçim hüququ var. Ruhu azad etmək üçün onu materi ya­
dan ayırmaq lazımdır. Kamil bilik, kamil intuisiya və ali nemətlər – ruhun bu 
dünyada insana məlum olmayan atributlarıdır. Bilik – ruhu materiyadan azad 
etmək üçün lazımdır, çünki cahillikdən ehtiraslar yaranır. Düzgün inam, düz gün 
idrak və düzgün davranış – azadlığa çıxmağın üç yoludur ki, bunun üçün də 
müəllimlərin dediklərini öyrənmək, onların nüfuzunu təsdiq etmək və onlara 
inanmaq lazımdır: düzgün inam həqiqətə hörmət etməkdir. O, fanatik yox, 
rasionaldır. Həqiqət axtaran müəllimlərin baxışlarının dərininə getdikdə kamil 
inam əldə edilir. Düzgün idrak – “mən” və “qeyri­mən”in, yəni ruhun və mate ri­
yanın real təbiətini dərk etməkdir. Kamil bilik və kamil inam birləşərək düzgün 
dav ranışa təsir edir. Düzgün davranışın məğzi buddistlərin də riayət etdiyi 
“5 böyük andın” yerinə yetirilməsindən ibarət idi: 1) canlıya ziyan toxun dur ma­
maq (bura heyvanlar və bitkilər də aid idi, çünki onların ruhu var. Ov, balıq çı lıq, 
hətta əkinçilik də qadağan edilirdi, çünki torpağı şumlayan zaman həşəratlar 
məhv ola bilərdi ki, bu da günah hesab edilirdi. Caynistlər hətta nəfəs alanda 
parçadan istifadə edirdilər ki, təsadüfən ağızlarına və ya burunlarına həşərat gir­
məsin); 2) ya landan uzaq olmaq, həmişə düz danışmaq; 3) oğurluq etmə mək; 
4) tamahını saxlamaq (həzz aldığın bütün şeylərdən imtina etmək, hətta evlən­
məmək, cənnətdə olmağı belə arzulamamaq); 5) bütün xoşagələn şeylərdən 
imtina etmək – səs, təmas, rəng, dad, qoxu. Caynist təriqətlərinin birində – 
diqambarada hətta geyimdən də imtina edirdilər, çünki bədənin parça ilə örtül­
məsi gündəlik rahatlıq üçün edilən rəzil cəhd sayılırdı. Onların avadanlığı 
kokos çanağından dü zəldilmiş qab və oturmaqdan əvvəl yeri süpürmək üçün 
opaxalo (iri yelpik) idi. Onlar sərgərdan həyat sürür və dilənçilik edirdilər. Ən 
böyük qəhrəmanlıq isə yalnız rahiblərə icazə verilən aclıq vasitəsilə ölüm idi.
Buddizm – e.ə. VI­V əsrlərdə yaranmışdı. Banisi Sidxarta Qautama idi. Son­
ralar Budda (mənası nurlu deməkdir) adını almışdı. Əvvəlcə buddizm Varna və 
27
brahmanlara qarşı zəif pro test kimi çıxış etdi. “Ved” və “Upanişad”ın müqəd­
dəsliyini inkar edən buddistlər insanların bə rabərliyini, bərabər əzab çəkməsini 
təsdiq edirdilər. Bu təlim e.ə. VI­III əsrlərdə Hindistanda ge niş yayılaraq, döv lət 
dininə çevrildi. Seylonda, Birmada, Siamda, Tibetdə, Çində, Koreyada və Yapo­
niyada isə bu təlim çox populyar oldu. Düzdür, Hindistanın özündə VI­X əsr­
lərdə buddizmi onun yeni növləri – şivaizm və vişnuizm əvəz etmişdi. Lakin 
dini­fəlsəfi­etik təlim kimi, o, bu günə qədər də mövcuddur. Caynizm kimi, 
buddizm də “allahsız, yaradansız bir dindir”. Bud danın keçdiyi yol – hər kəs 
üçün nümunədir. Bunun əldə edilməsinə hamı nail ola bilər. Bunun üçün 8 fəzi­
lətə çatmaq lazımdır: 1) düzgün baxışlar olmalı; 2) düzgün qərar qəbul etmə 
(bunun üçün dünyaya bağlılıqdan, pis işlərdən və düşmənçilikdən əl çəkmək 
lazımdır); 3) düzgün nitq (yalan və böhtandan, pis söhbətlərdən əl çəkmək); 
4) düzgün davranış (canlını öldürməkdən, oğur luq dan imtina etmək); 5) düzgün 
həyat tərzi (yalnız düz yolla pul qazanmaq); 6) düzgün səylər (pis fikirlərdən 
uzaqlaşma və yaxşı ideyaların əldə edilməsi. Bu səylər müntəzəm olma lıdır, 
çün ki pis fikirlər qayıda bilər); 7) düşüncənin düzgün istiqamətləndirilməsi 
(öyrənilənin unu dul maması); 8) fikrin düzgün cəmləşdirilməsi.
Caynizmlə oxşarlığı olsa da, buddizmdə insanlara qarşı məhəbbət duyulur. 
Yeni əxlaq konsepsiyaları Qədim Hind ədəbiyyatının gözəl nümunəsi sayılan 
“Mahabharata” kitablarından birində – “Bhaqavadgita”da (“Gita”) öz əksini 
tapıb ki, onun da müəyyən ideyaları “Artxaşstra” və “Manu qanunlarına” daxil 
olub. “Bhaqavadgita”da Brahman ənənələrinin izahı yoq, caynizm və buddiz min 
müddəaları nəzərə alınmaqla, özünəməxsus şəkildə, novatorcasına şərh edilib. 
Buna baxmayaraq, “Gita”da harmonik şəkildə mövcud olan özünəməxsus yeni 
əxlaqi mövqe ifadə olunub. Poemadakı təlimlərin formalaşması o dövrdə baş 
vermişdi ki, brahmanizm, bud dizm, caynizm, sankxya, yoq və s. kimi müxtəlif 
dini­fəlsəfi məktəb və cərəyanlar artıq mövcud idi. Onlarla qarşılıqlı təsirdə 
olan və bəzi müddəalarını qəbul edən “Gita” eyni zamanda özünü tamamilə 
orijinal və müstəqil baxışlar sistemi kimi göstərirdi.
Lokayata. Materialist hesab edilən bu məktəbin nümayəndələrinin əsərləri 
barədə məlumat yoxdur. Onların adlarını materializmdən uzaq olan müəlliflər­
dən öyrənmək olar ki, bu da onların dünya görüşü barədə olan təsəvvürlərin 
təhrif olunmuş, saxtalaşdırılmış olduğu haqqında fikir yaradır. Onların ateist 
olmaları fikri də mövcuddur. Hətta bəzi müasir hind tədqiqatçıları hesab edirlər 
ki, Lokayata hər hansı şəxs və ya insanlarla bağlı olan fəlsəfə olmayıb. O, düş­
mən Brah man doktrinasına qarşı çevrilən və kütlələrin həyatında dərin kök salan 
təcrübə və əqidələrin məc musudur. Çattopadxyaya lokayat sisteminin əsasını 
təşkil edən baxışların köklərini nəinki “Ved”ə qədərki, hətta daha qədim dövr­
lərə aid edərək, onların sadəlövh­materialist xarakterli olduğunu və hətta ibtidai 
dövrdə anaxaqanlıq zamanı mövcud olan bir çox həyat normalarını əks etdir di­
28
yini qeyd edir. Buradakı mərasimlərin təsvirinə “Upanişad” və “Ved”də də rast 
gəlirik ki, həmin mənbələrdə onlardan günah iş kimi danışılır. Bu sadəlövh 
materializm ideyalarını ümumiləşdirən və fəlsəfi sistem formasında ifadə edən 
mütəfəkkirlər, demək olar ki, əfsanəvi dirlər. “Upanişad”, “Mahabharata” və 
ondan sonrakı şahidliklərə istinad edərək lokayata mək təbinin (hətta məktəb­
ləri nin, çünki Radxakrişnan Qədim Hindistanda 4 materialist məktəbin olma­
sından danışır) nümayəndələrini sadalamaq olar. Adı çəkilən Brixaspati, Dxişan, 
Çarvak, çox güman ki, əfsanəvi mütəfəkkirlərdir. Uddilaki (e.ə.VII əsr), Kas­
sapa, Acita, Kesakambal, Pakudxi Kaççayana (e.ə. VI­V əsrlər), həkim, şair və 
filosof Vatsyayan (b.e.­nın III­IV əsrləri) – daha real adlardır.
Lokayata təliminə görə, insan həyata yaxşı yaşamaq üçün gəlir. Yer üzün dəki 
həyat – ye ganə həyat olduğu üçün onu xoşbəxt yaşamağa çalışmaq lazımdır. 
Asket olmaq mənasızdır. Həyatdakı əzablara görə həzdən imtina etmək olmaz. 
Məgər içində dadlı düyü olan toxumu qabıqlı olduğu üçün tullayarlar? Həzz 
həmişə əzabla əlaqədardır. Bəzi hind tədqiqatçıları loka yatanı gedonizmlə eyni­
ləşdirir, bəziləri onları həyata yüngül münasibət bəsləməkdə, “ye, iç, kef çək, 
sabah onsuz da öləcəyik” deməkdə günahlandırırlar. Bəziləri isə hətta loka ya ta­
nın ümu miy yətlə mövcud olmadığını söyləyirlər.
Çin. Qədim Çinin tarixi, fəlsəfəsi haqqında olan kitablarda əxlaq problem­
lərinə toxunulsa da, etik təlimlərə həsr olunmuş xüsusi əsərlər mövcud deyil. 
“Ved” kimi dini­fəlsəfi mənbəyi olan Qədim Hind fəlsəfəsindən fərqli olaraq, 
Çində etika ilə əlaqədar belə dini­mifoloji mənbə yox idi. “Dəyişikliklər kitabı” 
– “İ tzin” fəlsəfə üçün yeganə istinad mənbəyi oldu ki, bu da, əsasən, falçılıq dan 
bəhs edən mətnlərdən ibarət idi. Əsas ideya – təbiətdə baş verən daimi də yişik­
liklərdir. Təbiət və cəmiyyətdə “yan” və “in” 
kimi əksliklər (işıq – qaranlıq, bərk – yumşaq, 
kişi – qadın, uğurlu – uğursuz) mövcuddur.
Daosizm. Banisi Lao­tzı (e.ə. VI­V əsrlər) 
olan bu cərəyanın etik görüş lə rində insanlar 
arasındakı münasibət, əsl əxlaqla qondarma 
əxlaq arasındakı fərq, təmənnasız və eqoist 
xarak terli davranış və sairədən danışılır.
Konfutsiçilik. Bu cərəyan 3 adamın adı ilə 
bağlıdır: Kun­tzı, yəni Konfutsi (e.ə. 552­478) 
təlimin banisi olub, onun əsas müddəalarını 
“Lun­yuy” – “Kəl mələr və söhbətlər” əsərində 
şərh edib; Man­tzı (e.ə. 372­289) – təlimi 
sistemləşdirib; Syun­tzı (e.ə. 313­238) Man­tzı 
ilə əks mövqedə dayanırdı. Konfutsi təli minin 
əsas anlayışı və etik qanunu – adətən, insan­Konfutsi
29
pərvərlik kimi tərcümə edilən “jen”dir. “Lun­yuy”da bu anlayışın rən ga rəng 
interpretasiyaları verilir. Jen həm də cəmiyyətdə və ailədə insanlar arasın dakı 
münasibətləri müəyyən edən əxlaq prin sipidir. Jenlə bağlı olan syao – 
valideynlərə və bö yüklərə hör mət; li – mərasim, ritual; tzyun­tzı isə əxlaq 
nümunəsi olan sa diq, ədalətli, nəzakətli ər deməkdir.
Moizm. Mo­tzı (Mo Di e.ə. 470­400) Konfutsinin etik­siyasi konsepsiyası 
ilə rəqabət apa rır və hətta e.ə. IV­III əsrlərdə onu üstələyirdi. Şər – konkretdir, 
onun daşıyıcısı isə varlılardır.
Qanunçular (Fa­tzyun). Bu məktəb “leqistlər” və ya “fa” da adlandırılır. 
Ölkənin idarə olun ması, konfutsiçilərin dediyi kimi, mərasimlər, ənənələr, 
rituallarla deyil, qanunlar əsasında olmalıdır. Qanun imperatordan da yüksəkdə 
dayanır. Qanun qarşısında hamı bərabərdir. Cə miyyətin həyatı üçün əxlaq yox, 
qanunlar əsas idi.
Materialist etika (Yan Çju və Van Çun). Yan Çjuya görə, əgər fəzilətlər 
xoşbəxtliyə, sakit və sevincli həyata xidmət etmirsə, onda nəinki neytral deyil, 
hətta ziyandır. Van Çun hesab edir ki, xeyirxah adamlar öz təbiətlərinə görə 
belədirlər. Pis adamları isə tərbiyə etmək və yaxşılıq etməyə həvəsləndirmək 
olar. İnsanın fəaliyyətdə olması onu həm əxlaqlı, həm də əxlaqsız edə bilər. Van 
Çun konfutsiçilik və Qədim Çin dinlərini tənqid edir, səma, ruhlar və qurban­
vermə haqqında dini təlimlərdən imtina edirdi.
3. Antik dövrün etik fikri
Qədim Yunanıstan. Həm ibtidai, həm də qədim dövrün əxlaq problemləri 
nəinki mifo logiya, epos, poeziya və dramaturgiyada, həmçinin antik mütəfək­
kir lərin ilk fəlsəfi konsepsi yalarında öz əksini tapdı. E.ə. VII əsrdə mövcud 
olan və ilk fəlsəfi məktəb sayılan Milet məktə binin nümayəndələrinin (Fales, 
Anaksimandr, Anaksimen) sadəlövh materializmi və Efesli Heraklitin dialek­
tikası mifoloji ənənələri inkar etdi.
E.ə. IV­III əsrlərdə Afina fəlsəfi mərkəz oldu. Bu, əvvəlcə digər pólislərdən 
(şəhər­döv lətlər) olan sofistlərin (məsələn, Abderdən Protaqor, Leontindən 
Qorgi, Keosdan Prodik, Eleydən Gippi) və onlarla daim mübahisə edən 
Sokratın, sonra isə Platonun Akademiyasının və Aris to telin Likeyinin fəaliyyəti 
nəticəsində baş verdi. Sokratın söhbətləri, Demokrit və sofistlərin tə lim ləri ilə 
yanaşı, kirenaiklər (Sokratın şagirdi Aristipp), kiniklər (Qorgi və Sokratın 
şagirdi An tisfen), stoiklər (Kitiondan olan Zenon), skeptiklər (Karneaddan olan 
Arkesilay) məktəbləri də yarandı. Bunlarla mübarizədə Epikur özünün 
materializmə yaxın optimist konsepsiyasını yaratdı. E.ə. II əsrdə Yunanıstan 
Romanın əyalətinə çevriləndən sonra Qədim Yunan fəlsəfəsi tənəzzülə uğradı. 
30
Onun son mərhələsi III­IV əsrlərdə neoplatonizmin (Plotin, Porfiri, Prokl) 
çiçəklənməsi dövrünə təsadüf edir. Qədim Yunan etikasının ən maraqlı dövrü 
e.ə. V­III əsrlər Demokrit və Sokratdan başlamış Epikura qədərdir. Məhz bu 
vaxt mənəviyyat barədə Ellin təlimlərinin bütün xüsusiyyətləri daha parlaq və 
müəyyən edilmiş şəkildə təzahür edir.
Sokrat (e.ə. 469­399) şüurlu surətdə böyük diakosmosun tədqiqindən imtina 
edir və diq qətini “kiçik diakosmos”, yəni insan üzərində cəmləyir. O hesab edir 
ki, insanlara praktik cəhət dən xeyri olmayan şeyləri öyrənmək əbəsdir. Əgər 
insanlar ulduzlarda heç bir dəyişiklik edə bil məyəcəksə, onu öyrənməyin nə 
mənası? Tədqiqat real dəyişikliklərlə nəticələnməlidir. İnsan öz hökmünə tabe 
olan, dəyişdirilməsi və mükəmməlləşdirilməsi mümkün olan obyektləri tədqiq 
etməlidir. Belə obyekt insanın özüdür: özünü dərk et ki, dəyişə biləsən. İdrakın 
sonsuzluğunu söyləyən Sokrat tez­tez təkrar edirdi: “Bircə onu bilirəm ki, heç 
nə bilmirəm”. Xeyirxah olmaq üçün bilikli olmaq lazımdır. Xeyrin əsl mahiy­
yətini anlayan insan heç vaxt pislik etməz. Fə zi lətlər elm və təhsillə əldə edil­
diyi üçün əxlaqın mahiyyəti intellektual inkişafdır.
Platon (e.ə. 427­347) etikasının əsasını ideyalar və ruh haqqında təlim təşkil 
edir. Mənəvi keyfiyyətlərin, yəni fəzilətlərin fitri olduğunu söyləyən filosof 
hesab edirdi ki, düzgün tərbiyə bun ları nizama salır, yanlış tərbiyə isə insanın 
“qabında olanları” ya məhv edir, ya da təhrif edir. Əxlaqın təməli, mənəviyyat 
nümunəsi Allahdır. “Allah hər şeyin meyarıdır”. Xeyir ideyası Pla ton etikasın­
da mühüm yer tutur ki, bu da əbədi olan ideyalar aləmində Allahın müntəzəm 
nəza rəti altında mövcuddur. Yer üzündə olan xeyrin bütün növləri ali “xeyir 
ideyasının” yalnız surəti ola bilər ki, bu da 3 anlayışın vəhdətindən ibarətdir: 
ölçü, gözəllik, həqiqət. İnsanın bunadək art ması əxlaqi davranış nümunəsidir. 
Beləliklə, Platon hesab edirdi ki, insanın əxlaqı Allahın tabe liyindədir. Bu dün­
yada ali xeyir ideyası 4 fəzilətlə əlaqədardır: 1) müdriklik; 2) mərdlik; 3) təd­
birlilik; 4) ədalət. Sonuncu, yəni ədalət əvvəlkilərin harmonik uzlaşmasıdır ki, 
bu da insanın bədənində müvəqqəti sığınacaq tapmış “ideyalar aləminin” 
nümayəndəsi olan ruhun hissələrinə uyğun gəlir 1) ağıl; 2) iradə; 3) hissiyyat. 
Müdriklik ağıla, mərdlik iradəyə, tədbirlilik hissiyyata uyğun fəzi lətdir. Platon 
“Dövlət” əsərində dövrünün ictimai təbəqələrinin mövqeyinə uyğun əxlaq qay­
dalarının təsnifatını verirdi: müdriklər – cəmiyyəti idarə edən filosoflar, 
qəhrəmanlar – vətənin keşiyində duranlardır. Ya gərək cəmiyyətin üzvləri filo­
soflar səviyyəsinə yüksəlsin, ya da gərək cəmiyyəti filosoflar idarə etsin. Platon 
bu fikirdə idi ki, ali əxlaqa, yəni müdriklik və mərd liyə yalnız əslən aristokrat 
olanlar malikdirlər. Demosun (xalqın) əxlaqı isə tabeçilik və ya öz başınalıqla 
bağlıdır ki, bu da onu mövcud qanun­qaydaya qarşı mübarizəyə ruhlandırır. 
Platon qulları, ümumiyyətlə, insan hesab etmir və güman edirdi ki, onlar 
mənəvi həyata qadir deyillər. Buna görə də diqqət mərkəzində ola bilməzlər. 
31
Platonun etik fikirlərinə “Fedon”, “Sokratın tərifi”, “Qanunlar”, “Dövlət”, “Ziya­
fət”, “Teatet”, “Protaqor” və s. əsərlərində rast gəlirik.
Platon fəlsəfəsinin və etikasının həm tərəfdarları, həm də rəqibləri var idi. 
Onu qəbul etməyənlər sırasında e.ə. IV əsrdə qədim yunan filosofu Antisfen 
tərəfindən əsası qoyulmuş kiniklər məktəbi də var idi. Onlar Platonun xoş­
bəxtlik haqqında təsəvvürlərini abstrakt və qeyri­mümkün hesab edir və hər bir 
insanın fərdi xoşbəxtliyini buna qarşı qoyurdular. Antisfen həzz almaq hissini 
rədd edirdi: “Həzz almaqdansa, dəli olmaq yaxşıdır”. İnsan təbii halda olsa 
yax şıdır. Nə varlılar olmalıdır, nə də kasıblar. Bu məktəbin digər nümayəndəsi 
Sinoplu Diogendir. O harada gəldi, hətta çəlləkdə yaşayır, primitiv geyinir, 
yabanı qida yeyir və yalnız su içirdi. Diogen insanları mənəvi azadlığa və 
cəmiyyətdən asılı olmamağa çağırırdı. Makedoniyalı İskəndər bir dəfə görüş 
zamanı ondan nə istədiyini soruşduqda, o belə cavab verib: “Burdan çəkil və 
işığın qabağını kəsmə”. Maddi nemətlər və insanın həzz almağa olan təbii arzu­
ları onu korlayır. Var­dövlətdən, həzz almaqdan, ictimai təltiflərdən imtina 
etmək və bunları qınamaq, öz mənəvi alə minin dərinliklərinə baş vurmaq qabi­
liyyəti insanın ən ali fəzilətidir. Beləliklə, kiniklərin təlimi – hedonizmin neqa­
tiv formasıdır.
Kirenaiklər hesab edirdilər ki, duyğular xoşagələn və xoşagəlməyən olur. 
Xoşagəlməyən duyğular əzab gətirdiyi üçün şər, xoşagələn duyğular isə həzz 
yaratdığı üçün xeyirdir. Aristippə görə xoşbəxtlik ləzzət və zövq hissidir. 
Kirenaiklərin etikası hedonizmlə bağlıdır (hedone – latınca həzz, zövq 
deməkdir). Aristipp insanın həyatının məqsədini həzz almaqda görürdü. 
Onun fikrincə, insan 3 növ psixi vəziyyətə düşə bilər: 1) həzz; 2) iztirab; 
3) neytral.
Stoisizm (yunanca portik – “binaya yapışıq sütunlu eyvan” sözündən olub, 
stoiklərin yığıldığı yeri bildirir) e.ə. IV əsrdə Kitionlu Zenon (e.ə. 336­264) 
tərəfindən yaradılıb. Stoiklərin fikrincə, insan müdrik və əxlaqlı olmaq üçün 
daim özünü tərbiyə etməlidir. Buna görə də fəzilət həzlə deyil, kamilləşmə ilə 
əlaqədardır. Yalnız insanın mənəvi kamilliyi ətrafdakı mənəviy yat sızlığa müqa­
vimət göstərə bilər. Mənəviyyatın zirvəsi ehtiraslara etinasız olmaqdır, çünki 
hiss və ehtiraslara, hətta xoşniyyətli hiss və ehtiraslara tabe olmaq zəiflik əla­
mə tidir. Əsl xoşbəxtliyin həzlə əlaqəsi yoxdur, var­dövlət, şöhrət və digər 
nemətlərin səbəbi taledir. Mədəniyyətin zirvəsi insanın onsuz da dəyişə bil­
məyə cəyi hadisələrə mane olmamaqdır. Stoisizmin son, Roma dövrü – Seneka, 
Epiktet, Mark Avrelinin adları ilə bağlıdır. Onların fikrincə, insan daim öz bor­
cunu yerinə yetirməlidir. Əxlaqın əsas anlayışları borc, xeyir, şər və s. daimi tələb­
lər olub, insanın taleyi ilə əlaqədardır. Borcu yerinə yetirmək özü xoşbəxtlikdir.
Epikur (e.ə. 341­270) etikanı fəlsəfənin əsas sahəsi hesab edirdi. Onun 
fikrincə, etika Yer üzündə insanın xoşbəxtliyinə nail olmaq haqqında təlimdir. 
32
Xoşbəxtlik əzab və həyəcandan uzaq olan daha möhkəm və uzunmüddətli his­
dir. Həyatın məqsədi və ən ali neməti bədənin sağ lam lığı, qəlbin rahatlığı, 
mənəviyyatın meyarı isə hislərdir. Əxlaqın çıxış nöqtəsi xoşbəxtlikdir. Hedo­
nizm kimi evdemonizm (latınca “xoşbəxtlik”) də qədim yunan etikasında 
mühüm yer tutur ki, bu da daha çox Epikur yaradıcılığında inkişaf tapıb. 
Xoşbəxtliyə çatmaq təbii cəhddir. Xoşbəxt həyatın əvvəli və axırı həzdir. Həzz 
insanın ilk fitri nemətidir. Bu müddəa Epikuru hedonistlərlə yaxınlaşdırır. Əsl 
xoşbəxt həyat – həyəcan və iztirabsız həyatdır. Ona biliklə və əxlaq normaları­
na riayət etməklə çatmaq olar. Əlbəttə, heç də həmişə dərd və iztirabdan yaxa 
qurtarmaq mümkün deyil, hər bir həzdə iztirab da olur. Həzz 2 cür olur: 
1) qida, yaşayış yeri, geyim və sairədən alınan maddi, fiziki həzz; 2) bilik və 
dostluqdan alınan mənəvi həzz. Bunlar ağılla seçilməlidir. Xəstəlik və iztirab 
gətirən fiziki həzdən qaçmaq, sadə və xeyirli həzzə can atmaq lazımdır. Bəzi 
müəlliflər, məsələn, V.Q.İvanov antik etikanın zirvəsində Aristoteli deyil, məhz 
Epikuru görür .
Aristotel (e.ə. 384­322) nəzəri problemlərin həllində öz dövrünü qabaqlaya­
raq e.ə. IV əsrədək mövcud olan bir sıra elm sahələrini ümumiləşdirir. Qədim 
dövrün etik fikir tarixində və onun inkişafında müstəsna rol oynayan dahi filo­
sof etika elminin məsələlərini sistemləşdirir. İlk dəfə olaraq Aristotel etikanı 
elmi­fəlsəfi biliklər sisteminə daxil edərək onu ruh haqqında elm olan psixolo­
giya və dövlət haqqında elm olan politikanın ortasında yerləşdirir. Aristotel eti­
kanı öz ictimai­siyasi baxışlarına uyğun işləyərək hesab edir ki, etika siyasət və 
iqtisadiyyatla çox bağlıdır. “Nikomax etikası” Aristotelin əxlaq problemlərini 
daha dərindən ifadə etdiyi nəzəri traktatdır. Burada Aristotel etikanı predmeti 
əxlaq olan cəmiyyət haqqında elmin bir növü, tətbiqi və praktik elm kimi 
nəzərdən keçirir. Əsərdə Aristotel oğluna düzgün davranışla əlaqədar öyüd­
nəsihət verir. Əgər Demokritin etik təlimi aforizmlərə əsaslanırdısa, Platon öz 
fikirlərini dialoq formasında, Aristotel isə monoloq formasında ifadə edirdi. 
Bədiilikdən və gündəlik məişət düşüncələrindən uzaq olan “Nikomax etikası” 
əsəri əsl elmi əsər kimi qiymətləndirilir. Aristo telin fikrincə, əxlaqi sistem 
yaratmaq üçün əvvəlcə müəyyənləşdirmək lazımdır ki, nemət nədir? İkincisi, 
insan bu nemətləri (burada hərəkətin qiymətləndirilməsi və iradə azadlığı 
problemləri qoyulur) qazana bilərmi? Üçüncüsü, nemətə çatmaq üçün (fəzilət, 
onun mahiyyəti və tərbiyə imkanları problemi) hansı yolla getmək lazımdır? 
Və dördüncüsü, insan cəhdlərinin daha layiqli məqsədi olan ali nemətlər nədir? 
Əsər nemətlər, fəzilətlər, iradə azadlığı haqqında təlimlərdən ibarətdir. Traktat 
mənəvi ideal haqqında mühakimə ilə bitir ki, bunu da hamı başa düşmür. Aris­
totel fəzilətlərin fitri deyil, sonradan qazanılan keyfiyyət olduğunu söyləyir. 
Aristotel özünün ruh haqqında təliminə uyğun olaraq fəzilətlərin təsnifatını 
verir. Fəzilətlərin spesifikasını müəyyənləşdirən Aristotel psixologiyaya müra­
33
ciət edir. Mənəvi fəzilətlər ruhun hansısa vəziyyəti deyil və insana təbiət 
tərəfindən verilməyib, təbiət yalnız fəzilətli olmaq üçün şərait yaradır. Bütün 
əxlaqi fəzilətlər insanın fəaliyyəti zamanı həyata keçir. Bunlara – ədalət, dost­
luq, məhəbbət, mərdlik, mötədillik, əliaçıqlıq, sülhsevərlik, xoşxasiyyətlilik və 
s. aiddir. Bütün bunlar həm də ictimaidir. Fəzilətlər fitri olmadığı üçün Aristotel 
onların tərbiyə olunmasına xüsusi fikir verirdi. Özü də yalnız uşaqlar deyil, 
bütün vətəndaşlar, hətta insanın emosional qavrama qabiliy yəti və hisləri də 
tərbiyə edilə bilər. Aristotel etikasında mühüm yer tutan ədalət digər insanlara 
münasibət zamanı fəzilətə çevrilir.
Fəlsəfədə olduğu kimi, Roma etik fikri də yunan mədəniyyətinin təsiri altın­
da olduğunu büruzə verir. Əgər ədəbiyyatın, xüsusən də poeziyanın təsiri e.ə. 
III­II əsrlərdə bilindisə, fəlsəfənin inkişafına e.ə. 155­ci ildə Romada açılmış 
Afina səfirliyi təkan verdi. Onun fəaliyyətində stoiklərdən Diogen, Akademiya­
nın başçısı skeptik Karnead və peripatetik Kritolay iştirak edirdi. İlk Roma filo­
sofu sayılan Siseron fəlsəfi biliklərin yayılmasına çalışaraq etikada stoisizmə 
meyil edirdi. Parlaq üsluba malik olmasına baxmayaraq, etikası heç bir orijinal­
lığı ilə fərqlənmədiyi üçün Siseronun etik baxışları əks olunmuş əsərlərinin yal­
nız adlarını çəkməklə kifayətlənirik: “Tuskulan söhbətləri”, “Ali nemət və şər 
haqqında”, “Borc haqqında”.
Epikurun davamçısı Lukretsi Kar (e.ə. 199­44) “Şeylərin təbiəti haqqında” 
poemasında Epikurun etika və naturfəlsəfəsinə yenidən qayıdır.
Ən varlı romalı olan Seneka (e.ə. 4 – e.65) siyasi xadim, yazıçı, filosof­
moralist (əxlaqa aid əsərlər yazan yazıçı) idi. İlk növbədə əxlaq müəllimi kimi 
tanınan Senekanın şeirləri, pyesləri və pamfletləri içərisində “Qəzəb haqqında”, 
“Mərhəmət haqqında”, “Xoşbəxt həyat haqqında” və s. traktatları, həmçinin 
“Lusiliyə məktubları” vardır ki, bunlarda da müəllifin etik təlimi daha çox 
özünü büruzə verir.
Antoninlər sülaləsinin imperatoru, Roma stoisizminin son nümayəndəsi 
Mark Avreli əxlaq müəllimi olmağa çalışmasa da, filosofluq edərək qısa qeyd­
lər yazırdı ki, bunlar da onun ölümündən sonra işıq üzü görmüşdü. “Özümə 
qarşı düşüncələr” adlı gündəliyində müəllif həyat, onun yaranması, insanın 
mövqeyi barədə fikirlər yürüdürdü.
Ümumiyyətlə, antik etika hedonizm mövqeyində dayanaraq hesab edir ki, 
insanın fəa liy yətinin məqsədi xeyir və mənfəət əldə etmək, həzz almaq və 
xoşbəxtliyə çatmaqdır, lakin bu nun la belə, insan öz kefinin əsiri olmamalıdır, 
hər şeydə ölçü gözləməlidir.
34
4. Orta əsrlərdə və yeni dövrdə etik fikir
Orta əsrlərdə istər Şərqdə, istərsə də Qərbdə, yəni Avropa ölkələrində etik 
fikir dini ideologiya çərçivəsində inkişaf edirdi. Kökləri eranın əvvəllərində 
Şərqin mistiklərindən başla yan dini­etik təlimlərin və xristianlığın ideya 
mənbələrindən biri stoiklərin fəlsəfəsi oldu. Mə sələn, İskəndəriyyəli Filon 
(təxm. e.ə. 25 – təxm. e.ə. 40) İncili və yunan mifologiyasını şərh edərək dini 
etikanı ehtiyatla təbliğ edirdi. Onun fikrincə, heç olmasa, bir gün yaşayan insan 
artıq günahsız deyil. İnsanların mənəvi həyatının əsas vəzifəsi Allahı təqlid 
etməkdir. Dinə tabe edilən əxlaq teoloji xarakter daşıyırdı. İlk yarandığı vaxt­
larda xristian əxlaqı, əsasən, demokratik və proqressiv idi. Xristian etikasının 
ən böyük nailiyyətlərindən biri bütün insanların Allah qar şısında bərabər 
olması ideyasının tərənnümü oldu. Dini əxlaqın ali prinsiplərinə adam öldür­
məyin və əxlaqsızlığın qadağan olunması da daxil idi. Lakin əfsuslar olsun ki, 
özlərini xristian adlan dıranlar əksər hallarda nəinki buna əməl etmirdilər, hətta 
bunun əksini edirdilər. Məsələn, səlib yürüşlərində, inkvizisiya tonqallarında nə 
qədər adam həlak olmuşdu. Vatikan ilahiyyatçıları Hit ler və Mussolininin 
ənənələrinə xeyir­dua verirdilər.
Yeni dövrün qabaqcıl mütəfəkkirləri antik dövrün mütərəqqi ənənələrini 
davam etdirərək dini­asketik ideyalara qarşı çıxır, insanların xoşbəxt olmaq 
hüquqlarını və bərabərliyini təbliğ edirdilər. Onların fikrincə, əxlaq müstəqil 
sahə olmalı, dindən asılı vəziyyətə düşməməlidir. İn san lar mənəvi zənginliyə 
kilsənin köməyi olmadan da çata bilərlər. Əxlaq kilsə boyundu ruğun dan xilas 
olmalıdır. Etika ilahiyyatdan ayrılıb fəlsəfənin müstəqil sahəsinə 
çevrilməlidir. Belə istiqamət götürənlər içərisində italyan Cordano Bruno 
(1548­1600), fransız Rene Dekart (1596­1650), 
holland Benedikt Spinoza (1632­1677), ingilislər 
– Tomas Hobbs (1588­1679), Con Lokk (1632­
1704) və başqaları var idi. Spinoza hətta “Etika” 
adlı kitab da yazmışdı. XVIII əsrin Avropa 
maarifçiləri, o cümlədən fransız materialist filosof­
ları da, məsələn, D.Didro, (1713­1784), J.O.La ­
metri (1709­1751), K.A.Helvetsi (1715­1771), 
P.A.Holbax (1723­1789) etik fikir tarixində özünə­
məxsus iz buraxmışlar. Onlar əxlaq məsə lələrini 
elmi sə viyyəyə qaldıraraq insanın davranışını 
onun təbii halı ilə əla qə ləndi rirdilərsə, alman klas­
sik fəlsəfəsinin nümayəndələri olan İ.Kant (1724­
1804) və G.Hegel (1770­1831) etikanı həyatdan İ.Kant
35
ayırmağa çalı şırdılar. Kantın etika sahə sində tarixi xidmətlərindən biri borc 
problemi ilə əlaqədardır. Borc problemi Kantın etikasında mər kəzi yer tutur. 
G.Hegelə görə əxlaq insan təbiətinə yad olmasa da, ona əvvəldən xas olan 
xüsusiyyət də deyil. İnsan doğularkən nə xeyirxah, nə də bədxah olur. Bu 
xüsusiyyətlər nəyinsə nəticəsində əldə edilir. Hər bir insanın müəyyən 
məqsədi olur. Əsas məqsəd isə sərvətə çatmaqdır. Hegel üçün əsas əxlaq kate­
qoriyaları borc, xeyir və vicdandır. Əxlaq yalnız cəmiy yətdə mövcud ola 
bilər. Hegelin əsas etik fikirləri “Ruhun fenomenologiyası” və “Hüquq fəlsə­
fəsi” əsərlərində öz əksini tapmışdır. Hegel fəlsəfəsi üçlük üzərində qurulub: 
1) tezis; 2) antitezis; 3) sintez. Hegel mənəviyyatı “obyektiv ruhun” mərhə­
lələrinə aid edir. Mənəviyyat obyektiv ruhun hərəkətinin məhsuludur. Burada 
ruh triada pillələri ilə inkişaf edir: 1) hüquq; 2) əxlaq; 3) mənəviyyat. Hüquq 
tezis olub, azadlıqdan uzaq olan xarici zərurətə tabedir. Əxlaq antitezis olub, 
subyektiv şüurdur, fərdin vicdanıdır. Mənəviyyat sintez olub, əsl azadlıqdır, 
hüquq və əxlaqın, zərurət və subyektiv iradənin qovuşmasıdır. O, ictimai 
həyatda ger çəkləşir ki, Hegel burada mənəviyyatın inkişafının üç formasını – 
ailə, vətəndaş cəmiyyəti və dövləti ayırır. Hegel bu ictimai formalara istinad 
edərək, etikanı fərdin dövlət qarşısındakı konkret vəzifələrinin məc musuna 
çevirir.
XX əsrdə etika artıq əxlaq haqqında müəyyən biliklər sisteminə çevrilib ki, 
bu da özü nəməxsus elmi kateqorial aparata malikdir. Tarixi inkişafın müxtəlif 
mərhələlərində etika müəyyən problemlərin həlli yollarını və bəzi spesifik sual­
ların cavabını axtarmağa çalışmışdır. Belə problemlərə əxlaqi fəzilətlər, əxlaq 
normaları, insanın davranış qaydaları, bunlarla əlaqədar tələblər və s.; haqqında 
danışılan spesifik suallara isə: “xeyir və şər nədir?”, “insanın mənəvi borcu 
nədir?”, “insan özünü necə aparmalıdır?” və s. aiddir. Bu problemlərlə norma­
tiv etika məş ğul olur.
36
5. Azərbaycanda etik fikir tarixindən
Dünya mifoloji və fəlsəfi fikir tarixi insanın mənəvi həyatı ilə bağlı nümu­
nələrlə zəngindir. Belə nümunələrdən biri “Avesta”dır. Şərq xalqlarının və 
ümumiyyətlə, dünya xalqlarının fikir tarixində görkəmli yer tutan Zər düştilik 
və onun nəzəri təcəssümü olan “Avesta” dualist zəmində inkişaf tapmışdır. 
Dini­fəlsəfi doktrina olmaqla yanaşı, Zərdüştlük etik ideyalarla da zəngindir. O, 
insanların həyat tərzini, davranışını əks etdirərək onları bir­birinə hörmət 
etməyə, qardaşlıq münasibətləri bəsləməyə, xeyirxah olmağa, şər qüvvələrə 
qarşı mübarizə aparmağa səsləyir. Zərdüşt inamına görə, bütün varlıq 2 əks 
qüvvənin mübarizəsi üzərində qurulub: 1) işıq; 2) zülmət. Bütün şəxsiyyət ide­
alı 3 amilin vəhdətindən yaranıb: 1) xeyirxah niyyət; 2) xeyirxah söz və ya 
fikir; 3) xeyirxah əməl.
Uzun əsrlik tarixə və zəngin ənənələrə malik olan Azərbaycan xalqının etik 
mədəniyyəti və onun ayrı­ayrı problemləri xüsusi tədqiqat obyekti olduğundan, 
onun bəzi maraqlı məqamları üzərində dayanmağa çalışaq.
Ərazisində ibtidai insan məskənləri, mağaralar, şəhər xarabalıqları, qaya 
təsvirləri, isteh kamlar, silahlar, əmək alətləri, gil qablar, bəzək əşyaları və s. 
tapılan Azərbaycan çoxəsrlik tarixə malik qədim mədəniyyət ölkəsidir.
Arxeoloji tədqiqatlar nəticəsində əldə edilmiş müxtəlif materiallardan məlum 
olur ki, hətta qədimlərdə Azərbaycanda zəhmətkeş insana, şəxsiyyətə hörmət, 
insanpərvərlik, kollektivçilik hissi geniş təbliğ edilmişdir. Müəyyən mədəni 
abidələrimizdə, mədəniyyət nümunələrində in sanlar əməksevərliklərinə görə 
təriflənir, onların öz peşəsi sahəsindəki məharəti, mənəvi qüd rəti təsvir edilir.
Azərbaycan maddi mədəniyyət nümunələri ilə yanaşı, mənəvi mədəniyyət 
abidələri ilə də zəngindir. Bu baxımdan, şifahi xalq ədəbiyyatımızda insanların 
humanist arzularını, istəklərini əks etdirən çoxlu nağıllar, dastanlar və mahnılar 
mövcuddur. Burada zülmə, haqsızlığa qarşı nifrət, xoşbəxt gələcəyə çağırış 
sədaları nəzərə çarpır. Humanist ideyaların əsasında isə insan ların dinc 
həyatını, əməyini qoruyan sədaqətə və dostluğa çağırışlar durur. Belə humanist 
fikir lərə əmək nəğmələrində də rast gəlirik. Əmək nəğmələri xalq yaradıcılığı­
nın ən qədim janr la rından olub, əmək prosesində insanların zəhmətini yün­
gülləşdirmək məqsədilə ifa edilirdi. Bu nəğmələr kollektivi həvəsə gətirir, işə 
səfərbər edir, əməyin çətinliyini, ağırlığını aradan qaldırır, insanlarda xoş 
əhvali­ruhiyyə yaradırdı. Burada həmçinin yoldaşlıq, qayğıkeşlik, dostluq 
tərən nüm edilirdi.
Şifahi xalq ədəbiyyatımızın ən maraqlı janrlarından olan Azərbaycan xalq 
nağılları etik fikir baxımından daha çox diqqəti cəlb edir. Nəinki realist səpkili 
məişət nağıllarında, hətta romantik səpkili sehrli nağıllarda, həmçinin heyvan­
lar haqqında olan nağıllarda da xeyir və şər, ədalət və haqsızlıq, dostluq, əmək­
37
sevərlik, sədaqət, xəyanət, məhəbbət və s. kimi 
məsələlərdən bəhs edilir.
Yazılı ədəbiyyatımız da bu baxımdan az maraq 
doğurmur. Məsələn, XI əsr Azərbaycan filosofu 
Bəhmənyar ibn Mərzban (?­1066) müxtəlif 
əsərlərində – “Məratib əl­mövcudat” (“Möv cu datın 
mərtəbələri”), “Mabəd ət­təbiə” (“Metafizika”) və 
məktublarında humanist fikirlər söylə yərək, 
xoşbəxtliyin xeyirxahlıq yolu ilə əldə edilməsini, 
insanın sədaqətli, əxlaqlı olmasını, insanpər vər­
liyini və s. xüsusiyyətləri və bunların ağıl və bilik 
yolu ilə əldə edilə biləcəyini ön plana çəkirdi. 
Nizami Gəncəvinin (1141­1209) əsərlərinin ana 
xəttini məzlum insan üçün səadət və ədalət axtarışları, zülmə, istismara, qeyri­
bərabərliyə etiraz və nifrət təşkil edirdi. İnsan başqasından sədəqə istəməməli, 
öz ləyaqətini alçaltmamalıdır. İnsanın ağıl və biliyi Nizami əsərlərinin baş 
qəhrəmanıdır. “Sirlər xəzi nəsi”, “İskəndərnamə” və digər poemalarda xeyir­
xahlıq idealı siyasi idealla bağlı nəzərdən keçirilir. Dövlətin idarə edilməsində 
ədalət prinsipi ön plana çəkilir. “İqbalnamə”də insanın səmimi olmasının 
vacibliyi vurğulanır, onun təbiətlə ayrılmazlığından danışılır. Q.Məm mədov 
qeyd edir ki, Nizamiyə görə, “ideal cəmiy yətdə şəxsi və ictimai mülkiyyəti 
oğrulardan, çapqınçılardan və qənimətçilərdən qorumağa ehtiyac yoxdur. 
Cəmiyyət üzvləri iqtisadi cəhətdən təmin olunduqları və eyni zamanda, 
tərbiyəli, əxlaqlı, düşüncəli adamlar olduqları üçün onlar nalayiq hərəkətlərlə 
məşğul olmurlar. Nizami oğurluğu, hər hansı bir qəbahət və xəyanəti cəmiyyət 
üçün fəlakət hesab edərək, ayrı­ayrı şəxs lərdən tələb edirdi ki, onlar ancaq öz 
əmlaklarını yox, eyni zamanda başqalarının da əmlakını müdafiə və mühafizə 
etməlidirlər. Onun fikrincə, birisi başqasının əmlakına tamah məqsədi ilə 
toxunmadıqda, o, özünü müdafiə etmiş olur. Maraqlı burasıdır ki, Nizaminin 
təsvir etdiyi ideal cəmiyyətdə bütün sürülər çobansız otlamaqla bərabər, 
əkinlərə də ziyan vermirlər. Əkini qoru maq üçün heç bir qoruqçu da yoxdur. 
İdeal cəmiyyətin ağsaqqalları bu barədə İskəndərə deyir: “Əkin əkəndən altı ay 
sonra bir də onu biçmək üçün ora gedirik”. Şair göstərir ki, əkin, bağ və bosta­
nın becərilməsi mədəni cəmiyyətin ümumi səviyyəsinə müvafiq olaraq həyata 
keçirilməlidir. Nizami xəbərçilik və böhtançılığı fitnə və fəsadların səbəbi kimi 
qeyd etməklə, bunları özünə peşə edən düşkün, amalsız adamlara həmişə nifrət 
etmişdir. Nizaminin fikrincə, alicənab adam heç bir əsas olmadan başqasına 
eyib tutub, onun əsəblərinə toxunmaz, başqasını öz hərə kətləri ilə narahat 
Nizami Gəncəvi
38
etməz. Eyni zamanda nəzakətli və nəcib adamlar söz gəzdirməklə məş ğul olub, 
başqasının nüfuzuna toxunmamalıdırlar. Bu barədə ideal cəmiyyət adamlarının 
adından danışan Nizami “İqbalnamə”də yazır:
Xəbərçilik bilməz bir nəfərimiz,
Özgənin eybinə göz yumarıq biz.
Şair bununla insanları pis əməllərdən əl çəkib, xeyirxah olmağa çağırır. 
Nizami öyrədir ki, ağıllı və xeyirxah adamlar özlərinin yaxşı əməllərini öz 
mən fəətlərindən daha çox, başqalarının mənfəətinə sərf etməlidirlər. Nizami 
göstərir ki, birisi hirsli və ya qəzəbli olarsa, xeyirxah adamın borcu özünün 
mülayim və ağıllı məsləhətləri ilə əsəbiləşmiş adamı sakit edib, ona kö məklik 
etməkdir ki, həmin adam pis yola getməsin, fitnə törədib nahaq yerə qan tökül­
məsinə səbəb olmasın. Digər tərəfdən Nizami göstərir ki, birisinə qarşı bir 
bədbəxtlik üz verərsə, cəmiy yət üzvləri onun qəminə şərik olmalıdırlar. Şad 
günlərdə – toyda, bayramda hamı bir yerdə şadlıq edib, şən həyat keçirmə­
lidir... Nizaminin fikrincə, cəmiyyət üzvləri lazımi qaydalara əməl etsələr, onda 
xəstəliklərin qarşısı alınar və insanlar vaxtsız ölməzlər... Nizami göstərir ki, 
yüksək tərbiyəli cəmiyyətdə möhkəm əxlaqi qaydalar olmalıdır. Bu cəmiyyətin 
adamları əxlaqi cəhətcə təmiz və xüsusilə tamahkar olmamalıdırlar. Nizaminin 
fikrincə, ideal cəmiyyətdə əxlaqi təmizlik, yəni insanların əxlaqlı olması bir 
adət kimi həyata keçirilməlidir. Hər kim cəmiyyətin bu müqəddəs qaydalarını 
pozarsa, o, həmin cəmiyyətdən qovulmalıdır. Nizami həmçinin göstərir ki, “...
təlim və tərbiyə cəmiyyətin inkişafında böyük əhəmiyyəti olan vasitələrdən 
biridir”. “Sir lər xəzinəsi”ndə Nizami təlim, tərbiyə və əxlaq qaydalarından 
bəhs edir. Qitələrin bəzilə rində şair yaxşı insanları tərənnüm, pis adamları isə 
tənqid etməklə, birincilərə hüsnrəğbət, ikincilərə isə nifrət bəslədiyini bildirir. 
Nizami vətənpərvər, bacarıqlı və əxlaqlı insan tərbiyə etməyi cəmiy yətin əsas 
vəzifələrindən biri hesab edirdi. Çünki cəmiyyətin səadəti insanın kamilli­
yindən, onun xalqa düzgün münasibətindən çox asılıdır. Şair “Leyli və Məc­
nun” əsərində belə deyir:
Səadət kamalla yetişir başa,
Xalqa hörmət elə, ədəblə yaşa!
Böyük şairin fikrincə, yaxşı təlim­tərbiyə almış adam sağlam və tərəqqi­
pərvər ideyalar irəli sürməklə, yaxud bu ideyalara tərəfdar olmaqla, həyatda 
yaxşı yaşamağa adət edər, qarşıya çıxan bütün çətinliklərin öhdəsindən asanlıq­
la gələr. İnsan gərək heç kəsi aldatmasın, cəmiyyət üzvləri qorxmaz, cəsarətli, 
işgüzar və şən olsunlar. Onlar bir­birinə ziyan vermədən, ədavət bəsləmədən 
39
kinsiz­küdurətsiz olaraq daim səmimi yaşasınlar. Nizami göstərir ki, gözəl bir 
həyat qurub səa dətlə yaşamaq ən böyük xoşbəxtlikdir. O, adamların yüksək 
tərbiyəli, nəcib sifətli, nəzakətli, gözəl, mülayim xasiyyətli və xüsusən elmli 
olmasını gözəl həyat qurmaq üçün nəcib bir şərt hesab edir. ...Şair göstərir ki, 
insan yaxşı tərbiyə alıb kamal sahibi olarsa, həyatda həmişə hörmətlə qarşıla­
nar... Səadət ancaq kamal nəticəsində başa gələ bilər... Nizami hiyləgərlik və 
fitnə ilə məşğul olanlara həmişə nifrət etmişdir. İnsan çalışıb həyatda və 
məişətdə həmişə təmiz və namuslu olmalıdır. Nizami ...insanları səmimi yaşa­
mağa çağırırdı. 
Nizami dünyadakı bəlaların “bir səbəbini də cəmiyyətdəki əxlaq pozğunlu­
ğunda, xud pə səndlik, lovğalıq, şöhrətpərəstlik, ikiüzlülük, hiyləgərlik, saxta­
karlıq, paxıllıq, kinlilik, xəsislik, tamahkarlıq, tüfeylilik, əməyə, əməkçiyə xor 
baxmaq, kobudluq, qərəzçilik, eyş­işrət düşkün lüyü, hədsiz varlanmaq həris­
liyi, məsləksizlik kimi mənfi əxlaqi keyfiyyətlərdə görürdü. “Xəm sə”də biz bu 
mənfi əxlaqi keyfiyyətləri zülmkar şahlarda, saray əyanlarında, böyük rütbə və 
ixtiyar sahiblərində, sələmçi tacirlərdə, yalançı dindarlarda – bir sözlə, başqala­
rının əməyi ilə ya şayan tüfeylilərdə görürük (“Sirlər xəzinəsi”ndə əmanətə 
xəyanət eyləyən şeyx, rəiyyəti incidən zalım padşah, “Xosrov və Şirin”də 
Bəhram Cubi, Şiruyə, “Yeddi gözəl”də Yəzdigürd, Simnarın ölümünə hökm 
verən şah, xalqa divan tutan vəzir Rast­Rövşən, tamahkar tacir Məlixa, şöhrət­
pərəst slavyan qızı, “İskəndərnamə”də Dara, onu öldürən rütbə sahibləri...). 
Bunların əksinə, “Xəmsə”də nə qədər gözəl mənəvi­əxlaqi keyfiyyətlər varsa, 
hamısı: düzlük, doğruluq, sadəlik, təvazökarlıq, mehribanlıq, xeyirxahlıq, qay­
ğıkeşlik, əməksevərlik ...rəiyyətdə, yoxsullarda, zəh mət adamlarında, qismən 
də alimlərdə görünür (“Sirlər xəzinəsi”ndə kərpickəsən qoca, “Xosrov və 
Şirin”də Fərhad, “Leyli və Məcnun”da Zeyd, “Yeddi gözəl”də Fitnə, kəndli 
kürd, onun qadını, qızı, qoca çoban, qoca bağban, 7 məzlum, “İskəndər na­
mə”də çinli kəniz, qoca çoban). Belə bir əxlaqi fərqləndirmə öz­özlüyündə şai­
rin əxlaq məsələlərinə də ictimai məna verdiyini və əxlaq pozğunluğunu da, 
əsasən, despotizm üsul­idarəsi ilə əlaqələndirdiyini göstərir”.
Ədalətli olmaq fikri XIII­XIV əsr Azərbaycan filosofu Şəbüstərinin 
(1287­1320) yara dıcı lığında da öndədir. O, hamını bir gözdə görmək, insanlara 
səda qətlə xidmət göstərmək, dostluq etmək kimi nəcib keyfiyyətləri təbliğ edir. 
Demək olar ki, o, bütün əsərlərində gözəl əxlaqa malik olmaqdan bəhs edir: 
“Ədalətli olmaq – gözəl əxlaqın əsas xüsusiyyətlərindən biridir, ona görə ki, 
ədalətə sahib olan hər kəsin əxlaqı gözəl olur, çünki ondan heç vaxt zülm baş 
verməz”. 
Yaxın və Orta Şərq xalqlarının ictimai­fəlsəfi həyatında mühüm yer tutan 
Nəsirəddin Tusinin (1201­1274) “Əxlaqi­Nasiri” (Nasir əxlaqı) əsəri Azərbay­
canın etik fikir tarixində mühüm hadisədir. Elmi­ədəbi irsi olduqca rəngarəng 
40
olan N.Tusi əhatə etdiyi sahələrin diapa zonu ilə də fərqlənir. O, nücum (astro­
nomiya), riyaziyyat, tibb, məntiq, psixologiya, fəlsəfə, ədəbiyyat, coğrafiya, 
mədənşünaslıq (kimya), ilahiyyat, incəsənət, musiqi, tarix, iqtisadiyyat və s. 
elmlərdən mükəmməl xəbərdar olmuşdur. H.Məmmədbəyli özünün “Marağa 
rəsədxanasının banisi Nəsirəddin Tusi” adlı əsərində Tusinin 76 əsərinin adını 
çəkir. Alimə dünya şöhrəti qa zandıran onun riyaziyyat və nücum elmlərinə aid 
yazdığı “Zince Elxani” kimi əsəri və Marağa rəsədxanasıdırsa, onu Şərq xalq­
larına sevdirən “Əxlaqi­Nasiri” əsəri olmuşdur. Bu əsərin qəribə yazılma tarixi 
vardır. Əxlaq, fəlsəfə, məntiq məsələləri ilə maraqlanan, bəzən özü də bu 
məsələ lərə aid əsər yazan İsmaili hökmdarı Nasir, Tusini yanına çağıraraq ona 
Əli Misgəvehin “Ət­təharə” adlı kitabını fars dilinə tərcümə etməyi təklif edir. 
O zaman İbn Misgəvehin bu kitabı ərəb dilində əxlaq haqqında yazılmış ən 
gözəl əsər hesab edilirdi. Tusi bu kitabı tərcümə etmək əvəzinə, onu çoxdan 
məşğul edən fəlsəfi­əxlaqi, ictimai­siyasi məsələləri dərindən şərh etmək üçün 
daha mükəmməl bir kitab yazmaq qərarına gəlir. Tusi özü bu barədə yazır: “Bu 
kitabın yazılması onun əmri və təşviqi ilə olduğundan adı “Əxlaqi­Nasiri” 
qoyuldu”. “Əxlaqi­Nasiri” 3 məqalə və 30 fəsildən ibarətdir. Əsərin əvvəlində 
“Müqəddimə”, “Bu kitabın yazılmasının səbəbi haqqında”, “Kitabın məqsədi 
və fəsilləri haqqında başlanğıc” adlanan hissələr yerləş dirilib. “Əxlaqın saflaş­
dırılması haqqında” adlanan birinci məqalə “Əsaslar (başlanğıclar) haqqında” 
və “Məqsədlər haqqında” adlanan 2 hissədən ibarətdir. Birinci hissədə 7, 
ikincidə 10 fəsil mövcuddur. “Evdarlıq elmi haqqında” adlanan ikinci məqalə 
5, “Ölkə (şəhərləri) idarəetmə qaydaları” adlanan üçüncü məqalə isə 8 fəsildən 
ibarətdir. Hələ kitabın əvvəlində əsərin məhz fəlsəfi əsər olduğu bəlli olur: “Bu 
kitabın məqsədi hikmətə aid məsələlərdən biri olduğundan ilk növbədə 
hikmətin mənasını şərh etmək, onun təsnifatını vermək lazımdır”. Müəllif 
hikmətə tərif verərək onu 2 yerə bölür: biri – elm, o biri – əməl (iş). Sonra 
müəllif hikməti nəzəri hikmət və əməli hikmətə bölərək, bunların hər birinin 
bölmələrindən danışır və onların geniş təsnifatını verir ki, bunların da hər biri 
öz­özlüyündə böyük maraq doğuran problemlərdir. Məsələn, 3 yerə ayrılan 
nəzəri hikmətin birinci hissəsinə ilahiyyat, fəlsəfə; “Riyaziyyat” adlanan ikinci 
hissəyə həndəsə, astronomiya, astrologiya, musiqi; “Təbiət elmi” adlanan 
üçüncü hissəyə kimya, bota nika, biologiya, psixologiya, fizika və s. aiddir. 
Əməli hikmət də üç yerə bölünür: birinci – əxlaqın saflaşdırılması; ikinci – 
evqurma qaydası; üçüncü – şəhərsalma siyasəti.
Etik görüşləri hələ kifayət qədər tədqiq edilməyən Tusi insan və ona 
məxsus olan xüsusiyyətləri mərkəzi planda nəzərdən keçirir, yaradıcılığı boyu 
insanın əxlaqi keyfiyyətlərini tərənnüm edir. Tusi əxlaqi sifətlərin yaranmasını 
real gerçəklikdə görür: “əxlaqi sifətlər yalnız ictimai həyatda yaranır və heç 
də anadangəlmə proses deyil”, “insanlar öz əxlaqi sifətlərini hə yatda tapdıqları­
41
na görə özlərini yaxşı tərbiyə etməyi də bacarmalıdırlar”. Tusinin etik sis te mi nə 
əsasən, insanlar öz xarakterinə görə dörd qrupa bölünür: birinci, o adam ki, bi lir 
və bildiyini başqalarına öyrədir, o, alimdir, ona ehtiram edin; ikinci, o adam ki, 
bilir və bildiyinə güvənir, o, özündən xəbərsizdir, lovğadır, onu tənqid edin; 
üçüncü, o adam ki, bilmir və öyrənməyə ciddi cəhd edir, o zəhmətkeşdir, ona 
kömək edin; dördüncü, o adam ki, bilmir və öyrənmək də istəmir, o adam ağıl­
sızdır, ondan uzaq olun. Tusinin fikrincə, insanlar həyatda əxlaqi sərvətləri, 
keyfiyyətləri yaxşı mənimsəmək üçün uşaqlıq dövründən düzgün tərbiyə edil­
mə lidir, ata və analar, hər şeydən əvvəl, övladlarını vicdanlı olmağa öyrətməli 
və sonra təlim və tərbiyə işlərinə başlamalıdırlar. Tərbiyə lap körpə yaşların­
dan başlamalıdır, çünki kiçik yaşda uşaqların mə nəviyyatı sadə və təmiz olur. 
Hər bir valideyn öz övladının idealına çevrilməyə çalışmalıdır. Hər bir valideyn 
və tərbiyəçi uşaqlara həyatda zəruri tələbatı ödəmək üçün maddi nemətlərə 
sərf edilən əməyin və zəhmətin rolundan geniş danışmalıdır. Uşaqlar başa 
düşməli dirlər ki, onların yediyi, içdiyi və geyindiyi maddi nemətlər üçün 
valideynləri böyük əmək və zəhmət sərf etmişlər. Belə olarsa, uşaqlar körpə 
yaşlarından əməyin və zəhmətin nəyə qadir olduğunu düzgün dərk edərlər. 
Onlar uşaqların nəzərində mal­dövlətin, qızıl və gümüşün rolunu heç vaxt 
şişirt məməlidirlər, çünki qızıl və gümüşün vurduğu ziyan böyük bəlalara səbəb 
olar. Heç kəs ana dangəlmə fəzilət sahibi olmur, məsələn, heç kəs dülgər, katib, 
ya başqa mütə xəs sis doğulmur. Fəzilət təcrübə sayəsində əldə edilir, lakin çox 
zaman bir adam fitri olaraq bir fəziləti tez qəbul edir, onu mənimsəmək istedadı 
çox olur. İnsanı dörd amil hörmətli edər: doğruçuluq, ədəblilik, elmlilik və 
xoşxasiy yətlilik. Doğruçuluğun zinəti həya, camalı mənəvi saflıq, səmərəsi isə 
elmdir. Ədəblilik hörmət artırar, elm insanı yüksəldər. Elmin dəyəri mal­
dövlətin dəyə rindən faydalıdır. Xoşxasiyyətlilik insanın xoşbəxtliyi deməkdir. 
Xoşxa siy yətlilik yaxşılığın mayasıdır. Tusinin fikrincə, dostluq edənlər eyni 
xasiyyətə malik olmalıdırlar: Bir­birinə həsəd çəkib paxıllıq etməməli, bir­
birindən mənfi xasiyyətləri gizlətməməli, bir­birinə etibar etməlidirlər. Vəfalı 
dost seçib onu axıra qədər qorumaq çətindir. Xeyirxah insanlarda 10 cür 
müsbət əxlaqi sifət olmalıdır: əvvəla, yalançı olmamalıdır; ikinci, insaflı olma­
lıdır, üçüncü, eyib axtar mama lıdır; dördüncü, xalqın günahından keçməyi 
bacar malıdır; beşinci, üzrxahlığı bacarmalıdır; altıncı, əziyyətə dözməyi 
bacarmalıdır; yeddinci, özünü tənbeh etməyi bacarmalıdır; səkkizinci, öz eybi­
ni başqasının eybindən tez görməlidir; doqquzuncu, hamı ilə mülayim rəftar 
etməlidir; onuncu, özünü çox təriflə mə məlidir, özü haqqında yüksək fikirdə 
olmamalıdır. Tusi xeyir və səadətin növ lərini göstərir: xeyirlər şərafətli, təri­
fəlayiq, qüvvə artıran və fayda verəndir. Xe yirlər kimi, səadətin də dörd növü 
var: hikmət, şücaət, iffət və ədalət.
42
“Ən yüksək dərəcədə arzu edilən xeyir və səadət haqqında” adlanan fəsildə 
xeyir və səadət arasında olan fərq aydınlaşdırılır, xeyir və səadətin növlərindən 
danışılır, bəzi qədim alimlərin rəyi verilir.
“Xasiyyətin (xarakterin) mahiyyəti, həddi (tərifi) və əxlaqın dəyişdi rilmə­
sinin mümkün lüyü haqqında” adlanan fəsildə xasiyyətə tərif verilir, xasiyyətin 
fitri olub­olmaması barədə fikirlərin müxtəlif olduğu söylənir. Bununla əlaqə­
dar Aristotel və digər filosoflardan misal gətirilir: “Sonrakı alimlərin xasiy yətin 
fitri olmaması haqqında dəlilləri bundan ibarətdir. Onlar deyirlər ki, xasiyyətlər 
dəyişkəndir, dəyişkən isə fitri ola bilməz. Buradan belə nəticə çıxardırlar ki, 
heç bir xüsusiyyət fitri deyil”. Sonrakı fəsillərdə fəzilət cinslərinin sayı, növ­
ləri, onlara zidd rəzilət zümrələri, fəzilətlərin oxşarları və fərqləri, ədalət və s. 
məsələlərdən danışılır.
“Evdarlıq elmi haqqında” adlanan ikinci məqalədə “Mənzilə olan ehtiyacın 
səbəbi, onun əsasları və ən mühüm cəhətləri”, “Ailə dolandırmaq və evdarlıq 
qaydaları haqqında”, “Övlad saxlamaq və tərbiyə etmək qaydaları haqqında”, 
“Xidmətçiləri və qulları idarə etmək qaydaları haqqında” fəsillər, “Söz demək 
qaydaları”, “Oturub­durmaq adətləri, hərəkət və sükut qay da ları”, “Yemək qay­
daları haqqında”, “Şərab içmək qaydaları” kimi yarımfəsillər mövcuddur.
Nəhayət, “Ölkə (şəhərlərin) idarəetmə qaydaları” adlanan üçüncü məqalədə 
“İctimaların əlaqəsi üçün zəruri olan məhəbbətin fəziləti və növləri haqqında”, 
“İctimaların növlərinin və şəhərlərin əmələ gəlməsi haqqında”, “Sədaqətin 
fəziləti və sədaqətli adamlarla (dostlarla) davranış qaydaları haqqında”, “Ölkə 
dolandırmaq siyasəti və şahların xisləti haqqında”, “Şah xidmətində olmaq və 
rəiyyətin qayda­qanunları haqqında”, “Xalqın bütün təbəqələr ilə davranış qay­
daları (xüsusiyyətləri) haqqında” fəsillərindən sonra isə sonda: “Bütün fəsillər 
üçün faydalı olan Əflatunun vəsiyyətləri haqqında” fəsil gəlir ki, bununla da 
əsər bitir.
Füzuli (1498­1556) yaradıcılığında məhəbbət problemi ön plandadır. Füzuli 
məhəbbəti ilahi məhəbbət olub, insanın mənəvi gözəlliyini təsdiq edir. Füzuli 
məhəbbəti həm də ideal məhəbbətdir. Şair onu təzadların inkarı kimi göstərir. 
“Fəzliyə nəsihət” əsərində Füzuli yazır ki, hər kəs özünə əməklə yol açır, 
cəmiyyətdə etibar sahibi olur və şöhrətlənir. Ona görə də əmək sevər olmaq 
lazımdır. İnsanın zəhmətə, əməyə qatlaşması onu ədalətli, yüksək əxlaqi 
sifətlərə sahib edir. “Şikayətnamə”, “Rind və Zahid”, “Ənisül­qəlb” əsərlərində 
ictimati ədalətsizlik və zülm tənqid edilir. Şairin fikrincə, bədxah adamlar heç 
vaxt həyatda xoşbəxt ola bilməzlər”.
Füzulinin fəlsəfi, etik və estetik görüşlərini diqqətlə tədqiq etmiş akademik 
Fuad Qasım zadə “Qəm karvanı, yaxud zülmətdə nur” əsərində yazır: “Füzuli 
öz əsas fəlsəfi traktatı olan “Mətləül­etiqad”da yunan fəlsəfəsinə dərindən 
bələd olduğunu büruzə verir. Əsər bir çox yunan mütəfəkkirləri haqqında dol­
43
ğun və yığcam, həm də, əsasən, düzgün məlumat verdiyindən, o, bir növ fəl­
səfə tarixinə aid olan əsərə, ayrı­ayrı filosoflar və cərəyanlar haqqında biliklər 
verən məlumat kitabçasına, ensiklopediyaya oxşayır... “Mətləül­etiqad”da 
qədim yunan fəlsəfəsinin Fales, Heraklit, Demokrit, Anaksaqor, Empedokl 
kimi materialist, Aristotel (materializm və idealizm arasında tərəddüd edən), 
Pifaqor, Sokrat, Platon, Prokl kimi idealist nümayəndələrinin və başqalarının, 
habelə bir sıra alimlərin adları çəkilir, yaradıcılığı izah olunur. Füzuli bədii 
əsərlərində də yunan alim və mütəfəkkirlərini, tarixi şəxsiyyətləri tez­tez qeyd 
edir, onların işlə rinə yüksək qiymət verir. Onun şeirlərində Ərəstunun (Aristo­
tel), Əflatunun (Platon), Make doniyalı İskəndərin (Aleksandr), Buqratın (Hip­
pokrat) və başqalarının adına rast gəlirik. Farsca yazılmış qəsidələrdə Füzuli 
Aristotelin fəlsəfəsini, Hippokratın tibbi görüşlərini tərifləyir, onları İbn Sina 
və Loğmanla yanaşı təbliğ edir. Şair su, od, torpaq və havadan danışaraq (şüb­
həsiz ki, Empedokla işarədir) yunanlarda böyük alimlərin olduğunu yazır. 
“Ənisül­qəlb”də də yenə Əfl atunun adı çəkilir, onun həqiqət sirlərini aça bilmə­
diyi qeyd olunur və bununla belə, yunan mütəfəkkirlərinə, ümumiyyətlə, 
yüksək və layiqincə qiymət verən Füzuli onları “yunan bili ciləri” adlandırır. 
Əsərdə Əflatunun (Platonun) adını hörmətlə çəkən şair oxucuya xitabən deyir 
ki, hətta Əflatunu belə hikmətdən xəbərdar güman etmə. Məhz platonik eşqi 
nəzərdə tutan Füzuli “qərəz” rədifli qəzəlində göstərir ki, xalqın qərəzi gözəl 
vüsalından rahatlanmaqdır, aşiq üçün isə qərəz bu deyildir, təsərrüfsüz tamaşa­
dır (seyr etməkdir). Platonik eşqin müəyyən təzahürləri “Leyli və Məcnun”da 
da vardır. Əsərin başlanğıcında verdiyi rübailərdə Füzuli ilahi eşqə, pla tonik 
eşqə işarə edərək yazır ki, o, həqiqət tələbinə görə məcaz yolunu tutmuşdur. 
Füzulinin etik görüşlərini təhlil edən müəllif daha sonra yazır ki: “şair əxlaq 
məsələləri ilə elmin məşğul olması zərurətini dərk etmiş və əxlaqdan xüsusi 
olaraq bəhs etməyi bir elm saymışdır. Yəni ...o, etika nın – bu istilahın özü onda 
olmasa da – əxlaq haqqında təlim, əxlaqi anlayış və qaydalardan bəhs edən elm 
olduğunu bilmişdir. ...Şair etikanı (fünuni­ədəb, yəni ədəb elmi) bir elm kimi 
qəbul etsə də, nəhayətdə insan əxlaqının əvvəlcədən təyin edildiyi kimi təzahür 
edəcəyini, pis təbiətli adamın bütün ömrü boyu məhz belə qalacağını söyləmiş 
və beləliklə də, əxlaqın çıxış nöqtəsi kimi ilahi başlanğıcı, Allahı qəbul etmiş­
dir. Əxlaqın mənşəyi məsələsində onun idealist mövqeyi bir çox şeirlərində 
aydın görünməkdədir və şair bunu dəfələrlə, dönə­dönə söyləmişdir. “Leyli və 
Məcnun” poemasındakı minacatlardan birində o, Məhəmməd peyğəmbəri 
mədh edərək yazır ki:
Keyfiyyəti­halı rövşən etdin,
Xeyrü­şər işin müəyyən etdin.
44
Füzuli insan əxlaqının, davranış və əməllərinin Allahın iradəsindən asılı 
olması məsələ sində daha da irəli gedərək, iqbal və idbarın, xoşbəxtliyin və 
bədbəxtliyin büsbütün Allahdan, ilahi iradədən asılılığını qəbul edir və bunların 
izahında fatalist mövqe tutur. Allahın qoyduğu səadəti əzəli sayan şair, xoş­
bəxtlik və bədbəxtliyin təyinində ilahi buyruğun, qeyridən edilən “əmri­
mühalın” həlledici rolunu qəbul etməklə, əxlaqi əməllər məsələsində açıq­
aydın qəza­qə dər ideyasına gəlib. ...Şair qəza­qədər ideyasını, əsasən, dünyəvi 
hisləri, saf və real məhəbbəti tərənnüm edən “Leyli və Məcnun” dastanında 
irəli sürür. ...Bəs bu bədbəxtlik haradan gəlir, onu aradan götürmək, səadət və 
xoşbəxtliyə yetmək mümkündürmü? Məlum olur ki, bu, Məc nunun əvvəlcədən 
müəyyən edilmiş taleyidir, onun bəxti, müqəddəratı, qisməti irəlicədən məhz 
belə yoğurulmuşdur ki, o, bədbəxt olmalı və eşqinə qovuşmamalıdır”. “Şair 
həyatın mənasını mal­dövlət toplamaqda, simü­zər cəmləməkdə deyil, bilik və 
elm əldə etməkdə görür. O, hünər kəsb etməyi, biliklərə yiyələnməyi daim fəzi­
lət və hünərin şərti sayır. ...Əxlaqın yüksəlməsində əqlin, elmin gücünə verdiyi 
qiymət, demək olar ki, bütün əsərlərində dönə­dönə təkrar edilir və onun rasio­
nalist etikası geniş şəkil alır. Əxlaq normalarının müəyyən edilməsində, insan­
ların davranış larında əqlin roluna verilən bu fikir Füzulidə sistemləşdirilmişdir. 
O, insan şərəfinin səbəbini də əqlin gücündə, elmin rolunda görür. Farsca olan 
rübailərindən birində deyir ki:
Elm ilə, ədəblə tapılar şərəf,
Mirvari olmasa, nə lazım sədəf?
Füzuli əxlaqi əməllərin təyinində əqlə verdiyi yüksək rola bir növ yekun 
vuraraq yazır ki, əvvəl fikir, sonra əməl, yəni işi başlamazdan əvvəl onun 
nəticələrini düşünmək lazımdır. ...Belə liklə, Füzulinin rasionalist etika tərəfdarı 
olduğu, əxlaqın əsas meyarı kimi əqlə və biliyə yüksək qiymət verdiyi, onları 
insanın yüksəlməsi və şərəfi üçün vacib şərtlər saydığı aydın olur.
XVII­XVIII əsrlərdə Azərbaycanda ictimai­siyasi və fəlsəfi fikir dövrün 
tarixi hadisələri ilə sıx əlaqədar inkişaf edirdi. Qövsi Təbrizi, Saib Təbrizi və b. 
Füzuli ənənələrini davam etdirir dilər. XVIII əsrdə Molla Vəli Vidadi və Molla 
Pənah Vaqif humanist idealların ən güclü ifa dəçiləri olmuşdular.
Həmin dövrdə yaşamış Zeynalabdin Şirvani insanın kamil olması və 
təkmilləşməsi üçün 50 keyfiyyət qazanmağın zəruriliyini göstərirdi. Şirvaniyə 
görə, insan mülayim, təvazökar, ehtiyatlı, xeyirxah, vicdanlı, əməksevər olmalı 
və bu kimi yüksək keyfiyyətlər daşımalıdır.
XIX­XX əsrlərin Azərbaycan ədəbiyyatı etik fikir tarixində mühüm bir mər­
hələ təşkil edərək yalnız gənc nəslin deyil, cəmiyyətin bütün təbəqələri və sinif­
lərinin əxlaqi tərbiyəsində və həyat təcrübəsinin zənginləşməsində əvəz edilməz 
45
mənbə rolunu oynamışdır. Bu dövrün görkəm li maarifçiləri və mütəfəkkir­
lərindən Abbasqulu ağa Bakıxanov, Mirzə Fətəli Axundov, Seyid Əzim Şirvani, 
Nəriman Nərimanov, Əbdürrəhim bəy Haqverdiyev, Cəlil Məmmədquluzadə, 
Üzeyir Hacıbəyli, Mirzə Ələkbər Sabir, Hüseyn Cavid, Cəfər Cabbarlı və 
digərlərinin əsərləri buna misaldır.
6. İslam etikası
VII əsrdən başlayaraq Yaxın və Orta Şərq ölkələrində yayılmağa başlayan 
İslam dini insan həyatının bütün sahələrində, o cümlədən dünyagörüşündə 
(dini, hüquqi, siyasi, elmi, əxlaqi və s.), eləcə də məktəb və tərbiyə sistemində 
özünəməxsus dəyişikliklər etmişdir. Ərəb xilafəti əra zisində formalaşmağa baş­
layan yeni mədəniyyət, o cümlədən fəlsəfə və bir sıra Şərq xalqlarının ərəb 
dilində yazılmış fəlsəfi əsərləri orta əsr fəlsəfi fikrinin mütərəqqi nümayən­
dələrini yetiş dirmiş, onlar həmçinin antik irsdən və qeyri­islam yönümlü 
mütəfəkkirlərin mütərəqqi zəngin ənənə lərindən bəhrələnmişdirlər. İslam dini 
dünyagörüşünə söykənən ərəbdilli zəngin İslam fəlsəfəsi VII­XI əsrlərdə öz 
klassik dövrünü yaşamışdır. İslam sivilizasiyası əsasında inkişaf edən bu fəlsə­
fənin bətnindən özünəməxsus davranış qaydaları, əxlaq normaları və prinsipləri 
sistemi doğul muşdur. Bütün müsəlman dünyasının masaüstü kitabı olan 
“Quran”ı bu baxımdan İslam etika sının əsası hesab etmək olar ki, bu da öz 
genezisi və mənbələrinə görə İslam dini sistemi ilə bağ lıdır. Konkret olaraq 
İslam etikası “Quran”ın ayrı­ayrı ayələrində öz əksini tapmışdır.
İslam yaranandan sonra formalaşan “müsəlman etikası” bir deyil, iki mən­
bəyə əsaslanır: Quran və Sünnə. “Sünnə” (ərəbcə “nümunə”, “yol”, yəni pey­
ğəmbərin həyat yolu) hədislərin bütöv bir toplusudur. Peyğəmbərin dövründə 
yaşamış səlahiyyətli insanlar tərəfindən çatdırılan bu hədislərdə Allah elçisinin 
sözləri, hərəkətləri, davranışı, hər hansı işə bəraət qazandırması və ya icazə ver­
məsi və s. barədə məlumat verilir. “Məhəmməd peyğəmbərin kəlamları huma ­
nizm, xeyirxahlıq, beynəlmiləlçilik, ümumbəşərilik ideyaları ilə yoğurulmuşdur. 
...Peyğəmbərin fik rin cə, insan cəmiyyət qarşısında məsuliyyətli olmalıdır, insanın 
müqəddəs borcu ümumiyyətin haqqında düşünməkdir. Xəsislik, hiylə, kinlilik, 
həsəd, peyğəmbərin fikrincə, insanda olan ən pis keyfiyyətlərdir. Şəriəti mizdə 
yalan danışmaq, qeybət etmək pislənmiş, Allah yolunda düzgün danışmaq, haqq­
ədalət tərəfdarı olmaq tərifəlayiq görülmüşdür. ...Məhəmməd pey ğəm bər ha mını 
və hər kəsi düzgünlüyə, haqqı və ədaləti unutmamağa çağırırdı. ...Peyğəmbərin 
müdrik kəlamları cilalanmış tərbiyə, əxlaq üsulları ilə zəngindir”.
Hədislərin toplanması, məzmununun səhih olması ilə əlaqədar tədqiqi və 
şərhi “hədis şünaslıq” kimi bir sahənin yaranmasına səbəb olmuşdur ki, bu da 
46
“ilm əl­hədis” – yəni “hədis haqqında elm” adlanır. Hədislər “səhih” və “qeyri­
səhih” və ya zəif olur. Hədislərin “səhih” kimi təsdiq edilməsi uzun, ciddi və 
dəqiq tədqiqatdan sonra mümkün olurdu. “Səhih” hədis müəllifl ərindən 
əl­Buxari və Muslimi göstərmək olar.
Müəyyən tərəfləri “fikx”lə (dini­hüquqi fikir) uzlaşan müsəlman etikasında 
qiymətlən dir mə sistemi 5 əmələ əsaslanır: 1) vacib (fərz); 2) məsləhət görülən 
(müstəhəb); 3) fərq etməyən (mubah); 4) məsləhət görülməyən (məkruh); 
5) qadağan edilən (haram). Bu əməllər Yaradanın əmri və ya qadağası ilə əla­
qədar olub, axirətdə mükafat və ya cəza, savab və ya günah qazan maqla nəti­
cələnir. Vacib əməlləri yerinə yetirdikdə insan mükafatlanır, onlara əməl etmə­
dikdə isə cəzalana bilər (“cəzalanacaq” demək olmaz, çünki insan yalnız Allahın 
qərarı ilə cəzalanır, Allahın yerinə heç kim bu hökmü çıxara bilməz, əks halda 
Allahın mərhəmətini şübhə altına almış olar). Qadağan edilən əməlləri icra 
etməyəndə insan mükafatlanır, edəndə – onu cəza gözləyə bilər. Məsləhət 
görülən əməllərə görə insan mükafatlandırılır, onları etmədikdə isə cəzalanmır. 
Məsləhət görülməyən (məkruh) əməlləri icra etdikdə insan cəzalandırılmır, 
onlardan çəkinəndə isə mükafatlandırılır. Fərq etməyən əməllərə görə isə nə 
cəza, nə də mükafat nəzərdə tutulmayıb. İnsan fikxə görə də onları icra 
etməkdə və ya etməməkdə azaddır. İslam etikasında insanların hərəkətlərinin 
xeyir və ya şər kimi qiymətləndirilməsinin əsas göstəricisi niyyətdir. Çox vaxt 
hakim də əməlin motivini bilmədən hökmü çıxarmaqda çətinlik çəkir.
Beləliklə, Quran Sünnəsiz, Sünnə isə Quransız mövcud ola bilmədiyindən 
və bunlar bir­birini tamamladığından müsəlman etikası bunlardan hansısa biri­
nin olmadığı halda, tam dərk edilə bilməz. Klassik ərəb müsəlman mədəniy­
yətində “müsəlman etikası” xüsusi sahə kimi mövcud olmasa da, daha çox elmi 
xarakter daşıyan Quran və Sünnə, eləcə də fikx, ədəb və s. təlimlər bütövlükdə 
etik problemlərin daşıyıcısıdır. Həm də bunlar yalnız müsəlmanlar üçün deyil, 
bütün bəşər övladları üçün nəzərdə tutulub. Çünki sonuncu səmavi kitab olan 
“Quran” və ümumiyyətlə müsəlman dini, ümumbəşəri xarakter daşıyır.
Sonda toxunacağımız vacib bir məsələ də var ki, o da ədiblərin dinə müna­
sibətidir. Əfsus ki, sovet dövrü ədəbiyyatında bu münasibət, o cümlədən ədib­
lərin tənqid obyekti bizə birtərəfli və təhrif olunmuş şəkildə təqdim edilirdi. 
Bunun nəticəsində ədiblərin, əslində, “nəyi” tənqid etmələri kölgədə qalır və 
bu, “dinin tənqidi” kimi nəzərdən keçirilirdi. Bunun əsas səbəbi bizim özümü­
zün (yəni sovet dövrü adamlarının) İslam dinindən, müqəddəs “Quran”dan 
kifayət qədər xəbərdar olmamağımız idi. Digər tərəfdən, yazıçıların bir qis­
minin “göz açıb” islamı bəzi təri qətlərin timsalında görüb qavraması da əsərin 
idraki­tərbiyəvi funksiyasına müəyyən qədər təsir göstərmişdir. Lakin əksər 
ədiblərimizin əsərlərinə bir daha nəzər salsaq, orada tənqid hədəfinin İslam dini 
deyil, başqa təzahürlər olduğunu görərik: mövhumat, cəhalət, nadanlıq, avam­
47
lıq, savad sızlıq, fanatizm, pirlərə inam, bidət, yəni peyğəmbərdən sonra dinə 
yenilik gətirmək, pey ğəm bərin etmədiklərini “şəriət” adı ilə təqdim etmək, 
islamı “matəm dininə” çevirmək, “siğə” adı ilə əxlaqsızlıq yaymaq və s. söylə­
diklərimizə sübutdur. Öz çirkin əməllərini “din” adı ilə həyata keçirən, 
savadsızlıqdan və ya bilərəkdən xalqı çaşdıran yalançı mollalar, heç bir dini 
təhsili və səlahiyyəti olmadan fəaliyyət göstərən ruhanilər və başqaları da 
ədiblərimiz tərəfindən tez­tez tənqid atəşinə tutulurdu.
İnsanların əxlaqı ilə əlaqədar məsələlər – valideynlərə təmənnasız münasi­
bət, öz ailəsinə sədaqət və qayğı, düzlük, doğruçuluq, imkansızlara yardım 
etmək və s. İslamda mühüm yer tutur. Sələmçilik (faizlə pul vermək), adam 
öldürmək, zina, oğurluq, əyyaşlıq, dələduzluq, vəfa sızlıq, xainlik, acgözlük, 
yalançılıq, kobudluq və s. isə dinimizdə pislənən əxlaqi keyfiyyətlər dəndir ki, 
bugünkü ədəbiyyatımız məhz belə ideyalarla silahlanmalıdır. Beləliklə, fana­
tizm, mövhumat və bidətçilikdən uzaq olaraq müqəddəs “Quran”a və peyğəm­
bərin hədislərinə istinad edən islam əhli bütün dünyada nümunəvi əxlaq nüma­
yiş etdirməyə qadirdir!
7. Əxlaqın mahiyyəti və əsas funksiyaları
Əxlaq bugünkü vəziyyətinə birdən­birə, “hazır şəkildə” gəlib çıxmamışdır. 
Primitiv norma və təsəvvürlərdən yetişməyə başlayan əxlaq, bəşəriyyətin bütün 
tarixi boyu mövcud olmuş və olduqca mürəkkəb, uzun və hətta çətin bir yol 
keçmişdir. Tarixi inkişafın hər bir pilləsində maddi və mənəvi istehsal prosesi 
zamanı insanlar müəyyən davranış normaları, prinsipləri, qay daları, adət və 
ənənələr, dəblər yaratmışlar. Cəmiyyətin təşəkkül tapdığı ilk günlərdən insanlar 
bir­biri ilə münasibətlərini tənzim etmək üçün yaratdığı bu birgəyaşayış qayda­
larına riayət edir, öz hərəkətlərində nəyin pis, nəyin yaxşı olduğunu, hansı 
hərəkətin bəyənilib­bəyənilmədiyini xeyir və şər kateqoriyaları vasitəsilə 
qiymətləndirmişlər.
İctimai şüurun qədim formalarından olan əxlaq insanlar arasındakı müna­
sibətləri əks etdirir. Əxlaq insanların bir­birinə, dövlətə və cəmiyyətə olan 
münasibətlərini nizama salır, ic timai həyatın bütün sahələrində insanların hərə­
kətlərini tənzimləyir. Məsələn, əməkdə, məişətdə, siyasətdə, elmdə, ailədə, icti­
mai yerlərdə və s. Bunların hər birində o, müxtəlif rol oynayır. Bununla 
əlaqədar, “peşə etikası”, “ailə və nikah etikası” və s. terminlər yaranıb. Bütün 
bu sahələrdə əxlaqla yanaşı, insanların hərəkətlərinin digər tənzimləyiciləri də 
var. Məsələn, dövlətin hüquq normaları və dekretləri, istehsalatdakı qanun­qay­
dalar, təşkilatın nizamnamələri və təli mat ları, vəzifəli şəxslərin göstərişləri, 
dini­ritual xarakterli qaydalar, takt, etiket, ədəb, davranış qaydaları, idman və 
48
digər oyunların şərtləri, nəqliyyatın idarəolunma qaydaları, sanitar­gigiyena 
normaları və s. Bütün bunlar bəzən əxlaq normalarının spesifikasını aydınlaş­
dırmağa bir qədər mane olur. Əxlaqa “bu belədir” anlayışı ilə yanaşı, belə 
olmalıdır” daha çox uyğun gəlir.
Bəzi təsir formaları, məsələn, milli ənənələr, məişətdəki estetik normalar, 
əmək vərdişlə ri nin tərbiyə edilməsi və s. əxlaqla yanaşı, digər sahələrə də aid­
dir. Ayrı­ayrı insanların tərbiyəsinə təsir edən ictimai formalar – adət və 
ənənələr, ictimai rəy, tərbiyə və s. əxlaqla bağlı olsa da, bütünlükdə ona məxsus 
ola bilməz.
Hər bir dövrün və cəmiyyətin özünəməxsus əxlaq qaydaları, prinsip və nor­
maları olduğu üçün, hər bir insan da, əsasən, yaşadığı dövrün və cəmiyyətin 
əxlaq qaydalarına tabe olur. Tarixi hadisə olan əxlaq bəşəriyyətin ictimai tərəq­
qisi gedişində dəyişir və inkişaf edir. Cəmiyyət sinifl ərə bölünən zaman əxlaq 
qaydaları da sinfi xarakter daşımağa başladı. Hər sinfin özünəməxsus əxlaq 
qaydaları yarandı. Müəyyən sinfə xidmət edən əxlaq sinfi xarakter daşıyaraq 
hakim sinfə xidmət edir. Tarixdə əxlaqın aşağıdakı əsas tipləri var ki, bunlara 
əxlaqın konkret­tarixi tipləri də deyilir: 1) ibtidai icma əxlaqı; 2) quldarlıq 
əxlaqı; 3) feodal əxlaqı; 4) burjua əxlaqı və s. Əxlaqın inkişafında bəşər 
mədəniyyətinin tarixi tərəqqisini əks etdirən varislik elementlərinə də rast gəl­
mək olar. Əxlaq bir formadan digərinə keçərkən insanlar arasındakı münasi­
bətlərdə humanizm ünsürləri də artır. Artıq ibtidai icma dövründə qarşılıqlı yar­
dımın sadə formaları yaranır. Adam əti yemək adəti yox olur. Tayfa ittifaqları 
və dövlətin yaranması ilə qan düşmənçiliyinə son qo yulur. Feodal əxlaqı təh­
kimli kəndlini öldürməyə yol vermir, halbuki quldarın öz qulunu öl dürməsi 
onun şəxsi işi idi. Burjua əxlaqında şəxsiyyətə hörmət prinsipi təsdiqlənir. 
Zaman keç dikcə, cəmiyyət inkişaf etdikcə əxlaq qaydaları da dəyişir. Çox vaxt 
hətta zahirən əbədi gö rünən əxlaq qaydaları belə dəyişikliyə uğrayır, öz əvvəlki 
məzmununu itirir və ya onlara heç bir ehtiyac qalmır.
Əxlaq – gerçəkliyi dərketmə vasitəsi olub, insanın praktik­mənəvi dünyagö­
rüşüdür. Mü rək kəb və ictimai hadisə olan əxlaqın təbiətini öyrənmək üçün 
onun strukturunu aydınlaşdırmaq lazımdır. İctimai şüurun digər formaları kimi, 
əxlaqın da strukturu ictimai münasibətlərlə müəy yənləşir. Əxlaqi münasibətlər 
ictimai münasibətlər sistemində mühüm yer tutur ki, bunlar da əxlaq haqqında 
elm olan etika tərəfindən öyrənilir.
Əxlaq insanı birgəyaşayış şəraitində yaşamaq qabiliyyətləri baxımından 
xarakterizə edir. Əxlaqın məkanı – insanlar arasındakı münasibətlərdir. İnsanın 
güclü və ya ağıllı olmasını müəy yən etmək üçün onu digər insanlarla müna­
sibətdə görmək və ya müqayisə etmək vacib deyil, çünki bu, fərdin özünə­
məxsus xüsusiyyətləridir. Lakin insanın nə dərəcədə xeyirxah, əliaçıq, meh­
riban olmasını və bu kimi digər xüsusiyyətlərinin şahidi olmaq üçün, onu məhz 
49
başqaları ilə ünsiyyət prosesində görmək zəruridir. Məsələn, Robinzon Kruzo 
nə qədər ki, adada tək idi, onun mənəvi keyfiyyətlərinin olub­olmamasının heç 
bir əhəmiyyəti yox idi. Məhz Pyatnitsa peyda olan dan sonra bu xüsusiyyətlərin 
üzə çıxmasına imkan yarandı.
Əxlaq normaları hər yerdə, müxtəlif şəraitlərdə təzahür edərək universal, 
bəşəri xarakter daşıyır. Onlar həm cəmiyyətin, həm də ayrı­ayrı şəxslərin 
rə yinə əsaslanır. Əxlaq normaları kifayət qədərdir. Bunlara ətrafdakılarla nəza­
kətli rəftar tələb edən sadə normalardan tutmuş, “öldürmə!”, “oğurluq etmə!”, 
“böyüklərə hörmət et!”, “yalan danışma!” kimi mürəkkəb, insanın həyat prin­
sipinə çevrilmiş normalaradək aid etmək olar. Lakin əxlaqı normalar məc musu 
kimi təsəvvür etmək o qədər də düz deyil. Çünki, əvvəla, bu normaların özləri 
əsaslandırılmalıdır, məsələn, “nəyə görə oğurluq etmək olmaz?”, “öldürmək 
olmaz?”; ikincisi, konkret situasiyalarda bu normalar bir­birini inkar da edə 
bilər. Məsələn, bir cani qadının ardınca qaçır və yol dakılardan onun hansı tərəfə 
getdiyini soruşur, məgər bu zaman adamlar caniyə sözün düzü nü deməlidir lərmi? 
Və yaxud həkim öz xəstəsinə həmişə diaqnozu olduğu kimi deməlidirmi? 
Ümumiyyətlə, nəzərə almaq lazımdır ki, yaranmış situasiyalar elə rəngarəng 
ola bilər ki, onların hərəsi üçün ayrıca norma fikirləşmək heç mümkün də deyil.
İnsan əxlaqi şüurla birgə doğulmur. O, əxlaq normalarını və davranış qayda­
larını tədricən mənimsəyir. Bu normalar və qaydalar müəyyən vaxtdan sonra 
onun fərdi şüurunda özünə yer tapır ki, bu da “yaxşını pisdən”, “əxlaqı əxlaq sız­
lıqdan” ayırmağa kömək edir. İnsan çox vaxt hətta öz istəyinin əksinə gedərək, 
ictimai rəyi nəzərə alıb, hamı tərəfindən qəbul edilmiş davranış qaydalarına və 
əxlaq normalarına uyğun hərəkət etməli olur. Çünki cəmiyyətdə yaşayan insan 
ondan təcrid oluna bilməz. O, bu və ya digər mənada cəmiyyət qaydalarına 
tabe olmaq məcbu riyyətində qalır. Çox vaxt, əsasən, “öz ürəyinin hökmü ilə” 
hərəkət edən insan cəmiyyət və ya ayrı­ayrı şəxslər qarşısındakı borc və vicdan 
hislərinin təhriki ilə hər hansı addımı atır və bu zaman özü də hiss etmədən icti­
mai mənafe şəxsi mənafedən üstün tutulur. Belə olmasaydı, nə maddi və 
mənəvi nemətlər istehsal oluna bilər, nə də insan cəmiyyəti mövcud ola bilərdi.
Hər hansı addımın, hərəkətin hansı cəmiyyətdə baş verməsindən asılı olma­
yaraq, o həmişə “xeyir və şər”, “ədalət və ədalətsizlik” mövqeyindən qiymət­
ləndirilibdir.
Əxlaqın mahiyyətini daha yaxşı başa düşmək üçün onun əsas funksiyalarını 
da nəzərdən keçirmək lazımdır. Əxlaqın formalaşması və mədəniyyətin müstə­
qil sahəsinə çevrilməsi prose sində müəyyən əxlaq funksiyaları yaranıb ki, onlar 
bu gün də aktualdır. Əxlaqın funksiyaları içə risində ən əsasları bunlardır:
1) qiymətləndirici; 2) idraki; 3) dünyagörüş; 4) tərbiyəvi; 5) tənzimləyici.
Qiymətləndirici funksiya əsas funksiya olub, onu yalnız əxlaqa deyil, digər 
ictimai şüur for malarına – incəsənətə, dinə, hüquqa, siyasətə və s. də aid etmək 
50
olar. Bu funksiyanın xüsu siyyəti, hər şeydən əvvəl, ondan ibarətdir ki, burada 
qiymətləndirmə əxlaqi şüurun əsas anlayışları prizmasından – xeyir, şər, ədalət, 
vicdan, borc və sairdən keçir. Əxlaqi qiymətləndirmə, adətən, universal xarak­
ter daşıyaraq insanın bütün hərəkətlərinə aid olur. Hüquq sahəsində bu, başqa 
cür dür. Məsələn, hörmətsizliyə, kobudluğa, nəzakətsizliyə görə heç kəsi 
cinayətkar kimi müha kimə etmirlər. Siyasi qiymətləndirmə də bütün hərəkət­
lərə aid olmur. Burada da müəyyən məh dudiyyətlər, hərəkətlərin təzyiq, hədə­
qorxu, hər hansı affektin (qorxu, qısqanclıq) təsiri altında baş verməsinin 
nə zərə alınması və s. səbəblər mövcuddur. Əxlaqi qiymətləndirmə həm də fər­
din mənəvi əqidəsinə və ictimai rəyin nüfuzuna əsaslanır. İnsan şüurunda 
əxlaqi qiymətləndirmə, adətən, “xalis” olmayıb, estetik, siyasi və s. qiymət­
ləndirmə ilə tamamlanır.
İdraki funksiya qiymətləndirici funksiya qədər intensiv və əhəmiyyətli 
olmasa da, onunla geniş mənada uzlaşır. Adətən, fərd başqalarının və ya özü­
nün hərəkətlərini qiymətləndirdiyi zaman digər şəxslərin və ya özünün daxili 
aləmi haqqında, natamam da olsa, təsəvvür əldə edir. İdrakın bütün formaları­
nın, o cümlədən elmi idrakın əsas şərti mənəvi keyfiyyətlərdir. Çünki 
obyektiv lik dən uzaq olan alim qibtə və yalana əl ata bilər, öz xeyrini güdə 
bilər, əldə etdiyi nəticələri təhrif edə bilər, şöhrətpərəstlikdən özünü və ya baş­
qalarını aldada bilər. Əxlaqın idraki funksiyası elmin idraki funksiyasından 
onunla fərqlənir ki, əxlaq daha obrazlı olub, ön plana hisləri, inamı və intuisi­
yanı çəkir. Elmi idrakda isə ağıl, dərrakə bunları üstələyir. Beləliklə, əxlaqın 
da idraki funksiyası ictimai şüurun digər formalarında olduğu kimi, sosial 
gerçəkliyi əks etdirir. Lakin əxlaqi şüur mövcud olan və ya formalaşan sosial 
varlığı, ictimai münasibətləri qanunlar şəklində deyil, cəmiyyətin tələbləri və 
şəxsiyyətin maraqlarını bildirən ideya, təsəvvür, ümid, arzu, əhvallar kimi 
müəyyən məq sədlər şəklində, yəni “bu belədir” əvəzinə, “belə olmalıdır” kimi 
əks etdirir.
Dünyagörüş funksiyası müxtəlif sistemli əxlaq normalarının, prinsip­
lərinin, ideallarının cəmiyyət və şəxsiyyətin fəaliyyətinə yol göstərən 
dəyərlər məcmu sundan ibarət olması ilə əlaqədardır. Fərd cəmiyyətin yarat­
dığı əxlaqi norma və prinsipləri mənimsəyərək öz şüurunda özünə gərək ola­
caq müəyyən baxış və məsləklər formalaşdırır. Əxlaq sadə normalardan 
ibarət ola bilməz. O, bu normaları əsaslandırmalı, onlara haqq qazandırmalı, 
onların nəyə görə yerinə yetirilməli olduğunu göstərməlidir. Beləliklə, əxlaqi 
şüur həyat əhəmiyyətli suallarla, ali dəyər lərlə əlaqədar olur. Bunları həll 
etmək üçün insanın dünyadakı mövqeyini aydınlaşdırmaq tələb olunur. 
Bunun üçün isə dünya haqqında, heç olmasa elementar da olsa, təsəvvürə 
malik olmaq lazımdır. Dünya haqqında təsəvvür əldə etmək üçün yalnız elmi 
51
nəticələrə əsaslanmaq olmaz, indiki halda bu natamam olar. Dünyanın elmi 
mənzərəsi və dünyagörüşü eyniyyət təşkil etmir. Dünyagörüş yalnız biliklər 
əsasında formalaşmır, bura həmçinin insan hislərinin rəngarəng qamması da 
aiddir. Əxlaqi şüurda dünyagörüş xüsusi anlayışlar prizmasında formalaşır: 
dünya ya xeyirxah, ya qəddar, ya da neytral, qaydaya salınmaz və ya xaotik 
kimi nəzərdən keçirilir.
Tərbiyəvi funksiya – əxlaqın əsas funksiyalarındandır. Fasiləsiz, intensiv və 
məqsədyönlü tərbiyə prosesi olmadan nə cəmiyyət mövcud ola bilər, nə də 
ayrıca insan şəxsiyyət kimi for malaşa bilər. Tərbiyənin mərkəzində şəxsiyyətin 
mənəvi özəyini formalaşdıran əxlaq tərbiyəsi dayanır.
Tənzimləyici funksiya digər funksiyaların özünəməxsus sintezidir. Lakin 
əxlaq insanların hərəkətlərinin yeganə tənzimləyicisi deyil: din, incəsənət, 
hüquq, siyasət də bu qəbildəndir. Məhz əxlaqi dəyərlər insanın mənəvi alə­
minin mərkəzində dayanaraq, onun həm siyasi möv qeyinə, həm mövcud hüquq 
qaydalarına (o cümlədən insanın hüquqi şüuruna) müna sibətinə, həm müxtəlif 
dini təlimlərə qiymət verməsinə, həm də incəsənət sahəsindəki biliklərinə (este­
tik zövqünə) təsir edir. Hüquq, siyasət və estetik şüurdan fərqli olaraq əxlaq, 
demək olar ki, insan həyatının bütün sahələrini tənzimləyir. Əxlaq insanlardan 
çox şey tələb edərək onları mənəvi ideala yaxınlaşdırır (bu, qeyri­mümkün olsa 
da belə). Nəhayət, bu funksiya da insanın əxlaqi əqidəsinə və ictimai rəyin 
nüfuzuna, ilk növbədə vicdana əsaslanır. Lakin bütün bunlarla yanaşı, əxlaq 
kifayət qədər gücə malik deyil. Buna saysız­hesabsız cinayətlərin olması, 
gündəlik hə yatdakı kobudluq, nəzakətsizlik və s. misaldır. Bunların da səbəbi 
az deyil: əvvəla, ayrı­ayrı fərd lərin əxlaqi şüuru çox vaxt lazımi səviyyədə 
olmur; ikincisi, ictimai rəy də səhv edə bilər. Bundan başqa, bəzən həyat şəraiti 
əxlaqi hisləri boğur. Məsələn, uşaqları acından ölən qadının cinayətə və ya 
oğurluğa əl atması və s.
8. Əxlaq və ictimai şüurun digər formaları
Əxlaq – ictimai şüurun qədim formalarından olub, insanlar arasındakı qarşı­
lıqlı münasi bətlərin xüsusiyyətlərini əks etdirir və tənzimləyir. Əxlaqi münasi­
bətlərin rüşeymləri insan cə miy yətinin formalaşmağa başladığı ilk dövrlərdən 
yaranıb. İbtidai dövrdə görülən bir çox işlər, məsələn, yem axtarma prosesi, bu 
zaman görüləcək işlərin planlaşdırılması və razılaşdırılması, əməyin bölün­
məsi, əmək alətlərinin hazırlanması təcrübəsinin yayılması zərurəti insanlar 
arasın da olan qarşılıqlı münasibətlərin tənzimlənməsini tələb edirdi. Adətlər 
şəklində reallaşan bu cür tənzimlənmə ibtidai cəmiyyətin ilk əxlaq normalarına 
52
çevrilirdi. Adətlərin şüurlu surətdə nəsil dən­nəslə ötürülməsi və qorunması, 
mövcud quruluşa münasibətin formalaşması əxlaqın yaran masına səbəb olur, 
əxlaqi təcrübəni praktik cəhətdən ümumiləşdirir və hamı üçün vacib edirdi.
Əxlaq da ictimai şüurun digər qədim növü olan din kimi ictimai şüur for­
masına ibtidai dövrdə hələ çevrilə bilmirdi, çünki onun da rüşeymləri həmin 
dövrdə kifayət qədər inkişaf tapa bilməmişdi. Bu da ibtidai icma dövründə 
insanların bütün şüurlu fəaliyyətinin bilavasitə istehsal fəaliyyəti ilə bağlı 
olmasından irəli gəlirdi.
Məhz ictimai əmək bölgüsü nəticəsində əməyin zehni və fiziki əməyə 
bölünməsi ictimai şüur formalarının inkişafı üçün şərait yaratdı ki, bu da qul­
darlıq dövrünə aid olunur. Əxlaq yalnız sinifli cəmiyyətdə nisbi müstəqillik 
əldə edə bildi. Onun mahiyyəti son nəticədə cəmiyyətin iq tisadi quruluşu ilə 
müəyyənləşir. İctimai şüur forması kimi ibtidai dövrdə yaranan əxlaq da nə zəri 
cəhətdən yalnız sinifli cəmiyyətdə inkişaf tapır. Əxlaqın nəzəri cəhətdən dərk 
olunması və əsaslandırılması əxlaq haqqında elm olan etikanı yaratdı. Etika 
əxlaq normaları və prinsiplərinin dərk edilməsi, izahı və əsaslandırılması, yəni 
əxlaqın nəzəriyyəsidir.
Cəmiyyətin inkişafı əxlaqla bərabər, mənəviyyatın digər sahələri, o cümlə­
dən ictimai şüurun digər formaları üçün geniş imkanlar açdı. İctimai şüurun hər 
bir forması gerçəkliyi özü nə məxsus şəkildə əks etdirərək, digər ictimai şüur 
formaları ilə sıx əlaqədədir. İctimai şüurun 7 forması var: 1) siyasət; 2) hüquq; 
3) elm; 4) fəlsəfə; 5) din; 6) incəsənət; 7) əxlaq.
Elm, incəsənət və s. kimi obyekt­subyekt münasibətlərini əks etdirən icti­
mai şüur forma larından fərqli olaraq, əxlaq da hüquq kimi “subyekt­subyekt” 
münasibətlərini əks etdirir. Əxlaqın digər ictimai şüur formaları ilə münasibə­
tində müəyyən maraqlı cəhətləri nəzərdən ke çirək.
Siyasət və əxlaq. Siyasət siniflər arasındakı münasibətləri, onların hakimiy­
yət uğurundakı mübarizəsini əks etdirərək, diqqət mərkəzinə siyasi məqsədəuy­
ğunluğu, yəni sinfi maraqların daha səmərəli ifadəsini və təminatını qoyur. 
Əxlaq da sinfi maraqları əks etdirir və bunu özünə məxsus şəkildə, bütün insan­
lara aid olan, özündə ümumbəşəri element və aspektləri cəmləşdirən universal 
tələblər kimi ifadə edir. Siyasət sinfi mübarizə qanunlarına, strategiya və takti­
kaya malikdir ki, bunlara əməl etməyənləri cəza gözləyir. Bununla yanaşı, öz 
strateji məqsədlərində o, mənəvi dəyərlərə, ideallara əsaslanır, öz taktikasında 
və mübarizə üsullarının seçilməsində ümumi rəyi, əxlaqi qiymətləndirməni, 
əxlaqi uyğunluğu nəzərə alır. Siyasət də, əxlaq da insan ların davranışını tən­
zimləyir, hakim sinfə və partiyaya xidmət edir. Müəyyən siniflərin siyasəti 
əxlaqi hiss və baxışların məzmunu ilə əlaqədardır. Buna görə də hakim sinif 
özünün əxlaq normalarını və prinsiplərini hakim edə bilir. Çünki əxlaq norma­
53
ları müəyyən sosial birləşmələrin – siniflərin, qrupların, millətlərin siyasi 
tələblərini əks etdirir.
Siyasi münasibətlər cəmiyyətin həyatının mənəvi tərəflərini özünəməxsus 
şəkildə tən zimləyir. Bütün siyasi addımlar insan əməllərinin nəticəsi olduğu üçün 
əxlaqi məzmun daşıyır. Əxlaq prinsipləri cəmiyyətdə insanların praktik fəaliy­
yəti vasitəsilə reallaşır. Belə praktik fəaliy yət siyasi xarakter daşıyır. Praktik 
fəaliyyət tələb edən digər sahə – iqtisadiyyat isə əxlaqi müna sibətlərə öz siyasi 
təzahürləri – müəssisələr, nəzəriyyələr, praktik işlər vasitəsilə təsir edir. Bu 
baxımdan, əxlaq cəmiyyətin siyasi maraqlarını daha düzgün əks etdirir.
Mütərəqqi əxlaqa zidd olan, hadisələrin gedişini ləngidən, xalqa bədbəxtlik 
gətirən siyasət əvvəl­axır məğlubiyyətə uğrayır. Tərəqqipərvər əxlaqa söykənən 
siyasət həmişə müvəffəqiyyət əldə edir. Ədalətli siyasət özü mürtəce əxlaqın 
məhv edilməsinə və mütərəqqi əxlaqın yaranma sına kömək edir. Beləliklə, 
si ya sət daim əxlaqi qiymətləndirməyə məruz qalır. Əxlaq isə bir tərəfdən, 
hakim sinfin siyasi ideallarından asılı olmaya bilmir, digər tərəfdən isə o, 
cəmiy yətin əsas qüvvələrinin mənəvi dəstəyinə ehtiyac duyan, siyasətə güclü 
təsir göstərən amillərdən birinə çevrilir.
Məhz siyasi şüur dövlətin və digər siyasi institutların fəaliyyətini, həmçinin 
ayrı­ayrı sosial qrupların və bütünlükdə cəmiyyətin gündəlik, həyati əhəmiy­
yətli maraqlarını özünəməxsus hiss və təsəvvürlər vasitəsilə ifadə edir və qoru­
yur. Bura mədəni, milli, iqtisadi və s. maraqlar aid edi lir. Hər bir dövlətin bütün 
əhali üçün ümumi olan maraqları var: sərhədlərin qorunması, beynəl xalq aləmdə 
müəyyən nəticələr əldə edilməsi, milli mədəniyyətin və ənənələrin qorunması 
və s. – bura aid edilir. Dövlətin ilk mövcud olduğu dövrlərdə – quldarlıq və 
feodalizm quruluşlarında hakim təbəqələrin siyasi şüuru aparıcı rol oynasa da, 
sonrakı dövrlərdə, xüsusən XX əsrdə siyasi şüur ümumbəşəri məzmunla daha 
çox zənginləşir. Siyasi və əxlaqi şüurun qarşılıqlı münasi bə tinin xarakteri də 
tarixən müəyyən dəyişikliyə məruz qalmışdır.
Siyasi şüuru, adətən əxlaqi, şüur istiqamətləndirir. Əxlaqi şüurun əsas anla­
yışları xeyir və şər olduğu halda, siyasi şüurun əsas anlayışı hakimiyyətdir. 
Sonuncuya güc tətbiqetmə, məcbur etmə, hədələmə, azadlıqdan məhrumetmə 
və s. aid olduğu halda, əxlaqi şüur zor işlətməyə nadir hallarda, şərin məhv 
edilməsinin başqa yolu olmadıqda müraciət edir.
Hər hansı bir cəmiyyətdə əxlaqi şüurla siyasi şüurun qarşılıqlı münasibəti 
zəruridir. On la rın hər ikisi insanların müxtəlif mənəvi tələbatlarına cavab verər­
ək, cəmiyyətin sabitliyini özünə məxsus şəkildə qoruyur.
Hüquq və əxlaq. Hüquq ictimai şüur formaları içərisində əxlaqla daha sıx 
bağlıdır. Çünki hər ikisi insanların cəmiyyətdə davranışını tənzimləyən müəy­
yən qaydalar və normalarla əlaqə dardır. Hər ikisi tarixi xarakter daşıyır, hakim 
54
sinfə xidmət edir, həmin sinfə məxsus norma və qaydaları qoruyur. Hər iki 
halda bu normalar hər bir vətəndaşa aid olur.
Hüquqa nisbətən əxlaqın tarixi daha qədimdir. Əgər əxlaq cəmiyyətin 
təşəkkül tapdığı ilk dövrlərdən yaranıbsa, bəşəriyyət mövcud olduqca yaşaya­
caqsa, hüququn xeyli sonra – siniflər mey dana gəldikdə yaranması diqqəti cəlb 
edir. Hüququn yaranması dövlətin yaranması ilə əla qədardır. Hüquq – dövlətin 
başlıca tərkib hissəsidir. Onun meydana gəlməsi şüurlu xarakter daşıyaraq 
dövlət tərəfindən əsaslandırılır. Məhz dövlətin yaranması ilə qan düşmənçiliyi, 
insanın qurban verilməsi kimi adətlərə son qoyuldu, müxtəlif cinslər arasındakı 
münasibətlər nizama salındı. Dövlət, həmçinin, şər qüvvələrin tərksilah edil­
məsi, vətəndaşların cinayətkarlardan qo runması, qarşıdurma, toqquşma və s. 
halların aradan qaldırılması, o cümlədən mənəvi dəyərlərin həyata keçirilməsi 
işində də müstəsna rol oynayır. Ayrı­ayrı imkanlı şəxslər 10, 20, ən çox isə 100 
adama yardım edə bildiyi halda, məhz dövlət milyonlarla imkansız və kömək­
sizi öz qanadı altına almağa qadir olub, onların hüquq və azadlığını qorumaq 
iqtidarındadır.
Hər bir ictimai­iqtisadi formasiyanın özünəməxsus hüquq və əxlaq norma­
ları olur. Hər bir cəmiyyət borc və vicdan, ədalət və ədalətsizlik haqqında 
ümum bəşəri təsəvvürlərə malikdir. Hüququn əsas kateqoriyaları ədalət, əxla­
qınkı – xeyirdir. Ədalətə nisbətən xeyir kateqoriyasının əhatə dairəsi daha 
genişdir. Bəzi hüquq normalarının əxlaqla qətiyyən əlaqəsi olmur. Əxlaq nor­
malarının da hamısı hüquq qaydalarında öz əksini tapmaya bilər. Hüquq qayda­
ları, adətən, ümumi olduğu halda, əxlaq qaydaları fərdi də ola bilər. Çünki heç 
bir hüquq məcəlləsi insan hərəkət lərinin rəngarəngliyini əvvəlcədən nəzərə ala 
bilməz. Əxlaq normaları ayrı­ayrı insanlar və ya kollektiv qarşısında qoyulan 
konkret tələblərdir ki, onların yerinə yetirilməsi hər bir kəsin vic danından asılı 
olub, ictimai rəyə söykənir. Hüquq normaları isə dövlət orqanlarının nəzarəti 
altın da olur və onların pozulması hüquq qaydaları ilə nəzərdə tutulmuş sanksi­
yalarla müəyyənləşir. Hüquq normaları, adətən, yazılı şəkildə mövcud olduğu 
halda, əxlaq normaları şifahi mövcud olub, xalqın şüurunda yaşayır və ictimai 
rəy tərəfindən tənzim edilərək könüllü xarakter daşıyır. Hüquq qaydalarına 
əməl edilməsi, lazım gəldikdə xüsusi qanunçuluq aparatının köməyi ilə səla­
hiyyətli şəxslər tərəfindən həyata keçirilən güc vasitələri ilə (inzibati, cinayət 
və iqtisadi sank siyalarla) təmin edilir.
Hüquq və əxlaqın münasibəti keçmişdə və indi mövcud olan etik nəzəriy­
yələrin ayrılmaz hissəsi olaraq qalır. Sokrat, Platon, Aristotel hüququn ideolo­
giyası barədə fikir söyləyərək, etikanı qanunçuluqla bağlamağa çalışırdılar.
Elm və əxlaq. Elm və əxlaq ilk baxışdan ictimai şüurun müxtəlif formaları 
olsa da, onlar müəyyən mənada bir­birini tamamlayır. Elmin nəzəri təfəkkürə 
55
əsaslanmasına, əxlaqın isə gün dəlik ailə­məişət problemləri ilə əlaqədar olma­
sına baxmayaraq, onlar bir­biri ilə qarşılıqlı əlaqə dədirlər. Alimin öz fəaliyyə­
tində əxlaq prinsiplərini rəhbər tutması əxlaqın elmə, əxlaq prinsip lərinin elmi 
cəhətdən əsaslandırılması imkanı isə elmin əxlaqa göstərdiyi müsbət təsirlə 
bağlıdır. Çünki bəzi elmi kəşflər bəşəriyyətin xeyrinə deyil, ziyanına xidmət 
edə bilər. Alim insanların sağlamlığına və psixikasına mənfi təsir edəcək və ya 
kütləvi işsizliyə səbəb olacaq vasitələrdən istifadə etməzdən əvvəl bəşəriyyət 
qarşısındakı vətəndaşlıq borcunu, əxlaqi cavabdehliyini unut mamalıdır.
İncəsənət və əxlaq. İncəsənət və əxlaq ictimai şüurun digər formalarına 
nisbətən bir­birinə daha yaxındır. Həm incəsənət, həm də əxlaqın əsasını etiklik 
və estetikliyin vəhdəti təşkil edir. Əxlaq və incəsənətin qarşılıqlı əlaqəsi gözəl­
lik və xeyirxahlıq ideyalarının birliyi ilə də bağlıdır. Bu həm əxlaq, həm də 
incəsənətdə müəyyən etik və estetik idealın formalaşmasına gətirib çıxarır. Hər 
iki ictimai şüur forması insanın mənəvi simasının formalaşmasına xidmət edir. 
İn cəsənət həyatı hərtərəfli əks etdirə bildiyi halda, əxlaq onun yalnız bir tərəfini 
– mənəvi müna sibətləri əks etdirir.
Əxlaqi problemlər incəsənətdə mühüm yer tutur. Buna görə də həyat 
hadisələrini in cəsənət əxlaqa nisbətən daha geniş işıqlandıra bilir. Etikadakı 
xeyir və şər problemləri incə sənətdə bədii şəkildə həll edilərək, gözəllik və 
eybəcərlik kimi qiymətləndirilir. Həyatdakı əxlaqi – etik problemlər, məsələn, 
xeyirlə­şərin mübarizəsi, borc, xoşbəxtlik, məhəbbət və s. incəsə nətdə bədii 
vasitələrlə, bədii formada, estetik cəhətdən həll edilir. İncəsənət cəmiyyətin 
mənəvi idealının təbliğatçısına çevrilir. Əxlaqi normalar incəsənətə, sadəcə ola­
raq, köçürülmür, onlar əvvəlcə sənətkarın fikir süzgəcindən keçir. İncəsənət hər 
hansı bir hadisəyə həm əxlaqi (xeyir və ya şər), həm də estetik qiymət verərək 
(gözəllik, ülvilik, rəzillik) onları birləşdirir. İncəsənətdə mənəvi gözəlliyin 
təsviri – bədii yaradıcılığın əsas vəzifəsidir. Xeyirxahlığa xidmət edən incə­
sənət eyni zamanda gözəldir. Bu çox vaxt təkcə xeyirin təsdiqi kimi deyil, həm 
də şərin inkarı kimi verilir. Sənətkar eybəcərliyi və şəri fiziki cəhətdən məhv 
edə bilməsə də, onları mənən yox edir. İncəsənət şəri inkar etməklə, insanda 
ona qarşı müəyyən estetik münasibət yaradır.
Həm əxlaqın, həm də incəsənətin ümumi funksiyası olan tərbiyəvi funksiya 
əxlaqda əsas, incəsənətdə köməkçidir. Əxlaq tərbiyəsində çox vaxt incəsənət 
daha təsirli rol oynayır. Lakin incəsənətin tərbiyəvi funksiyaya malik olması 
onun əxlaqı əvəz edə bilməsi demək deyil. Bəzi sənət əsərləri əxlaqa hətta mənfi 
təsir də göstərə bilər. İncəsənətin tərbiyəvi funksiyası yalnız əxlaq tərbiyəsin­
dən ibarət deyil. Bura tərbiyənin digər növləri də aid ola bilər. Məsələn, əmək 
tərbiyəsi, vətənpərvərlik tərbiyəsi, fiziki tərbiyə (xoreoqrafiya sənətində, rəqsdə 
və s.), estetik tərbiyə (peyzaj, natürmort və s. janrların vasitəsilə) və s.
56
Din və əxlaq. Din əxlaqdan sonra yaranan ictimai şüur formasıdır. Müxtəlif 
adət və ənənələr, əxlaq qaydaları (primitiv şəkildə də olsa) dindən xeyli əvvəl 
mövcud idi və insanlar bu na riayət edirdi.
Dünya dinlərindən hər biri öz inkişafında müəyyən iqtisadi, sosial amillərlə 
yanaşı, əxlaqa da dəfələrlə müraciət ediblər. Bütün dini sistemlərdə əxlaq 
prinsipləri, norma və qaydaları haqqında kifayət qədər informasiya var. Din heç 
də yarandığı gündən cəmiyyətin əxlaqi funksiyalarının daşıyıcısı olmamışdır. 
Məsələn, qədim misirlilərin, babillilərin və yunanların dini ilk vaxtlar əxlaq 
məsələləri ilə bağlı deyildi. Din cəmiyyətin hakim əxlaq nəzəriyyələ rinin daşı­
yıcısı olaraq ibtidai icma quruluşunun sonunda tədricən əxlaqın məzmununa 
qatıldı və ona güclü təsir göstərməyə başladı. Artıq əxlaq qaydaları insanların 
dini təsəvvürlərindən asılı oldu ki, bu da kahinlər və rəhbərlərin şəxsi maraqla­
rına xidmət edirdi.
Dinə yalnız inam sistemi kimi deyil, həmçinin mədəniyyət, dünyagörüş, 
əxlaq və hüquq kimi də yanaşmaq lazımdır. Bütün dini abidələr insanların 
həyatını, əxlaqını, məişətini, adət və ənənələrini əks etdirir. Belə dini kitablar 
tarix və mədəniyyət abidələridir.
Ən möhtəşəm və son din olan İslam və onun müqəddəs kitabı “Qurani Kərim” 
bütün bəşəriyyətə Allah tərəfindən göndərilən və vacib buyurulan əvəzedilməz 
nemətdir. “Qurani Kərim” dini abidə olmaqla yanaşı, həm də insanların ictimai 
həyatının bütün sahələrini əhatə edərək istənilən məsələ və problemlərin həlli 
yollarını göstərir. Burada müxtəlif elmi (elmin bü tün sahə lərinə – astronomiya, 
okeanologiya, embriologiya, coğrafiya, fizika, kimya, sosiologiya, etika, biolo­
giya, hüquq, tarix və sairə aid), tərbiyəvi və digər məsələlər işıqlandırılıb. 
Bütün bunları ilk dəfədən anlamaq asan olmadığından, İslam dini insanların ilk 
növbədə elmli olması zərurətini yaradır. “Qurani Kərim”də dini tərbiyə ilə 
yanaşı, insanların hüquq və əxlaq tərbiyəsi də ön plana çəkilərək, konkret vəziy­
yətlərdə necə hərəkət etməyin lazım olması məsləhət və ya zəruriyyət kimi 
göstərilir. Bu baxımdan “Quran” bütün dövrlər, bütün xalqlar və millətlər üçün 
dəyişilməz qalan əxlaq kodeksidir. Bu gün olduqca dəbdə olan gender prob­
leminə, ümumiyyətlə qadının həm cəmiyyətdə, həm ailədə mövqeyinə hələ VII 
əsrdə “Quran”da münasibət bildirilmiş və bütün məsələlərdə qadının mənafeyi 
üstün tutulmuşdur. Vərəsəlik, övladgö türmə və s. kimi hüquqi problemlər, insa­
nın həyat yoldaşına, valideynlərinə, övladlarına, qonaqlara, dövlət başçı sına və 
digər insanlara olan münasibəti, hətta geyimi, yerişi ilə əlaqədar bəzi əxlaqi 
problemlər islami dəyərlərin üstünlüklərini nümayiş etdirir.
57
9. Əxlaq və şüur
Müasir tədqiqatçıların çoxu əxlaqda iki, nisbətən müstəqil sahə olduğunu 
söyləyir:
1) əxlaqi şüur;
2) əxlaqi fəaliyyət (praktika və ya təcrübə).
Bəziləri əxlaqda 3­cü elementi də ayırır ki, bu da əxlaqi münasibətlərdir. 
Lakin əxlaqi münasibətlər əxlaqi fəaliyyətlə (praktika ilə) əlaqədar olduğu 
üçün əksər hallarda hər iki element vəhdətdə nəzərdən keçirilir.
Əxlaqi şüur ictimai şüurun spesifik forması olub, ictimai münasibətləri əks 
etdirən anlayış və təsəvvürlərin məcmusundan ibarətdir. Anlayışlar sistemi hər 
hansı bir təlimin – siyasi, dini, estetik və s. özünəməxsus “dilidir” və bunlarsız 
əsas ideyaları ifadə etmək mümkün deyil. Ən ümumi anlayışlar kateqoriyalar 
adlanır ki, bunların vasitəsilə gerçəklik müxtəlif səviyyələrdə dərk edilir. 
Əxlaqi şüur anlayışlarının spesifikliyi ondan ibarətdir ki, onlar cəmiyyətin və 
şəx siyyətin mənəvi həyatını özünəməxsus şəkildə əks etdirir. Bu anlayışlardan 
hər hansı bir hərə kətin qiymətləndirilməsi zamanı da istifadə olunur. Əxlaqi 
şüurun əsas anlayışlarına xeyir və şər, borc və vicdan, şərəf və ləyaqət, əxlaqi 
hislər, əxlaq normaları, əxlaqi prinsiplər, əxlaqi ideal, əxlaqi qiymətləndirmə və 
s. aiddir. Əxlaqi şüur insan həyatının əhəmiyyətli tərəflərini – insan ların bir­
birinə, cəmiyyətə və bütün dünyaya münasibətlərini əks etdirən norma, adət, 
ənənə, dəb, baxış, ideya, emosiya, hiss və təsəvvürlərdən ibarətdir ki, bunlar da 
xeyir, şər, ədalət, vicdan, ləyaqət və s. anlayışlarla ifadə olunur.
Əxlaqi şüur anlayışının təşəkkülü hələ qədim dövrlərdən başlayır. Etika ilə 
məşğul olan ilk filosoflar – Platon, Aristotel, Epikur və başqaları əxlaqın əsas 
anlayışlarının bir çoxunun, mə sələn, ədalət, xoşbəxtlik, müxtəlif fəzilətlər və 
sairini dərin təhlil etmişlər. Hətta müxtəlif anla yışların təsnifatına, içərilərindən 
ən əsaslarının seçilməsinə də cəhd göstərmişlər. Əsas anlayışın müəyyən 
edilməsinə, digər anlayışların onun üzərində qurulmasına da təşəbbüs edilmiş­
dir. Bu istiqamətdə hərə öz variantını qurmağa çalışsa da, antik etikanın əsas 
anlayışı xoşbəxtlik sayılırdı. Həzz (zövq almaq) də bu qəbildən idi. Epikur 
hesab edirdi ki, bütün fəzilətlər öz təbiətinə görə gözəl həyatla əlaqədardır, 
həzz isə həyatın bizə verdiyi ilk və fitri xoşbəxtlikdir. Sonralar İ.Kant əsas anla­
yış kimi borcu diqqət mərkəzinə qoydu və onun vasitəsilə digər anlayışları 
müəyyən etməyə çalışırdı.
Antik etikanın diqqət mərkəzində, həmçinin əxlaqi şüurun əsas anlayışların­
dan olan şəx siyyətin mənəvi keyfiyyətləri dururdu ki, bunlar da “fəzilət” və 
“qəbahət” adlanır. “Fəzilət” dedikdə müsbət əxlaqi keyfiyyətlər – əməksevər­
lik, təvazökarlıq, nəzakət, xeyirxahlıq, səmimi lik, vicdan, düzlük, cəsarət, mərd­
lik, öz səhvini etiraf etmək, başqasının halına yanmaq və s., “qəbahət” dedikdə 
58
isə mənfi əxlaqi keyfiyyətlər – xainlik, yalançılıq, yaltaqlıq, namərdlik, paxıl­
lıq, vəfasızlıq, kobudluq, qorxaqlıq, cəsarətsizlik, ikiüzlülük, riyakarlıq, şöhrət­
pə rəstlik və s. nəzərdə tutulur. “Xalis” əxlaqi və ya qeyri­əxlaqi mənəvi 
keyfiyyətlər olmur. Yalnız ictimai qiymətləndirmə, mənəvi keyfiyyətləri əxlaqi 
və ya qeyri­əxlaqi, “fəzilət” və ya “qəbahət” kimi müəyyən edə bilər.
Əxlaqi şüur fərdi və ictimai olur. Fərdi əxlaqi şüur insanın daxili aləmi ilə 
əlaqədardır. Hələ antik dövrdə insanın daxili aləmini 3 hissəyə bölürdülər: ağıl­
lı, hissiyyatlı, iradəli. Bununla əlaqədar, fərdi əxlaqi şüurun 3 komponenti var: 
1) ağıl; 2) hiss; 3) iradə.
Ağıl – fərdi əxlaqi şüurun rasional tərəfi olub, xeyir, şər, borc, vicdan, ali 
sərvətlər haqqında təsəvvürlər, ideya və ya anlayışlardır. İnsanın mənəvi həya­
tında ağılın mühüm rol oynadığını hələ Sokrat və Platon da qeyd edirdilər.
Hiss insanın həyatında mühüm rol oynayır. Psixologiya elmi bütün psixi 
hadisələri 3 qrupa bölür: 1) psixi proseslər (dar mənada, çünki bütün psixi 
hadisələr həmçinin prosessual xa rakter daşıdığı üçün həm də “proses” adlandı­
rıla bilər ki, bu da geniş mənada başa düşülür); 2) psixi hallar; 3) psixi xassələr 
və ya keyfiyyətlər.
Psixi proseslər adlanan birinci qrupa iradi proseslər, emosional proseslər və 
idrak pro sesləri aid olunur. Bunlar digər psixi hadisələrdən fərqli olaraq, sırf 
prosessual xarakter daşıdığı üçün bu qrup məhz belə də adlanır. O cümlədən 
idrak prosesləri də 2 yerə bölünür: hissi idrak və məntiqi idrak. Hissi idrak 
proseslərinə həm insanlara, həm də heyvanlara xas olan duyğular (görmə, 
eşitmə, dadbilmə, qoxubilmə, lamisə), qavrayış, diqqət, hafizə, təsəvvür; mən­
tiqi idrak proseslərinə isə yalnız insana məxsus olan nitq, təfəkkür və təxəyyül 
prosesləri aiddir.
Psixi hallar adlanan ikinci qrupa hislər, emosiyalar, affektlər, stress, şok, 
depressiya və s. aiddir ki, bunlar birinci qrupdakı proseslərdən fərqli olaraq, 
daha uzunmüddətlidir. Əgər birinci qrupdakı proseslər bir neçə an, saniyə, 
dəqiqə və ya saat davam edirsə, ikinci qrupdakı proseslər bir neçə gün, hətta bir 
neçə ay davam edə bilər.
Psixi keyfiyyətlər adlanan üçüncü qrupa tələbatlar, maraqlar, xarakter, tempe­
rament, zövq, ideal, qabiliyyətlər, dünyagörüş və s. aiddir ki, bunlar həm də insa­
nın fərdi psixoloji keyfiyyətləri adlanır və daha uzunmüddətli proseslər sayılır.
Göründüyü kimi, hiss və emosiyalar 2­ci qrupa daxildir. İnsan hisləri müx­
təlifdir: aclıq, susuzluq, yuxusuzluq, sevinc, kədər, məhəbbət, nifrət, qısqanc­
lıq, təəssüf, peşmançılıq, qəzəb, fərəh, utancaqlıq və s. Hislərin bir qismi maddi 
tələbatla əlaqədar olub, heyvanlara da xasdır. Lakin maddi tələbatla bağlı olma­
yan hislərdə heyvanlara aid ola bilər. Məsələn, şadlıq, mə həbbət, qəzəb və s. 
Yalnız insanlara məxsus olan ali hislər də mövcuddur ki, bunlara da zehni, este­
tik və əxlaqi hislər aiddir.
59
Əxlaqi hislər cəmiyyətdəki əxlaq normalarına bəslənən subyektiv müna­
sibətdir. Əxlaqi hislərin obyekti adamlar, qruplar, münasibətlər, adamların 
hərəkət və rəftarı, ictimai həyatın qanunları və sairdir. Bəzən həyatda vaxt və 
ya informasiya qıtlığı üzündən elə situasiyalar yaranır ki, burada tək ağıl 
kifayət etmir, çünki insan hadisələri ildırım sürəti ilə qiymətləndirməli olur. 
Bu zaman məhz əxlaqi hislər ağlın köməyinə gəlir. Vicdan hissi, borc hissi, 
ədalət hissi və s. bu qəbildəndir. Onlar mənəvi təcrübəyə əsaslanaraq ağılın 
görə bilmədiyi hərəkətləri və situasiyaları “tuta bilir”. İnsanın gündəlik 
rəftarında və şüurunda, eləcə də motivasiyasında müsbət (səmi milik, rəhm­
lilik, dərdə şərik olma, xeyirxahlıq, dostluq, rəğbət, yoldaşlıq, məsuliyyət və 
s.) və mənfi (fər diy yətçilik, bədxahlıq, düşmənçilik, paxıllıq, ikiüzlülük, şöh­
rətpərəstlik, başqasının dərdinə sevinmək və s.) əxlaqi hislər böyük rol oyna­
yır. Müsbət əxlaqi hislər mövcud cəmiy yətin birgəyaşayış qaydalarına uyğun, 
müəyyən davranış normalarına müvafiq hərəkət etməyə xidmət edir. İnsanda 
olan utancaqlıq, vicdan, məhəbbət və s. hislər də xeyirxah əməllərin əsas 
törədicisidir. Mənfi əxlaqi hislər insanı mövcud əxlaq normalarına uyğun 
hərəkət etməməyə, öz məna feyini cəmiyyətin mənafeyindən üstün tutmağa 
vadar edir. Bəzən insan məhz nifrət, acıq, qibtə, qısqanclıq, özünəvurğunluq, 
şöhrətpərəstlik hisləri ucbatından zərərli hərəkətlər törədir. Öz hərəkətlərinin 
ictimai əxlaqa uyğun gəlmə diyini dərk edərək iztirab keçirən zaman insanda 
təəssüf, peşmançılıq, utancaqlıq, xəcalət və s. kimi əxlaqi hislər yaranır. 
Deməli, əxlaqi hislər mövcud cəmiyyətin rəftar və əxlaq normalarına insanın 
bəslədiyi mənfi və ya müsbət müna sibətin əks etdirilməsidir. Müxtəlif həyat 
şəraitində yaşayan insanların əxlaqi hisləri də məzmun etibarilə bir­birindən 
fərqlənir. Buna görə də hər bir tarixi dövrdə insan hislərinin tərbiyə edil­
məsinin məqsəd və istiqaməti dəyişir, yeni forma və məzmun kəsb edir. Ağıl 
və hislərin har moniyası daha effektli olub, insanın məsləkini təşkil edir. Bun­
lar isə heç də həmişə real laşmır.
İradə – əxlaqi şüurun üçüncü elementi və ya komponenti olub, qətiyyət, 
dözüm, mərdlik, müstəqillik, təkidlilik, konkret işlərə hazırolma, özünüida­
rəetmə ilə üzə çıxır. İradə insan fəal lığının xüsusi forması olub, mürəkkəb 
psixi prosesdir. Onun 2 əsas funksiyası var: 1) təhriketmə və 2) ləngitmə. 
Birincidə insan öz arzu və tələbatlarından imtina edərək, daha vacib olanı 
seçir (məsələn, özü istirahət etmək əvəzinə, xəstəyə baş çəkməyə gedir). 
İkincidə insan öz dünyagö rüşünə, əqidə və ideallarına uyğun gəlməyən işləri 
görməkdən şüurlu surətdə imtina edir. Məhz bu xüsusiyyətlər iradəni motiv­
dən fərqləndirir.
İctimai əxlaqi şüur fərdi əxlaqi şüurla qarşılıqlı əlaqədə formalaşır ki, bunun 
da daşıyıcısı bütün cəmiyyətdir. İctimai əxlaqi şüurun strukturuna gündəlik 
əxlaqi şüur və nəzəri əxlaqi şüur aid edilir.
60
Gündəlik əxlaqi şüur hələ ibtidai icma dövründə kortəbii şəkildə yaranaraq 
müxtəlif əxlaq problemləri, onların qiymətləndirilməsi, əxlaqi hislərlə əlaqədar 
gündəlik mülahizələri ifadə edir. Bu anlayışlar, adətən, ziddiyyətli və anlaşıl­
maz olur. Gündəlik əxlaqi şüur nəzəri əxlaqi şüur la sıx əlaqədardır. Onların 
arasında “Çin səddi” çəkmək düzgün deyil.
Nəzəri əxlaqi şüur əqli əməyin fiziki əməkdən ayrılması, peşələrin yaran­
ması və bu peşə sahiblərinin – filosofların, müəllimlərin, din xadimlərinin, 
drama turqların və başqalarının gənc lərin təlim­tərbiyəsi ilə məşğul olması, 
mənəvi həyatın müxtəlif problemlərini nəzərdən keçir məsi ilə əlaqədardır ki, 
burada da əsas rolu əxlaq fəlsəfəsi olan etika oynayır. O daha məqsəd yönlü 
şəkildə formalaşır və əsasən, insan varlığının mərkəzinə, həyat, əhəmiyyətli 
məsələlərə doğru tuşlanaraq ardıcıllığı, rasionallığı, sistemliliyi, aydınlığı ilə 
xarakterizə edilir.
İnsanın mənəvi həyatında inam və hislər daha çox iştirak etdiyindən, məhz 
onlar əxlaqi şüurun bütün səviyyələrinə nüfuz edirlər. Bəzi müəlliflər əxlaqi 
şüurun 2 səviyyəsini ön plana çəkir: 
1) hissi­emosional; 
2) rasional.
Əxlaqi şüurun hissi­emosional səviyyəsi əxlaqi hiss və həyəcanların 
məcmusundan ibarətdir. Hislərin ümumpsixoloji təsnifatına görə zehni və este­
tik hislər kimi ali hislərə aid olan əxlaqi hislər, şəxsiyyətin mənəvi tələbatları 
və maraqları ilə bağlıdır. Əxlaqi hislər insanların düzgün addım atmasına və 
düzgün hərəkət etməsinə kömək edir. Bu hislər hərəkətin motivi olduğu üçün 
əxlaqi əhəmiyyətə malik olur. Onlar, adətən, müxtəlif emosional vəziy yətlərdə 
yarana bilən borc və vicdan hislərindən ibarətdir. Belə vəziyyətlər utancaqlıq, 
peşmançılıq, vicdan əzabı və s. ilə əlaqədardır. Şəxsi ləyaqət və şərəf hissi də 
bu qəbildəndir. Lakin əxlaqi hislər bununla bitmir. İnsanın hər hansı bir hissi 
əxlaqi əhəmiyyətə malik ola bilər, belə ki, o, əməl xarakteri daşıyan hərəkətdən 
törəyir. Məsələn, hər bir insana xas olan qorxu hissi təbii hiss olub, əsasən 
özünümüdafiə instinkti ilə bağlı olduğu üçün heç bir əxlaqi əhəmiyyətə malik 
deyil. Lakin müxtəlif situasiyalarda o həm qorxaqlıq kimi, həm də qorxunu dəf 
etməyə yönəlmiş cəsarət, igidlik, şücaət və s. kimi üzə çıxır. Bunu digər hislərə 
də aid etmək olar: mə həbbət, nifrət, sevinc, heyfsilənmək, məğrurluq və s. Bu 
əxlaqi hislər şəxsiyyətin, kollektivin, qrupun spesifik reaksiyasıdır ki, bunlar da 
insanla insan və ya insanla cəmiyyət arasında baş verir.
Şüur, əxlaqi hislər və emosiyalar gerçəkliyi əksetdirmənin və hərəkətin 
motivinin ayrı­ayrı tərəfləri olsa da, bir­biri ilə qarşılıqlı əlaqədədirlər. Əxlaqi 
şüuru yalnız qaydalardan ibarət olan insan, real həyatla, insanın hiss və iztirab­
ları ilə qarşılaşdıqda, ətrafdakılar üçün, adətən, qu ru, aciz, sxematik təsir bağış­
layır. O, insanlara qarşı laqeyddir, sevməyə və nifrət etməyə layiq deyil, onun 
61
“normaları” insan qəlbinin dərin qatlarına nüfuz edə bilmir. Emosiya və hislər 
insa nın mənəvi həyatını daha dolğun edir, əxlaqi şüura sabitlik və aydınlıq 
gətirir, hərəkətin qəbul edilib­edilmədiyini, qənaətbəxş olub­olmadığını, alqışa 
və ya məzəmmətə səbəb olduğunu düz gün müəyyən etməklə əlaqədar əxlaqi 
şüurun qiymətləndirmə bacarığını gücləndirir, hadisələrə olan reaksiyasını 
tamamlayır.
Əxlaqi şüurun rasional səviyyəsi normativ­dəyər məzmunlu xüsusi tip anla­
yışlardan ibarət dir ki, bunlara əxlaq normaları, mənəvi prinsip və ideallar, düz­
gün olan və olmayanlar haqqında ideyalar, əxlaqi qiymətləndirmə aiddir. Şüu­
run digər formalarında olduğu kimi, əxlaqi şüurda da emosional tərəflə rasional 
tərəf bir­biri ilə qovuşur, hissi təcrübə ilə idrak (ağıl) birləşir. İ.Kant yazırdı ki, 
ağıl hissi təcrübəsiz boşdur, hissi təcrübə isə ağılsız kordur. Ağıl hislərə 
müəyyən ictimai istiqamət verir, şüur isə emosional hislərin intellektual əsası 
kimi çıxış edir.
Əxlaq normaları insanların hərəkətlərini müəyyənləşdirir, istiqamətləndirir, 
nəyi etmək olar, nəyi yox, hansı şəraitdə nə cür hərəkət etmək lazımdır və s. 
kimi suallarda onlara yardımçı olur, davranış qaydalarının çərçivəsini, standart­
larını bildirir. Əxlaq normaları mənəvi və praktik tərəflərin vəhdətindən 
ibarətdir. Onlar əxlaqi şüurun özəyidir. Əxlaq normaları yalnız davranış qayda­
ları qarşısında tələblər qoymur, həm də cəmiyyətin buna münasibətini ifadə 
edir, onları qiymətləndirir. Əxlaq normaları eyni zamanda həm tələb, həm də 
qiymətləndirmədir. Bunlara norma­tələblər, norma­qiymətləndirmə deyilir. 
Bun dan başqa, hər hansı davranış xəttini müəy yən edən norma­məqsədlər və 
hərəkəti məhdudlaşdıran və ya qadağan edən norma­çərçivələr də mövcuddur. 
Bunlar vasitəsilə cəmiyyət şər əməlləri mühakimə edir, xeyir əməllərə bəraət 
qazan dırır. Beləliklə, əxlaq normaları sonuncuların (xeyrin) katalizatoru kimi 
çıxış edir.
Əxlaqi şüurun tərkib hissəsi olan adət və ənənələr insanların məişətinə 
möhkəm daxil olaraq davranış qaydalarının sabit tərəfi kimi çıxış edir. Onların 
formalaşması böyük insan birliklərinin iştirakı ilə illərlə, hətta on illərlə davam 
edir. Bu zaman insanların tələbatı və ictimai rəy nəzərə alınır. “Ənənə” anlayışı 
“adət” anlayışından daha genişdir. Ənənəyə bir neçə adət daxil ola bilər, 
məsələn, qonaqpərvərlik, toy adətləri və s. Hərbi, vətənpərvərlik, inqilabi, 
mədəni, məişət, milli, beynəlmiləl və s. ənənələr də mövcuddur. Bir çox 
ənənələr minilliklərin sı nağından keçib. Öz dövrünü yaşamış, mürtəce xarakter 
almış adət­ənənələrlə cəmiyyət heyf silən mədən vidalaşır, insanların xeyrinə 
olan adətlərin isə qoruyucusuna çevrilir.
Əxlaq prinsipləri əxlaqi şüurun daha mürəkkəb forması olub, ayrıca əxlaq 
normalarında konkretləşir. Əxlaqi norma və prinsiplərin məcmusu əxlaq 
kodeksini yaradır. Bütün dini kitablar (əlbəttə, orijinal variantları), ən başlıcası 
62
isə Quran özünəməxsus əxlaq kodeksidir. Əxlaq prin sipləri əxlaqi tələblərin 
ümumiləşmiş ifadəsidir.
Mənəvi ideal əxlaqi şüurun daha geniş, ümumiləşmiş formasıdır. O, bəşər 
tarixinin nis bə tən sonrakı pillələrində yaranıb. İbtidai və quldarlıq cəmiyyət­
lərində o hələ inkişaf etməmişdi. Əgər əxlaq normaları bugünkü davranış qay­
dalarını tələbata uyğun ifadə edirsə, mənəvi ideal əxlaqi tələbləri mümkün 
qədər mütləqləşdirərək, gələcəyə tuşlanır. Mənəvi ideal – əxlaqi qiy mət­
ləndirmə, prinsip və normaların sintezidir.
Əxlaqi qiymətləndirmə – əxlaqi şüurun mühüm elementi olub, insanların 
hadisələr, şəx siyyətlər, adətlər, davranış qaydalarının mənəvi dəyəri haqqındakı 
təsəvvürləridir. Burada sub yektin qiymətləndirilən obyektə rəğbəti və ya 
tənqidi ifadə olunur. Subyekt – ayrıca insan, insan birliyi, yəni kollektiv, sinif, 
cəmiyyət; obyekt isə fərdin əməllərindən tutmuş, qlobal ictimai­siyasi hadisə­
lərə və ya tarixi dövrlərədək olan daha geniş anlayışdır. Qiymətləndirməyə aid 
olan mühakimələrə “bu yaxşı işdir”, “bu ədalətli deyil”, “layiqli hərəkətdir”, 
“ləyaqətli insandır” və s. daxildir.
Beləliklə, əxlaqi şüurun çoxşaxəli olduğunun şahidi olduq.
10. Əxlaqi fəaliyyət
Əxlaq da ictimai şüurun digər formaları – siyasət, hüquq, elm, din və s. 
kimi yalnız şüur formasında deyil, həm də insanın davranışının, praktik 
fəaliyyətinin bir növü kimi mövcuddur.
İnsanın hər hansı fəaliyyəti onun tələbatları və maraqları ilə çox bağlıdır. 
Etika və psixo logiya mütəxəssislərinin çoxu bu fikirdədirlər ki, insanın bütün 
motivlərinin əsasını onların şüurlu tələbat və maraqları təşkil edir. Məsələn, 
estetik fəaliyyətin əsasında estetik tələbat və maraqlar durur. Estetik şüur anla­
yışına insanın estetik tələbatları, estetik maraqları, estetik zöv qü, estetik idealı, 
estetik hisləri, bədii emosiyaları, bədii qabiliyyətləri, bədii təfəkkürü, bədii 
təxəyyülü daxildir və onun zəminində həyata keçir. O cümlədən əxlaqi fəaliy­
yəti əxlaqi şüur reallaşdırır. (Doğrudur, bəzən insan hər hansı bir işi istəmədən, 
məcburən və ya kiməsə xoş gəl məkdən ötrü görür, ya da öz borcunu, vəzifəsini 
yerinə yetirir.)
Tələbat və maraqlarla yanaşı, insanın əxlaqi fəaliyyətinə əxlaqi hislər, xüsu­
sən, utancaqlıq, məhəbbət və s. təsir göstərir. Bunlar çox vaxt xeyirxah işlərin 
əsas səbəbi olur. Bədxah işlər paxıllıq, düşmənçilik, kinlilik, qısqanclıq, eqo­
izm, şöhrətpərəstlik və s. hislər nəticəsində yara nır. Beləliklə, estetik fəaliyyət­
dən fərqli olaraq, əxlaqi fəaliyyət yalnız müsbət deyil, həm də mənfi ola bilər.
Əsasən insanların gündəlik həyatında və rəftarında reallaşan əxlaqi fəaliy­
yətin “hüceyrəsi”, “kərpici”, “hissəciyi” hərəkətdir. Fəaliyyət məhz hərəkət­
63
lərin məkan­zaman ardıcıllığı nəticə sin də yaranır. Hərəkətlər iki cür olur: 
1) əməliyyat xarakterli; 2) əməl xarakterli. Əməliyyat xarakterli hərəkətlərdə 
digər tərəfin münasibəti tələb olunmur. Məsələn, “o, ağacdan alma dərdi” 
cümləsi əxlaqi keyfiyyətlərdən bəhs etmir. “O, özgənin ağacından alma dərdi” 
deyi lərsə, söhbət oğur luqdan gedər ki, bu da mühakiməyə səbəb olan 
hərəkətdir. Artıq diqqət mərkəzində hərə kətin baş verməsi faktı deyil, onun 
əxlaqi tərəfi dayanır. Hərəkət əməliyyatdan əmələ çevrilir. Adətən, əməliyyata 
“neytral” hərəkət, əmələ isə etik hərəkət deyilir. Məsələn, “o, mağazadan çörək 
aldı” neytral hərəkət, yəni əməliyyat, “o, mağazadan xəstə qonşusu üçün çörək 
aldı” isə etik hərəkət, əməldir. Əməliyyat kortəbii, mexaniki, əməl isə şüurlu 
işdir. Məsələn, mağazadan nəsə almaq, ev işləri ilə məşğul olmaq, nəqliyyatdan 
istifadə etmək və s. heç bir əxlaqi məqamla müşayiət edilmədiyi halda, məsu­
liy yətli və ədalətli olmaq, xeyirxahlıq etmək, kiminsə qayğısına qalmaq kor­
təbii surətdə mümkün deyil. İnsan bunları dərk edərək həyata keçirir. Çünki 
fərdi davranış aktı olan əməl – insanın şüurlu surətdə istiqamətlənmiş və sona 
yetən hərəkətidir. Əmə lin qiymətləndirilməsi onu törədənin şəxsiyyətindən çox 
asılıdır, yəni cinsindən, yaşından, icti mai vəziyyətindən, xasiyyətindən və s. 
Məsələn, qadının cinayətkara fiziki zərbə endirməsi, Fitnənin ağır heyvanı qal­
dırması, futbol yarışında qadınlardan ibarət komandanın kişi koman dasına 
qalib gəlməsi, azyaşlı uşağın qonaqpərvərliyi, böyüklərə münasibəti və s. Pis 
adamın yaxşı hərəkət etməsi o dəqiqə gözə görünür və təriflənir, çünki ondan 
bunu heç kəs gözləmirdi. Yaxşı adamın bu hərəkəti etməsi isə heç kəsin 
diqqətini cəlb etmir. Alovun içində yanan uşağı yoldan keçən xilas edirsə, bu, 
qəhrəmanlıq kimi nəzərdən keçirilir, yanğınsöndürənlər xilas edirsə, bu, onların 
vəzifə borcu hesab olunur. Adətən, məşhur adamların adi hərəkətləri şişirdilir, 
pis əməlləri isə ya hiss edilmir, ya bağışlanır. Adi adamlarda isə, əksinə, yaxşı 
əməlləri gözə görünmür, əhəmiyyətsiz qüsurları şişirdilir. Əməlin qiymətlən­
dirilməsində onun yönəldiyi obyekt də mühüm rol oynayır. Məsələn, köməksiz 
adama – uşağa, qocaya, əlilə və s. əl qaldır maq, özünü müdafiə edə bilənə əl 
qaldırmaqdan daha çox günah hesab edilir.
Əməl – insanın konkret hərəkətlərindən ibarət olub, tərifə və ya müha ki­
məyə, müsbət və ya mənfi münasibətə səbəb olan hər hansı ictimai əhəmiyyətli 
hərəkətdir.
Əməl – yalnız hərəkətlə yox, həm də hərəkətsizliklə, sükunətlə, susmaqla, 
passivliklə, laqeydliklə və ya ton, jest, baxış və s. ilə bildirilən münasibətlə də 
ifadə oluna bilər. Məsələn, lazımi məqamda etiraz etmək əvəzinə susmaqla 
müəyyən insanlara müvafiq işə başlamaq üçün razılığını bildirmək, yəni “sus­
maq – razılıq əlamətidir”; iclasda hücuma məruz qalan kolle qasının xeyrinə 
olan faktları açıqlamamaq, laqeydliklə susmaqla nə olacağını gözləmək, 
“nəyimə lazımdır?” – deyə heç nəyə qarışmamaq; nüfuzundan istifadə edərək 
64
hansısa işə razı olmadığını səsinin tonu, hərəkət, baxış və ya jestlə anladıb, 
onunla hesablaşacaqlarını bilə­bilə istədiyi nəticəyə nail olmaq, “gizli səs­
vermə”də kimə səs vermək lazım olduğunu müdirin “üzündən oxumaq” və s. 
Bəzi valideynlər övladını cəzalandırmaq üçün onunla müəyyən müddət danış­
mırlar. Və yaxud iki mübahisə edən şəxsdən biri o birinin söyüşlərini, təh qir­
lərini, sadəcə olaraq, cavabsız buraxır, onun “səviyyəsinə enmir”. Ya da övlad 
ev üçün, valideynləri üçün heç bir iş görmür, bütün günü onlar ilə heç danışmır 
da. Buna görə də “danışmaq gümüşdür, susmaq qızıl” kəlamı özünü nəinki 
doğrultmur, hətta bəzən mənfi nəticə verir.
İnsanların və heyvanların ekologiya, psixologiya, pedaqogika, kriminolo­
giya sahəsindəki fəaliyyətinə bəzən davranış deyilir. Etikada davranış yalnız 
şüurlu fəaliyyətdir ki, bu zaman hərəkətlər azad seçim şəraitində baş verməli 
və əxlaqi keyfiyyətə malik olmalıdır. Əxlaqi dav ranış cəmiyyətdə mənəvi 
iqlimin yaranmasında, əxlaqi sərvətlərin formalaşmasında böyük rol oyna­
yır. Əxlaqi davranış əxlaqi fəaliyyətə nisbətən daha dar məna daşıyır. Əxlaqi 
davranış insanın şüur və iradəsi ilə bağlı olan əxlaqi əməllərin məcmusudur. 
Yəni əməl davranışın vahid elementidir. Hər hansı bir əməlin törənməsi insan­
ların bir­birinə müəyyən münasibəti ilə nəti cələnə bilər. Belə münasibətlər 
çox zaman əxlaqi münasibətlər olur. Əxlaqi münasibətlər arzu və ya xülya 
şəklində mövcud olmayıb, müəyyən fəaliyyətlə əlaqədardır. Kömək, məsləhət, 
toxtaqlıq və s. bu qəbildəndir. Əxlaqi münasibətlərə milli, dini və s. amillər 
də təsir edir ki, bu da bəzi adət və ənənələrə gətirib çıxarır. Məsələn, alman 
dəqiqliyi, Şərq qonaqpərvərliyi və s. Əslində, hər hansı şəxsiyyətlərarası və 
ya ictimai münasibətlər müsbət və ya mənfi əxlaqi keyfiyyətə malik olarsa, bu 
zaman əxlaqi münasibətlər kimi şərh edilə bilər. Məsələn, siyasi münasibətlər 
baxı mından müharibə, müstəsna da olsa, müəyyən şəraitdə zəruri formadır. 
Əxlaqi cəhətdən qiymət ləndirdikdə isə müharibə insanların kütləvi şəkildə 
öldürülməsinə səbəb olduğu üçün əxlaqsız hərəkətdir. Beləliklə, əxlaqi davra­
nış əməllərin, adətlərin, əxlaqi münasibətlərin məcmusudur. Davranışın əxlaqi 
və ya qeyri­əxlaqi (əxlaqsız) ola bilməsini nəzərə alaraq qeyd edirik ki, insa­
nın davranışına qiymət vermək elə də asan deyil. Belə qiymətləndirmə zamanı 
meyar, adətən, o olur ki, insanlara bunun nə kimi xeyri və ya ziyanı var, qəbul 
edilmiş normalara bu nə dərəcədə uyğundur? Bu ziyanı və ya xeyri dərhal 
düzgün qiymətləndirmək, işin nəticələrini əvvəlcədən görə bilmək də həmişə 
mümkün olmur. Bu zaman işin nəyin naminə görüldüyünü də bilmək vacib­
dir. Belə hallarda bəzi amillər nəzərə alınmalıdır. İlk növbədə əməllərin bir­biri 
ilə əlaqədar olan struktur elementlərindən başlamaq lazımdır. Bunlara motiv, 
nəticə, şərait və vasitələr aiddir. İnsanı hər hansı hərəkətə, adətən, bir yox, bir 
neçə motiv təhrik edir. Belə hallarda əsas motiv aşkara çıxarılmalıdır. Eyni 
hərəkətlər motivindən asılı olaraq müxtəlif cür qiymətləndirilə bilər. Məsələn, 
65
ağacların budanması və ya xuliqanlıq məqsədilə kəsilməsi. Bir də görürsən, 
xoş niyyətlə başlanan iş heç də xeyirxah əməllərə gətirib çıxarmır. Nəticədə 
xoş niyyətlərdən bəd əməllər yaranır: “Yaxşılıq etmək istədim, pislik çıxdı”. 
Buna görə də hər hansı bir əməlin nəti cəsini, yəni insanlara nə dərəcədə xeyir 
gətirib­gətirməyəcəyini nəzərə almaq lazımdır. Əməlin baş verdiyi şəraitin də 
əhəmiyyəti böyükdür. Məsələn, imkanlı adamın yardım etməsi ilə im kan sız 
adamın “yox yerdən”, “özündən kəsərək” yardım etməsi arasında böyük fərq 
var. Məhz şərait motivi nəticəyə çevirə bilər. Məqsədə çatmaq üçün istifadə 
olunacaq vasitələrin də olması vacib dir. Məsələn, öz qohumlarına yardım 
etmək üçün dövlət vəsaitindən istifadə edilir; dövlətdə və ya idarədə nizam­
intizam yaratmaq üçün insafsızlığa yol verilir, insanların şərəf və ləyaqəti 
tap da lanır. Bəzən insan dara düşmüş bir adama kömək etmək istəyir, lakin 
bacarmır, çünki ya lazımi maddi vəsaiti yoxdur, ya da həmin konkret sahədə 
lazımi bacarığı, prinsipiallığı, mətinliyi kifayət qədər deyil. Məsələn, tibb 
sahəsindən elementar bilgisi olmayan insan, qəzaya düşənə ilk tibbi yardımı 
lazımi səviyyədə göstərə bilmir və ya ətrafdakıların təsiri altına düşərək düzgün 
olmayan hərəkətlər edir. Məsələn, tələbə imtahan vaxtı qrup yoldaşının ondan 
köçürməsinə şərait yaradır. Belə hadisələr bəzən ikiüzlülüyə də gətirib çıxarır: 
tələbələr özləri “şparqalka”dan köçürməyi, üzürsüz dərs buraxmağı pisləsələr 
də, heç nə dəyişmir. Belə hallar hətta müəllimlərin də başına gəlir. Dərsdə 
şagird və tələbələrə müxtəlif iradlar tutan müəllimlər özləri iclaslarda oturarkən 
və ya təkmilləşmə kurslarında mühazirə dinləyərkən bir­biri ilə söhbət edir və 
hətta partaları da yazırlar.
Bəzən elə hallar da olur ki, hər hansı şəxs ürəkdən bunu istəsə belə, vəzifə 
borcu ilə əla qədar iş başında olduğu üçün xeyirxah işi yerinə yetirə bilmir. 
Məsələn, əsgər gecəyarı çox mühüm bir obyekti qoruyarkən kimsə yaxındakı 
çayda boğulur və köməyə çağırır. Əsgər nə etməlidir? Öz vəzifə borcunu yerinə 
yetirməkdə davam etməli, yoxsa insan həyatını xilas etməyə çalışmalıdır? Hər 
iki halda o, öz borcuna və vicdanına qarşı çıxmış olur. İnsanın bir­birini təkzib 
edən işlər arasında seçim etmək məcburiyyəti qarşısında qalmağına əxlaqi 
konflikt deyilir. Be ləliklə, insanların davranışının düzgün qiymətləndirilməsi 
o qədər də asan məsələ olmadığı üçün burada tələm­tələsikliyə yol verilə bil­
məz. Yenə də, əlbəttə ki, hərəkətin motivi bəlli olmalıdır. Bəzən insanlar heç 
özləri öz əməllərinin əsas motivini düzgün müəyyən edə bilmirlər: “özüm də 
bilmirəm niyə belə etdim?” deyirlər. Əməlin baş verdiyi obyektiv, zahiri (təbii, 
sosial, məsələn, “ictimai fon”) və subyektiv, daxili (məsələn, insanın dünyagö­
rüşünün tipi, psixikasının vəziyyəti, xarakterinin cizgiləri və s.) şərait onu icra 
edənin iradəsindən asılı olmaya da bilər. Çünki əməlin artıq fakta çevrilmiş 
nəticələri daha insanın hökmünə tabe deyil. Hegelin dediyi kimi: “Daş əlindən 
çıxdısa, şeytana məxsus olur”.
66
Fəlsəfə və etika tarixində əməllərin zahiri – obyektiv, yoxsa daxili – sub­
yektiv elementlə rinə daha çox fikir verməklə bağlı, bir­birinə zidd iki fikir 
mövcuddur. Konsekvensial (con sequentia – nəticə sözündən) etikanın, məsə­
lən, evdemonizm, makiavellizm, utilitarizmin nüma yəndələri, əsasən, hərəkətin 
nəticələrinə böyük önəm verir, motivin dəyərini arxa plana çəkirdilər. Bunu 
belə izah edirdilər ki, bəzən xoş niyyətlərdən xoşagəlməz işlər yaranır. Digər 
nəzəriyyənin nümayəndələri hərəkətlərin dəyərini yalnız motivin dəyəri ilə 
ölçürdülər. Kant deyirdi ki, işin məğzi görünən hərəkətlərdə yox, onların görün­
məyən daxili prinsiplərindədir .
Bəzi adamlar müəyyən hərəkətləri vərdiş etdikləri və ya ictimaiyyətə 
xoş gəlmək, təriflən mək üçün edirlər. Məsələn, kimsəsizlərə etdiyi yardımı 
bacardığı qədər reklam edənlər var. Buna yalnız o zaman haqq qazandırmaq 
olar ki, bununla başqalarına nümunə göstərilsin. Və yaxud ayrı­ayrı adamlar 
məscidə dərin dini hisslər, inam xatirinə deyil, vərdiş və ya özünü camaata din­
dar göstərmək üçün gedirlər. Bu, o vaxt belə olur ki, insanın əxlaqi davranışı 
zahiri xarakter daşıyır, xeyir və ədalət törətmək arzusu yox dərəcəsinə enir və 
əxlaqi motivasiyası kifayət qədər olmur. Motivasiya – motivin seçilməsi, dərk 
edilməsi, başqaları və ya özü qarşısında əsaslan dırıl masına deyilir.
İnsan fəaliyyətinin xüsusi növü olan əxlaqi fəaliyyət, əxlaqi niyyətdən yara­
nır, yəni əxlaqi niyyət onun motivi olur. Məsələn, “niyə məhz belə etdin” sua­
lına: “Borcum idi” və ya “Başqa cür etməyə vicdanım yol verməzdi” cavabı 
alınır ki, bu da davranışın xalis əxlaqi motivdən doğduğunu göstərir. Bu, dar 
mənada əxlaqi fəaliyyətdir ki, belə hallara həyatda az­az təsadüf olunur. Doğ­
rudan da, motivi yalnız sırf əxlaqi hisslər, əxlaqi normalar, əxlaqi təsəvvürlər 
olan fəaliyyət – nadir hadisədir. Adətən, insanlar öz davranışlarında əxlaqa 
aid olmayan digər məqsəd ləri, maraqları, meyarları rəhbər tuturlar, yəni onla­
rı fəaliyyətə əxlaqi şüura aid olmayan şüur elementləri də təhrik edir ki, bu da 
geniş mənada əxlaqi fəaliyyətə aiddir. Məsələn, məqsədə uyğunluq (səmərə, 
xeyir götürmə), effektivlik (qoyulan məqsədə daha yaxşı çatmaq baxımın­
dan), siyasi proqramlar, oyunlar və idmandakı müəyyən qaydalar, təlimatlar, 
qəbul edilmiş gözəllik qanunları (dəb baxımından) və s. Beləliklə, əxlaq insa­
nın hər cür fəaliyyətinin və davranışının mühüm tərəfidir. Hansı motivlə sti­
mullaşmasından asılı olmayaraq, insanın bütün şüurlu və azad fəaliyyəti əxlaqi 
xüsusiyyətlərə malik olub, “xeyir”, “şər”, “haqq”, “nahaq” meyarları baxı­
mından qiymətləndirilir. Bura insanın dostlarına, yaxınlarına, ailəsinə, əməyə, 
kollektivə münasibəti; elm, incəsənət, mədəniyyət sahəsində fəaliyyəti; eləcə 
də gündəlik işləri və s. aiddir. Bütün bunlar nəinki insanın cəmiyyətə, həmçinin 
cəmiyyətin insana, insanın təbiətə və özünə qarşı münasibətlərini formalaşdırır.
Şüurun daxili elementi olan niyyətlər əməlin motivi olmaya da bilər. Niyyət 
– hələ baş verməmiş fəaliyyətin obrazı olub, çox vaxt motivlə üst­üstə düşmür. 
67
Məsələn, kimsə iclasda söz almaq niyyətindədirsə, bunun motivləri müxtəlif 
ola bilər: həqiqəti sübut etmək, rəqiblərin cava bını vermək, kütlə qarşısın­
da özünü göstərmək, natiqlik məharətini nümayiş etdirmək, hazır cavab kimi 
şöhrət qazanmaq və s. Niyyət əməldən əvvəl gəldiyi halda, motiv ondan sonra 
da yarana bilər. Bu, törədilmiş əmələ haqq qazandırmaq, onu əsaslandırmaq 
üçün edilə bilər. Məsələn, məhkəmə zamanı aqressiv xarakterli adam kiməsə 
xətər yetirməsini özünü müdafiə etmək, öz şərəf və ləyaqətini qorumaq kimi 
motivləşdirir. Hegelə görə, motiv həmişə daxili və subyektiv, lakin dərk edil­
miş səbəbdir. Əməlin strukturunda insanın şüur və iradəsinə tabe olan yeganə 
element subyektiv xarakter daşıyan motivdir. Ona görə də əməlin və ya dav­
ranışın əxlaqi qiymətləndirilməsi zamanı motivlər və onların əxlaqi keyfiyyəti 
mühüm rol oynayır. Bu zaman biz əvvəlcə törədilmiş əməlin müsbət və ya 
mənfi tərəfi ilə, sonra onu icra edənin şəxsiyyəti ilə maraqlanırıq.
Heyvanlardan, körpə uşaqlardan və ruhi xəstələrdən fərqli olaraq, hər bir 
normal insan öz əməllərinin mahiyyətini, şəxsi motivini, mənəvi (dini, əxlaqi) 
və hüquqi məsuliyyətini dərk etməlidir. Çünki qanunları bilməmək insanı 
məsuliyyətdən azad etmir.
11. Etikanın əsas kateqoriyaları
Hər hansı bir təlimin (estetik, siyasi, dini və s.) öz əsas ideyalarını ifadə 
etməsi üçün müəyyən anlayışlar aparatı, özünəməxsus “dili” olur. “Kateqori­
ya” adlandırılan ən ümumi anla yışlar gerçəkliyin mənəvi mənimsənilməsində 
mühüm rol oynayır. Latınca “mühakimə”, “tərif” mənasını verən “kateqo­
riya” bütün elmlərin anlayışlar sistemini təşkil edir. Hər bir elm öz ob yek­
tini öyrənmək və məzmununu şərh etmək üçün xüsusi sözlərdən istifadə 
edir: riyaziyyat – mənfi və müsbət, fizika – elektron, kimya – molekul və s. 
Əxlaqın müxtəlif tərəflərini və funk siya larını ifadə edən etik kateqoriyalar 
xaraktercə struktur və substansional olur. Struktur kateqoriyalar əxlaqı onun 
komponentlərini təşkil edən daxili əlaqə baxımından, substansional kate­
qoriyalar isə əxlaqı cəmiyyət və şəxsiyyət arasında yaranan münasibətlərin 
məzmununun xüsusiyyətləri baxımından xarakterizə edir. Birincilərə əxlaq 
normaları, prinsipləri; əxlaqi qiymətləndirmə, ideal, baxışlar, hisslər; adətlər, 
hərəkət, davranış, münasibətlər və s.; ikincilərə isə xeyir, şər, borc, vicdan, 
ədalət və s. aiddir. Etikanın nəzəri əsası olan kateqoriyalar cəmiy yətin mənəvi 
həyatının zənginliyini və rəngarəngliyini, əxlaqi münasibətlərin obyektiv qanu­
nauyğunluqlarını əks etdirir.
Etikanın kateqoriyalar sistemi əxlaqın strukturunu müəyyən edən, əxlaqi 
prinsiplərin və əxlaqi şüurun mühüm tərəflərini əks etdirən ən ümumi anlayış­
68
lardır. Əxlaq prinsipləri əsasında inkişaf edən etik kateqoriyalar onlardan asılı 
olaraq insanın mənəvi simasını, əxlaqi sifətlərini, davranış qaydalarını və baş­
qalarına münasibəti müəyyən edərək etikada mərkəzi yer tutur.
Əxlaq kateqoriyaları öz məzmununa görə obyektiv, həyatakeçmə formasına 
görə isə sub yektivdir. Bir tərəfdən, onlar həyata aid olub, onu qiymətləndirənin 
şüurundan asılı olmayaraq mövcuddur; digər tərəfdən, onların subyekt tərəfin­
dən seçimi azaddır, yəni insan ya xeyri, ya şəri seçir; eqoizmi və ya altruiz­
mi üstün tutur. Kateqoriyaların bir qismi əks qütblü, digər qismi isə qarşılıqlı 
şərtləndirilmiş olur. Birincilərə xeyir və şər, ədalət və ədalətsizlik, ikincilərə 
borc və vicdan, şərəf və ləyaqət və s. aiddir. Özünəməxsus xüsusiyyətlərə 
malik olan hər bir etik kate qo riya elmi idrakın müxtəlif pillələrini ifadə edərək, 
şəxsiyyət və cəmiyyət əlaqələrinin müəyyən tərəfini əks etdirir.
Əvvəlki dövrlərin filosofları, adətən, bu kateqoriyalardan hər hansı birini ön 
plana çəkir, digərlərini ona tabe edirdilər. Məsələn, Aristotel və Platon xeyri, 
Kant borcu, Hegel vicdanı, Demokrit, Epikur, Helvetsi, Feyerbax xoşbəxtliyi 
üstün tuturdu.
Hər bir tarixi mərhələnin özünəməxsus əxlaqi dəyərlər sistemi olduğun­
dan insanların müxtəlif dövrlərdə xeyir və şər, borc və vicdan və s. haqda 
təsəvvürləri də fərqli olur. Bu anlayışların formalaşmasına ümumbəşəri mənəvi 
təcrübə də təsir edir.
Etikanın əsas, ənənəvi kateqoriyaları bunlardır: xeyir və şər, borc və vicdan, 
şərəf və ləyaqət, xoşbəxtlik və həyatın mənası. Bu kateqoriyalar yalnız etika­
nın nəzəri anlayışları deyil, həm də əxlaqi şüurun əsas anlayışlarıdır ki, onların 
vasitəsilə cəmiyyət insanların davranışını tənzimləyir.
12. Xeyir və şər
İnsanın hər hansı bir fəaliyyəti əxlaqi şüurun mərkəzi anlayışı olan xeyir 
və şər kate qoriyaları prizmasından qiymətləndirilir. Əxlaqi şüurun daha əsas, 
ümumi və spesifik anlayışları olan xeyir və şər insanlara aid olub, yalnız etika 
tərəfindən öyrənilir. Etikanı bəzən hətta xeyir və şər haqqında təlim də adlan­
dırır, əxlaq və əxlaqsızlığı isə xeyir və şərin sinonimi kimi nəzərdən keçirirlər. 
İnsanların xeyir və şər haqqında təsəvvürləri bəşəriyyətin ilk çağlarında 
yaranaraq dövrdən­dövrə, zamandan­zamana adladıqca dəyişmişdir. Antik 
dövrdə xeyir və şər vəhdətdə nəzərdən keçirilirdi. Hegelə görə, təzə doğu­
lan insan nə xeyirxah, nə də bədxah olur. O, bu keyfiyyətlərə sonradan nail 
olur. Hegel bu kateqoriyaları vəhdətdə nəzərdən keçirirdi. Russo hesab edir­
di ki, insan təbiətən xeyirxahdır, Freydə görə isə insan əzazildir (83, səh.193). 
Ümumiyyətlə, xeyir və şərə yalnız insani keyfiyyət kimi baxan etikada onla­
rın fitri və ya sonradan qazanılan olması barədə fikirlər də müxtəlifdir. Bəziləri 
69
bunların fizioloji, bioloji təbiətə malik olduğunu israr edirlər. Aristotelə görə, 
fəzilətlər fitri olmayıb, təcrübə vasitəsilə əldə edilir.
Müsbət və mənfi keyfiyyətlər olan xeyir və şər daha ümumi anlayışlar olub, 
bütün mə nəviyyatı xarakterizə edir və hətta insanlar arasındakı münasibətlər 
çərçivəsindən çıxaraq təbiət hadisələrinə də şamil olunur (məsələn, “şər qüv­
vələr”, “qorxulu epidemiya”, “xeyirli səhər” və s). 
Bir sözlə, xeyir – insanların xeyrinə olan, şər – zərərinə olandır. Xeyir – 
hamının arzuladığı, dəyərli, nümunəvi, şər isə məhv edilməli, yolverilməz 
olan dır. Bununla əlaqədar, xeyir, adətən, müsbət – mənəvinin, şər isə əxlaq­
sızlığın sinonimi olur. Bu anlayışlar insanların şüurlu hərəkət lərini qiymətlən­
dirir. Adətən, insanlar şüurlu surətdə xeyirxahlığa can atır, öz fəaliyyətlərini 
xeyirlə eyniləşdirirlər. Şər haqqında isə heç kəs açıq danışmır, onu fəaliyyətin 
məqsədi kimi təqdim etmir, məcburi addım kimi qələmə verirlər. Hətta şərin 
hədələmək və ya daha böyük qəbahətlərdən qaçmaq məqsədi daşıdığını söylə­
yirlər. İnsan xeyir işlər gördükcə onun hüdud larını genişləndirir, şərin hüdudla­
rını isə daraldır. Xeyirxahlıq idealı insanı özünükamilliyədək yüksəldir. İnsan 
çox vaxt xeyri intuisiya vasitəsilə hiss edir. İnsan şəri ona görə tanıyır ki, xeyir 
haqqında kifayət qədər anlayışı var; xeyrə ona görə qiymət verir ki, öz təcrübə­
sində şərlə qarşı laşıb. Beləliklə, xeyir və şər bir­biri vasitəsilə dərk edilir.
Xeyir və şər anlayışları vasitəsilə insanlar ətraf aləmi də dərk edirlər. Hər 
hansı bir qiymət ləndirilmə (yəni əxlaqın, mənəvi keyfiyyətlərin, insanlar və 
ya siniflər arasındakı münasibətlərin, cəmiyyətdəki durumun) xeyir və şərin 
daha konkret: prinsip, norma, mənəvi keyfiyyət formasına düşməsinə səbəb 
olur. Digər mənəvi keyfiyyətlər kimi, bu anlayışlar da tarixən dəyişkəndir. 
Məsələn, inkvizisiya dövründə insanların tonqalda yandırılması, insan qur­
banlarının verilməsi, totalitarizm və s. insanların xeyir və şər haqqında yanlış 
təsəvvürlərindən irəli gəlirdi.
Xeyir anlayışı vasitəsilə insanların ümumi və mühüm maraqları, gələcəyə 
olan ümid və arzuları ifadə olunur. Nəyə aid və nədən asılı olaraq xeyir daha 
konkret mənalarda işlənir: xeyirxahlıq, ədalət, fəzilət və s.
Abstrakt anlayışlar olan xeyir və şərdən fərqlənən ədalət daha konkret­
tarixi xarakter daşıyır. Ədalət konkret­tarixi məzmun daşıyan bərabərlik və 
bərabərsizliyin inikasıdır. İbtidai cəmiyyətdə ədalət o dövr üçün nəzərdə tutu­
lan davranış qaydaları və normalarını pozanların cəzalandırılmasını tələb 
etmək kimi başa düşülürdü. Bunlara qan düşmənçiliyi də aid idi. Yunan mifo­
logiyasında ədalət ilahəsi olan Femida gözübağlı təsvir edilirdi. Bu, hökm 
çıxaran zaman onun düzgün mövqe tutmasına işarə idi. O dövrdə icad edilən 
tərəzi də Femidanın simvolu idi. Pifaqorçular deyirdilər ki, tərəzi bir tərəfə 
əyilməməlidir, yəni cəza ciddi şəkildə cinayətə tən gəlməlidir. Demokritə 
və digərlərinə görə, ədalət təbiətə uyğun hərəkət etmək və öz borcunu yerinə 
70
yetirməkdir. Sokrata görə, ədalət özgənin rifahıdır (xoşbəxtliyidir). Yaxşı adam 
ədalət sizlik etməz. Sokrat da, pifaqorçular da bu fikirdə idilər ki, ədalətsizlik 
etməkdənsə, ədalət siz likdən əziyyət çəkmək daha yaxşıdır. Aristotel hesab 
edirdi ki, iki cür ədalət mövcuddur: təbiətən ədalətsizlik, qanuna görə ədalət. 
Sonuncu dövlət tərəfindən müəyyən edilir. Aristotel üstünlüyü birinciyə versə 
də, diqqətini ikincinin üzərində cəmləşdirirdi: ədalətli olmaq – qanuna, qanun 
isə fəzilətlərə riayət etməyi tələb edir: mərdliyə, müdrikliyə və s. Beləliklə, 
ədalət ən kamil fəzi lətdir. Digər fəzilətlər də burada cəmləşir. Lakin ədalət 
digər insanlara münasibətlə müəyyən ləşir. Buna görə də onun çıxış nöqtəsi, 
prinsipi bərabərlikdir. Qeyri­bərabərlik ədalətsizliyə gətirib çıxarır, insan özünü 
digərlərindən fərqli olaraq daha yaxşı təmin edir. Bir sözlə, ədalət israfçılıqla 
çatışmazlıq arasında olur. Artistotel bir də onu qeyd edir ki, insan bilmədən pis 
iş görürsə (məsələn, atasını düşmən zənn edib öldürür), bu, ədalətsizlik yox, 
bədbəxtlikdir.
Aristotelə görə, fəzilətlər fitri deyil, təcrübə ilə əldə ediləndir. Orta əsrlərin 
xristian etikası 3 növ fəzilətdən bəhs edir: 1) inam; 2) ümid; 3) məhəbbət. 
İnam – Allaha inam, ümid – Allahın mərhəmətinə ümid, məhəbbət – Allaha 
məhəbbət nəzərdə tutulurdu.
Şər – xeyrin antipodu, mənfi etik kateqoriyadır. O, mənəviyyatsızlığın, 
əxlaqa zidd və mühakiməyə səbəb olan hərəkətlərin, bütün mənfi mənəvi 
keyfiyyətlərin ümumi xarakteris tika sıdır. Mənfi mənəvi keyfiyyətlərə antihu­
manizm, zorakılıq, yalan, alçaqlıq, oğurluq, xuliqanlıq, zalımlıq, satqınlıq, 
xəbərçilik və s. aiddir. İstismar, işğalçılıq müharibələri, başqa dinlərin, azad­
fikirliliyin, başqa dərili insanların, digər millətdən, təbəqədən, mənşədən olan­
ların təqibi və s. kimi qlobal miqyaslı “şərin” mövcud olduğu cəmiyyətdə 
“mikroşər” də mövcud olur ki, bu da insanların gündəlik həyatına və psixolo­
giyasına daxil olaraq, adətə çevrilir. Bunlara kobudluq, eqoizm, digərlərinin, 
hətta öz qohumlarının dərdinə laqeydlik, qəddarlıq, yalançılıq, sərxoşluq, bic­
lik, fırıldaqçılıq və s. aiddir. Belə hallarda güclü zəifi incidir, kimsə öz günahı­
nı başqasının üstünə atır, xuliqan adamları təhqir edir, satıcı adamları acılayır, 
bürokrat rüşvət gözləyir, taksi sürü cüsü, usta, ofisiant gördüyü işdən dəfələrlə 
çox pul tələb edir, kiçiklər böyüklərə hörmət etmirlər, kişilər otururlar, qadın­
larsa ayaq üstə qalırlar, işdə xaltura edilir, vəzifədən şəxsi məq sədlər və ya 
qazanc üçün istifadə edilir, rəhbər işçilər öz tabeçiliyində olanların qayğısına 
qalmır, yalnız öz rütbəsi barədə düşünür, zəhmətsiz gəlirlərlə yaşayır.
Şər ya özgəsinin hesabına özünütəsdiqə cəhd formasında, ya da iradəsizlik 
formasında, mövcud şəraitin təzyiqinə müqavimət göstərə bilməmək kimi 
mövcud olur. Hərəkətin və ya niyyətin əxlaqsızlıq kimi qiymətləndirilməsi 
milli şüurda və milli mədəniyyətdə bu anlayışların mövqeyi ilə bağlıdır.
Z.Göyüşov “Əxlaqi sərvətlər” adlı əsərində bu problemləri belə şərh edir: 
71
“Xeyir kate qori yası etikanın əsas və müəyyənedici kateqoriyasıdır. Bu kate­
qoriyanın məzmunu düzgün müəy yən edilməsə, heç bir etik problemi həll 
etmək olmaz. Xeyir və şər anlayışları elə mühüm və elə ümumi anlayışlardır 
ki, bunlarsız hətta əxlaqi hərəkət və davranışlara qiymət vermək də olmaz. 
Xeyir artıq müsbət qiymətləndirilmiş və əxlaqi sərvət şəkli almış kateqoriyadır. 
Bunun əksinə olaraq, şər mənfi qiymətləndirilmiş əxlaqi keyfiyyət və sifətlərin, 
hərəkət və davranışların təcəs sümüdür. Geniş mənada xeyir əxlaqlılığı, şər isə 
əxlaqsızlığı ifadə edir. Başqa etik kateqoriya lar kimi xeyir və şər kateqoriyaları 
da zaman keçdikcə dəyişmiş, sinfi xarakter daşıyaraq müxtəlif məzmun kəsb 
etmişdir. Lakin əxlaq yarandığı gündən indiyədək xeyir ayrı­ayrı insan qrup­
ları, siniflər və bütövlükdə cəmiyyətin əxlaq cəhətcə bəyəndiyi, təqdir etdi­
yi, fəzilət hesab etdiyi hərəkət və davranışları, şər isə cəmiyyətin pislədiyi, 
bəyənmədiyi, qəbahət saydığı hərəkətləri ifadə etmişdir. Buna görə də bu anla­
yışlar özündə müəyyən ümumbəşəri cəhəti də, nisbi sabitliyi də ehtiva edir”.
13. Borc və vicdan
Borc və vicdan anlayışları insanın daxili tələbatlarından irəli gələrək etika­
da mərkəzi yer tutur. Onlar insanın şüurunda şəxsiyyətin cəmiyyətə, kollektivə, 
digər insanlara və özünə olan mənəvi öhdəçiliklərindən irəli gəldiyi üçün 
müəyyən əxlaq normaları və mənəvi prinsiplərlə bağlıdır. Mənəvi dəyərlər 
imperativdir, yəni vacibdir. Onlar əxlaq normaları və prinsipləri ilə bağlı olub, 
insanlar arasındakı münasibətləri tənzimləyir. Bunlara yalnız hər hansı şəraitlə 
əla qədar yox, hər zaman riayət olunmalıdır. Bunları yalnız məhdud dairədə – 
qohumlar, dostlar, kolleqalar, yerlilərlə deyil, bütün insanlarla münasibətdə 
əldə rəhbər tutmaq lazımdır. Mənəvi imperativlər yerindən, şəraitdən, zaman­
dan, milliyyətdən, şəxsiyyətdən asılı olmayıb, universal xarakter daşıyır. Eti­
kada borc və vicdan anlayışlarının fitri olması barədə baxışlar geniş yayıl­
mışdır. Bu anlayışlar fərdi inkişaf prosesində formalaşır, çünki cəmiyyətdə 
müxtəlif insanların borc və vicdanının inkişaf səviyyəsi eyni deyil. Bəziləri 
borc və vicdanı xoşbəxtliyə qarşı qoyur və hesab edirlər ki, bu zaman insan 
öz istəyinin əksinə getməli olur: “istəyirəm” və “etməliyəm” anlayışları bir­
birinə qarşı çıxır. Lakin bir çox filosoflar hesab edirlər ki, insan öz borcunu 
yerinə yetirdikdə və ya vicdanla hərəkət etdikdə öz işindən zövq alır, məmnun 
olur. Məsələn, suda boğulanı xilas edərkən insan öz bahalı geyiminin korlan­
masına heyfsilənməməlidir. Bəzən cinayətkarlar “vəzifə borcu” adı ilə öz çir­
kin əməllərini həyata keçirirlər. Məsələn, faşistlərin törətdikləri antihumanist 
hərəkətlər buna misaldır. “Azərbaycanfilm” kinostudiyasının istehsalı olan 
“İstintaq” filmində müstəntiqlə müttəhimin söhbəti, müttəhimin verdiyi ifadələr 
72
bu baxım dan maraqlıdır. Müttəhim əlbir işlədiyi cinayətkar yoldaşlarını ələ 
verməməyini belə əsaslandırır: “Mən onlarla bu şərtlərə əsasən işləməyə söz 
vermişəm, indi də öz borcumu yerinə yetirirəm”.
Borc kateqoriyası insanın cəmiyyət və ya digərləri qarşısındakı mənəvi 
öhdəçiliyidir. Bu, obyektiv olaraq mövcud olan ictimai öhdəçiliyin yerinə 
yetirilməsi ilə əlaqədar daxili­mənəvi zərurətdir. Borcun mənbəyi və təməli 
ictimai maraqdır. Borc daxilində maraq imperativ, amiranə xarakter alaraq 
hakim meyil kimi üzə çıxır və hərəkəti seçən motivi müəyyənləşdirir. Lakin 
insan öz öhdəsinə düşəni avtomatik şəkildə yerinə yetirmir. Borc həmişə 
hərəkətin motivlərindən biri kimi çıxış edir. Bu halda o, digər kateqoriyalardan 
fərqli olaraq, daha güclü, amiranə stimula çevrilir.
İnsanda olan borc hissi hələ qədim dövrlərdən mövcuddur. Sinifli cəmiy­
yətə keçid bu hissin yaranmasına şərait hazırlayır ki, bu da mənəvi təsəvvürləri 
alt­üst edir. Mənəvi inkişafın yeni dövrü başlayır. İnsanların kollektiv qarşısın­
da borc hissi yaranır. Cəza ilə əlaqədar qorxu kollektivin nüfuzunun artmasına 
gətirib çıxarır. Çətin məqamda kollektivin köməyinə arxalan mağın mümkünlü­
yünü dərk edən insan kollektivlə hesablaşmağa, ictimai prinsip və norma­
lara əməl etməyə daxili tələbat duyur. Borcun yerinə yetirilməsi məcburi xarak­
ter daşımamalıdır. İnsanın borcu mənəvi ideala uyğun gəlməlidir. O daim 
xeyirxahlığa doğru yönəlməli, imkan dairəsində hamıya yaxşılıq etməli, şərdən 
uzaq olmalıdır. Borc insanlar arasındakı müna sibət lərin özünəməxsus mexaniz­
midir. Könüllülük prinsipinə əsaslanan borcda şəxsi və ictimai cə hətlər vəh­
dətdə olmalıdır.
Mənəvi borc anlayışına daxil olan öhdəçilik yalnız gələcək qarşısında 
deyil, həm də keçmişə aiddir. Bura Vətən uğrunda canından keçənlərin ruhu­
na hörmət və s. aiddir. Borcun kö nüllü surətdə yerinə yetirilməsi şəxsiyyətin 
yüksək mənəvi şüurundan xəbər verir.
Borcun müxtəlif formaları mövcuddur ki, bu da ictimai şəraitdən, həyati 
situasiyalardan, öhdəçilikdən asılıdır, məsələn, Vətənlə bağlı “vətənpərvərlik 
borcu”, dövlətlə bağlı “vətəndaşlıq borcu”, bundan başqa, “beynəlmiləlçilik 
borcu”, “hərbi borc”, “peşə borcu” və s. Lakin insan yalnız cəmiyyət qarşısında 
deyil, özü və yaxınları qarşısında da müəyyən borca malikdir. Məsə lən, “ailə 
borcu”, “yoldaşlıq borcu” və s.
Mənbələrə görə, borc anlayışını etikaya ilk dəfə Demokrit gətirib O, bunu 
in san fəaliy yəti nin daxili motivi ilə əlaqələndirir, ağılla icra edilən yaxşı əməl­
ləri qorxu və ya məcburiyyət qar şısında görülənlərdən qat­qat üstün tuturdu. 
Məsələn, satıcı müştəriyə yaxşı xidmət göstərirsə, bunun 2 səbəbi ola bilər: ya sa ­
tıcı işini itirməkdən qorxur, ya da sadəcə olaraq, öz vəzifə borcunu yerinə yetirir.
Balaca uşaqlarda öz öhdəçilikləri barədə təsəvvür olmadığı üçün onlar 
böyüdükcə yaşlıla rın tələblərini mənimsəyir və özlərində mənəvi keyfiyyətlərin 
73
formalaşmasına zəmin yara dırlar. Beləliklə, fərdin şüurunda borc və buna 
uyğun hisslər və təsəvvürlər formalaşır. Borcun dərk edilməsi əxlaqi şüurun 
digər komponentləri – ədalət, vicdan və s. ilə sıx bağlıdır. Ədalətlə hərə kət 
etmək – borcun yerinə yetirilməsindən irəli gəlir. Borcu yerinə yetirmək – insa­
nın vicdanı ilə bağlıdır. Deməli, borc əxlaqi zərurətdir. Buna xüsusi mənəvi 
motiv də demək olar.
Borc anlayışı dilimizdə 2 mənada işlənir: maddi və mənəvi borc: 1) “Mən 
qonşuya 100 manat borcluyam”; 2) “Mən dostuma kömək etməyə borclu­
yam”. Mənəvi borca insanların bir gəyaşayış prosesində yaranan öhdəçilikləri 
(məsələn, Vətən, xalq, kollektiv, ailə, valideyn qar şısındakı borc və ya 
ər­arvadlıq borcu), o cümlədən peşə fəaliyyəti (müəllimlik borcu, həkimlik 
borcu və s.) ilə bağlı vəzifələri aiddir.
Xüsusi (qeyri­tipik) vəzifələri, xüsusi qayda və tələblərin yerinə yetirilmə­
sini borcdan fərqləndirmək lazımdır. Bunlar etiket, ünsiyyət sahəsinə və s. aid­
dir. Məsələn, “teatra” getmi si niz sə, əvvəlcə bilet alırsınız, sonra zalda məhz öz 
yerinizi tutursunuz, tamaşa zamanı söhbət etmirsiniz, telefonunuzu söndürürsü­
nüz, yerə zibil atmırsınız və s. Siz bunu etməyə borclusunuz, yəni teatrın qay­
da­qanununa əməl etməyə məsuliyyətlisiniz, bu, sizin vəzifənizdir. Borc insanı 
digərləri ilə, cəmiyyətlə bağlayır və obyektiv öhdəçiliklər əldə edir. Obyek­
tivlik – yəni bizim istəyi mizdən asılı olmayaraq mövcud olan öhdəçiliklərdir. 
Bunlara əməl etməsək, ətrafdakılara ziyan vurarıq. Məsələn, dostumuzu aldat­
saq, onun qarşısındakı borcumuzu, dostluq öhdəçiliyini yerinə yetirməsək, dos­
tumuzu itirə bilərik və ya iş yerində səhlənkarlığa yol versək, oğurluq etsək, 
işimizi itirə bilərik. İctimai borc bəzi hallarda qanunla tənzimlənir.
İmmanuil Kant borcu etikanın ən əsas kateqoriyası hesab edərək, onu 
fəaliyyətin müəyyən sxemi, davranış norması adlandırır. Kantın etikasını “borc 
etikası” da adlandırmaq olar. Kant borc anlayışını son dərəcə nəzəri və norma­
tiv səviyyəyə qaldırır, onu əxlaqın spesifikası ilə əlaqələn dirir. Kantın etikaya 
aid əsərləri çoxdur. Bunlardan daha mühümü 1787­ci ildə yazdığı “Təcrübi 
zəkanın tənqidi” əsəridir.
Belə güman edilir ki, insanın fərdi əxlaqi şüurunda vicdan borca nisbətən 
öndə gedir. O, insanın daxili hakimi olub, öz hərəkətlərini hiss etmək və başa 
düşmək qabiliyyəti kimi çıxış edir. Şəxsiyyətin müstəqilliyinin, əxlaq azadlığı­
nın və buna uyğun mənəvi məsuliyyətinin art ma sı ilə əlaqədar insanın mənəvi 
şüurunda bir qədər sonra borc anlayışı formalaşır. Borc və vicda nın ümumi 
cəhətləri çoxdur. Onlar, adətən, məzmunca oxşar olub, insanın hərəkətlərinin 
əxlaqi tənzimlənməsi zamanı oxşar funksiyalar yerinə yetirir. Əgər borc­
da əxlaqın daha çox imperativ, amiranə cəhətləri ifadə olunursa, vicdan ilk 
növbədə insanın hərəkətlərinin nəzarətçisidir. Vicda nın əsas xüsusiyyəti budur 
ki, o, dərin intim hiss olub, insanın daxili həyəcanlarında özünü göstərir. Vic­
74
dan – şəxsiyyətin cəmiyyət qarşısında məsuliyyət və borcunun subyektiv 
dərk edil məsidir. O, şəxsiyyətin mənəvi özünə nəzarət funksiyasını həyata 
keçirən etik kateqoriya olub, mənəvi öhdəçiliyi müstəqil dərk etməyə, onla­
rın həyata keçirilməsini özündən tələb etməyə və etdiyi hərəkətlər üçün özünə 
qiymət verməyə imkan yaradır. Vicdanını rəhbər tutan insan öz hərəkətlərini, 
onun motiv və nəticələrini özü təhlil edir. Vicdan insanın hərəkətlərinin möv­
cud cəmiyyətin əxlaq normaları baxımından mənəvi qiymətləndiricisi və 
nəzarətçisidir. Borc kimi vicdan da müəyyən hiss, təsəvvür və bilikləri özündə 
birləşdirir. Borc insanın öz hərəkətlərinə, fikir və arzularına tənqidi yanaş­
ma qabiliyyəti kimi çıxış edir. Borc kimi, vicdan da ətrafdakıların rəyindən, 
fikrindən asılı olmayıb, müstəqildir. Bu baxımdan, vicdan insan şüurunun digər 
daxili nəzarət mexanizmindən – utancaqlıqdan fərqlənir. Qeyd edək ki, vicdan 
və utancaqlıq arasında yaxınlıq mövcuddur. Utancaqlıq da insanın özünün və 
ya yaxınlarının qəbul olunmuş bəzi möv cud normalara uyğunsuzluğunun və ya 
günahının dərk edilməsidir. Lakin utancaqlıq bütünlüklə digər insanların rəyi 
ilə əlaqədardır. Ətrafdakılar insanı nə qədər çox qınayarsa, insan bir o qədər 
çox utanar. Bəzən insan təsadüfi hadisələrə görə də utana bilər. Məsələn, onun 
normal saydığı hadi səni ətrafdakılar qəbul etmirsə o, bununla əlaqədar da utana 
bilər. Ətrafdakıların şəxs haq qında rəyi düzgün olmadıqda da utancaqlıq hissi 
əmələ gələ bilər. Lakin utancaqlıq vicdanın yerini tuta bilməz. Utancaqlıq şahid 
olarkən yaranır, lakin vicdan üçün şahid vacib deyil.
İnsan öz hərəkətlərini təhlil edib, ona qiymət verərkən onun mənəvi məs­
ləkləri və dünya görüşü əsas amilə çevrilir. Öz hərəkətlərini təhlil edən insan 
bunun pis və ya ədalətli olub­olma masını “öz arşını ilə ölçür”. Lakin insanla­
rın düşüncə tərzi müxtəlif olduğu üçün bəzən pis iş görən insan nə utanır, nə 
də vicdan əzabı çəkir, o hətta öz hərəkətinə bəraət qazandırmağa da çalışır. 
Belə insanlara elə gəlir ki, onların vicdanı təmizdir. Bəzən isə, əksinə, insan 
səbəbsiz utan caqlıq hissi keçirir. Ədalətli hərəkət etdiyi halda, ona elə gəlir ki, 
düz iş görmür, hamı onu qınayacaq. Öz hərəkətlərini düzgün qiymətləndirmək 
üçün insan aydın mənəvi məsləklərə, elmi dünyagörüşə malik olmalıdır. 
Öz məsləklərinə xəyanət edən insan vicdan əzabı çəkir. Bu, öz əxlaqında və 
ya işdə yol verilən səhvlər nəticəsində də yarana bilər. Düşüncəli insan öz 
səhvinə görə vicdan əzabı çəkir. O, ürəyində də olsa, öz kollektivi qarşısında 
sanki hesabat verir, səhvlə rini boynuna alır, onları düzəltmək üçün yollar axta­
rır, gələcəkdə təkrar etməməyə çalışır. Vic dan əzabı emosional həyəcan hissi 
zamanı da yaranır.
İnsanda vicdan hissinin formalaşması üçün müəyyən həyat təcrübəsinin 
olması zəruridir. Bu hissin formalaşması müəyyən yaş dövrünün yetişməsini 
tələb edir. Vicdan əzabı və utan caq lıq da bu qəbildəndir. Müasir dövrün insan­
larından fərqli olaraq, qədim dövrlərdə bu keyfiy yətlərin əldə edilməsi üçün 
75
kifayət qədər zaman ötüb keçmişdir. Bu uzunmüddətli proses dəblərin, adət 
və ənənələrin formalaşması ilə paralel mövcud olduğuna görə o, bioloji deyil, 
ic timai köklərə malik olub, müəyyən şəraitdə və yalnız insanda olur. İnsanın 
mədəni həyatı zən ginləş dikcə bu an layış vaxtı keçmiş, lazımsız elementlərdən 
təmizlənir. Məsələn, ibtidai dövrlər də istehsal qüvvə lərinin aşağı səviyyədə 
olması, ağır həyat şəraiti qoca və xəstələrin öldürülməsi adətinin ya ranmasına 
səbəb olmuşdu. Bunu edən ibtidai insan qətiyyən vicdan əzabı çəkmirdi. Lakin 
zaman keçdikcə, istehsal qüvvələrinin inkişafı nəticəsində əmək qabiliyyəti 
olmayanların qayğısına qal maq imkanı yarandı. Artıq nəinki belə hərəkətlər 
tənqid olundu, hətta bunu edənlər vicdan əzabı çəkməyə başladılar. Vicdan 
əzabı insanın həyatında mühüm rol oynaya bilər. O, in sanın mənəvi hə yatına 
qəfildən daxil ola bilər, onun planlarını alt­üst edər və həyat yolunu kö kündən 
dəyişə bilər. Qədim romalılar hesab edirdilər ki, vicdan – on şahidə bərabərdir. 
Beləliklə, vicdan kate qori yası qiymətləndirici xarakter daşıyır. İnsan dərk 
edəndə ki, yaxşı hərəkət edib, məmnunluq hissi keçirir, əksinə, pis iş tutanda 
vicdan əzabı çəkir. Vicdan aktiv və passiv xarak ter daşıya bilər. Bi rinci halda 
vicdan insanı yaxşı işlər görməyə təhrik edir, ikinci halda isə yalnız pis işlər 
gör məkdən saxlayır. Vicdanın aktiv və ya passiv olması tərbiyədən və insanın 
xarak terindən çox asılıdır.
Vicdan əzabını həm utancaqlığın bir forması kimi, həm də şəxsiyyətin dərin 
emosional hə yəcanları kimi nəzərdən keçirmək olar. Lakin bütünlükdə oxşarlı­
ğa baxmayaraq, vicdan və utancaqlığı eyniləşdirmək olmaz. Utancaqlıq, qeyd 
edildiyi kimi, şahid tələb edir. Məsələn, insan dəbə uyğun geyinmədikdə də 
utancaqlıq hissi keçirə bilər. Halbuki o, bu geyimdə evdə sərbəst gəzə bilər, 
tanışlarla rastlaşmayacağına əmin olduqda, hətta evdən belə də çıxa bilər. 
Bəzən isə insan utancaqlıq hissi keçirdiyi halda vicdan əzabı çəkmir. Məsələn, 
kimsə avtobusda sizi itələ diyi üçün siz kiminsə ayağını tapdalamısınızsa, bu 
halda o adamdan üzr istəsəniz də, vicdan əzabı çəkmirsiniz, çünki sizdə günah 
olmayıb. Çox vaxt vicdan bütün mənəviyyatın sinoniminə çev rilir. Ona görə də 
tez­tez belə ifadələrə rast gəlirik: “sənin vicdanın yoxdur”.
Vicdanda qiymətləndirmə, hərəkətlər və qərar ətrafdakıların rəyi ilə deyil, 
borc hissi ilə əlaqələndirilir. Vicdan tələb edir ki, insan heç kim görmədikdə, 
heç bir nəzarət olmadıqda, bu hərəkətdən heç vaxt, heç kimin xəbər tutma­
yacağına əmin olduqda belə pis iş tutmasın. Vicdan insanın özü qarşısında 
məsuliyyətini tələb edir. Vicdan borcun yerinə yetirilməsinə səbəb olur. Bu 
halda deyirik: “mənim vicdanım sakitdir” və ya “təmizdir”. Yəni insan öz 
öhdəsinə düşən iş ləri imkan dairəsində yerinə yetirir.
Etikada və ümumiyyətlə, gündəlik leksikonda tez­tez işlənən ifadələrdən 
biri də “vicdan azadlığı”dır. Etikaya görə, vicdan azad olmalı, azadlıq isə vic­
danla yaşamaq kimi başa düşül mə lidir. Ümumişlək mənada insanın mənəvi 
76
həyatı, daxili aləmi, məslək seçimi azad olmalıdır. Dar mənada bu, dini 
ayinlərə riayətetmə ilə əlaqədardır.
Vicdan, hər şeydən əvvəl, ayrı­ayrı şəxslərə məxsusdur. Lakin “ictimai vic­
dan” haqqında da fikirlər mövcuddur. Kütləvi informasiya vasitələri, ictimai təş­
kilatlar ictimaiyyətin rəyini ifadə edir və formalaşdırır. Bu rəy, adətən, bitərəf 
və olduqca ciddi olur. Beləliklə, vicdan insanın bütün mənəvi həyatını fəallaş­
dırır, xeyirxahlıq və ədalətin təsdiqinin mühüm “mexanizmi” kimi çıxış edir.
“Vicdan” anlayışına Demokritin dövründə hələ rast gəlməsək də, 
“utancaqlıq”dan danı şarkən, görünür ki, Demokrit məhz vicdanı nəzərdə tutur­
muş: “Adam pis iş tutanda əvvəlcə öz­özündən utanmalıdır” – söyləyən filosof, 
“Başqalarından utanmaqdan daha çox özündən utan mağı öyrən” tezisini irəli 
sürürdü. Demokritin bu fikri də məlumdur ki, yaxşı adam yalnız həmişə yax­
şılıq edən adama deyil, ömründə bir dəfə də olsun pislik haqqında fikirləşməyi 
bacarmayan və pis hərəkət etməyən adama deyilməlidir. Aristotel “Nikomax 
etikası”nda yazır ki, ağıl və vicdanı insana təbiət bəxş edib. Siseron “Allah­
ların təbiəti” adlı traktatında bütün ümid lərini vicdana bağlayır: “O, hər hansı 
ilahi zəkadan asılı olmayaraq, fəzilət və qəbahəti öl çüb­biçmək qabiliy yətinə 
malikdir. O olmasa – hər şey batar”. Naturalist nəzəriyyənin nüma yəndələri 
olan Darvin, Spenser, Leturno, Kropotkin vicdanı qeyri­ictimai, insanla bərabər 
heyvana da məx sus bir hadisə kimi nəzərdən keçirirdilər. Vicdanın mənbəyini 
ictimai instinktlərdə görürdülər. Darvin hətta deyirdi ki, ictimai instinktə malik 
olan hər hansı heyvan mənəvi hiss və vicdan əldə edir.
Z.Göyüşov bu problemi də yuxarıda adı çəkilən əsərində araşdıraraq ona 
tarixi baxımdan yanaşmış və maraqlı tədqiqat apara bilmişdir: “Böyük rus 
 yazıçısı L.N.Tolstoy öz əsərlərində vicdana müstəsna əhəmiyyət verərək yaz­
mışdır ki, “mən dünyada iki həqiqi bədbəxtlik tanıyı ram: biri vicdan əzabı, 
o biri xəstəlikdir”. Vicdan – insanların həyatının doğru yol göstəricisidir. 
Bö yük fransız filosofu və riyaziyyatçısı L.Paskala görə: “vicdan – bizim malik 
olduğumuz ən yaxşı əxlaq kitabıdır, yoldan azmamaq üçün ona tez­tez baxmaq 
lazımdır”. Dahi Norveç yazıçısı H.İb senə görə: “saf vicdan – ən yumşaq yas­
tıqdır”. Görkəmli fransız yazıçısı və əxlaq nəzəriy yəçisi O.Balzakın nəzərincə, 
vicdan, hələ ki, biz onu ləkələməmişik, çox qabil və səhv etməyən ha kimdir. 
Görkəmli amerikan yazıçısı Heminquey yazırdı ki, “saxtakarlıqdan qorunmaq 
üçün Parisdə saxlanan metr – etalon kimi mütləq surətdə dəyişməz vicdana 
malik olmaq lazımdır”. Çex xalqının qəhrəman oğlu Yulius Fuçik demişdir 
ki, “vicdanı ləkələnmiş adamlara baxmaq döyülüb əzilmiş adamlara baxmaq­
dan daha qorxunc və daha dəhşətlidir”. Böyük proletar yazıçısı M.Qorki dönə­
dönə qeyd etmişdir ki, “vicdan insanın mənəvi saflığının mühüm əlamətidir”. 
Onun fikrincə, yalnız özünü yalan, abırsızlıq və həyasızlıq zirehinə bürüməyən 
adam vicdan mühakiməsi qarşısında titrəməyə bilər. Vicdansız olsan, böyük 
77
ağlın olsa belə yaşaya bilməz sən. …Qeyd etmək lazımdır ki, Şərqin Şeyx 
Sədi, Şirazi, Hafiz, Nəziri, Cəlaləddin Rumi, Mahmud Şəbüstəri kimi əxlaq 
nəzəriyyəçiləri də vicdan və insafı məhz yüksək əxlaqlılığın, fə zilətliliyin 
mühüm əlaməti kimi tərənnüm etmişlər. Onların hamısı vicdanlı və insaf­
lı olmağı əxlaqi məziy yətlərin əsası saymışlar. Bu cəhətdən Azərbaycanın 
görkəmli maarifçisi və mütəfəkkirlərinin fikirləri də çox xarakterikdir. Gör­
kəmli maarifçimiz və əxlaq nəzəriyyəçimiz A.Bakıxanov öz fəlsəfi traktatı 
“Təhzibül­əxlaq”da insaf kateqoriyasının şərhinə ayrıca bir fəsil həsr etmişdir”.
14. Şərəf və ləyaqət
Şərəf və ləyaqət digər kateqoriyalar kimi şəxsiyyət və cəmiyyət arasın dakı 
münasibətləri tənzim edir, insanın özünə qarşı münasibətlərini aydınlaşdırır, onun 
mənəvi dəyərlərini ifadə edir və onların əxlaqına təsir edəcək vasitəyə çevrilir.
Bir­biri ilə bağlı olan bu kateqoriyalar sosial qrupların, siniflərin, insanla­
rın əxlaqi fəaliy yəti prosesində formalaşır. Onların məzmunu son məqamda 
mövcud cəmiyyətin iqtisadi quruluşu ilə müəyyənləşir. Məsələn, feodal 
cəmiyyətinin hakim dairələri şərəf və ləyaqətdən çox danı şırdılar. Müxtəlif 
cəngavər adətləri məhz bu anlayışlarla bağlı idi. Lakin onlar çox vaxt zahiri 
xarakter daşıyırdı. Zadəgan özünə layiq olmayan işlər görməklə özünü alçalt­
mamalı, “aşağı” təbəqəyə qoşulmamalı, özünü “yüksək” tutmalı idi. Orta 
əsrlər zadəganlarının ləyaqət və şərəf ko deksində duellər mərkəzi yer tuturdu. 
Məlumdur ki, arvadının doğrudan və ya yalandan təhqir edil məsinə görə ər 
qarşı tərəfi duelə çağırmalı idi, özü isə başqasının arvadını yoldan çıxarmağı 
yüksək cəngavər şücaəti hesab edirdi.
Feodal cəmiyyətinin qanunlarını ləğv edən burjuaziya orta əsrlərdəki 
şərəf və ləyaqət haq qında olan təsəvvürləri alt­üst etsə də, təbəqələşmə ilə 
bağlı, insanın ictimai vəziyyəti ilə əla qədar məsələlərə münasibətini saxla­
mışdı. Bununla yanaşı, hər bir xalqın, millətin şərəf və lə yaqət haqqında öz 
təsəvvürləri var idi.
Bir­birinə yaxın olsalar da, bu kateqoriyalar arasında həm insanın əxlaqi 
dəyərlərini ifadə etmək baxımından, həm də digər aspektlərdən müəyyən 
fərqlər var. Şərəf insanın əxlaqi dəyərlərini onun konkret ictimai vəziyyəti, 
fəaliyyət növü, ictimai həyatdakı rolu, əxlaqi xidmətləri ilə əlaqədar ifadə 
edir. Hər bir insan cəmiyyətin bir hissəciyi olduğu halda, ictimai rəydən qaça 
bilməz. “Şərəf” anlayışının məzmunu müəyyən qrupun üzvü, müəyyən icti­
mai funksiyaların daşıyıcısı olan insanın hərəkətləri, davranışı, həyat tərzinə 
ictimai əxlaq tərəfindən qoyulan tələblərə riayət etmək baxımından açılır. Bu 
baxımdan kişi, qadın, əsgər, fəhlə, həkim, müəllim, gənc və başqaları qar­
78
şısında konkret tələblər məcmusu mövcuddur. Öz növbəsində ictimai əxlaq 
“kişi şərəfi”, “qadın şərəfi”, “əsgər şərəfi”, “fəhlə şərəfi”, “ailə şərəfi”, “zavo­
dun şərəfi”, “məktəbin şərəfi” və s. anlayışlarla əlaqədardır. Hətta əvvəllər 
“qəbilənin şərəfi” kimi anla yış lar da mövcud olub. Şərəf insanları bir­birindən 
fərqləndirərək onların şöhrətində, qazan dıqları ad və etibarında öz əksini tapır.
Şərəf kimi ləyaqət də həm cəmiyyətin insana, həm də insanın özünə 
qarşı münasibətlərini aydınlaşdıraraq əxlaqi qiymətləndirməni və özünü 
qiymətləndirməni ifadə edir, insanlar ara sın dakı münasibətləri və insanın dav­
ranışını tənzim edir.
İnsanın öz ləyaqətini başa düşməsi özünüdərketmənin və özünənəzarətin 
bir formasıdır ki, insanın özünə qarşı tələbkarlığı bunun əsasında formalaşır. 
Öz ləyaqətinin qorunması və təsdiq lənməsi üçün insan elə müvafiq addımlar 
atır ki, ləyaqətinin ləkələnməsi üçün səbəb ol masın. Şəxsi ləyaqətinin dərk 
edilməsi insanın ilk növbədə özü qarşısında məsuliyyətini artırır. Ləyaqət – 
digər adamlardan öz hüquqlarının qorunması üçün özünə qarşı hörmət tələb 
etməkdir. Şəxsi ləyaqətini yüksək tutan insan alçaqlıq və satqınlıq etmir, nə 
özünü, nə də başqasını alçaltmır, həyatını nəyəsə tabe etmir. Ləyaqət insanların 
bərabərliyi prinsipini əsas tutur.
Ləyaqət həm həqiqi, həm də aldadıcı ola bilər. Birinci halda ictimai rəy 
ədalətli olaraq insana xeyirxah işlərində, insanlara etdiyi yaxşılığa görə müsbət 
qiymət verir. İkinci halda isə bu rəy düzgün olmur, çünki haqqında söhbət 
gedən adam hamını aldatmağa müyəssər olur, öz hərəkətlərini həddindən artıq 
şişirdir. Əslində, onun ictimai­faydalı əməkdə rolu çox cüzidir, onun borc və 
vicdanla bağlı əxlaqi hissləri də çox zəif inkişaf edib.
Şərəf və ləyaqətlə çox bağlı olan məsələlərdən biri də şöhrətpərəstlikdir. 
Məşhur olmaq, hamıdan irəlidə getmək şöhrət qazanmaq, tanınmaq, müasir­
lərindən seçilmək, şəxsiyyət kimi parlamaq çoxlarının arzusudur. Bu, müəyyən 
mənada yaxşı nəticələr verə bilər. Yəni insan, məqsədindən asılı olmayaraq, 
xeyirxah işlər görmüş olur. Lakin əksər hallarda bu hisslər şöhrət pərəstliyə apa­
rıb çıxarır. Bunu eqoizmin nəticəsi kimi də başa düşmək olar. Ancaq unutmaq 
olmaz ki, şöhrət insana özü gəlir. Onu süni yolla çox yaşatmaq mümkün deyil. 
Şişirdilmiş şöhrət gec­tez partlayır. Şöhrətpərəstlik cəmiyyət üçün qorxulu 
hala çevrilə bilər. Bəzi adamlar şöhrət naminə, adının tarixə pis cəhətdən olsa 
belə düşməsi xatirinə hətta cinayətə əl atırlar. Hitler, Mussolini və bu kimilər 
belələrindəndir.
Şöhrətpərəstliyə əks olan keyfiyyət – təvazökarlıqdır. O, insanda daha çox 
diqqəti cəlb edir və hörmətlə qarşılanır.
Şərəf və ləyaqət kateqoriyaları ilk dəfə Roma stoikləri Seneka, Epiktet və 
Mark Avreli tərəfindən işlənib. Onların fikrincə, bu kateqoriyalar insanın ali 
dəyərləridir, bunlarsız həyat öz mənasını itirir. Onlar hətta intiharı şərəfsiz 
79
və ləyaqətsiz həyatdan üstün tuturdular. Epiktet yazırdı ki, insanın doğulub 
həyatdan getməsinə, pulundan və evindən məhrum olmasına heyf silənmək 
lazım deyil, yalnız o vaxt heyfsilənmək olar ki, insan əsl mülkiyyəti olan 
ləyaqətini itirsin. İntibah dövründə Piko della Mirandola, Lorenso Valla, Rot­
terdamlı Erazm bu kate qo riyaları nəzəri cəhətdən daha çox əsaslandırırdılar.
Azərbaycan filosofu Ziyəddin Göyüşov da bu kateqoriyaları özünəməxsus 
şəkildə nəzər dən keçirib: “İnsan cəmiyyətinin inkişafı tarixində yaranıb forma­
laşmış mühüm əxlaqi sərvət lərdən biri şərəf, namus və ləyaqətdir. Vicdan, 
insaf və həya kimi şərəf, namus və ləyaqət də eyni mənalı əxlaqi anlayışlardır. 
Bunlar insanın əxlaqi şüurunun eyni bir cəhətini əks etdirir. Başqa əxlaqi kate­
qoriyalar kimi şərəf, namus və ləyaqət də uzunsürən əxlaqi tərəqqinin 
məhsullarıdır”.
Şərəf – insanın və onun hərəkətlərinin sinif, millət, xalq, kollektiv, cəmiy­
yət tərəfindən bəyənilməsi və qiymətləndirilməsi deməkdir. Şərəf insanın öz 
şəxsi ləyaqətini dərk etməsidir. Ləyaqət isə onun bir şəxsiyyət kimi özünü 
başa düşməsindən ibarətdir. Namus insanın öz şərəf və ləyaqətini əzizləyib 
qoruması və qiymətləndirməsi deməkdir. Göründüyü kimi, bu üç anlayış 
arasında keçilməz bir sədd qoymaq və bunları bir­birindən ayırmaq olmaz. 
Bunlar bir­birini ta mam layan və bir­biri ilə qırılmaz dialektik vəhdət halında 
mövcud olan eyni ümumi anlayış və əxlaqi sərvətlərdir, qoşa əxlaqi kateqori­
yalardır.
Şərəf, namus və ləyaqət haqqında təsəvvür formaca fərdi, müstəqil xarak­
ter daşısa da, məzmun etibarilə həmişə ictimai xarakter daşıyır. Çünki şərəf, 
namus və ləyaqət insanın başqa insanlarla, insan qrupları ilə, bütövlükdə 
cəmiyyətlə əlaqə və münasibətlərini nəzərdə tutur. Şərəf və ləyaqət 
şəxsiyyətə verilən ictimai qiymətlə şəxsiyyətin özünün özünə verdiyi qiyməti 
təcəssüm etdirir. Bu iki cür qiymətin mütənasibliyi olmadan şərəf, namus və 
ləyaqət kimi əxlaqi sərvətlərin təbiəti düzgün aydınlaşdırıla bilməz. …Bəzi 
əxlaq nəzəriyyəçiləri şərəf kateqo riyası nın məzmununu müəyyən etməyə 
cəhd edər kən şəxsiyyətə verilən ictimai qiyməti nəzərə alma yıb, şərəfi ancaq 
şəxsiyyətin özünün özünə verdiyi qiymətlə məhdudlaşdırırlar. Məsələn, 
T.Lipps “Etikanın əsas məsələləri” adlı kitabında yazır ki, şərəf ancaq 
mənim şərəfim, yəni mənim vicdanlılığım və namusluluğum ola bilər. Başqa 
adamlar məndə şərəf olduğunu təsdiq edə bil sələr də, onlar mənə şərəf verə 
bilməzlər.
Şərəf və namusun məzmununu bu cür şərh etmək, şəxsiyyətin özünə 
verdiyi qiyməti icti maiyyətin şəxsiyyətə verdiyi qiymət hesabına şişirtmək 
və ictimai qiyməti nəzərə almamaq, əlbəttə, yanlışdır. Çünki, ümumiyyətlə, 
cəmiyyətdən kənarda şəxsiyyəti düşünmək mümkün olmadığı kimi, ictimai 
qiymətdən kənarda namus, şərəf, ləyaqət də təsəvvür etmək olmaz. Əs lində, elə 
80
şəxsiyyətin özünə verdiyi qiymət, şərəf, namus və ləyaqət məfhumları ictimai 
qiyməti nəzərdə tutur. Namus, şərəf, ləyaqət başqa insanlara münasibətdən 
sərf­nəzər edilərsə, heç bir mənaya malik olmaz… “Şərəfin tarixi inkişafı 
haqqında bir neçə qeyd” adlı məqaləsində A.İ.Gertsen şərəf və namusu 
insan şəxsiyyətinin yaranması ilə əlaqələndirir və göstərir ki, insan yalnız 
ictimai həyatda şəxsiyyət olduqdan sonra cəmiyyət qarşısında öz şərəfini və 
ləyaqətini dərk etməyə başlayır. Həmin məqalədə A.İ.Gertsen şərəf və namusun 
inkişafını üç əsas dövrə bölür. Birinci dövr – qəbilə quruluşu dövrüdür. Bu 
dövrdə artıq şərəf, namus və ləyaqət haqqında ilk təsəvvür yaranır. Lakin bu 
dövrdə şəxsiyyət hələ tam formalaşmadığından şəxsi şərəf və namus da yox 
dərəcəsindədir. Çünki bu dövrdə şəxsiyyətin özü qəbilə, tayfa və ailədən ayrıl­
madığından, onun şərəf və namusu da qəbilə, tayfa, ailə şərəfi və namusudur. 
Ayrı­ayrı fərdlər öz şəxsi şərəf və namusu uğrunda deyil, bütün qəbilənin, 
tayfanın şərəfi uğrunda düşməndən qan intiqamı alırlar. Başqa sözlə desək, 
bu dövrdə şəxsiyyətin özü kimi, onun şərəf və ləyaqəti də qəbilənin, tayfanın 
şərəfi içərisində əriyir.
Şərəfin inkişafının ikinci dövrünü A.İ.Gertsen yunan­Roma dövrü adlan­
dırır. Bu dövrdə ayrı­ayrı fərdlərin vətəndaşlıq ləyaqəti, vətəndaşlıq şərəfi 
haq qında təsəvvürləri xeyli yüksəlir. Bu dövrdə Afina və Roma şəhərləri 
azad şəhərlər olduğundan, bu şəhərlərdə doğulanlar və ya yaşayanlar azad 
vətəndaş lar hesab edilirdilər. Beləliklə, A.İ.Gertsenin haqlı olaraq qeyd etdiyi 
kimi, adamların ləyaqəti onların doğulduğu ərazi ilə müəyyən olduğundan, 
şərəf – əslində, adam ların öz şərəfi deyil, Afina və Roma kimi şəhərlərin 
şərəfidir. Bundan əlavə, Roma və Afina kimi şəhərlərin vətəndaşları başqa 
şəhər və kəndlərin əhalisini tam şərəfsiz və ləyaqətsiz hesab edirdilər. Onlar 
öz qullarına, xaricilərə “yarım adam”, barbarlar kimi baxırdılar. Buna görə 
də, əslində, bu dövrdə də şəxsiyyətin şərəfi, namusu və ləyaqəti tam forma­
laşmamışdı.
A.İ.Gertsenin nəzərincə, şəxsi şərəf və ləyaqət yalnız üçüncü dövrdə – orta 
əsrlərdə qəti formalaşıb özünün ən yüksək nöqtəsinə çatır. Bu dövrdə tarix 
səhnəsinə cəngavər əxlaqı çıxır. Şərəf, namus və şəxsi ləyaqət ən böyük fəzilət 
hesab olunur. Şərəf və namus bir növ əxlaqın meyarına çevrilir. Lakin bu 
dövrdə şəxsi şərəf, namus vətəndaşlıq şərəfi hesabına inkişaf edir. Cəmiyyətin 
ümumxalq şərəfi arxa plana çəkilib kölgədə qalır. Buradan A.İ.Gertsen belə bir 
nəticə çıxarmışdı ki, şəxsiyyətin həqiqi şərəfi, namus və ləyaqəti inkişaf etmiş 
azad şəxsiyyətlə cəmiyyət arasında ahəngdar əlaqə yarandıqdan sonra mümkün 
ola bilər. Nə qədər ki, şəxsiyyətin həqiqi azadlığı təmin edilməmişdir, şərəf, 
namus və ləyaqət lazımınca inkişaf edə bilməz”.
81
15. Həyatın mənası və xoşbəxtlik
“İnsan həyatda nə üçün yaşayır”, “Onun dünyada mövqeyi nədən ibarətdir”, 
“İnsanın xoşbəxtliyi nədədir” kimi suallar hər bir ağıllı insanı narahat etməyə 
bilməz.
Xoşbəxtlik – etikanın digər kateqoriyalarından fərqli olaraq, daha konk­
ret məzmuna malik olsa da, xüsusən borc, vicdan, şərəf və s. məsələlərlə bağlı 
onlarla sıx əlaqədədir. İnsan mənəviyyatının dərinlikləri ilə əlaqədar olan 
xoşbəxtlik – əxlaqi şüurun əsas anlayışlarından olub, insanın daxilən razı qal­
masına uyğun bir haldır. Arzu kimi, xoşbəxtlik də insan idealının hissi­emo­
sional formasıdır, lakin fərq bundadır ki, o yalnız məqsəddən, cəhddən ibarət 
olmayıb, bunların həm də həyata keçirilməsi ilə bağlıdır. Xoşbəxtlik yalnız 
insanın müəyyən konkret ob yektiv mövqeyini və ya subyektiv vəziyyətini 
xarakterizə etmir, o, insanın həyatının necə olması və əsl səadətin nədən ibarət 
olması barədə təsəvvürləri ifadə edir. Xoşbəxtlik ruhun daimi rahat lığıdır. O, 
fasiləsiz sevinc deyil, əksinə, ruhun xüsusi emosional yüksəliş məqamıdır. 
Buna görə də xoşbəxt həyata qəmli­qüssəli, dərdli məqamlar da aid ola bilər. 
Xoşbəxtliyə həm də həyatın bir çox sevinclərindən imtina etmə daxildir.
Xoşbəxtlik kifayət qədər güclü, gərgin və müsbət həyəcan olub, öz həya­
tından yüksək dərəcədə razı qalma halıdır. Bu halın yaranması üçün heç də 
insanın həyatının bütün sahələrində müvəffəqiyyət əldə edilməsi tələb olun­
mur. Bu müvəffəqiyyət yalnız qlobal problemlərə aiddir. İnsanlar çox müxtəlif 
situasiyalarda özlərini xoşbəxt hesab edə bilərlər. Məsələn, yenicə evlənən lər 
bir çox kəm­kəsirləri olsa belə, özlərini, adətən, xoşbəxt hesab edirlər. Onla­
rı nə dəbdəbəli ev, nə xarici markalı maşın, nə də başqa sərvətlər maraqlan­
dırmır. Kasıb sənətkar da, öz əsərləri ilə bağlı müəyyən nailiyyət əldə etdikdə, 
özünü xoşbəxt hesab edə bilər. Rəssamın hər hansı mö təbər sərgidə iştira­
kı, şairin ilk kitabının çıxması, müğənninin mükafat və ya fəxri ad alma­
sı və s. bu qəbildəndir. Göründüyü kimi, xoşbəxtliyə səbəb olan hadisələr 
uzunmüddətli olmur. Çünki həyatda qane olma halları daimi deyil. Xoşbəxtlik 
qısamüddətli olub, şimşəyin çaxma anını xatır ladır. Təsadüfi deyil ki, “bal 
ayı” ifadəsi mövcuddur, “bal beşilliyi” isə gülüş doğura bilər. Sa dəcə olaraq, 
insan öz müvəffəqiyyətlərinə alışır və yeni­yeni zirvələr fəth etmək istəyir ki, 
bu da yeni, daha dərin hisslər keçirməyi tələb edir, özünütəsdiq və mənəvi 
zənginləşmə üçün digər yollar axtarır. Mütləq xoşbəxtlik mümkün deyil. 
Tələbata uyğun olaraq, o, daim inkişafdadır. Xoşbəxtlik anlarında insan dün­
yanı da ayrı cür qavrayır. Görəsən, cinayətkarlar özlərini tam xoşbəxt hiss edə 
bilirlərmi? Yəqin ki, yox. Elə təkcə hər an ifşa olunmaq təhlükəsi buna mane 
ola bilər. Cinayətkar öz əməlindən nə dərəcədə həzz alsa da, uzun müddət 
sevinc hissi keçirsə də, bu, əsl xoşbəxtlik deyil.
82
Xoşbəxtliyin yaranma prosesi bir sıra özünəməxsus əxlaqi xüsusiyyətləri 
də üzə çıxarır. Hadisənin və şəraitin xırda eqoizm mövqeyindən deyil, yüksək 
əxlaqi dəyərlər baxımından qiy mətlən dirilməsi xoşbəxtliyin başa düşülməsində 
mühüm rol oynayır. Müxtəlif əxlaqlı adamların xoşbəxtliyi və onu başa 
düşməsi arasında müəyyən fərqlər mövcud olur.
Xoşbəxtlik azad quşa bənzəyir. O olmayan yerdə insanı güclə özünü 
xoşbəxt hesab etməyə məcbur etmək olmaz. Bu baxımdan xoşbəxtliyə aid bir 
sıra atalar sözləri də mövcuddur. Məsələn, “xoşbəxtlik at deyil ki, boynuna 
cilov taxasan” və ya “xoşbəxtlik balıq deyil ki, onu tilovla tutasan” və s.
Xoşbəxtlik fərdi olur. Yəni hər bir insanın, ailənin, sosial qrupun, millətin 
xoşbəxtliyi ola bilər. Xoşbəxtlik insanın mənəvi ideala nə dərəcədə yaxın ola 
bilməsi ilə də üzə çıxır. “Yaxşı həyat nədir və insan ilk növbədə nəyə can atma­
lıdır» kimi suallar xoşbəxtliyə aid olan əsas məsələlərdəndir.
Xoşbəxtliklə bağlı insanların fikirləri çox müxtəlifdir. Bəziləri üçün 
xoşbəxtlik öz zahiri əlamətləri ilə seçilməlidir ki, bura ilk növbədə uğur, həzz, 
şərəf, var­dövlət və s. aiddir. İnsanın sevincə, rahatlığa, arzularının icrasına can 
atması təbiidir. Lakin bunların əxlaqi tələblərlə, mə sələn, borcla toqquşması 
problem yarada bilər.
Bəxtigətirmə, tale kimi başa düşülən xoşbəxtlik insanın özündən asılı deyil. 
Buna baş qaları da qarışa bilməz. Bu barədə düşünən Aristotel o fakta diqqət 
yetirib ki, insanın ədalətli olması, və yaxud hər hansı xeyirxahlığı uğur kimi 
qiy mətləndirilmir. Çünki bu keyfiyyətlər insanın cəhdindən, səyindən asılı­
dır. Lakin mirasa sahib olmaq, yaxşı yaşayışa, fitri istedada malik olmaq uğur, 
müvəffəqiyyət kimi başa düşülür. Pis bir hadisədən, qəzadan yaxa qurtar­
maq özü də uğurdur. Lakin Allahın göndərdiyi səadət belə insandan müəyyən 
zəhmət tələb edir. “Səndən hərəkət, Allahdan bərəkət” misalı da təsadüfən 
yaranmayıb. Lakin hər hansı uğur, həyatın “insana gülümsəməsi” hələ insana 
özünü xoşbəxt hiss etməyə imkan vermir. Eyni zamanda xoş bəxtliyin yaşanma­
sı, duyulması onun əsas məqamıdır. Xoşbəxtlik o vaxt həqiqi olur ki, o, insanda 
sevinc və razılıq duyğuları oyatsın.
Xoşbəxtlik haqqında yayılmış təsəvvürlərdən biri də budur ki, o yaşanan 
zaman keçirilən sevinc hissi dərin olur. Lakin bu cür həyəcan vəziyyəti də tez 
keçəndir. Xoşbəxtlik ona görə qısa ömürlü, epizodik hal kimi xatırlanır ki, 
insan xoşbəxt olanda saat yadına düşmür, hər saat bir ana çevrilir.
Həzz və xoşbəxtliyin fərqini insanlar nəinki çoxdan başa düşüblər, hətta 
onu da dərk ediblər ki, hər bir həzz heç də xoşbəxtliyə aparmır. Qədim Yuna­
nıstanda məşhur siyasi xadim, e.ə. VI əsrdə yaşamış Solon deyirdi ki, “sənə 
qüssə gətirəcək həzdən qaç”. Bəzən bədbəxt adamlar da nədənsə həzz ala bilər. 
Eyni zamanda, xoşbəxtlik də həzlə müşayiət edilir. Həzsiz xoşbəxtliyi dərk 
etmək çətindir. Lakin həzz xoşbəxtliyin nə şərti, nə də məzmunu deyil.
83
Xoşbəxtlik haqqında yayılan digər təsəvvür var­dövlətlə bağlıdır. Lakin 
var­dövlət həmi şəmi xoşbəxtlik gətirir? Burada var­dövlətin hansı yolla qaza­
nılması da rol oynayır. Bundan başqa, bir çox var­dövlət sahibləri heç də 
özlərini xoşbəxt hiss etmirlər. Əlbəttə, halal yolla qa zanılmış var­dövlət insa­
na əziyyət vermir, ondan qətiyyən qaçmaq lazım deyil, çünki kasıb ola­ola 
xoşbəxt olmaq doğrudan da çətindir. Lakin bir daha xatırladırıq ki, xoşbəxtlik 
var­dövlətlə, onun miqdarı ilə ölçülmür. Doğrudur, uğurlu tale, sevinc, maddi 
və mənəvi baxımdan zəngin həyat, xoşbəxtliyin əldə edilməsinə səbəb olan 
amillərdir. Lakin bunlar xoşbəxtlik üçün yalnız əlverişli şəraitdir, onun səbəbi 
və məzmunu deyil. Sokrat deyirdi ki, xoşbəxtlik insanın tərbiyəsindən, təhsi­
lindən və nə dərəcədə xeyirxah olmasından asılıdır. Yalnız layiqli və namuslu 
adamlar xoşbəxt ola bilər, ədalətsiz və səfehlər xoşbəxt ola bilməzlər. Ədalət­
sizlər cəzalanmırsa, onda onlar xüsusilə bədbəxtdirlər.
Xoşbəxtlik məmnunqalma kimi başa düşülürsə, deməli, bu qaneolun­
ma ani deyil, uzun müddətlidir, həyatın böyük bir zaman kəsiyini əhatə edir. 
Xoşbəxtlik üçün kəmiyyət göstəriciləri olmasa da, həyatın bütövlükdə və ya 
ayrı­ayrı tərəflərinin insanı qane etməsi kimi kəmiyyət göstəriciləri mövcuddur.
Xoşbəxtlik sevinc hissi ilə də çox yaxındır. Sevinc emosional olduğu halda, 
xoşbəxtlik sa kit də yaşana bilər.
Birgəyaşayış şəraitində mövcud olan insan nə iləsə barışmalı, nəyin 
naminəsə özünü qur ban verməli, müəyyən məhdudiyyətlərə dözməlidir. Bu cür 
dözümlü, xeyirxahlıqlarla dolu həyat xoşbəxtliyə səbəb ola bilər. Bir çoxları 
məhz bu fikirdədirlər ki, “xoşbəxt olmaq istəyirsənsə, xeyirxah ol”. Bu, əlbəttə, 
çətin xoşbəxtlikdir. Qədim filosofların çoxu xoşbəxtlik və xeyir xahlığın nisbəti 
barədə artıq öz fikirlərini söyləyiblər. Polyak filosofu B.Tatarkeviç (1886­1980) 
özünün “Xoşbəxtlik və insanın kamilliyi” adlı əsərində xoşbəxtliyin bir neçə 
növündən söhbət açır: “1) həzz, ləzzət; 2) uğur, bəxtigətirmə; 3) tale (qədim 
yunan mifologiyasında tale və xoşbəxtlik ilahəsi Tixe, qədim Romada isə For­
tuna idi); 4) sərvətə malik olma”.
Xoşbəxtlik çox mürəkkəb anlayış olsa da, onun mövcudluğunun təzahürü 
olan bir sıra amillərdən danışmaq mümkündür. Nahaq yerə demirlər ki, xoş­
bəxt lik balıq deyil ki, onu tilovla tutasan. Bu amillər xoşbəxtliyin yaranmasına 
zəmanət verməsə də, hər halda, müəyyən mənada ona təkan ola bilər. Bu amil­
ləri şərti olaraq obyektiv və subyektiv olaraq 2 qrupa ayırmaq olar: Obyektiv 
amillər, əsasən, insanın şüurundan və iradəsindən asılı deyil, subyektiv amillə­
rin yaran masında isə, adətən, insan özü iştirak edir. Obyektiv amillərə təbii 
şərait (əlverişli iqlim, coğrafi mövqe, təbii fəlakətlərin baş verməməsi və s.) və 
cəmiyyətin vəziyyəti (müharibə və ya sülh şəraitində yaşaması, qanunların 
işləməsi, ədalətin bərqərar olması və s.) aiddir. Əgər ölkədə təbii fəlakət baş 
verirsə, qorxulu epidemiya yayılırsa, vətəndaş müharibəsi gedirsə və s. bu kimi 
84
hallar mövcuddursa, tam mənada xoşbəxtlikdən danışmağın heç yeri deyil. 
Əgər ətrafdakı insanlar əzab çəkirsə, qan tökülürsə, hansı xoşbəxtlikdən danış­
maq olar? Torpaqları işğal altında olan hansı xalq rahat yaşaya bilər? 
Xoşbəxtliyin yaranması dövrlə, xalqın adət­ənənələri, mədəni xüsusiy­
yətləri, siyasi rejimi və s. amillərlə də bağlıdır. Obyektiv amillərə həmçinin 
insanın sağlamlığı, temperament tipi (məsələn, kimsə tündməcazlığı, hər 
hansı mənfi xüsusiyyəti ucbatından cə miyyət, kollektiv, qonşular, qohumlar 
tərəfindən sevilmir), hətta xarici görkəmi aiddir. İnsanın məşğuliyyəti də bu 
baxımdan mühüm rol oynaya bilər. Çünki çox vaxt yaradıcılıq uğurları insanda 
nəinki adicə məmnunluq hissi oyadır, hətta onu yetərincə xoşbəxt edir.
Subyektiv amillərə insanın məsləkləri, əqidə və etiqadı, maraqları, nəyəsə 
olan həvəsi, əhvali­ruhiyyəsi və s. aiddir. Subyektiv amillər çox vaxt müxtəlif 
hadisələrə fərdin münasibətini formalaşdırır. Bu bir daha o deməkdir ki, biz 
hadisələri dəyişə bilməsək də, onlara münasi bə timizi dəyişməyə qadirik ki, bu 
da bizi xoşbəxt edə bilər. Seneka deyirdi ki: “Özünü xoşbəxt hesab etməyən 
adam bədbəxtdir”. Doğrudan da, insanın xoşbəxt olması yalnız obyektiv, 
xarici şəraitdən deyil, həm də subyektiv amillərdən, insanın özündən, onun 
fəallığından, məqsəd yön lülüyündən asılıdır. Pessimist insan asanlıqla öz 
xoşbəxtliyindən yan keçə bilər. Əfsanəyə görə, Makedoniyalı İskəndər çəlləkdə 
yaşayan Diogendən soruşanda ki, “dünyada ən xoşbəxt adam kimdir?”, o, 
cavab vermişdi ki: “mənəm, çünki dünyanın yarısı sənin ola­ola gözün doy­
mur, mə nim isə heç nəyim olmasa da, heç nəyə ehtiyacım yoxdur”. F.Nitsşe 
isə deyirdi ki, “xoşbəxtliyə yalnız seçmə adamların hüququ var, çünki onlar 
digərləri üzərində müəyyən hakimiyyətə malik dirlər”. A.Şopenhauerə görə isə: 
“xoşbəxtlik yalnız iztirabların olmamasıdır. İztirablar pozitiv və real olduğu 
halda xoşbəxtlik həmişə arzu kimi qalacaq”. L.Bethovenə görə, “başqalarını 
xoşbəxt etmək özü xoşbəxtlikdir”. J.Rasin hesab edirdi ki, “xoşbəxtlik ona görə 
mövcuddur ki, onu ki minləsə bölüşməyi bacarasan”.
A.Bakıxanov “Təhzibül­əxlaq” və “Nəsihətnamə” əsərlərində təvazökarlığı 
xoşbəxtlik əldə etməyin mühüm vasitələrindən biri hesab etmişdir. Onun 
nəzərincə, təvazökar olmayan adam heç bir vaxt sakitlik, qəlb rahatlığı əldə edə 
bilməz. Təvazökarlıq insanın cəmiyyətdə mövqeyini yaxşılaşdırmağa, həm də 
ona daxilən mənəvi cəhətcə təkmilləşməkdə kömək edir. Təvazökar olmayan 
adam öz əxlaqını saflaşdıra bilməz. Çünki təkəbbürlü və lovğa adam çox vaxt 
öz nöq sanlarını və zəif cəhətlərini görə bilmir. Təvazökarlığın mənəvi mənfəəti 
ondadır ki, insan özünün nöqsan və acizliyindən xəbərdar olduğu üçün sadəliyi 
üstün tutur.
A.Bakıxanova görə, insan öz ağlına müəyyən hədd qoyub deyə bilməz ki, 
daha mən hər şeyi bilirəm, çünki insanın dünyada dərk etməli olduğu çox şeylər 
vardır. Kim ki öz bilik və təcrübəsini artırmağa ehtiyac hiss etmir, o,  cid di su rət­
85
də yanılır. Öz biliyinə həddindən artıq gü vən mək cəhalət əlamətidir.  A.Bakıxa­
nov bu münasibətlə özü haqqında deyir ki, gənclik çağlarında öz əqlimə tama­
milə inanırdım, nöqsanlı olduğumu heç vaxt ürəyimə gətirmirdim. Rəyimə 
mü vafiq olmayan bir işi, öz istəyimin əksinə nəticələnən bir məsələni özgəsin­
dən bilərək, zəmanə adamlarını təqsirləndirirdim. Hərçənd ki, onlar da günahsız 
deyildilər. Lakin onların günahı mənim düşündüyüm qədər deyildi. Getdikcə 
tədqiqatım və təcrübəm artdı. Öz əqlimin dərə cə sinə şübhə etməyə başladım, 
bilmədiyim nöqsanlar yavaş­yavaş meydana çıxdı. Nəhayət, zövq ü mün xoş bir 
çağında və yabançılardan uzaq olduğum bir zamanda insafı hakim edərək özü­
mün xasiyyət və rəftarımı bir­bir nəzərdən keçirdim. Məlum oldu ki, mənim 
təsəv vür lərim puç imiş, nəfsimin və şəhvətimin təsiri altında imiş. Yaxşı sandığım 
şey mənim halıma uyğun deyilmiş. Zehnim və zirəkliyim xudbinliyimə qalib 
gəlmiş olsaydı, bu gün xatırladıqda, peşmançılığını çəkdiyim işləri görməzdim.
A.Bakıxanov məsləhət görmüşdü ki, elm və kamalımızın nöqsanları oldu­
ğunu bildikdən sonra insan gərək öz elm və etiqadına arxayın olmasın. İşi 
hərtərəfli dərin düşünmədən ona əl atmasın; əqli tədqiqatını, dünyanın böyük 
adamlarının və xalqlarının görkəmli alimlərinin rəyləri ilə tətbiq etsin və ümu­
minin faydasına olan işi qəbul etməkdən utanmasın. Çünki bizim heç bir işimiz 
təqlidsiz olmamalıdır, heç olmazsa, pisliyə və zərərə səbəb olan iş deyil, ümu­
minin faydasına olan iş təqlid edilsin.
Maraqlıdır ki, Abbasqulu ağa Bakıxanov təvazökarlıq və sadəlikdən 
danışarkən, sadəliyi prinsipsizlik, acizlik dərəcəsinə endirməməyi tələb etmiş­
dir. O yazırdı ki, “həlimliyin acizlik, təvazökarlığın isə alçaqlıq dərəcəsinə 
gəlib çıxmasından saqınmaq lazımdır. Ancaq acığı və vüqarı, yeri gəldiyi vaxt­
da, bədəni qorumaq üçün alət etmək lazımdır. Çünki bir çoxları bir nəfəri aciz 
gördükdə onu incitməyə tələsirlər”.
Z.Göyüşov özü isə belə hesab edir ki, “…xoşbəxtlik – əxlaqi ideal və arzu 
ilə sıx surətdə bağlıdır. Əxlaqi ideal və arzu insanın xoşbəxtliyinin mühüm 
tərkib hissəsi olmaqla bərabər, həm də qiymətli əxlaqi sərvət xarakteri daşıyır. 
İdealsız, arzusuz, məqsədsiz, gələcəyə inamsız mənalı insan həyatı təsəvvür 
etmək çətin olduğu kimi, bunlarsız əsl xoşbəxtlik də mümkün deyil”.
İnsan həyatında yalnız sevinc yox, kədər də mövcuddur. Xoşbəxtlik kimi, 
bədbəxtlik də dərin həyəcanla müşayiət olunur. Lakin xoşbəxtlik fəlsəfi anla­
yış olduğu halda, bədbəxtlik fəl səfi anlayış deyil. Psixoloqlardan fərqli ola­
raq, filosoflar bədbəxtlik haqqında müzakirə açmırlar. Ona görə yox ki, onlar 
insan həyatına biganədirlər, sadəcə olaraq, xoşbəxtlik anlayışı, onlara görə, 
ideala yaxındır. İnsanlar xoşbəxtliyi uğurdan ayıra bildikləri kimi, bədbəxtliyi 
də şansın reallaşmamasından, bəxti gətirməməkdən fərqləndirməyi bacarır­
lar. Bəzən adi danışığımızda dərdi, bəlanı, dərin həyəcanları bədbəxtlik kimi 
tələffüz etsək də, bunun əsl bədbəxtlik olmadı ğını başa düşürük. Bədbəxtlik – 
86
faciədir. Bu zaman insan öz istəklərini həyata keçirmək imkanından obyektiv 
və ya subyektiv səbəblər üzündən məhrum olur. Bəziləri hesab edirlər ki, izti­
rab çəkməyən adamlar xoşbəxtdirlər. Lakin bu, insanlıqdan uzaq haldır. İnsan 
qəlbi özgə iztirablarını başa düşməli, onlara şərik çıxmağı bacarmalı, imkan 
dairəsində kömək etməyə meyilli olmalıdır. Yalnız iztirablarla qarşılaşdıqdan 
sonra insan həyatın rəngarəngliyini, onun yalnız sevincdən deyil, kədərdən də 
ibarət olduğunu dərk edir. Bədbəxtlik bəzən bəxti gətir məkdən daha çox, insa­
nın pis xasiyyətli olmasının nəticəsidir. Heç kim səhv buraxmaqdan, günah 
işlətməkdən, xəstəliyə tutulmaqdan, pis adamların ona vuracağı zərbədən və 
yaxın adam larını itirməkdən sığortalanmayıb. Bədbəxtliyin səbəbi də çox vaxt 
elə bunlar olur. Hər adamın həyatında sevincli və kədərli günlər mövcuddur. 
Xoşbəxtliklə bədbəxtlik bir­birini istisna etmir. Eyni cəmiyyətdə hamının eyni 
dərəcədə xoşbəxt olması mümkün deyil. Rəqiblərdən hansınınsa xoşbəxtliyi 
digərinin bədbəxtliyinə səbəb ola bilər. Çox vaxt insanlar xoşbəxtlikdən 
danışarkən yalnız şəxsi xoşbəxtliyi nəzərdə tuturlar. Çoxları isə hesab edirlər 
ki, insan məhz öz borcunu yerinə yetirdikdə xoşbəxt olur.
Bəzən həyatda insanın elə halları olur ki, o, cəmiyyət tərəfindən qınanılan 
və özünə heç bir zaman layiq bilmədiyi hərəkətləri etmək istəyir. Hətta özü 
elə vəziyyət yaradır ki, qanun­qaydaya riayət etməli olmasın. Bunu bir anlıq 
gözünün önünə gətirən insan özünü müstəqil və sərbəst hiss edir. O hətta öz 
adətlərinə, vərdişlərinə də riayət etmir. Bəzi xalqların mədəniy yətlər ində belə 
hallar üçün xüsusi şərait mövcuddur. Bu cür kütləvi formalardan biri karna­
vallardır. Karnaval zamanı insan maska taxır və tanınmayacağına əmin oldu­
ğu üçün özünü sərbəst aparır, istədiyi hərəkətləri edir və öz məqsədinə çatmaq 
üçün yollar axtarır. Belə “sərbəstliyə çıxma” iri həcmli tədbir olan karnavallar­
la yanaşı, kamera xarakteri daşıyan kiçik formalar, məsələn, lətifələr vasitəsilə 
də həyata keçirilir. Lətifələrin köməyi ilə “sarı sim”ə toxunan, çox incə mövzu­
ların gülüş vasitəsilə ifşa olunmasına geniş şərait yaranır.
İnsanın həzzalma mənbələrinin çoxsaylı olmasına baxmayaraq, həzzin özü 
həmişə ani, müvəqqəti, qısamüddətli olur. O heç vaxt kifayət etmir.
Həzz – tələbat və maraqların təmin edilməsi ilə müşayiət edilən hiss və 
həyəcandır. Bioloji baxımdan həzz və iztirabların təsiri (rolu) onların adaptiv 
(uyğunlaşdırıcı) funksiya daşıması ilə müəyyən olunur. Həzz – orqanizmin 
tələbatlarına cavab verən fəallığı stimullaşdırır, həzzin yoxluğu və iztirab isə 
orqanizmi onun üçün təhlükə törədəcək təsirlərdən təcrid edir. Psixo fizioloji 
baxımdan həzz tələbatların təmin edilməsi olub, daxili gərginliyin fiziki və 
psixi cə hətdən azalması və sönməsi ilə müşayiət olunur, orqanizmin zəruri 
funksiyalarının bərpa edilməsinə səbəb olur. Həzzin insan üçün faydalı olması 
müəyyən normativ mövqeyə gətirib çıxarır: həzzalma, məmnunolma orqanizm 
üçün ideal olduğundan, insan bu halı əldə etməyə çalışmalıdır. Etikada belə 
87
mövqe hedonizm adlanır (yunanca “hedone” həzz deməkdir). Baxışlar sistemi 
və həyat tərzi kimi mövcud olan hedonizm o təsəvvürlərə əsaslanır ki, insan 
fəaliyyətinin əsas mənası və xoşbəxtliyin real təməli iztirablara qarşı ikrah hissi 
keçirmək və həzzə can atmaqdadır.
Bütün etik sistemlərdə xoşbəxtlik bilavasitə həyatın mənası anlayışı ilə 
əlaqələndirilir. Xoşbəxtlik kimi həyatın mənası da yalnız şəxsi xoşbəxtlik 
üzərində qurula bilməz. Bu hal gec­tez fərdi xarakter alaraq eqoizmə aparır.
Etik sistemlərin çoxunda xoşbəxtlik insan hüquqlarının ayrılmaz hissəsi, 
xoşbəxtliyə can atma isə insanın fitri xüsusiyyəti kimi nəzərdən keçirilir.
İnsan özünü dərk etməyə başlayandan onu həyati əhəmiyyətli suallar nara­
hat etməyə baş layıb: “İnsan nə üçün yaşayır?”, “Onun məqsədi nədir?”, “İnsa­
nın xoşbəxtliyi nədədir?”, “Hə yatın məzmunu və məqsədi nədir?”. Beləliklə, 
həyatın mənası problemi insandan asılı olmayaraq mövcuddur. Xoşbəxtlik və 
həyatın mənası problemi etika tarixində çoxlarını düşündürüb. Bu baxışları 
əsasən 3 qrupa bölmək olar: 1) həyatın mənasını fərdi nailiyyətlərlə bağlayan­
lar; 2) dini etiqadlara tabe olaraq o biri dünyanı qazanmaqla bağlayanlar; 
3) insan həyatını və möv cud luğunu absurd, mənasız hesab edənlər.
Birinci cərəyanın nümayəndələri fərdiçilik konsepsiyasını irəli sürənlər 
hedonizm (həzz) və evdemonizm (xoşbəxtlik) prinsiplərini ön plana çəkirlər. 
Xoşbəxtliyin maksimum qane olunma kimi başa düşülməsi utilitarizm (yararlı­
lıq) etikasında da mövcuddur. Bu eqoistik kon sep siyanın əxlaqa zidd olduğunu 
onun tərəfdarları da hiss etdiklərindən özlərini təmizə çıxarmaq üçün müxtəlif 
bəhanələr tapırdılar. Epikurdan tutmuş, fransız maarifçilərinədək bu problemlə 
məşğul olanlar, yeni nəzəriyyə – “ağıllı eqoizm” nəzəriyyəsini ortaya atdılar.
İkinci cərəyan daha çox dini etika tərəfindən irəli sürülür. Bu dünyadakı 
həyatın insanlar üçün Allah tərəfindən sınaq kimi göndərilməsi və əsl həyatın 
o biri dünyada olması fikrindən müəyyən məqsədlər üçün istifadə edən bəzi din 
xadimləri bu minvalla insanları asketizmə (tərki­dünyalığa) ruhlandırır. Keç­
miş əsrlərdə, əsasən, hakim siniflərin mənafeyinə xidmət edən bu mövqe insan­
ları ədavətə, zülmə, haqsızlığa qarşı mübarizədən çəkindirir, dinin özünə qarşı 
isə düzgün olmayan münasibət formalaşdırırdı. Əslində, din insanı xoş həyat 
uğrunda fəaliyyətdən, zəhmətdən, mübarizədən nəinki çəkindirmir, əksinə, 
insanı öz həyatını yaxşılaşdırmaq, asanlaş dırmaq üçün elmlərə yiyələnməyə, 
əməksevərliyə təhrik edir, öz xoşbəxtliyini düşünməyi, həm çinin digərlərinin, 
xüsusən imkansızların qayğısına qalmağı məsləhət görür. Uzun müddət ateist­
lər, xüsusilə İslam dininin düşmənləri bu kimi məsələləri təhrif olunmuş 
şəkildə izah edərək insanları çaşdırmışlar. “Qurani Kərim”i özü şəxsən oxuma­
yan insanlar, özünü “molla” adlandıran, savadsız fırıldaqçıların danışdığı cəfən ­
giyatla kifayətlənməli olurdular. Bu gün insan ların dini şüurunun və savadının 
artması sayəsində İslamın ən humanist din olması qəbul edilir. Fanatizmdən, 
88
cəhalətdən, avamlıqdan, savadsızlıqdan uzaqlaşaraq sırf dini mövqe tutanlar 
həyatın əsl mənasını dərk edir, bütün gücünü, qüvvəsini, vaxtını, ağıl və düşün­
cəsini insanların xoşbəxtliyi, xoş həyatı uğrunda mübarizəyə həsr edirlər.
Üçüncü cərəyanı pessimist cərəyan adlandırmaq olar. Bu cərəyanın nüma­
yəndələri insanın mövcudluğunun mənasını inkar edir, onun absurd, mənasız 
olduğunu sübut etməyə çalışırlar. Kinik (e.ə. IV əsr, əxlaq normalarını inkar 
edən fəlsəfi məktəb) məktəbinin etikasında, ekzisten sia list lərdə (mövcudluq 
fəlsəfəsi) və sairdə bunun izlərinə rast gəlmək olar.
Etika tarixində həyatın mənası, onun sevincləri haqqında ilk təlimin yara­
dıcısı Epikur sa yılır. O, həyatın mənasını müdriklikdə görür. Onun fikrincə, 
insan ağlı ilə bütün mənasız arzu lardan əl çəkməli, qəlbin rahatlığına nail 
olmalıdır. Qədim Yunan filosoflarından Gegesi hesab edirdi ki, o vaxt yaşa­
mağa dəyər ki, həyatın gətirdiyi həzzin miqdarı iztirablardan çox olsun. Əgər 
əksinədirsə, onda insan ölsə yaxşıdır. Siseronun dediyinə görə, bu filosof sonra­
lar Peysi tanatos ləqəbi qazanır ki, bu da “intihar carçısı” mənasını verir. Onun 
mühazirələri İskəndəriy yədə bu səbəbdən qadağan edilmişdi.
XVIII əsr fransız materialistləri həyatın mənasını insanın dünyəvi maraqla­
rından ayırmağa qarşı qətiyyətli çıxış etdilər. Bu, onların əvəzsiz xidmətləridir. 
Onlar həyatın mənasını xoşbəxt liyə, dünyəvi ideala qovuşmaqda görür, elmi 
nailiyyətləri, bəşəriyyətin tərəqqisinə sonsuz inamı bunun əsası hesab edirdilər. 
Psixoloq E.Fromm yazır ki: “İnsan yeganə heyvandır ki, onun var lığı özü üçün 
problemə çevrilir, o, bu problemi həll etməlidir və ondan heç yerə qaça bilməz”.
Keçmişini və gələcəyini, özünü və ətrafdakıları, etdiyi hərəkətləri və gətirə 
biləcəyi yeni likləri düşünməyən adamın həyatını mənalı hesab etmək olmaz. 
İnsan təbiətən praktik məxluq dur. O, qarşısına məqsəd qoyur və onlara çatma­
ğa çalışır. Məqsəd və vəzifələrsiz insan heyvana çevrilir. İnsan öz inkişaf və 
fəaliyyət perspektivlərini, həyatının məqsədini, nəyə əsaslanmalı olduğunu 
başa düşməli, bilməli və görməlidir.
Həyatın mənası və həyatın məqsədi anlayışları bir­biri ilə sıx bağlı olsa 
da, eyniyyət təşkil etmir. Həyatın mənası – insanın istəyindən asılı olmayaraq, 
obyektiv şəkildə mövcuddur. Həyatın məqsədi – daxili, şəxsi və konkret olub, 
insanın özü tərəfindən qoyulur. Bu, hər hansı peşəyə yiyələnmə, konkret bir 
işdə hansısa nəticəni əldəetmə və s. ola bilər. İnsanın bütün həya tının məqsədi 
ayrı­ayrı konkret hissələrdən ibarət ola bilər ki, bunun da məcmusu bütöv bir 
proqram təşkil edir. Şüurlu surətdə qarşıya qoyulmuş məqsədin əxlaqi tərəfi 
onun həyatın məna sına olan münasibəti ilə ölçülür.
Bütün tələbatları birdən yerinə yetirmək mümkün deyil. Böyük və kiçik 
məqsədlər mövcuddur. Kiçik məqsədlər yaxın, bilavasitə, birgünlük olduğu 
halda, böyük məqsədlərə çat maq üçün insan bəzən bütün ömrünü həsr etməli 
olur. Məsələn, dissertasiya müdafiə etmək, milyon dollar toplamaq, Amerika­
89
ya getmək, özü üçün ayrıca ev almaq və s. Bunlar məqsəd­ideallardır. Həyatın 
mənası ayrı­ayrı məqsədlərin əhəmiyyətliliyi ilə deyil, insanın bütün həyat 
boyu davranışı, götürdüyü istiqamətlə müəyyənləşir.
Bəzən insanın məqsədi şəxsi mənfəət çərçivəsindən, karyeradan “o yana” 
getmir. Hətta əxlaqa zidd məqsədlər də olur ki, bunlara bəraət qazandırmaq 
mümkün deyil. Lakin belə də düşünmək düzgün olmazdı ki, həyatın mənası, 
guya, yalnız ictimai rifahla bağlı olmalıdır. Cəmiyyət ayrı­ayrı fərdlərdən 
ibarət olduğu üçün hər bir insanın səadəti mühüm əhəmiyyət kəsb edir. Hər bir 
insan ilk növbədə özü, öz şəxsi xoşbəxtliyi barədə düşünməlidir. Cəmiyyətin 
xoşbəxtliyi ali məqsəd olduğu halda, fərdin xoşbəxtliyi son məqsəddir.
Həyatın mənası anlayışı sosial amillərlə yanaşı, şəxsi həyatda baş verən 
bəzi hadisələrlə də bağlıdır. Bura yaxın adamların itirilməsi, şəxsi həyatdakı 
qəfil dəyişikliklər, müəyyən yaş dövrü və s. aiddir. Bu zaman yüksək əxlaqi 
dəyərlərə söykənmək zəruridir. Çünki belə olduqda insan istər­istəməz xeyir, 
şər, ədalət, borc haqqında düşünür və bunları öz həyatı, taleyi, plan və ümidləri 
ilə əlaqələndirir. Həyatın mənasız olduğunu dərk edən insan mənəvi cəhətdən 
sarsılır, əsəbləri pozulur. Əlbəttə, həyatın mənası haqqında düşünmək və nara­
hat olmaq qabiliyyəti bütün insanlarda eyni deyil. Bu, insanın peşəsindən, iş 
qabiliyyətindən və başqa keyfiyyətlərindən asılı deyil.
İnsanın mənəvi həyatında belə bir fikir əsas rol oynayır ki, həyatın mənası 
var və son məqamda xeyir şərə qalib gəlməlidir. Bu inam olmasa (hətta zəif 
formada), insan həyatı ağır, məşəqqətli, yorucu və əzablı keçər.
İnsanın həyatı onun yaşadığı illərin sayı ilə yox, məzmunu ilə, ətrafdakılara 
münasibəti, cəmiyyətə verdiyi xeyirlə, əxlaqi keyfiyyətləri, həmçinin şərəfi, 
namusu, vicdanı, ləyaqəti ilə qiymətləndirilir.
90
III HİSSƏ 
PEŞƏ ETİKASI
1. Tətbiqi etika nəyi öyrənir?
İnsanın biliyinin və texnoloji imkanlarının inkişafı etik problemlərin də 
sayca çoxalmasına səbəb olduğundan, biologiya, fizika, kimya, təbabət və digər 
elmlərin nailiyyətlərinin əldə edil məsində etik təfəkkür də iştirak edir. Bu, eti­
kanın da bir elm kimi müəyyən dəyişikliyə uğra ma sına səbəb olur. Təbabət, 
siyasət, ekologiya, biznes və s. kimi müxtəlif sahələri məhz etika, daha doğru­
su, bunlarda mövcud olan ortaq etik problemlər birləşdirdiyi vaxt etikanın yeni 
sahəsinin – “Tətbiqi etika”nın meydana gəlməsinə ehtiyac yarandı.
“Tətbiqi elm” termini ilk dəfə təbiətşünaslıqda fundamental elmlərin tərki­
bində yaranıb, sonra humanitar elmlərə, o cümlədən fəlsəfə və etikaya keçib. 
Bunun üçün həmin elmlərin nəzəri hissələri həddindən artıq inkişaf etməli və 
praktikadan uzaqlaşmalı idi. Nəzəriyyə və praktika arasında fərqi ilk dəfə klas­
sik alman fəlsəfəsinin banisi İ.Kant görərək “təcrübi zəkanı” əxlaqi idrak və 
davranışın sinonimi kimi işlətmişdir. Kanta qədər etikanın əsaslandırılması 
müxtəlif empirik­hedonist, utilitar (həzz prinsipinə, mənfəət prinsipinə 
əsas lan maq) üsullarla əlaqədar idi. İlk dəfə olaraq Kant etikanın nəzəri 
əsaslandırılmasının mümkünlüyünü sübut etmişdir. Məhz bu səbəbdən Kantı 
“Tətbiqi etikanın” ilk nümayəndəsi hesab etmək olar.
Müasir dövrdə tətbiqi etikanın əhatə dairəsi genişdir: bioetika, ekoetika, 
biznes etikası, pedaqoji etika, hüquqi etika, siyasi etika, parlament etikası, 
incəsənət etikası, hərbi etika, senzura etikası, kompüter etikası və s. Bu sahə­
lərin hər biri, öz növbəsində, kifayət qədər müstəqil olub, özünəməxsus 
prob lematikaya malikdir. Məsələn, bioetikada “gen mühəndisliyi”, “klonlaş­
dırma”, “surroqat (saxta, əvəzedici) analıq”; ekoetikada “təbiət və onun 
hüquqları”, “atılmışlar”; hüquqi etikada “şpionaj”, “ölüm hökmü”; kompüter 
etikasında robotlardan insan əməyinin əvəzedicisi kimi istifadə edilməsi; 
tibbi etikada evtanaziya, insan orqanlarının transplantasiyası və s. prob lemlər 
mövcuddur.
İnsanın özünün bir fərd kimi cəmiyyətdə real statusunun dəyişməsi və 
bununla əlaqədar dövlətin onun hüquqlarının qorunmasına təminat verməsi, 
inkişaf etmiş texnologiyanın insanın sağlamlığına və rifahına xidmət etməsi 
və s. tətbiqi etikanın inkişafı ilə əlaqədardır. Əxlaqın insanların milliyyəti, 
mədəniyyəti, peşəsi və s. ilə əlaqədar dəyişməsi tələbatı da bu qəbildən olan 
problemlərin yaranmasına səbəb olur. Bu problemlər içərisində peşə etikası 
özünəməxsus əhəmiyyət kəsb edir
91
2. Peşə etikası
Peşə etikası insanların peşə fəaliyyəti ilə əlaqədar aralarındakı münasi­
bətlərin mənəvi xa rakterini təmin edən davranış kodeksidir. Bir çox əxlaq nor­
malarının ümumbəşəri xarakter daşı masına baxmayaraq (yəni bu prinsiplərin 
hər bir insana aid olması, məsələn, bütün fəaliyyətin borc, vicdan, sədaqət 
prinsipləri, dostluq, yoldaşlıq münasibətləri əsasında qurulması, böyüklərə 
hörmət etmək, yalan danışmamaq, xəyanət etməmək, ziyan vurmamaq və s.), 
müxtəlif peşələrlə əlaqədar fəaliyyət növlərinin də özünəməxsus davranış 
normaları var. İnsanın mənəvi həyatı rəngarəng olduğu üçün bəzən gündəlik 
həyatda nəinki yüksək mənəvi dəyərlərə, hətta adi əxlaq normalarına da riayət 
etmək asan olmur. Məsələn, işin xeyri üçün insan yalan danışır, müna sibətləri 
düzəltmək naminə nəyi isə başqasına xəbər verməli olur, həqiqəti üzə çıxar­
maq üçün şantaj üsuluna əl atmağa məcbur olur və s. Bəzi peşə sahibləri isə 
bu problemlərlə daha tez­tez rastlaşdıqları üçün onların işi xüsusi gərginlik 
tələb edir və mənəvi prinsipləri həyata keçirmək mürəkkəbləşir. Rəhbər işçinin, 
müəllimin, həkimin, hüquqşünasın, din xadiminin fəaliyyəti bu qəbildəndir. 
Məhz peşə etikası müxtəlif peşələrin əxlaq problemləri ilə əlaqədar konkret 
hadi sələri öyrənir, təhlil edir və müəyyən tip peşələrin mürəkkəb və qeyri­
adi fəaliyyəti zamanı əx laqi dəyərlərin gerçəkləşməsinə və həyata keçməsinə 
kömək edir. Lakin peşə etikası əxlaqi şüura aid yeni prinsip və anlayışlar yarat­
mır. O, bunları insanın həyat fəaliyyəti ilə bağlı müvafiq sa hələrlə uyğunlaş­
dırır. Beləliklə, peşə əxlaqını öyrənən peşə etikası əxlaq mədəniyyətinin əsas 
komponentidir. Peşə əxlaqının prinsip və normaları nisbi müstəqilliyə malik 
olduğu üçün peşə etikası özü də müstəqildir.
Peşə latınca “professio” sözündən olub, mövcudluq mənbəyi sayılan və 
əmək fəaliyyətinin müəyyən hazırlığa ehtiyacı olan ixtisas, rəsmi məşğuliyyət 
mənasını verir. Peşə əxlaqının prinsip və normaları cəmiyyətin inkişafının 
müəyyən mərhələsində yaransa da, dəyişməz deyil. Peşə əxlaqı normaları sivi­
lizasiyanın, əxlaq mədəniyyətinin, insan münasibətlərindəki humanizmin inki­
şafı ilə bağlı olub, əxlaqi tərəqqinin bir forması kimi də nəzərdən keçirilə bilər. 
Peşələr mövcud olduqca tarixən formalaşmış peşə etikası normaları da yaşa­
yacaq. Bunlar hər kəsi öz çalışdığı sahədə məsuliyyətli olmağa sövq edir. Peşə 
etikasının bəzi prinsipləri hər bir cəmiy yətin, millətin bu və ya digər prinsipləri 
ilə uyğun gəlsə də, müəyyən konkret şəraitdə dəyişikliyə məruz qalaraq 
fərdiləşə bilər. Hər bir peşənin öz ictimai funksiyaları, ictimai məqsəd və vəzi­
fələri var. Bu peşə qruplarının daxilində insanların bir­birinə və gerçəkliyə 
müəyyən müna sibətləri yarandığı üçün konkret əxlaq qaydaları və normaları 
məhz bununla əlaqədar formalaşır.
Peşə etikası ictimai şüur formaları, o cümlədən əxlaqın özü kimi quldar­
lıq cəmiyyətində ictimai əmək bölgüsünün, peşələrin, spesifik peşə əxlaqının 
92
meydana gəlməsi ilə əlaqədar yara nıb. Peşələr hamısı eyni zamanda yaranma­
dığı üçün, peşə qrupları da müxtəlif vaxtlarda for malaşıb. Yeni­yeni peşələrin 
əmələ gəlməsi insanlar arasında da xüsusi münasibətlər yaradırdı. Əməyin 
obyektindən, istifadə etdiyi alətdən, metod və üsullarından asılı olaraq insan 
bənzəri olmayan situasiyalarla rastlaşır ki, bu da müvafiq metod, ritm, hərəkət, 
psixoloji reaksiya tələb edir. Hər bir peşənin məhz özünəməxsus ziddiyyətləri 
və bu ziddiyyətlərin dəfedilmə üsulları var ki, burada insanın subyektiv 
münasibətləri, mənəvi aləmi özünü göstərir. Peşə münasibətləri ilə əlaqədar 
çoxsaylı situasiyalar içərisində nisbətən tez­tez təsadüf olunanlar, həmin 
peşələrə aid əxlaq normalarının spesifikasını formalaşdırır. İnsanlar öz dav­
ranışlarını müvafiq situasiyalarda bu normalara uyğun qurmalı olurlar. Bütün 
bunlar peşə etikası və peşə əxlaqı problemlərinin mühüm əhəmiyyətə malik 
olmasını göstərir. Peşə əxlaqı məsələləri antik dövrdən mövcud olsa da, nə 
antik filosoflar, nə də onlardan sonrakılar bu problemləri lazımi səviyyədə işıq­
landıra bilməmişlər.
Hal­hazırda mövcud olan peşələrin sayı 40 minə yaxındır. Bunlardan 
daha qədim tarixə malik olanlar həkim və müəllim peşələridir. Həkimlik eti­
kası (tibbi etika) anlayışı e.ə. VI­V əsrlərdən yaranmağa başlayaraq, XIX­XX 
əsrlərədək həkimlik əxlaqı anlayışı ilə sinonim kimi işlənirdi. Bu anlayış tibb 
işçilərinin gündəlik fəaliyyəti, davranış və hərəkətlərindəki mənəvi dəyərlərini 
bildirir. Həkimlik etikası anlayışına həkimin borcu haqqında təlim – həkimlik 
deon tolo giyası da daxildir. Həkimlik deontologiyası normaları yalnız həkim 
və xəstə arasındakı münasibətləri, həkimlik etikası isə həkimin kollektiv, 
cəmiyyət, dövlət, digər tibb işçiləri ilə münasibətlərini tənzimləyir. İlk elemen­
tar, ümumtibbi normalar, həkimlərin qarşısına qoyulan əxlaqi tələblər haqqında 
yazılar Qədim Misir və Çinə aiddir. Həkimin davranış normalarının nisbətən 
sistemləşdirilmiş variantı e.ə. VIII­VI əsrlərdə Qədim Hind həkimlərinin 
təlimlərində verilib. Bu yazılardan məlum olur ki, həkimlər xeyirxah olmalı, 
xəstəyə ürəyi yanmalı, özünü itirməməli, təmkinli, dözümlü olub xəstəyə atalıq 
etməli, sağalmağa doğru gedənləri qorumalı, sağlamların dostu olmalı, hamı­
nın sağalmasına ümid verməlidirlər. Qədim Hind etikasının başlıca tələbləri 
bu gün də maraq doğurur: “Təcrübə vaxtı uğur qazanmaq istəyən həkim sağ­
lam, dözümlü, təvazökar, xoşagəlimli olmalı, qısa saqqal saxlamalı, dırnaqları 
səliqə ilə tutulmuş və təmizlənmiş, geyimi ağ və ətirli olmalı, evdən çıxarkən 
çəlik və çətir götürməli, qadınlarla zarafat və boşboğazlığa qətiyyən yol 
verməməlidir. Həkimin nitqi asta, xoşagələn və həvəsləndirən olmalıdır. Onun 
təmiz və başqalarını düşünən ürəyi, sakit temperamenti olmalıdır. O, daim 
xeyirxahlığa və müdrikliyə can atmalıdır”. Qədim yunan həkimi Hippokratın 
məşhur “And”ındakı vəsiyyətləri bütün dövrlərdə populyar olub. Dahi həkim 
özünün “Həkim haqqında”, “Xoş rəftar haqqında”, “Nəsihətlər” əsərlərində 
93
həkimlik sənətinin zəngin təcrübəsini ümumiləşdirməklə yanaşı, tibbi etika 
tarixində ilk dəfə olaraq həkimlik fəaliy yətinin uzun illər əhəmiyyətini itirmə­
yən əsas əxlaqi prinsip və normalarını elmi cəhətdən formalaşdırmışdır. Onla­
rın müəyyən hissəsi bu gün də aktuallığını qoruyub saxlayıb. “Hippokrat 
and”ının bəzi müddəalarını nəzərdən keçirək: “Hansı evin kandarına ayaq bası­
ramsa, xəstənin xeyrindən başqa heç nə düşünmürəm. ...Mən xəstələrin rejimi­
ni onların xeyrinə yönəldərkən öz qüvvə və biliyimi nəzərə alır, hər cür ziyan 
və ədalətsizlikdən uzaq olmağa çalışıram. Mən heç kimə özünü öldürmək üçün 
yol və vasitə göstərmərəm”.
Tibb fakültələrini bitirənlər üçün “Hippokrat andı” əsasında müvafiq and­
içmə mərasiminin keçirilməsi artıq çoxdandır ki, ənənə şəklini almışdır.
Orta əsrlərdə həkimlik etikasının əsas prinsipləri bir qədər də inkişaf etdi ri­
lir, qədim dövr də formalaşmış ayrı­ayrı müddəaların ümumi cəhətləri konkret­
ləşir, həkimlik sənəti və ləya qəti barədə aforizmlər geniş yayılmağa başlayır.
Orta əsrlərdə həkimlik etikası sahəsində ərəb filosofu, həkim İbn Sinanın 
(980­1037) böyük xidmətləri olmuşdur. “Həkimlik elminin qanunları” əsərində 
xəstəliklərin öyrənilməsi, müalicəsi və qarşısının alınması ilə yanaşı, xəstənin 
şəxsiyyətinə münasibət və həkimin özünün əxlaqi simasına olan tələblər də 
şərh olunmuşdur. Müasir dövrümüzdə tibbi etika və həkimlik əxlaqı normaları­
nın pozulması hallarına heç də az təsadüf olunmur. Saxta dərmanlar hazırlamaq 
və satmaq, xəstə ilə pis rəftar etmək, ona soyuqqanlı münasibət göstərmək, 
xəstəyə qarşı bilik və bacarığını əsirgəmək, öz xeyri üçün bahalı firma dər­
manları yazmaq, xəstədən rüşvət tələb et mək, eləcə də uşaq alveri və s. buna 
misaldır. Tibb sənəti laqeydliyi sevmir. Həkimin özünə arxayınlığı, təmkinliyi, 
işə can yandırması, diqqətcilliyi, xoşniyyətliliyi, optimizmi, qayğıkeşliyi və s. 
onun nüfuzunu qaldırır, xəstəyə isə ruh yüksəkliyi verir. Həkim dən başqa, heç 
bir sənət sahibi xəstə ilə belə yaxın ünsiyyətdə olmur. Buna görə də həkimlik 
əxlaqı hətta digərlərinə nü munə ola bilər. Həkim qədər heç bir sənət sahibi 
insanın bioloji və sosial həyatına belə hərtərəfli və dərindən yanaşmır. Həkimin 
qarşısındakı yalnız xəstə və onun xəstəlikləri deyil, bütün həyat tərzi, özünə­
məxsus xarakter və həyəcanları olan insandır. Həm də həkimin insanla görüşü 
ona məhz bədbəxtlik üz verəndə – yəni insan xəstələnəndə baş verir. Bu vəziy­
yət həkimin daha diqqətli və qayğıkeş olmasını tələb edir. Həkimin əməyinin 
əsas çətinliyi ondadır ki, o, digər lərindən fərqli olaraq, heç cür, hətta kiçicik 
səhv və ehtiyatsızlıq edə bilməz. Burada səhlənkarlıq, etinasızlıq, formallıq 
dözülməzdir. Həkimin işi yalnız diaqnozu düzgün qoymaq deyil, o həm də 
pasiyentin vəziyyətini başa düşməli, onun iztirablarını azaltmağa çalışmalı, 
xəstəliklə əlaqədar qorxusunu, çıxardığı nəticə və şübhələrini dağıtmalı, sağal­
mağa inamını artırmalı, emosional vəziyyətini yüksəltməlidir. Təbabətdə peşə 
və əxlaqi problemlərin vəhdəti psixoterapiyada özünü göstərir. Hansı xəstəliyi 
94
müalicə etməsindən asılı olmayaraq, həkim maddi vasitələrlə yanaşı (dərman, 
fizioterapiya, tibb alətləri, operativ müalicə, qida rejimi və s.), insanlara həmçi­
nin mənəvi­psixoloji və əxlaqi­etik təsir də göstərir. Psixoterapiya ilə həkimin 
əxlaqı arasındakı bila vasitə mövcud olan əlaqə onunla şərtlənir ki, psixoterapi­
ya xəstəliklə mübarizə aparmaqdan ötrü xəstənin fiziki və mənəvi qüvvələrini 
səfərbərliyə almağı bacarmaq üçün tibb işçisinin davranış prinsiplərini forma­
laşdırır. Çünki xəstəlik prosesi insanı xeyli dəyişə bilər. İnsan fikirli ola bilər, 
xəstəliyi barədə çox və ciddi düşünər, özünün cəmiyyətdəki rolunu və imkanla­
rını götür­qoy edər ki, bu da onun ruhdan düşməsinə gətirib çıxarar. Həkim 
bütün bunları nəzərə alaraq, xəstəyə çox diqqət və qayğı ilə yanaşmalı, əlindən 
gələn köməyi göstərməklə onu həm fiziki, həm də mənəvi baxımdan həyata 
qaytarmağa çalışmalıdır. Psixoterapiyanın bu elementləri, demək olar ki, bütün 
xəstəliklərin müalicə metodlarında mövcuddur.
Həkimlik etikasına həkimlik sirri də aiddir. Bu, iki cür olur: 1) xəstə haq­
qında xəstənin özündən alınan və ya müalicə prosesində üzə çıxan və gizli qal­
malı olan məlumat; 2) xəstə haq qında o gizli məlumat ki, onu xəstənin özünə 
qətiyyən demək olmaz. Məsələn, çarəsi olmayan xəstəlik haqqında diaqnoz 
və s. Bu problem, yəni tibbi sirrin qorunması hələ qədim dövrdən mövcud 
idi. Feodalizm dövründən başlayaraq isə tibbi sirrin saxlanması zərurəti bəzi 
ölkələrin hətta qanunvericilik aktlarında öz əksini tapdı. Həkimlik etikasının 
peşə kodeksi insanpərvərlik naminə “müqəddəs yalan” danışmağa, diaqnozu 
“yüngülləşdirməyə” də yol verir.
Tibbi etikaya bir sıra başqa problemlər – evtanaziya, klonlaşdırma, orqanla­
rın trans plan ta siyası, koma vəziyyətində uzun müddət həyatın süni surətdə sax­
lanması və s. də aiddir. Dünə nədək fantastik sayılan bu əməliyyatların müm­
künlüyü bu gün bir çox ənənəvi norma və təsəv vürlərə yenidən baxmağı, insa­
nın həyatı və ölümü ilə əlaqədar məsuliyyətli qərarlar qəbul etməyi tələb edir 
ki, bunlar da bir sıra əxlaqi problemlər yaradır. Bu problemlərlə nisbətən yeni 
sahə olan bioetika məşğul olur. Bioetika XX əsrin 70­ci illərində ABŞ­da daha 
intensiv inkişaf ta paraq tətbiqi etikanın əsas hissələrindən birinə çevrilmişdir. 
Bioetika terminini ilk dəfə 1971­ci ildə amerikalı V.R.Rotter işlətmişdir.
Bioetikanın əsas anlayışlarından olan evtanaziya “gözəl (yüngül, xoş) ölüm” 
deməkdir. Bu termin canverən insanın ölümünü asanlaşdırmağı, ölmə yinə kömək 
etməyi bildirir. Qədim yu nan lar bu terminlə orqanizminin zəiflə diyini və ölü­
münün yaxınlaşdığını başa düşən insanın vəziyyətini təsvir edir dilər. Həmin 
söz bugünkü mənada VII əsr ingilis filosofu F.Bekonun dövründən işlənməyə 
başlayıb. Hələ orta əsrlərdə Avropa dinşünas alimləri müqəddəs Avqustin və 
Akvianlı Foma bunun əleyhinə çıxaraq söyləyirdilər ki, insanın ölümünə yalnız 
Allah qərar verə bilər. Bu problem XX əsrin 30­cu illərində ABŞ­da və Böyük 
Britaniyada qalxmışdı. 1938­ci ildə yaradılan Amerika evtanaziya cəmiyyəti 
95
evtanaziya aktını insanın həyatına onun dəhşətli fiziki ağrılarının kəsilməsi 
məqsədilə son qoyulması kimi müəyyən edirdi. Nasist Al maniyasında da 
“Reyx”ə xeyir gətirməyənlərdən – xəstələrdən və qocalardan yaxa qurtarmaq 
mövqeyi tətbiq edilirdi. Uzun illər gizli saxlanılan və yalnız müəyyən dairə­
lərdə məlum olan evtanaziyanı məhz bioetika üzə çıxardı. 80­ci illərin sonunda 
evtanaziya müəyyən məhdu diy yətlərlə bəzi ölkələrdə, məsələn, ABŞ­da, Fran­
sada, Hollandiyada, Belçikada və Niderlandda bu və ya digər şəkildə (həkimin 
məsləhəti və xəstənin xahişi ilə) leqallaşdı. Lakin bu ölkələrin həkimləri, 
hüquqşünasları, ilahiyyatçıları və filosofları hələ də tez­tez bu leqallaşmanın 
əleyhinə çıxırlar. Amerika Tibb Assosiasiyası insanın həyatına qəsdən son qoy­
mağın əleyhinə olsa da, bəzi hallarda çarəsiz xəstələrin müalicəsini dayandır­
mağa icazə verir və bunu dolayı yolla hətta Hippokrat andı ilə də əlaqələndirir. 
Pedaqoji etika da humanist aspektlərlə zəngindir. Bu etikada müəyyən nor­
mativlər və ənənələr çoxdan və əsasən kortəbii şəkildə əmələ gəlmişdir. Hələ 
antik dövrdə müəllimdən sa vadlı olmaq, uşaqları sevmək, təmkinli olma­
ğı bacarmaq, nə tərifi, nə də cəzanı asanlıqla “pay lamamaq”, şagirdlərə qarşı 
diqqətli olmaq, onlara dərsi yaxşı öyrətmək, öz əxlaqına nəzarət et mək tələb 
olunurdu. O dövrdə müəllimin mövqeyi ata qədər, bəzən isə atadan da üstün 
olurdu. Müəllim daim öz mədəni səviyyəsinin yüksəlməsi qeydinə qalma­
lı, cəmiyyətdəki müstəsna rolu nu dərk etməli idi. Çünki pedaqoji etika yalnız 
müəllim­şagird münasibətlərini deyil, həm də müəllim­müəllim, müəllim­
cəmiyyət, müəllim­dövlət, müəllim­valideyn münasibətlərini öyrənir. Buna 
görə də müəllimin nəzakətli, öz yerini bilən, gözəl nitq mədəniyyətinə malik 
olan, öz fikrini aydın ifadə etməyi bacaran olması vacibdir. M.İ.Kalinin yazırdı 
ki, “müəllim nəinki öz fənnini yaxşı bilməlidir, həm də onu elə başa salma­
ğı bacarmalıdır ki, şagirdlər o dərsi mənim səyə bilsinlər”. Bununla yanaşı, 
müəllim səlis nitq qabiliyyətinə, gözəl danışıq tonuna, zəngin dünyagörüş və 
leksikona malik olmalı, dərsi başa salarkən əsas, vacib məsələləri vurğulama­
ğı bacarmalıdır. Müəllim üçün vacib olan məsələlərdən biri də uşaqların ina­
mını qazanmaqdır. Pedaqoji prosesdə əsas məqsəd yalnız uşaqların inamı­
nı qazanmaq yox, həm də uşağın özünə etibar etməyi bacarmaqdır. Məşhur 
pedaqoq A.S.Makarenko öz pedaqoji fəaliyyətini həmişə tərbiyəsi ilə məşğul 
olduğu uşaqların inam və etibarı əsasında qururdu. Belə olduqda uşaq öz şəxsi 
ləyaqətini dərk edə bilir, onda öz gücünə əminlik hissi yaranır, ona göstərilən 
etimadı doğ ruldacağına inanır, özünün yaxşı cəhətlərini nümayiş etdirməyi və 
özünə tənqidi yanaşmağı öyrənir. 
Digər anlayışlar kimi, peşə etikasının da spesifik anlayışları var. Məsələn, 
peşə borcu, peşə şərəfi, peşə ləyaqəti, peşə ədaləti, peşə nəzakəti və s.
Peşə əxlaqının özünəməxsus prinsipləri də mövcuddur. Bunlardan huma­
nizm prinsipi, peşə optimizmi prinsipi, vətənpərvərlik prinsipi və s. daha 
96
mühüm əhəmiyyət kəsb edir. Humanizm prinsipi peşə etikasının bütün sahə­
lərinə aid olub, hər bir insanın şəxsiyyətinə hörmətlə yanaş mağı tələb edir. Bu 
prinsip insana utilitar, yəni hər hansı, hətta kifayət qədər mühüm məqsədlərlə 
əlaqədar yanaşma ilə daban­dabana ziddir. Humanizm prinsipinin dərk edil­
məsi rəhbər işçilər, hüquq­mühafizə orqanları əməkdaşları və fəaliyyətini 
uşaqlara məhəbbət üzərində quran müəl limlər üçün daha vacibdir. Bu prin­
sip optimizm prinsipi ilə uzlaşır. Məsələn, müəllim, hima yəsində olan balaca 
vətəndaşları öz qüvvələrinə və gələcəyə inamı olmadan tərbiyə edə bilməz. 
Müxtəlif islahedici müəssisə işçiləri üçün də optimizm olmadan fəaliyyət 
göstərmək çətindir. Rəhbər işçinin də əgər insanlara inamı olmazsa, planla­
rının reallaşması qəlizləşər. Belə inam digər peşə sahiblərinə – həkimlərə, 
müəllimlərə və başqalarına, həmçinin onların tabeçiliyin də kilərə hava və su 
kimi lazımdır.
Peşələrin əksəriyyəti, xüsusən insanla bilavasitə əlaqədar olanlar yüksək 
ideyalardan qidalanmalıdır. Buna görə də peşə etikası vətənpərvərlik ideya­
larını da özündə əks etdirməlidir. Peşə əxlaqının əsas prinsiplərindən olan 
vətənpərvərlik prinsipi nəinki öz ölkəsinə, hətta digər ölkələrə və xalqlara da 
diqqət və hörmətlə yanaşmağı tələb edir.
Beləliklə, peşə əxlaqının əsas anlayış və prinsipləri onun özəyini təşkil edir 
ki, bu da müxtəlif həyat şəraitlərində yeni məzmunla zənginləşir.
3. Peşə etikası peşə mədəniyyətinin tərkib hissəsi kimi
Hər hansı bir təhsil ocağında təhsil səviyyəsinin göstəricisi kimi peşə 
mədəniyyətinin tər kib hissəsi olan peşə etikası çıxış edir.
 Etik normalar peşə fəaliyyətinin özünəməxsus xüsusiyyətləri ilə təyin olu­
nur. Bu normalar insan həyatının bu və ya digər şərtlərinə, onun cəmiyyətlə, 
kollektivlə, yaxud ayrı­ayrı insanlarla olan münasibətinə yönlənir. Mənəvi nor­
malar bir çox hallarda insanların dəyər istiqamətləri ilə təyin edilir.
Dəyər istiqamətləri (oriyentasiyaları) şəxsiyyət quruluşunun elementləri 
olaraq, onun fəa liyyət yönlərini xarakterizə edir. İnsanın istiqamətlənmiş 
fəaliy yəti nəticəsində şəxsiyyətin yeni psixoloji cəhətləri əmələ gəlir.
Həyat və mədəniyyətin əsas dəyərləri insanın şəxsi dəyərlərinə çevri­
lir. Şəxsi dəyərlər isə, öz növbəsində, mənəvi etalonlara (etik normalara, etik 
mədəniyyətə) transformasiya olunur və insanın vicdanını yönləndirir.
Bir çox mütəxəssislərin fikrinə görə, gələcək işçilərin (kompüter üzrə ope­
ratorların, modelyerlərin, dərzilərin və digər ixtisaslar üzrə liseylərdə təhsil 
alan şagirdlərin) peşə etikasını təhsil alarkən formalaşdırmaq daha məqsədə uy­
ğundur. Tələb olunan etik normaların siyahısı da çox genişdir: müdriklik, vic­
97
dan, nəzakət, çalışqanlıq, dəqiqlik, mütəşəkkillik, intizam, ədəb, diqqətcillik, 
ünsiyyətçillik və s. Lakin hər bir gələcək işçidən vicdan, məsulliyət və peşə­
karlıq kimi ən vacib xüsusiyyətlər tələb olunur.
4. Peşə-etik metodların formalaşması
Peşə­etik metodları şərti olaraq aşağıdakı qruplara bölmək olar:
 1) Əsas rol təhsilə verilir (“təlim”, “müəyyən seminar məşğələlərin aparıl­
ması”, “xüsusi kurslar”, “diskussiyalar”);
 2) Ailə institutunun rolu (“ailə tərbiyəsi”, “uşaqlıqdan düzgün aparılan 
tərbiyə”);
 3) Etika prinsiplərini, həmçinin peşə kollektivləri formalaşdıra bilər 
(“prak tik tə lim”, “nümunə əsasında tərbiyə”, “müəllim və şagird arasında 
huma nist və demokratik müna sibət”);
 4) Mənəvi özünütərbiyənin rolu (“öz biliyini artırma”, “inadkarlıq”).
Peşə etikası – peşə mədəniyyətinin tərkib hissəsi kimi çıxış edir. Onun for­
malaşmasına nitq və təfəkkür mədəniyyəti çox böyük təsir göstərir.
5. Peşə etikası və peşə mədəniyyətinin formalaşmasının etapları
Peşə etikası və peşə mədəniyyətinin formalaşması bir neçə etapdan ibarət­
dir:
I etapda – öz peşəsinə olan marağın artması nəzərə çarpır. Bu, laboratoriya­
larda təşkil olun muş tanışlıq və oyun şəklində keçirilən məşğələlər zamanı əldə 
olunur.
II etapda – şəxsiyyətin hər hansı fəaliyyət növünə olan intellektual­yaradı­
cı fəallığı for ma laşır. Bu, didaktik oyunların, təlim­yaradıcı məsələlərin həlli 
prosesində əldə olunur.
III etapda – şagirdlərin ünsiyyət mədəniyyəti, peşəkarlıq fəallığı artır. Bu 
daha çox istehsalat təcrübəsi keçirilərkən özünü büruzə verir. Təcrübə proq­
ramlarında həmçinin təşkilatlar tərə findən qəbul olunmuş müəyyən davranış 
qaydaları da öz yerini tutur.
 
98
IV HİSSƏ
PSİXOLOGİYA ELMİNİN MÖVZUSU VƏ 
VƏZİFƏLƏRİ 
1. Psixologiya elminin predmeti
Psixologiya termini yunan sözü olub, psyuxe 
– ruh, ruhi aləm, loqos – bilik, öy rənmək, elm 
sözlərindən əmələ gəlmişdir, mənası “psixika haq­
qında elm” deməkdir. Psixologiya termini elmin 
predmetini dəqiq ifadə edir: psixologiya – psixika 
haqqında elmdir.
Psixologiyanın predmetini başa düşmək üçün 
biz əvvəlcə əsas anlayışla – psixika anlayışı ilə 
tanış olmalıyıq. Psixika anlayışına nələr daxildir? 
Psixika nədir? Lakin bu tanışlıqdan öncə gəlin 
psixologiya elminin yaranma tarixinə nəzər salaq.
2. Psixologiya elminin tarixindən
Psixologiya elmi qədim tarixə malikdir. Psixoloji anlayışlar sistem şək­
lində ilk dəfə Aris totelin (eramızdan əvvəl IV əsr) “Ruh haqqında” adlı məş­
hur traktatında şərh olunmuşdur. Trak tatın adına diqqət etsək, görərik ki, o, 
psixologiya deyil, “ruh haqqında” adlanır. Bu, təsadüfi deyildir. Uzun müddət 
(XIX əsrin sonlarına qədər) psixologiya elmi fəlsəfəyə (və ilahiyyata) aid 
fənn hesab olunmuşdur. Avropa ədəbiyyatında bəzən onu mental (“mental” – 
latın sözü olub, psixi olan deməkdir) fəlsəfə, ruhiyyət adlandırmışlar. XVIII 
əsrin sonuna qədər psixologiya sözü nə ingilis, nə də fransız ədəbiyyatında 
işlənməmişdir. 
Alman ədəbiyyatında isə psixologiya sözü ensiklopedist alim Xristian Vol­
fun (1679­1754) 1734­cü ildə “Empirik psixologiya” və “Rasional psixologi­
ya” adlı kitabları nəşr olunandan sonra məlum olmuşdur.
XVIII əsrin sonu XIX əsrin əvvəllərindən başlayaraq, psixologiya termini 
Amerika, Avropa və rus ədəbiyyatında vətəndaşlıq hüququ qazanmış və böyük 
əhəmiyyət kəsb etmişdir.
“Düşünən adam”.
Heygəltaraş Roden.
99
Azərbaycanda psixologiya termini XIX­XX əsrin əvvəllərində rus psi­
xoloqlarının əsərləri vasitəsilə işlənməyə başlanmışdır. Azərbaycan psi­
xologiya elmində öz sözlərini demiş alimlər sırasında F.İbrahimbəyovun, 
Ə.Əlizadənin, M.Həmzəyevin, Ə.Bayramovun, R.İbrahim bəyo vanın adlarını 
çəkmək olar.
3. Psixi hadisələr
Psixi hadisələri şərti olaraq üç böyük qrupa bölürlər: 
1. Psixi proseslər;
2. Psixi hallar (və ya psixi halətlər, vəziyyətlər);
3. Psixi xassələr (və ya xüsusiyyətlər).
 Psixi proseslər psixologiya elminin əsas kateqoriyalarından biridir. İdrak 
proseslərinə (duyğu, qavrayış, diqqət, hafizə, təfəkkür, nitq və təxəyyül), iradi 
proseslərə və emosional proseslərə birlikdə psixi proseslər deyilir. Başqa 
sözlə, psixi proseslər özləri də üç yarım qrupa bölünür: idrak prosesləri, hissi 
proseslər və iradi proseslər.
Psixi hadisələrin ikinci qrupunu təşkil edən psixi hallar və ya vəziyyətlər 
də müxtəlifdir. Şən əhval, affektlər, ehtiraslar, dalğınlıq, inamsızlıq, şübhə və s. 
psixi hallara misal ola bilər.
Psixi xassələr də psixologiya elminin kateqoriyaları içərisində mühüm 
yer tutur. Tem pe rament, xarakter və qabiliyyətlər əsas psixi xassələrdir. İnsa­
nın onun üçün səciyyəvi olan əqli keyfiyyətlərini (ağlın tənqidliliyi və ya 
müstəqilliyini), emosional xassələrini (tez özündən çıxma, emosionallıq) və s. 
də psixi xassələrə aid edilir.
Psixi proses termini psixi faktın dinamikasını nəzərə çarpdırır. Məsələn: 
Anar ayağını yün gülcə əzmişdi. Ağrı duyğusu əmələ gəlmişdi və ayağının ağrı­
sı davam edirdi. Amma bir müddət keçdik dən (1 saat, 1 gün, ya 1­2 gündən) 
sonra bu kəsildi. 
Psixi halət termini psixi faktın nisbi davamlılığını bildirir. Məsələn: 13­14 
yaşlı məktəbli şagird oğlan küçədə şit hərəkətlər edirdi. Birdən əmisinin o biri 
səkidən keçdiyini görüb, tez özünü yığışdırdı. Ancaq əmisinin onu gördüyünü 
hiss etmişdi. Oğlanın qanı qaralmışdı və bu hal onda bir neçə gün davam etmişdi.
Psixi xassə və ya psixi xüsusiyyət termini isə psixi faktın sabitliyini, onun 
şəxsiyyətin strukturunda möhkəmləndiyini və təkrar olunmasını ifadə edir. 
Məsələn: iki şagirdə məktəbin həyətyanı sahəsində işləmək tapşırılmışdı. 
Şagirdlərdən biri tənbəl, digəri əməksevər idi. Biri oturduğu yerdən ayağa qalx­
maq istəmir, o biri isə işdən doymurdu. Yaxud biri sakit, digəri isə coşqun idi, 
biri ünsiyyətcil, digəri isə qaradinməz idi.
100
Psixologiya heyvanların və insanların psixikasını öyrənir. Müasir psixo­
logiyada insanı fərd (bioloji varlıq) və şəxsiyyət (sosial varlıq) kimi nəzərdən 
keçirirlər. İnsanın bir fərd və şəxsiyyət kimi xüsusiyyətləri onun psixi 
proseslərində, psixi hallarında və s. xassələrində bütün təfərrüatı ilə əks olunur. 
Məsələn, kinli adamın ayağını təsadüfən tapdalayarkən əvəzini çıxmaq üçün az 
qala bunu ömrü boyu yadında saxlayır; xeyirxah adamın ayağı tapdalananda 
isə o, buna əhə miyyət vermir, bu hadisəni elə oradaca yadından çıxarır. Kinli 
olmaq və xeyirxahlıq – bunlar insanın şəxsiyyəti ilə bağlı xüsusiyyətlərdir. 
Təsadüfi deyildir ki, müasir psixologiyada bu problemlərin öyrənilməsinə 
xüsusi əhəmiyyət verirlər. Hal­hazırda şəxsiyyət psixologiya elminin ən aktual 
problemlərindən birinə çevrilmişdir.
4. Şüur psixikanın yüksək forması kimi
Psixikanın ən yüksək səviyyəsini şüur təşkil edir. Şüur da psixika kimi bey­
nin funksiyasıdır. Lakin şüur obyektiv aləmin insana məxsus inikasıdır, başqa 
sözlə, şüur ancaq insana məxsusdur, heyvanlarda şüur yoxdur.
İctimai şüur nədir? İctimai şüur dedikdə bütöv lükdə müəyyən cəmiyyət 
üçün və ya müəyyən sosial qrup üçün səciyyəvi olan baxışlar, ideyalar nəzərdə 
tutulur. Cəmiyyətdə ictimai şüur müxtəlif formalarda: ictimai­siyasi və hüquqi 
nəzəriyyələr və baxışlar, fəlsəfə, əxlaq, din, incəsənət şəklində meydana çıxır, 
ictimai varlığı əks etdirib, ona fəal təsir gös tərən bu formalardan hər birinin öz 
inikas ob yekti və üsulu vardır, hər biri insanların ictimai varlığına özünə­
məxsus şəkildə təsir göstərir. Cəmiyyəti təşkil edən insanlar olmadan cəmiyyət 
mümkün deyildir və deməli, fərdlərin şüuru olmadan ictimai şüur da mümkün 
deyildir.
Fərdi şüurun özünəməxsus xüsusiyyətləri vardır. Onun “tərcümeyi­halı” 
ictimai şüurun “tərcümeyi­halı”ndan fərqlənir. Fərdi şüur adamın doğulması 
ilə doğulur, ölümü ilə ölüb­gedir. Şüur fərdin həyat yolunun təkraredilməz 
əməllərini, tərbiyəsinin xüsusiyyətlərini, ona olan müx təlif siyasi və ideoloji 
təsirləri ifadə edir. Fərdi şüur – makro və mikromühitin (sosial qrupun həyat 
şəraiti), həmçinin ailənin, dostların, tanışların və nəhayət, şəxsi həyat şəraitinin 
təsirinin nəticəsi kimi meydana çıxır. Fərdi şüur insanın inkişaf səviyyəsi, şəxsi 
xarakteri və s. kimi amillərin də təsiri altında olur.
İctimai şüurla, fərdi şüur daim bir­birinə qarşılıqlı təsir göstərir, qarşılıqlı 
surətdə bir­birini zənginləşdirir. Hər bir insan bütün həyatı boyu başqa insan­
larla münasibətləri vasitəsilə, təlim, tərbiyə yolu ilə ictimai şüur normalarını 
mənimsəyir. Bu, dialektik prosesdir.
101
5. İctimai münasibətlər və şəxsiyyət
Şəxsiyyət psixologiya elmində əsas kateqoriyalardan biri hesab olunur. 
Lakin bununla belə, qeyd etmək lazımdır ki, həmin kateqoriya heç də xalis psi­
xoloji kateqoriya deyildir. Şəxsiyyət bir çox elmlər tərəfindən ayrı­ayrı 
istiqamətlərdə öyrənilir. Psixologiya elmini şəxsiyyətin psi xoloji siması, onun 
daxili aləminin, psixi həyatının formalaşması prosesinin qanunauy ğun luqları 
maraq landırır. Bu zaman psixologiya elmi yuxarıda nəzərdən keçirdiyimiz belə 
bir fundamental faktı əsas götürür ki, psixi hadisələr fəaliyyət və ünsiyyət 
prosesində formalaşır, inkişaf və təzahür edir. Lakin öz­özlüyündə onlar 
fəaliyyət və ünsiyyətə deyil, şəxsiyyətə məxsusdur.
Bir halda ki, biz şəxsiyyət anlayışı ilə insanı ictimai varlıq, cəmiyyətin üzvü 
kimi səciy yələn diririk, o zaman zəruri surətdə məsələyə “Cəmiyyət və şəxsiy­
yət” problemi aspektində ya naşmalı, insanın cəmiyyətdə həyatını öyrənməliyik.
Sosial qrupların, siniflərin və millətlərin iqtisadi, ictimai­siyasi, mədəni 
həyatı və fəaliyyəti prosesində onların arasında və öz daxilində əmələ gələn 
münasibətlərə ictimai münasibətlər de yilir. Ayrı­ayrı adamlar ictimai münasi­
bət lərə bu və ya digər sosial ümumilik və qrupun üzvü kimi daxil olur. Fərd­
lərin münasibətləri yalnız ilk baxışda daha çox şəxsi münasibətlər kimi görü­
nür. Əslində isə onlar bir­biri ilə ünsiyyətə bu və ya digər sosial müəyyən liyə 
mənsub olan fərdlər kimi daxil olurlar.
İctimai münasibətləri maddi və ideoloji münasibətlər olmaq üzrə iki böyük 
qrupa bölürlər:
Maddi nemətlər istehsalı cəmiyyətin əsasını təşkil edir. Buna görə ictimai 
münasibətlər içərisində maddi münasibətlər – iqtisadi istehsal münasibətləri 
xüsusi yer tutur. Onlar aparıcı, müəyyənedici münasibətlərdir. Maddi ictimai 
münasibətlərin xarakteri cəmiyyətin məhsuldar qüv vələri ilə müəyyən olunur, 
onlar adamların şüuru və iradəsindən asılı deyildir.
İdeoloji münasibətlərə siyasi, hüquqi, əxlaqi və başqa münasibətlər daxildir. 
Onlar maddi ictimai münasibətlərin əsasında meydana çıxır. İdeoloji müna si­
bətlərin xarakteri istehsal müna sibətləri ilə müəyyən olunur.
Şəxsiyyət üçün cəmiyyət, sadəcə olaraq, xarici mühit deyildir. O, cəmiy yə­
tin üzvü kimi, cəmiyyətdə bərqərar olmuş ictimai münasibətlər sisteminə daxil 
olur və bu əsasda onun bir şəxsiyyət kimi özünəməxsus xassələri formalaşır.
102
6. Psixologiya elminin təşəkkülü tarixindən
Azərbaycanda ilk psixoloji təsəvvürlərin təşəkkülü xalqın qədim adət­
ənənə, mərasim və ayinləri, əyləncə və oyunları ilə bağlı olmuşdur. Ailə və 
məişət (toy, yas və s.) mərasimlərində kütləvi psixoloji hadisələrin maraqlı 
xarakteristikalarına təsadüf edilir.
Azərbaycan şifahi xalq ədəbiyyatı da bu baxımdan diqqəti cəlb edir. Keçəl, 
küpəgirən qarı, kosa obrazları uzun müddət, həm də xalqın müəyyən eta­
lon və stereotiplərini ifadə etmişdir. Azərbaycan lətifələrində xalqın müxtəlif 
sosial hadisələr haqqındakı ictimai rəyi özünün parlaq ifadəsini tapmış­
dır. Molla Nəsrəddin, Bəhlul Danəndə el­oba içərisində, “insan sərrafı” kimi 
məşhurlaşmışdılar. Onlar, necə deyərlər, əsl praktik psixoloq idilər. Ayrı­ayrı 
adamlara müəyyən ləqəblərin verilməsi də psixoloji baxımdan son dərəcə 
maraqlı hadisələrdir. Azərbaycan nağılları və dastanlarında müxtəlif psixoloji 
hadisələr geniş təsvir olunmuşdur. Vəzir, vəkil və başqa ob razlar, əgər müa­
sir terminlərlə desək, xalqın referent qruplar haqqında təsəvvürlərini ətraflı 
xa rakterizə etmək imkanı verir.
Hələ e.ə. II­I minilliklərdə “Avesta”da ruh və psixi hadisələr haqqında 
müxtəlif məzmunlu təsəvvür və ideyalar öz əksini tapmışdır. Azərbaycan şifa­
hi xalq ədəbiyyatının ən qədim yazılı abidəsi “Kitabi­Dədə Qorqud”da insa­
nın müxtəlif emosional halətləri təsvir edilmiş, davranış normalarında özünü 
büruzə verən xəyanət, həsəd, fərarilik kimi mənfi sifətlər tənqid edilmişdir.
“Kitabi­Dədə Qorqud” dastanı insanların qarşılıqlı münasibətlərinin psixo­
loji təhlili baxı mından diqqəti xüsusilə cəlb edir. Dədə Qorqud qonağa hörmət 
etməyən tənbəl qadınları pislə yir, yaxşı qadınları tərifləyirdi. Qazan xan oğlu­
nun öz yoldaşlarını döyüş meydanında qoyub qaçdığını güman etdikdə, ona 
ağır cəza verməyi qərara alır və s.
“Kitabi­Dədə Qorqud” nəinki tayfadaxili və tayfalararası münasibətlərin 
psi xoloji təhlili, həm də müxtəlif sosial­psixoloji fenomenlərin, xüsusilə stress 
şə raitində qrup üzvləri arasında münasibətlərin təsviri baxımından da əhə miy­
yətlidir.
XI əsrdən başlayaraq Azərbaycanda psixoloji ideyalar fəlsəfi traktat və 
bədii ədəbiyyat nü munələrində daha geniş surətdə öz əksini tapır.
Azərbaycanda psixoloji ideyaların inkişafında Nizami Gəncəvi, Bəh mən­
yar, Xaqani Şirvani, Nəsirəddin Tusi, İmadəddin Nəsimi, Məhəmməd Füzuli, 
Abbasqulu ağa Bakıxanov, Mirzə Fətəli Axundov, Üzeyir Hacıbəyli, Hüseyn 
Cavid, Cəfər Cabbarlı kimi görkəmli ictimai­elmi fikir nümayəndələrinin, 
mütəfəkkir şair və yazıçıların böyük xidməti olmuşdur.
Bəhmənyarın zəngin fəlsəfi irsində maraqlı psixoloji ideyalara rast gəlinir. 
O, fikri “insan zehninin hərəkəti” adlandırmış, idrakda hissin və rasional anla­
103
rın əlaqəsini, təfəkkür formalarının (məfhum, hökm və istidlalın) psixoloji 
mahiyyətini geniş şərh etmiş, insan fikrinin nəticədən səbəbə doğru hərəkətinə 
diqqət yetirmişdir. 
Xaqani ünsiyyət prosesində mühüm rol oynayan doğruçuluq, təvazökarlıq, 
işgüzarlıq, mərd lik kimi psixoloji keyfiyyətlərə böyük əhəmiyyət verirdi. 
Dövrün elmi biliklərini bədii yaradıcılığında sintez edən dahi Nizaminin 
bədii əsərlərində çox zəngin, orijinal psixoloji ideyalar öz əksini tapmışdır. 
Nizami ruhla bədənin vəhdətini qeyd etmiş, insanın daxili aləminə dərindən 
nüfuz edərək əsərlərində dəqiq psixoloji təsvirlər vermiş, mühitin təsiri ilə 
şəxsiyyətdə baş verən psixoloji dəyişiklikləri, onun yeniləşməsi, ehtirasın dərin 
məhəbbət hissini özgələşdirməsi və s. kimi psixoloji problemlərə toxunmuşdur.
XII­XVI əsrlərdə, xüsusən Nəsirəddin Tusi, Nəsimi, Füzuli yaradıcılığın­
da psixoloji ideyalar daha qabarıq surətdə özünü göstərmiş, “Əxlaqi Nasiri”, 
“Alicənab insanların xarakteri və keyfiyyətləri” (N.Tusi), “Mətləül­etiqad”, 
“Həqiqətüs­süəda” (Füzuli) kimi xüsusi fəlsəfi­psixoloji traktatlar yazılmışdır.
İmadəddin Nəsimi şəxsiyyətin mənəvi azadlığının carçısı kimi insanı, 
onun yaradıcı düha sını tərənnüm etmişdir. O, yaradıcılığının ilk dövrlərində 
sufizm mövqeyində dayanmış, sonralar isə ömrünün axırına kimi hürufizmin 
əsas ideoloqlarından biri olaraq qalmışdır. Nəsiminin nöq teyi­nəzərincə, insan 
mürəkkəb struktura malik, həm genetik, həm də sosial cəhətdən şərtlənmiş 
dərin fərdiyyəti olan şüurlu varlıqdır. Onun fikrincə, bu amillər insanın davra­
nışını şərtləndirir, lakin şəxsiyyətin formalaşmasında üstün mövqeyi həyatda 
qazanılan keyfiyyətlər təşkil edir. Həm də belə insani keyfiyyətlərin təşəkkülü 
daha çox tərbiyə və özünütərbiyədən asılı olur. O, insan münasibətlərinin 
təhlilinə də bu cəhətdən yanaşırdı. Nəsimi qəzəb, həsəd, təkəbbür, hə rislik və s. 
kimi insanı alçaldan hislərdən uzaq olmağı xüsusi olaraq qeyd edirdi.
Azərbaycanda psixoloji fikrin inkişafında XIX əsrin yazıçı və mütəfəkkir­
ləri daha mühüm rol oynamışdır. Psixi hadisələr haqqında mülahizələr materia­
list nəzəriyyəyə, xüsusən təbiətşü naslığın inkişafına istinad etmişdir.
A.Bakıxanovun “Nəsihətnamə” və “Təhzibül­əxlaq” əsərlərində müxtəlif 
etik problemlər müəyyən psixoloji kontekstdə təhlil olunmuşdur. Onun “mənə­
viyyat fəlsəfəsi” adlandırdığı etika və tərbiyə nəzəriyyəsində maraqlı psixo­
loji hadisələrə toxunulmuş, təlim və tərbiyənin köməyi ilə insanın əxlaq və 
mənəviyyatını məqsədəuyğun surətdə dəyişdirməyin mümkünlüyü ideyası 
əsaslandırılmışdır. Həmin ideya M.F.Axundovun əsərlərində daha bariz şəkildə 
özünü büruzə vermişdir.
S.Ə.Şirvani, M.Ə.Sabir, C.Məmmədquluzadə, H.Zərdabi, Ə.Haqverdiyev, 
Ü.Hacıbəyli kimi görkəmli mütəfəkkirlərin əsərlərində də psixologiyanın müx­
təlif problemlərinə aid maraqlı mülahizələr vardır. Bu daha çox həmin sənət­
karların maarifçilik ideyası, insan psixologiyasını dəyişdirmək, onu yeniləşdir­
104
mək, dövrün tələbləri səviyyəsinə qaldırmaq meyli ilə bağlı olmuş dur. Xüsusilə 
də M.Ə.Sabirin əsərlərində ayrı­ayrı qrupların, milli xüsusiyyətlərin sosial­
psixoloji baxımdan xarakteristikası diqqəti cəlb edir.
XIX əsrin sonu XX əsrin əvvəllərində 
mütərəqqi rus pedaqoq və psixoloqları­
nın əsərləri vasitəsi ilə psixoloji biliklər 
Azərbaycan pedaqoqlarının əsərlərində 
pedaqoji psixologiya məsələlərinə daha 
geniş yer verilsə də, onlar psixoloji 
səpkidə də maraqlı idi. Bu halda aydın 
təsəvvür əldə etmək üçün təkcə görkəmli 
Azərbaycan pedaqoqu Məhəmməd Tağı 
Sidqinin “Nü muneyi­əxlaq” əsərini xatır­
lamaq kifayətdir.
XIX əsrin ortalarında psixologiya elmi bir sıra nailiyyətlər əldə etdi. Onlar­
dan ən başlıcası isə bundan ibarət idi ki, həmin dövrdən eksperimental üsullar 
tədricən psixologiya elminə nüfuz edirdi. 
Azərbaycanda ilk psixologiya laboratoriyası 1926­cı ildə F.Ə.İbrahimbəyli 
tərəfindən yara dılmışdır. 
7. Şəxsiyyət, fərd və fərdiyyət anlayışları
Orqanizm geniş anlayışdır. Hər bir canlı varlıq – bitki də, heyvan da, insan 
da orqanizmdir. Psixologiya insanı orqanizm kimi deyil, fərd və şəxsiyyət kimi 
öyrənir. 
Hər bir insan, bir tərəfdən, bioloji varlıqdır, digər tərəfdən, sosial varlıq­
dır. Onun bioloji varlıq kimi psixoloji xüsusiyyətlərini fərd termini, sosial var­
lıq kimi psixoloji xüsusiyyətlərini şəxsiyyət termini ilə ifadə edirlər. İnsanın 
həyat fəaliyyətində bu iki cəhət bir­biri ilə elə uzlaşır ki, biz çox vaxt nəinki 
onları aydın şəkildə fərqləndirmir, hətta bu haqda fikirləşmirikdə. Halbuki 
insanın fərd və şəxsiyyət kimi xarakteristikaları vəhdət təşkil etsə də, onları 
eyniləşdirmək ol maz.
Fərd – özünəməxsus psixoloji xüsusiyyətləri olan, heç kəsə oxşamayan təbii 
varlıq de məkdir. Fərd anlayışının mənası da elə bundan ibarətdir. Bu baxımdan hər 
bir adam – həm təzə doğulmuş uşaq, həm də hər hansı bir yaşlı adam fərddir.
Bir cəhəti dəqiqləşdirək: insan fərd kimi doğulur, cəmiyyətdə müəyyən 
sosial keyfiyyətlər kəsb edir və şəxsiyyətə çevrilir.
Şəxsiyyətin inkişafında sosial amillər isə müəyyənedici rol oynayır. Sosial 
amillər müxtəlifdir və onlar qarşılıqlı əlaqədə şəxsiyyətin inkişafını şərtləndi­
105
rir lər. Sosial amillər içəri sində insanın yaşadığı və fəaliyyət göstərdiyi konkret­
tarixi şərait, yəni məhsuldar qüvvələrin və müvafiq istehsal münasibətlərinin 
inkişaf səviyyəsi birinci yerdə dayanır. Konkret­tarixi şərait öz əksini şəxsiy­
yətin maddi, siyasi və sosial həyat şəraitində, o cümlədən əmək şəraitində tapır.
Uşaq doğulduğu gündən valideynlərin statusu və ya vəziyyətindən, iqti­
sadi, siyasi və hü quqi mövqeyindən, peşəsindən, təhsilindən və sairdən asılı 
olaraq müəyyən ictimai mühitdə for ma laşır. Ailənin maddi və mədəni həyat 
səviyyəsindən əmələ gələn kəskin dəyişikliklər şəxsiyyətin formalaşma­
sı şəraitinə bilavasitə təsir göstərir. Ailənin statusu bu və ya digər dərəcədə 
davamlı olduqda isə şəxsiyyətin ayrı­ayrı keyfiyyətlərinin möhkəmlənməsi 
üçün əlverişli şərait yaranır.
Psixoloji baxımdan başlıca məsələ ondan ibarətdir ki, həyat şəraiti 
öz­özünə, yəni bila va sitə, birbaşa uşağın psixi inkişafını, o cümlədən onun bir 
şəxsiyyət kimi formalaşması prosesini müəyyən edə bilməz. Eyni bir şəraitdə 
uşaqlarda müxtəlif psixoloji xüsusiyyətlərin formalaşması da məhz bununla 
izah edilməlidir.
A.S.Makarenko şəxsiyyətin formalaşması prosesini təhlil edərkən uşa­
ğın mühitlə müna sibətləri sisteminə xüsusi diqqət yetirirdi. O, düzgün ola­
raq göstərirdi ki, uşağın ətrafdakı aləmlə münasibətləri təkcə mühitin özünün 
təsirləri ilə deyil, həm də uşağın özünün fiziki və mənəvi inkişafı ilə əlaqədar 
olaraq mürəkkəbləşir, yeni məna çalarları kəsb edir.
Mühitin təsirləri uşağın özünün inkişaf səviyyəsindən, psixoloji xüsusiy­
yətlərindən asılı olaraq dəyişilir. 
8. Emosiyalar və hislər
Hiss və emosiya insanın dərk etdiyi cisim və hadisələrə, başqa adamlara, 
həmçinin özünün rəftar və davranışına, fikir və arzusuna bəslədiyi münasibəti 
ifadə edən psixi prosesdir. 
Hissin obyekti ətrafdakı cisim və hadisələr, başqa adamlar, onun subyek­
ti isə şəxsiyyətin özüdür. Çünki hər bir şəxs ətrafdakı cisimlərə, adamlara 
başqa­başqa münasibət bəsləyir. Vətənə məhəbbət, öz xalqını sevmək insa­
nın müqəddəs hissidir. Həmin hiss, lazım gəldikdə, onu öz həyatını Vətən 
yolunda qurban verməyə təhrik edir. Lakin bu hiss adamların hamısında eyni 
səviyyədə təzahür etmir. Bu, insanın dünyagörüşündən, əqidəsindən, sərvət 
meylindən, həyat idealından asılıdır. Yalnız özünü düşünən eqoist insanla­
rın Vətənə, millətə münasibətini dahi Azərbaycan şairi M.Ə.Sabir vaxtilə çox 
dəqiq ifadə etmişdir:
106
Millət necə tarac olur­olsun, nə işim var?!
Düşmənlərə möhtac olur­olsun, nə işim var?!
Qoy mən tox olum, özgələr ilə nədi karım,
Dünyavü cahan ac olur­olsun, nə işim var?!
Deməli, hər kəsin emosiya və hisləri onun özünə, ətraf aləmə bəslədiyi və 
məxsusi səciyyə daşıyan şəxsi münasibətdir. İnsanın emosiya və hislər aləmi 
çox rəngarəng və mürək kəbdir.
9. Emosional halətlər
Hislər qüvvə, davamlılıq və sürətə görə müxtəlif növlərə ayrılır. Bunları 
insanın emo sional haləti də adlandırırlar. Müasir psixologiyada insanın emosio­
nal halətlərinin öyrənilməsinə xüsusilə böyük əhəmiyyət verilir. Bu isə təsadüfi 
deyildir. İnsanda əmələ gələn, günlərlə, hətta, bəzən həftələrlə davam edən 
emosional halətlər təkcə onun əmək məhsuldarlığına deyil, həm də psixi sağ­
lamlığına mühüm təsir göstərir. Onlardan bəziləri ilə tanış olaq:
Əhval – çox zəif cərəyan edən emosional halətdir. Mə sələn, insan qəm­
gin, şad, gümrah, qüssəli və s. əhvalda ola bilər, lakin onlar zəif cərəyan etdik­
lərindən o qədər də aydın surətdə nəzərə çarpmır və çox kəskin xarici ifadəyə 
malik olmur.
Affektlər (latın dilində affektus – ruhi təlatüm, həyəcanlanma deməkdir) – 
coşqun surətdə əmələ gəlib, kəskin xarici ifadəyə malik olan azmüddətli, lakin 
qüvvətlə cərəyan edən hislərdir. Qeyz, dəhşət, həddən artıq şadlıq, kədər, qəzəb 
və s. affektə misal ola bilər.
Affekt halları bəzi adamların fəaliyyətinə pozucu təsir göstərir, hətta onların 
belə mə qamlarda öz hərəkətləri, danışığı üzərindəki şüurlu nəzarəti də zəifləyir. 
Affekt anında bəzi adamlar qışqırır, kəskin hərəkətlər edir, aydın danışığını iti­
rir, ayrı­ayrı hallarda isə heç bir söz deyə bilmir, tutulur, “donub qalır”, “daşa 
dönür”, bayılır və s. Həmin vəziyyətlər beyində baş verən sinir prosesləri ilə 
əlaqədardır. Bu zaman beyində kəskin oyanma ocağı əmələ gəlir və ətrafdakı 
oyanmış sahələrə ləngidici təsir göstərir. Mənfi induksiyanın təsiri ilə başqa 
sahələrdəki oyanma ocaqları ləngimə halına keçdiyinə görə adam ətrafda baş 
verən hadisələri aydın dərk etmir. O, öz hərəkətləri və onun nəticələri barədə 
sanki düşünmür. Qabıqaltı sahələr beyin qabığının ləngidici təsirindən azad 
olduğundan öz fəaliyyətlərini gücləndirir və nəticədə affekt halında insanda bir 
sıra artıq, lüzumsuz, məqsədsiz hərəkətlərdə özünü büruzə verir. 
Affekt halından yaxa qurtarmaq üçün onun nəticəsini göz önünə gətirmək, 
onu dərk etmək zəruridir. Bununla yanaşı olaraq, affekti yaradan obyektdən 
diqqəti yayındırmaq, başqa səmtə yönəltmək də faydalıdır. Əlbəttə, affekt halı­
107
nın qarşısını almaq insanın iradə qüvvəsindən, şüur luluğundan, mədəni rəftar 
vərdişlərinə möhkəm yiyələnməsindən çox asılıdır.
Ehtiras – qüvvətli, uzunmüddətli və dərin hissdir. Ehtiras insanın şüurunun, 
daxili qüv vələrinin cəmləşməsində, müəyyən vahid məqsədə yönəlməsində 
öz əksini tapır. Bu zaman his lər iradi cəhd ilə birləşərək adamı müəyyən 
çətinlikləri aradan qaldırmağa təhrik edir.
Ancaq ehtiras insanı həmişə fəallaşdıra bilmir. Bəzən bir obyektə olan ehti­
raslı münasibət insanı başlıca olaraq passiv surətdə əzab çəkməyə düçar edir. 
Bu cəhət ehtirasın ikili xarakterdə olduğunu: ya insanın qüvvəsini zəiflətdiyini, 
ya da artırdığını aydın surətdə göstərir. Ehtiras çox böyük qüvvəyə malik olur. 
Ancaq əsas məsələ ehtirasın nəyə, hansı obyektə yönəlməsindədir. Bu cəhətdən 
ehtiraslar iki qrupa: mənfi və müsbət ehtiraslara bölünür. İnsanın qumara, spirt­
li içkilərə, pula, varlanmağa və s. olan ehtirası mənfi ehtiraslardır.
Azərbaycan ədəbiyyatında mənfi ehtirasların əsiri olan bir sıra tiplər yara­
dılmışdır. M.F.Axundovun Hacı Qara surəti (“Hacı Qara” əsərində) pul ehtira­
sına tutulmuş klassik xəsis tipidir. O, pul yığmaq üçün hər cür alçaqlığa, hətta 
ailə üzvlərini belə, fəda etməyə hazırdır. Yaxud N.Vəzirovun “Dağılan tifaq” 
pyesində qumara ehtirasın tipik nümunəsi verilmişdir. Həmin ehtiras evin, 
ailənin, (əsərin adından da göründüyü kimi) tifağın dağılmasına gətirib çıxarır. 
Mənfi ehtiraslar əsiri olan adamlar həyatda insanların nifrətindən başqa bir şey 
qazan mırlar.
Elmə, musiqiyə, incəsənətə, zəhmətə və s. olan ehtiras isə müsbətdir. Əsl 
məsələ müsbət ehtirasları inkişaf etdirməkdir. Əməyə, elmə, incəsənətə, musi­
qiyə ehtiraslı məhəbbət bəsləmə dən, həmin sahədə heç bir yenilik yaratmaq 
mümkün deyildir. K.Marks ehtirasa çox yüksək qiy mət vermiş və onu insanın 
öz obyektinə ciddi surətdə cəhd edən mühüm qüvvəsi hesab etmişdir. 
Stress (ingiliscə stress – təzyiq, gərginlik deməkdir) – insanın gözlənilməz 
gərgin şəraitlə rastlaşarkən keçirdiyi emosional halətdir. Yəni qəflətən təhlükəli 
vəziyyətdə və ya mürəkkəb şə raitdə təcili surətdə müstəqil qərar qəbul etmək, 
hərəkət etmək lazım olarkən insanda özünü büruzə verən halətdir. Müasir 
dövrdə, elmi­texniki tərəqqi şəraitində insanlarda belə emosional halətlər tez­
tez müşahidə olunur. Şagirdlər imtahan verəndə, sərnişinlər təyyarədə uçan­
da, ope rator qəza ilə rastlaşanda, rəhbər işçi mürəkkəb şəraitdə təcili surətdə 
müstəqil qərar qəbul edəndə çox vaxt gərginlik keçirir və onu stress haləti kimi 
yaşayır.
Stress vəziyyətində adamlar çox vaxt ətraf cisimləri belə düzgün qavramır­
lar, hafizələri dolaşır, diqqətlərini başqa səmtə keçirə bilmirlər, gözlənilməz 
qıcıqlayıcılara qeyri­adekvat reak siyalar verirlər. Bəzən bütünlüklə çaşır, 
məqsədyönlü hərəkət edə bilmirlər. Bəzən isə, əksinə, stress vəziyyəti elə bil 
108
onların qüvvə və enerjisini artırır, fikrini aydınlaşdırır, çətin məsələni tez və 
asanlıqla həll etməsinə kömək edir.
Frustrasiya (latınca frustratio – aldanma, nahaq gözləmə, əhval pozğunlu­
ğu) – insanın öz məqsədinə çatmasına maneçilik real və ya xəyali maneələrlə 
rastlaşdığı zaman düşdüyü psixi vəziyyətdir. Bu emosional halətin mahiyyətini 
başa düşmək üçün, hər şeydən əvvəl, maneənin xarakterinə, onun insan üçün 
şəxsi mənasına diqqət yetirmək lazımdır. Məsələn, insanın istədiyi kinoya, 
konsertə getməməsi və s. – onda narazılıq doğurur, lakin şüur və fəaliyyətini 
poza bilmir. Bəzən isə insan elə maneələrlə rastlaşır ki, bunlar onun arzu və 
istəklərini ürəyində qoyur, yaranan davamlı mənfi emosional halət onun şüur 
və fəaliyyətini pozur. 
Frustrasiya yalnız o zaman meydana çıxır ki, insanın narazılıq və ya təmin 
olunmamaq səviyyəsi onun dözüm səviyyəsindən üstün olur. Frustrasiya daha 
çox şəxsiyyətin mənfi sosial qiymətləndirilməsi, onun üçün müqəddəs sayılan 
hiss və duyğularına həqarətlə yanaşılması və s. kimi hallarda özünü itirmək, 
qəzəb, küskünlük və s. şəkildə təzahür edir. Frustrasiya halətində insanda dərin 
psixi sarsıntılar baş verir. Frustrasiya haləti bəzən insanın xarakterinə təsir edir, 
onda bir sıra dəyişikliklər törədir: onun davranış və rəftarında özünə inamsız­
lıq, şablon davranış tərzinə meyletmə və s. nəzərə çarpır. Bir sıra nevrozların 
baş verməsi də frustrasiya haləti ilə izah edilə bilər. Bunun qarşısını almaq 
üçün psixi gərginliyə dözüm tərbiyə edilməlidir.
Şagirdlərdə frustrasiya halları müşahidə edildikdə, onlara maneələri ara­
dan qaldırmağın daha səmərəli yollarını tapmaqda, çətinlikləri düzgün 
qiymətləndirməkdə kömək göstərmək, ən başlıcası isə özlərinə inam hissi aşıla­
maq zəruridir. Bu cəhət gənclər üçün də gərəklidir. 
10. Temperament
Temperament nəzəriyyəsi qədim tarixə malikdir. Onun mahiyyəti haqqında 
ilk təlim hələ e.ə. V əsrdə əmələ gəlmişdir. Temperament haqqında təlimlərin 
tarixi nə qədər zəngin olsa da, müxtəlif dövrlərdə insan orqanizminin aşağıdakı 
bioloji sistemləri temperamentin əsası kimi irəli sürülmüşdür:
1. Humoral sistem: antik dünyanın məşhur həkimi Hippokratın (e.ə. 460­
377) təlimində temperament qan, öd, qara od və seliyin bədəndəki nisbəti ilə 
əlaqələndirilirdi.
2. Somatik sistem: alman psixiatrı E.Kreçmer, amerikan alimlər U.Şeldon 
və S.Stivens temperamenti insan bədəninin quruluşu kimi izah edirdilər.
3. Sinir sistemi: insanın temperamentini akademik İ.P.Pavlov ali sinir 
fəaliyyətinin (ASF) tipləri ilə izah edirdi. Sovet fizioloqları onları son zamanlar 
həm də beyin strukturlarının xüsu siyyətləri ilə əlaqələndirirdilər.
109
Qədim yunanlara (Hippokrat və b.) orqanizmdə 4 cür maye qan: (sanq­
vus), öd (xole), qara öd (meleyna xole) və selik (fleqma) məlum idi. Onlar 
belə güman edirdilər ki, insanların dav ranışındakı fərqlər orqanizmdə həmin 
mayelərin müəyyən nisbətindən asılıdır. Guya, orqanizmdə bu mayelərdən biri 
– ya qan, ya öd, ya qara öd, ya da selik, müasir terminlərlə desək, daha çox bio­
loji aktivliyə malik olur. Hansı mayenin üstünlük təşkil etməsindən asılı olaraq 
adamın davranışında özünəməxsus xüsusiyyətlər əmələ gəlir. Qədim yunanlar 
bəzi adamların coşqun olmasını onların orqanizmində qanın, soyuqqanlı olma­
sını isə seliyin bioloji cəhətdən daha mühüm rol oynaması ilə izah edirdilər. 
Onlar bu baxımdan 4 temperament tipini – sanqvinik, xolerik, melanxolik və 
fleqmatik tiplərini fərqləndirirdilər. 
Yeri gəlmişkən qeyd edək ki, bu terminlərin taleyi uğurlu olmuşdur. Onlar 
yarandıqları gündən müasir dövrə qədər, sözün əsl mənasında, nəinki psixolo­
giya elmi tarixində vətəndaşlıq hüququ qazanmış, həm də ümumişlək sözlərə 
çevrilmişlər.
Hal­hazırda temperament haqqındakı bu təsəvvürlər ancaq tarixi əhəmiy­
yətə malikdir: hər şeydən əvvəl, qeyd etmək lazımdır ki, orqanizmdə çoxlu 
miqdarda hormonlar və mediatorlar vardır, yəni mayenin miqdarı 4 deyil, daha 
çoxdur. Bundan başqa, indi tamamilə aydındır ki, onlar insanın davranışına bir­
başa deyil, dolayısı ilə – sinir sistemi vasitəsilə təsir göstərirlər. 
11. Temperamentin xassələri
Müasir psixologiyada temperamentin əsas formal – dinamik xarakteristika­
sı kimi aşağıdakı xassələrinə xüsusi diqqət yetirilir: ümumi aktivlik – tempe­
ramentin strukturunda xüsusilə böyük əhəmiyyətə malikdir. Onun mahiyyətini 
insanın özünü ifadə etmək, xarici aləmi səmərəli surətdə mənimsəmək və 
dəyiş mək meyli təşkil edir. Temp, ritm, sürət, intensivlik, plastiklik, dözüm­
lülük və s. ümumi aktivliyin əsas göstəriciləridir. Süstlük, ətalətlilik və passiv 
seyrçilikdən tut muş, yüksək enerjilik və daimi coşqunluğa qədər, ümumi aktiv­
lik müxtəlif temperamentli adamlarda, müxtəlif dərəcədə özünü göstərir.
Hərəki aktivlik də mahiyyət etibarilə ümumi aktivliyin tərkib hissəsi kimi 
meydana çıxır. Onda hərəki (və xüsusilə nitq­hərəkət) aparatla bağlı key fiy­
yətlər əsas yer tutur.
Sanqvinik temperamenti tipi. Sanqvinik üçün nə səciyyəvidir? Hər şey­
dən əvvəl, yüksək reaktivlik. Sanqvinik yüksək fəallıqla da fərqlənir. Sanqvi­
nik temperamentə malik olan adam larda aktivlik və reaktivlik müvazinətdə 
olur. Onların reaksiyalarının tempi kifayət dərəcədə yüksəkdir. Sanqvinikin 
dav ranışı yüksək plastikliyi ilə səciyyələnir. Nəhayət, sanqvinik tem peramentli 
adamlar onlara bilavasitə təsir edən xarici qıcıqlara olduqca həssasdır.
110
Xolerik temperament tipi. Sanqvinik kimi, xolerik üçün də yüksək reak­
tivlik, aktivlik və reaksiyaların cəld olması səciyyəvidir. Lakin xolerikin reak­
tivliyi onun aktivliyindən üstündür. Buna görə də onlar tez özlərindən çıxır, 
hövsələsiz, səbirsiz və tündməcazdırlar. Onlar sanq viniklərə nisbətən az plas­
tik, lakin çox rigiddirlər (rigid – sərt, bərk), ona görə də maraqları davamlı və 
sabitdir.
Fleqmatik temperament tipi. Sanqvinik və xolerikdən fərqli olaraq, fleq­
matikdə reaktivlik azdır. Bu onda özünü göstərir ki, onları güldürmək və ya 
hirsləndirmək çətindir. Səbirli, təmkinli və soyuqqanlıdırlar. Pis xəbərdən sonra 
zahirən sakit olmaları, hamı güləndə onların təmkinlə oturması, onlarda emosi­
onal oyanıqlığın zəifliyi ilə izah olunur. Fleqmatikin psixi tempi ləngdir, onun 
hərəkətləri asta, yerişi ağırdır, suallara dərhal cavab vermir. Fleqmatik tempera­
ment az plastikliyi, böyük rigidliyi və introvertliyi ( introvert – özünəqapalı) ilə 
fərqlənir.
Melanxolik temperament tipi. Temperamentin başqa tiplərindən fərqli 
olaraq, melanxolik üçün yüksək senzitivlik (senzitiv – həssas) səciyyəvidir. 
Bu, özünü onun ifrat həssaslığında, küsəyənliyində göstərir. Melanxolik tempe­
ramentə xas olan zəif reaktivlik və aktivlik onun nadir hallarda gül mə yində, 
özünə inanmamağında, tez­tez özünü itirməyində, işi axıra çatdıra bilmə mə­
yində təzahür edir. Melanxolikin hərəkətləri süst və zəifdir, o, çox asta­asta 
danışır. Melan xolik rigid (ətalətli) və introvertdir. 
Beləliklə, aydın olur ki, hər temperament tipinin özünəməxsus əlamətləri vardır. 
12. Peşə fəaliyyətində və təlim fəaliyyətində fərdi üslub
Hər temperament tipinin özünəməxsus xüsusiyyətləri vardır. Əslində, onları 
müsbət və ya mənfi xüsusiyyətlərə bölmək də düzgün deyildir. Sözün mütləq 
mənasında müsbət və mənfi temperament xüsusiyyətləri yoxdur. Əsas məsələ 
bu və ya digər temperament xüsusiyyətinin müsbət və ya mənfi olmasında 
deyil, insanın onları özünün peşə fəaliyyətində və ya təlim fəaliy yətində necə 
(nə dərəcədə düzgün) nəzərə almasındadır.
Məsələn, sanqviniklər qəza hallarını işin gedişində, məsələn, sap qırı­
lan kimi dərhal aradan qaldırırlar. Halbuki fleqmatiklər qəza hallarını tez ara­
dan qaldıra bilmirlər. Sanqviniklərin, tutaq ki, 2 dəqiqədə aradan qaldırdıq­
ları qəzanı onlar, bəlkə də, 10­15 dəqiqə ərzində aradan qaldıra bilmirlər. Bəs, 
belə hallarda fleqmatik nə edir? Onlar öz xüsusiyyətlərini nəzərə alaraq hazır­
lıq işlərinə daha çox diqqət yetirirlər və bununla da qəzanın qarşısını mümkün 
qədər qabaqcadan alırlar.
Psixoloqlar bu faktların təhlili əsasında aşağıdakı nəticəni çıxarıblar: iş 
üsulları, üslubu fərdi xüsusiyyətlərinə uyğun gələn işçilər daha yüksək isteh­
111
salat uğurları əldə edirlər. Beləliklə də, psixologiyada fərdi üslub anlayışı yara­
dılmışdır. Göründüyü kimi, anlayış iki sözdən iba rətdir. Fərdi sözünün mənası 
aydındır. Bəs, üslub nə deməkdir? Üslub çoxmənalı sözdür. Burada o, iş priyo­
mu, vasitəsi, üsulu mənasında işlənmişdir.
Eyni bir əmək şəraitində müxtəlif tipli adamlar, müxtəlif iş üsullarından 
istifadə edirlər.
Fərdi üslub fəaliyyətin bütün sahələrində mühüm rol oynayır. Peşə fəaliy­
yəti ilə yanaşı, təlim fəaliyyətində də onun əhəmiyyəti böyükdür. Təlim prose­
sində şagirdlərdə özünəməxsus fərdi üslub formalaşdıqda, onlar daha yaxşı 
oxuyur, ev tapşırıqlarını vaxtında və səliqə ilə yerinə yetirirlər.
Fərdi üslub birdən­birə yaranmır. Onun yalnız kortəbii surətdə əmələ 
gəlməsini düşünmək də səhvdir. İnsan öz temperamentinə müvafiq olaraq daha 
yaxşı nəticə əldə etmək üçün səmərəli olan iş üsullarını fəal surətdə axtaranda, 
fərdi üslubun əmələ gəlməsi üçün əlverişli şərait yaranır. Kiçik yaşlarında fərdi 
üslubun formalaşmasında təlim və tərbiyə mühüm rol oynayır.
13. Xarakter. Xarakter və şəxsiyyətin motivasiya sahəsi
İnsanlar özlərinin xarakterinə görə də bir­birindən fərqlənirlər. Onlar 
həmişə bir­birinin xarakterinə böyük əhəmiyyət verir, özlərinin davranış və 
rəftarında biri digərinin xarakterini nəzərə alır. “Yaxşı adam”, “pis adam” haq­
qındakı etalon və stereotiplər nə qədər ümumi olsa da, onların əsasını insan 
xarakterləri haqqındakı təsəvvürat təşkil edir. “Qonşun pisdir köç qurtar” kimi 
10­larla atalar sözlərində xalqın insan xarakterləri haqqında olan təsəvvürləri 
öz əksini tap mışdır. Nağılların və dastanların təhlili göstərir ki, ünsiyyət pro­
sesində xarakterin mühüm rol oynaması insanlara empirik (empirik – təcrübəyə 
əsaslanan) surətdə çoxdan məlum imiş.
14. Xarakter əlamətləri
Xarakter əlamətləri çoxdur. Ayrı­ayrı dillərdə xarakter əlamətlərini ifadə 
edən 4000­dən çox söz vardır. Onların çoxu olduqca müxtəlif mənalarda işlə nir, 
hətta bəzən eyni bir xarakter əlamətini müxtəlif çalarlarda səciyyələn dirirlər.
Xarakter əlamətlərini necə təsnif etmək olar? Məlumdur ki, xarakter insanın 
münasibət lə ri ni ifadə edir. Bu baxımdan xarakter əlamətlərini aşağıdakı kimi 
təsnif edirlər:
I. Kollektivə və başqa adamlara münasibəti ifadə edən xarakter əlamətləri: 
kollektivçilik, doğruçuluq, kobudluq, qayğıkeşlik, tələbkarlıq və s.;
112
II. Əməyə münasibəti ifadə edən xarakter əlamətləri: əməksevərlik, tən­
bəllik, mə suliy yət lilik və s.;
III. İnsanın özünə münasibətini ifadə edən xarakter əlamətləri: təvazökar­
lıq, lovğalıq, şöh rətpərəstlik və s.;
IV. Şeylərə (əşyalara) münasibəti ifadə edən xarakter əlamətləri: səliqəlilik, 
pintilik, qayğıkeşlik və s.
Hər şeydən əvvəl, qeyd edək ki, insanın başqa adamlara, əməyə, özünə və 
şeylərə (əşya lara) münasibətlərini ifadə edən xarakter əlamətləri bir­biri ilə 
üzvi surətdə əlaqədardır. Məsə lən, müəyyən olunmuşdur ki, özünə hör mət 
etməyən adam başqalarına da hörmət etmir. “Xal çasalan özü oturar” – atalar 
sözünün dərin psixoloji mənası vardır. Bu o deməkdir ki, biz insanın başqa 
adamlara münasibətini ifadə edən xarakter əlamətlərini özünün özünə 
münasibətini ifadə edən xarakter əlamətləri ilə və əksinə, insanın özünə müna­
si bətini ifadə edən xarakter əlamətlə rini onun başqa adamlara münasibətini 
ifadə edən xarakter əlamətləri ilə qarşılıqlı əlaqədə təhlil etməliyik. Xarakterin 
digər əlamətləri haqqında da eyni sözləri demək olar. İnsan xarakterinin 
bütövlüyündən danışanda da, adətən, bu cəhəti – xarakter əlamətlərinin qarşı­
lıqlı əlaqədə olma sını nəzərə alırlar. Bununla əlaqədar olaraq, tərbiyə nöqteyi­
nəzərindən böyük əhəmiyyətə malik olan iki məsələni qeyd etmək lazımdır:
1. Tutaq ki, uşaqda kobudluq kimi xarakter əlaməti özünü göstərir. Tərbi­
yəçi (ana və ya müəllim) bu mənfi cəhəti aradan qaldırmaq üçün onda 
nəzakətlilik kimi müsbət xarakter əlaməti tərbiyə etməyə çalışır. O, düzgünmü 
hərəkət edir?
İlk baxışda adama elə gəlir ki, tərbiyəçi məsələyə düzgün yanaşır. Halbu­
ki ona psixoloji baxımdan haqq qazandırmaq olmaz. Çünki kobudluq uşağın 
başqa insanlara münasibəti ilə bağ lıdır. Kobudluğu aradan qaldırmaq üçün 
onun, birinci növbədə, insanlara münasibətini dəyişmək lazımdır. Uşaqlarda 
insanlara düzgün münasibət tərbiyə etmədən, kobudluğa qarşı mübarizə apar­
maq və nəzakət tərbiyə etmək mümkün deyildir.
2. İnsanın xarakteri dəyişirmi? İnsanın xarakterini necə dəyişmək olar? İn sa ­
nın başqa adam lara, əməyə, özünə və şeylərə (əşyalara) münasibəti dəyişdikcə, 
yeni keyfiyyətlər kəsb etdikcə, onun xarakteri də dəyişilir. Xarakter əlamətləri 
yalnız uşaq yaşlarında deyil, bütün ömür boyu inkişaf edir və tərbiyə olunur. 
Adamların böyük əksəriyyəti öz xarakterində 25­55 yaş arasında müəyyən 
dəyişikliklər baş verdiyini qeyd edirlər. İnsanın xarakterini dəyişmək üçün onun 
başqa adamlara, əməyə, özünə və şeylərə (əşyalara) münasibətini dəyişmək lazım­
dır. Xarakterin tərbiyəsi və yenidən tərbiyəsinin əsas qanunauyğunluğu belədir.
Xarakterin tipik və fərdi əlamətləri vəhdətdədir. Onlar həmişə qarşılıqlı 
əlaqədədirlər. Xarakter əlamətlərini məhz qarşılıqlı əlaqədə təhlil etmək üçün 
onların strukturunu müəyyən etmək lazımdır.
113
Xarakterin strukturunda insanın başqa adamlarla, əməyə, özünə və 
şeylərə (əşyalara) mü nasibətlərini bilavasitə ifadə edən xarakter əlamətləri 
müəyyənedici rol oynayır. 
Eyni bir xarakter əlamətinin müxtəlif adamlarda, müxtəlif çalarlarla təzahür 
etməsinə bir amil də təsir göstərir: biz xarakter əlamətlərinin formalaşmasın­
da temperamentin rolunu nəzərdə tuturuq. Adətən, temperamentin mühüm 
xassələrindən biri – emosionallıq xarakterin strukturuna daxil olur. Hər bir 
xarakter əlamətinin emosionallıq baxımından çalarları məhz bununla bağlıdır. 
Lakin nəzərə almaq lazımdır ki, temperament tipləri xarakterin ancaq dina­
mik xüsusiyyətlərinə təsir göstərir, onlar xarakter əlamətlərinin məzmununu 
müəyyən etmir və edə də bilməz. Xarak terin məzmun baxımından bütün 
xüsusiyyətləri sosial amillərlə müəyyən olunur. Xarakter ailədə, uşaq bağça­
sında, məktəbdə, əmək kollektivlərində insanlarla birgə fəaliyyət və ünsiyyət 
şərai tində formalaşır. Bu prosesdə tərbiyə ilə yanaşı, özünütərbiyə də mühüm 
rol oynayır.
Özünütərbiyə yeniyetmə və gənclərin qiymətli xarakter əlamətləri haq­
qında etalon və stereotipləri ilə bilavasitə bağlıdır. Psixoloji tədqiqatlar əsaslı 
surətdə göstərir ki, insan özündə, birinci növbədə, yüksək qiymətləndirdiyi 
keyfiyyətləri, o cümlədən xarakter əlamətlərini tərbiyə edir. Şagirdlər hansı 
xarakter əlamətlərini yüksək qiymətləndirirlər? Onlar özlərində hansı xarak­
ter əlamətlərini tərbiyə edirlər? Hər bir müəllim və tərbiyəçi böyük əhəmiyyətə 
malik olan bu sualları psixoloji cəhətdən vaxtında və düzgün həll etməlidir. 
15. Şəxsiyyət əmək və tədris kollektivlərində. Qrup və kollektiv
Psixologiyada qrup dedikdə tarixən müəyyən cəmiyyət çərçivəsində yaran­
mış ümumi mənafe, sərvətlər və davranış normalarına malik olan adamların 
nisbətən sabit məcmusu nəzərdə tutulur. Hər bir qrupda fərdlərin bir­biri ilə və 
bütövlükdə cəmiyyətlə özünəməxsus qarşılıqlı rabitələri təcəssüm edirlər.
Qrup özünəməxsus sistemdir və müəyyən struktura malikdir. Qrupa daxil 
olan hər bir adam onda müəyyən rol və vəzifə ifadə edir. Hər bir qrup özü­
nün məqsədlərinə, normalarına, sərvət meyillərinə, sosial gözləmələrinə 
və s. müvafiq olaraq, müxtəlif formalarda öz üzvlərinə nəzarət edir: onla­
rı rəğbətləndirir və ya cəzalandırır. Qrup üzvləri müvafiq normaları və sərvət 
meyillərini mənimsədikcə, sosial­psixoloji cəhətdən qrupun həyatında köklü 
dəyişikliklər əmələ gəlir: qrup üzvlərində qrupa mənsubluq hissi – “biz” hissi 
yaranır. Bunun psixoloji baxımdan ilk əlaməti ondan ibarətdir ki, qrupun hər 
bir üzvü qrupun nailiyyətlərini öz nailiyyətləri, müvəffəqiyyətsizliyini isə öz 
müvəffəqiyyətsizliyi hesab edir, onları öz şəxsi nailiyyəti və ya məğlubiyyəti 
114
kimi yaşayır: birinci halda sevinir, ikinci halda kədərlənir və s., yəni qrup 
doğma qrupa çevrilir. Qrup mahiyyət etibarilə, bu andan əsl qrup kimi fəaliyyət 
göstərməyə başlayır.
16. Qrupların təsnifatı
Böyük qruplar bütövlükdə cəmiyyət (ölkə) miqyasında mövcud olan 
adam ların məc musudur: siniflər, sosial təbəqələr, peşə qrupları, etnik birliklər 
(millət, xalq, qəbilə), yaş qrupları (gənclər, təqaüdçülər və s.) böyük qrupla­
ra misal ola bilər. Fərdlərin böyük qruplara mənsu biyyəti müəyyən obyektiv 
əlamətlər əsasında təyin olunur.
Eyni bir müəssisə işçilərini, istehsal birliklərini və ərazi birliklərini (bir 
kəndin, bir şəhərin, rayonun əhalisini) sosiologiyada orta və ya lokal qruplar 
adlandırırlar. Lakin özünün strukturuna görə orta qrupların böyük qruplara 
əsasən uyğun gəldiyini nəzərə alaraq, sosial psixologiyada onları xüsusi olaraq 
ayırd etmirlər.
Kiçik qrupların üzvləri nəinki bir­biri ilə müxtəlif formalarda gündəlik 
ünsiyyət və rabitəyə girir, bir­biri haqqında müəyyən təsəvvürə malik olurlar, 
həm də onların arasında müəyyən qeyri­rəsmi münasibətlər formalaşır. Başqa 
sözlə, onlar kontakt (təmasda olan) qruplar kimi təşəkkül tapıb, inkişaf edirlər. 
Bu xüsusiyyətlərdən heç biri böyük qruplar üçün səciyyəvi deyil.
İnkişaf etmiş qrupun ən yüksək forması kollektivdir. Kollektivin sosial­psi­
xoloji tədqiqi sovet sosial psixologiyasının ən aktual problemi olmuşdur. 
Hər bir kollektiv qrup hesab olunur. Hər bir qrup isə kollektiv deyildir. Kol­
lektiv cəmiy yətin bir hissəsi olan, birgə fəaliyyətin ümumi məqsədlərinə tabe 
olan insan qrupudur. Qrup, adamları yalnız cəmiyyət üçün tamamilə faydalı 
fəaliyyət vəzifələri ətrafında birləşdirəndə kollektiv kimi formalaşır.
Əmək, uşaq, hərbi, idman və digər kollektivləri, habelə tədris müəssisələ­
rində pedaqoji kollektivi və şagird kollektivini fərqləndirirlər. Onlardan hər 
birinin özünəməxsus xüsusiyyətləri vardır. Kollektivlər eyni zamanda özlərinin 
inkişaf səviyyəsi etibarilə bir­birindən fərqlənir.
17. Liderlik problemi
Hər bir qrupun öz başçısı olur. Psixologiyada kollektivin idarə edilməsi 
prosesində iki cəhəti – rəhbərlik və liderliyi fərqləndirirlər.
Rəhbərlik – nisbətən yüksək səviyyəli təşkilatlar tərəfindən rəsmi su rət­
də təsdiq edilmiş əsasnamə çərçivəsində rəsmi səlahiyyətin tətbiqi yolu ilə kol­
115
lektivin idarəolunması prosesidir. Liderlik dedikdə işçilərdən birinin şəxsi 
nüfuzunun kollektivin bir çox və ya bütün üzvlərinin davranışına təsiri nəzərdə 
tutulur.
Lider özünün işgüzar və şəxsi keyfiyyətləri, ünsiyyətə girmək, adamlar­
la rabitə yaratmaq qabiliyyəti ilə fərqlənir. O məhz bu xüsusiyyətlər hesabı­
na insanların psixologiyasına təsir gös tərə bilir. Bir sıra hallarda lider rolunda 
müəyyən adamlar qrupu da çıxış edirlər. Sosial psixo logiyada belə qrupa kol­
lektiv subyekt deyilir. 
Liderlik funksiyasının həyata keçirilməsi dinamikası istər liderin özü­
nün, istərsə də qrupun sosial­psixoloji xarakteristikaları ilə bilavasitə bağ­
lıdır. Qrupun öz məqsədlərini müvəffəqiyyətlə həyata keçirməsi və ya 
müvəffəqiyyətsizliyə uğraması, qrupda həmrəylik səviyyəsi və ya konflikt 
şəraitinin yaranması – bunların hamısı özünəməxsus formalarda liderlik funksi­
yalarının həyata keçirilməsi dinamikasında əks olunur. 
Beləliklə, rəhbərlik və liderlik idarəetmə prosesinin iki müxtəlif tərəfi – 
hüquqi hakimiyyət (rəhbərlik) və psixoloji təsir (liderlik) – kimi özünü göstərir. 
Kollektiv səviyyəsində onların hər ikisi rəhbər işçinin nüfuzunda təcəssüm edir. 
Sosial psixologiyada liderin müxtəlif tiplərini fərqləndirirlər. Onlardan 
ikisi – rəsmi (formal) və qeyri­rəsmi (qeyri­formal) liderlər diqqəti xüsusilə 
cəlb edir.
Rəsmi lider kollektivdə xidmət və peşə nüfuzuna malik olan inzibati və icti­
mai rəhbərdir. Lakin nəzərə almaq lazımdır ki, rəsmi lider olmaq üçün yalnız 
müəyyən inzibati və ictimai və zifə tutmaq hələ kifayət deyildir. Bunun üçün 
həm də işgüzar və şəxsi keyfiyyətlərin elə çul ğalaşması zəruridir ki, onların 
fəal təzahürü rəhbər işçinin, sözün əsl mənasında, şəxsi nüfuzunu təmin etsin. 
Rəhbər işçi ancaq bu zaman liderə çevrilir.
Rəhbər işçi eyni zamanda lider rolunda çıxış etdikdə kollektivin ahəngdar 
inkişafı üçün əlverişli psixoloji şərait yaranır. Rəhbər işçinin lider olması həm 
də bu gün – işçilərin mədəni­texniki səviyyəsinin yüksək dərəcədə artdığı bir 
şəraitdə xüsusilə böyük əhəmiyyət kəsb edir.
Əksər hallarda kollektivin rəhbəri həm də onun lideri olur. Bu mürəkkəb 
proses olub, yu xarıda nəzərdən keçirilən müxtəlif amillərlə şərtlənir. Psixo­
loji səpkidə onlardan biri – rəhbər işçinin özünün şəxsi keyfiyyətləri diqqəti 
bilavasitə cəlb edir. Həmin məsələnin əhəmiyyətini düzgün qiymətləndirmək 
üçün nəzərə almaq lazımdır ki, işçilər rəhbər işçini, adətən, onun şəxsi 
keyfiyyətləri vasitəsilə “görürlər”, başqa sözlə, rəhbər işçidə müşahidə üçün ən 
münasib cəhət məhz onun şəxsi keyfiyyətləridir.
Rəhbər işçi yüksək peşə keyfiyyətlərinə malik olduqda liderlik hüququ 
kəsb edə bilər. Bundan başqa, işçilər rəhbər işçiyə istehsalat və müəssisənin 
təşkilatçısı və tərbiyəçisi kimi də yüksək tələblər verirlər.
116
Bu cəhətdən rəhbər işçinin intellektual keyfiyyətləri ilə yanaşı, kommunika­
tiv xüsusiy yətləri, təşkilatçılıq qabiliyyəti, rəhbərlik üslubu, ünsiyyət və liderlik 
qabiliyyəti, kollektivdə zəruri mənəvi və psixoloji iqlim yaratmaq və saxlamaq 
məharəti çox əhəmiyyətlidir.
Qrup rəhbər işçini yüksək qiymətləndirdikdə, nüfuzu ilə hesablaşdıqda, 
onun fəaliyyətinin səmərəli olması üçün əlverişli şərait yaranır.
Bəzən kollektivin rəhbəri onun lideri ola bilmir. Kollektiv üzvləri arasında 
yaranmış müna sibətlərin təhlili zamanı aydın olur ki, kollektivdə rəhbər işçi ilə 
bərabər, heç bir rəsmi səlahiyyəti olmayan, lakin ümumi işlərin həllinə ondan 
çox təsir göstərən başqa bir işçi də vardır. Sosio logiyada və sosial psixologiya­
da belə şəxsə qeyri­rəsmi lider deyirlər. 
Rəsmi liderlə qeyri­rəsmi lider arasında ziddiyyətin olması heç də zəruri 
deyildir. Onlar bir­birini qarşılıqlı surətdə tamamlaya da bilər. Lakin belə bir 
şəraitdə konflikt mənbəyi potensial surətdə mövcuddur və onun vaxtında qarşı­
sını almağın böyük əhəmiyyəti vardır. “İki qoçun başı bir qazanda qaynamaz” 
– atalar sözü güzəran təcrübəsinə istinad etsə də, ciddi sosial­psixoloji mənaya 
malikdir. Bu baxımdan qeyri­rəsmi liderin meydana çıxması şəraitinin təhlili 
xüsusi aktuallıq kəsb edir. 
Sosial psixologiyada qeyri­rəsmi liderin təsvir olunmuş tipləri içərisində 
pozitiv və neqativ qeyri­rəsmi liderlər xüsusilə mühüm yer tutur. 
Pozitiv qeyri­rəsmi lider öz davranışında yüksək əxlaqi prinsiplərə istinad 
edir və kollektiv üzvlərinə müsbət təsir göstərir. 
Neqativ qeyri­rəsmi lider isə, adətən, mənfi əxlaqi prinsiplərə istinad edir 
və kollektiv üzv lərinə pozucu təsir göstərir.
18. Emosional stress və psixosomatik xəstəliklər
Artıq qeyd edildiyi kimi, stress ingilis sözü olub, insanın psixi halətində baş 
verən gər ginlik və sıxıntını bildirir. Yəni insanın gündəlik fəaliyyətində, xüsusi 
şəraitdə rastlaşdığı çətin və mürəkkəb amillərin yaratdığı psixi gərginliyə stress 
deyilir. Stressi törədən amillər, səbəblər isə stressorlar adlanır.
Stress orqanizmin daha çox gözlənilməz halda, qeyri­adi ekstremal təsirlərə 
məruz qalması ilə əlaqədar olaraq baş verir və müxtəlif təzahürlərə malik olur.
Hər hansı stressor insanın sağlamlıq dərəcəsindən və şəxsiyyət tipindən 
asılı olaraq müəy yən təsir gücünə malik olub, bu və ya digər dərəcəli stress 
yaradır.
İmtahanqabağı ürəkbulanma, qarınağrısı, dizlərin və əllərin əsməsi, ovu­
cun tərləməsi, xolesterin ifrazının artması, iştahanın küsməsi və s. emosio­
nal stressə olan somatik reaksiyadır. Elə psixomatik reaksiyalar var ki, onlar 
117
emosional komponentsiz baş verir. Məsələn, bilavasitə hiss orqanlarına təsir 
edən limona baxarkən ağız suyu ifrazı müşahidə olunur. Hətta limon haqda 
düşündükdə belə, həmin reaksiyalar olur. Bu proseslər ali sinif fəaliyyətinin 
birinci siqnal siste minin funksional strukturunda baş verir. İkinci siqnal sis­
teminin işi (limonun sözlə ifadə olun ması) fizioloji reaksiya (ağız suyu ifra­
zı) yaradır. Deməli, qeyri­emosional psixosomatik reaksiya da mümkündür. 
Bilavasitə təsir edən qıcıqla, təxəyyüllə və sözlə ifadə şərti refleks əmələ gətirir.
Psixosomatik proseslər insanın müxtəlif orqan və sistemlərində müşahidə 
olunur. Onlar müəyyən psixofizioloji mexanizmə malikdir.
Psixogen faktorların təsiri nəticəsində somatik pozulmalar formalaşır və 
bunlara psixo somatik xəstəliklər deyilir. Psixosomatik xəstəliyin əmələgəlmə 
mexanizmi belədir: stress fak toru affektiv gərginlik əmələ gətirir. Affekt psixi 
və somatik sahələr arasında körpü rolunu oy nayır. Psixosomatik xəstəliklərin 
formaları çoxdur: hipertoniya, diabet, mədə və onikibarmaq bağırsaq xorası, 
infarkt miokard, işemiya, miqren (xroniki kəskin başağrıları), bronxial astma, 
revmatik artrit, kolit, neyrodermatit.
Hər bir işi dəqiqliklə, diqqətlə, incəliklə və çalışqanlıqla icra edənlərin əksi 
olan insanlarda zədələnməyə meyillik kimi psixosomatik pozulma olur. Psixo­
somatik pozulmanın digər forması toksik maddələrdən, tütündən və dərmandan 
asılılıqdan, alkoqolizmdən əmələ gəlir. Psixogen təsir zamanı tütündən istifadə 
nəticəsində tənəffüs yollarının xəstəlikləri, bronxit, ağciyər xər çəngi və qan­
damar xəstəlikləri baş verir. Həyat stimulu olmayanlar, işsizlər, bir proble­
min həl lini səbirsizliklə gözləyənlər kəskin tütün asılılığına düçar olurlar. 
Yeniyetmə və gənc adamlar tütündən istifadə etməklə özlərini daha da böyük 
göstərmək, özünəinama nail olmaq üçün riskə gedirlər.
Alkoqol qəbul etməklə eyforiya (yüksək əhvali­ruhiyyə) hissi keçirən 
“dərdli”, “problem”li şəxsiyyət sanki yüngülləşir, qorxunu, həyəcanı və real 
problemləri unudur. Əslində isə bu, psixo loji müdafiə reaksiyasıdır. Müəyyən 
toksik maddələrdən asılı olan adamlar “problem”lərini unutmaq üçün həmin 
maddələri qəbul etdiklərinin nəticəsi olaraq bir müddət keçdikdən sonra 
hərəkətlərinə nəzarəti artıq itirir, deqradasiyaya (dəyərlərin itirilməsinə) uğra­
yırlar. Belə hallar hətta ailədaxili zorakılığa da gətirib çıxarır.
Toksik asılılıq əsasən psixi izaha malik olur. Məsələn, siqaret çəkdikdə 
“aclığı unutmaq”, “yuxulamanı yaxşılaşdırmaq”, alkoqol qəbul etdikdə “susuz­
luğun yatması”, “böyrəklərə xeyirli olması”, “həkimlər də içir və çəkir”, “içən 
də ölür, içməyən də ölür” sözləri ilə psixoloji bəraət müşahidə olunur. 
Bazar iqtisadiyyatı insanların qarşısına müəyyən tələblər qoyur. Onlardan 
geri qalmaqla insan cəmiyyətdəki mövqeyini itirir, bu, onun həyat səviyyəsinə 
təsir edir, psixi gərginliyin və narazılığın səbəbinə çevrilir. İşsizlik, iqtisa­
di çətinlik dövründə müəyyən əhali qrupları özlərini atılmış, lazımsız hesab 
118
edir və digərlərinə nisbətən alçaldılmış sayırlar. Belə olan halda psixi sağ­
lamlığa mənfi təsir daha qabarıq olur və “həyatdan bezənlər” çoxalır, intihar 
və psixosomatik xəstəliklər artır. Sadalanan psixi stress faktorlarının insana 
təsiri onun mənsub olduğu ictimai qrupdan, tərbiyəsindən, temperamentindən, 
xarakterindən, həyat meyarlarından, sərvət meyil lə rin dən və adaptasiya 
qabiliyyətindən bilavasitə asılıdır.
Son illərin stressorları sırasına baxaq:
1) iş, onun təşkili və iqtisadi çətinliklər;
2) ailə üzvlərinə çətinlik yaradan geniş tələbat malları ilə təchizat;
3) işləyən qadınlarda bu tələbatlarla əlaqədar əmələ gələn psixi gərginlik;
4) həll olunmamış ev problemi;
5) ailə münaqişələri, işdə və digər yerlərdə olan narazılıqlar;
6) gərginliyi, frustrasiyanı aradan götürmək məqsədilə toksik maddələrdən 
istifadə (al ko qol, nikotin, narkotik maddələr və s.).
Bunları aradan qaldırmaq üçün psixi gigiyena və profilaktika tətbiq olun­
malıdır:
1) Uşaqların tərbiyəsi sahəsində qadağalar, qorxu əmələgətirmə ilə yox, 
davranış nümu nələri əsasında tərbiyəyə geniş yer verilməlidir;
2) Böyüklərdə əməyi düzgün qiymətləndirmə, düzgün işgüzar davranış, 
tənqidi düzgün qəbul etmək, şəxsi uğursuzluğa, sarsıntıya qarşı dözümlü olmaq 
təlqin edilməlidir;
3) Çox yorulmaqdan qorunmaq lazımdır. Çünki bu zaman görülən işə anti­
patiya for ma laşır;
4) Boş vaxtdan, səmərəli aktiv istirahət formasından istifadə etmək lazımdır;
5) Toksik maddələrdən, tütündən, alkoqoldan imtina etməli.
Bütün bu vasitələr psixosomatik xəstəliklərin qarşısını alar və adamların 
psixi sağlamlığını təmin edər. 
19. Psixi sağlamlıq
İnsanın psixi sağlamlığını üç səviyyədə nəzərdən keçirmək olar: bioloji, 
psixoloji və sosial səviyyədə. Qeyd edilən hər bir səviyyədə insan sağlamlığı 
özünəməxsus təzahürlərə malik olur. 
Bioloji səviyyədəki sağlamlıqda orqanizmin bütün daxili üzvlərinin dina­
mik ahəngdarlığı və onların xarici təsirlərə adekvat reaksiyası əsas olur. Bu 
sahədə təbabətin təsiri nisbətən səmərəli olur.
Psixoloji sağlamlıq isə başqa səciyyə daşıyır, yəni burada məsələyə şəxsiy­
yət konteks tindən yanaşılır və onun psixi bütövlüyü əsas götürülür. Yəni 
sağlam şəxsiyyət kimdir və ya nə deməkdir mülahizəsi ön plana keçir. Əgər 
119
şəxsiyyətin bütün mühüm keyfiyyətləri kifayət qədər ahəngdar inkişaf etmişsə, 
onlar o qədər də davamlı, müvazinətli olur və onun tamlığını pozmağa yönəl­
miş təsirlərə qarşı durmağı bacarır. 
İnsanın psixi sağlamlığı o zaman pozula bilir ki, şəxsiyyətin xarakterində, 
inteqral psixi keyfiyyətlərində bu və ya digər neqativ cəhət özünü qabarıq 
surətdə büruzə verir, xüsusən də mənəvi­əxlaqi sferada defekt nəzərə çarpır.
Psixoloji sağlamlıqdan sosial sağlamlıq səviyyəsinə keçid əsasən şərtidir. 
Çünki hər iki sağlamlıq səviyyəsi bir­birini həm müsbət, həm də mənfi 
mənada asanlıqla şərtləndirə bilir. Lakin sosial şəraitin, ictimai münasibətlərin 
şəxsiyyətin psixi sağlamlığında təsiri daha güclü olur. Yəni sosial­maddi və 
sosial­mənəvi şərait, ailə münasibətləri, ünsiyyətin xarakteri, digər qarşılıq­
lı münasibətlərin səciyyəsi psixi sağlamlığa ciddi təsir edir. Burada əlverişli 
sosial şəraitin olub­olmaması əsas yer tutur. Məlum olduğu üzrə həmin amil 
şəxsiyyətin psixi sağ lamlığına həm müsbət, həm də mənfi təsir göstərə bilər. 
Pozğun tərbiyə şəraiti, əlverişli olmayan ətraf mühit insanlarda müxtəlif xarak­
terli qeyri­adekvat, hətta kriminal səciyyəli davranışın mənbəyi olur. Belə 
olduqda şəxsiyyət mənəviyyatca pozulur, onun özünüidarə və özünütənzimi 
lazımi səviyyədə ola bilmir. 
Şəxsiyyətin psixi sağlamlığı onun idrak proseslərinin xüsusiyyətlərində də 
özünü büruzə verir. Buraya özünü adekvat qavramaq, hafizədə lazımi informa­
siyaların hifz edilməsində, infor masiyaları məntiqi təhlil etmək qabiliyyətində, 
təfəkkürün tənqidiliyində, yaradıcılığa qabil ol maqda, intellektdən istifadə 
etmək bacarığında, özünü yaxşı tanımaqda, ağılın, təfəkkürün intizamlı olma­
sında, yəni fikir və düşüncələrini idarə edə bilməsində özünü göstərir. Əlbəttə, 
şəxsiyyətin psixoloji cəhətdən sağlamlığının göstəricisi və meyarları həddən 
ziyadə çox və rəngarəngdir. Əsl məsələ şəxsiyyətin özünü düzgün dərk edib 
adekvat qiymətləndirməsində, mənəvi cəhətdən sağlam olmaq, həm də insanın 
özünü idarəetmə qabiliyyətindədir.
Şəxsiyyətin sosial sağlamlığı daha çox onun sosial gerçəkliyi adekvat qav­
ramasında, ətraf aləmə maraq, fiziki və ictimai mühitə uyğunlaşmaqda (müva­
zinətdə) səmərəli fəaliyyətə yönüm, istehlak mədəniyyətində təmənnasızlıq, 
davranışda demokratizm və sairdə ifadə olunur.
20. Özünüidarə və psixi sağlamlıq
Sağlam psixikanın təmin olunmasında müəyyənedici rol şəxsiyyətin ətraf 
aləmə qarşılıqlı əlaqəsi və təsiri amilinə məxsusdur.
Psixoloji özünüidarəyə aşağıdakı mərhələlər daxildir:
a) idarəetmə məqsədinin qoyulması;
120
b) informasiyanın qəbulu və işlənməsi;
c) qərar qəbulu;
ç) qərarın həyata keçirilməsi və nəzarət.
Bu mərhələlərin hər birində psixi sağlamlığı təmin etməyə təsir göstərən 
proseslər inkişaf edir. 
Sağlam psixikaya malik olan şəxs cəmiyyətdə mövcud olan davranış nor­
malarına zidd olan qərar qəbul etmir. Başqa sözlə, əgər insanın mənəvi statu­
su deformasiyaya məruz qal ma yıbsa, onun qəbul etdiyi qərar həm özünə, həm 
də ətrafdakılara xeyir verəcəkdir. Mənəvi cəhət dən etibarlı və sağlam psixikaya 
malik olan şəxsiyyət əxlaqsız davranış və hərəkətlərə qabil ol ma yan alicənab, 
vicdanlı insandır.
121
ƏDƏBİYYAT
Azərbaycan dilində:
1.  Aristotel. Nikomax etikası (tərc.F.Təbibi). Bakı, 2007
2.  Aristotel. Ritorika (tərc.Q.Abbasova, B.Səfərova). Bakı, 2008
3.  Aristotel. Politika. Böyük etika (tərc.F.Həbibi). Bakı, 2006.
4.  Bayramov Ə.,Əlizadə Ə. Psixologiya. Bakı, 2006.
5.  Bakıxanov A.A. Təhzibül­əxlaq. Bakı, 1984.
6.  Cəfər Məmməd. Nizaminin fikir dünyası. Bakı, 1982.
7.  Cəfərli T. Marksist­leninçi etikanın nəzəri əsasları. Bakı, 1974.
8.  Eyvazov F. Dahi alim və filosof. Bakı, 1981.
9.  Əfəndiyev A. Müdriklik səlahiyyəti. Bakı, 1976.
10.  Əliyev R. Ədəbiyyat nəzəriyyəsi. Bakı, 2008.
11.  Əliyev S. Füzulinin poetikası. Bakı, 1986.
12.  Göyüşov Z. Daxilə pəncərə. Bakı, 1978.
13.  Göyüşov Z. Əxlaqi sərvətlər. Bakı, 1966.
14.  Göyüşov Z. Müasir burjua əxlaqının iflası. M., 1961.
15.  Göyüşov Z. Həzz və iztirab. Bakı, 1969.
16.  Qasımzadə Fuad. «Qəm karvanı», yaxud zülmətdə nur. Bakı, 1968.
17.  Quluzadə M. Füzulinin lirikası. Bakı, 1965.
18.  Mir Cəlal. Füzuli sənətkarlığı. Bakı, 1994.
19.  Xəlilov Q. Azərbaycanda humanizm ideyaları. Bakı, 1980.
20.  Marksist etikası (tərcümə). Bakı, 1985.
21.  Mədəniyyət tarixi və nəzəriyyəsi. Dərslik. Bakı, 2010. 
22.  Məmmədov Q. Nizami Gəncəvinin ictimai və siyasi görüşləri. Bakı, 1962.
23.  Paşayev Q. Sadə əxlaq normaları. Bakı, 1974.
24.  Sadıqov Q. Etika. Bakı, 1991.
25.  Tusi N. Əxlaqi­Nasiri. Bakı, 1989.
26.  Şahhüseynova S. Etika. Dərslik. Bakı, 2009.
27.  Zəkiyev Ə.K. Bəhmənyarın fəlsəfi görüşləri. Bakı, 1958.
Rus dilində:
28.  Аристотель. Никомахова этика. V кн.: Соч. V 4­x t. t.4, M., 1984.
29.  Ахмедов Г. Философия азербайджанского просвещения. Б., 1983.
30.  Aхундов M.  Избранные философские произведения. Б.,1982.
31.  Балашов Л. Этика: учебное пособие. M., 2008.
32.  Бердяев Н. Философия свободного духа. M., 1994. 
33.  Васильев Л.С. История Востока. М., 1998.
122
34.  Венедиктов В. О деловой этике и этикете. M., 1994. 
35.  Всемирная история в 13 т. М.,1955­1983.
36.  Голубева Л. Этика: учебник. M., 2005.
37.   Грибунина Н.Г. История мировой художественной культуры. В 4 ч. 
Тверь, 1993. 
38.  Заводская Е. В. Эстетические проблемы живописи старого Китая. 1975
39.  Зелинский Ф.Ф. История античной культуры. СПб.
40.  Зеленкова И., Беляева Е. Этика: учебное пособие. Минск, 2007.
41.  Ибн Сина. Избранные философские произведения. M., 1980.
42.  Ильин Е. Пол и гендер.­СПб.:Питер, 2010.
43.  Карнеги Д. Как оказывать влияние на людей. М., 2005.
44.  Коновалова Л. Прикладная этика.  Вып.1. M., 1998.
45.  Kонфуций. Древнекитайская философия. M., 1972. т.1.
46.  Кропоткин Л. Этика. M., 1991. 
47.  Лосев А.Ф. Эстетика Возрождения. М., 1978 
48.  Мехтиева Д. Эстетическая активность культуры Б., 1990
49.  Назаров В. Прикладная этика: учебник. M., 2005.
50.  О. Коннор.Дж. НЛП (Популярная психология). М., 2008. 
51.  Платон. Соч.,в 3­x т., т.1. M., 1970.
52.  Проблемы этики и эстетики  (сборник статей). Вып. 2. Л., 1975.
53.  Скрипник A. Этика: учебник. M., 2004.
54.  Соколов Н. Этическое и эстетическое воспитание. M., 1976.
55.  Справочник практического психолога. М., 2006.
56.  Учебный курс по культурологии. Ростов­на­Дону. М. 1996.
57.  Фрейд З. Психология бессознательного. M. 1979.
58.  Этическое и эстетическое. Л., 1971
123
MÜNDƏRİCAT
Giriş ................................................................................................................................3
I HİSSƏ
Estetika elminin mövzusu və vəzifələri .......................................................................4
1. Estetika elminin predmeti və strukturu .....................................................................4
2. Estetikanın vəzifələri ................................................................................................5
3. Estetik tələbat ............................................................................................................7
4. Estetik tərbiyənin mahiyyəti .....................................................................................7
5. Estetik mədəniyyət  ...................................................................................................8
6. Gözəllik nədir? ..........................................................................................................8
7. Gerçəkliyə estetik münasibət ..................................................................................11
8. Estetik fəaliyyətin subyekti .....................................................................................11
9. Elmi­texniki tərəqqi və estetika ..............................................................................12
10. Yaradıcılıq və estetika .............................................................................................13
Estetikanın yaranma tarixindən ................................................................................14
1. Antik dövrün estetikası ...........................................................................................14
2. İntibah dövrü ...........................................................................................................15
3. Romantizm dövrü ....................................................................................................16
4. Maarifçilik dövrü ....................................................................................................17
5. Realizm dövrü .........................................................................................................18
6. Sosialist realizminin estetik prinsipləri ...................................................................19
II HİSSƏ
Etika elminin mövzusu və vəzifələri ..........................................................................21
1. Etika elminin predmeti ............................................................................................21
2. Qədim Hindistanda və Çində etik fikir ...................................................................25
3. Antik dövrün etik fikri .............................................................................................29
4. Orta əsrlərdə və yeni dövrdə etik fikir ....................................................................34
5. Azərbaycanda etik fikir tarixindən ..........................................................................36
6. İslam etikası ............................................................................................................45
7. Əxlaqın mahiyyəti və əsas funksiyaları ................................................................47
8. Əxlaq və ictimai şüurun digər formaları ...............................................................51
9. Əxlaq və şüur ........................................................................................................57
10. Əxlaqi fəaliyyət .....................................................................................................62
11. Etikanın əsas kateqoriyaları ..................................................................................67
12. Xeyir və şər ...........................................................................................................68
13. Borc və vicdan ......................................................................................................71
14. Şərəf və ləyaqət .....................................................................................................77
15. Həyatın mənası və xoşbəxtlik ...............................................................................81
III HİSSƏ
Peşə etikası ...................................................................................................................90
1. Tətbiqi etika nəyi öyrənir? ......................................................................................90
2. Peşə etikası ..............................................................................................................91
3. Peşə etikası peşə mədəniyyətinin tərkib hissəsi kimi .............................................96
4. Peşə­etik metodların formalaşması .........................................................................97
5. Peşə etikası və peşə mədəniyyətinin formalaşmasının etapları ..............................97
IV HİSSƏ
Psixologiya elminin mövzusu və vəzifələri  ...............................................................98
1. Psixologiya elminin predmeti .................................................................................98
2. Psixologiya elminin tarixindən ...............................................................................98
3. Psixi hadisələr .........................................................................................................99
4. Şüur psixikanın yüksək forması kimi ...................................................................100
5. İctimai münasibətlər və şəxsiyyət .........................................................................101
6. Psixologiya elminin təşəkkülü tarixindən .............................................................102
7. Şəxsiyyət, fərd və fərdiyyət anlayışları .................................................................104
8. Emosiyalar və hislər ..............................................................................................105
9. Emosional halətlər ................................................................................................106
10. Temperament .........................................................................................................108
11. Temperamentin xassələri .......................................................................................109
12. Peşə fəaliyyətində və təlim fəaliyyətində fərdi üslub ...........................................110
13. Xarakter. Xarakter və şəxsiyyətin motivasiya sahəsi ............................................ 111
14. Xarakter əlamətləri ................................................................................................ 111
124
125
15. Şəxsiyyət əmək və tədris kollektivlərində. Qrup və kollektiv ..............................113
16. Qrupların təsnifatı .................................................................................................114
17. Liderlik problemi ..................................................................................................114
18. Emosional stress və psixosomatik xəstəliklər .......................................................116
19. Psixi sağlamlıq ......................................................................................................118
20. Özünüidarə və psixi sağlamlıq ..............................................................................119
Ədəbiyyat ....................................................................................................................121
Qeyd üçün
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
Qeyd üçün
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________
____________________________________________________________________________

