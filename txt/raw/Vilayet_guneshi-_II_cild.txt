 1 
ON İKİNCİ FƏSİL 
SIFFEYN MÜHARIBƏSININ SƏBƏBLƏRI 
IMAM (Ə)-IN MÜAVIYƏYƏ QƏTI SÖZÜ 
Əmirəl-möminin Əli (ə)-ın saleh şəxsləri vali təyin etmək və 
səlahiyyətsiz, ləyaqətsiz şəxsləri işdən götürməklə ilahi-haqq hökumətinin 
əsaslarını möhkəmləndirdikdən sonra artıq Şamdakı xəbis şəcərənin 
(sülalənin) köklərini kəsərək onun şərrini islam cəmiyyətindən 
uzaqlaşdırmağın vaxtı gəlib çatmışdı. Bu məsələ Həmdanın hakimi Cəririn 
Kufəyə gəldiyi vaxt daha da dəqiqləşdi. O, Imam (ə)-ın məqsədindən agah 
olduqdan sonra Imam (ə)-ın xəbərdarlığını ona çatdırmaq istədi və belə 
dedi:–Mənim Müaviyə ilə köhnə dostluğum var. Onu sənin haqq olan 
hökumətini rəsmi şəkildə tanımağa dəvət edər və Allahın itaətində olduğu 
vaxta qədər sənin tərəfindən Şamda hakim qalacağını bildirərəm. 
Imam (ə) onun sonuncu şərti qarşısında sükut etdi və heç nə demədi. 
Çünki bilirdi ki, onun bu iş üçün səlahiyyəti yoxdur. Malik Əştər Cəririn 
Imam (ə)-ın nümayəndəsi olmasının əleyhinə çıxdı və onu Müaviyə ilə 
həmkarlıq etməkdə müttəhim etdi. Lakin Imam (ə) Malikin sözlərinin əksinə 
olaraq Cəriri seçdi. Hadisələrin gedişi də o həzrətin düzgün fikirləşdiyini 
isbat etdi.
1
 Imam (ə) Cəriri göndərəndə ona buyurdu: Gördün ki, gözüaçıq 
və din əhlindən olan səhabələrin hamısı mənimlədir. Peyğəmbər səni 
"yəmənli xeyirxah" adlandırmışdı. Məktubumla birlikdə Müaviyənin yanına 
get. Əgər müsəlmanların hamısının qəbul etdiyinə əməl etsə, lap yaxşı. Əks 
halda ona bildir ki, indiyə qədər mövcud olan sakitlik və rahatlıq bir daha 
mövcud olmayacaq. Ona çatdır ki, mən onun vali olmağına heç vaxt razı 
olmamışam, camaat da onun (mənim tərəfimdən) vali olmağına razı 
olmayacaq."
2
 
Cərir məktubu alıb Şama yola düşdü. Müaviyənin yanına gedib dedi: 
"Məkkə, Mədinə, Kufə, Bəsrə, Hicaz, Yəmən, Misir, Əmman, Bəhreyn və 
Yəmamə əhalisi əmioğlun Əli ilə beyət etmişlər və içərisində olduğun bu bir 
neçə qaladan başqa bir kəs qalmamışdır. Əgər o yerlərin çöllərindən sel 
qalxsa, hamını qərq edər. Mən ki, səadət yoluna dəvət etmək və bu kişiyə 
beyət etmək üçün sənə yol göstərməyə gəlmişəm.
3
 
Sonra Imam (ə)-ın məktubunu Müaviyəyə verdi. Məktubda yazılmışdı: 
"Mədinədə mühacir və ənsarın beyəti Şamda sənə höccəti tamam və itaət 
                                              
1 "Tarixi-Yəqubi", 2-ci cild, səh.184; "Tarixi-Təbəri", 3-cü cild, səh. səh.235; 
Kamil" (Ibni Əsir), 3-cü cild, səh.14 
2 "Tarixi-Təbəri", 5-ci cild, səh.235 "Vəqətu Siffeyn", səh.27-28; Qurani-Kərim bu 
məsələni "Ənfal" surəsinin 58-ci ayəsində aşkar şəkildə bəyan edir. Islam hakimi 
müharibə elan etməzdən öncə, əvvəldə mövcud olan hər növ amanın aradan 
götürüldüyünü elan edir. 
3 "Nəhcül-bəlağə"nin şərhi, (Ibni Əbil-Hədid), 3-cü cild, səh.75; "Əl-imamətu 
vəs-siyasət", -ci cild, səh.847; "Vəqətu Siffeyn", səh.28 
 2 
etməyi sənə vacib etmişdir. Əbu Bəkr, Ömər və Osmanla beyət edənlər elə 
həmin qayda ilə mənə də beyət etmişlər. Bu beyətdən sonra nə (orada) hazır 
olanların onunla müxalifət etmək haqqı var, nə də ki, sənin kimi orada 
olmayanlar onu rədd edə bilərlər. Şura (sizin rəyinizə görə) mühacir və 
ənsarın hüquqi ixtiyarıdır. Əgər onlar bir kəsin imamətinə rəy verərək onu 
Imam adlandırsalar, onda Allah bu işdən razı olar. "Əgər bir kəs etiraz 
məqsədilə, yaxud qarmaqarışıqlıq yaratmaq qəsdi ilə onların fərmanından 
boyun qaçırsa, onu öz yerində oturdarlar və əgər tüğyan etsə, möminlərdən 
başqasının yolunu getdiyinə görə onunla vuruşarlar, Allah da onu sərgərdan 
halda buraxar, qiyamətdə onu cəhənnəmə atar. Bu da ən pis aqibətdir."
1
 
Təlhə və Zübeyr mənimlə beyət etdikdən sonra öz beyətlərini pozdular. 
Beyəti pozmaq onu rədd etmək kimidir. Ey Müaviyə! Nəhayət, haqq qalib 
gəldi, Allahın fərmanı qələbə çaldı. Mənim nəzərimdə sənin üçün ən yaxşı iş 
sənin sağ-salamat olmağındır. Lakin özünü bəlaya salsan, səninlə vuruşacaq 
və bu yolda Allahdan kömək istəyəcəyəm. Osmanın qatilləri barəsində çox 
söz dedin. Sən də sair müsəlmanların getdiyi yolla get və bundan sonra bu 
məsələni irəli çək. Mən hamını Allahın Kitabına əməl etməyə vadar edirəm. 
Deyirsən ki, "Osmanın qatillərini mənə təhvil ver, sonra səninlə beyət 
edim." Sənin bu təklifin uşağı südlə aldatmağa oxşayır. Canıma and olsun, 
əgər sən öz nəfsinə yox, əqlinə müraciət etsən, Osmanın qanı qarşısında 
mənim ən pak bir şəxs olduğumu dərk edərsən. Bil ki, sən "tüləqa"dan–
islamda əsir olduqdan sonra azad olunanlardansan. Xilafət belə şəxslərə 
halal deyildir və onların şurada da üzv olmağa haqları yoxdur. Mən iman və 
hicrət əhli olan Cərir ibni Əbdüllahı sənin və sənin tərəfindən işlə məşğul 
olanların yanına göndərirəm ki, mənimlə beyət edib öz vəfadarlığını elan 
edəsən."
2
 
IMAM (Ə)-IN NÜMAYƏNDƏSI ŞAMDA 
Hər hansı bir insanın elçisi və nümayəndəsi onun şəxsiyyətini təmsil edir 
və onun işbilən və münasib adamı seçməsi əqlinin kamilliyindən və 
püxtələşməsindən xəbər verir. Elə buna görə də alimlər demişlər: "Düzgün 
seçicilik kişinin əqlinin ən yaxşı nişanəsi, onun inkişaf səviyyəsinin 
tərəzisidir." 
Imam Əli (ə) Müaviyənin işdən götürülməsi fərmanını çatdırmaq üçün 
siyasi və dövlət məsələlərində çoxlu təcrübələri olan, Müaviyəni yaxşı 
tanıyan və özü də bacarıqlı və mahir söz ustası olan bir şəxsi seçdi. Bu şəxs 
Cərir ibni Əbdüllah idi. O, Imam (ə)-ın məktubunu rəsmi bir məclisdə 
Müaviyəyə verdi. O, məktubu oxuyub qurtardıqda Cərir Əli (ə)-ın rəsmi 
nümayəndəsi kimi yerindən qalxdı, çox şirin və ürəkoxşayan bir xütbə 
                                              
1 "Nisa" surəsinin 115-ci ayəsinə işarədir; "Əl-iqdul-fərid", 4-cü cild, səh.84-85; 
"Əl-imamətu vəs-siyasət", "Vəqətu Siffeyn", səh.29-30; "Tarixi-Təbəri", 3-cü cild, 
səh.235 
2 "Nəhcül-bəlağə", 6-cı məktub; "Əl-iqdul-fərid", 4-cü cild, səh.322; "Əl-imamətu 
vəs-siyasət", səh.84-85; "Vəqətu Siffeyn", səh.29-30; "Tarixi-Təbəri", 3-cü cild, 
səh.235 
 3 
söylədi. Allaha həmd-səna edib, Peyğəmbərə salavat göndərəndən sonra 
belə dedi:–"Osmanın işi (onun Peyğəmbər səhabələrinin əli ilə öldürülməsi) 
nəinki hadisədən kənarda olanları, hətta Mədinədə hazır olanları belə aciz 
etmişdi. Camaat Əli ilə beyət etdi. Təlhə və Zübeyr də onunla beyət 
edənlərdən idi, lakin sonra heç bir əsaslı dəlil olmadan onu pozdular. Islam 
fitnəyə, ərəblər isə qılınca dözmür. Dünən Bəsrədə elə bir qəmli hadisə baş 
verdi ki, əgər bu bir də təkrar olunsa, daha heç kəs sağ qalmayacaq. Bilin ki, 
xalq kütləsi Əli ilə beyət etmişdir. Əgər Allah işi bizə həvalə etsəydi, biz 
ondan başqasını seçməzdik. Hər kəs ümumi seçki ilə müxalifət etsə, 
xatircəm olsun ki, xalqın seçdiyi rəhbəri qəbul etmir. Ey Müaviyə, sən də 
camaatın gəldiyi yola gəl və Əlini müsəlmanların rəhbəri kimi qəbul et. 
Əgər "Osman məni bu məqama seçmişdir və hələ işdən götürməmişdir" 
desən, onda bu söz qəbul olunsa, Allah üçün din qalmaz və hər kəs əlində 
olanı bərk-bərk saxlayar."
1
 
Cəririn sözü sona çatanda Müaviyə dedi:–Bir qədər səbir elə, mən Şam 
camaatının rəyini soruşum, sonra nəticəni elan edərəm.
2
 
IMAM (Ə)-IN BEYƏT ALMAQDA MƏQSƏDI 
MÜAVIYƏNI IŞDƏN GÖTÜRMƏK IDI 
Imam (ə) hakimiyyətinin ilk günlərindən etibarən kimdənsə beyət 
almağa heç vaxt təkid etmirdi. Bəs nə üçün Müaviyədən beyət alınmasına bu 
qədər israr edirdi? 
Səbəbi bu idi ki, Imam (ə) ondan beyət almaqla onu işdən götürmək və 
onu müsəlmanların mal-dövlətindən və hüquqlarından uzaqlaşdırmaq 
istəyirdi. Çünki Əli (ə)-ı müsəlmanların imamı kimi qəbul edənlər onunla 
şərt kəsmişdilər ki, o, müsəlmanların vəziyyətini Peyğəmbər (s) zamanında 
olduğu hala qaytarsın, onların mənafeyinin qorunması və islami məqsədlərə 
doğru irəliləməkdə səhlənkarlıq etməsin. Müaviyə kimiləri bu məqsədlərin 
həyata keçməsi yolunda ən böyük bir maneə idi. Osmanın əleyhinə baş 
verən qiyamda irəli qoyulan əsas tələblər keçmiş hakimlər və rəhbərlərin 
tamamilə işdən çıxarılması, sərvət toplayanlar və dünyapərəstlərin 
məzlumların hüquqlarını tapdalamaqdan kənarlaşdırılması idi. 
MÜAVIYƏ MƏSƏLƏNI ŞAM ƏHALISI ILƏ MÜZAKIRƏ 
EDIR 
Bir gün carçı Şam əhalisindən bir qrupunu məscidə yığdı. Müaviyə 
minbərə çıxdı. Allaha həmd-səna edərək Şamı tərifləyib dedi ki, Allah 
buranı peyğəmbərlər və Özünün saleh bəndələrinin diyarı yaratmışdır. Bu 
diyarın insanları həmişə Allaha itaət və Onun fərmanlarını icra edənlərə, 
Onun şəriətini müdafiə edənlərə itaət və onlara kömək etmişlər. (Sonra 
camaata dedi:) Bilirsiniz ki, mən möminlərin əmiri Ömər ibni Xəttab və 
                                              
1 "Vəqətu Siffeyn", səh.30-31; "Əl-imamətu vəs-siyasət", 1-ci cild, səh.85; 
"Nəhcül-bəlağə"nin şərhi (Ibni Əbil-Hədid), 3-cü cild, səh.76-77 
2 "Nəhcül-bəlağə"nin şərhi (Ibni Əbil-Hədid), 3-cü cild, səh.77 
 4 
Osman ibni Əffanın nümayəndəsiyəm. Mən heç kəsə qarşı pis bir iş 
görməmişəm ki, ondan xəcalətli olam. Mən Osmanın qəyyumuyam. O, 
məzlumcasına öldürülmüşdür! Allah da buyurur: "Hər kəs məzlum olaraq 
öldürülsə, Biz onun qəyyumuna qüdrət bağışlayarıq. Lakin o, qisasda israf 
etməməlidir ki, öldürülən şəxsə Allah tərəfindən kömək olunmuşdur."
1
 
Mən Osmanın qətli barəsində sizin fikrinizi bilmək istəyirəm. 
Məsciddəkilər ayağa qalxıb dedilər: Biz Osmanın intiqamını almaq 
istəyirik! 
Sonra bu iş barəsində onunla beyət etdilər və mallarını və canlarını bu 
yolda fəda edəcəklərinə dair təkid etdilər.
2
 
MÜAVIYƏNIN SÖZLƏRININ TƏHLILI 
1. Müaviyə Şamı "peyğəmbərlər diyarı", oranın əhalisini isə 
"peyğəmbərlərin nümayəndələrinin köməkçiləri", "Allah dininin və 
şəriətinin müdafiəçiləri" adlandırdı ki, bu yolla həm özünü ilahi dinin 
müdafiəçisi kimi qələmə versin, həm də camaatın fikir və duyğularını təhrik 
edərək hamını qanlı bir müharibə ilə üzləşdirsin. 
2. Öldürülən xəlifəni "məzlum" bir şəxs kimi tanıtdırıb dedi ki, onun 
qanı zülmkarların əli ilə axıdılmışdır. Halbuki onun qanı Peyğəmbər (s)-in 
səhabələrinin və tabeinlərin əli ilə axıdılmışdı və onların əqidəsinə görə 
səhabələr və tabeinlər haqq yolunun ardıcılları və ədalətli şəxslərdir. 
3. Osmanın məzlumcasına öldürülməsini və onun qəyyumunun qatillər 
barəsində qərara gəlməli olmasını fərz etsək belə, "qan qəyyumu" dedikdə 
məqsəd öldürülənin mal-dövlətdə varisidir. Belə bir sual yaranır ki, görəsən 
Müaviyə Osmanın mal-dövlətdə varisi idimi, yoxsa öldürülənə daha yaxın 
bir varisin olması ilə belə, artıq onun qəyyumluğuna yer qalmır? Osman 
Əffanın oğlu, o da Əbil-Asın, o da Üməyyənin oğlu idi, Müaviyə də Əbu 
Süfyanın, o da Hərbin, o da Üməyyənin oğlu idi, onların hamısı Üməyyədə 
bir-birinə çatırdılar, lakin öldürülənin daha yaxın qəyyumları olduğu halda 
belə bir uzaq qohumluq Müaviyənin özünü Osmanın qan qəyyumu kimi 
tanıtdırmasına kifayət idimi?!
3
 
Əmirəl-möminin (ə) Müaviyəyə bir məktubda belə yazır: "Sən Üməyyə 
övladlarından olan bir adamsan və Osmanın övladları öz atalarının 
intiqamını almaqda səndən daha irəli və səlahiyyətlidirlər." 
Bu kimi məsələlərə cavab verilməsi Müaviyənin mənfur niyyətini ifşa 
edir və göstərir ki, əsas məsələ Osmanın intiqamının almaq deyil, 
hakimiyyəti ələ keçirmək və mühacirlə ənsarın yekdilliklə beyət etdikləri 
imamı xilafətdən çıxarmaq idi. Ən qəribəsi isə bu idi ki, o, camaat arasında 
"rəy sorğusu" keçirməklə özünün də xəlifənin intiqamını almaq barədəki 
qəti rəyini aşkar və bu işə daha çox təkid etdi. 
Tarixdə qeyd olunur ki, Müaviyənin oradakılardan müsbət cavab 
                                              
1 "Isra" surəsi, ayə33 
2 "Vəqətu Siffeyn", səh.31-32; "Nəhcül-bəlağə"nin şərhi, (Ibni Əbil-Hədid), 3-cü 
cild, səh.77-78 
3 "Əl-imamətu vəs-siyasət", 1-ci cild, səh.91-92 səh. "Vəqətu Siffeyn", səh.58 
 5 
eşitməsinə baxmayaraq onun qəlbini qəm-qüssə bürümüşdü. O, dodaqaltı bir 
şer zümzümə edirdi ki, onun axırıncı beytinin tərcüməsi belədir: 
"Mən elə yaxşı bir şeyə ümidvaram ki, ümidli şəxsin ona ümidi var; və 
mən Iraq mülkündən məyus deyiləm."
1
 
O, bu məqsədə çatmaq üçün öz havadarlarını dəvət etdi, Ütbə ibni Əbu 
Süfyan ona dedi:–Əli ilə müharibə etmək barədə gərək Əmr Asla məşvərət 
edib onun dinini alasan. Çünki o, Osmanın hökumətindən kənara çəkilmişdi 
və əgər onu dirhəm və dinar verməklə razı salmasan, sənin hökumətindən 
daha çox uzaqlaşacaq.
2
 
ON ÜÇÜNCÜ FƏSİL 
ƏLI (Ə)-LA QARŞILAŞMAQ ÜÇÜN MÜAVIYƏNIN 
TƏDBIRLƏRI 
MÜAVIYƏNIN ƏMR ASA MƏKTUBU 
Müaviyə mahir siyasətçi olan Əmr Ası həmkarlığa cəlb etmək üçün ona 
bir məktub yazdı. (O vaxtlar Əmr As xoşagəlməz və mənfur bir adam kimi 
hər yerdən qovulmuşdu və Fələstində yaşayırdı.) Məktubun məzmunu belə 
idi: "Əli, Təlhə və Zübeyrin xəbərləri sənə çatmışdır. Mərvan ibni Həkəm 
Bəsrə əhalisinin bir dəstəsi ilə Şama gəlmişdi. Cərir ibni Əbdüllah da bizdən 
beyət almaq üçün Əlinin tərəfindən nümayəndə kimi Şama gəlmişdi. Mən 
əvvəlcə sənin rəyini bilmək üçün hər növ qərara gəlməkdən çəkinmişəm. 
Tez özünü bura yetir, bu məsələ barəsində müzakirə edək."
3
 
Məktub Əmr Asa çatan kimi o, məktubda qeyd edilən məsələni iki oğlu–
Əbdüllah və Məhəmmədlə müzakirə etdi və onların bu barədə fikirlərini 
soruşdu. Onun birinci oğlu belə dedi:–Peyğəmbər və ondan sonrakı iki xəlifə 
ölən gün hamı səndən razı idi. Osman öldürüləndə sən Mədinədə deyildin. 
Yaxşı olar ki, indi öz evində oturasan və əhəmiyyətsiz bir mənfəətdən ötrü 
Müaviyənin yanına getməyəsən. Çünki sən heç vaxt xilafətə çatmayacaqsan, 
ömür günəşin qüruba enmək ərəfəsindədir, qorxuram həyatının sonunda 
bədbəxt olasan. 
Lakin ikinci oğlu birincinin əksinə olaraq onu Müaviyə ilə həmkarlıq 
etməyə dəvət edərək dedi:–Sən Qüreyşin böyüklərindən birisən. Əgər bu 
işlərdə fəal hərəkət etməsən, nəzərlərdə kiçilərsən. Haqq şamlılarladır. 
Onlara kömək et və Osmanın intiqamını al! Bu halda Bəni-Üməyyə də bu iş 
üçün qiyam edər. 
Əmr As ayıq bir adam idi. O, Əbdüllaha dedi:–Sənin fikrin mənim 
dinimin, Məhəmmədin fikri isə dünyamın xeyrinədir. Gərək bu məsələ 
barəsində fikirləşəm. 
Sonra bir neçə beyt şer oxuyub onda hər iki oğlunun fikrini əks etdirdi. 
                                              
1 "Nəhcül-bəlağə"nin şərhi (Ibni Əbil-Hədid), 3-cü cild, səh.78 
2 "Nəhcül-bəlağə"nin şərhi, (Ibni Əbil-Hədid), 3-cü cild, səh.79; "Vəqətu 
Siffeyn", səh.33 
3 "Vəqətu Siffeyn", səh.34; "Əl-imamətu vəs-siyasət", səh.84 
 6 
Daha sonra lap kiçik oğlu Vərdanın rəyini soruşdu. O dedi:–Ürəyindən 
keçənlərdən xəbər verimmi?! 
Əmr As dedi:–Nə bilirsən, onu da de. 
Oğlu dedi:–Həm dünya, həm də axirət sənin qəlbinə hücum etmişdir. 
Yüksək fikir və düşüncəyə tabe olmaq axirətdə səadətə çatmağına səbəb 
olar, hərçənd ona tabe olmaqda dünya yoxdur, lakin axirət həyatı dünyadakı 
nakamlıqlarını əvəz edər. Müaviyə ilə həmkarlıq etməkdə dünya var, lakin 
axirət yoxdur; dünya həyatı da əbədi axirət səadətini əvəz edə bilməz. Sən 
indi iki yol ayrıcında qalmısan və hansını seçəcəyini bilmirsən. 
Atası dedi:–Düz deyirsən. Indi sənin fikrin nədir? 
Oğlu dedi:–Öz evində otur. Əgər din qələbə çalsa, onun sayəsində 
yaşayarsan və əgər dünya əhli qələbə çalsa, onda onlar səndən ehtiyacsız 
deyillər. 
Əmr As dedi:–Mən evdə necə otura bilərəm, halbuki, mənim Müaviyəyə 
yaxınlaşmağım ərəblərin qulağına çatmışdır?!
1
 
O daxilən dünyapərəst bir şəxs olduğuna görə, Müaviyənin tərəfini seçdi, 
lakin kiçik oğlunun sözlərini zərif bir şer şəklində belə oxudu: 
"Əliyə itaət etmək dinlə yanaşıdır, amma onunla dünya yoxdur. 
Halbuki Müaviyəyə itaət etməkdə səltənət və dünya vardır. 
Qəlbimdə olan arzu və tamah üzündən tam ixtiyarla dünyanı qəbul 
etdim, amma bunu seçməkdə üzr və dəlilim yoxdur."
2
 
Sonra Şama getdi və özünün köhnə dostu ilə müzakirəyə başladı. Onların 
Imam (ə)-ı hakimiyyətdən götürmək üçün tökdükləri məkrli tədbirlər 
sonralar qeyd ediləcəkdir. 
IKI KEÇMIŞ SIYASƏTBAZIN HƏMKARLIĞI 
Nəhayət Bəni-Səhm tayfasının, eləcə də öz əsrinin tanınmış siyasətbazı 
və siyasətdə hər şeyi rəva görən, heç bir əxlaqi normalara riayət etməyən 
Əmr As dünyanı axirətdən üstün tutdu, qocalıq çağlarında yenidən Misrə 
hökmranlıq etmək sevdası ilə Fələstindən Şama yola düşdü. O, Müaviyənin 
onun tədbir və siyasətinə ciddi ehtiyaclı olduğunu yaxşı bildiyinə görə 
onunla həmkarlıq edəcəyinə dair verdiyi iltizamın əvəzində Müaviyədən 
ağır məbləğdə pul almağa cəhd edirdi.
3
 
Müzakirə zamanı Müaviyənin rəğbətini mümkün qədər qazanmaq üçün 
istədiklərini daha çox saf-çürük edirdi. Ilk müzakirədə Müaviyə üç çətin 
məsələni irəli çəkdi ki, onların içərisində, Əli (ə)-ın Şama həmlə etmək üçün 
hazırlaşması onu hər şeydən çox narahat etmişdi. Bu müzakirəni Nəsr ibni 
Müzahimin "Tarixi-Siffeyn" kitabından olduğu kimi nəql edirik: 
Müaviyə:–Bir neçə gündür ki, üç məsələ məni çox narahat edir. Həmişə 
onların barəsində fikirləşirəm. Bunların çıxış yollarını mənə göstər. 
Əmr As:–Bu üç çətin məsələ hansılardır? 
Müaviyə:–Məhəmməd ibni Əbu Hüzeyfə Misir zindanından qaçmışdır. 
                                              
1 "Əl-imamətu vəs-siyasət", səh.87 
2 "Vəqətu Siffeyn", səh.36 
3 "Tarixi-Yəqubi", 2-ci cild, səh.187 "Əl-imamətu vəs-siyasət", -ci cild, səh.87 
 7 
O, dinə qarşı (əslində Müaviyənin hökumətinə qarşı!) bir bəladır. 
Izah: Osmanın xilafəti dövründə Misrin idarə olunması Əbdüllah ibni 
Səd ibni Əbi Sərhəyə tapşırılmışdı. Məhəmməd ibni Əbi Hüzeyfə camaatı 
dövrün hakiminə qarşı qiyama səsləyən şəxslərdən biri idi. Osmanın 
qətlindən sonra onun təyin etdiyi hakim camaatın qorxusundan öz yerinə bir 
nümayəndə qoyub Misirdən qaçdı. Amma Əbu-Hüzeyfənin oğlu camaatı 
hakimin nümayəndəsinin əleyhinə qiyama səslədi və nəhayət, onu Misirdən 
çıxartdı, hakimiyyəti öz əlinə aldı. Imam (ə)-ın xilafətinin əvvəllərində 
Misrin idarə olunması Qeys ibni Sədə tapşırılmış, Məhəmməd işdən 
götürülmüşdü. Müaviyə Misri öz hakimiyyəti altında keçirəndə Məhəmmədi 
həbs etdi, lakin o dostları ilə birlikdə zindandan qaçdı. Bəli, Məhəmməd ibni 
Əbu Hüzeyfə mahir hərbçi və çevriliş törədən bir şəxs idi. Özü də 
Müaviyənin dayıoğlusu idi.
1
 
Əmr As:–Bu məsələ çox da əhəmiyyətli deyildir. Sən bir dəstə adam 
göndərə bilərsən ki, onu ya öldürsünlər, ya da tutub sənə təhvil versinlər. 
Onu ələ keçirə bilməsən də narahat olma, çünki, o, hakimiyyəti səndən ala 
biləcək qədər təhlükəli adam deyildir. 
Müaviyə:–Roma padşahı Qeysər, bir dəstə qoşunla Şama tərəf hərəkət 
etmək, bu vilayəti bizdən almaq üçün hazırlaşır. 
Əmr As:–Qeysərlə əlaqədar çətinliyi çoxlu hədiyyələr–romalı qullar, 
kənizlər və qızıl-gümüş qablar göndərməklə həll edib onu dinc yanaşı 
yaşamağa dəvət etməlisən. Tezliklə bu işə bir əncam çəkiləcəkdir. 
Müaviyə:–Əli Kufədə düşərgə salıb bizə tərəf hərəkət etməyə hazırlaşır. 
Bu müşkül barəsində fikrin nədir? 
Əmr As:–Ərəblər heç vaxt səni Əli ilə bərabər tutmazlar. Əli 
müharibənin qayda-qanunlarını bilir. Qüreyş tayfasında onun misli-bərabəri 
yoxdur. O, əlində olan hökumətin həqiqi sahibidir. Amma ona zülm edib 
haqqını əlindən ala bilərsən. 
Müaviyə:–Mən istəyirəm ki, sən də onunla müharibə edəsən, çünki o, 
Allah hökmünün əksinə əməl edib xəlifəni öldürmüş, fitnə qoparmış, 
cəmiyyətin birliyini pozmuş və qohumluq əlaqələrini kəsmişdir! 
Əmr As:–Allaha and olsun, sən şərəf və fəzilətdə Əli ilə əsla bərabər 
deyilsən! Səndə nə onun mühacirət fəziləti var, nə onun Peyğəmbərlə 
müsahib olması, nə onun müşriklərlə cihad etməsi, nə onun elm və 
dərrakəsi, nə də onun digər fəzilətləri. Allaha and olsun, Əlinin iti fikri, saf 
zehni, yorulmaz səyləri var. O, fəzilətli və səadətli, Allah yanında sınaqdan 
və imtahandan çıxmış bir adamdır. Belə bir fəzilətli şəxslə vuruşmaq üçün 
nə qədər qiymət qoyursan ki, səninlə həmkarlıq edim? Özün bilirsən ki, bu 
həmkarlıqda necə xətərlər vardır! 
Müaviyə:–Ixtiyar sahibisən. De görüm nə istəyirsən? 
Əmr As:–Misrin hakimiyyətini. 
Müaviyə son dərəcə hiyləgərliklə dünya-axirət məsələsini irəli çəkərək 
dedi:–Mən istəmirəm ki, ərəblər sənin dünyəvi qərəzlər naminə bizə 
qoşulduğunu fikirləşsinlər. Çox yaxşı olardı ki, onlar sənin Allah rizasına və 
                                              
1 "Usdul-ğabə", 4-cü cild, səh.315-316 
 8 
axirət savabına görə bizə kömək etməyini təsəvvür etsinlər. Heç vaxt 
əhəmiyyətsiz dünya malı axirət mükafatları ilə bərabər deyildir! 
Əmr As:–Bu sözləri boşla!
1
 
Müaviyə:–Mən istəsəm səni aldada bilərəm. 
Əmr As:–Mənim kimilər aldanmazlar. Mən sənin təsəvvür etdiyindən 
çox-çox ayığam. 
Müaviyə:–Yaxına gəl, qəlbimin sirrini sənə deyim. 
Əmr As ona yaxınlaşdı, qulağını Müaviyənin ağzına yaxınlaşdırdı ki, 
onun sirlərini eşitsin. Birdən Müaviyə onun qulağını dişləyib dedi:–Indi 
gördünmü ki, mən səni aldada bilərəm?! Sən bilirsən ki, Misir də Iraq kimi 
böyük vilayətdir?! 
Əmr As:–Bəli, bilirəm! Misir mənim olanda Iraq da sənin olacaqdır. 
Halbuki Iraq əhalisi Əliyə itaət edir, onun qoşununda müharibəyə 
hazırdırlar. 
Onlar söhbətə məşğul ikən Müaviyənin qardaşı Ütbə ibni Əbu-Süfyan 
onların yanına gəlib dedi:–Müaviyə! Nə üçün Misir vilayətini Əmr Asa 
verməklə onu ələ almırsan? Kaş elə bu Şamın hakimiyyəti sənin üçün 
qalardı və heç kim sənə mane olmazdı! 
Sonra bir şer oxuyaraq Əmr Asın Müaviyə ilə həmkarlıq etməsinin 
mahiyyətini açıqladı. O şerin bir beytinin məzmunu belə idi: 
"Əmr Asın istədiyini ona ver. 
O bu gün dünya naminə dinini tərk etmişdir." 
Nəhayət, Müaviyə nəyin bahasına olursa olsun, Əmr Ası həmkarlığa cəlb 
edərək onun sözlərinə əməl etmək qərarına gəldi. Lakin Əmr As onun hiylə 
və məkr işlədəcəyindən tam əmin deyildi və Müaviyənin ondan qələbə üçün 
bir vasitə kimi istifadə edib məqsədinə nail olandan sonra onu işdən 
kənarlaşdırmasına ehtimal verirdi. Buna görə də dedi:–Bizim qərarımız 
gərək yazılı şəkildə olsun, bu barədə bir müqavilə yazılsın, sonra hər ikimiz 
onu imza edək. 
Müqavilənamə yazıldı, imzalanmaq üçün hazırlandı, lakin onların hər 
biri öz imzasının kənarına bir cümlə yazaraq öz hiyləgərlik və nifaqlarını 
aşkar etdilər. Müaviyə öz adının yanında belə yazdı: "Bu müqavilə şərtin 
itaəti pozmayacağı vaxta qədər etibarlıdır." Əmr As da öz adının yanında 
belə yazdı: "Bu şərtlə ki, itaət, şərti pozmasın."
2
 
Onların hər ikisi bu qeydi əlavə etməklə bir-birinə kələk gəlib 
müqaviləni pozmaq üçün özlərinə çıxış yolu qoydular. Müaviyənin həmin 
şərti qoymaqda məqsədi bu idi ki, Əmr As mütləq şəkildə və qeydsiz-şərtsiz 
olaraq ona beyət etmişdir və əgər Müaviyə nə vaxtsa Misri ona verməsə, 
artıq onun öz əhdinə əməl etməməsini bəhanə gətirərək beyəti pozmağa 
haqqı yoxdur. Amma Müaviyənin köhnə rəqibi onun hiyləsindən agah 
olduqda, bunun qarşısını almaq üçün yazdı ki, onun beyəti o vaxta qədər 
etibarlıdır ki, Müaviyəyə tabe olmaq müqavilənin şərtinin (Misrə hakim 
olmağın) pozulmasına səbəb olmasın və gərək Müaviyə Misri ona versin. 
                                              
1 "Nəhcül-bəlağə"nin şərhi (Ibni Əbil-Hədid), 2-ci cild, səh.65 (Misir çapı) 
2 "Vəqətu Siffeyn", səh.40 
 9 
Onların hər ikisi hiyləgər siyasətbaz idilər, dində təqvalı olmadıqları 
kimi, siyasi məsələlərdə də təqvaları yox idi. 
Əmr As Müaviyənin evindən çölə çıxdı, halbuki sevincindən öz dərisinə 
sığmırdı. Onu gözləyənlərlə qarşılaşdıqda aralarında belə bir sual-cavab 
oldu: 
Əmr Asın oğlanları:–Ata, işin nəticəsi nə oldu? 
Əmr As:–Misrin hökumətini mənə verdilər. 
Oğlanları:–Misir ölkəsi ərəbin qüdrət və hakimiyyəti ilə müqayisədə bir 
şey deyil. 
Əmr As:–Əgər Misir sizi qane etmədisə, onda Allah heç vaxt sizi qane 
etməsin!
1
 
Əmr Asın qardaşıoğlu:–Indi Qüreyşin arasında hansı adla yaşamaq 
istəyirsən? Öz dinini satdın və başqa bir dünyaya aldandın! Misir əhalisi 
Osmanın qatilləridir, Əli də hakimiyyətdədir, bu halda onlar oranı 
Müaviyəyə verərlərmi?! Tutaq ki, Müaviyə ora hakim olacaq, amma 
görəsən, öz imzasının kənarında yazdığını bəhanə edərək Misri sənin 
əlindən almazmı?! 
Əmr As bir neçə anlığa fikrə daldı, sonra öz sözünə etiqadlı olmasına 
görə deyil, ərəblərin adətinə görə dedi:–Iş yalnız Allahın əlindədir, nə 
Əlinin, nə də Müaviyənin əlində deyildir. Əgər mən Əli ilə olsaydım, öz 
evim mənə kifayət edərdi, lakin indi Müaviyə iləyəm! 
Əmr Asın qardaşıoğlu:–Əgər sən Müaviyəni istəməsəydin, o da səni 
istəməzdi. Sən onun dünyasına göz dikmisən, o isə sənin dininin 
müştərisidir. 
Bu söhbət Müaviyənin qulağına çatdıqda Müaviyə onu (Əmr Asın 
qardaşıoğlunu) tutmaq istədi, lakin o, Iraqa qaçdı və Imam (ə)-ın ordusuna 
qoşuldu, o həzrəti bu iki qoca siyasətçinin söhbətlərindən və 
sövdələşməsindən xəbərdar etdi, nəticədə Imam (ə)-ın xüsusi hörmətini 
qazandı.
2
 
Mərvan ibni Həkəm də Müaviyə ilə Əmr Asın sövdələşməsindən xəbər 
tutduqda etiraz edib dedi:–Nə üçün bizi də Əmr As kimi satın almırlar?! (Və 
öz əməvi dininin bahasına islam ölkəsinin bir hissəsini bizə vermirlər?!) 
Müaviyə bu sözləri eşidəndə ona təsəlli verərək dedi:–Əmr As kimi 
adamlar sənin kimilər üçün alınırlar ki, əməvi hökuməti möhkəmlənsin, sən 
də ki, onun bir hissəsisən.
3
 
ƏMR ASIN MƏKRLI HIYLƏLƏRININ ICRASI 
Iki hiyləgər siyasətçinin sövdələşməsi sona çatdı. Artıq Əmr Asın 
tədbirlərinin icra edilməsinin vaxtı çatmışdı. Onun Məhəmməd ibni Əbu 
Hüzeyfə və Qeysərin Şama hücum etməsi ilə əlaqədar irəli sürdüyü təkliflər 
dəqiq şəkildə icra olundu və hər ikisində də müvəffəqiyyət əldə edildi. 
Amma Əli (ə)-ın Şama tərəf hərəkət etməsi kimi böyük çətinlik hələ də 
                                              
1 "Əl-imamətu vəs-siyasət", səh.87-88; "Vəqətu Siffeyn", səh.37-40 
2 "Əl-imamətu vəs-siyasət" səh.88; "Vəqətu Siffeyn", səh.41 
3 "Əl-imamətu vəs-siyasət", səh.88 
 10 
qalmaqda idi. Əmr Asın Əli (ə)-la qarşılaşmaq üçün irəli sürdüyü təklif Şam 
əhalisinin əksəriyyətinin tam rəğbətlə Müaviyənin əmrinə itaət etməsinə və 
Əli (ə)-la döyüşə hazır olmalarına şərait yaratdı. Indi bu tədbirin Şam əhalisi 
kimi rahatlıq və firavanlıq axtaran bir cəmiyyətin ölümü rahat yaşayışdan 
üstün hesab etmələrinə necə səbəb olmasını araşdırırıq. 
Deyirlər ki, yaşlı bir səhabə Müaviyənin yanına getdi. Müaviyə onu 
hörmətlə qarşılayıb təzim etdi. O səhabə Müaviyə ilə Əmr Asın arasında 
oturub dedi:–Bilirsinizmi, nə üçün sizin aranızda oturdum? 
Dedilər:–Yox. 
Dedi:–Bir gün siz Peyğəmbər (s)-in hüzurunda bir-birinizlə gizli söhbət 
edirdiniz. Peyğəmbər buyurdu ki, Allah rəhmət eləsin o kəsə ki, o iki nəfəri 
bir-birindən uzaqlaşdırsın, çünki onların bir yerdə olması xeyir 
gətirməz."
1
 
Heç bir amil iman qədər hərəkat yaradan və təhrik edən deyildir. Eyni 
halda, dini duyğular ikiağızlı qılınc kimidir: əgər vəzifəsindən sui-istifadə 
edən bir rəhbərin əlinə düşsə, onun təxribatçılıq və dağıdıcılıq qüdrəti heç 
bir vəch ilə vəsf edilə bilməz. 
Əmr Asın Əli (ə)-la qarşılaşmaq tədbiri Şam əhalisinin dini hislərini o 
həzrətin əleyhinə təhrik etmək, onu xəlifənin (Osmanın) qətlə yetirilməsində 
günahlandırıb müqəssir saymaq və bu təbliğatı apararkən camaatın hörmət 
etdiyi zahid və abidlərdən öz mənfur niyyəti yolunda istifadə etməkdən 
ibarət idi. Ona görə də Müaviyəyə dedi:–Şam əhalisinin Şərhbil Kindiyə 
xüsusi hörməti vardır. O həm də öz yerlisi və Əlinin nümayəndəsi olan 
Cəririn düşmənidir. Gərək hadisəni ona elə xəbər verəsən ki, Əlinin 
Osmanın qatili olduğuna inansın. Hər ikinizin nəzərində hörmət sahibi olan 
şəxslərdən Şamın hər yerində bu fikri yaymalarını tələb etməlisiniz. Əgər 
Şərhbilin beyninə bir şey yerləşsə, o fikir onun başından çox da tez çıxmaz.
2
 
MÜAVIYƏNIN ŞƏRHBILƏ MƏKTUBU 
Şərhbil o vaxt Suriyanın Həms məntəqəsində yaşayırdı. Müaviyə ona bir 
məktub yazaraq Cəririn Əli (ə) tərəfindən gəlməsini xəbər verdi və ona təklif 
etdi ki, tez bir zamanda Şama gəlsin. Sonra öz saray məmurlarının hamısına 
(bunlar yəmənli idilər və Şərhbilə qarşı çox yaxşı münasibət bəsləyirdilər) 
əmr etdi ki, Həmsə gedib hamısı bir ağızdan Əlini üçüncü xəlifənin qatili 
kimi tanıtdırsınlar. 
Məktub Şərhbilə çatanda o öz dostlarını bir yerə yığıb müzakirə etdi. 
Şamlıların içərisində ən ağıllı adam sayılan Əbdürrəhman ibni Qənəm Əzdi 
adlı bir nəfər ayağa qalxaraq bu işin pis nəticə verə biləcəyini zahidlərə və 
abidlərə xəbərdarlıq etdi, sonra Şərhbilə dedi:–Küfrdən islama gəldiyin ilk 
gündən bəri Allahın lütfü həmişə sənə şamil olub. Camaatın nemətlərin 
şükrünü yerinə yetirməyi davam etdirincəyə qədər, Onun neməti 
kəsilməyəcəkdir. "Allah insanların vəziyyətini, onların özləri öz 
                                              
1 "Təcaribus-sələf" (Hinduşah Naxçıvani), səh.46 (Abbas Iqbalın təshihi ilə) 
2 "Nəhcül-bəlağə"nin şərhi (Ibni Əbil-Hədid), 2-ci cild, səh.71; "Vəqətu Siffeyn", 
səh.44 
 11 
vəziyyətlərini dəyişməyincə, dəyişməz." Osmanın Əli tərəfindən 
öldürülməsindən söz açılır. Əgər doğrudan da Əli onu öldürübsə, mühacir və 
ənsar onunla beyət etdiyindən, camaata hakim onlardır (bu məsələni onlar 
həll etməlidirlər). Əgər Əli onu öldürməyibsə, bəs nə üçün Müaviyənin 
sözünü təsdiq edirsən?! Rica edirəm ki, özünü və qohum-əqrəbanı fəlakətə 
salmayasan. Əgər Cəririn müəyyən bir rütbəyə çatmasından qorxursansa, 
sən də Əliyə tərəf gedib öz qəbilən və Şam əhalisi ilə birlikdə onunla beyət 
edə bilərsən." 
Lakin Əzdi qəbiləsindən olan o kişinin xeyirxah fikirləri təsirsiz oldu və 
Şərhbil Müaviyənin dəvətini qəbul edib yola düşdü.
1
 
MÜAVIYƏ QƏBILƏ ŞEYXLƏRINDƏN VƏ SADƏLÖVH 
ZAHIDLƏRDƏN KÖMƏK ISTƏYIR 
Qəbilə daxilində təşkil olunan yığıncaqlarda qəbilə başçısının qərar 
qəbul etməkdə tam ixtiyarı vardır, onun hər hansı bir cinaha tərəf meyl 
etməsi o qəbilənin hamısının, yaxud bir hissəsinin həmin tərəfə meyl 
etməsinə səbəb olur. Əslində onun şəxsi rəyi–xüsusilə əgər qəbilə rəisi zahiri 
müqəddəsliyə malik olsa–bütün qəbilədəki rəy və fikirləri təmsil edəcəkdir. 
Müaviyə Şam əhalisini və orada yaşayan yəmənli mühacirləri səfərbər 
etmək üçün belə şəxsiyyətlərin rəğbətini qazanmalıydı. Onun "bədənindən 
ayrılmış olan ağlı" Əmr As da onu bu işə vadar etdi.
2
 Şamda (Həmsdə) 
yaşayan Şərhbil hər iki şərtə malik idi: O həm müqəddəs və hörmətli bir 
ağsaqqal idi, həm də yəmənli mühacirlərin böyüyü sayılırdı. Onun nəzər-
diqqətini cəlb etməklə ümumxalq fikrində Əli (ə)-a qarşı əsaslı dəyişiklik 
yaranacaqdı. Elə buna görə də Müaviyə məktub yazaraq, onu Şama dəvət 
etdi, Şərhbilin etimad göstərdiyi adamlara göstəriş verdi ki, onunla 
müntəzəm surətdə əlaqədə olsunlar, Əli (ə)-ı Osmanın qatili kimi 
tanıtdıraraq onun (Şərhbilin) beynini yusunlar ki, Imamın qatil olmasından 
savayı başqa bir şey fikirləşə bilməsin. 
O, Həmsdən Şama gəldi, hamı ona hörmət göstərdi. Müaviyə onunla 
söhbət edərək belə dedi:–Cərir ibni Əbdüllah Bəcli Iraqdan gəlib bizi Əli ilə 
beyət etməyə çağırır. Əli çox yaxşı adamdır, lakin Osmanın qatilidir. Mən 
hələlik heç bir qərara gəlməmişəm, çünki mən Şam əhalisindən biriyəm, 
onların rəy verdikləri şeyə rəy verirəm, pis saydıqları şeyi də xoşlamıram." 
Şərhbil öz fikrini aşkar etmədən dedi:–Gərək məsələni araşdıram, sonra 
isə fikrimi deyəm." 
Buna görə də məclisi tərk etdi və araşdırma aparmağa başladı.
3
 Onun 
beynini doldurmaq üçün Müaviyə tərəfindən əvvəlcədən məmur olunan 
şəxslər müxtəlif yollarla onunla əlaqə yaradaraq Imam (ə)-ın qatil olmasını 
                                              
1 "Nəhcül-bəlağə"nin şərhi (Ibni Əbil-Hədid), 2-ci cild, səh.; "Vəqətu Siffeyn", 
səh.44-45 
2 Buxari öz tarix kitabında (2-ci cild, səh.249) onu şərh və Ibni Əbi Hatəm "Əl-
cərhu vət-tədil" kitabında (4-cü cild, səh.338) onun adını qeyd etmişdir. 
3 "Kamil" (Ibni Əsir), 3-cü cild, səh.143; "Nəhcül-bəlağə"nin şərhi (Ibni Əbil-
Hədid), 2-ci cild, səh.71; "Vəqətu Siffeyn", səh.44-45 
 12 
təsdiq edir, Əli (ə) barəsində onun qəlbinə şəkk-şübhə toxumu səpirdilər. Bu 
zəhərli təbliğatlar sadəlövh zahidin fikrini dəyişdirdi və onu "oddan da 
yandırıcı bir kasa", "anadan da mehriban bir dayə" surətinə saldı. Buna görə 
də Müaviyə ilə ikinci dəfə söhbət edəndə dedi:–Mən camaatdan Əlinin qatil 
olmasından başqa bir şey eşitmədim. Buna görə də onunla beyət etməyə 
haqqın yoxdur; əks halda ya səni Şamdan çıxardarıq, ya da öldürərik!
1
 
Müaviyə bu sözləri eşitdikdə dedi:–Mən də Şam əhalisinin bir üzvüyəm, 
heç vaxt sizinlə müxalifət etmərəm. 
Şərhbil Müaviyənin yanından çıxıb Həsin ibni Nümeyrin yanına getdi, 
ona dedi ki, Imam (ə)-ın nümayəndəsi olan Cəririn dalınca bir adam 
göndərsin ki, onunla da müzakirə etsin. 
ŞƏRHBILIN IMAM (Ə)-IN NÜMAYƏNDƏSI ILƏ 
MÜZAKIRƏSI 
Cərir Həsinlə birlikdə Şərhbilin yanına gəldi, hər üçü müzakirəyə 
başladılar. Şərhbil Imam (ə)-ın nümayəndəsinə dedi:–Sən müəmmalı bir 
xəbərlə buraya gəlmisən. Məncə, bizə qarşı vəsvəsə edib, Iraqla Şamı bir-
birinə qarışdırmaq istəyirsən. Sən Əlini tərifləyirsən, halbuki, o, Osmanın 
qatilidir. Qiyamət günü Allah qarşısında cavab verəcəksən! 
Imam (ə)-ın nümayəndəsi belə cavab verdi: Mən heç də müəmmalı bir 
xəbərlə sizin yanınıza gəlməmişəm. Mühacir və ənsarın Əli ilə beyət etdiyi 
halda onun xilafəti necə müəmmalı ola bilər?! Təlhə və Zübeyr beyəti 
pozduqları üçün öldürülmüşdür. Sən özünü şirin ağzına atmısan, mən isə heç 
vaxt belə bir iş görməmişəm! Əgər Iraq və Şam haqqın qorunub saxlanması 
üçün müttəfiq olsalar, onda bu iş onların batil bir iş üstündə bir-birindən 
ayrılmalarından yaxşıdır. Allaha and olsun ki, Əlini "Osmanın qatili" 
adlandırmaq uzaqdan-uzağa töhmət vurmaqdan başqa bir şey deyildir. Sən 
dünyaya meyl etmisən və keçmişdə, Səd Vəqqasın dövründə də sənin 
qəlbində bir şey var idi. (Bu cümlədə "Səba" surəsinin 53-cü ayəsi istifadə 
olunmuşdur.)
2
 
Məclis sona çatdı, Cərir sonra bir qəsidədə özünün yəmənli dostu 
Şərhbilə aşağıdakı məzmunda belə bir xəbər göndərdi: "Şərhbil, ey Səmtin 
oğlu, həvayi-nəfsə itaət etmə, çünki bu dünyada dinin yerini verə biləcək bir 
şey yoxdur, Hərbin oğluna da de ki, artıq bu gün öz məqsədinə çatmaq üçün 
hörmətin yoxdur, belə isə onun ümidini kəs!"
3
 
Cəririn gözəl bir şer şəklindəki nəsihətli sözləri Şərhbilin əlinə çatanda 
sanki yuxudan ayıldı, bir az fikirləşib dedi:–Bu söz mənim üçün dünya və 
axirətdə bir nəsihətdir. Allaha and olsun, son qərara gəlməkdə 
tələsməyəcəyəm!" 
Müaviyə Cərirlə Şərhbilin müzakirəsindən və Cəririn ona göndərdiyi 
xəbərdən agah olduqda Cəriri tənbeh etdi, sonra onun sözlərinin təsirini 
                                              
1 "Vəqətu Siffeyn", səh.47-48 
2 "Vəqətu Siffeyn", səh.47-48 
3 "Nəhcül-bəlağə"nin şərhi (Ibni Əbil-Hədid), 2-ci cild, səh.80-81; "Vəqətu 
Siffeyn", səh.48-49  
 13 
aradan qaldırmaq üçün bir qrup adamı məcbur etdi ki, müntəzəm surətdə 
Şərhbillə təmasda olub Osmanın Əli (ə) tərəfindən öldürülməsini onun 
fikrində qəti və danılmaz bir məsələ kimi qələmə versinlər, bu barədə 
yalandan şəhadət versinlər, ona saxta məktublar yazsınlar. Onlar çox 
çalışdıqdan sonra ikinci dəfə olaraq onu aldada bildilər və o öz əzmində 
möhkəm dayandı.
1
 
Yəmənin digər qəbilə başçıları Şərhbilin fikrindən və onun 
aldanmasından xəbərdar olduqda çıxış yolunu yalnız bunda gördülər ki, 
onun bacıoğlusunu göndərsinlər, o da dayısı ilə söhbət edib onu ayıltsın. (O, 
Şam əhalisi içərisində Əli (ə)-la beyət edən bir neçə nəfərdən biri idi və 
Şamın zahid və abid şəxsiyyətlərindən sayılırdı.) O bir qəsidə deyərək 
Müaviyənin hiyləgər məqsədlərini ifşa etdi və ona bildirdi ki, bu şahidlər və 
məktublar oyunbazlıqdan başqa bir şey deyildir və heç birinin etibarı 
yoxdur. Şərhbil bu şerin məzmunundan agah olduqda dedi:–Bunu şeytan 
göndərmişdir. Allaha and olsun ki, onu tutsam Şamdan çıxaracağam!"
2
 
Müaviyə öz məmurlarının vasitəsi ilə Şərhbilin fikirlərini dəqiq şəkildə 
izləyirdi. Onun öz fikrində ciddi olduğunu gördükdə belə bir xəbər göndərdi: 
"Haqqa müsbət cavab verdiyinə görə Allah sənə əcr versin! Bilirsən ki, 
cəmiyyətin saleh və təqvalı şəxsləri sənin fikrini qəbul etmişlər, lakin 
bunların razılığı və xəbərdarlığı Əli ilə mübarizə üçün kafi deyildir. Əli ilə 
cihad etmək üçün xalq kütlələrinin razılığını cəlb etmək lazımdır. Çıxış 
yolunu yalnız bunda görürəm: sən Şamın şəhərlərinə səfər edərək elan et ki, 
Osmanı Əli öldürmüşdür, müsəlmanlar gərək onun intiqamını alsınlar." 
O, səfərə çıxdı, əvvəlcə Həmsə getdi, orada bir xütbə söyləyib dedi:–Ey 
camaat! Bilin ki, Osmanı Əli öldürmüş, bütün islam məmləkətlərinə hakim 
olmuşdur. Yalnız Şam qalmışdır. O, qılıncını belinə asmışdır və əgər Allah 
tərəfindən bir hadisə qarşıya çıxmasa, sizin də növbəniz gəlib çatacaqdır. 
Onun qarşısını almaq üçün Müaviyədən qüdrətli bir şəxs yoxdur. Ayağa 
qalxın və hərəkət edin! 
Aldanmış abidin sözləri ona qarşı xüsusi hörmət bəsləyən Həms 
əhalisinə çox təsir etdi. Onun səhv etdiyini söyləyən abid və zahidlərdən 
başqa, hamı bir nəfər kimi onun çağırışına müsbət cavab verdi. Sonra Şamın 
digər şəhərlərinə getdi və camaatı Əliyə qarşı cihadda iştirak etməyə çağırdı, 
hamı da razı olub müsbət cavab verdi. 
Daha sonra Dəməşqə qayıtdı və öz qələbələrindən xoşhal halda 
Müaviyənin yanına gəldi, özünün keçmiş sözünü yenidən təkrar edib dedi:–
Əgər sən Osmanın qatilləri və Əli ilə cihad etsən, biz ya intiqam alacağıq, ya 
da öz məqsədimiz yolunda canımızdan keçəcəyik! Bu halda sən öz 
vəzifəndə qalacaqsan. Əks halda isə səni işdən götürüb başqasını sənin 
yerinə seçərik, onun əmri ilə cihad edib, ya Əlidən Osmanın intiqamını 
                                              
1 "Nəhcül-bəlağə"nin şərhi (Ibni Əbil-Hədid), 3-cü cild, səh.81 "Vəqətu Siffeyn", 
səh.49 
2 "Vəqətu Siffeyn", səh.49-50 
 14 
alarıq, ya da ki, öldürülərik!
1
 
Müaviyə onun alovlu sözlərini eşitdikdən sonra sevincdən yerə-göyə 
sığmırdı. 
CƏRIR HÖCCƏTI TAMAM EDIR 
Cərir heç vaxt gözləmədiyi bu hadisədən bərk narahat oldu və köhnə 
dostu və öz qəbiləsinin zahidi ilə bir daha əlaqə yaradaraq onu bu qərarın 
dəhşətli nəticələrindən xəbərdar edərək dedi:–Allah islam ümmətini qan 
axıdılmasından saxlamış, ikitirəliliyi aradan qaldırmışdır. Islam 
məmləkətlərinin rahat həyata və asayişə qədəm qoymasına az qalıb. Məbada 
cəmiyyətin daxilində fitnə-fəsad yaradasan! Öz fikrini heç kimə açıqlama, 
çünki elə bir vəziyyət yarana bilər ki, artıq onun qarşısını ala bilməzsən. 
Şərhbil dedi:–Əsla! Mən heç vaxt öz fikrimi gizlətmərəm. 
Sonra ümumi bir yığıncaqda söhbət etdi. Camaat da onun keçmişdəki 
ibadətlərini nəzərə alaraq fikrini təsdiq etdilər. Həmin vaxt orada olan Imam 
(ə)-ın nümayəndəsi tam ümidsiz oldu və nə edəcəyini bilmədi.
2
 
IMAM (Ə)-IN NÜMAYƏNDƏSININ ŞAMDAKI 
MÜVƏFFƏQIYYƏTSIZLIYININ SƏBƏBLƏRI 
Şübhəsiz, Cərir Əmirəl-möminin Əli (ə)-ın nümayəndəsi kimi, beyət 
almaq üçün Şama göndərilmişdi və ona tapşırılmış vəzifəni yerinə yetirib 
müvəffəqiyyət əldə edə bilmədi. Üstəlik o, Imam (ə)-ı Müaviyənin son 
qərarından agah edəndə artıq iş işdən keçmişdi. Çünki Müaviyə Şam 
əhalisini Imam (ə)-la vuruşmaq üçün səfərbər etmişdi. Cərir Şama gələndə 
Müaviyənin "bu gün-sabah" edərək verdiyi vədlərinə aldandı. Müaviyə 
özünün əməvi məkrləri ilə hər hansı bir fikir söyləməkdən çəkinmiş, Imam 
(ə)-ın nümayəndəsini qorxu ilə ümid arasında saxlamışdı. Cərir də 
Müaviyəni beyətə vadar etmək və ixtilafı aradan qaldırmaq ümidi ilə orada 
qalmağı məsləhət görür və daim Müaviyənin qəti fikrini bilmək istəyirdi. Ilk 
günlərdə Müaviyənin öz fikrini qəti şəkildə söyləməsi onun məsləhətinə 
deyildi. Əlbəttə, Cəririn gəldiyi ilk günlərdən etibarən Müaviyənin fikri 
mərkəzi xilafətlə müxalifət etmək, fərmanlardan boyun qaçırmaq idi. Amma 
əgər elə ilk günlərdə bu fikrini aşkar etsəydi Imam (ə)-ın nümayəndəsi 
Kufəyə qayıdar və o həzrəti Müaviyənin müxalif cəbhədə dayanaraq əks-
mövqe tutmasından xəbərdar edərdi. Təbiidir ki, belə olan təqdirdə Imam (ə) 
da haqqın əleyhinə qiyam edənləri məhv etmək üçün bir an belə, 
yubanmayacaq, böyük bir ordu ilə onun başının üstünü alıb qarışıqlığın 
kökünü kəsəcəkdi. 
Buna görə də Müaviyə Imam (ə)-ın nümayəndəsini müxtəlif bəhanələrlə 
yubatdı ki, mərkəzi hökumətə qarşı döyüşdə Əmr Asın həmkarlıq üçün 
                                              
1 "Vəqətu Siffeyn", səh.50-52; "Nəhcül-bəlağə"nin şərhi (Ibni Əbil-Hədid), 3-cü 
cild, səh.82-83 
2 "Vəqətu Siffeyn", səh.52; "Nəhcül-bəlağə"nin şərhi (Ibni Əbil-Hədid), 3-cü cild, 
səh.84 
 15 
razılığını əldə edə bilsin. O, Şamın ətraf məntəqələrinə təbliğatçı dəstələr 
göndərməklə Əli (ə)-ı camaata pis bir insan kimi tanıtdırdı, onların xilafətə 
və Rəsuli-Əkrəm (s)-in canişininə bəslədikləri məhəbbətdən öz şəxsi 
mənafeyi üçün istifadə etdi. Bununla da kifayətlənməyib Şamın xalq 
kütlələri arasında zahid kimi tanınan və xüsusi nüfuza malik olan Şərhbili 
Imam (ə)-ın müxalif cəbhəsinə keçirtdi. Bu aldanmış zahid Əli (ə)-la 
müharibə etmək üçün elə ciddi-cəhdlə çalışırdı ki, hətta əgər Müaviyə geri 
çəkilsəydi belə, o sadəlövh Şam camaatını Imam (ə)-a qarşı səfərbər edə 
bilərdi. 
Müaviyə bu şeytani sövdələşmələri ona görə həyata keçirə bildi ki, Imam 
(ə)-ın nümayəndəsi Cərir öz vəzifəsini yerinə yetirən zaman Müaviyənin 
sözlərinə aldandı və Imam (ə)-ın fəsadın kökünü kəsmək üçün hər hansı bir 
qərara gəlməsini təxirə saldı. O, Imam (ə)-ın yanına qayıdanda artıq 
Müaviyə islam ölkələrinin böyük bir hissəsini Imam (ə)-ın əleyhinə səfərbər 
etmişdi, Osmanın qatillərindən intiqam almaq hissi onların vücudlarında yer 
açmışdı. Belə ki, onların nəzərində Əli (ə) qatillərin başçısı idi. 
MÜAVIYƏNIN AXIRINCI TƏDBIRI 
Müaviyə son fürsətlərdə Imam (ə)-ı sınamaq, yəni Imam (ə)-ın 
doğrudanmı onu (Müaviyəni) vəzifədən azad etmək qərarına gəlib-
gəlmədiyini bilmək istəyirdi. Buna görə də Cəririn evinə gedib dedi:–Təzə 
bir fikrim var: dostuna yaz ki, Şam hökumətini və Misrin vergisini mənə 
versin və əcəlimin vaxtı gəlib çatanda heç kimə beyət etməyi mənim 
boynuma qoymasın. Bu halda mən ona təslim olar və onun hökumətini 
yazılı şəkildə təsdiq edərəm.
1
 
Imam (ə)-ın nümayəndəsi dedi:–Sən məktubunu yaz, mən də onu təsdiq 
edərəm. 
Məktublar yazıldı və bir qasid hər iki məktubu Kufəyə apardı. 
Müaviyənin məktubu ərəb qəbilələri arasında tanınmışdı. Onun bu cür 
məktubları yazdığı üçün Vəlid ibni Üqbə kimi həmfikirlərindən bir qrupu 
onu tənqid etdi. Vəlid Müaviyəyə bir şerdə belə yazdı: 
"Əlidən elə bir şey istədin ki, heç vaxt ona nail olmayacaqsan. 
Nail olsan da, bir neçə gecədən artıq sənin əlində qalmayacaq."
2
 
Vəlid ibni Üqbə bu şerin ilk misrasında düz fikir söyləmişdi, çünki Əli 
(ə) heç vaxt batil əsasında rəftar edib, onunla barışıq etməzdi. Lakin şerinin 
ikinci misrası tamamilə səhvdir, çünki, qeyri-mümkün bir fərzlə, əgər Əli 
(ə)-ın sülh yolunu seçməsi məsləhət olsaydı, heç vaxt onu pozmazdı. Bunun 
nümunəsini "həkəmeyn" məsələsində, Imam (ə) öz əhdinə sadiq qalacağını 
aşkar şəkildə söylədiyi vaxt aydın şəkildə görmək olar. 
Müaviyə Əli (ə)-ı Vəliddən yaxşı tanıyır və bilirdi ki, hər iki halda 
                                              
1 1 "Nəhcül-bəlağə"nin şərhi (Ibni Əbil-Hədid), 3-cü cild, səh.84; "Vəqətu 
Siffeyn", səh.52 
2 "Nəhcül-bəlağə"nin şərhi (Ibni Əbil-Hədid), 3-cü cild, səh.84; "Vəqətu Siffeyn", 
səh.53 
 16 
hadisənin gedişi onun xeyrinədir. Çünki əgər Əli (ə) hökuməti ona versəydi, 
davamlı və qəm-qüssəsiz bir hökumət ona nəsib olacaqdı. Əgər belə 
etməsəydi, Müaviyə Hicaz və Iraqın ayağa qalxmış əhalisinin qanını tökmək 
üçün ciddi hazırlaşacaqdı. 
Buna görə də, məsələni yubatmaq və Imam (ə)-ın nümayəndəsini Şamda 
gecikdirməyin özü bir növ Müaviyənin xeyrinə tamam olurdu, çünki, o öz 
döyüşçü qüvvələrini artırıb Əli (ə)-la döyüşmək üçün daha çox hazırlıq 
aparırdı. 
IMAM (Ə)-IN ÖZ NÜMAYƏNDƏSINƏ CAVABI 
"...Müaviyənin məqsədi budur ki, mənə beyət etməsin, nəticədə öz 
istədiyi yolu seçsin. O səni gecikdirib Şam əhalisinin müharibəyə hazır olub-
olmamasını yoxlamaq istəyir. Mənim Mədinədə olduğum ilk günlərdə 
Müğeyrə ibni Şöbə belə bir təklif irəli sürmüş və demişdi ki, Müaviyəni öz 
vəzifəsində saxlayım, lakin mən qəbul etmədim. Allah mənə elə bir günü 
göstərməsin ki, yolunu azmış şəxsləri köməyə götürəm. Əgər beyət etsə 
(onda heç), əks halda mənim yanıma qayıt."
1
 
Imam (ə) bu məktubda Müaviyənin məqsədlərindən birinə işarə etmişdir, 
belə ki, o, bu təklifi irəli sürməklə "vaxtı dayandırmaq" siyasətini icra 
etməyə təşəbbüs göstərmiş, məktubun göndərilib cavabının gəldiyi 
müddətdə öz döyüş hazırlığını artırmaq istəmişdir ki, əgər Imam (ə)-ın 
cavabı mənfi olsa, (elə belə də olmalı idi) daha böyük bir qüvvə ilə 
müharibəyə girişsin. 
CƏRIR MÜAVIYƏ ILƏ SAZIŞ BAĞLAMAQDA 
TƏQSIRLƏNDIRILIR 
Cəririn Şamda yubanmasına görə Iraq camaatı onu düşmənlə 
sazişkarlıqda müttəhim etməyə başladı. Camaat arasında yaranan söz-söhbət 
Imam (ə)-a çatdıqda, buyurdu: "Yenidən bir məktub yazıram və onun Şamda 
qalmasına son qoyuram. Əgər bundan sonra da Şamda qalsa, onda ya 
aldanmış, ya da bizim fərmanımıza etina etməyib müxalifətə başlamışdır." 
Imam (ə)-ın Cərirə yazdığı məktub belə idi: 
"... Mənim məktubum sənə çatan kimi Müaviyəni qəti bir fikir 
söyləməyə vadar et, onu köç etdirən və döyüşçülərin sərgərdan qalmasına 
səbəb olan bir müharibə və xaredici təslim olmaqdan ibarət olan iki yoldan 
birini seçməkdə ixtiyarlı et. Əgər müharibəni seçsə, mövcud olan hər növ 
əhd-peymanı və amanı ondan götür, əks halda isə ondan beyət al."
2
 
Cərir Imam (ə)-ın məktubunu alan kimi onu Müaviyəyə oxudu, sonra 
dedi:–Bir adamın qəlbi günahın çoxluğu nəticəsində qapanıb bərkisə, tövbə 
etməklə açılar. Mən də sənin qəlbinin bağlandığını fikirləşirəm. Haqq ilə 
batil arasında qərar tutmusan və başqasının əlində olan bir şeyə göz 
                                              
1 "Nəhcül-bəlağə"nin şərhi (Ibni Əbil-Hədid), 3-cü cild, səh.84; "Vəqətu Siffeyn", 
səh.52. 
2 "Vəqətu Siffeyn", səh.55; "Nəhcül-bəlağə", 8-ci məktub 
 17 
dikmisən. 
Müaviyə dedi:–Başqa bir məclisdə öz qəti fikrimi elan edəcəyəm. 
O öz qəti fikrini elə bir vaxtda elan etdi ki, artıq Şam əhalisi onunla 
beyət etmiş, Müaviyə də onları sınamışdı. Yalnız bundan sonra Imam (ə)-ın 
nümayəndəsinə qayıtmaq izni verdi və Imama da bir məktub yazdı. 
Tarixçilərdən bəziləri o məktubun belə olduğunu qeyd etmişlər: "...Əgər 
mühacir və ənsar, sənin Osmanın öldürülməsində əlin olmadığın halda 
səninlə beyət etmiş olsaydılar, onda sənin xilafətin də əvvəlki üç xəlifənin 
xilafəti kimi olardı, lakin sən mühacirləri Osmanı öldürmək üçün təhrik 
etdin, ənsarı da onu (Osmanı) himayə etməyə qoymadın. Nəticədə cahillər 
sənə itaət etdi, zəiflər gücləndi. Şam camaatı Osmanın qatillərini təhvil 
verməyincə səninlə vuruşmağı qərara almışlar. Əgər təhvil versən, xilafət 
məsələsi müsəlmanların şurasında irəli çəkilib həll olunacaq. Canıma and 
olsun, bil ki, sənin mənimlə olan vəziyyətin Təlhə və Zübeyrlə olan 
vəziyyətin kimi deyildir. Çünki onlar səninlə beyət etmişdilər, lakin mən 
beyət etməmişəm. Şam əhalisi də Bəsrə əhalisi kimi deyildir, çünki 
bəsrəlilər səninlə beyət edərək sənə itaət etməyi qəbul etmişlər, halbuki Şam 
əhalisi sənin xilafətini və sənə itaət etməyi qəbul etməmişdir. Amma sənin 
islamda olan iftixarlarını, Rəsuli-Əkrəmlə olan yaxınlığını və Qüreyş 
arasında olan mövqeyini heç vaxt inkar etmirəm."
1
 
Bu məktub yalanla dolu olmaqla eyni zamanda Müaviyənin əxlaq 
normalarına riayət etmədiyi hiylələrindəndir. O öz məqsədinə çatmaq üçün 
rəqibinə hər hansı iftira atmaqdan çəkinmirdi. Lakin Imam (ə) öz 
məktublarında özünü müdafiə etmək üçün real həqiqətləri irəli çəkirdi. O 
həzrət, Müaviyəyə yazdığı bir məktubda onun vurduğu töhmətlərə belə 
cavab verir: "...Elə bir şəxsin məktubu mənə çatmışdır ki, onun nə ağlı 
vardır ki, onu (düz yola) hidayət etsin, nə də bir rəhbəri var ki, onu (düz) 
yola gətirsin. Tamah onu (özünə tərəf) çağırmış, o da (bu çağırışa) müsbət 
cavab verib ona tabe olmuşdur. Sən belə təsəvvür edirsən ki, Osman 
barəsində gördüyüm iş mənim beyətimi (sənin üçün) qüvvədən salmışdır. 
Canıma and olsun ki, mən mühacirdən olan bir adam idim, onlar haradan 
getdilərsə, mən də oradan getdim. Allah isə heç vaxt onların hamısını 
birlikdə azğınlığa salmaz, gözlərinə pərdə çəkib örtməz. Mən nə Osmanın 
qətlinə fərman verdim ki, fərmanda xəta etmək məni tutsun, nə də onu 
öldürdüm ki, məndən qisas alınması vacib sayılsın. Sən deyirsən ki, 
şamlılar bu gün Hicaz əhlinə hakimdir. Şamlılardan bir adam göstər ki, 
onun şuraya üzv olması qəbul edilsin və Peyğəmbərin canişinliyi 
məqamına layiq olsun. Əgər belə güman edirsənsə, bil ki, bu haqda 
mühacir və ənsar sənin fikrini təsdiq etmirlər. "Osmanın qatillərini mənə 
təhvil ver" - deməyin çox yersiz bir sözdür. Osmanın sənə nə dəxli var?! 
Sən Bəni-Üməyyədənsən, bu iş (qisas almaq) üçün Osmanın övladları 
səndən irəlidə və səndən artıq haqlıdır. Əgər sən onların atalarının 
intiqamını almaqda güclü olduğunu təsəvvür edirsənsə, bizə itaət et, sonra 
                                              
1 "Nəhcül-bəlağə"nin şərhi (Ibni Əbil-Hədid) 3-cü cild, səh.88; "Kamil" 
(Mübərrəd) 3-cü cild, səh.184; "Əl-imamətu vəs-siyasət", 1-ci cild, səh.91; 
 18 
onun qatillərindən şikayət et. Mən hamını düz yol getməyə vadar edirəm. 
Sənin Bəsrə, Şam, Təlhə, Zübeyr və özün haqqında yürütdüyün 
mühakimə əsassızdır və onların hamısında hökm birdir. Çünki o ümumi 
bir beyət idi, ona yenidən baxılmalı deyil və onun pozulmasına da ixtiyar 
verilməmişdir. Osmanın qətli barəsində məni təkidlə günahlandırmağın da 
düz söz deyil və bu barədə sənə bir xəbər çatmayıb. Mənim fəzilətimi, 
Peyğəmbərlə olan yaxınlığımı və Qüreyş arasında olan nüfuzumu qəbul 
etmisən. Canıma and olsun, əgər bacara bilsəydin onları da inkar 
edərdin!"
1
 
Sonra öz nümayəndəsi olan Nəcaşiyə buyurdu ki, Müaviyənin 
məktubuna yüksək səviyyəli bir şerlə cavab versin və hər ikisini (məktub və 
şer) Müaviyəyə göndərsin. 
IMAM (Ə)-IN NÜMAYƏNDƏSI ŞAMDAN QAYIDIR 
Imam (ə)-ın nümayəndəsi olan Cəririn, bir siyasi nümayəndə kimi, söz 
ustası, ayıqlığı, dözümlülüyü və səbrinə söz ola bilməzdi. O, Imam (ə)-ın 
məqsədini qan tökülmədən təmin etmək və Müaviyəni mərkəzi hökumətə 
tabe olmağa vadar etmək üçün çox çalışdı. Lakin o bir səhvə yol vermişdi: 
Iki köhnə siyasətbazın "bu gün-sabah" deyə söylədikləri hiyləgər sözlərinə 
aldandı. Müaviyə də bu fürsətdən mümkün qədər istifadə etdi, Şam 
camaatını sınaqdan çıxarıb Imam (ə)-la müharibəyə hazırladı və öz qəti 
fikrini yalnız Osmanın intiqamını almaq üçün Şam əhalisindən beyət aldığı 
vaxt elan etdi. 
Cəririn yol verdiyi səhv nəticəsində Imam (ə) 36-cı hicri ili, rəcəb ayının 
əvvəlində Kufəyə daxil olmuş, Müaviyənin qəti fikrini bilmək üçün aylarla 
Cəriri gözləmişdi. Müaviyə də bu müddət ərzində şamlıları təpədən-dırnağa 
qədər silahlandırdı, onların hamısını Imam (ə)-la müharibəyə səfərbər etdi. 
Beləliklə də düşməni qəfildən yaxalamaq fürsəti əldən çıxdı. 
Cəririn xəyanət etməsini isbat edəcək xüsusi bir dəlil yoxdur, lakin 
şübhəsiz, onun bilərəkdən, yaxud bilməyərəkdən etdiyi səhv islam tarixinin 
gedişində çox təsir buraxdı və onun səhvinə görə qasitinlərin mənfur 
həyatları müəyyən həddə qədər davam etdi. Əlbəttə, Imam (ə) Kufədə 
qaldığı müddətdə çox işlər gördü, bəzi valiləri işdən kənarlaşdırdı, islam 
üçün fədakarlıq göstərən və səlahiyyətli şəxsləri işə götürdü. 
Bu müddət ərzində Əli (ə)-ın Kufədə qalmasının səbəbini yalnız Cəririn 
yubanması ilə əlaqələndirmək olmaz. Xüsusilə də bunu nəzərə alaq ki, Imam 
(ə) Kufədə düşərgə salandan sonra, Cəriri Həmdan hakimliyindən Kufəyə 
çağırdı və belə bir böyük vəzifəni ona tapşırdı. Bu müddət ərzində cavanlar 
və cəngavərlər ona müraciət edib düşmənlə döyüşə hazır olduqlarını bildirir 
və Imam (ə)-dan hərəkət edib Şam sərhədlərinə getmək üçün icazə 
istəyirdilər. Lakin Imam (ə) qan tökülməsinin qarşısını almaq, məsələni 
hərbi toqquşma olmadan, dinc yolla həll etmək istəyirdi. Buna görə də 
                                              
1 "Nəhcül-bəlağə"nin şərhi (Ibni Əbil-Hədid), 3-cü cild, səh.89; "Əl-imamətu 
vəs-siyasət", səh.91-92; "Vəqətu Siffeyn", səh.57-58; "Kamil" (Mübərrəd) 3-cü cild, 
səh.224 
 19 
onların hərəkət etməsi ilə razılaşmır və buyururdu: "Mənim nümayəndəm 
Cəririn Şamda olduğu halda hazırlıq əmrinin verilməsi sülh yollarını Şam 
əhalisinin üzünə bağlayar, əgər bu məsələ ilə əlaqədar xeyir niyyətləri olsa, 
bu da aradan gedər. Mən Cərirə məktub yazıb orada qalma müddətini 
məhdudlaşdırmışam. Əgər yubansa, onda ya aldanmış, ya da öz imamı ilə 
müxalifət etmişdir. Mən bu işdə bir qədər təmkinlə hərəkət etmək istəyirəm. 
Əlbəttə, bu işin tədriclə hazırlaşmağa heç bir maneəsi yoxdur. Belə ki, 
hazırlıq olmadığı təqdirdə hərəkət elan edilsə, işə xələl yetirilər.
1
 
IMAM (Ə)-IN YANINDA CƏRIRIN MÜQƏSSIR 
SAYILMASI 
Bu qədər yubandıqdan sonra Cərir ümidsiz halda Imam (ə)-ın yanına 
qayıtdı. Malik Əştər Imam (ə)-ın hüzurunda onu sorğu-suala çəkdi. Onların 
arasında kəskin söhbətlər oldu. Bu söhbətlərin bəzilərini qeyd edirik. 
Malik:–Ey Imam, əgər onun əvəzinə məni göndərsəydin, işi lazımınca 
yerinə yetirərdim. Bu kişi ümid qapılarını bizim üzümüzə bağladı. Keçmişdə 
Bəni-Üməyyə qəbiləsi Həmdana hakim seçməklə onun dinini aldılar. Onun 
yerin üzərində yol getməyə belə ləyaqəti yoxdur. Indi də Şamdan qayıdıb 
bizi onların gücü ilə qorxudur. Əgər icazə versəniz, onu və onun 
həmfikirlərini, məsələ tam aydınlaşana qədər həbs edim! 
Cərir:–Kaş mənim yerimə sən gedib bir daha geri qayıtmayaydın, ya 
Əmr As, ya Zilkəla, ya da Hövşəb Zizülm səni öldürərdi, çünki onlar səni 
Osmanın qatillərindən hesab edirlər. 
Malik Əştər:–Əgər mən getsəydim, onların qarşısında aciz qalmazdım. 
Mən Müaviyəni bir yola dəvət edər və ona fikirləşməyə belə macal 
verməzdim. 
Cərir:–Hələ ki, yol açıqdır. Get! 
Malik:–Iş-işdən keçəndən və hadisə Müaviyənin xeyrinə qurtarandan 
sonramı?!
2
 
Malikin güclü məntiqi var idi və Cərir onun yerli tənqidləri qarşısında 
düzgün cavab tapa bilməzdi. Siyasətdə uduzmuş belə bir şəxsə layiq olan 
şey qəsdən, yaxud bilməyərəkdən etdiyi səhvinə etiraf edərək üzr 
istəməkdir. Lakin o, Malikin tənqidləri qarşısında müqavimət göstərdi, 
yavaş-yavaş Imam (ə)-dan uzaqlaşıb Fəratın sahilində yerləşən "Fərqisya" 
məntəqəsinə sığındı. 
Əgər Cərir o vaxta qədər yaramaz bir iş görməmişdisə, onda onun təqsiri 
bağışlana bilərdi. Lakin onun sonrakı işi qanunsuz idi. Onun Əli (ə)-ı tərk 
edib uzaq bir məntəqədə yaşaması Imamın hökumətinə qarşı etiraz əlaməti 
idi. Bundan əlavə, Cəririn işdən uzaqlaşması nəticəsində qəbilə təəssübləri 
öz işini gördü: onun qəbiləsindən cəmisi 19 nəfər Imam (ə)-a qoşulub 
Siffeynə tərəf hərəkət etdi.
3
 
                                              
1 "Nəhcül-bəlağə" (Əbdüh), 42-ci xütbə 
2 "Nəhcül-bəlağə"nin şərhi, (Ibni Əbil-Hədid), 3-cü cild, səh.114-115; "Vəqətu 
Siffeyn", səh.60 
3 "Vəqətu Siffeyn", səh.60-61 
 20 
MÜAVIYƏNIN ISLAMI ŞƏXSIYYƏTLƏRƏ YAZDIĞI 
MƏKTUBLAR 
Müaviyə Siffeynə doğru hərəkət etməmişdən qabaq Əmr Asa dedi:–Üç 
nəfərə məktub yazıb onları Əlinin əleyhinə qaldırmaq istəyirəm. Bu üç nəfər 
Əbdüllah ibni Ömər, Səd ibni Vəqqas və Məhəmməd ibni Məsləmədir." 
Müaviyənin müşaviri onun fikrini bəyənmədi və dedi:–Bu üç nəfər ya 
Əlinin tərəfdarıdır, bu halda sənin məktubun onları Əlinin yolunda daha da 
möhkəmlədəcək; ya Osmanın tərəfdarıdır ki, belə olduqda onların 
möhkəmliyinə bir şey əlavə olunmayacaq və əgər bitərəf olsalar, sən onların 
nəzərində heç də Əlidən etimadlı deyilsən. Beləliklə sənin məktubun onlara 
heç bir təsir etməyəcək."
1
 
Müaviyə onun sözlərini qəbul etmədi. Həm özünün, həm də Əmr Asın 
imzası ilə Əbdüllah ibni Ömərə belə bir məktub yazdı: "Həqiqətlər bizdən 
gizli olsa da, səndən heç vaxt gizli olmaz. Osmanı Əli öldürdü, dəlili də 
budur ki, onun qatillərinə aman vermişdir. Biz Quranın hökmü ilə Osmanın 
intiqamını almaq–qatillərdən qisas almaq istəyirik. Əgər Əli qatilləri bizə 
təhvil versə, ondan əl çəkib sonra xilafət məsələsini Ömər ibni Xəttab kimi 
şura şəklində müsəlmanların ixtiyarına verərik. Biz heç vaxt xilafəti 
istəməmişik və istəmirik də. Biz səndən istəyirik ki, ayağa qalxıb bu yolda 
bizə kömək edəsən. Əgər biz sizinlə müttəfiq olsaq Əli qorxub geri 
çəkiləcək."
2
 
ƏBDÜLLAH IBNI ÖMƏRIN CAVABI 
"... Canıma and olsun, sizin hər ikiniz bəsirəti əldən vermisiniz, heç 
biriniz həqiqəti görmürsünüz. Siz hadisəyə uzaqdan baxırsınız. Məktubunuz 
şübhələnənlərin şübhəsini daha da artırır. Axı siz xilafətdən nə istəyirsiniz?! 
Müaviyə, sən azad edilmiş şəxslərdən–tüləqadansan. Əmr As, sən də etimad 
göstəriləcək bir adam deyilsən. Bu işdən əl çəkin, çünki mənim və sizin 
köməyiniz yoxdur."
3
 
Onun Müaviyəyə yazdığı cavab Əmr Asın uzaqgörənliyini sübut edib 
Müaviyənin hələlik bu köhnə rəqibin səviyyəsinə çatmadığını aydınlaşdırır 
və göstərir ki, Müaviyə bəzi siyasi məsələlərdə malik olduğu üstünlüklə 
belə, (məsələn, o, müxalif tərəfin sözünü açıq ürəklə dinləyirdi, əgər ona 
tərəf gəlsəydilər olub-keçənləri unudar, güzəştə gedərdi, əgər müzakirədə 
çıxış yolu tapmasaydı, dərhal sözü dəyişər, söhbətin mövzusunu başqa yerə 
yönəldərdi) hələ də insanları dəqiq tanıya bilmirdi. 
BU MƏKTUBLARI YAZMAQDA MÜAVIYƏNIN 
MƏQSƏDI 
Müaviyənin bu məktubları yazmaqda əsas məqsədi bitərəf şəxslərin 
nəzər-diqqətini cəlb etmək idi. Bu şəxslər nə tərəfdarlıq, nə də müxalifətçilik 
                                              
1 "Əl-imamətu vəs-siyasət", 1-ci cild, səh.88-89 
2 "Vəqətu Siffeyn", səh.63; "Əl-imamətu vəs-siyasət", səh.89 
3 "Vəqətu Siffeyn", səh.36; "Əl-imamətu vəs-siyasət", səh.89-90 
 21 
edirdilər. Onlar Məkkə-Mədinədə nüfuzlu və hörmətli şəxslər idilər. Onların 
nəzər-diqqətini cəlb etmək üçün Məkkə və Mədinə kimi iki böyük şəhərdə 
müxalifət dalğası yaratmaq lazım idi. "Şura mərkəzi" hesab olunan bu iki 
şəhər islam xəlifəsi seçməkdə çox mühüm rola malik idi. Lakin bu şəxslər, 
Müaviyəyə aldanıb onun əlini sıxacaq qədər ağılsız deyildilər. Məhz buna 
görə Səd Vəqqas və Məhəmməd ibni Məsləmə da eynilə Əbdüllah ibni 
Ömər kimi cavab verdilər. 
Nəsr ibni Müzahim "Vəqətu Siffeyn" kitabında Müaviyənin Əbdüllah 
ibni Ömərə yazdığı başqa bir məktubdan da söhbət açmışdır. Müaviyə o 
məktubda Əbdüllahı Imam (ə)-la müxalifət etməklə təqsirləndirərək onun 
qəlbində müxalifət toxumu səpmək istəmişdir. O yazmışdı: "Mən xilafəti 
özüm üçün yox, sənin üçün istəyirəm. Əgər sən də qəbul etməsən, onda 
xilafət məsələsi müsəlmanların şurasında müzakirə olunmalıdır." Ömərin 
oğlunun sadəlövh adam olmasına baxmayaraq Müaviyənin mənfur niyyətini 
başa düşdü və ona belə yazdı: "Yazmısan ki, mən Əliyə irad tutmuşam. 
Canıma and olsun, mən hara, Əlinin imanı, hicrəti, Rəsuli-Əkrəmin yanında 
olan məqam və mənziləti, onun müşriklər qarşısındakı sarsılmaz iradəsi 
hara! Mənim ona tərəfdar olmamağımın səbəbi bu idi ki, bu hadisə 
barəsində Peyğəmbərdən bir söz gəlib çatmamışdır. Buna görə də iki 
tərəfdən birinə meyl etməkdən çəkindim."
1
 
MÜAVIYƏNIN SƏD VƏQQASA MƏKTUBU 
Müaviyə Iranın fatehi Səd Vəqqasa belə bir məktub yazdı: "Osmana 
kömək etmək üçün camaat arasında ən ləyaqətli şəxslər Qüreyşin şurası idi. 
Onlar Osmanı seçdilər və başqalarından irəli keçirtdilər. Təlhə və Zübeyr 
ona köməyə tələsdilər. Onlar şurada sənin həmkarların və islamda da sənin 
kimi idilər. Ümmül-möminin (Ayişə) də onun köməyinə tələsdi. Onların 
bəyəndikləri şeyləri pis saymaq və qəbul etdikləri şeyi rədd etmək sənə 
yaraşmaz! Biz gərək xilafəti şuraya qaytaraq."
2
 
SƏD VƏQQASIN CAVABI 
"Ömər ibni Xəttab elə adamları şuraya daxil etdi ki, xilafət onlar üçün 
caiz idi. Biz bir nəfərin xilafətinə razı olmasaq, o, xilafətə layiq ola bilməz. 
Əgər bizim fəzilətimiz varsa, Əlidə də o fəzilət var, hətta Əlidə olan çoxlu 
fəzilətlər bizdə yoxdur. Əgər Təlhə və Zübeyr öz evlərində otursaydılar, 
daha yaxşı olardı. Allah Ümmül-möminini, tutduğu işinə görə bağışlasın!"
3
 
Müaviyə öz məktubunda şuranın digər üzvlərində olan fəzilətlərdən daha 
yaxşılarının üçüncü xəlifədə olmasını sübut etməyə çalışmışdı, lakin Səd 
Vəqqas onu qəbul etmədi, onun rəhbərliyini və qabağa düşməsini şura 
üzvlərinin razılığı ilə şərtləndirdi, Təlhə və Zübeyri də tənqid etdi. 
                                              
1 "Vəqətu Siffeyn", səh.72-73 
2 "Vəqətu Siffeyn", səh.74; "Əl-imamətu vəs-siyasət", -ci cild, səh.90 
3 "Vəqətu-Siffeyn", səh.75-77; "Əl-imamətu vəs-siyasət", 1-ci cild, səh.90 
 22 
MÜAVIYƏNIN MƏHƏMMƏD IBNI MƏSLƏMƏYƏ 
MƏKTUBU 
Müaviyə bu məktubda onu "ənsarın süvari cəngavəri" adlandırmış və 
axırda belə yazmışdı: "Sənin tayfan olan ənsar Allaha itaətsizlik göstərərək 
Osmanı xar etmişdir. Allah qiyamət günü səndən və onlardan sual 
edəcəkdir." 
Məhəmməd ibni Məsləmə cavabda Müaviyənin məktub yazmaqda 
məqsədini izah edir və deyir: "Sən dünyadan başqa bir şey istəmirsən və 
tamahdan başqa bir şeyə tabe deyilsən. Osmanın ölümündən sonra onu 
müdafiə edirsən, halbuki onun sağlığında onu xar etdin və ona kömək 
etmədin."
1
 
MÜAVIYƏNIN MƏKTUBLARININ MƏZMUNU VƏ 
ONUN FIKIRLƏRI 
Müaviyənin yazdığı məktubların məzmunları tam mənada təhrikedici idi. 
Onu yazan çalışırdı ki, qarşı tərəfin ən incə insani duyğularına toxunmaqla 
onları Əli (ə)-la müxalifətə qaldırsın. Məsələn, Ömərin oğlunu xilafətə 
təşviq edirdi, çünki o, şuranın naziri idi. Səd Vəqqas da altı nəfərlik şuranın 
üzvü və həm də Təlhə ilə Zübeyrin tayı idi. Müaviyə onun şurada üzv 
olmasını xatırladıb Təlhə və Zübeyrin yolunu getməyə dəvət edirdi. 
Məhəmməd ibni Məsləməni "ənsarın süvari cəngavəri və mühacirləri 
səfərbər edən" adlandırır və onlara öz keçmiş əməllərini, yəni Osmana 
kömək göstərmədiklərini xatırlatmaqla artıq qiyam edib ona kömək 
etmələrinin vaxtı çatdığını deyirdi. 
Bu məktubların hamısı göstərirdi ki, Müaviyənin islam cəmiyyətinin 
nizam-intizamını və ictimai asayişi pozmaqdan və cəmiyyəti Əli (ə)-ın 
əleyhinə təhrik etməkdən başqa bir o məqsədi yoxdu. Hətta onun Osmanın 
qəyyumu olmasını fərz etsək belə, yenə də bir müsəlmanın intiqamını almaq 
üçün bütün müsəlmanları bir-birinin canına salmaq heç bir əsasla yozula 
bilməzdi. 
Müaviyə xəlifənin şura tərəfindən seçilməsinə israr edirdi. Ömərin təşkil 
etdiyi şuranın üzvlərinin sayı altı nəfərdən çox deyildi. Əgər şuranın rəyi 
həlledici rola malik idisə, onda mühacir və ənsarın rəyi daha da çox həlledici 
rola malik olacaqdı. Hamı bilirdi ki, Imam (ə) mühacir və ənsar tərəfindən 
xilafət məqamına seçilmişdir və o həzrət öz evində oturduğu vaxt camaat 
onun evinə hücum edib onu israrla məscidə apardılar, sonra da onunla beyət 
etdilər. Bir neçə nəfərdən başqa heç kəs onunla beyət etməkdən imtina 
etmədi. Bundan əlavə, əgər mühacir və ənsarın Osmana kömək etmədiyi 
irad tutulurdusa, Müaviyənin özü də ona kömək etməmişdi. Halbuki 
Osmanın evi uzun müddət mühasirədə qaldığı zaman Müaviyə bu 
mühasirədən tam xəbərdar idi və öz ixtiyarında olan canlı qüvvə ilə xəlifəyə 
kömək edə bilərdi, lakin xəlifəyə kömək etmədi, onun qanının tökülməsinə 
tamaşa etdi. Osmanın özü şəxsən Şam əhalisinə və onun hakimi Müaviyəyə 
                                              
1 "Vəqətu-Siffeyn", səh.74-77; "Əl-imamətu vəs-siyasət", 1-ci cild, səh.90 
 23 
məktub yazaraq onlardan kömək istəmişdi. 
Müaviyə bu məktublara etinasız yanaşdı və xəlifəyə azacıq belə kömək 
etmədi, amma onun qətlə yetirilməsindən sonra intiqam almaq fikrinə 
düşdü! 
Bəzi tarixçilər Osmanın evinin arada uzun fasilə olmaqla iki dəfə 
mühasirəyə alındığını qeyd etmişlər. Bu fasiləni bəziləri doqquz gün, 
bəziləri iki ay on gün, bəziləri qırx gün, bəziləri isə bir aydan çox qeyd 
etmişlar. Buna görə də Osmanın mühasirəyə alınması xəbərinin Müaviyəyə 
çatmaması və onun bu hadisədən tamamilə xəbərsiz olmasına çox az ehtimal 
verilir. 
ŞAMDA ÇIXIŞ 
Bəziləri gündəlik qiymətlə bir tikə çörək yeyərək yaltaqlar, güclülər və 
varlıların xoşları gələn söz deyib, haqqı nahaq kimi qiymətləndirirlər, lakin 
tarixdə elə alicənab adamlarla rastlaşırıq ki, həqiqəti heç nəyə dəyişmir və 
onların dili hətiqətdən başqa bir şey söyləmir. 
Mədinə və Şam arasında, iki dağ arasındakı bir məntəqədə yaşayan Təyy 
qəbiləsi başda Ədi ibni Hatəm olmaqla hamılıqla Əli (ə)-a məhəbbət 
bəsləyirdi. Ədi Əli (ə)-ın hüzuruna gəlib dedi: Bizim qəbilədən Xəfaf adlı 
bir nəfər öz əmioğlusu Habisi görmək üçün Şama gedir. O güclü xətib, gözəl 
söz ustası və şairdir. Icazə versəydiniz ona deyərdim ki, Müaviyə ilə 
görüşsün, sizin Mədinədə və Iraqda olan mövqeyinizi şərh etməklə 
Müaviyənin və şamlıların iradəsini sarsıtsın. 
Imam (ə) bu təkliflə razılaşdı. Xəfaf Şama yola düşdü, öz əmioğlusu 
Habisin yanına getdi və ona dedi ki, Osman qətlə yetiriləndə mən Mədinədə 
idim, sonra Əli (ə)-ın qoşunu ilə birgə Mədinədən Kufəyə getmişdim, 
vəziyyətdən tamamilə xəbərdaram. Söhbət o yerə çatdı ki, sonrakı gün 
Müaviyənin yanına gedib onu həqiqətdən agah etməli oldular. Sabahı gün 
birlikdə Müaviyənin yanına getdilər. Habis öz əmioğlusunu təqdim edib 
dedi ki, o, Osmanın qətlə yetirildiyi vaxt orada imiş, sonra Əli ilə Kufəyə 
gəlmişdir. Oranın vəziyyəti barədə verdiyi xəbərlərə tam əmin ola bilərsən. 
Müaviyə Xəfafa dedi:–Osmanın qətli ilə nəticələnən hadisəni bizə 
aydınlaşdır. 
Xəfaf Osmanın qətl hadisəsini qısa cümlələrlə belə söylədi: Məkşuh 
dəstə ilə onu (Osmanı) mühasirəyə aldı, Həkim adlı bir nəfər hücum 
fərmanını verdi və Məhəmməd ibni Əbu-Bəkrlə Əmmar Osmanı qətlə 
yetirdilər. Ədi ibni Hatəm, Əştər Nəxəi və Əmr ibni Həməc bu hadisədə çox 
fəal idilər, Təlhə və Zübeyr də qətl işində mühüm rol oynayırdılar. Bu qrup 
içərisində ən pak adam Əlidir. Onun Osmanın qətlində heç bir rolu olmayıb. 
Müaviyə dedi:–Sonra nə oldu? 
Xəfaf dedi:–Osmanın qətlindən sonra hələ onun cənazəsi dəfn 
olunmamışdı ki, camaat Əliyə tərəf elə axışdı ki, başmaqlar arada itib-batdı, 
əbalar çiyinlərdən yerə düşdü, qocalar ayaq altında qaldılar. Hamı Əli ilə bir 
Imam və rəhbər olaraq beyət etdi. Təlhə və Zübeyr əhd-peymanı pozduqda 
o, mühacir və ənsarla birlikdə hərəkətə başladı. Bu hərəkət Səd ibni Malik, 
Əbdüllah ibni Ömər və Məhəmməd ibni Məsləməyə ağır gəldiyi üçün hər 
 24 
üçü kənara çəkildi. Lakin başqaları kömək etdiyi üçün bu üç nəfərə ehtiyac 
duyulmadı. 
Imam Təyy məntəqəsinə çatdıqda bizim qəbilədən bir dəstə adam ona 
qoşuldu. Yolda Təlhə və Zübeyrin Bəsrəyə getməsini öyrəndi və bir dəstə 
adamı Kufəyə göndərdi. Kufəlilər də o həzrətin dəvətini qəbul edərək 
Bəsrəyə tərəf yola düşdülər. Bəsrədə baş verən müharibədə şəhər onun 
ixtiyarına keçdi. Sonra Kufəyə yola düşdü. Bu şəhərdə səs-küy başlandı, 
qoca-cavan, uşaq-böyük–bütün əhali onu qarşıladı. Hal-hazırda Əli 
Kufədədir və Şamı fəth etməkdən başqa bir fikri yoxdur. 
Xəfafın sözləri sona çatdıqda Müaviyənin canına üşütmə düşdü. Habis 
Müaviyəyə dedi:–Əmioğlum Xəfaf mahir bir şairdir. O, müzakirə etdiyimiz 
hadisələr barəsində mənim üçün bir şer oxuyaraq mənim Osman barədə olan 
fikrimi tamamilə dəyişdirmiş, Əlinin əzəmətindən mənə anlatmışdır. 
Müaviyə həmin şerləri onun üçün də oxumasını istədi. Xəfaf çox dolğun 
mənalı və dərin məzmunlu şerlərini oxudu, şeri dinlədikdən sonra 
Müaviyənin halı pozuldu və Habisə dedi:–Çox güman ki, bu kişi Əlinin 
casusudur. Tez onu Şamdan çıxart! 
Amma sonradan onu bir daha öz yanına çağırıb, camaatın ümumi 
vəziyyəti barədə məlumat verməsini istədi. O, vəziyyəti və baş vermiş 
əhvalatları daha geniş şəkildə ona söylədi. Müaviyə onun dahiliyi və 
qabiliyyəti önündə heyrətləndi.
1
 
SƏHABƏ ÖVLADLARINDAN KÖMƏK ISTƏMƏK 
Imam (ə) təqva, pərhizkarlıq, islam yolunda müşriklərə qarşı mübarizə 
kimi məsələlərdə xalq arasında misilsiz mövqeyə malik idi. Müaviyə xalq 
arasında hörmət qazanmaq üçün Peyğəmbər (s)-in bəzi səhabələrini və 
onların övladlarını öz ətrafına yığmağa çalışırdı. O, Übeydullah ibni Ömərin 
Əli (ə)-ın ədalətindən qaçaraq Şama gəlməsindən xəbər tutan kimi 
sevincindən yerə-göyə sığmırdı. (Übeydullah ibni Ömər Hürmüzanı 
öldürdüyünə görə Əli (ə) ondan qisas almaq istəyirdi).
2
 Buna görə də öz 
müşaviri Əmr As ilə əlaqə yaradıb, Übeydullahın gəlişini ona təbrik dedi və 
elə təsəvvür etdi ki, onun kimi adamları öz başına yığmaqla Şam mülkünü 
əlində saxlaya bilər.
3
 
Hər ikisi qərara aldılar ki, Übeydullahı çağırsınlar, minbərə çıxıb Əli 
barəsində nalayiq sözlər deməsini ondan xahiş etsinlər. Übeydullah məscidə 
daxil olanda Müaviyə ona dedi:–Qardaşoğlu, sənin adın atan Ömər ibni 
Xəttabın adı ilə eynidir. Ayıq ol və var-gücünlə danış. Sən camaat arasında 
mötəbər bir şəxsiyyət sayılırsan. Minbərə çıxıb Əlini söy və camaata de ki, 
Osmanı Əli öldürmüşdür. 
Əli (ə)-ın yüksək əzəmət və məqamını azaltmaq üçün hətta xəlifələrin 
oğlanlarını belə çirkin və yaramaz işlərə vadar edən, yaramaz əməl və fitnə 
                                              
1 "Nəhcül-bəlağə"nin şərhi (Ibni Əbil-Hədid), 1-ci cild, səh.110-122; səh. 
"Vəqətu-Siffeyn", səh.64-66 
2 "Kamil" (Ibni Əsir) 3-cild, səh.40; "Tarixi-Təbəri", 5-ci bölmə, səh.41-42 
3 "Əl-imamətu vəs-siyasət", 1-ci cild, səh.92 
 25 
əhli olanlar Şam əhalisini idarə edirdi. Lakin Imam (ə)-ın şəxsiyyəti elə 
böyük və əzəmətli idi ki, hətta düşmən də onu inkar edə bilmirdi. 
Imam (ə)-ın ədalətindən qaçan Übeydullah Müaviyəyə dedi:–Əlini söyüb 
ona nalayiq söz deməyə mənim qüdrətim çatmaz. O, Əsəd ibni Haşimin qızı 
olan Fatimənin oğludur. Onun əsil-nəsəbi barəsində nə deyirsən?! Onun ruhi 
və cismi qüdrətini göstərməkdə bunu demək kifayətdir ki, o, islam yolunda 
sarsılmaz bir igiddir. Mən yalnız Osmanın qətlini onun boynuna ata bilərəm. 
Əmr As yerindən qalxıb dedi:–Allaha and olsun! Əgər sən bunu 
minbərdə desən, camaat öz qəlblərində gizlətdikləri kin-küdurəti aşkar 
edəcəklər! 
Übeydullah minbərə tərəf getdikdən sonra Müaviyə Əmr Asa dedi:–Əgər 
o Hürmüzanı öldürməsəydi, Əlinin qisas alacağından qorxmaz və bizə tərəf 
gəlməzdi. Əlini necə təriflədiyini görmədinmi?! 
Nəhayət Übeydullah söhbətə başladı. Söz Əli (ə)-a çatanda sözünü kəsdi 
və onun barəsində bir söz belə demədi. Sonra minbərdən endi. Müaviyə ona 
dedi:–Qardaşoğlu, sənin Əli barəsində sükut etməyinin iki səbəbi ola bilər: 
ya bacarıqsızlıq, ya da xəyanət. 
Übeydullah dedi:–Osmanın qətlində əli olmayan bir şəxs haqqında belə 
bir söz demərəm, halbuki, əgər bir söz desəydim, şübhəsiz camaat qəbul 
edəcəkdi. 
Müaviyə onun sözündən narahat olub onu özündən uzaqlaşdırdı, heç bir 
vəzifəyə qoymamağı qərara aldı. Nəhayət Übeydullah öz sözlərini bir təhər 
dəyişdirib dedi:–Hərçənd Əli Osmanın qətlində bir rol ifa etməmişdi, lakin 
qatillər onun ətrafına yığışmışlar. Əli də onların işlərini pis yox, yaxşı hesab 
edir. Şahidlik edirəm ki, Osman öz əməllərindən tövbə etdiyi bir halda 
öldürüldü.
1
 
 Übeydullahın əvvəlki sözündən dönməsi Müaviyə üçün kifayət idi. 
Buna görə də onu öz sirdaşlarından biri kimi qəbul etdi. 
OSMANIN QATILLƏRININ TƏHVIL VERILMƏSI 
IDDIASI 
Müaviyənin Əli (ə)-la müxalifət edərək müharibə üçün qoşun yığmaqda 
ən böyük bəhanəsi Imam (ə)-ın Osmanın qatillərini himayə etməsi iddiası 
idi. Əvvəldə Osmanın qətlinin səbəbləri haqqında ətraflı şəkildə söhbət 
olundu. Burada araşdırılası məsələ budur ki, Osmanın evinə hücum 
edənlərin cəmiyyətdə malik olduqları mövqeyinə görə hətta Əli (ə) belə 
onları təhvil verməyə qadir deyildi. Düzdür ki, bir dəstə adam onun evini 
mühasirəyə aldı və başqa bir dəstə isə onu qətlə yetirdi, lakin xəlifənin 
əməvi valilərinin xalqa etdikləri zülmlər müqabilində sükut etməsi xalqı bu 
zülmlərdən xilas etmək məqsədilə xəlifəni öldürən bu dəstənin hörmətinin 
xalq içində daha da artmasına səbəb oldu. Buna görə də belə şəxslərin 
tutulub kiməsə təhvil verilməsi çox böyük çətinliklər yaradardı. 
Çünki Əli (ə)-la döyüşmək çox da asan bir iş deyildi. Hətta Şamda 
                                              
1 "Vəqətu-Siffeyn", səh. 82-84 
 26 
yaşayan yəmənli zahid Əbu Müslüm Xovlani Müaviyənin Əli (ə)-la 
vuruşmaq üçün hazırlaşmasından agah olduqda Quran qarilərindən bir 
neçəsi ilə birlikdə onun yanına gedib soruşdu:–Nə üçün Əli ilə müharibə 
etmək istəyirsən, halbuki sən heç bir cəhətdən ona tay ola bilməzsən?! 
Səndə nə onun Peyğəmbər (s)-lə olan dostluğu var, nə onun islam yolunda 
göstərdiyi fədakarlıqlar və xidmətlər, nə onun hicrətdəki rolu, nə də onun 
Peyğəmbər (s)-lə olan qohumluğu yoxdur. 
Müaviyə dedi:–Mən heç vaxt özümdə Əlinin fəzilətləri kimi bir fəzilətin 
olduğunu iddia etməmişəm, lakin sizdən soruşuram: Osmanın məzlumcasına 
öldürülməsini bilirsinizmi? 
Dedilər:–Bəli. 
Müaviyə dedi:–Əli gərək onların qatillərini bizə təhvil versin, biz də 
onlardan qisas alaq. Yalnız bu halda biz onunla müharibə etmərik. 
Əbu Müslüm və onun həmfikirləri Müaviyədən Əli (ə)-a bir məktub 
yazmasını istədilər. Müaviyə bir məktub yazdı və Əbu Müslümə verdi ki, 
onu Imam (ə)-a çatdırsın. (Bu məktubun məzmununu və onun cavabını qeyd 
edəcəyik.) Əbu Müslüm Kufəyə gəldi və məktubu Əli (ə)-a verdi, sonra 
dedi:–Allaha and olsun! Sən elə bir işi öhdənə almısan ki, bu işin səndən 
başqasının əlində olmasını heç vaxt istəmərəm. Lakin Osman möhtərəm 
(toxunulmaz) bir müsəlman olduğu halda məzlumcasına öldürüldü. Gərək 
onun qatillərini bizə təhvil verəsən. Sən isə bizim əmir və rəhbərimizsən. 
Əgər bir kəs səninlə müxalifət etsə, onda əllərimiz sənə kömək, dillərimiz 
sənə şahiddir. Bu təqdirdə üzürlü olacaqsan. 
Imam (ə) bir şey demədi, yalnız bu sözləri buyurdu:–Sabah gəl və 
məktubun cavabını al. 
Sabahı gün Əbu Müslüm məktubun cavabını almaq üçün Imam (ə)-ın 
hüzuruna getdikdə gördü ki, başdan-ayağa silahlanmış böyük bir dəstə Kufə 
məscidinə yığışıb. Onların hamısı birlikdə belə şüar verirdilər: "Biz 
Osmanın qatilləriyik!" 
Əbu Müslüm bu mənzərəni gördü, məktubun cavabını almaq üçün Imam 
(ə)-ın hüzuruna gedib dedi:–Bir dəstə silahlı adam gördüm. Onlar kimdirlər? 
Imam (ə) buyurdu:–Nə gördün? 
Dedi:–Bizə xəbər çatmışdı ki, sən Osmanın qatillərini bizə təhvil vermək 
istəyirsən. Halbuki bu gün bir dəstə silahlı adam bir yerə yığışıb şüar verərək 
deyirlər ki, "bizim hamımızın Osmanın qətlində əlimiz olub." 
Əli (ə) buyurdu: "Allaha and olsun, bir an belə, onları təhvil vermək 
barədə qərara gəlməmişəm. Mən bu işi diqqətlə araşdırdıqda gördüm ki, 
onları sənə, yaxud səndən başqasına təhvil vermək əsla düzgün iş deyildir.
1
 
Bu hadisə göstərirdi ki, Osmanın qatilləri o vaxt cəmiyyətdə yüksək bir 
məqama malik idilər və onların kiməsə təhlil verilməsi böyük qırğına səbəb 
olacaqdı. 
Bu bir təbii iş idi və heç vaxt Imam (ə)-ın əmri ilə olmamışdı. Əks halda 
Imam (ə) Əbu Müslümə verdiyi cavabda bu işdən xəbərsiz olduğunu 
                                              
1 "Nəhcül-bəlağə"nin şərhi (Ibni Əbil-Hədid), 15-ci cild, səh.74-75; "Vəqətu-
Siffeyn", səh.85-86 
 27 
deməzdi. Bu sözün ağızdan-ağıza yayılması da Əbu Müslümün sadəliyi 
üzündən olmuşdu, çünki o öz məmuriyyətini camaat içərisində demişdi. 
Onun bu işi üçüncü xəlifənin təyin etdiyi valilərin zülmlərindən cana doyan 
və elə həmin səbəbə görə də onu qətlə yetirən qiyamçıları bir-biri ilə 
birləşdirib daha da müttəfiq etdi. 
Imam (ə)-ın bu məsələni yoxladıqdan sonra "onları təhvil vermək 
məsləhət deyildir" - deməsinin səbəbi də bu idi ki, onların hər birinin 
barəsində hər hansı qərara gəlmək onların hamısını hərəkətə gətirəcəkdi. 
Bundan da əlavə, qisas hökmünün icra olunmasını tələb etmək Quran 
ayələrinə əsasən ölən adamın qəyyumuna (vəliyyid-dəmə) aiddir və o da 
Müaviyə deyil, Osmanın övladları idi. Müaviyə onunla çox uzaq qohum idi 
və Osmanın qətlini öz fitnəkarlıq məqsədləri üçün bəhanə etmişdi. 
ON DÖRDÜNCÜ FƏSİL 
IMAM (Ə)-IN ORDUSUNUN SIFFEYN MÜHARIBƏSINƏ 
HAZIRLIĞI 
NÜXEYLƏ DÜŞƏRGƏSINDƏ IMAM (Ə)-IN 
ORDUSUNUN ÖN CƏBHƏSININ TƏŞKIL OLUNMASI 
Müaviyənin "vaxt öldürmə" siyasəti sona çatdı. O, tanınmış şəxsiyyətlərə 
məktub göndərməkdə istədiyi nəticəni əldə edə bildi. Bu müddət ərzində 
hərbi qüdrətini artırdı və ətraf məntəqələrə casuslar göndərdi ki, Imam (ə)-ın 
təyin etdiyi valilərin bəzilərini aldadıb, o həzrətin ordu başçıları və 
sərkərdələri arasında ixtilaf və fikir ayrılığı yaratsın. 
Peyğəmbər (s)-in özündən sonra Əli (ə)-ı aşkar şəkildə xəlifəliyə təyin 
etdiyinə baxmayaraq, Imam (ə) 35-ci hicri ilinin Zilhəccə ayının 25-də zahiri 
xilafətə çatdı.
1
 
Mühacir və ənsarın hamısı onunla müsəlmanların rəhbəri ünvanı ilə 
beyət etdilər. O, öz xilafətinin ilk günlərindən etibarən Səbrə Cəhmi adlı bir 
qasid göndərməklə Müaviyəni mərkəzi hökumətə itaət etməyə dəvət etdi. 
Lakin ondan xudpəsəndlik, özbaşınalıq, hədə-qorxu gəlməkdən başqa bir 
əksül-əməl görmədi. 
Imam (ə) Əbu Müslüm Xovlaninin vasitəsi ilə Müaviyənin məktubuna 
cavab verdikdən sonra, tam qətiyyətlə işə girişərək bu xəbis şəcərənin 
kökünü kəsməli idi. Bu məqsədlə 36-cı ilin şəvval ayının əvvəllərində oraya 
ordu göndərməyi qərara aldı. Əvvəlcə mühacir və ənsarı dəvət etdi və 
Quranın "işlərində onlarla məşvərət et" ayəsinin hökmünə görə onunla 
birlikdə Mədinədən köçüb, ondan ayrılmayan mühacir və ənsarın 
böyüklərinə belə buyurdu:–Siz bizim cəmiyyətimizdə mübarək rəyə malik 
olanlar, səbir edənlər, haqq söyləyənlər, düz əməl sahiblərisiniz. Biz həm 
sizin, həm də bizim düşmənlərimiz olan adamlara tərəf hərəkət etmək 
                                              
1 "Tarixi-Yəqubi", 2-ci cild, səh.178 (Beyrut çapı); "Tarixi-Təbəri", 4-ci cild, 
səh.457 
 28 
istəyirik. Bu barədə öz fikirlərinizi deyin.
1
 
Mühacirlərdən Haşim ibni Ütbə ayağa durub dedi:–Ey Əmirəl-möminin! 
Biz Əbu Süfyan övladlarını çox yaxşı tanıyırıq. Onlar sənin və sənin 
şiələrinin düşmənləri, dünyapərəstlərin dostlarıdır. Dünya malı və əldə 
etdikləri qüdrətə görə səninlə vuruşur və bu yolda heç nəyi əsirgəmirlər. 
Onların bundan başqa məqsədləri yoxdur. Sadəlövh adamları aldatmaq üçün 
Osmanın intiqamını bəhanə etmişlər, amma yalan deyirlər. Onlar Osmanın 
intiqamını almaq üçün deyil, dünyəvi məqsədlərə çatmaq üçün çalışırlar. 
Bizi onlara tərəf göndər. Əgər onlar haqqı qəbul etsələr, lap yaxşı; amma 
əgər qəbul etməyib, təfriqə və müharibə yolunu seçsələr, onlarla vuruşaq. 
Mənim fikrimcə elə belə də olacaqdır. 
Sonra mühacirdən olan Əmmar
2
 ayağa qalxıb dedi:–Ey Əmirəl-
möminin! Hətta bir gün belə yubanmadan fasid və yaramaz adamların 
müharibəni başlamalarından və haqdan ayrılıb müqavimət göstərmək 
qərarına gəlmələrindən əvvəl bizi döyüşə göndər, bizim vasitəmizlə onları 
səadətləri olan şeylərə dəvət et. Əgər qəbul etsələr, lap yaxşı. Amma əgər 
müqavimət göstərsələr, onlarla vuruşarıq. Allaha and olsun, onlarla cihad 
etmək Allah dərgahına yaxınlıq və Onun tərəfindən rəhmət səbəbidir. 
Sonra isə ənsarın böyük və nüfuzlu şəxsiyyətləri öz fikirlərini bildirdilər. 
Qeys ibni Səd ayağa durub dedi: Bizi dayanmadan düşmənə sarı göndər! 
Allaha and olsun, bizim üçün onlarla cihad etmək Roma imperiyası ilə cihad 
etməkdən daha xoşdur. Çünki, onlar öz dinlərində hiyləgərlik etmişlər, indi 
də Allah övliyalarını (mühacir və ənsarı) və yaxşılıq ardınca gedənləri zəlil 
və xar hesab edirlər. Onlar bizim mal-dövlətimizi özlərinə halal, özümüzü 
isə qul hesab edirlər. 
Qeysin sözü sona çatdıqda Xüzeymə ibni Sabit və Əbu Əyyub Ənsari 
onun öz fikrini hamıdan əvvəl bildirməsini irad tutub dedilər: Yaxşı olardı 
ki, bir az səbir edərdin, böyüklər danışardılar. 
Sonra ənsarın böyüklərinə dedilər: Ayağa qalxıb Imam (ə)-ın irəli 
sürdüyü məsələ barəsində nəzərinizi bildirin. 
Ənsarın görkəmli şəxsiyyətlərindən olan Səhl ibni Hənif ayağa durub 
dedi: Ey Əmirəl-möminin, biz sənin dostun, dostlarının dostu, düşmənlərinin 
düşməniyik. Bizim fikrimiz elə sənin fikrindir. Biz sənin sağ əlinik. Amma 
gərək bu məsələni Kufə əhalisinə də təklif edib onları cihada çağırasan və 
onları əldə edəcəkləri səadətdən agah edəsən, çünki onlar bu yerin 
sakinləridir. Əgər onlar sənin çağırışına müsbət cavab versələr, sənin 
məqsədin əməli olaraq həyata keçər. Bizim səninlə heç bir fikir ayrılığımız 
yoxdur. Nə vaxt çağırsan cavab verərik, nə vaxt əmr etsən yerinə yetirərik.
3
 
Səhlin sözləri onun dərrakəli bir adam olduğunu göstərirdi. Çünki, Imam 
(ə)-ın ətrafında mühacir və ənsardan olanlar islam ümmətinin özəyi hesab 
olunurdular, onların bu işə tərəfdar olmaları camaatın hərəkət etməsində 
                                              
1 "Vəqətu-Siffeyn", səh.92 
2 Peyğəmbər (s.ə.v.v) onun barəsində belə buyurmuşdur: "Əmmar haqq ilə, haqq 
da Əmmar ilədir." 
3 "Vəqətu-Siffeyn", səh.92-93 
 29 
gözəl təsir qoyacaqdı. Eyni halda Imam (ə)-ın ordusunun əksəriyyətini 
aralarında qəbilə başçıları olan iraqlılar təşkil etdiyindən onların 
vəfadarlıqları olmadan yüz min nəfərlik bir ordu yaratmaq mümkün deyildi. 
Amma Imam (ə) əvvəlcə mühacir və ənsarla ona görə məşvərət etmişdi ki, o 
həzrətin hökumətinin bünövrəsini qoyanlar məhz onlar sayılırdı və bütün 
müsəlmanların diqqət mərkəzində idilər. Onların nəzərlərini cəlb etmədən 
iraqlıları da cəlb etmək mümkün olmayacaqdı. 
IMAM (Ə)-IN NITQI 
Imam (ə) Səhlin irəli sürdüyü təklifdən sonra xüsusi müşavirəni böyük 
bir iclasa döndərdi, camaatın əksəriyyətinin iştirak etdiyi həmin iclasda 
minbərə çıxdı və uca səslə buyurdu:–Allah düşmənlərinə tərəf hərəkət edin! 
Quran və sünnə düşmənlərinə tərəf, "Əhzab"ın tör-töküntülərinə, mühacir və 
ənsarın qatillərinə tərəf hərəkət edin! 
Bəni-Fəzar qəbiləsindən Ərbəd adlı bir nəfər ayağa qalxıb dedi:–Bizi öz 
din qardaşlarımızla döyüşmək üçün Şama göndərmək istəyirsən? Elə bundan 
qabaq bizi Bəsrəyə göndərdin və bəsrəli qardaşlarımızla vuruşduq. Allaha 
and olsun, bu dəfə belə bir işə girişməyəcəyik! 
Bu vaxt Malik Əştər ayağa qalxıb dedi:–Bu kimdir? 
Söz onun ağzından çıxan kimi hamının baxışları o kişiyə dikildi. O, 
camaatın hücum etməsindən qorxub qaçmağa başladı və bazarda gizləndi. 
Qəzəblənmiş camaat onu təqib etməyə başladı. Onu tapıb ölənə qədər 
döydülər. Onun ölüm xəbəri Əli (ə)-a çatanda çox narahat oldu, çünki, onun 
cəzası faciəli şəkildə öldürülmək deyildi. Islamın ədalət qanunları onun 
qatilinin tapılmasını tələb edirdi. Nəhayət məlum oldu ki, onu "Həmdan" 
qəbiləsinin adamları ilə bir dəstə başqa adam öldürmüşdür, müəyyən bir 
şəxs onun qatili deyil. Imam (ə) buyurdu: "Bu "kor" qətldir və qatili 
məlum deyildir. Onun diyəsi beytül-maldan verilməlidir."
1
 
MALIK ƏŞTƏRIN ÇIXIŞI 
Bu gözlənilməz hadisə Imam (ə)-ı bərk narahat etdi. Onun qan bahasının 
ödənilməsinə dair göstəriş verməsinə baxmayaraq, narahatçılıq izləri yenə 
də onun üzündə görünürdü. Buna görə də Imam (ə)-ın səmimi dostu Malik 
Əştər ayağa qalxıb Allaha həmd-səna etdi və dedi: "Bu bədbəxt və xainin 
dediyi sözlər səni məyus etməsin. Gördüyün bu böyük dəstə sənin yolunu 
gedənlərdir. Onlar səndən başqa heç nə istəmirlər. Əgər bizi düşmənə tərəf 
göndərmək istəyirsənsə, göndər. Allaha and olsun, hər kəs ölümdən qorxsa, 
ondan nicat tapmaz. Heç kəs, əcəli çatmamış ölməz. Allahın, Quranın, 
sünnənin düşmənləri və ənsarla mühacirin qatilləri adlandırdığın adamlarla 
necə vuruşmaya bilərik?! Halbuki onların bir dəstəsi dünən (Bəsrədə baş 
verən hadisəyə işarədir) müsəlmanlara qarşı çıxaraq, Allahı 
qəzəbləndirmişlər. Yer üzü onların yaramaz əməlləri ilə zülmətə dönmüşdür. 
Onlar axirətdə onlara nəsib olacaq şeyləri bu dünyanın cüzi mal-dövlətinə 
                                              
1 "Vəqətu-Siffeyn", səh.94-95 
 30 
sataraq əldən vermişlər. 
Imam (ə) Malikin sözlərini dinlədikdən sonra üzünü camaata tutub 
buyurdu:–Bu yol ümumi bir yoldur, haqqın qarşısında hamı bərabərdir. Hər 
kəs cəmiyyət üçün öz rəyi əsasında müəyyən bir xeyirxahlıq etsə, Allah 
onun əvəzini onun niyyətinə uyğun olaraq verəcəkdir. Fəzari qəbiləsindən 
olan kişinin gördüyü iş keçib getdi.
1
 
Bu sözü dedikdən sonra minbərdən düşüb evə getdi. 
IMAM (Ə)-IN ORDUSUNDA MÜAVIYƏNIN NÜFUZ 
ETMIŞ CASUSLARI 
Hərbi hissələrə casuslar göndərib nüfuz etmək, ordu sərkərdələrini və 
tanınmış şəxsiyyətləri ələ almaq qüdrətli dövlətlərin öz müxalifləri əleyhinə 
seçdikləri qədim üsullardan biridir. Müaviyə bu məkrli siyasətdə öz 
dövründə misilsiz idi. Bəzilərinin nəzərində siyasət hər hansı yolla–istər 
qanuni olsun, istərsə də qeyri-qanuni–məqsədə çatmaqdır. Onların 
məntiqində məqsəd və hədəfə çatmaq vasitəni doğruldur. Müaviyənin zahiri 
mövqeyini Əli (ə)-dan üstün sayan sadəlövh adamlar Imam (ə)-ı siyasət 
qanunlarını bilməməklə təqsirləndirib ki, siyasi işlərdə Müaviyənin Əlidən 
daha bacarıqlı və qabiliyyətli olmasını deyirdilər. Buna görə də Imam (ə) 
islamın düzgün siyasət üsullarından xəbərsiz olan bu kimi şəxsləri tənqid 
edərək buyurdu:–"Allaha and olsun, Müaviyə heç də məndən siyasətcil 
deyildir. Lakin o hiylə işlədib günah edir. Əgər hiyləgərliyin pisliyi 
olmasaydı, onda mən hamıdan siyasətcil olardım. Lakin hər bir hiylə bir 
növ günahdır, hər bir günah bir növ küfrdür. Qiyamət günü hər bir 
hiyləgərin xüsusi bir bayrağı vardır ki, onunla tanınacaq."
2
 
 Sözümüz dəlil-sübutsuz olmasın deyə, Müaviyənin Imam (ə)-ın 
ordusuna casus göndərməkdə seçdiyi üsullardan bir nümunəni qeyd edirik: 
Imam (ə)-ın Müaviyə ilə müharibə etməyə dair minbərdəki çıxışının 
yaratdığı əks-səda və həyəcan vəsfedilməz dərəcədə idi. Belə ki, 
Müaviyənin casusu Ərbəd Imam (ə)-a etiraz etdiyinə görə qəzəblənmiş 
camaatın zərbələri altında elə əzişdirilib öldürüldü ki, qatilinin kim olduğu 
belə məlum olmadı.
3
 
Bu mənzərəni müşahidə edən digər casuslar öz hesablarını apardılar və 
Əli (ə)-ın qərarını pozmaq üçün başqa bir yol seçdilər. Onlar, bəlkə Imam 
(ə)-ı müharibənin acınacaqlı aqibətindən və müharibənin kimin xeyrinə 
qurtaracağından xəbərdar edərək qorxuda biləcəklərini təsəvvür edirdilər. 
Buna görə də Əbəs qəbiləsindən Əbdüllah, Təmim qəbiləsindən isə Hənzələ 
adlı iki casus Imam (ə)-ın dostları arasında fikir ayrılığı salmaq və təfriqə 
yaratmaq üçün "nəsihət və xeyirxahlıq" pərdəsi altında işlərini davam 
etdirmək qərarına gəldilər, hər biri öz qəbiləsindən bir dəstəni özləri ilə 
həmrəy edib Imam (ə)-ın yanına getdilər. Əvvəlcə Hənzələ ayağa qalxıb 
dedi: "Biz tam xeyirxahlıq niyyəti ilə gəlmişik. Bizim sözümüzü qəbul 
                                              
1 "Vəqətu-Siffeyn", səh.95 
2 "Nəhcül-bəlağə, (Əbdühün şərhi), 195-ci xütbə 
3 "Vəqətu-Siffeyn", səh.94 
 31 
edəcəyinə ümidvarıq. Sizin barənizdəki fikrimiz budur ki, bu kişi (Müaviyə) 
ilə barışıq yaratmağa çalışasınız və onlarla vuruşmaq üçün tələsməyəsiniz. 
Allaha and olsun, bu qoşunlar qarşılaşanda hansının qələbə çalacağını, 
hansının isə məğlub olacağını heç kim bilmir. 
Sonra Əbdüllah ayağa qalxıb Hənzələnin dediyi sözləri təkrar elədi, 
onlarla birlikdə gələnlər də onların sözlərini təsdiq etdilər. Imam (ə) Allaha 
həmd-səna etdikdən sonra buyurdu:–Allah-Taala bəndələrin varisi, yeddi qat 
yerləri və göyləri yaradandır. Hamımız Ona tərəf qayıdacağıq. O, rəhbərliyi 
hər kəsə istəsə, verər və hər kəsdən də istəsə, alar. Hər kəsi istəsə əzizləyər, 
hər kəsi də istəsə zəlil edər. Düşmənə arxa çevirmək, zahirdə qalib, yaxud 
məğlub olsalar belə azğınların və günahkarların işidir. Allaha and olsun, 
mən elə adamların sözlərini eşidərəm ki, onlar heç vaxt yaxşılığı (mərufu) 
tanımaq, pisliyi (münkəri) inkar etmək istəməmişlər.
1
 
Imam (ə) bu sözlərlə özlərini camaat arasında gizlədən və düşmənlərin 
tərəfindən danışan bu iki casusun mənfur niyyətini ifşa edərək, aşkar şəkildə 
buyurdu ki, Müaviyə ilə müharibə aparmaq əmr be məruf və nəhy əz 
münkərin bir qismidir, heç bir müsəlman onun vacib və zəruri olduğunu 
inkar edə bilməz, eləcə də Müaviyə ilə müharibə etməyin qarşısını almaq 
istəyənlər əməli olaraq islamın bu iki həyati prinsipini ayaq altına salırlar. 
HƏQIQƏTLƏR AŞKAR OLUR 
Əmirəl-möminin Əli (ə)-ın sözləri ilə həqiqət aşkar oldu, o iki nəfərin 
bəd niyyətləri həmin məclisdə ifşa olundu. Müəqqəl Riyahi ayağa qalxıb 
dedi: Bunlar xeyirxahlıq məqsədləri ilə deyil, səni aldatmaq üçün bura 
gəlmişlər. Onlardan uzaq ol, çünki onlar sənin ən qatı düşmənlərindir. 
Malik adlı başqa birisi ayağa qalxıb dedi: Hənzələnin Müaviyə ilə 
əlaqəsi var. Icazə ver müharibə qurtarana kimi onları həbs edək. 
Əbəs qəbiləsindən olan Əyyaş və Qaid ayağa qalxıb dedilər: Çatan 
xəbərlərə görə Əbdüllah Müaviyə ilə sirdaşdır və onların arasında gizli 
məktublaşma gedir. Ya siz onu müharibə qurtarana kimi həbs edin, ya da 
icazə verin, biz həbs edək. 
Bu dörd nəfərin ifşaçılıqlarından sonra casuslar əl-ayağa düşüb dedilər: 
Sizə kömək etmək, özünüzün və düşmənlərinizin barəsindəki fikirlərini 
demək istəyənlərin mükafatı elə budurmu? 
Imam (ə) onlara belə cavab verdi: Allah mənimlə sizin aranızda 
hakimdir, mən sizi Ona tapşırıram, Ondan da kömək istəyirəm. Hər kəs 
istəsə gedə bilər. 
Bundan sonra camaat dağılışdı. Çox keçmədən Hənzələ ilə Təmim 
qəbiləsi arasında dava-dalaş düşdü. Hər iki casus Iraqdan Şama qaçıb 
Müaviyəyə qoşuldular. Hənzələnin etdiyi xəyanətə görə Imam (ə) əmr etdi 
ki, onun evini viran etsinlər ki, başqaları üçün ibrət dərsi olsun.
2
 
                                              
1 "Nəhcül-bəlağə"nin şərhi (Ibni Əbil-Hədid), 3-cü cild, səh.175; "Vəqətu-
Siffeyn", səh.96 
2 "Vəqətu-Siffeyn", səh.97; "Nəhcül-bəlağə"nin şərhi (Ibni Əbil-Hədid), -ci cild, 
səh.176 
 32 
INTIZAR, YOXSA HƏRƏKƏT?! 
Imam (ə)-ın bütün sərkərdələri və o həzrətin tutduğu yolunun aşiqləri 
Müaviyəni aradan götürməyin vacibliyində yekdil fikirdə idilər. Lakin 
Əbdüllah ibni Məsud kimi bir neçə səhabənin xüsusi nəzəri var idi. 
(Gələcəkdə onların da nəzərlərini qeyd edəcəyik.) 
Imam (ə)-ın etimadlı və sadiq dostlarından olan Ədi ibni Hatəm, Zeyd 
ibni Hüseyn kimilər bu məsələni məktublaşma və müzakirə yolu ilə həll 
etmək üçün vaxtı bir az da təxirə salmaq istəyirdilər. Buna görə də Ədi 
Imam (ə)-a dedi: Əgər məsləhət görürsünüzsə, bir az səbir edin və onlara 
möhlət verin, qoy məktublar çatsın və sizin nümayəndələriniz onlarla 
müzakirə etsinlər. Əgər haqq sözü qəbul etsələr, hidayət olunarlar. Bu halda 
sülh hər iki tərəf üçün yaxşıdır. Amma əgər öz inadkarlıqlarını davam 
etdirsələr, onda bizi onlara tərəf göndər. 
Amma onların müqabilində Əli (ə)-ın əksər sərkərdələri sürətlə Şama 
tərəf hərəkət etmək istəyirdilər. Onlardan Yəzid ibni Qeys, Zeyd ibni Nəzr, 
Əbdüllah ibni Bədil və Əmr ibni Həmiq (bu ikisi böyük səhabələrdən idilər), 
Hücr ibni Ədi, (məşhur tabelərdən) daha çox israr edir və öz fikirlərini 
bildirəndə elə məsələləri açıqlayırdılar ki, onların fikirlərinin düzgün olduğu 
məlum olurdu. Məsələn, Əbdüllah ibni Bədil deyirdi ki, onlar iki əsasa görə 
bizimlə vuruşmaq istəyirlər: 
1-Onlar müsəlmanların arasında ədalət və bərabərliyin bərqərar 
olunmasını istəmirlər, mənsəbdə və beytül-malda ayrı-seçkiliyin qorunub 
saxlanmasına çalışırlar. Əllərində olan məqamı, mənsəbi, ələ gətirdikləri 
şeyləri itirmək istəmirlər. 
2-Müaviyə Əli (ə)-a necə beyət edə bilərdi, halbuki, Imam "Bədr" 
döyüşündə bir gündə onun qardaşını, dayısını və babasını öldürmüşdü. 
Allaha and olsun, nizələr onların başında sınmamış, qılınclar başlarını 
parçalamamış, polad əmudlar beyinlərini silkələməmiş təslim olacaqlarını 
əsla güman eləmirəm. 
Əbdüllahın gətirdiyi dəlillərə diqqət yetirməklə aydın olur ki, hərəkətdə 
hər növ təxir düşmənin xeyrinə, Imam (ə)-ın zərərinədir. Buna görə də Imam 
(ə)-ın dostlarından olan Yəzid Ərci dedi: Mübarizə əhli tənbəlliyə və qəflətə 
yol verməz, əldə edilən qələbəni heç vaxt itirməz və qələbə barəsində "bu 
gün-sabah" edərək məsələni təxirə salmazlar.
1
 
QƏZƏBLƏNƏNDƏ SƏBIRLI OLMAQ 
Bu zaman Imam (ə)-a xəbər çatdı ki, böyük səhabə Əmr ibni Həmiq və 
Hücr ibni Ədi Şam əhalisini lənətləmiş, onlara qarşı bizarlıq elan etmişlər. 
Imam (ə) bir nəfərə göstəriş verdi ki, onları bu işdən çəkindirsin. Onlar bu 
xəbərdarlığı eşitdikdə Imam (ə)-ın hüzuruna gəlib dedilər:–Nə üçün bu işi 
görməyə icazə vermirsən? Məgər onlar batil əhli deyildirmi?! 
Imam (ə) buyurdu:–Elədir, amma sizin lənət yağdıran və söyüş söyən 
                                              
1 "Vəqətu-Siffeyn", səh.98-102; "Nəhcül-bəlağə"nin şərhi (Ibni Əbil-Hədid), 3-cü 
cild, səh.177 
 33 
olmağınızı istəmirəm, söyüş söyməyin və bezarlıq elan etməyin. Əgər bu 
işin yerinə onların pis əməllərini açıb desəniz, daha təsirli və daha yaxşı 
olar. Lənətləmək və bezarlıq elan etmək yerinə onlara dua edib belə deyin: 
"Ilahi, bizim də, onların da qanını qoru, bizimlə onların arasında sülh 
bərqərar et. Onları bu zəlalətdən düz yola hidayət et ki, bizim haqqımızı 
tanımayanlar haqqımızı tanısın." Belə desəniz, mənim üçün daha xoş, sizin 
üçün daha yaxşı olacaq.
1
 
Onlar Imam (ə)-ın nəsihətini qəbul etdilər. Əmr ibni Həmiq Imam (ə)-a 
qarşı olan məhəbbətinin səbəbini belə izah etdi: Mən səninlə qohum 
olduğuma görə, yaxud mal-dövlətə və vəzifəyə olan tamah üzündən beyət 
etməmişəm. Mən sənə ona görə beyət etişəm ki, səndə beş gözəl sifət vardır 
və bunlar sənin məhəbbətini mənim qəlbimə salmışdır: Sən Peyğəmbərin 
əmioğlusu, ona iman gətirən ilk şəxs, bu ümmətin ən fəzilətli qadınının əri, 
Allah Rəsulunun sülaləsinin atasısan və cihadda mühacirlər içərisində ən 
böyük pay səninkidir. Allaha and olsun, əgər nə vaxtsa sənin dostlarına 
kömək, düşmənlərini məhv etmək üçün uca dağları yerindən qoparmaq, 
tufanlı dənizlərin suyunu çəkib kənara tökmək mənə əmr olunsa və mən bu 
işləri görsəm, yenə də sənin mənim üzərimdə olan haqqını əda edə 
bilmərəm. 
Əmirəl-möminin Əli (ə) onun ixlas və sədaqətini gördükdə onun 
barəsində belə dua etdi: "Ilahi, onun qəlbini nurla doldur, onu düz yola 
hidayət et; kaş mənim qoşunumda sənin kimi yüz nəfər olaydı."
2
 
IMAM (Ə)-IN SON QƏRARI 
Imam (ə) müxalif və müvafiq sözləri eşidəndən sonra "və iza əzəmtə 
fətəvəkkəl ələllah" (qəti qərara gəldikdə Allaha təvəkkül et) ayəsinin 
hökmünə görə şəxsən qərar çıxarmağı qərara aldı. Hər şeydən əvvəl əmr etdi 
ki, hakimlərin yanında olan əlavə ehtiyatları və sərvəti yığsınlar, ordunun 
təşkil olunub, Şama tərəf hərəkət etməsi üçün lazım olan şeyləri tədarük 
görsünlər. 
ILAHI CIHADDA ÜÇ ƏSAS ÜSUL 
Müharibədə və ya Quranın ifadəsi ilə desək, "cihad" və "qital"da 
müəyyən müqəddimə işlərinin görülməsi lazımdır. Onlar əsas etibarı ilə üç 
şeydən ibarətdir: 
1- Hərbi (canlı) qüvvə, bacarıqlı və şücaətli əsgərlər; 
2- Layiqli sərkərdələr; 
3- Kifayət qədər büdcə. 
Camaatın vaxtaşırı dəvət olunması və Iraqda məskunlaşan qəbilələrin 
çoxunun müsbət cavab verməsi cihadın üç əslindən birincisini təmin etdi. Bu 
baxımdan Imam (ə)-ın heç bir nigarançılığı yox idi. Mövcud olan ruhiyyəni 
                                              
1 "Nəhcül-bəlağə"nin şərhi (Ibni Əbil-Hədid), 197-ci xütbə; "Vəqətu-Siffeyn", 
səh.103; "Əxbaruttival", səh.115; "Təzkirətul-xəvass" (Ibni Cövzi), səh.154. 
2 "Vəqətu-Siffeyn", səh.103-104 
 34 
və döyüş hazırlığını qoruyub saxlamaq üçün tanınmış şəxsiyyətlər, o 
cümlədən Həsən Müctəba (ə), Hüseyn (ə) və Imam (ə)-ın vəfalı 
səhabələrindən olan Əmmar Yasir müxtəlif vaxtlarda çıxış edirdilər. 
Ikinci məsələni təmin etmək üçün layiqli adamlara məktub yazıldı və 
onlar müharibəyə çağırıldı. Bu cür şəxsiyyətlərin orduda olması Imam (ə)-ın 
ordusuna xas bir mənəviyyət və cazibədarlıq bəxş edərək cihadın mənəvi 
dəyər və etibarını yüksəltməkdən əlavə, ordunun döyüş qabiliyyətini də 
artırırdı. Bu məsələ ilə əlaqədar Imam (ə)-ın Isfahanın valisi Müxnəf ibni 
Səlimə yazdığı məktubun tərcüməsini qeyd etməklə kifayətlənirik: 
"Salam. Tək, yeganə olan Allaha həmd olsun! Haqdan çıxan, batini-
mənəvi korluğa və azğınlığa düçar olanlarla cihad etmək ariflər üçün bir 
fərizədir (vacib əməldir). Allah, Onu razı edənlərdən razı, Onunla 
müxalifətçilik edənlərə isə qəzəblidir. Biz qərara almışıq ki, Allah 
bəndələrinə qarşı Onun əmr etmədiyi şəkildə rəftar edən, müsəlmanların 
betül-malını öz şəxsi mülkünə qatıb haqqı öldürən, fəsadı aşkar edən və 
Allahın itaətindən çıxanları özlərinə sirdaş seçənlərə sarı hərəkət edək. 
Əgər Allah dostlarından biri onların işlərini bidət hesab edərsə, onu 
düşmən sayıb ev-eşiyindən didərgin salır, beytül-maldan məhrum edirlər; 
və əgər bir zülmkar onların etdiyi sitəmlərə kömək etsə, onunla dost olar, 
özlərinə tərəf çəkər və ona kömək edərlər. Onlar zülm etməkdə israr 
edərək (şəriətlə) müxalifət etməyi qərara alıblar. Onlar çoxdan bəri 
camaatı haqq yoldan saxlayır, günah və zülmün yayılmasına kömək 
edirlər. Mənim məktubum sənə çatan kimi öz işlərini ən etimadlı bir 
adama tapşır və bizə tərəf tələs, bəlkə bu hiyləgər düşmənlərlə qarşılaşıb 
onları yaxşılıqlara əmr edə və pisliklərdən çəkindirəsən. Bizim cihad 
mükafatına nail olmaq üçün sənə ehtiycımız var."
1
 
Imam (ə)-ın məktubu öz katibi Əbdüllah ibni Əbu-Rafenin xətti ilə 
yazıldı. Məktub Isfahanın valisinə çatdıqda, o dərhal bu əyalətin işlərini 
Harisə, Həmdanın işlərini isə (o vaxt Həmdan siyasi-coğrafi cəhətdən 
Isfahana tabe idi) özünün yaxın adamlarından olan Səid ibni Vəhəbə 
tapşırdı. Sonra isə Imam (ə)-a sarı yola düşdü. Imam (ə)-ın "Bizim cihad 
mükafatına nail olmaq üçün sənə ehtiycımız var" - deyə buyurduğu kimi 
Müxnəf ibni Səlim həmin müharibədə şəhadət feyzinə nail oldu. 
Imam (ə) 37-ci ilin Zil-qədə ayında Ibni Abbasa da bir məktub yazdı və 
beytül-malın qalanını ondan tələb etdi, sonra xatırlatdı ki, əvvəlcə onun öz 
ətrafında olanları (maddi cəhətdən) təmin etsin, qalanını isə Kufəyə 
göndərsin. 
QOŞUNUN RUHIYYƏSININ GÜCLƏNDIRILMƏSI 
Imam (ə)-ın hərbi qüvvə cəhətindən nigarançılığı yox idi. Çünki, islami 
məntəqələrin böyük bir hissəsi onun ixtiyarında idi. Amma bununla eyni 
zamanda casuslar və sadəlövh adamlar məyusluq, nigarançılıq yaratmaqla 
əsgərlərin ruhiyyəsini sarsıtmaq istəyirdilər. Buna görə də əvvəlcə Imam (ə), 
                                              
1 "Şərhi Nəhcül-bəlağə (Ibni Əbil-Hədid), 3-cü cild, səh.182-183; "Vəqətu-
Siffeyn", səh.102-104 
 35 
onun oğlu həzrət Muctəba (ə) və Hüseyn (ə) Nüxeylə düşərgəsindən hərəkət 
edən bir vaxta qədər ordu arasında çıxış edir, əsgərlərin ruhiyyələrini 
gücləndirdilər. 
Bəzən də Haşim ibni Ütbə ibni Vəqqas (Səd Vəqqasın qardaşıoğlu) kimi 
tanınmış və şəhadət arzusunda olan şəxslər camaatın toplaşdığı ümumi 
yerlərdə nitq söyləyib israr edirdilər ki, Imam (ə) tez bir zamanda onları 
Qurana və onların hökmlərinə arxa çevirən, Allahın haramını halal, halalını 
haram edənlərlə müharibəyə göndərsin. O, elə hərarətlə və ürək yanğısı ilə 
danışdı ki, Imam (ə) ona dua edib buyurdu: "Ilahi, şəhadəti ona ruzi et və 
onu Öz Peyğəmbərinlə müsahib et."
1
 
Haşim Imam (ə)-ın Siffeyndə bayraqdarı idi. O, müharibənin axır 
günlərində yüksək şəhadət məqamına nail oldu. 
YOL SEÇMƏKDƏ AZADLIQ 
Əbdüllah ibni Məsudun dostlarından bir dəstəsi Imam (ə)-ın hüzuruna 
gəlib dedilər: Biz sizinlə hərəkət edirik. Sizdən bir qədər aralıda düşərgə 
salacağıq ki, həm sizin, həm də müxaliflərinizin işlərinə nəzarət edək. Hər 
vaxt tərəflərdən birinin qanunsuz işlərə əl atdığını, yaxud öz həddini aşdığını 
görsək, onun əleyhinə vuruşacağıq. 
Imam (ə)-ın həyat tərzi və hakimiyyət üslubu onları şübhəyə salacaq bir 
şəkildə deyildi, lakin casuslar onların qəlblərinə vəsvəsə toxumu səpmiş, 
əməlisaleh insanları Müaviyəyə qarşı vuruşub-vuruşmamaqda tərəddüdə 
salmışdı. Buna görə də Imam (ə) onlara buyurdu:–Əhsən sizlərə! Bu söz elə 
dini başa düşmək, həqiqəti öyrənmək, Peyğəmbər sünnəsindən agah olmaq 
deməkdir. Hər kəs bu işə razı olmasa, zülmkar və xaindir.
2
 
Əbdüllah ibni Məsudun dostlarından başqa bir dəstəsi də gəlib Imam (ə)-
a dedilər:–Biz sənin fəzilətlərini etiraf etməklə yanaşı, bu müharibənin 
qanuni olub-olmamasında şəkk edirik. Indi ki, düşmənlə müharibə edəcəyik, 
onda bizi uzaq bir yerə göndər, orada din düşmənləri ilə vuruşaq. 
Imam (ə) bu cür bəhanələrdən narahat olmadan onların dörd yüz nəfərlik 
dəstəsini Rəbi ibni Xəsimin başçılığı ilə Reyə göndərdi ki, orada öz 
vəzifələrini yerinə yetirib Xorasan ətraflarında gedən islami cihada kömək 
etsinlər.
3
  
Bunların özləri müəyyən səbəblərə görə cihadda iştirak etməyə meyl 
göstərmirdilər, bunun müqabilində Imam (ə) da onunla əlaqələrini kəsmiş 
Bahilə qəbiləsini bu cihadda iştirak etməyə qoymadı, onların maaşını verdi 
və əmr etdi ki, Deyləm məntəqəsinə getsinlər və öz müsəlman qardaşları ilə 
birlikdə sərhədləri qorusunlar.
4
 
                                              
1 "Nəhcül-bəlağə"nin şərhi (Ibni Əbil-Hədid), 3-cü cild, səh.184 
2 "Nəhcül-bəlağə"nin şərhi (Ibni Əbil-Hədid), 3-cü cild, səh.186; "Vəqətu-
Siffeyn", səh.115 
3 "Nəhcül-bəlağə"nin şərhi, (Ibni Əbil-Hədid), 3-cü cild, səh.186 
4 "Vəqətu-Siffeyn", səh.116 
 36 
IMAM (Ə)-IN ORDUSUNUN YÜKSƏK RÜTBƏLI 
SƏRKƏRDƏLƏRI 
Imam (ə)-ın köməkçilərinin çoxunu Kufə-Bəsrə əhalisi və bu iki böyük 
şəhərin ətrafında məskunlaşan yəmənli qəbilələr təşkil edirdi. Imam (ə) Ibni 
Abbasla birlikdə Bəsrədən Nüxeyləyə (Kufə düşərgəsinə) gələn beş qəbiləyə 
beş böyük sərkərdə təyin etdi: 
1- Bəkr ibni Vailin qəbiləsi üçün Xalid ibni Müəmmər Sədusu. 
2- Əbdül-Qeys qəbiləsi üçün Əmr ibni Mərcum Əbdini. 
3- Əzd qəbiləsi üçün Səbrət ibni Şeyman Əzdini. 
4- Təmim, Zəbbə və Rübab qəbilələrinə Əhnəf ibni Qeysi. 
5- Əhli-Aliyə qəbiləsinə Şərik ibni Əvəri. 
Bu sərkərdələrin hamısı Ibni Abbasla birlikdə Bəsrədən Kufəyə 
gəlmişdilər. O, Əbül-Əsvəd Düəlini öz yerinə seçmişdi və səfərdə Imam (ə)-
ı müşayət edirdi.
1
 Imam (ə) yeddi kufəli qəbiləyə də yeddi sərkərdə təyin 
etdi. (Bu yeddi qəbilə Nüxeyləni lərzəyə gətirmişdi.)
2
 
ÖN CƏBHƏNIN TƏŞKIL OLUNMASI 
Sərkərdələrin təyin olunması sona çatdı. Imam (ə) Ütbə ibni Əmr 
Ənsarini özünə canişin təyin etdi. (Ütbə ibni Əmr islamı qəbul etməkdə 
qabaqcıllardan idi va Peyğəmbər (s)-lə "Əqəbə"də beyət etmişdi.) 
Kufə düşərgəsi islam ordusunun əzəmətindən həyəcana gəlib titrədiyi bir 
vaxt Osmanın hökuməti dövründə hökumətə etiraz etməklə 
günahlandırılaraq Kufəyə sürgün edilənlər bir yerə yığışıb: "Artıq öz 
evlərindən qovulanların düşmənlə döyüşə hazırlaşmalarının vaxtı gəlib 
çatmışdır" - deyə şüar verdilər.
3
 
Əvvəlcə Imam (ə) hər biri on iki min nəfərdən ibarət olan iki ordu 
bölməsini ön cəbhəyə–Şam yoluna göndərdi. Səkkiz min nəfərlik bir 
qoşunun rəhbərliyini Ziyadın ixtiyarına verdi, dörd min nəfərlik bir qoşunu 
da Haniyə tapşırdı, hər ikisinə də tövsiyə etdi ki, bir-birindən ayrılmadan 
Şama yola düşsünlər və hər yerdə düşmənlə qarşılaşsalar, elə oradaca 
düşərgə salsınlar.
4
 
ON BEŞİNCİ FƏSİL 
IMAM (Ə)-IN SIFFEYNƏ TƏRƏF HƏRƏKƏTI  
Kufənin Nüxeylə düşərgəsi könüllü mücahidlərlə dolub, oranı lərzəyə 
gətirmişdi. Hamısı şəhid olmağa hazır vəziyyətdə hərəkət əmrini 
gözləyirdilər. Nəhayət Imam (ə) 36-cı il şəvval ayının beşində, çərşənbə 
günü düşərgəyə daxil oldu, üzünü qoşuna tutub dedi: "Allaha həmd olsun, 
                                              
1 "Nəhcül-bəlağə"nin şərhi, (Ibni Əbil-Hədid), 3-cü cild, səh.194; "Vəqətu-
Siffeyn", səh.117 
2 "Murucuz-zəhəb", 2-ci cild, səh.382; "Vəqətu-Siffeyn", səh.121 
3 "Vəqətu-Siffeyn", səh.121 
4 "Kamil" (Ibni Əsir), 3-cü cild, səh.144; "Tairixi Təbəri", 3-cü cild, səh.237 
 37 
hər vaxt ki, gecə gəlir və dünya qaranlıqlaşır; Allaha həmd olsun hər vaxt ki, 
bir ulduz çıxır, yaxud batır; Allaha şükür olsun ki, Onun nemətlərinin sonu, 
Onun bəxşiş və mükafatlarının bərabəri yoxdur. Camaat! Ön cəbhənin 
qoşununu əvvəlcə göndərmişəm və onlara fərman vermişəm ki, mənim 
növbəti fərmanım çatana qədər Fəratın sahilində gözləsinlər. Indi çaydan 
keçib sizdən olan və Dəclə çayının ətrafında yaşayan bir dəstə müsəlmana 
tərəf hərəkət etməliyik. Onları da sizinlə birlikdə düşmənə tərəf hərəkət 
etdirəcəyik ki, sizə köməkçi olsunlar.
1
 Əqəbə ibni Xalidi Kufəyə sərkərdə 
təyin etmişəm. Nə özümü, nə də sizi tərk etməmişəm (özümlə sizin aranızda 
heç bir fərq qoymuram).
2
 Ehtiyatlı olun, bir nəfər belə, hərəkətdən geri 
qalmasın. Malik ibni Həbib Yərbuiyə əmr etmişəm ki, geri qalanları və 
qanunu pozanları nəzərdən qaçırmasın və hamını sizə qoşsun.
3
 
Bu vaxt Müəqqəl ibni Qeys Riyahi ayağa durub dedi: Allaha and olsun, 
qanunu yalnız şübhəli adamlar pozar, geridə yalnız münafiqlər qalar! Yaxşı 
olardı ki, Malik ibni Həbibə əmr edəsiniz, qanunu pozanların boynunu 
vursun. 
Imam buyurdu:–Mən ona lazım olan əmrləri vermişəm. O da Allahın 
köməyi ilə mənim əmrimdən çıxmaz. 
Başqaları da danışmaq istədi, lakin Imam (ə) icazə vermədi və atının 
gətirilməsini istədi. Ayağını üzəngiyə qoyanda "Bismillah" dedi və yəhərin 
üstündə oturduqdan sonra "Zuxruf" surəsinin 13-14-cü ayələrini tilavət etdi: 
"Pak və münəzzəhdir o Allah ki, bu miniyi (atı) bizim üçün ram etdi, 
halbuki bizim ona gücümüz çatmazdı. Hamımız Allaha tərəf 
qayıdacağıq." Sonra belə dua etdi: Pərvərdigara, mən səfərin 
məşəqqətindən, qayıtmağın qəm-qüssəsindən, yəqinə yetişəndən sonra 
sərgərdançılıqdan, əhli-əyal və mal-dövlətdə xoşagəlməz hallardan Sənə 
pənah aparıram. Ilahi, Sən səfərdə yoldaş və müsahib, ailədə canişinsən və 
bu iki şey Səndən başqasında bir yerə yığışmaz, çünki, canişin olan şəxs yol 
yoldaşı olmaz, müsahib olan şəxs isə canişin olmaz." 
Sonra öz atını sürdü, Hürr ibni Səhm Rəbii də onun qabağınca hərəkət 
edib rəcəz oxuyurdu. Imam (ə)-ın keşikçi dəstələrinin rəisi Malik ibni Həbib 
o həzrətin atının yüyəyindən tutub təəssüflə dedi: Ey Imam, heç rəvadırmı 
ki, müsəlmanlarla birlikdə cihada gedəsən, onlarla birlikdə Allah yolunda 
cihad savabına nail olasan, amma mənə qanun pozanları tutmaq barədə (belə 
bir sadə) iş tapşırasan? 
 Imam (ə) buyurdu: Bunlar hər nə qədər savab qazansalar, sən də onlarla 
şəriksən. Sənin burada qalmağın bizimlə getməkdən daha faydalıdır. 
Ibni Həbib dedi: Sizin əmrinizə itaət edirəm, ey Əmirəl-möminin!
4
 
Imam (ə) öz ordusu ilə birlikdə Kufəni tərk etdi. Kufə körpüsünü 
keçəndən sonra üzünü camaata tutub dedi: Müşayiət edənlər və burada 
qalanlar namazlarını tamam qılacaqlar. Lakin biz müsafirik. Hər kim bizimlə 
                                              
1 "Vəqətu-Siffeyn" səh.131; "Nəhcül-bəlağə" (Ibni Əbil-Hədid), 48-ci xütbə 
2 "Murucuz-zəhəb", 2-ci cild, səh.384 
3 "Vəqətu-Siffeyn", səh.132 
4 "Vəqətu-Siffeyn", səh.132-134 
 38 
olsa, vacib oruclarını tutmamalıdır, namazı da qəsrdir. 
Bunu deyib günorta namazını iki rəkət qıldı, sonra öz yoluna davam etdi. 
Kufənin iki ağaclığında olan Əbu Musa mənzilinə çatıb əsr namazını da iki 
rəkət qıldı. Namazdan sonra dua oxuyub dedi: "Qüdrət və kərəm sahibi 
olan Allahdan istəyirəm ki, məni Öz qəza-qədərinə razı, Öz itaətinə 
müvəffəq və (diqqətimi) Öz fərmanına cəlb etsin. O, duaları eşidəndir." 
Sonra yola düşdü və axşam namazını qılmaq üçün, Fəratın böyük bir 
qolu olan Sərs çayının kənarında dayandı, axşam namazını qıldıqdan sonra 
dua edib dedi: "Həmd-səna yalnız o Allaha məxsusdur ki, gecəni gündüzə 
və gündüzü gecəyə çevirir. Allaha şükür olsun, gecə qaranlığının hər yeri 
tutduğu vaxt. Həmd olsun Allaha, hər bir ulduz çıxanda, yaxud batanda." 
Sonra gecəni sübhə kimi orada dincəldi, sübh namazını qılandan sonra 
yoluna davam etdi. "Qübbətü-qübbəyn" adlı bir məntəqəyə çatdı, gözü çayın 
sahilindəki uca xurma ağaclarına sataşdıqda "Qaf" surəsinin 10-cu ayəsini 
oxudu: "Göydən nazil etdiyimiz suyun vasitəsi ilə münəzzəm və bir-birinə 
qarışmış çiçəkləri olan uca xurma ağaclarını göyərtdik." Öz atı ilə çaydan 
keçdi və yəhudilərə məxsus olan məbədin yanında dincəldi.
1
 
IMAM (Ə) KƏRBƏLA ÇÖLÜNDƏN KEÇIR 
Imam (ə) Kufə-Siffeyn yolu üstündə Kərbəla çölündən keçdi. Hərsəmə 
ibni Səlim belə nəql edir: "Imam (ə) Kərbəla çölündə atdan yerə endi, 
bizimlə namaz qıldı. Namazdan sonra oranın torpağından bir az götürüb 
iylədi və dedi: "Xoş sənin halına, ey Kərbəla torpağı! Bir dəstə insan səndən 
dirilib qalxacaq və sonsuz behiştə daxil olacaqlar." Sonra əli ilə o tərəfə bu 
tərəfə işarə edib dedi: "Burada və orada..." 
Səid ibni Vəhəb soruşdu:–Məqsədiniz nədir? 
Buyurdu:–Çox əziz bir ailə buraya gələcəkdir. Vay olsun sizə onlar 
barəsində! 
Səid dedi:–Məqsədiniz nədir? 
Dedi:–Onlar barəsində vay olsun sizə ki, onları öldürəcəksiniz və onları 
öldürdüyünüzə görə də cəhənnəmə gedəcəksiniz.
2
 
Həsən öz atasından nəql edir ki, Imam (ə) Kərbəla çölündə dayanıb 
buyurdu: "Bura qəm və bəla çölüdür." Sonra əli ilə bir yeri göstərib dedi: 
"Bura onların yüklərini yığdıqları yer və atlarının yataq yeridir." Sonra 
başqa bir yerə işarə edib dedi: "Bura onların qətlgahıdır." 
Hərsəmə (ilk rəvayətçi) deyir: "Siffeyn müharibəsi sona çatdı, mən öz 
vətənimə qayıtdım. Imam (ə)-ın Kərbəla çölündə verdiyi xəbəri arvadıma 
dedim. (O, Imam (ə)-ın şiəsi idi.) Ondan soruşdum: "Imam qeyb xəbərlərini 
haradan bilir?" O dedi: "Imam (ə) haqdan başqa bir şey deməz!" 
Dövran keçdi, Übeydullah ibni Ziyad böyük bir qoşunla Hüseynlə 
vuruşmaq üçün hərəkət etdi. Mən də onun qoşununda idim. Kərbəlaya 
çatanda Imamın sözləri yadıma düşdü və bu hadisədən çox narahat oldum. 
                                              
1 "Vəqətu-Siffeyn", səh.135 
2 "Nəhcül-bəlağə"nin şərhi (Ibni Əbil-Hədid), 3-cü cild, səh.169-170; "Vəqətu-
Siffeyn", səh.140-142 
 39 
Atımı Hüseynin xeymələrinə tərəf çapdım və onun hüzuruna gəlib hadisəni 
ona dedim. Hüseyn (ə) buyurdu: "... Bizimləsən, yoxsa bizim əleyhimizə?" 
Dedim: "Heç birindən. Mən öz ailəmi Kufədə qoymuşam, ibni Ziyaddan da 
qorxuram." Buyurdu: "Elə isə tez ol bu çölü tərk et! Mühəmməd (s)-in canı 
əlində olan Allaha and olsun, hər kəs bizim kömək dilədiyimiz 
fəryadlarımızı eşidib kömək etməsə, Allah onu cəhənnəmə atacaq." Buna 
görə də dərhal oranı tərk etdim ki, şəhadət gününü görməyəm."
1
 
IMAM (Ə) SABAT VƏ MƏDAINDƏ 
Imam (ə) Kərbəladan Sabata yola düşdü, yol üstündə Bəhr-Seyr şəhərinə 
çatdı. Orada Kəsradan heç bir əsər-əlamət qalmamışdı. Bu vaxt Hürr ibni 
Səhm, Əbu Cəfərin şerini oxudu: 
"Xəzan yeli onların vətəninə əsdi,  
Sanki öz vədəgahlarında qərar tutmuşlar."
2
 
Imam (ə) buyurdu: Nə üçün bu ayələri tilavət etmirsən: 
"Onlar nə qədər bağları, çeşmələri, əkin sahələrini, bəhrələndikləri 
vəzifə və nemətləri tərk edib getdilər, beləliklə də başqalarını onların 
varisləri etdik. Nə səma onlara göz yaşı axıtdı, nə də ki, yer; onlara möhlət 
də verilmədi." 
Sonra Imam (ə) buyurdu: Ikincilər də varis idilər, lakin onlar da getdilər 
və başqaları onların varisləri oldular. Bunlar da əgər nemətlərin şükrünü 
yerinə yetirməsələr, buyurulana əməl etmədiklərinə görə ilahi nemətlər 
onlardan da alınacaqdır. Küfrani-nemətdən (naşükürlükdən) uzaq olun ki, 
bədbəxtlik sizi tutmasın. 
Sonra göstəriş verdi ki, ordu uca bir yerdə düşərgə salsın. (Imamın 
düşərgə saldığı yer Mədainə yaxın idi.) Imam (ə) Haris Əvərə buyurdu ki, 
şəhərdə car çəkib belə desin: "Hər kəsin döyüşmək qüdrəti varsa, əsr namazı 
vaxtı Əmirəl-mömininin hüzuruna gəlsin." Əsr namazının vaxtı çatanda 
oranın cəngavərlərindən bir dəstəsi Imam (ə)-ın hüzuruna gəldi. Imam 
Allaha həmd-səna edəndən sonra onlara dedi: Mən sizin cihadda iştirak 
etməkdən boyun qaçırmağınızdan, yerli camaatdan ayrılıb, sitəmkar və 
məhv olmuş bir camaatla birgə yaşamağınızdan heyrətlənirəm. Nə insanları 
yaxşılıqlara dəvət edirsiniz, nə də pisliklərdən çəkindirirsiniz.
3
 
Onlar dedilər: Biz sizin əmrinizi gözləyirik. Nə istəyirsən əmr et. 
Imam (ə) Ədi ibni Hatəmə göstəriş verdi ki, orada qalsın və onlarla 
birlikdə Siffeynə tərəf hərəkət etsin. Ədi orada üç gün qaldıqdan sonra üç 
yüz nəfərlə birlikdə Mədaindən çıxdı, öz oğlu Yəzidə də dedi ki, orada 
qalsın və ikinci dəstə ilə birlikdə Imam (ə)-a tərəf hərəkət etsin. Yəzid də 
                                              
1 "Nəhcül-bəlağə"nin şərhi (Ibni Əbil-Hədid), 3-cü cild, səh.169; "Vəqətu-
Siffeyn", səh.140-141 
2 "Vəqətu-Siffeyn", səh.142 
3 "Vəqətu-Siffeyn", səh.142; "Nəhcül-bəlağə"nin şərhi (Ibni Əbil-Hədid), 3-cü 
cild, səh.202-203 
 40 
dörd yüz nəfərlə birlikdə gəlib Imam (ə)-a çatdı.
1
 
ƏNBAR ƏKINÇILƏRININ IMAM (Ə)-I QARŞILAMASI 
Imam (ə) Mədaindən Ənbara doğru yola düşdü. Ənbar əhalisi Imam (ə)-
ın oradan keçəcəyindən xəbər tutduqda onu qarşılamağa çıxdılar. Onlar 
Imam (ə)-a yaxınlaşdıqda atlarından düşdülər və o həzrətin qarşısında atılıb-
düşməyə, baş əyməyə başladılar. Imam (ə) buyurdu:–Bu nə hərəkətdir? Bu 
heyvanları nə üçün gətirmisiniz? 
Dedilər:–Bu bizim böyüklərə təzim etmək üçün adətimizdir (Iran şahları 
dövründən qalma bir adətdir). Bu heyvanları da sizə hədiyyə gətirmişik. 
Əsgərləriniz üçün yemək, atlarınız üçün də ot-ələf gətirmişik. 
Imam (ə) buyurdu:–Allaha and olsun, böyüklərə qarşı belə adət-ənənəniz 
onların xeyrinə deyil. Siz də bu işinizlə özünüzü məşəqqətə salırsınız. Bu işi 
bir daha təkrar etməyin. Özünüzlə gətirdiyiniz heyvanları bu şərtlə qəbul 
edərəm ki, onlar (şəri) vergiyə aid edilsin. Bizim üçün gətirdiyiniz yeməyi 
də bu şərtlə qəbul edərəm ki, pulunu ödəyəm. 
Camaat dedi:–Siz qəbul edin. Biz qiymət qoyarıq, sonradan pulunu 
alarıq. 
Imam (ə) buyurdu:–Belə olduqda həqiqi dəyərindən aşağı qiymətlə 
hesablayarsınız. 
Camaat dedi:–Ey Imam, bizim ərəb qəbilələri arasında dost-tanışımız 
vardır. Bizim onlara hədiyyə verməyimizi, onları da bizim hədiyyələrimizi 
qəbul etməsini qadağan edirsinizmi?! 
Imam (ə) buyurdu:–Bütün ərəblər sizin dostlarınızdır, lakin hər kəs sizin 
böyük hədiyyələrinizi qəbul etməyə layiq deyil. Əgər ərəblərdən bir şəxs 
sizə qəzəblənsə, bizə xəbər verin. 
Camaat dedi:–Ey Imam, bizim hədiyyələrimizi qəbul et. Biz çox istəyirik 
ki, hədiyyələrimizi qəbul edəsən. 
Imam (ə) buyurdu:–Vay olsun sizə! Elə təsəvvür edirsiniz ki, biz onlara 
ehtiyaclıyıq?! Bilin ki, bizim sizə ehtiyacımız yoxdur. 
Bunu deyib yola düşdü, uzun illər əcəm şahlarının zülmü altında inləyən, 
əməklərinin bəhrəsi hakimlər tərəfindən mənimsənilən şəxslərə ilahi ədaləti 
göstərdi.
2
 
Imam (ə) yol üstü Əl-Cəzirəyə çatanda "Təğlib" və "Nəmir" qəbilələri 
onu qarşılamağa çıxdılar. Imam (ə) öz sərkərdələrindən yalnız Yəzid Qeysə 
onların duz-çörəyindən və suyundan istifadə etmək icazəsi verdi. Çünki o 
həmin qəbilədən idi. Sonra Imam (ə) Riqqəyə çatdı, Fəratın sahilində atdan 
endi. Orada bir məbəd var idi və onun içində bir rahib ibadət edirdi. Rahib 
Imam (ə)-ın oraya gəlməsindən xəbər tutduqda o həzrətin hüzuruna gəlib 
dedi: Bizə ata-babalarımızdan bir səhifə irs çatmışdır. Onu həzrət Məsihin 
dostları yazmışlar və mən də onu gətirmişəm ki, sizin üçün oxuyam. 
O səhifədə belə yazılıb: "Bağışlayan və mehriban Allahın adı ilə. O 
                                              
1 "Nəhcül-bəlağə"nin şərhi (Ibni Əbil-Hədid), 3-cü cild, səh.203; "Vəqətu-
Siffeyn", səh.143 
2 "Nəhcül-bəlağə"nin şərhi 3-cü cild, səh.203; "Vəqətu-Siffeyn", səh.144 
 41 
Allah gələcəkdə bir hadisənin baş verəcəyindən belə xəbər verir: dərs 
oxumamış (savadsız) bir tayfa arasından bir peyğəmbər çıxacaq, onlara 
kitab və hikmət öyrədəcək, onları Allah yoluna hidayət edəcək, bazarlarda 
tövhid nidasını söyləyəcəkdir. O, pisi pis şeylə cəzalandırmaz, əksinə onu 
bağışlayar. Onun tabeçiləri Allaha ibadət edərlər, hər bir uca yerdə 
qalxıb-əyilməklə Allaha həmd-səna edərlər. Onların dilləri daim təkbir və 
təsbih deyər. Allah onu (Peyğəmbəri) düşmənlərə qalib edər. Allah onu 
aldıqda (qəbzi-ruh etdikdə) onun ümməti əvvəlcə iki dəstəyə ayrılar, lakin 
yenidən müttəhid olar və bir müddət o vəziyyətdə qalarlar. Sonra yenidən 
iki dəstəyə ayrılarlar. Onun ümmətindən bir nəfər bu Fəratın sahilindən 
keçəcəkdir. O, yaxşılıqları müdafiə edər, pisliklərdən çəkindirər, haqq 
əsasında qəzavət (mühakimə) edər. Qəzavət işində muzd və rüşvət qəbul 
etməz. Dünya onun gözündə güclü küləyin əsdiyi yoldakı küldən də 
dəyərsizdir. Ölüm onun üçün susuz adamın su içməsindən də ləzzətlidir. 
Xəlvətdə Allahdan qorxar, aşkarda Ona qarşı ixlaslı olar. Allahın əmrini 
icra etməkdə məzəmmətə əhəmiyyət verməz və məzəmmət edənlərdən 
qorxmaz. Hər kim onu görsə və ona iman gətirsə, onun əcri və savabı 
Mənim razılığım və cənnətdir. Hər kəs bu saleh bəndəni görsə və ona 
kömək edib onun yolunda öldürülsə, (bilin ki,) onun yolunda öldürülmək 
şəhadətdir..." 
Rahib bu səhifəni oxuyub qurtarandan sonra əlavə etdi:–Mən elə bu 
andan sizin xidmətinizdəyəm və sizdən ayrılmaram, çünki sizə nəsib olan 
şeylərin mənə də nəsib olmasını istəyirəm. 
Imam (ə) bunları eşitdikdən sonra (şövqdən) gözləri yaşardı və 
buyurdu:–Allaha şükür olsun ki, məni unudulmuşlardan qərar vermədi. 
Allaha həmd olsun ki, məni yaxşı əməl sahiblərinin kitablarında yad 
etmişdir. 
O vaxtdan etibarən o həmişə Imam (ə)-ın önündə idi, nəhayət, Siffeyn 
müharibəsində şəhadətə çatdı. Imam (ə) onun cənazəsinə namaz qıldı, dəfn 
edib sonra buyurdu: "Bu kişi bizim Əhli-beytimizdəndir." Sonralar dəfələrlə 
onun günahlarının bağışlanmasını istəmişdi.
1
 
IMAM (Ə) RIQQƏDƏ  
Imam (ə) Mədaindən çıxmazdan əvvəl Müəqqəl ibni Qeysin başçılığı ilə 
üç min nəfəri Riqqəyə göndərdi və əmr etdi ki, əvvəlcə Mosula, sonra isə 
Nəsibeynə getsinlər, Riqqəyə çatdıqda dayanıb Imamla görüşsünlər.
2
 Imam 
(ə) özü də başqa bir yolla Riqqəyə yola düşdü. Qoşunun bu yolla getməsi bu 
məntəqədə hakim dövlətin mövqeyinin bir növ möhkəmləndirilməsi idi.  
Imam (ə) öz ordusuna fərman vermişdi ki, heç kəslə işləri olmasın, 
yolları üstündə yerləşən məntəqə əhalisinə ümid versinlər, sübh vaxtı və 
axşamçağı hərəkət etsinlər, günün və gecənin ilk yarısını istirahət etsinlər. 
(Çünki Allah gecəni insanların istirahəti üçün xəlq etmişdir.) Özlərinin, 
                                              
1 "Nəhcül-bəlağə"nin şərhi (Ibni Əbil-Hədid), 3-cü cild, səh.205-206; "Vəqətu-
Siffeyn", səh.147-148 
2 "Tarixi-Təbəri", 3-cü cild, səh.237; "Kamil" (Ibni Əsir), 3-cü cild, səh.144 
 42 
əsgərlərin və minik heyvanlarının rahatçılığı və salamatçılığına şərait 
yaratsınlar. Ordu həmin yolu Imam (ə)-ın buyurduğu kimi ötüb keçdi. 
Riqqəyə çatanda artıq Imam (ə) orada idi.
1
 
RIQQƏDƏN MÜAVIYƏYƏ GÖNDƏRILƏN MƏKTUB 
Imam (ə)-ın köməkçiləri höccətin Müaviyəyə tamam edilməsi üçün bir 
məktub yazılmasını təklif etdilər. Imam (ə) bu təklifi qəbul etdi. Çünki o 
həzrət öyüd-nəsihətin məqam və hakimiyyət aşiqlərinə azacıq belə fayda 
verməyəcəyini bildiyi halda, yenə də qan tökülmədən Müaviyənin 
itaətsizliyinin qarşısını almaq istəyirdi. Məktub Müaviyəyə çatanda o, Imam 
(ə)-ı müharibə ilə hədələyərək bir məktub yazdı. Buna görə də Imam (ə)-ın 
qərarı daha da qətiləşdi və Riqqədən Siffeynə doğru sürətlə hərəkət etmək 
əmrini verdi. 
IMAM (Ə) KÖRPÜ SALIB FƏRATDAN KEÇIR 
Qoşunun enli və dərin çay olan Fəratdan keçməsi çətin bir məsələ idi ki, 
körpü salmadan, yaxud gəmiləri və qayıqları bir-birinə birləşdirmədən 
mümkün deyildi. Imam (ə) Riqqə əhalisindən xahiş etdi ki, ordunun 
Fəratdan keçməsi üçün lazım olan şeyləri hazırlasınlar. Lakin Iraq əhalisinin 
əksinə olaraq buranın əhalisinin Əli (ə)-a qarşı rəğbəti olmadığından körpü 
düzəltməkdən imtina etdilər. Imam (ə) müsəlmanların mövlası–tam ixtiyar 
sahibi olmasına baxmayaraq onların bu işləri qarşısında heç bir əks-tədbir 
görmədi və öz ordusu ilə uzaqda yerləşən Mənbic körpüsündən keçməyi 
qərara aldı. Bu vaxt Malik Əştər nərə çəkib onları, sığındıqları qalanı viran 
etməklə hədələdi. Riqqə əhalisi bir-birinə xəbər verib dedilər ki, Malik 
həmişə dediyi sözün üstündə durur. Buna görə də dərhal körpü salmaq üçün 
hazırlıqlarını bildirdilər. Körpü hazır olduqda Imam (ə) və onun piyada 
qoşunu öz yükləri ilə birlikdə oradan keçdilər. Oradan keçən axırıncı adam 
Malik oldu.
2
 
IMAM (Ə) ŞAMDA 
Imam (ə) Fərat çayını keçərək Iraqı arxada qoydu və Şam vilayətinə 
daxil oldu. Müaviyənin ehtimal verilən yürüşü və şeytani hərəkəti ilə 
qarşılaşmaq üçün cəsur sərkərdələrdən ikisini ordunun önündə Müaviyənin 
qoşununa tərəf göndərdi. Onlar "Sovrur-rum" adlı bir yerdə Müaviyənin 
qoşununun ön hissəsi ilə qarşılaşdılar (onların sərkərdəsi Əbül-Əvəridi) və 
düşmən qoşununun sərkərdəsini dinc yolla Imam (ə)-a tabe etməyə 
çalışdılar. Amma onların göstərdiyi səylərinin heç bir faydası olmadı. Imam 
(ə)-ın sərkərdələri təcili olaraq Haris ibni Cəmhan Cöfinin vasitəsilə Imam 
                                              
1 "Nəhcül-bəlağə"nin şərhi (Ibni Əbil-Hədid), 3-cü cild, səh.208; "Vəqətu-
Siffeyn", səh.148 
2 "Nəhcül-bəlağə"nin şərhi, (Ibni Əbil-Hədid), 3-cü cild, səh.211; "Vəqətu-
Siffeyn", səh.151-154; "Kamil" (Ibni Əsir), 3-cü cild, səh.114; "Tarixi-Təbəri", 3-cü 
cild, səh.238 
 43 
(ə)-a bir məktub göndərdi, baş verən hadisəni şərh etdikdən sonra o həzrətin 
bu barədə əmr verməsini istədi.
1
 
Imam (ə) məktubu aldıqdan sonra dərhal Maliki çağırıb dedi: "Ziyad və 
Şüreyh belə bir məktub yazıblar. Özünü təcili olaraq onlara çatdır və hər iki 
dəstəyə başçılığı öhdənə al, lakin düşmənlə qarşılaşıb sözlərini dinlə və 
onlar müharibəyə başlamamış sən müharibəyə başlama. Düşmənə qarşı 
nifrət və qəzəbin döyüşü əvvəlcə başlamağına səbəb olmasın. Onların 
sözlərini təkrar-təkrar dinlə və höccəti onlara tamam et. (Sonra vuruşa 
başla.) Sonra belə fərman verdi: Ziyadı sağ cinaha, Şüreyhi sol cinaha 
sərkərdə təyin et, özün isə ordunun mərkəzində dayan. Düşmənə nə çox 
yaxınlaş ki, müharibəni qızışdırmağını təsəvvür etsinlər, nə də çox uzaqlaş 
ki, onlardan qorxduğunu güman etsinlər. Mən sənə çatana kimi bu qaydada 
orada ol." 
Sonra Imam (ə) məktuba cavab yazdı və Malik Əştəri belə vəsf etdi: 
"Hər iki qoşun başçısı bilməlidir ki, mən Malikə tam səlahiyyət verdim. 
Onun sözünə qulaq asın, əmrinə itaət edin. Çünki o, ağlının azlığından və 
yol azmağından qorxan adamlar kimi deyil, tələsmək lazım olanda süstlük 
etmir. Sizə əmr etdiyim şeyi ona da əmr etmişəm: düşməni haqqa dəvət 
etməmiş, höccəti tamamlamamış onlarla vuruşa başlamasın." 
Malik sürətlə öndəki qoşun bölgələrinin qarşılaşdığı yerə gəlib ordunu 
nizama saldı. Sonra yalnız ordunu müdafiə edirdi. Hər vaxt şam ordusunun 
sərkərdəsi Əbül-Əvərin tərəfindən hücum olunsaydı, onu dəf edirdi.  
Malik hətta düşmən sərkərdəsinin vasitəsi ilə Müaviyəyə xəbər göndərdi 
və dedi ki, əgər müharibə istəyirsə, onda özü şəxsən meydana daxil olub 
onlarla birlikdə vuruşsun, başqalarının qanının axıdılmasına bais olmasın. 
Lakin Müaviyə bu təklifi heç bir vəchlə qəbul etmirdi. Nəhayət, Müaviyənin 
ordusu bir gecə yarısı Fəratın bir qolunun sahilində olan geniş bir ərazidə 
düşərgə saldı və suyu Imam (ə)-ın qoşunun üzünə bağladı.
2
 
MÜAVIYƏNIN SIFFEYNƏ HƏRƏKƏTI 
Müaviyəyə xəbər çatdı ki, Əli (ə) Riqqə məntəqəsində Fəratın üstündən 
körpü salaraq ordunu çaydan keçirmişdir. Müaviyə əvvəldən Şam əhalisini 
səfərbər etmişdi. Bu xəbəri eşidəndən sonra minbərə çıxıb Imam (ə)-ın 
Bəsrə və Kufə cəngavərləri ilə yürüş etməsini onlara xəbər verdi, öz can və 
mallarını müdafiə etmək üçün ciddi təbliğat apardı. Onun çıxışından sonra, 
əvvəlcədən hazırlanmış şəxslər Müaviyənin sözlərinə qüvvət verdilər, o da 
döyüş qüdrəti olan bütün adamlarla birlikdə hərəkət etdi, öndə hərəkət edən 
Əbül-Əvərin qoşununun arxasında düşərgə saldı və oranı özünə qərargah 
seçdi. 
Bir rəvayətə görə Müaviyə öz ətrafına 40 min nəfər toplamışdı ki, Imam 
                                              
1 "Nəhcül-bəlağə"nin şərhi (Ibni Əbil-Hədid), 3-cü cild, səh.211-213; "Vəqətu-
Siffeyn", səh.151-154; "Kamil" (Ibni Əsir), 3-cü cild, səh.144 "Tarixi-Təbəri", 3-cü 
cild, səh. 238 
2 "Tarixi-Təbəri", 5-ci cild, səh.238; "Vəqətu-Siffeyn", səh.154 
 44 
(ə)-ın əsgərlərini ona yaxın düşməyə qoymasınlar.
1
 
IMAM (Ə)-IN SIFFEYNƏ DAXIL OLMASI  
Imam (ə) böyük bir ordu ilə Siffeynə daxil oldu və Malik Əştərin 
başçılıq etdiyi qoşuna birləşdi. Əli (ə) Siffeynə daxil olduqda artıq düşmən 
onun qoşunu ilə Fəratın arasında böyük bir ordu yerləşdirmişdi, Imam (ə)-ın 
qoşunu su götürə bilmirdi. Əbdüllah ibni Ovf deyir: "Imamın qoşunundakı 
su ehtiyatı tükənmək üzrə idi. Əbül-Əvər su yolunu süvari-piyadaların üzünə 
bağlamış, onların qabağında oxçuları, onların ətrafında isə nizəliləri və 
zirehli paltar geyənləri yerləşdirmişdi. Nəhayət, susuzluq Imam (ə)-ın 
qoşununa təsir göstərdi, o həzrətə şikayət etdilər.
2
 
Hər bir sərkərdə belə bir ağır şəraitdə dərhal hücum hökmünü verər. 
Lakin o həzrətin elə ilk gündən etibarən məqsədi bu məsələni mümkün olan 
hər bir yolla, qan tökülmədən həll etmək idi.
3
 O özünün sirrdaşlarından biri 
olan Səsəə ibni Suhanı çağırıb buyurdu: Bir səfir kimi Müaviyənin yanına 
gedib ona de: "Biz bu məntəqəyə gəlmişik və höccəti sizə tamam etməmiş 
müharibəni başlamaq istəmirik. Sən var-qüvvən ilə birlikdə Şamdan çıxıb 
gəlmisən, biz səninlə müharibəyə başlamazdan əvvəl sən müharibəyə 
başlamısan. Bizim fikrimizcə sən gərək müharibədən əl çəkəsən ki, bizim 
dəlil və məntiqimizi eşidəsən. Bu necə namərdlikdir, nə üçün su yolunu 
bizim üzümüzə bağlamısan?! Maneələri aradan qaldır və bizim fikrimiz 
haqda düşün. Əgər vəziyyətin elə bu halda qalmasını, adamların su üstündə 
vuruşmasını və qələbə çalan tərəfin sudan istifadə etməsini istəyirsənsə, 
onda bizim sözümüz yoxdur." 
Səsəə Imam (ə)-ın nümayəndəsi kimi Müaviyənin xeyməsinə getdi (onun 
xeyməsi qoşunun lap mərkəzində idi) və Imam (ə)-ın sözünü ona çatdırdı. 
Vəlid ibni Üqbə kimi nadan adamlar Fəratın mühasirəsinin davam 
etdirilməsini istəyirdilər. Onlar Imam (ə)-ın ordusunun susuzluqdan can 
verməsinin tərəfdarı idilər. Lakin hiyləgər bir siyasətçi olan Əmr As 
Ümməyyə övladlarının əksinə olaraq Müaviyəyə dedi: Su yolunu ordunun 
üzünə aç və başqa döyüş məsələləri barədə düşün! 
Başqa bir rəvayətə görə isə belə dedi:–Sənin sirab, Əlinin isə susuz 
qalması yaxşı iş deyildir, halbuki onun ixtiyarında elə döyüşçülər vardır ki, 
Fəratın suyuna göz dikiblər. Onlar axırda ya su yolunu ələ keçirəcəklər, ya 
da bu yolda öləcəklər. Sən bilirsən ki, Əli çox şücaətli bir adamdır, Hicaz və 
Iraq camaatı onunladır. Əli o şəxsdir ki, Fatimənin evi hücuma məruz 
qalanda dedi: "Əgər mənimlə qırx nəfər olsaydı, intiqamımı 
təcavüzkarlardan alardım." 
Müaviyə isə su yolunu Imam (ə)-ın qoşununun üzünə bağlamağı özü 
üçün ilk qələbə hesab edirdi. "Həmdan abidi" adı ilə məşhur olan, Əmr Asın 
dostlarından və bacarıqlı söz ustası sayılan bir şəxs Müaviyəyə dedi:–
                                              
1 "Vəqətu-Siffeyn", səh.156-157 
2 "Kamil" (Ibni Əsir), 3-cü cild, səh.145; "Tarixi-Təbəri", 3-cü cild, səh.239; "Əl-
imamətu vəs-siyasət", 1-ci cild, səh.94; "Tarixi-Yəqubi", 2-ci cild, səh.187 
3 "Əl-imamətu vəs-siyasət", 1-ci cild, səh.94; "Tarixi-Təbəri", 3-cü cild, səh.240 
 45 
Sübhanəllah! Siz buraya Iraq qoşunundan tez çatdığınıza görə suyu onların 
üzünə bağlamayın! Allaha and olsun, əgər onlar sizdən əvvəl buraya 
gəlsəydilər, sizə mane olmazdılar. Bu işinizlə yalnız onları müvəqqəti olaraq 
sudan məhrum edirsiniz, lakin onların başqa bir fürsətdə sizi elə bu şəkildə 
cəzalandıracaqları üçün hazır olun. Axı onların içində zəif və günahsız 
adamlar, qul, kəniz, qulluqçular var! Allaha and olsun, sizin bu işiniz ilk 
zülmdür. Ey Müaviyə, sən bu çirkin işlə qorxaq adamların gözünü açmısan, 
səninlə vuruşmaq istəməyənləri özünə qarşı cürətləndirmisən.
1
 
Müaviyənin tənqid olunma məqamında adətən səbirlə rəftar etməsinə 
baxmayaraq, Həmdan zahidinə həmlə edərək ondan Əmr Asa şikayət etdi. 
Əmr Asın oğlu da onunla dost olduğuna görə zahidin üstünə qışqırdı. Lakin 
o, Müaviyənin ordusunun axır-aqibətini çox müəmmalı, anlaşılmaz və 
zülmətdə gördüyündən gecə yarısı Imam (ə)-ın ordusuna qoşuldu. 
HÜCUM ƏMRININ VERILMƏSI VƏ MANEƏNIN 
ARADAN QALDIRILMASI 
Susuzluq Imam (ə)-ın əsgərlərini əldən salır, taqətlərini üzürdü. Imam 
(ə)-ı qəm-qüssə bürümüşdü. Məzhic qəbiləsindən olan əsgərlərin yanına 
gəldikdə onların uca fəryadlarını eşitdi. Onlar belə bir qəsidə oxuyurdular: 
"Biz nizə ilə yaraqlanıb zirehli paltar geydiyimiz halda şamlılar bizi Fərat 
suyuna həsrət qoyurlar?!"
2
 
Kində qəbiləsinə tərəf getdikdə əsgərlərin öz sərkərdələri Əşəs ibni 
Qeysin xeyməsinin yanında belə bir şer oxuduqlarını gördü: "Əgər Əşəs bu 
gün əzab-əziyyət içində qovrulan insanların ölüm təhlükəsini aradan 
qaldırmasa, biz onun qılıncı ilə Fəratın suyundan içəcəyik. Ey Əşəs! Yaxşı 
olar ki, ölüm ayağında olanları bizim ixtiyarımıza verəsən." 
Imam (ə) bu iki qəbilə əsgərlərinin öz xeymələrində uca səslə oxuduqları 
şerləri eşitdikdən sonra xeyməsinə qayıtdı. Əşəs gəlib dedi:–Şamlıların bizi 
Fəratın suyundan məhrum etmələri düz işdirmi?! Halbuki sən bizim 
içimizdəsən, qılınclarımız da özümüzlədir. Icazə ver, ya Fəratın yolunu 
açım, ya da bu yolda ölüm. Əştərə də fərman ver, öz əsgərləri ilə birlikdə 
harda desən, orda dayansın. 
Imam (ə) buyurdu:–Ixtiyar sahibisiniz. 
Sonra isə Imam (ə) Əştərin öz qoşunu ilə əlverişli mövqe tuta biləcəyi 
yeri müəyyənləşdirdi və qoşunu arasında qısa bir xütbə oxudu. Bu xütbə elə 
həyəcanlı idi ki, Imam (ə)-ın qoşununu həyəcana gətirdi, əsgərlər ildırım 
sürəti ilə hərəkət edib Müaviyənin qoşununu qovdu və çayı öz ixtiyarına 
keçirtdi. O xütbənin məzmunu belə idi: "Müaviyənin qoşunu bu əməli ilə (su 
yolunu bağlamaqla) sizi döyüşə dəvət etmişdir. Indi iki yol ayrıcındasınız: 
Ya zəlil olub öz yerinizdə oturun, ya da qılınclarınızı (onların qanı ilə) 
doyurub, susuzluğunuzu aradan qaldırın. Ölüm sizin məğlubiyyətlə yanaşı 
olan həyatınızda, həyat isə qələbə çaldığınız halda olan ölümünüzdür. Agah 
                                              
1 "Tarixi-Yəqubi", 2-ci cild, səh.188; "Əl-imamətu vəs-siyasət", 1-ci cild, səh.94; 
"Vəqətu-Siffeyn" səh.160; "Tarixi-Təbəri", 3-cü cild, səh.240 
2 "Vəqətu-Siffeyn", səh.164-166; "Murucuz-zəhəb", 2-ci cild, səh.385 
 46 
olun, Müaviyə özü ilə bir dəstə xəbərsiz və azğın adamı gətirmiş, haqqı bər-
bəzək pərdəsi altında onlardan gizlətmişdir ki, özlərini (xəbərsiz olaraq) 
qılınc və oxların qurbanı etsinlər."
1
 
Əşəs də həmin gecə öz tabeçiliyində olan əsgərlərə xəbərdarlıq edib, 
dedi:–Hər kəs su, yaxud ölüm istəyirsə, bizim onunla görüşümüz sübh 
vaxtıdır.
2
 
Bir tərəfdən susuzluğun göstərdiyi təzyiq, digər tərəfdən də Imam (ə)-ın 
həyəcanlı xütbəsi və əsgərlərin ilhamverici şerləri nəticəsində Fəratı ələ 
keçirmək üçün on iki min nəfər öz hazırlığını bildirdilər. Əşəs və Əştər 
özlərinin ixtiyarında olan qoşun dəstələri ilə hücum edib suyun qarşısını alan 
və onlardan iki qat gücü olan qoşunu qovdular. Bu hücum zamanı yeddi 
nəfər Əştərin, beş nəfər də Əşəsin əli ilə öldürüldü. Bundan sonra 
müharibənin müvazinəti Imam (ə)-ın xeyrinə dəyişdi. Fərat Imam (ə)-ın 
qoşununun ixtiyarına keçdi. Elə bu vaxt Əmr As Müaviyəyə dedi:–Nə 
fikirləşirsən, əgər Əli əvəz çıxıb suyu sənin qoşununun üzünə bağlasa nə 
edəcəksən? 
Əli (ə)-ın islami əxlaqından və insani ruhiyyəsindən, əzəmət və 
alicənablığından agah olan Müaviyə dedi:–Məncə, o, suyu bizim üzümüzə 
bağlamaz. Çünki o başqa bir məqsəd üçün gəlmişdir.
3
 
QÜDRƏTIN SON HƏDDINDƏ QANUNA RIAYƏT 
ETMƏK 
Imam (ə)-ın əsgərlərinin Fəratı ələ keçirmək üçün etdiyi hücumlar xüsusi 
bir hərbi taktika əsasında baş verib sona çatdı, Müaviyənin əsgərləri ordan 
qovuldu və susuz, otsuz, uca bir yerdə dayandılar. Şamlıların belə yerdə 
qalması mümkün deyildi. Bir azdan onların suları tükənməyə başladı, naçar 
qalıb bu üç yoldan birini seçməli idilər: 
1- Hücum edib çayı yenidən ələ keçirmək; Lakin özlərində belə bir 
cəsarət görmürdülər. 
2- Susuzluqdan ölüb Siffeyni özləri üçün qəbiristanlığa çevirmək. 
3- Qaçıb, Şamda və onun ətrafında bir yerə sığınmaq. 
Amma Fəratın ələ keçirilməsi Şam qoşunlarının başçılarında, xüsusilə 
Müaviyədə o qədər qorxu hissi yaratmamışdı. Çünki onlar Imam (ə)-ın 
mərdlik, alicənablıq, islami və əxlaqi üsullara tam riayət etməsindən 
xəbərdar olduqları üçün bilirdilər ki, o həzrət haqqı heç vaxt tapdalamaz. 
Çünki onun nəzərində məram və məqsəd müqəddəs olsa da, ona çatmaqda 
bəzi insani və islami qanunları pozmaq olmaz. 
Əxlaqi normalara və yüksək insani dəyərlərə riayət etmək hər bir 
alicənab insanın yüksək düşüncəsindən irəli gəlir. Bu qanun bütün hallarda 
və şəraitlərdə–həm sülh, həm də müharibə şəraitində–cərəyan edib insanın 
həyatında sair insanlarla olan əlaqələrinə aiddir. Belə ki, insani qanunlar heç 
                                              
1 "Nəhcül-bəlağə"nin şərhi (Ibni Əbil-Hədid), 3-cü cild, səh.244; "Nəhcül-
bəlağə", 51-ci xütbə 
2 "Əl-imamətu vəs-siyasət", 1-ci cild, səh.94; "Vəqətu-Siffeyn", səh.166 
3 "Murucuz-zəhəb", 2-ci cild, səh.368-387 
 47 
vaxt məqsədə qurban verilməməli, hətta ən çətin anlarda belə, əxlaqi 
normalara riayət edilməlidir. 
Müaviyənin qoşun başçılarının çayın əldən verilməsindən çox da narahat 
olmadıqlarının səbəbini iki hiyləgər siyasətçinin–Müaviyə ilə Əmr Asın fikir 
mübadiləsindən başa düşmək olar. Əmr As Müaviyənin insanlığa zidd olan 
əməlləri ilə tam əks mövqe tutmuşdu, lakin Müaviyə özünün "ayrı düşmüş 
ağlı"nın təsdiq etdiyinin əksinə hərəkət etdi. Nəhayət vəziyyət dəyişdi, Fərat 
çayı Imam (ə)-ın əsgərlərinin əlinə keçdi və Müaviyənin ordusu bir neçə 
kilometr geri çəkilmək məcburiyyətində qaldı. Bu vaxt bu iki qoca siyasətçi 
öz şeytani danışıqlarına başladılar. Onların söhbətlərinin məzmununu qeyd 
edirik: 
Əmr As:–Necə fikirləşirsən?! Əgər iraqlılar suyu sənin üzünə bağlasalar, 
onu açmaq üçün müharibə edəcəksənmi?  
Müaviyə:–Keçənləri unut. Əli barəsində necə fikirləşirsən? 
Əmr As:–Məncə, sənin ona rəva gördüyün şeyləri o sənə rəva görməz. 
Çünki o bu çayı ələ keçirmək üçün gəlməmişdir. 
Müaviyə bir söz dedi ki, qoca siyasətçi Əmr As narahat oldu. O da 
cavabında bir şer oxudu və qeyd etdi ki, vəziyyət xarabdır. Mümkündür, 
Təlhə və Zübeyrin başına gələnlər onların da başına gəlsin. Lakin Əmr Asın 
verdiyi ehtimal tamamilə düz çıxdı. Imam (ə) Fəratı ələ keçirdikdən sonra 
düşmənin sudan istifadə etməsinə mane olmadı və sübut etdi ki, o, ən qatı 
düşmənlə müharibədə belə, əxlaqi qaydalara riayət edir və Müaviyənin 
əksinə olaraq heç vaxt bir məqsədə çatmaq üçün əxlaqi üsulları qurban 
vermir. 
FƏRATI AZAD EDƏNDƏN SONRA 
Hər iki qoşun bir-birindən aralı dayanıb öz başçılarının əmrini 
gözləyirdi. Lakin Imam (ə) müharibə istəmir və dəfələrlə nümayəndə 
göndərib məktub yazmaqla məsələni sülh yolu ilə həll etməyə çalışırdı. 36-cı 
ilin rəbiüs-sani ayının son günlərində gözlənilmədən günahsız Hürmüzanın 
qatili Übeydullah ibni Ömər Imam (ə)-ın yanına gəldi. 
Hürmüzan iranlı idi. Ikinci xəlifə onun müsəlmançılığını qəbul etmiş, 
onun məişətinin təmin olunması üçün müəyyən məbləğ ayırmışdı. Ömər, 
Əbu Lölö adlı bir nəfərin bıçaq zərbəsi ilə öldürülmüşdü və məmurların 
qatili tutmaq üçün göstərdiyi səylər nəticəsiz qalmışdı.
1
 Xəlifənin 
Übeydullah adlı oğlu insani qanunların əksinə olaraq qatilin yerinə 
Hürmüzanı öldürmüşdü.
2
 Übeydullahdan xəlifənin (Osmanın) vasitəsi ilə 
qisas almaq üçün Imam (ə)-ın göstərdiyi səylər nəticəsiz qalmışdı. Imam (ə) 
elə o vaxt Allahla əhd bağladı ki, əgər nə vaxtsa əlinə imkan düşərsə, onun 
                                              
1 "Tarixi Fəxr", səh.131; "Murucuz-zəhəb", 2-ci cild, səh.329; "Həbibus-seyr", 1-ci 
cild, səh.489 
2 "Təcaribus-sələf", səh.23; "Futuhul-bildan", səh.583; "Tarixi-Yəqubi", 2-ci cild, 
səh.161 
 48 
barəsində Allah hökmünü icra edəcək.
1
 
Osmanın qətlindən və Imam (ə)-ın hakimiyyətə gəlməsindən sonra 
Übeydullah ondan qisas alınacağından qorxub Mədinədən Şama qaçmışdı.
2
 
Belə bir ləkəli və qara keçmişə malik olan Übeydullah Siffeyn müharibəsi 
günlərində Imam (ə)-ın yanına gəlib tənə ilə deyir: Allaha şükür olsun ki, 
səni Hürmüzanın, məni isə Osmanın intiqamını almaq istəyənlərdən etdi! 
Imam (ə) buyurdu: –vAllah mənimlə səni döyüş meydanında 
qarşılaşdıracaq.
3
 
Təsadüfən Übeydullah döyüşün qızğın yerində Imam (ə)-ın əsgərləri 
tərəfindən öldürüldü.
4
 
ON ALTINCI FƏSİL 
HÖCCƏTIN AXIRINCI DƏFƏ OLARAQ TAMAM 
EDILMƏSI 
Otuz altıncı il Rəbiüs-sani ayının axır günlərində Imam (ə) islamın 
böyük şəxsiyyətlərindən olan üç nəfəri–biri ənsardan, digəri Həmdan 
qəbiləsindən, üçüncüsü isə Təmim qəbiləsindən–hüzuruna çağırıb onlara 
buyurdu ki, Müaviyənin yanına gedib onu haqqa itaət etməyə, islam 
ümmətinə qoşulmağa, Allahın əmrlərinə tabe olmağa dəvət etsinlər. 
Təmimdən olan kişi Imam (ə)-a dedi: Əgər o beyət etməyə razı olsa, ona bir 
imtiyazın (məsələn, bir yerin hakimiyyətinin) ona verilməsini məsləhət 
görürsünüzmü? 
Imam (ə) heç bir şəraitdə qanunu pozmazdı. Buna görə də buyurdu: Elə 
indi onun yanına gedin və onunla açıq-aşkar söhbət edin, görün onun fikri 
nədir. 
Onlar Müaviyənin yanına gedib müzakirə apardılar. Onların 
söhbətlərinin məzmunu aşağıdakı kimi idi:  
Ənsardan olan kişi:–Ey Müaviyə! Dünya müvəqqətidir, sən başqa bir 
dünyaya gedəcəksən, Allah əməllərinə görə sənə cəza verəcək. Özün üçün 
əvvəlcədən göndərdiyin əməllərə görə hesab çəkməlisən. Səni and verirəm 
Allaha, ümmətin arasında ikitirəlik salıb onların qanını axıtma! 
Müaviyə onun sözünü kəsib dedi:–Nə üçün öz başçınıza belə məsləhətlər 
vermirsən?! 
Ənsardan olan kişi:–Sübhanəllah! Mənim başçım sənin kimi deyil! O, 
fəzilət, dindarlıq, islama xidmət və Peyğəmbərlə olan qohumluğuna görə 
camaatın ən ləyaqətlisidir. 
Müaviyə:–Sözün nədir, nə istəyirsən? 
Ənsardan olan kişi:–Səni öz əmoğlunun dəvətini qəbul etməyə 
çağırıram. Bu işi qəbul edəcəyin təqdirdə dinin salamat qalar və axır-
                                              
1 "Ənsabul-əşraf", 3-cü cild, səh.24; "Murucuz-zəhəb", 2-ci cild, səh.395; 
"Nəhcül-bəlağə"nin şərhi (Ibni Əbil-hədid), 3-cü cild, səh.61 
2 "Murucuz-zəhəb", 2-ci cild, səh.388 
3 "Vəqətu-Siffeyn", səh.186 (Qahirə çapı); "Əl-əxbarut-tival", səh.169 
4 "Murucuz-zəhəb", 2-ci cild, səh.395 
 49 
aqibətin yaxşılıqla qurtarar. 
Müaviyə:–Belə olarsa, Osmanın intiqamı təxirə düşər... Yox! Rəhman 
Allaha and olsun, mən heç vaxt belə bir iş görmərəm! 
Bu vaxt Həmdan qəbiləsindən olan kişi danışmaq istədi, lakin Təmimdən 
olan onu qabaqlayıb dedi:–Bu kişiyə verdiyin cavabdan sənin məqsədinin nə 
olduğu aydın oldu. Sənin məqsədin bizə gizli deyil. Sən camaatı aldatmaq və 
onların diqqətlərini özünə cəlb etmək üçün yalnız bunu əsas tutub deyə 
bilərsən ki, rəhbəriniz məzlumcasına öldürülüb, onun intiqamını almalısınız. 
Buna görə də onların bir dəstəsi sənin çağırışına müsbət cavab vermişlər. 
Halbuki özün də bilirsən ki, xəlifəyə kömək etməyi qəsdən təxirə saldın və 
hazırda əlində olan bu məqama çatmaq üçün onun qətlinə razı oldun. 
Çoxları müəyyən bir məqama çatmaq istər, lakin Allah onların arzularını 
ürəyində qoyar. Düzdür ki, sən öz arzuna çatmaq istəyirsən, lakin sənin 
istədiklərinin heç birində xeyir yoxdur. Əgər öz istədiyinə çatmasan, 
acınacaqlı bir vəziyyətə düşəcəksən. Allahdan qorx və bu fikirləri başından 
çıxart, hökumətə layiq olan adamlarla müharibəyə qalxma! 
Bu məntiqli sözlər Müaviyənin qəzəb dalğasını coşdurdu. Əvvəllər öz 
müxalifləri ilə mülayim rəftar etdiyi halda, bu dəfə öz adətinin əksinə olaraq 
onun ruhən narahat olmasını göstərən kobud cavabı belə oldu:–Ey əclaflar, 
ey zorakı çölçülər! Durun, buradan rədd olun! Mənimlə sizin aranızda 
qılıncdan başqa bir şey hakim ola bilməz! 
Təmimdən olan kişi dedi:–Bizi qılınclamı hədələyirsən?! Çox keçməz, 
qılıncı sənə doğru qaldırarıq! 
Sonra hər üçü Imam (ə)-ın yanına qayıtdı və söhbətin nəticəsini o həzrətə 
xəbər verdilər.
1
 
 IRAQ VƏ ŞAM QARILƏRININ BIR YERƏ YIĞIŞMASI 
Islamın əvvəllərində Quran qariləri xüsusi hörmətə layiq görülürdülər. 
Hətta o qədər güclü mövqeləri var idi ki, onların hər hansı bir tərəfə meyl 
etmələri müsəlmanların böyük bir hissəsinin həmin tərəfə yönəlməsinə 
səbəb olurdu.  
Sülh, razılıq və ümumiyyətlə sazişə heç bir ümid yeri olmayan şəraitdə, 
sayı otuz mindən çox olan Iraq-Şam qariləri xüsusi bir yerdə düşərgə 
saldılar. Onların nümayəndələri Übeydə Səlmani, Əlqəmə ibni Qeys, 
Əbdüllah ibni Ütbə, Amir ibni Əbdül-Qeys qoşun başçıları arasında 
müzakirə etməyə başladılar. Əvvəlcə Müaviyənin yanına getdilər və onunla 
aşağıdakı kimi müzakirə etdilər: 
Nümayəndələr:–Nə istəyirsən? 
Müaviyə:–Osmanın intiqamını almaq! 
Nümayəndələr:–Kimdən? 
Müaviyə:–Əlidən! 
Nümayəndələr:–Məgər onu Əli öldürmüşdürmü?! 
Müaviyə:–Bəli, Osmanı o öldürmüş və onun qatillərinə sığınacaq 
                                              
1 "Kamil" (Ibni Əsir), 3-cü cild, səh.146; "Tarixi-Təbəri", 3-cü cild, səh.242; 
"Vəqətu-Siffeyn", səh.187-188 
 50 
vermişdir. 
Nümayəndələr Imam (ə)-ın hüzuruna gəlib dedilər ki, Müaviyə onu 
Osmanın qətlində təqsirləndirir. Imam (ə) buyurdu: Allaha and olsun ki, 
bunu yalan deyir! Qəti olaraq bilin ki, onu mən öldürməmişəm. 
Nümayəndələr Müaviyənin yanına qayıdıb Imam (ə)-ın sözlərini ona 
dedilər. Müaviyə dedi: Düzdür, Əli Osmanın qətlində iştirak etməmişdir, 
lakin camaata fərman verərək onu öldürməyə təşviq etmişdir. 
Imam (ə) Müaviyənin sözlərindən xəbərdar olandan sonra xəlifənin 
qətlində əli olmasını yenidən təkzib etdi. Müaviyə Imam (ə)-ın hərtərəfli 
təkzibindən xəbərdar olduqdan sonra başqa bir məsələni ortaya ataraq dedi: 
Əgər belədirsə onda ya Osmanın qatillərini bizə təhvil versin, ya da onları 
tutmaq üçün bizim qarşımızı almasın. 
Imam cavabda buyurdu:–Qəsdən olmayan belə bir qətldə qisas hökmü 
yoxdur. Çünki (qiyamçılar) Quranı onun qətlinin caiz olmasına dəlil 
gətirmiş və onu (Quranı) təvil etmişlər. Xəlifə ilə onların arasında ixtilaf 
yaranmış, xəlifə də qüdrətli olduğu halda öldürülmüşdür. (Əgər işin xəta 
olduğunu fərz etsək, belə bir qətldə qisas hökmü yoxdur.) 
Nümayəndələr Imam (ə)-ın fiqhi dəlillərini (bu, "qəza" elmində, yəni 
mühakimədə bir əsas müddəa sayılır) Müaviyə üçün deyəndə o özünün 
günahkar olduğunu gördü. Buna görə də başqa bir məsələni ortaya ataraq 
dedi: Nə üçün Əli bizimlə və burada olanlarla məşvərət etmədən xilafəti 
əlinə keçirtdi və bizi ondan məhrum etdi? 
Imam (ə) cavabda buyurdu:–Camaat mühacir və ənsarın yolu ilə gedir. 
Onlar başqa ölkələrdə olan müsəlmanların danışan dilidir. Özü də mənimlə 
tam rəğbətlə, razılıq və səmimiyyətlə beyət etdilər. Mən heç vaxt Müaviyə 
kimilərin islam ümmətinə hakim olub, onların boynuna minməsinə icazə 
vermərəm.
1
 
Müaviyə dedi:–Xəlifə seçilən zaman mühacir və ənsarın hamısı 
Mədinədə deyildi, onların bəziləri Şamda yaşayırdı. Nə üçün onlarla 
məşvərət olunmadı? 
Imam (ə) dedi:–Rəhbərin seçilməsi dünyanın hər yerinə yayılmış 
mühacir və ənsarın hamısına aid deyil. Əks halda seçki baş tutmazdı. Seçki 
onların bir qisminə, yəni islamın əvvəllərində rəşadət göstərən və "Bədri" 
adı ilə tanınanlara aiddir. Onların da hamısı mənimlə beyət etmişdir. 
Sonra üzünü qarilərə tutub dedi:–Ehtiyatlı olun ki, Müaviyə sizi 
aldatmasın, dininizin, canınızın puça çıxmasına səbəb olmasın. 
IZAH 
Peyğəmbər (s)-in vəfatından sonra mühacir və ənsar islam 
hakimiyyətinin genişlənməsinə görə digər islam vilayətlərinə getdilər. O 
zaman kütləvi informasiya vasitələri mövcud olmadığına görə, onların 
hamısının rəyini soruşmaq mümkün deyildi. Belə bir işi gözləmək isə 
hökumətin dağılmasına səbəb olardı. Buna görə də çıxış yolu yalnız Mədinə 
əhalisinin əksəriyyətini təşkil edən ənsar və mühacirin rəyinin kifayət hesab 
                                              
1 "Nəhcül-bəlağə"nin şərhi (Ibni Əbil-Hədid), 4-cü cild, səh.16; "Vəqətu-Siffeyn", 
səh.189 
 51 
edilməsi idi. Çünki təkcə mühacir və ənsarın rəylərinin qüvvədə olmasına 
bir əsas yox idi və əgər rəy sorğusu mümkün olsaydı, onların Peyğəmbər (s)-
i görüb ona iman gətirən, lakin hicrət etməyən səhabələrlə heç bir fərqi yox 
idi. 
Imam (ə)-ın nəzərində isə imamət, əsas etibarı ilə "nəss" ilə olan bir 
məsələdir. Yəni Imam da elə peyğəmbər kimi Allah tərəfindən təyin 
olunmalıdır. Deməli, Imam Əli (ə) ənsarın, mühacirin, yaxud da "Bədr"də 
olanların rəyindən söz açmaqla qarşı tərəfi onların öz dəlilləri ilə qane etmək 
istəyir. Əgər məsələni seçki yolu ilə araşdırsaq, onda həmin əsrdə mühacirin, 
ənsarın, yaxud da ümumiyyətlə səhabələr və ya müsəlmanların rəylərindən 
heç vaxt söz açmaq olmaz. Çünki o dövrdə camaatın bir-biri ilə əlaqəsi çox 
zəif idi. Bir nəfər qasidin bir yerdən başqa məntəqəyə getməsi üçün aylarla 
vaxt lazım idi. Buna görə də çarə yalnız böyük islami şəxsiyyətlərin, yaxud 
Imam (ə)-ın öz ifadəsi ilə desək "Bədr"də iştirak edənlərin əhd-peymanı, 
beyətinə kifayət olunmasında idi. 
ARA-SIRA HÜCUMLƏR 
Nümayəndələrin göndərilməsi və məktublaşma Cəmadiyul-əvvəl ayının 
axırına qədər davam etdi. Bu müddət əzində ara-sıra hücumlar baş verirdi. 
Lakin bu hücumlar müharibəyə və ya qan axıdılmasına gətirib 
çıxarmamışdı, çünki, bu müddətdə şamlı və iraqlı qarilər vasitəçilik edərək, 
onları bir-birindən ayırırdılar.
1
 
ƏBU-IMAMƏ VƏ ƏBUD-DƏRDA 
Bu iki səhabə qan axıdılmasının qarşısını almaq üçün Müaviyənin yanına 
getdilər və ona dedilər: Nə üçün Əli ilə müharibə edirsən? 
Müaviyə cavabında dəfələrlə Imam (ə)-dan və onun dostlarından eşitdiyi 
elə həmin bəhanələri gətirdi. O iki səhabə Müaviyənin sözlərini Imam (ə)-a 
çatdırdılar. Bu dəfə Imam (ə) Müaviyəyə başqa cür cavab verdi: öz 
köməkçiləri arasında belə bir xəbər yaydı ki, Müaviyə xəlifənin qatillərini 
istəyir. Gözlənilmədən hamısı başdan-ayağa zirehli paltar geymiş, 
gözlərindən başqa hər yeri bürünmüş iyirmi mindən artıq adam çölə axışdı, 
hamısı da xəlifənin qatili olmasını iddia etdi.
2
 
Vəziyyəti belə görən o iki səhabə hər iki ordunu tərk etdilər ki, 
müharibənin şahidi olmasınlar. Amma onların haqqı aydınlaşdırmaq üçün 
səy göstərmələri və haqqı müdafiə etmələri daha yaxşı olardı. 
36-cı ilin rəcəb ayı gəlib çatdı, pərakəndə həmlələr dayandı. Müaviyə iki 
qoşunun arasında məskən salmış Quran qarilərinin Əli (ə)-a qoşulacağından 
qorxurdu, buna görə də Imam (ə)-ın ordusunda qarışıqlıq yaratmaq 
məqsədilə islam müharibələri tarixində misli çox az görünən bir hiyləyə əl 
                                              
1 "Nəhcül-bəlağə"nin şərhi (Ibni Əbil-Hədid), 4-cü cild, səh.17; "Vəqətu-Siffeyn", 
səh.190 
2 "Nəhcül-bəlağə"nin şərhi (Ibni Əbil-Hədid), 4-cü cild, səh.17-18; "Vəqətu-
Siffeyn", səh.190 
 52 
atdı. 
FƏRATIN ÜSTÜNDƏKI SU BƏNDININ DAĞIDILMASI 
BARƏDƏ ŞAYIƏ 
Fərat çayının qoluna tərəf gedən su yolu ələ keçirildikdən sonra hərbi 
vəziyyət Imam (ə)-ın qoşununun xeyrinə dəyişdi. Iraq və Şam qarilərinin 
Imam (ə)-ın hüzuruna gəldikləri vaxt o həzrətin aşkar, kəskin və məntiqi 
çıxışı nəticəsində şamlı qarilərin çoxu o həzrətin tərəfdarı oldu, bəziləri də 
bitərəf mövqe seçdilər. Müaviyə Imam (ə)-ın nüfuzunun genişlənməsindən 
qorxaraq müharibənin şəraitini öz xeyrinə dəyişmək üçün bir hiylə hazırladı. 
Imam (ə)-ın düşərgəsi Siffeyn çölünün çökək yerində, Müaviyənin düşərgəsi 
isə uca bir yerdə idi. Çölün bir yerində Fərat çayının qabağını kəsən bir bənd 
var idi. Birdən Imam (ə)-ın əsgərləri arasında belə bir şayiə yayıldı ki, 
Müaviyə bəndi dağıtmaq və suyun istiqamətini iraqlılara tərəf dövdərmək 
istəyir.  
Hadisə belə baş vermişdi: Müaviyə məxfi şəkildə göstəriş verdi ki, Imam 
(ə)-ın əsgərlərinə tərəf bir ox atsınlar. Oxun üstünə bir kağız bağlamışdılar. 
Kağızın içində də belə yazılmışdı: "Allahın xeyirxah bir bəndəsi tərəfindən! 
Sizə xəbər verirəm ki, Müaviyə bəndi dağıdıb sizin hamınızı suda qərq 
etmək istəyir. Tez olun, bir çarə fikirləşin və ehtiyatı əldən verməyin!" 
Bu kağız Imam (ə)-ın əsgərlərindən birinin əlinə keçdi, sonra əldən-ələ 
gəzdi. Beləliklə, bu şayiə bütün qoşun içərisində yayıldı. Çoxları bu xəbərin 
düzlüyünə inandılar. Bununla eyni zamanda Müaviyə iraqlıları aldatmaq 
üçün iki yüz nəfərin əlinə bel və külüng verib Fərata doğru göndərdi ki, 
oranı dağıtmaq niyyətində olduqlarını göstərsinlər. Imam (ə) Müaviyənin 
məkr və hiyləsindən agah idi, buna görə də qoşun başçılarına dedi:–
Müaviyədə bəndi dağıtmaq qüdrəti yoxdur. O bu yolla sizi qorxutmaq istəyir 
ki, siz öz mövqeyinizi tərk edəsiniz, Fəratın qolunu yenidən öz əlinə 
keçirsin. 
Sərkərdələr dedilər:–Yox, bu ciddi bir işdir! Onlar bəndin ətəyində bir 
neçə quyu qazmağa başlayıblar ki, suyu bizə tərəf axıtsınlar. 
Imam (ə) buyurdu:–Ey Iraq camaatı, mənimlə müxalifət etməyin! 
Sərkədələr dedilər:–Allaha and olsun, biz buranı tərk edirik! Əgər siz 
qalmaq istəyirsinizsə, qalın. 
Bunu deyib hamılıqla oranı tərk etdilər və uca bir yerdə özlərinə mövqe 
seçdilər. Imam (ə) çarəsizlikdən oranı tərk edən axırıncı nəfər oldu. Amma 
bir azdan Imam (ə)-ın sözünün doğru olduğu aşkar oldu və Müaviyə sürətlə 
Imam (ə)-ın düşərgəsini işğal etdi. Iraqlı əsgərlər heyrət içində donub 
qaldılar.
1
 
MÜXALIFƏTIN ƏVƏZININ ÇIXILMASI 
Imam (ə) müxalifət başçılarını hüzuruna çağırıb onları danladı. Əşəs ibni 
Qeys özünün müxalifət etdiyinə görə üzr istədi və dedi ki, bu məğlubiyyətin 
                                              
1 "Vəqətu-Siffeyn", səh.190-191 
 53 
əvəzini çıxarıq. Sonra Malik Əştərin də iştirak etdiyi şiddətli bir döyüşdən 
sonra Müaviyənin qoşununu işğal olunmuş məntəqədən üç ağaclıq məsafəyə 
qədər qovdular və bu yolla da məğlubiyyətlərinə səbəb olan müxalifətlərinin 
bir növ əvəzini çıxdılar. Cəbhənin vəziyyəti yenidən Imam (ə)-ın xeyrinə 
olaraq dəyişdi, Fəratdan su götürmək imkanı islam qoşununun ixtiyarına 
keçdi. Amma bu vaxt Imam (ə) öz kəramət və alicənablığını göstərdi və 
dərhal Müaviyəyə belə bir xəbər göndərdi: "Biz heç vaxt əvəz-əvəz etmirik. 
Suya tərəf gəlin, biz də, siz də bu ilahi nemət önündə bərabərik." 
Sonra öz qoşununa üz tutub dedi:–Bizim məqsədimiz suyu ələ keçirmək 
deyildir, məqsəd bundan da yüksəkdir.
1
 
36-cı ilin Rəcəb ayından Zil-həccə ayına qədər ara-sıra müharibələr və 
pərakəndə hücumlar davam etdi. Döyüşən tərəflər ordunun dağılmasına 
səbəb olacaq çoxlu insan tələfatı verməkdən çəkinirdilər. Lakin Zil-həccə 
ayında müharibə odu daha da qızışdı. Imam (ə) bu ayda öz sərkərdələrindən 
Əştəri, Hücr ibni Ədini, Şibs Təmimini, Xalid Dusini, Ziyad ibni Nəzri, 
Ziyad ibni Cəfəri, Səid Həmdanini, Müəqqəl ibni Qeysi, Qeys ibni Sədi 
onların ixtiyarında olan əsgərlərlə birlikdə döyüş meydanına göndərdi.
2
 
Sərkərdələr içərisində Əştər hamıdan çox rəşadət göstərirdi. Bəzən bir 
gün ərzində iki dəfə hücum baş verir, hər iki tərəfdən öldürülənlər olurdu. 
37-ci ilin Məhərrəm ayının əvvəllərində hər iki tərəf Məhərrəmül-həram 
ayına ehtiram olaraq müharibəni dayandırmaqla əlaqədar razılığa gəldilər. 
Nəhayət, nümayəndə göndərməklə müzakirələr başlandı.
3
 
OTUZ YEDDINCI HICRI ILININ HADISƏLƏRI 
Otuz yeddinci ilin məhərrəm ayı peyğam və nümayəndə göndərmə ayı 
idi. Imam (ə) bu ayda Ədi ibni Hatəm, Şibs ibni Ribi, Yəzid ibni Qeys, 
Ziyad ibni Həfs kimi böyük şəxsiyyətləri Müaviyənin yanına göndərdi ki, 
bəlkə bu imkandan istifadə edərək müharibəyə son qoya bilsin. Onlar 
Müaviyə ilə belə söhbət apardılar: Ədi ibni Hatəm dedi:–Səni elə bir şeyə 
dəvət etmək istəyirik ki, onun sayəsində Allah-təala bizim ümmətə birlik 
bəxş edər, müsəlmanların qanını hifz edər. Biz səni insanların ən fəzilətlisi, 
ən yaxşısı və əməli saleh olan şəxsinə tərəf çağırırıq. Camaat onun ətrafına 
yığışmış, Allah da onları hidayət etmişdir. Səndən və səninlə olanlardan 
başqa heç kim ona beyət etməkdən imtina etməmişdir. Səndən istəyirik ki, 
Cəməl əshabının başına gələnlər sənin başına gəlməmiş bu itaətsizliyə son 
qoyasan! 
Müaviyə:–Deyəsən, sülh üçün yox, məni hədələmək üçün gəlmisən! 
Istədiyin şey çox-çox uzaqdır. Mən Hərbin oğluyam və heç vaxt boş 
tuluqların səsindən qorxmuram. (Ərəblər dəvələri qovmaq üçün boş tuluqları 
dınqıldadardılar.) Allaha and olsun, sən camaatı Osmanı qətlə yetirməyə 
təşviq edənlərdənsən, özün də onun qatillərindənsən. Yox! Ey Ədi, mən onu 
öz güclü qollarımla tutmuşam! 
                                              
1 "Vəqətu-Siffeyn", səh.195 
2 "Kamil" (Ibni Əsir), 3-cü cild, səh.146; "Tarixi-Təbəri", 3-cü cild, səh.243 
3 "Vəqətu-Siffeyn", səh.195 
 54 
Şibs ibni Ribi və Ziyad ibni Həfsə dedilər:–Biz sülh yaratmaq üçün 
gəlmişik, sən isə bizim üçün məsəl çəkirsən. Lazımsız sözlərdən keç. Elə bir 
şey de ki, həm sənə, həm də bizə faydası olsun. 
Yəzid ibni Qeys dedi:–Biz peyğam çatdırmaq və bir xəbər aparmaq üçün 
gəlmişik. Birliyə səbəb ola biləcək məsələləri söyləməkdən, öyüd-nəsihət 
verməkdən, dəlil-sübut deməkdən əsla çəkinmərik. Sən bizim imamımızı 
tanıyırsan. Müsəlmanlar da onun fəzilətini bilirlər. Bu iş heç sənin üçün də 
gizli deyildir. Dindar və fəzilətli şəxslər heç vaxt səni Əliyə tay-bərabər 
hesab etməzlər. Allahdan qorx və Əli ilə müxalifət etmə! And olsun Allaha, 
Əlidən daha təqvalı, zöhdlü və bütün fəzilətlərə malik olan bir kəs 
tanımıram! 
Müaviyə dedi:–Siz məni iki şeyə dəvət etdiniz: Əliyə itaət etmək və 
birliyi qorumaq. Ikincini qəbul edirəm, lakin Əliyə itaət etməyi heç vaxt 
qəbul etmərəm. Sizin rəhbəriniz bizim xəlifəni öldürmüş, ümmətdə ixtilaf 
yaratmış və xəlifənin qatillərinə azadlıq vermişdir. Əgər o, xəlifəni 
öldürmədiyini fikirləşirsə, biz də onun bu fikrini rədd etmirik. Lakin 
xəlifənin qatillərinin onun dostlarından olmasını inkar etmək olarmı?! O, 
qatilləri bizə qaytarsın ki, qisas alaq. Bundan sonra sizin dediyiniz itaət və 
birliyə müsbət cavab verərik.
1
 
MÜAVIYƏNIN CAVABININ TƏHLILI 
Müaviyə dəlil gətirərkən vahid bir mövqe seçmir, hər dəfə şəraitə uyğun 
şəkildə danışırdı. Bəzən Imam (ə)-ın qatil olmasına israr edirdi. Amma bu 
dəfəki danışıqlarda Osmanın qətlində o həzrətin şərik olmadığını qəbul etdi. 
Lakin Imam (ə)-ın xəlifənin qatillərini ona təhvil verməsinə dair israr edirdi. 
Halbuki onun belə bir məsələni (intiqam almağı) irəli çəkməyə heç bir 
səlahiyyəti yox idi. Çünki o nə xəlifənin varisi idi, nə də müsəlmanların 
hakimi. "Qatillər təhvil verilməlidir" deyə təkid etməkdə məqsədi yalnız 
Imam (ə)-ın ordusunda ikitirəlik yaratmaq idi. O bilirdi ki, xəlifənin zülmkar 
məmurlarının əlindən cana gələn və xəlifənin qətlindən sonra Əli (ə)-la 
beyət edən Iraq, Misir və Hicaz inqilabçıları elə xəlifənin qatilləridir. Bu 
böyük qrupu tutub təhvil vermək qeyri-mümkün bir iş olmaqla yanaşı, 
dövlətin süqut etməsindən, qiyamların baş qaldırmasından başqa bir nəticəsi 
də olmayacaqdı. Müaviyə bu müzakirələrdə xəlifənin qatillərinin təhvil 
verilməsini özünün mərkəzi hökumətə tabe olması üçün kafi hesab edirdi. 
Halbuki öz sözlərinin birində israr edirdi ki, hakimiyyət məsələsi hökmən 
müxtəlif məntəqələrdə yaşayan ənsar və mühacirdən təşkil olunan şura yolu 
ilə həll edilməlidir. Bu cür ziddiyyətli sözlər onun hər bir şəraitə uyğun 
olaraq öz fikrini dəyişməsinə aşkar dəlildir. 
Indi isə Müaviyənin Əli (ə)-ın nümayəndələri ilə apardığı müzakirənin 
davamını qeyd edirik. Şibs ibni Ribi dedi:–Ey Müaviyə, səni and verirəm bir 
olan Allaha, əgər Əmmar Yasiri sənə versələr, onu öldürərsənmi? Halbuki 
Peyğəmbər (s) Əmmarın barəsində "Onu ən zülmkar qövm öldürəcəkdir" - 
                                              
1 "Nəhcül-bəlağə"nin şərhi (Ibni Əbil-Hədid), -ci cild, səh.21-22; "Vəqətu-
Siffeyn", səh.196; "Tarixi-Təbəri", -cı cild, səh.2-3 
 55 
deyə buyurmuşdu. 
Müaviyə dedi:–Allaha and olsun, əgər Əli Süməyyənin oğlu Əmmarı 
mənim ixtiyarımda qoysa, onu Osmanın qulamı Nailin əvəzində öldürərəm! 
Şibs dedi:–Yerin-göyün Allahına and olsun ki, ədalətli yol seçməmisən! 
Tək olan Allaha and olsun ki, heç vaxt Süməyyənin oğlunu öldürə 
bilməzsən! Əgər bu işi görmək istəsən, onda gərək başlar bədəndən ayrılsın 
və yer özünün bu qədər genişliyi ilə sənə dar gəlsin. 
Müaviyə dedi:–Yer mənə dar gəlsə, sənə məndən də çox dar gələr! 
Bu yerdə danışıqlar sona çatdı və nümayəndələr heç bir müsbət nəticə 
əldə edilmədən, Müaviyənin təfəkküründə azacıq belə dəyişiklik hasil 
olmadan geri qayıtdılar. Müaviyə Ziyad ibni Həfsəni çağırdı və onun 
əqidəsinə təsir edə biləcəyini fikirləşdiyi üçün təklikdə söhbət etmək 
istədiyini bildirdi.  
Müaviyə dedi:–Əli qohumluq əlaqələrini kəsmiş, bizim imamımızı 
(Osmanı) öldürmüş, onun qatillərini gizlətmişdir. Sən gəl öz qəbilə və 
qohum-əqrəbanla birlikdə bizə kömək et. Söz verirəm ki, qələbədən sonra 
iki böyük şəhərin (Kufə və Bəsrənin) hansının hakimliyini istəsən sənə 
verim. 
Ziyad ibni Həfsə dedi:–Pərvərdigarım tərəfindən olan dəlil və Onun 
mənə verdiyi nemətlərə görə heç vaxt cinayətkarlara arxa durmaram!
1
 
Bu sözləri deyib Müaviyənin yanından çıxdı. Əmr As da bu 
müzakirələrdə iştirak edirdi. Müaviyə ona dedi: Biz onların hansı biri ilə 
danışırıqsa, çox yaxşı cavab verir. Hamısının ürəyi bir ürək kimidir, 
məntiqləri də birdir.
2
 
MÜAVIYƏNIN NÜMAYƏNDƏLƏRI IMAM (Ə)-IN 
HÜZURUNDA 
Nüfuzlu şəxsiyyətləri göndərməkdə Imam (ə)-ın məqsədi bu idi ki, 
Müaviyənin tutduğu mövqeyi dəyişdirsin və bu məsələ müzakirə yolu ilə 
həll edilsin. Halbuki Müaviyənin bu işdə məqsədi müharibənin gedişini 
təxirə salmaqla Imam (ə)-ın qoşununda ixtilaf yaratmaq idi. O bilirdi ki, Əli 
(ə) onun kimilərin qarşısında tutduğu mövqeyi heç vaxt dəyişməz. Müaviyə 
Həbib, Şərhbil və Müəni Əli (ə)-ın hüzuruna göndərdi. Onların məntiqi elə 
Müaviyənin məntiqi idi. Əslində onlar Müaviyənin sözlərini artırıb-
əskiltmədən təkrar edən carçılar idilər. 
Indi onların Imam (ə)-la apardıqları müzakirəni qeyd edirik. Həbib 
dedi:–Osman hidayət olunmuş bir xəlifə idi, siz onun haqqını tapdalayaraq 
onu öldürdünüz. Onun qatillərini təhvil verin, onlardan qisas alaq. Əgər sən 
onu öldürmədiyini desən, onda hakimiyyətdən geri çəkil və onu şuraya 
tapşır. Camaat hər kəsi seçsə, o da xəlifə olsun. 
Həbibin sözləri çox süst və əsassız idi. Əvvəlcə Imam (ə)-ı dəlilsiz-
                                              
1 Burada həmçinin bir Quran ayəsinə də istind olunmuşdur ("Qəsəs" surəsi, 
ayə:17) 
2 "Vəqətu-Siffeyn", səh.199; "Kamil" (Ibni Əsir), 3-cü cild, səh.148; "Tarixi-
Təbəri", 3-cü cild, səh.3; "Nəhcül-bəlağə"nin şərhi (Ibni Əbil-hədid), 4-cü cild, səh.2 
 56 
sübutsuz olaraq xəlifənin qətlində günahlandırıb özünü xəlifənin müdafiəçisi 
hesab edir. Sonra isə Imam (ə)-ın bu işi görmədiyini qəbul edir və ona deyir 
ki, xilafətdən kənara çəkilsin. Sanki onun sözlərinin hamısı son sözü üçün 
bir müqəddimə imiş. Buna görə də Imam (ə) qətiyyətlə bildirdi:–Sus! Sənin 
hökumətə aid olan işlərə müdaxilə etməyə, bizim işdən götürülməyimizi 
tələb etməyə haqqın yoxdur! Sənin belə bir səlahiyyətin yoxdur və ona da 
layiq deyilsən. 
Həbib dedi:–Allaha and olsun ki, özünü xoşlamadığın bir vəziyyətdə 
görəcəksən! 
Imam (ə) buyurdu:–Sən heç nəsən! Get öz süvari və piyadalarını bir yerə 
yığ! Sənin əlindən heç bir iş gəlməz! 
Şərhbil dedi:–Mən də elə Həbib deyənləri deyirəm. Ona verdiyin 
cavabdan başqa bir sözün də varmı? 
Imam (ə) buyurdu:–Bəli! Sənə və sənin dostuna başqa bir cavab da 
varımdır. Allah Öz Peyğəmbərini seçib onun vasitəsi ilə insanları zəlalətdən 
xilas etdi. Nəhayət, o öz risalətini yerinə yetirdikdən sonra Allah onu layiq 
bildiyi yerə (cənnətə) göndərdi. Sonra camaat Əbu Bəkri onun canişini kimi 
qəbul etdilər. Əbu Bəkr də Öməri özünə canişin seçdi... Sonra Osman 
hakimiyyəti ələ aldı. Camaat onun gördüyü (yaramaz) işlərə etiraz edib, 
hücum edərək onu öldürdülər. Sonra onların işlərindən kənarda olduğum 
halda mənə pənah gətirdilər. Onlar çox israrla mənə beyət etdilər. Əvvəlcə 
bunu qəbul etmədim, yenə də israr edərək dedilər: "Ümmət səndən 
başqasının xilafətinə razı deyildir. Biz bundan qorxuruq ki, səninlə beyət 
etməsək, ikitirəlik yarana bilər." Buna görə də mən onların beyətini qəbul 
etdim. Təlhə və Zübeyr də mənimlə beyət etdilər, lakin sonradan beyəti 
pozdular. Sonra Müaviyə mənimlə müxalifətə qalxdı. Onun nə dində bir 
xidməti var, nə də islamda yaxşı bir keçmişi. O, (Məkkənin fəthində 
əsirlikdən) azad edilmişdir, özü də azad edilmişin oğludur. O, əməvi 
hizbindəndir. Onun atası həmişə Allah və Onun Peyğəmbəri ilə düşmən 
olmuşdur. Onların hamısı islamı məcburiyyət üzündən, çıxılmaz vəziyyətdə 
qaldığı üçün qəbul etmişlər. Sizin bu işinizə təəccüb edirik ki, nə üçün onun 
üçün qüvvə yığmısınız, nə üçün ona itaət edir və Peyğəmbər ailəsini tərk 
edirsiniz. Siz nə üçün Peyğəmbərin Əhli-beytini qoyub başqalarına 
qoşulmusunuz?! Mən sizi Allahın Kitabına, Peyğəmbərin sünnəsinə, batili 
məhv edib din nişanələrini dirçəltməyə dəvət edirəm. Bunu deyir və hər bir 
mömin kişi və qadın üçün Allahdan bağışlanmaq istəyirəm.
1
 
Əgər tamah Təmim qəbiləsinin zahidi Şərhbilə qələbə çalmasaydı və 
onun islam tarixindən müəyyən qədər xəbəri olsaydı, Imam (ə)-ın sözlərini 
qəbul edərdi. Lakin o, Imam (ə)-ın haqq sözləri qarşısında aciz qaldığına 
görə sözü dəyişib dedi: Osmanın qətli barəsində nə deyirsən?! Onun 
məzlumcasına öldürülməsinə şəhadət verirsənmi? 
Bu cür suallar bir peyğam gətirənin vəzifəsi deyildi. Onun məqsədi 
                                              
1 "Vəqətu-Siffeyn", səh.200-202; "Kamil" (Ibni Əsir), 3-cü cild, səh.148; "Tarixi-
Təbəri", -ci cild, səh.4; "Nəhcül-bəlağə"nin şərhi (Ibni Əbil-Hədid), 4-cü cild, 
səh.23-24 
 57 
yalnız yığıncağı bir-birinə vurmaq idi. Bu məsələ barəsində mühakimə 
yürütmək Osmanın qətlinin səbəblərini araşdırmağı gərəkli etdiyindən Imam 
(ə) onu təsdiq etmədi. Onlar da elə bunu bəhanə edərək çıxıb getdilər və 
dedilər:–"Hər kəs onun məzlumcasına öldürülməsinə şəhadət verməsə, biz 
ondan bezarıq!" 
Imam (ə) onları bu ayənin aşkar nümunəsi hesab etdi:–"Sən ölüləri və 
karları, arxa çevirdikləri vaxt anlada bilməzsən; və sən korları 
zəlalətlərdən hidayətə gətirə bilməzsən. Sən yalnız Bizim ayələrimizə iman 
gətirən və haqqın qarşısında təslim olan kəslərə söz eşitdirə bilərsən."
1
 
ON YEDDİNCİ FƏSİL  
SIFFEYN MÜHARIBƏSININ MÜQƏDDƏRATININ 
HƏLL EDILMƏSI 
Imam (ə) səbir və mətinlik nümunəsi idi. O, Müaviyənin müxalifətçiliyi 
qarşısında həmişə mülayim davranırdı. Amma vəzifə və rəyasət sevdası 
Müaviyəni özünə elə məftun edib aldatmışdı ki, nümayəndə göndərib ona 
öyüd-nəsihət verməyin nəinki faydası olmadı, üstəlik onu daha da inadkar 
etdi. Imam (ə) çarəsizlikdən qərara aldı ki, məsələni müharibə ilə həll etsin, 
öz qiymətli vaxtını daha bundan artıq hədər etməsin, bu "xərçəng virusunu" 
islam cəmiyyətinin orqanizmindən qoparıb atsın.  
Islamda cihad qanunlarından biri də budur ki, əgər islam hökuməti bir 
qrupla dinc yanaşı yaşamaq barəsində müqavilə bağlasa, onda bu müqavilə 
möhtərəmdir. Əgər islam hakimi əldə olan məlumatlara əsasən, qarşı tərəfin 
müqaviləni pozmaq niyyətində olduğunu və xəyanət etmək istədiyini hiss 
etsə, onda cəld hərəkət edir, müqavilənin artıq ləğv olunduğunu bildirir və 
müharibəyə başlayır. Qurani-Kərim bu məsələyə toxunaraq buyurur: "Hər 
vaxt bir qövmün xəyanət edəcəyindən qorxsanız, onlarla olan müqaviləni 
ədalətli şəkildə ləğv edin, çünki Allah xainləri sevməz."
2
 
Bu qanun göstərir ki, islam dini ədalətin və əxlaq normalarının 
qorunmasına xüsusi diqqət yetirir, düşmənin söz-söhbət və rəftarından 
xəyanət nişanələri görünsə belə, xəbərdarlıq etmədən düşmənə yürüş 
edilməsinə icazə vermir. Imam (ə) Siffeyndə bu qanunun göstərişindən də 
artıq diqqət yetirirdi. Çünki onunla Müaviyə arasında "dinc yanaşı yaşamaq" 
barədə bir müqavilənin bağlanmadığına, yalnız haram aylarda hərbi 
toqquşmanın qadağan olduğuna və nəticədə sakitliyin bir müddət Siffeynə 
hakim olmasına baxmayaraq, şamlıların bu sakitliyin Məhərrəm ayından 
sonra da qüvvədə qalacağını güman etməsinlər deyə, Imam (ə) Mərsəd ibni 
Harisə fərman verdi ki, Məhərrəm ayının axırıncı günü günbatan çağı Şam 
ordusunun qarşısında dayanıb uca səslə desin:–Ey Şam əhli, Əmirəl-
möminin deyir: "Mən sizə möhlət verdim və müharibə işində səbir etdim ki, 
haqqa doğru qayıdasınız. Allahın Kitabından dəlil gətirib sizi ona tərəf dəvət 
etdim, lakin siz tüğyançılıqdan əl çəkmədiniz. Belə bir şəraitdə mən hər bir 
                                              
1 "Nəml" surəsi, ayə:80-81 
2 "Ənfal" surəsi, ayə:58 
 58 
amanı qarşılıqlı şəkildə ardan götürdüm. Allah xainləri sevməz."
1
 
Bu xəbər Müaviyənin qoşunu üçün oxunduqda hər iki tərəfdə canlanma 
yarandı və döyüşən tərəflər ordunu nizama salmağa başladılar. Cinahların 
sərkərdələri təyin edildi. Imam (ə) öz qoşununu aşağıdakı ardıcıllıqla tənzim 
etdi: Əmmar Yasir süvarilərin, Əbdüllah ibni Bədil Xəzai piyada 
qoşunlarının baş sərkərdəsi təyin edildi, ordunun ümumi bayrağı Haşim ibni 
Ütbəyə tapşırıldı. Sonra Imam (ə) qoşunu üç hissəyə–sağ cinah, sol cinah və 
mərkəzi cinaha böldü. Yəmənliləri ordunun sağ tərəfində, Rəbiə qəbiləsinin 
müxtəlif şaxələrini sol tərəfdə və əksəriyyəti kufəli və bəsrəli olan Müzər 
qəbiləsinin pəhləvanlarını ordunun mərkəzində yerləşdirdi. Bu üç bölmənin 
hər birini süvarilərə və piyadalara böldü. Sağ və sol cinahlara Əşəs ibni 
Qeyslə Əbdüllah Ibni Abbası, hər iki piyada qoşunu üçün də Süleyman ibni 
Sürəd ilə Haris ibni Mərrəni təyin etdi. Sonra hər bir qəbilənin bayrağını 
onun başçısına tapşırdı. Ibni Müzahim "Vəqətü-Siffeyn" kitabında hər biri 
bir qəbiləyə məxsus olan iyirmi altı bayraq olduğunu qeyd edir.
2
 
Müaviyə də öz qoşununu həmin tərtiblə tənzim etməyə başladı, 
sərkərdələri və bayraqdarları təyin etdi. Sübh çağı həlledici döyüşün baş 
verməsi qəti oldu. Imam (ə) öz qoşununun içində ayağa qalxıb uca səslə 
dedi: "Onlar sizinlə müharibəyə başlamayınca siz döyüşə başlamayın. 
Allaha şükürlər olsun ki, sizin bu döyüşdə dəlil və sübutunuz vardır. Onlar 
döyüşü başlayana kimi sizin başlamamağınız əlinizdə başqa bir sübutdur. 
Onları məğlub etdiyiniz vaxt sizə arxa çevirib qaçanları və yaralıları 
öldürməyin. Düşmənin övrətini açmayın, öldürülənlərin burun-qulağını 
kəsməyin. Onların düşərgələrinə çatdığınız vaxt pərdələri yırtmayın, mənim 
icazəm olmadan heç kimin evinə girməyin, döyüş meydanında ələ 
keçirdiyiniz şeylərdən başqa düşmənin heç bir mal-dövlətinə əl vurmayın. 
Heç bir qadına, hərçənd sizin özünüzə, sizin böyüklərinizə, ağsaqqallarınıza 
nalayiq söz desə belə, əziyyət verməyin. Çünki onlar əql və qüdrət 
cəhətindən zəif olurlar. Onlar müşrik olan vaxtda da bizə əmr olunmuşdu ki, 
onlara əl vurmayaq. Əgər cahiliyyət dövründə bir kişi çəlik, yaxud dəmirlə 
bir arvada həmlə etsəydi, bu iş onun üçün ar sayılırdı və onların övladları 
sonralar bu işə görə məzəmmət olunurdular."
3
 
Əmirəl-möminin Əli (ə) Cəməl, Siffeyn, Nəhrəvan döyüşlərində öz 
əsgərlərinə belə tövsiyə edirdi: "Ey Allah bəndələri, Allah ilə müxalifət 
etməkdən qorxun! Gözlərinizi aşağı salın və səsinizi alçaldın, az danışın. 
Özünüzü düşmənlə mübarizə edib əlbəyaxa olmağa, dişlə müdafiə olunmağa 
hazır edin. Mətin və möhkəm olun, Allahı yad edin ki, nicat tapasınız. 
Ixtilafdan və ikitirəlikdən uzaq olun ki, süstləşməyəsiniz və şövkətiniz, 
əzəmətiniz aradan getməsin. Səbirli olun, Allah səbir edənlərlədir." 
                                              
1 "Kamil" (Ibni Əsir), 1-ci cild, səh.25; "Tarixi-Təbəri", 3-cü cild, səh.5; "Vəqətu-
Siffeyn", səh.202-203; "Murucuz-zəhəb", 2-ci cild, səh.387 
2 "Nəhcül-bəlağə"nin şərhi (Ibni Əbil-Hədid), 4-cü cild, səh.24-26; "Vəqətu-
Siffeyn", səh.205 
3 "Kamil" (Ibni Əsir), 3-cü cild, səh.149; "Tarixi-Təbəri", 3-cü cild, səh.6; "Vəqətu-
Siffeyn", səh.203-204; "Nəhcül-bəlağə"nin şərhi (Ibni Əbil-Hədid), 4-cü cild, səh.26 
 59 
Imam (ə)-ın sözləri sona çatdıqda on bir cərgə döyüşçü ilə birlikdə 
düşmənin qarşısında bayraq qaldırdı. Onun qoşun bilmələri elə tənzim 
olunmuşdu ki, bəziləri Iraqda, bəziləri isə Şamda yaşayan qəbilələrin üzvləri 
döyüşdə bir-birinin qarşısında qərarlaşırdılar. Ilk günlərdə döyüş çox yavaş 
gedirdi, hələ də döyüşün dayandırılması və barışıq siyasəti hər iki tərəfə 
ümid verirdi. Tərəflər günortaya qədər döyüşür, sonra döyüşü saxlayırdılar. 
Lakin sonralar döyüş şiddətləndikdə sübhdən gecəyə kimi, hətta gecənin bir 
vaxtına kimi davam edirdi.
1
 
DÖYÜŞÇÜLƏRIN HƏRƏKƏTI 
Səfər ayının birinci günü Imam (ə)-ın ordusundan Malik Əştər, Şam 
ordusundan isə Həbib ibni Məsləmə öz əsgərləri ilə birlikdə döyüş 
meydanına gəldilər, günün bir hissəsini vuruşdular. Hər iki tərəfdən ölənlər 
oldu. Sonra bir-birindən aralanıb öz düşərgələrinə qayıtdılar. 
Ikinci gün Imam (ə)-ın tərəfindən Haşim ibni Ütbə başda olmaqla bir 
dəstə süvari və piyada, Şam ordusu tərəfdən də Əbül-Əvər Səlmi elə həmin 
qaydada meydana daxil oldular, süvarilər süvarilərlə, piyadalar da 
piyadalarla döyüşə başladılar. Üçüncü gün Imam (ə)-ın tərəfindən Əmmar, 
Müaviyə tərəfdən isə Əmr As öz qoşunu ilə meydana girdilər və onların 
arasında şiddətli döyüş baş verdi. 
 Əmmar Şam qoşununun qarşısında dayanıb uca səslə dedi:–Allahla, 
Peyğəmbərlə ədavət aparan, müsəlmanlara zülm edən, müşriklərə kömək 
edən bir adamı tanımaq istəyirsinizmi?! Allah Öz dinini aşkar edib 
Peyğəmbərinə kömək etmək istəyəndə belə bir şəxs dərhal rəğbət üzündən 
yox, qorxudan, özü də zahirdə islamı qəbul etdi. Peyğəmbər vəfat etdikdə o, 
müsəlmanların düşməni, günahkarların dostu oldu. Ey camaat, bilin və agah 
olun, dediyim bu şəxs elə Müaviyədir. Onu lənətləyin və onunla mübarizəyə 
qalxın. O, Allah nurunu söndürmək, Allah düşmənlərinə kömək etmək 
istəyir. 
Bu vaxt bir nəfər Əmmara dedi ki, Rəsuli-Əkrəm (s) buyurub: 
"Camaatla, islamı qəbul etdikləri vaxta qədər vuruşun, islamı qəbul 
etdilərsə, onların qanı və mal-dövləti toxunulmazdır." 
Əmmar onun sözünü təsdiq edib dedi:–Əməvi hizbi elə ilk gündən islamı 
qəbul etməmişdir; onlar islamı zahirdə qəbul etmiş, özlərinə dost-tanış 
tapana kimi küfrlərini məxfi saxlamışlar.
2
 
Əmmar bu sözü deyib süvari qoşunun sərkərdəsinə şamlıların 
süvarilərinə hücum etmək əmrini verdi. Hücum əmri verildi, lakin şamlılar 
onların qarşısında müqavimət göstərirdilər. Sonra piyadaların sərkərdəsinə 
hücum əmri verdi. Imam (ə)-ın qoşunu ciddi bir yürüşlə düşmən qoşununu 
darmadağın etdi, Əmr As öz yerini dəyişdirməyə məcbur oldu. Əmr As 
Əmmarın işlətdiyi taktikaya keçdi. Əmmar əməvi hizbini və onun başçılarını 
                                              
1 "Murucuz-zəhəb", 2-ci cild, səh.387-388; "Nəhcül-bəlağə"nin şərhi (Ibni Əbil-
Hədid), 4-cü cild, səh.27; "Vəqətu-Siffeyn", səh.214-215 
2 "Nəhcül-bəlağə"nin şərhi (Ibni Əbil-Hədid), 3-cü cild, səh.7; "Vəqətu-Siffeyn", 
səh.215-216 
 60 
kafir adlandırmaqla düşmənin səflərini həyəcana gətirmişdi. Bunun 
müqabilində Əmr As da nizənin ucuna qara bir parça bağlayıb yuxarı 
qaldırdı. Bu parçanı nə vaxtsa Peyğəmbər (s) ona vermişdi. Gözlər ona 
dikildi və söz-söhbət başlandı. Imam (ə) hər hansı bir fitnənin büruz 
etməsinin qarşısını almaq üçün dərhal məsələni öz dostlarına 
aydınlaşdırmağa başlayıb dedi: Bilirsinizmi ki, bu bayrağın sərgüzəşti 
nədir?! Bir gün Peyğəmbər (s) bu bayrağı çölə çıxatdı və üzünü islam 
qoşununa tutub dedi:–Kim onu, içindəki şeylərlə birlikdə götürə bilər? 
Əmr As dedi:–"Onun içində nə var?" Peyğəmbər (s) buyurdu:–"Budur 
(onda belə yazılıb) ki, heç bir müsəlmanla vuruşmasın və heç bir kafirə 
yaxınlaşmasın." Əmr As onu bu şərtlə götürdü, amma Allaha and olsun ki, 
müşriklərə qoşulub və bu gün müsəlmanlarla vuruşur. Çərdəyi yaran və 
insanı yaradan Allaha and olsun, bunlar səmimi qəlbdən yox, üzdə iman 
gətirmişdilər, öz küfrlərini də gizlədirdilər. Küfrlərini aşkar etmək üçün dost 
tapdıqları zaman, öz ədavətlərini yenidən başladılar. Amma zahirdə namazı 
tərk etmədilər. 
Dördüncü gün Imam (ə)-ın tərəfindən Məhəmməd Hənəfiyyə, Şam 
qoşunundan isə Übeydullah ibni Ömər bir dəstə ilə döyüşə girişdi. Şiddətli 
döyüş başlandı.
1
 Übeydullah Məhəmməd Hənəfiyyəyə xəbər göndərdi ki, 
gəl təkbətək vuruşaq. Məhəmməd irəli çıxmaq istədi, lakin Imam (ə) 
hadisədən xəbər tutduqda dərhal atını oğluna tərəf çapdı, əmr etdi ki, 
dayansın. Sonra öz atını Übeydullaha tərəf sürdü və dedi: Mən səninlə 
vuruşacağam. Gəl qabağa! 
Übeydullah bu sözü eşidəndə bədəni lərzəyə düşdü və dedi:–Mən səninlə 
döyüşmək istəmirəm! 
Sonra atını döndərib meydandan uzaqlaşdı. Bu vaxt hər iki tərəfin 
qoşunları bir-birindən aralanıb öz düşərgələrinə qayıtdılar. 
38-ci ilin səfər ayının beşində bazar günü iraqlıların sərkərdəsi Ibni 
Abbas, şamlıların sərkərdəsi isə Vəlid ibni Ütbə olmaqla iki qoşun bölməsi 
döyüşə başladı. Ağır bir döyüşdən sonra günorta vaxtı döyüşü dayandırıb öz 
qərargahlarına qayıtdılar. Bu vaxt şamlıların sərkərdəsi Əbdül-Müttəlib 
övladlarını nalayiq sözlərlə söyməyə başladı. Ibni Abbas onu mübarizəyə 
çağırdı, lakin o qorxub meydanı tərk etdi. 
Şam ordusunun döyüşçüləri islam tarixi və həqiqətlər barədə kar, kor və 
ümumiyyətlə xəbərsiz idilər. Əgər belə olmasaydı, Quranın aşkar şəkildə 
fasiq adlandırdığı bir adam onlara rəhbərlik etməzdi. Belə ki, Qurani-Kərim 
Vəlidin barəsində buyurur: "Əgər fasiq bir adam sizə bir xəbər gətirsə 
(sözünü dərhal qəbul etməyin və) onun barəsində axtarış aparın."
2
 
Digər bir ayədə onun barəsində belə buyurulur: "Məgər mömin olan bir 
şəxs fasiq kimidirmi?! Heç vaxt bərabər deyildirlər." 
Bu döyüşlərdə bir çoxları öldürülür, tərəflər heç bir müsbət nəticə əldə 
etmədən öz yerlərinə qayıdırdılar, lakin buna baxmayaraq Imam (ə)-ın, 
                                              
1 "Murucuz-zəhəb", 2-ci cild, səh.388 
2 "Hucurat" surəsi, ayə:6 "Tarixi-Təbəri", 3-cü cild, səh.7; "Kamil" (Ibni Əsir), 3-
cü cild, səh.150; "Vəqətu-Siffeyn", səh.221-222; "Murucuz-zəhəb", səh.388 
 61 
Əmmarın və Ibni Abbasın sözləri həqiqəti şamlılara aydınlaşdırırdı. Bu 
zaman Müaviyənin iddialarının əsassız olması müəyyən qədər sübuta yetdi. 
Buna görə də döyüşün beşinci günü Şimr ibni Əbrəhə Hümeyri bir dəstə 
Şam qarisi ilə birlikdə Əli (ə)-ın tərəfinə keçdi. Onların nura tərəf üz 
gətirmələri Müaviyənin qoşununu bürüyən zülməti göstərirdi. 
Şamın üsyankar rəhbəri bu kimi hadisələrin yenidən təkrarlanacağından 
bərk qorxuya düşmüşdü. Bir gün Əmr As Müaviyəyə dedi:–Sən 
Məhəmmədlə yaxın qohum və islamda böyük nüfuza malik olan bir adamla 
vuruşmaq istəyirsən. O fəzilətdə, mənəviyyətdə, müharibə fəndlərini 
bilməkdə misilsiz bir adamdır. O, səninlə müharibədə Məhəmmədin azsaylı 
dostları, qəhrəmanlar, qarilər və ən şərafətli adamlarla birlikdə səninlə 
müharibəyə gəlmişdir. Müsəlmanlar onlara xüsusi əzəmət gözü ilə baxırlar. 
Gərək şamlıları ən çətin şəraitdə qoyasan və müharibənin uzanması onlarda 
ruhi yorğunluq yaratmamış onları tamahlandırasan. Sən hər şeyi unudursan, 
amma bunu unutma ki, sən batil yoldasan. 
Müaviyə onun sözlərindən başa düşdü ki, şamlıları döyüş meydanına 
cəzb edən səbəblərdən biri batinində təqva və imandan heç bir əsər-əlamət 
olmasa da zahirdə özünü dindar, mömin və təqvalı göstərməsidir. Buna görə 
də bir minbər düzəldilməsini əmr etdi, sonra sərkərdələri yanına çağırıb 
minbərə çıxdı, din və şəriət üçün ürək ağrısı keçirən bir adam kimi göz 
yaşları axıdaraq dedi:–"Ey camaat, canınızı və başınızı bizə tapşırın! 
Süstləşməyin və köməyinizi əsirgəməyin. Bu gün çox təhlükəli bir gün, 
həqiqətin qorunub-saxlanması günüdür. Siz elə bir adamla mübarizə 
edirsiniz ki, o, beyəti sındırmış, nahaq yerə qan axıtmışdır. Göylərdə heç 
kim onu üzürlü hesab etmir." 
Ondan sonra Əmr As minbərə çıxdı, Müaviyənin sözlərinə oxşar sözlər 
danışdıqdan sonra minbərdən endi.
1
 
IMAM (Ə)-IN ÇIXIŞI 
Müaviyənin məkr işlətməklə, özünü dindarlığa vurmaqla şamlıları 
mübarizəyə dəvət etməsi xəbəri Imam (ə)-a çatdıqda hamının bir yerə 
yığışmasına dair göstəriş verdi. Ravi deyir: Imam öz kamanına söykənmiş 
və Peyğəmbərin dostlarını ətrafına yığmışdı. O, camaatı Peyğəmbər 
səhabələrinin onun ətrafında olmasından agah etmək istəyirdi. O, Allaha 
həmd-səna etdikdən sonra dedi:–"Camaat! Sözlərimə qulaq asın, yadda 
saxlayın ki, özünü bəyənməyin mənşəyi əmr və fərmandan çıxmaq, 
lovğalığın mənşəyi isə kibr və özünü görməkdir. Şeytan sizə puç və batil 
vədələr verən bir düşməndir. Agah olun: müsəlman müsəlmanın qardaşıdır. 
Nalayiq sözlər danışmayın və (bir-birinizə) köməyinizi əsirgəməyin. Şəriət 
bir, onun yolları da düzdür. Hər kəs o yolu tutsa, ona qoşar və hər kəs o yolu 
tərk etsə, ondan çıxmış olar. Hər kəs də ondan ayrılsa, məhv olmuşdur. 
Əmanətdar sayılan, lakin xəyanət edən, yaxud vədə verib ona əməl etməyən, 
danışanda yalan danışan adam müsəlman deyildir. Biz rəhmət ailəsiyik, 
                                              
1 "Şərhi-Nəhcül-bəlağə" (Ibni Əbil-Hədid), 5-ci cild, səh.180; "Vəqətu-Siffeyn", 
səh.222 
 62 
sözlərimiz doğru, əməllərimiz üstündür. Peyğəmbərlərin sonuncusu da, 
islamın rəhbərliyi də, Allah kitabının qariləri də bizdəndir. Mən sizi Allaha 
və Peyğəmbərə, həmçinin Allah düşmənləri ilə cihada, Onun yolunda 
müqavimət göstərməyə, razılığını kəsb etməyə, namaz qılıb, zəkat verməyə, 
Allah evini ziyarət etməyə, Ramazan ayının orucunu tutmağa, beytül-malı 
onun öz sahiblərinə çatdırmaqda çalışmağa dəvət edirəm. Dünyanın qəribə 
işlərindən biri də budur ki, əməvi sülaləsindən olan Müaviyə və Əmr As 
camaatı dindarlığa təşviq etməyi qərara almışlar. Bilirsiniz ki, mən 
Peyğəmbərlə heç vaxt müxalifət etməmişəm, qəhrəmanların qorxudan geri 
çəkilib bədənləri lərzəyə düşdüyü vaxt mən canımı ona qalxan etmişəm. 
Allaha şükürlər olsun ki, məni bu fəzilətlə əziz etdi. Allahın Rəsulu, başı 
mənim sinəmdə olan halda can verdi. Ona təklikdə qüsl verdim; mələklər 
onun pak cəsədini o yana-bu yana döndərirdilər. Allaha and olsun ki, hansısa 
bir ümmət öz peyğəmbərlərinin vəfatından sonra ixtilafa düçar olublarsa, 
(həmin vaxt) batil əhli haqq əhlinə qələbə çalıbdır.
1
 
Bu zaman o həzrətin imanlı dostu və vəfalı silahdaşı Əmmar camaata 
dedi:–Imam sizə bunu bildirmək istəyir ki, ümmət nə işin əvvəlində düzgün 
yol seçdilər, nə də axırında. 
Ibni Müzahimin yazdığından aydın olur ki, Imam (ə) bu sözləri səfər 
ayının altısında, bazar ertəsi günü (axşamçağı) buyurmuş, axırda da fitnə-
fəsadın kökünü kəsmək üçün ordunun hərtərəfli hücuma keçməsini 
istəmişdi. 
Imam (ə) səfərin yeddisində, çərşənbə axşamı günü ordunu kütləvi 
hücum üçün hazırladı və bir xütbə söyləyərək döyüş taktikasını bəyan etdi. 
ON SƏKKİZİNCİ FƏSİL 
ÜMUMI HÜCUMLAR BAŞLANIR 
Qanlı Siffeyn müharibəsinin başlanmasından səkkiz gün keçirdi, ara-sıra 
hücumlar və zirehli qoşun bölmələrinin məhdud hərəkəti bir nəticə 
verməmişdi. Imam (ə) mümkün qədər ən az tələfat vermək yollarını 
fikirləşirdi. Özü də arxayın idi ki, məhdud dairədə aparılan döyüşlərin 
tələfatdan başqa heç bir nəticəsi yoxdur. Buna görə də səfər ayının 
səkkizində (çərşənbə axşamı) ay işığında öz köməkçilərinə belə bir xütbə 
söylədi:–O Allaha şükür olsun ki, Onun sındırdığı şey bir daha düzəlməz, 
möhkəmlətdiyi şey də heç vaxt sınmaz. Əgər O istəsəydi, bu ümmətdən, 
yaxud başqa məxluqlardan hətta iki nəfər belə, bir-biri ilə ixtilaf etməzdilər, 
fəziləti az olanlar fəzilət sahiblərinin fəzilətini inkar etməzdilər. Qəzavü-
qədər bizi və bu qrupu bura çəkib gətirdi və bizi bir-birimizlə qarşı-qarşıya 
qoydu. Hamımız Allahın hüzurundayıq. Əgər istəsə, zalımları təkzib və 
haqqı aşkar etmək üçün əzabın nazil olmasını sürətləndirər. O, dünyanı 
əməl, axirəti isə əməllərə mükafat verilməsi evi etdi ki, pis əməl sahiblərini, 
yaramaz əməllərinə görə cəzalandırsın, yaxşı əməl sahiblərini isə yaxşı 
                                              
1 "Şərhi-Nəhcül-bəlağə" (Ibni Əbil-Hədid), 4-cü cild, səh.181-182; "Vəqətu-
Siffeyn", səh.223-224 
 63 
əməllərinə görə mükafatlandırsın. Agah olun və bilin ki, Allahın istəyi ilə 
sabah düşmənlə qarşılaşacaqsınız. Belə isə, bu gecə daha çox namaz qılıb 
Quran oxuyun, Allahdan qələbə istəyin. Sabah isə onlarla ciddiyyətlə və 
ehtiyatla qarşılaşın və öz işinizdə doğruçu olun."
1
 
Imam (ə) getdikdən sonra əsgərlər öz silahlarını hazırlamağa və döyüş 
üçün lazım olan şeyləri yerbəyer etməyə başladılar. Imam (ə) səfər ayının 
səkkizində, çərşənbə günü fərman verdi ki, bir nəfər şamlıların qarşısında 
dayanıb onlarla döyüşə hazır olduqlarını elan etsin. 
Müaviyə də Imam (ə) kimi, öz qoşununu tərtibə salaraq müxtəlif 
dəstələrə böldü. Həms, Ordon, Qənsər əhalisi onun qoşununun müxtəlif 
cinahlarını təşkil edirdi. Zəhhak ibni Qeys Fərhi başda olmaqla şamlılar 
Müaviyəni qorumağı öhdəsinə aldılar və onu əhatə etdilər ki, düşmənin 
mərkəzə (Müaviyənin qərargahı olan yerə) nüfuz etməsinin qarşısını 
alsınlar. Qoşunun bu şəkildə nizama salınması Əmr Asın xoşuna gəlmədi və 
bu işdə Müaviyəyə kömək etmək istədi. Buna görə də birlikdə bağladıqları 
əhd-peymanı (yəni qələbə çalacaqları təqdirdə Misrin hakimiyyətinin Əmr 
Asa verilməsini) Müaviyəyə xatırlatdı və dedi:–Həms qəbiləsinin 
sərkərdəliyini mənə ver və Əbül-Əvəri bu işdən götür. 
Müaviyə bu təklifdən sevinib xoşhal oldu və dərhal Əbül-Əvərin yanına 
bir adam göndərdi ki, ona belə desin: "Əmr Asın müharibə işlərində yaxşı 
təcrübəsi vardır, amma bu təcrübə məndə və səndə yoxdur. Mən onu süvari 
qoşun bölmələrinin sərkərdəsi seçmişəm. Sən başqa bir yerə get." 
Əmr As Misrə hakim olmaq ümidi ilə iki oğlunu–Əbdüllahı və 
Məhəmmədi çağırdı, öz təcrübəsi və fikri əsasında bir qoşun nizama saldı, 
göstəriş verdi ki, zirehli paltarda olanlar ön cəbhədə, zirehsizlər isə arxa 
cəbhədə yerləşsinlər. Sonra oğlanlarına dedi ki, cərgələrin arasında 
gəzişərək onların nizam-intizamına dəqiq nəzarət etsinlər. Bununla da 
kifayətlənməyib özü də dəstələrin arasında hərəkət etməyə, onların nizam-
intizamını yoxlamağa başladı. Sonra Müaviyə kimi qoşunun ortasında 
minbərə çıxdı. Yəmənlilər onun mühafizəsini öz öhdələrinə aldılar. O əmr 
vermişdi ki, hər kəsin minbərə yaxınlaşdığını hiss etsəniz, dərhal öldürün.
2
 
Bir adamın müharibə etməkdə məqsədi qüdrətə və rəhbərliyə çatmaq 
olsa, onda özünü mühafizə etmək üçün çoxlu adam təyin etməlidir. Lakin 
əgər məqsədi ali-insani məqamlara, mənəvi kamallara çatmaq olsa, onda öz 
məram və məqsədi yolunda ölümdən heç bir qorxusu olmaz. Buna görə də 
Imam (ə)-ı heç bir kəs mühafizə etmirdi, üstəlik o həzrət öz atına minib 
fərman verir, qoşuna rəhbərlik edir, qorxulu nərələri ilə Şam pəhləvanlarının 
canına vəlvələ salır və iti qılıncı ilə onları biçib-tökürdü. 
Rəhbərlik üslubunda mövcud olan fərqlər məqsədlərdəki fərqlərdən irəli 
gəlir. Şəhadət arzusu ilə olan bir mədəniyyət axirətə olan etiqaddan və 
özünün haqq olmasına inamlı olmaqdan doğur. Amma ölümdən qorxmaq, öz 
                                              
1 "Tarixi-Təbəri", 3-cü cild, səh.. "Nəhcül-bəlağə"nin şərhi (Ibni Əbil-Hədid), 5-ci 
cild, səh.182; "Vəqətu-Siffeyn", səh.225; "Kamil" (Ibni Əsir), 3-cü cild, səh.150 
2 "Şərhi-Nəhcül-bəlağə" (Ibni Əbil-Hədid), 5-ci cild, səh.182; "Vəqətu-Siffeyn", 
səh.226 
 64 
canını qorumaq üçün başqalarını qurban etmək dünya həyatına bağlılıqdan 
və qeyb aləmini inkar etməkdən irəli gəlir. 
Maraqlıdır ki, Əmr Asın oğlu bu həqiqəti etiraf edərək Imam (ə) 
barəsində belə demişdi: "Bunlar ilahi bir məqsədlə meydana gəlmişlər və 
şəhadətdən əsla qorxuları yoxdur." 
Əmr Asın Müaviyəyə xeyirxahlıq göstərməsi ona məhəbbətdən və ya 
onun qələbə çalmasına çalışmaq üçün deyildi. O yalnız öz mənafeyini 
nəzərə alaraq onun qələbə çalmasını istəyir və Müaviyə ilə məşvərət edib öz 
rəyini söyləyərkən həmişə onu vurğulayırdı. Onların aşağıda qeyd olunan 
söhbətlərində bu həqiqət aydın olur: 
Müaviyə:–Tez ol, qoşunu nizama sal! 
Əmr As:–Bu şərtlə ki, hökumətim özüm üçün olsun! 
Müaviyə, Imam (ə)-dan sonra Əmr Asın ona rəqib çıxacağından 
qorxduğu üçün dərhal soruşdu:–Hansı hökumət?! Misrin hökumətindən 
başqa bir şey də istəyirsənmi?! 
Əmr As:–Məgər Misir cənnətin əvəzi ola bilərmi?! Məgər Əlini 
öldürmək odu heç vaxt sönməyən cəhənnəm əzabı üçün münasib qiymət ola 
bilərmi?! 
Müaviyə bu sözlərin qoşun arasında yayılacağından qorxub həyəcanla 
dedi:–Astadan danış, sözlərini bir kəs eşitməsin!" 
Əmr As Misrə hakim olmaq arzusu ilə şamlılara dedi:–"Ey Şam 
əsgərləri! Öz səflərinizi nizama salın, başlarınızı öz Allahınıza icarə verin. 
Allahdan kömək istəyin, həm Onun düşmənləri, həm də öz düşmənlərinizlə 
cihad edin! Onları öldürün, Allah onları öldürüb məhv etsin!"
1
 
O biri tərəfdən də Imam (ə) bir at istədi, ona ağ rəngli bir at gətirdilər ki, 
çox güclü və cəld idi, iki cilovla cilovlanırdı. Imam (ə) onun yüyənini əlinə 
alıb bu ayəni tilavət etdi: "Pak və münəzzəhdir o Allah ki, minik 
heyvanlarını bizim üçün ram etdi, halbuki bizdə o qüdrət və bacarıq yox 
idi. Hamımız Ona tərəf qayıdacağıq." 
Sonra əllərini qaldırıb belə dua etdi: "Ilahi, qədəmlər Sənə tərəf 
götürülür, bədənlər əziyyətə düşür, qəlblər ayılır, əllər göyə qalxır, gözlər 
açılır... Ilahi, biz Peyğəmbərin həyatda olmadığı bir zamanda düşmənin 
çoxluğundan, arzu və istəklərimizin pərakəndəliyindən Sənə şikayət edirik. 
Ilahi, bizimlə bu tayfa arasında haqq əsasında hökm et! Sən hakimlərin 
ən yaxşısısan."
2
 
Nəhayət, səfər ayının səkkizində, çərşənbə günü hərtərəfli hücumlar 
başlandı. Sübhün əvvəlindən gecəyə kimi davam edən bu döyüşdə tərəflər 
müsbət bir nəticə əldə etmədən öz mövqelərinə qayıtdılar. Cümə axşamı 
Imam (ə) sübh namazını qaranlıqda qıldı və dua oxuyandan sonra özü 
hücumu başladı. Onun ətrafındakılar da hər tərəfdən döyüşə girişdilər.
3
 
                                              
1 "Şərhi-Nəhcül-bəlağə" (Ibni Əbil-Hədid), 5-ci cild, səh.189-190; "Vəqətu-
Siffeyn", səh.237 
2 "Şərhi-Nəhcül-bəlağə" (Ibni Əbil-Hədid), 5-ci cild, səh.186; "Vəqətu-Siffeyn", 
səh.230-231 
3 "Kamil" (Ibni Əsir), 3-cü cild, səh.151; "Tarixi-Təbəri", 3-cü cild, səh.8 
 65 
Hücumdan əvvəl Imam (ə)-ın etdiyi duanın bir hissəsi belə idi: "Ilahi, 
əgər bizi Öz düşməninə qalib etsən, bizi zülm etməkdən saxla və 
qədəmlərimizi haqq üçün möhkəmlət. Əgər onlar bizə qələbə çalsalar, bizə 
şəhadət nəsib et, dostlarımdan sağ qalanları isə fitnələrdən saxla!
1
 
IMAM (Ə)-IN QOŞUNUNDAKI SƏRKƏRDƏLƏRIN 
ALOVLU ÇIXIŞLARI 
Hər bir ordunun böyük şəxsiyyətlərinin və qoşun başçılarının çıxışları 
böyük bir təbliğat sayılır. Çox hallarda kiçik bir xitab böyük bir ordunu 
həyəcana gətirir və qələbəyə zəminə yaradır. Buna görə də səfər ayının 
doqquzunda, cümə axşamı günü Imam (ə)-ın qoşunundakı böyük 
şəxsiyyətlər çıxış etməyə başladılar. Imam (ə)-ın özündən əlavə, Əbdüllah 
ibni Bədil, Səid ibni Qeys və Malik Əştər çıxış edərək hər biri xas bir 
məntiqlə qoşunu düşmənlərə qarşı yürüşə təşviq etdilər.
2
 Bu müddətdə 
müəyyən hadisələr də baş verdi ki, onların bəzilərini qeyd edirik: 
1-KIM BU QURANI ƏLINƏ ALAR?! 
Əli (ə) döyüşü başlamazdan əvvəl höccəti tamam etmək üçün öz 
əsgərlərinə dedi:–Kim bu Quranı əlində tutub şamlıları ona dəvət edə bilər? 
Bu vaxt Səid adlı bir cavan ayağa qalxıb öz hazırlığını bildirdi. Imam (ə) 
öz sözünü bir daha təkrar etdi. Yenə də həmin oğlan yerindən qalxıb dedi ki, 
mən hazıram. Əli (ə) Quranı ona verdi və o, Müaviyənin qoşununa tərəf 
yollandı. Qoşunun qarşısında dayanıb onları Allahın Kitabına əməl etməyə 
çağırdı, lakin çox keçmədən düşmən tərəfindən şəhid edildi.
3
 
2-IKI HÜCRÜN MÜHARIBƏSI 
Hücr ibni Ədi Kindi Peyğəmbərin hüzuruna gəlib islamı qəbul etmiş, 
sonralar da Əli (ə)-ın səmimi dostları və müdafiəçilərindən biri olmuşdu. O, 
Imam (ə)-ın bir neçə sadiq dostu ilə birlikdə Müaviyənin cəlladları 
tərəfindən "Mərcü-Əzra" adlı yerdə (Şamın təqribən iyirmi kilometrliyində 
yerləşir) qətlə yetirildi. Tarixdə o, "Hücrül-xeyr", amma onun əmisi Hücr 
ibni Yəzid "Hücrüş-şərr" adı ilə tanınır.  
Təsadüfən belə bir gündə yaxın qohum olmalarına baxmayaraq, bu iki 
Hücr bir-biri ilə qarşılaşdılar. Əvvəlcə Hücrüş-Şərr onu mübarizəyə dəvət 
etdi. Onlar nizə ilə döyüşən zaman Müaviyənin qoşunundan Xüzeymə adlı 
bir nəfər Hücr ibni Yəzidin köməyinə gəldi və Hücr ibni Ədini nizə ilə 
vurdu. Bu vaxt Hücrün dostları Xüzeyməyə hücum edib onu öldürdülər, 
                                              
1 "Vəqətü Siffeyn", səh.232 
2 "Şərhi-Nəhcül-bəlağə" (Ibni Əbil-Hədid), 5-ci cild, səh.186; "Vəqətu-Siffeyn", 
səh.234; "Şərhi-Nəhcül-bəlağə" (Ibni Əbil-Hədid), 5-ci cild, səh.188 
3 "Şərhi-Nəhcül-bəlağə" (Ibni Əbil-Hədid), 5-ci cild, səh.196; "Vəqətu-Siffeyn", 
səh.144  
 66 
lakin Hücr ibni Yəzid qaçıb canını qurtardı.
1
  
3-ƏBDÜLLAH IBNI BƏDILIN ŞAM ORDUSUNUN SOL 
CINAHINA HÜCUMU 
Peyğəmbər (s)-in yaxın səhabələrindən olan Əbdüllah ibni Bədil Xəzai 
Imam (ə)-ın ordusunda adlı-sanlı sərkərdələrdən idi. O, nəfsin saflığında, 
inqilabi ruhiyyədə və şücaətdə (Malik Əştərdən sonra) dillər əzbəri idi. Sağ 
cinahın rəhbərliyi ona, sol cinahınkı isə Əbdüllah Ibni Abbasa tapşırılmışdı. 
Iraqlı qarilər Əmmar Yasirin, Qeys ibni Sədin və Əbdüllah ibni Bədilin 
ətrafına toplaşmışdı.
2
 
Əbdüllah hücuma keçməzdən qabaq öz silahdaşlarına dedi:–Müaviyə 
özünün layiq olmadığı bir məqamı iddia edir; o həmin məqamın həqiqi 
sahibləri ilə mübarizəyə qalxmış, batil bir məntiqlə haqla döyüşə gəlmişdir. 
O, çöl ərəbləri və müxtəlif hizblərlə (dəstələrlə) birlikdə hücuma keçmiş, 
azğınlıq və zəlaləti onlar üçün gözəl cilvələndirmişdir. Allaha and olsun! Siz 
Allah tərəfindən olan bir nurun və aydın dəlilin sayəsindəsiniz. Tüğyançılar 
və zülmkarlarla mübarizə edin, onlardan qorxmayın. Sizin əlinizdə Allah 
tərəfindən olan bir Kitab ola-ola onlardan necə qorxa bilərsiniz?! Halbuki 
(bu Kitab) aydın və qəbul edilmiş bir Kitabdır. Siz Peyğəmbərlə birlikdə 
olanda da onlarla vuruşmusunuz. Allaha and olsun, onlar indi də elə o vaxtkı 
kimidirlər. Ayağa qalxın və Allah düşmənləri və öz düşmənlərinizlə 
döyüşmək üçün hərəkət edin!
3
 
O, sol cinahın rəhbərliyini öhdəsinə alaraq, iki zirehli paltar geydi, hər 
əlinə bir qılınc götürdü və hücuma başladı. Elə ilk hücumda Müaviyənin 
qoşununu yolun üstündən qovub çıxartdı və Şam ordusunun sol cinahının 
sərkərdəsi olan Həbib ibni Məsləməni məğlub etdi. O çalışırdı ki, özünü 
Müaviyənin çadırına yetirsin və fəsadın kökünü kəssin. Müaviyə ilə, 
ölüncəyə qədər onu müdafiə etmək barədə əhd-peyman bağlayan keşikçilər 
"beş divar" şəklində onu əhatə etmişdilər. Bu da Əbdüllahın irəliləməsinə 
mane olurdu. Lakin bu "divarlar" çox da çətinlik törətmədən bir-birinin 
ardınca süqut etdilər. Əbdüllah güclü hücuma keçməsinə baxmayaraq 
Müaviyənin xeyməsinə çatmamış vurulub şəhid edildi. Təbəri öz tarixində 
bu hadisəni Ibni Müzahimin "Vəqətü-Siffeyn" kitabında
4
 yazdığına nisbətən 
daha aşkar şəkildə yazmışdır. O, belə yazır: 
Əbdüllah düşmən ordusunun sol cinahına, Malik Əştər də sağ cinahına 
hücum edirdi. Malik zirehli paltarda itmişdi. Əlindəki Yəmən qılıncını 
endirəndə, sanki ondan su tökülür, qaldıranda da parıltısı gözləri 
qamaşdırırdı. O, sağ cinahı darma-dağın etdi və Əbdüllah ibni Bədilin sayı 
üç yüz nəfərdən çox olmayan Quran hafizləri ilə çatdığı bir nöqtəyə çatdı, 
                                              
1 "Nəhcül-bəlağə"nin şərhi (Ibni Əbil-Hədid), 5-ci cild, səh.195-196; "Vəqətü 
Siffeyn", səh.342 
2 "Kamil" (Ibni Əsir), 3-cü cild, səh.151 
3 "Kamil" (Ibni Əsir), 3-cü cild, səh.151; "Tarixi-Təbəri", 3-cü cild, səh.9; "Vəqətu-
Siffeyn", səh.234 
4 "Vəqətu-Siffeyn", səh.248 
 67 
düşməni onların ətrafından qovdu. Onlar Maliki gördükdə sevindilər, dərhal 
Imam (ə)-ın vəziyyətini soruşdular. O həzrətin salamat olduğunu və ordunun 
sol cinahında vuruşduğunu eşitdikdə, Allaha şükür etdilər. Bu zaman 
Əbdüllah özünün azsaylı qoşunu ilə irəliləmək və Müaviyənin keşikçilərini 
öldürəndən sonra onun özünü tutmaq üçün israr edirdi. Lakin Malik ona 
xəbər göndərdi ki, irəli getməsin, elə olduğu yerdə dayanıb, özünü müdafiə 
etsin.
1
 
Əbdüllah ildırım sürətli bir hücumla keşikçiləri darmadağın edib 
Müaviyəyə çata biləcəyini təsəvvür edirdi. Buna görə də hər iki əlində qılınc 
olan halda öz köməkçiləri ilə hücuma başladı. Qarşısına çıxan hər kəsi bir 
zərbə ilə yerə sərirdi. Nəhayət o qədər irəlilədi ki, Müaviyə öz yerini 
dəyişməyə məcbur oldu. Əbdüllahın bu hücumdakı maraqlı işlərindən biri 
hücum edəndə "Ya ləsarati Osman" deyərək Osmanın intiqamını almaq 
barədə şüar verməsi idi. Məqsədi də öz qardaşı Osman idi ki, elə bu döyüşdə 
öldürülmüşdü. Lakin düşmənlər başqa cür başa düşür və heyrətdə donub 
qalmışdılar: Əbdüllahın camaatı xəlifə Osmanın intiqamını almağa 
çağırması necə mümkün ola bilərdi?! 
Nəhayət, Müaviyə öz canına ciddi şəkildə təhlükə hiss etdi və sağ 
cinahın sərkərdəsi Həbib ibni Məsləməyə bir neçə dəfə xəbər göndərdi ki, 
onun köməyinə çatsın. Lakin Həbibin səyləri heç bir nəticə vermədi: o, 
Əbdüllahı geri qaytara bilmədi. Onunla Müaviyənin xeyməsi arasında çox 
məsafə yox idi. Müaviyə çarəsiz qalıb keşikçilərə əmr verdi ki, daş atmaqla 
onunla döyüşə girişsinlər. Onlar Əbdüllahın azsaylı qoşununa daş atmaqla 
hücum etdilər. Əbdüllah yaralandı və torpağa düşdü.
2
 
Müaviyə qəti bir təhlükədən xilas olduğu üçün çox sevindi, onun 
cəsədinin üstünə gəldi. Müaviyənin yaxın adamlarından olan Əbdüllah ibni 
Amir öz əmmaməsini Əbdüllahın üzünə sərdi və ona rəhmət göndərdi. 
Müaviyə onun üzünü açmağa israr edirdi, lakin Əbdüllah ibni Amir bu işdən 
imtina edirdi, çünki aralarında qədimdən dostluq var idi. Müaviyə onun 
burun-qulağını kəsməyəcəyinə dair söz verdikdən sonra, Imam (ə)-ın 
şücaətli sərkərdəsinin üzünü görə bildi. Gözü Əbdüllaha sataşanda dedi:–
Allaha and olsun ki, bu onların böyüyüdür! Ilahi, məni qalan iki qəhrəmana–
Əştər Nəxəi və Əşəs Kindiyə–qalib et!"
3
 
Sonra Əbdüllah kimi misilsiz qəhrəmanın şücaət və qəhrəmanlığı 
barəsində Ədi ibni Hatəmin şerini oxudu. O şerin ilk beyti belədir: 
"Cəngavər o kəsdir ki, əgər müharibə ona diş qıcırtsa, o da elə etsin, 
əgər qol çırmasa, o da qolunu çırmasın."
4
 
                                              
1 "Şərhi-Nəhcül-bəlağə" (Ibni Əbil-Hədid), 5-ci cild, səh.196; "Kamil" (Ibni Əsir), 
3-cü cild, səh.151-152 
2 "Vəqətu-Siffeyn", səh.242-246 
3 "Kamil" (Ibni Əsir), 3-cü cild, səh.153-154; "Vəqətu-Siffeyn", səh.246; "Tarixi-
Təbəri", 3-cü cild, səh.13-16; "Murucuz-zəhəb", 2-ci cild, səh.398; "Şərhi-Nəhcül-
bəlağə" (Ibni Əbil-Hədid), 5-ci cild, səh.197 
4 Yenə orada 
 68 
MÜHARIBƏNIN "LEYLƏTUL-HƏRIR"Ə QƏDƏR 
DAVAM ETMƏSI 
Iki qoşun arasında əsil döyüşlər 38-ci ilin səfər ayının birində başlandı və 
ayın on üçündə günortaya qədər davam etdi. Tarixçilər o ayın ortancıl 
gecəsini "Leylətül-hərir" adlandırırlar. "Hərir" ərəb dilində itin ulamasına 
deyilir, çünki o gecə Müaviyənin əsgərləri aldıqları ağır zərbələrə görə it 
kimi ulayırdılar. Müaviyənin və əməvilərin hökumətinin tamamilə məhv 
edilməsinə az qalırdı, amma bu zaman Əmr As hiylə işlədərək Imam (ə)-ın 
qoşununda ixtilaf yaratdı və beləliklə həlledici anlarda döyüşü dayandırdı. 
Nəhayət, ayın on yeddisində, cümə günü hadisə "həkəmiyyət"lə nəticələndi 
və müharibənin müvəqqəti olaraq dayandırılması elan olundu. Tarixçilər 
Siffeyn hadisələrini ayın onuna kimi tərtiblə, ardıcıl yazmışlar, lakin ondan 
sonrakı hadisələrin arasındakı bağlılığı itirmişlər.
1
 
Indi "Leylətül-Hərir" günü günortaya qədərki vaxt ərzində baş verən 
hadisələri qeyd edirik. 
AYIN ONUNDA BAŞ VERƏN HADISƏLƏR 
Səfər ayının onu günəş üfüqü yarıb öz nurunu qan gölünə dönmüş 
Siffeyn çölünə saçdı. Imam (ə)-ın vurğunları və şəhadət aşiqləri–Rəbiə 
qəbiləsi o həzrəti göz bəbəyi kimi qoruyurdular. Onların sərkərdələrindən 
biri ayağa durub dedi:–"Kim ölümə beyət əli verib öz canını Allaha satar?!" 
Bu vaxt yeddi min nəfər ayağa qalxdı və öz sərkərdələri ilə yenidən 
beyət etdilər, üstəlik dedilər ki, Müaviyənin xeyməsinə daxil olana qədər 
irəliləyəcək, arxaya da baxmayacaqlar. Onların nə qədər iman aşiq 
olduqlarını bilmək üçün onlardan birinin dediyi sözü qeyd etmək kifayətdir: 
"Əgər sizdən axırıncı bir kişi sağ qala-qala Əliyə zərər yetişsə, ərəblər içində 
üzünüz olmayacaq!" 
Müaviyə onların rəşadət və şücaətini görəndə ixtiyarsız olaraq onları 
tərifləməyə başladı və belə bir şer oxudu: 
"Əgər desən ki, Rəbiə qəbiləsi meydana arxa çevirdi, 
Gözlənilmədən onların yığcam dəstələrini dağ kimi döyüşən halda 
görəcəksən."
2
 
SAĞ CINAHIN YENIDƏN BƏRPA EDILMƏSI 
Rəbiə qəbiləsinin göstərdiyi rəşadətlə müqayisədə Müzər qəbiləsi zəiflik 
göstərdi. Imam (ə)-ın ordusunun sol cinahı, onun sərkərdəsi Əbdüllah ibni 
Bədilin öldürüldüyünə və Müzər qəbiləsinin meydandan qaçmasına görə 
məğlubiyyətə uğradı, bundan sonra o cinahın döyüşçüləri Imam (ə)-ın 
sərkərdəlik etdiyi mərkəzi cinaha qoşuldular. Imam (ə) sağ cinahı yenidən 
bərpa etmək üçün Səhl ibni Hənifi ona sərkərdə təyin etdi, lakin şamlıların 
Həbib ibni Məsləmənin rəhbərliyi ilə olan sel kimi hücumları təzə təyin 
olunmuş sərkərdəyə mövcud vəziyyəti nizama salmaq üçün imkan vermədi. 
                                              
1 "Murucuz-zəhəb", 2-ci cild, səh.387-390 
2 "Şərhi-Nəhcül-bəlağə" (Ibni Əbil-Hədid), 2-ci cild, səh.4 
 69 
Imam (ə) Müzər qəbiləsinin sağ cinahda möhkəm dayanmamasından 
xəbərdar olduqda dərhal Maliki çağırıb ona fərman verdi ki, islami inzibatı 
itirən bu qəbiləyə belə desin: "Nə üçün qarşılaşmağı bacarmadığınız 
ölümdən müvəqqəti həyata qaçırsınız?!" 
Malik məğlubiyyətə uğramış sağ cinahın qarşısında dayanıb Imam (ə)-ın 
sözünü onlara çatdırdı və çox həyəcanlı bir çıxışda dedi:–"Cihad 
meydanından qaçmaq izzətin və başıucalığın əldən getməsinə, beytül-
malın tələf olmasına, həyatda zillətə, dünya və axirətdə rüsvayçılığa, 
Allahın qəzəbinə və Onun dərdli əzabına səbəb olacaq. Dişlərinizi bir-
birinə bərk-bərk sıxın və düşmənin qarşısına öz başlarınızla çıxın!" 
Bunu deyib sağ cinahı nizama saldı, hücumu özü başladı, Müaviyənin 
qoşununun (Imam (ə)-ın qoşununun sol cinahı ilə üzbəüz olan) sol cinahını 
geriyə oturtdu və Müaviyənin mərkəzi cinahına çatdı.
1
 
Imam (ə) sağ cinahın məğlubiyyətdən sonra yenidən nizama 
salınmasından xoşhal oldu, onlara buyurdu: "Indi səbirli olun ki, sizə Allah 
tərəfindən sabitlik və rahatlıq nazil oldu və Allah sizi yəqinlə möhkəmlətdi. 
Məğlub olanlar (döyüş meydanında möhkəm dayanmayanlar) bilsinlər ki, 
özlərini ilahi qəzəb və bəla qarşısında qoymuşlar. Cihaddan qaçmaq 
həmişə Allahın qəzəbi və zillətlə yanaşıdır."
2
 
ÖZÜN ÖLDÜRÜRSƏN, ÖZÜN DƏ MATƏM TUTURSAN! 
Sənanın şimal şərqində yerləşən Məarib şəhəri onda olan böyük bir 
səddə görə məşhurlaşmışdı (bu sədd 542-570-ci illər arasında dağıdılmışdır). 
Yəmən qəbilələri bu səddin bərəkətindən inkişaf etmiş və güclü əkinçilikdən 
bəhrələnmişlər. Bu sədd "Ərm" adı ilə məşhur olan sel nəticəsində dağılmış, 
şəhər əhalisi də Ərəbistanın digər məntəqələrinə səpələnmiş, əksəriyyəti 
Şam, Iordoniya, Fələstin və Iraqda məskunlaşmışdılar. Onlar dağınıq halda 
olmalarına baxmayaraq, öz əsil-nəsəblərini tamamilə qoruyub saxlamışdılar. 
Buna görə də Əzd, Müzər, Kində, Xüzaə və Rəbiə qəbilələrinin bəzi şaxələri 
Iraqda, bəziləri isə Şam, Iordoniya və Fələstində yaşayırdılar.
3
 
Imam (ə)-ın ordunu tərtib etməkdə seçdiyi yol bu idi ki, Iraqda yaşayan 
hər qəbilənin üzvləri həmin qəbilənin başqa yerlərdə yaşayan üzvləri ilə 
qarşı-qarşıya dursunlar. Çünki bu cür qarşıdurmalar insani duyğuların təhrik 
olunmasına səbəb olur, nəticədə şiddətli qan axıdılmasının qarşısı alınırdı.
4
 
Bir gün Xəsəmi qəbiləsinin Şamda yaşayanlarının başçısı Əbdüllah 
həmin qəbilənin Iraqda yaşayanlarının başçısı ilə görüşmək istədi. Çox 
çəkmədən bu görüş baş tutdu. Şamlı qəbilə başçısı təklif etdi ki, hər ikisi 
müharibəni saxlayıb nəticəni gözləsinlər, hansı tərəf qələbə çalsa, onunla 
beyət etsinlər. Lakin onların müzakirəsi heç bir fayda vermədi. Çünki iraqlı 
qəbilə başçısı bu təklifi heç cür qəbul etmədi və Imam (ə)-dan ayrılmaq 
                                              
1 "Tarixi-Təbəri", 3-cü cild, səh.14 
2 "Tarixi-Təbəri", 3-cü cild, səh.12 "Vəqətu-Siffeyn", səh.250; "Şərhi-Nəhcül-
bəlağə" (Ibni Əbil-Hədid), 5-ci cild, səh.197-198 
3 "Tarixi-Təbəri", 3-cü cild, səh.14  
4 "Möcəmül-büldan", 5-ci cild, səh.34-35 
 70 
istəmədi. Sonra bu iki qəbilənin arasında təkbətək döyüş başlandı. Iraqlı 
qəbilədən olan Vəhəb ibni Məsud Xəsəmi şamlılardan olan öz rəqibini yerə 
sərdi. Bu zaman şamlı qəbilədən bir nəfər hücum edərək iraqlı xəsəmilərin 
rəisini–Əbu Kəbi öldürdü, sonra onun cənazəsinə baxıb ağlaya-ağlaya dedi:–
"Mən Müaviyəyə itaət etdiyim üçün səni öldürdüm, halbuki mənim yaxın 
qohumum idin və səni onlardan çox istəyirdim. Allaha and olsun, nə 
deyəcəyimi bilmirəm. Yalnız bunu deyə bilərəm ki, şeytan bizi azdırmışdır. 
Qüreyş bizi öz əllərində bir alətə döndərmişdir!" 
Qəbilələr arasındakı təkbətək döyüşlər hər iki tərfdən səksən nəfərin 
öldürülməsi ilə sona çatdı.
1
 
TARIX TƏKRAR OLUNUR 
Siffeyn müharibəsində bu hadisənin oxşarı az-çox baş vermişdir ki, 
onların bəzilərini qeyd edirik: 
1-Iraqlılardan Nəim ibni Süheyb Bəcli öldürülmüşdü. Onun əmioğlusu 
Nəim ibni Haris Bəcli Şam ordusunda idi və Müaviyədən israrla tələb edirdi 
ki, öz əmioğlusunun cəsədini dəfn etsin. Müaviyə bu işə icazə vermir və 
bəhanə gətirərək deyirdi ki, Osman bunların qorxusundan gecə dəfn olundu. 
Lakin o dedi:–"Ya gərək bu işi görəsən, ya da gedib Əliyə qoşulacağam!" 
Nəhayət Müaviyə ona, öz əmioğlusunun cənazəsini dəfn etməyə icazə 
verdi.
2
 
2-Əzd qəbiləsinin iki şaxəsi qarşı-qarşıya dayandı. Onlardan birinin 
başçısı dedi:–"Böyük bəlalardan biri budur ki, bir qəbilədən olan iki şaxə 
bir-birinə qarşı dayansın. Allaha and olsun ki, biz bu müharibədə öz əlimizlə 
özümüzün əl-ayağımızı kəsib-doğramaqdan başqa bir iş görmürük. Əgər bu 
işi görməsək, öz qəbiləmizə və başçımıza kömək etməmiş olarıq, görsək də 
öz izzətimizi puça çıxarar, həyat işığımızı söndürmüş olarıq."
3
 
3-Şamlılardan bir nəfər meydana girib mübariz istədi. Iraqlılardan biri 
onun qabağına çıxdı, aralarında şiddətli döyüş başlandı, nəhayət iraqlı 
şamlının boynundan tutub zərbə ilə yerə vurdu və sinəsinin üstündə oturdu. 
Onun dəbilqəsini çıxarıb niqabını üzündən götürdükdə öz doğma qardaşı 
olduğunu gördü. O, Imam (ə)-ın dostlarından istədi ki, Imam (ə) onun 
vəzifəsini aydınlaşdırsın. Imam (ə) buyurdu ki, onu azad etsinlər. Onu 
buraxdılar, o da yenidən Müaviyəyə qoşuldu.
4
 
4-Müaviyənin qoşunundan Süveyd adlı bir nəfər meydana gəlib mübariz 
çağırdı. Imam (ə)-ın qoşunundan Qeys onun qarşısına çıxdı. Yaxınlaşanda 
bir-birini tanıdılar, hər biri digərini öz rəhbərinə qoşulmağa dəvət etdi. Qeys 
                                              
1 "Nəhcül-bəlağə"nin şərhi (Ibni Əbil-Hədid), 5-ci cild, səh.204-205; "Vəqətu-
Siffeyn", səh.252-258 
2 "Tarixi-Təbəri", 3-cü cild, səh.14; "Nəhcül-bəlağə"nin şərhi (Ibni Əbil-Hədid), 
5-ci cild, səh.207; "Vəqətu-Siffeyn", səh.259; "Kamil" (Ibni Əsir), 3-cü cild, səh.154 
3 "Nəhcül-bəlağə"nin şərhi (Ibni Əbil-Hədid), 5-ci cild, səh.209; "Tarixi-Təbəri", 
3-cü cild, səh.15; "Vəqətu-Siffeyn", səh.262 
4 "Nəhcül-əblğənin şərhi" (Ibni Əbil-Hədid), 5-ci cild, səh.215; "Vəqətu-Siffeyn", 
səh.272 
 71 
Əli (ə)-a olan imanının mərtəbələrini öz əmioğlusuna aydınlaşdırıb dedi:–
"Tək olan Allaha and olsun! Əgər bacara bilsəm, əlimdəki qılıncla bu ağ 
xeyməyə (Müaviyənin xeyməsinə işarə etdi) o qədər vuraram ki, onun 
sahibindən heç bir əsər-əlamət qalmasın."
1
 
ŞIMR IBNI ZIL-CÖVŞƏN IMAM (Ə)-IN 
QOŞUNUNDADIR 
Dünyanın qəribəliklərindən biri də budur ki, Şimr Siffeyn müharibəsində 
Imam (ə)-a qarşı sədaqət və vəfadarlıq göstərirdi. O, Ədhəm adlı bir nəfərlə 
vuruşanda alnından ağır yaralandı və onun alın sümüyü sındı. O da əvəzini 
çıxmaq üçün şamlıya bir qılınc zərbəsi endirdi, lakin zərbə boşa çıxdı. Şimr 
dincəlmək üçün öz xeyməsinə qayıtdı, su içdikdən sonra bir nizə götürüb 
meydana getdi və gördü ki, onun şamlı rəqibi yerindəcə dayanıb. Ona 
möhlət vermədi, nizə ilə vurub atdan yerə saldı. Əgər şamlılar onun 
köməyinə gəlməsəydilər, Şimr onu öldürəcəkdi. Bu vaxt Şimr dedi:–"Bu 
nizə elə o qılınc zərbəsinin əvəzində!"
2
 
ŞƏHADƏTLƏ IFTIXAR ETMƏK 
Şəhadət iftixarı və Allahla görüşə eşq müqəddəs hədəf uğrunda döyüşən 
imanlı və axirətə etiqadı olan insanlarda bir amaldır və bu, başqa xalqlar 
arasında mövcud deyildir. Şəhadətə olan eşq-məhəbbət cihadın ən böyük 
amilidir. Şəhid bu əqidə ilə müvəqqəti dünya həyatını əbədi həyatla dəyişir 
və bu yolda canından keçir. 
Siffeyn müharibəsində bir gün Bəni-Əsəd qəbiləsindən olan güclü bir 
pəhləvan Şam qoşunu tərəfdən meydana girib mübariz istədi. Iraqlılar bu 
pəhləvanı görüb geri çəkildilər. Lakin gözlənilmədən Müqəttə Amiri adlı 
qoca bir kişi ayağa qalxıb döyüşə getmək istədi. Imam (ə) onu meydana 
getməyə qoymadı. O pəhləvanın "Bir kişi varmı qabağa çıxsın?!" - deyə 
çəkdiyi nərə qulaqları cingildədir, hər dəfə də şəhadət aşiqi olan o qoca kişi 
onunla döyüşmək üçün ayağa qalxırdı. Imam (ə) da onun getməsinə mane 
olurdu. Axırda qoca kişi dedi:–"Ey Imam, icazə verin, bu döyüşdə iştirak 
edim, ya şəhid olub cənnətə yola düşüm, ya da onu öldürüb şərini sizdən 
uzaq edim." 
Bu dəfə Imam (ə) icazə verdi və onun barəsində dua etdi. Bu qocanın 
aşiqanə və rəşadətli hücumları şamlı pəhləvanın canına elə vəlvələ saldı ki, 
qaçmağa başladı, meydandan uzaqlaşaraq Müaviyənin xeyməsinə çatdı. 
Qoca kişi də onu ora qədər qovdu, amma ələ keçirə bilmədiyi üçün əvvəlki 
yerinə qayıtdı.  
Əli (ə) şəhadətə çatandan sonra camaat Müaviyə ilə beyət etdi. Bu zaman 
Müaviyə Müqəttə Amirini çağırtdırdı. O, qocalıq dövrünü yaşadığı halda, 
                                              
1 "Nəhcül-bəlağənin şərhi" (Ibni Əbil-Hədid), 5-ci cild, səh.213; "Vəqətu-
Siffeyn", səh.268 
2 "Nəhcül-bəlağənin şərhi" (Ibni Əbil-Hədid), 5-ci cild, səh.213; "Tarixi Təbəri", 
3-cü cild, səh.18 
 72 
Müaviyənin yanına gəldi. Müaviyə ona dedi:–Qardaş, əgər bu vəziyyətdə 
bura gəlməsəydin, əlimdən qurtarmazdın. 
Amiri:–Səni and verirəm Allaha, məni öldür və bu zillətli yaşayışdan 
qurtar! 
Müaviyə:–Səni heç vaxt öldürmərəm, çünki mənə lazımsan. 
Amiri:–Istəyin nədir? 
Müaviyə:–Səninlə qardaş olmaq istəyirəm. 
Amiri:–Mən keçmişdə Allah xatirinə səndən ayrılmışdım. Allah qiyamət 
günü bizi bir yerə yığıb səninlə mənim aramda qəzavət edənə qədər elə o 
fikirdə də qalacağam. 
Müaviyə:–Qızını mənə ver. 
Amiri:–Sənin bundan asan xahişini rədd etdimsə, bu xahişini sözsüz rədd 
edərəm. 
Müaviyə:–Məndən bir hədiyyə qəbul et. 
Amiri:–Sənin hədiyyənə ehtiyacım yoxdur.
1
 
HƏRBI TAKTIKA 
Onuncu və ondan sonrakı günlərdə iraqlı süvarilərlə şamlı süvarilər 
arasında şiddətli çarpışmalar başlandı, bu zaman Imam (ə)-ın ordusundan 
min nəfər şamlıların mühasirəsinə düşdü və onların mərkəzi qərargahla olan 
rabitələri kəsildi. Bu vaxt Imam (ə) uca səslə buyurdu: "Bir kəs yoxdurmu 
ki, Allahın razılığını alsın və axirətin müqabilində öz dünyasını satsın?!" 
Əbül-Əziz adlı bir nəfər Imam (ə)-ın yanına gəlib dedi:–"Hər nə əmr 
etsən, yerinə yetirməyə hazıram." O, boz ata minmişdi, bədəni zirehli 
paltarda qərq olmuşdu, gözlərindən başqa bir yeri görünmürdü. Imam (ə) 
onun üçün dua edib buyurdu: "Şam qoşununa hücum edib özünü 
mühasirədəkilərə çatdır. Onlara yaxınlaşdıqda de ki, Əmirəl-möminin sizə 
salam göndərir və istəyir ki, siz o tərəfdən təkbir deyəsiniz, biz də bu 
tərəfdən; siz o tərəfdən hücum edin, biz isə bu tərəfdən. Sonra mühasirəni 
yarıb, sizi azad edək." 
Imam (ə)-ın göndərdiyi adam şücaətlə Şam qoşununa hücum edib özünü 
mühasirədəkilərə çatdırdı. Onlar Imam (ə)-ın göndərdiyi xəbəri eşidəndə 
sevindilər. Bu vaxt hər iki tərəfdən təkbir və "la ilahə illəllah" səsləri ucaldı, 
mühasirə yarıldı və mühasirədəkilər Imam (ə)-ın qoşununa qoşuldular. 
Şamlılar səkkiz yüz nəfər tələfat verməklə geri çəkildilər, bununla da 
müharibə müvəqqəti olaraq sakitləşdi.
2
 
MÜHARIBƏNIN QIZĞIN ÇAĞINDA SIYASI 
HƏRƏKƏTLƏRIN ARTMASI 
Hərbi icmalçılar Əli (ə)-ın qoşununun hərtərəfli hücumunun 
                                              
1 "Vəqətu-Siffeyn", səh.278; "Nəhcül-bəlağənin şərhi" (Ibni Əbil-Hədid), 5-ci 
cild, səh.223-224 
2 "Vəqətu-Siffeyn", səh.308; "Nəhcül-bəlağənin şərhi" (Ibni Əbil-Hədid), 5-ci 
cild, səh.243 
 73 
əvvəllərində, qələbənin o həzrətin tərəfində olacağını qeyd edirlər. Çünki 
vəziyyətin günbəgün o həzrətin xeyrinə olaraq dəyişdiyini, Müaviyənin 
qoşununun isə ölüm və məhv olmaqla təhdid olunduğunu öz gözləri ilə 
görürdülər. Bu qələbənin bir neçə səbəbi var idi. Onların bəzilərini qeyd 
edirik: 
1-Həzrət Əli (ə)-ın layiqli və dahi rəhbərliyi. Məhz belə düzgün hərbi 
rəhbərlik nəticəsində Müaviyənin tərəfindən öldürülənlər Imam (ə)-ın 
ordusundan öldürülənlərdən təqribən iki qat çox idi. (Siffeyn müharibəsində 
hər iki tərəfdən öldürülənlərin sayını sonda qeyd edəcəyik). 
2-Imam (ə)-ın misilsiz şücaəti. Dünyada o həzrətin şücaətinin misli 
görünməmişdir. O həzrətin düşmənlərinin birinin dediyi kimi, Əli hansı 
pəhləvanla qarşılaşırdısa, torpağı onun qanı ilə suvarırdı. Bu şücaətlər 
sayəsində böyük pəhləvanların şəri Iraq ordusunun başı üstündən götürüldü, 
düşmənin canına qorxu düşdü və onların əksəriyyəti meydandan qaçdılar. 
3-Imam (ə)-ın əsgərlərinin o həzrətin haqq olan imamət və xilafətinə, 
təqva və fəzilətinə olan sarsılmaz əqidə və inamları. Istər islam ümmətinin 
rəhbərliyinin Allah tərəfindən təyin olunmasını, istərsə də ənsar və 
mühacirin seçməsini əsas götürən haqq-ədalət tərəfdarları hamılıqla batilə 
qarşı vuruşmaq, zülmkarlara qarşı mübarizə etmək üçün Imam (ə)-ın bayrağı 
altına yığışmışdılar. Halbuki Müaviyənin əsgərlərinin vəziyyəti tamamilə 
başqa cür idi. Onların bəziləri "məzlum xəlifə"nin intiqamını almaq üçün, 
əksəriyyəti isə maddi qərəzlər və dünyəvi məqsədlər üçün Müaviyənin 
ətrafına yığışmışdılar, bəziləri isə Əli (ə)-a bəslədikləri qədim ədavətə görə 
Müaviyənin ardına düşmüşdülər. 
4-Imam (ə)-ın qoşununda islam ümmətinin ən sevimli və tanınmış 
şəxsiyyətlərinin olması. Bu kimi şəxsiyyətlər "Ühüd", "Bədr" və "Hüneyn" 
müharibələrində Peyğəmbər (s)-lə birlikdə cihad etmiş, həzrət də onların 
sədaqət və paklıqlarını təsdiqləmişdi. Onlardan Əmmar Yasir, Əbu Əyyub 
Ənsari, Qeys ibni Səd, Hücr ibni Ədi, Əbdüllah ibni Bədil və s. kimiləri 
göstərmək olar. Onların Imam (ə)-ın qoşununda iştirak etməsi Müaviyənin 
ordusunda olan çoxlu qərəzsiz, lakin sadə əsgərlərin qəlbinə şəkk-şübhə və 
tərəddüd salmışdı. 
Bu və bu kimi digər amillər nəticəsində Müaviyə və (onun ayrılmış əqli 
olan) Əmr As labüd olan məğlubiyyətin qarşısını almaq üçün gizli 
fəaliyyətlərə başlayaraq Imam (ə)-ın ordusunun qələbəsini məğlubiyyətlə 
nəticələndirmək istədilər. Məsələn, Imam (ə)-ın sərkərdələri ilə gizli 
məktublaşmaq, onların diqqətini cəlb etmək, o həzrətin ordusunda təfriqə və 
ikitirəlik yaratmaq və s. kimi işlərə əl atırdılar. 
Siffeyn müharibəsində Imam (ə)-a ən çox vəfadar qalan Rəbiə qəbiləsi 
idi. Müzər qəbiləsində müəyyən qədər zəiflik müşahidə olunurdu, amma 
Rəbiə qəbiləsi öz yerində dağ kimi dayanmışdı. Imam (ə)-ın gözü onların 
bayrağına sataşanda soruşdu: "Bu bayraqlar kimindir?" Dedilər ki, Rəbiə 
qəbiləsinindir. Buyurdu: "Bunlar Allah bayraqlarıdır. Allah onların 
 74 
sahiblərini qorusun, onları mətin və sabit qədəm etsin."
1
 
Imam (ə)-a xəbər verdilər ki, bu qəbilənin başçılarından olan Xalid ibni 
Müəmmər Müaviyə ilə gizli əlaqə yaratmış və onların arasında məktublaşma 
başlanmışdır. Imam (ə) dərhal onu və Rəbiə qəbiləsinin sair başçılarını 
çağırıb dedi:–"E Rəbiə qəbiləsi! Siz mənim dəvətimə "ləbbeyk" deyənlər və 
mənim köməkçilərimsiniz. Mənə xəbər çatıb ki, sizin dostlarınızdan biri 
Müaviyə ilə məktublaşir. (Sonra üzünü Xalidə tutub dedi:) Sənin barəndə 
eşitdiyim söz düz olsa, səni bağışlayıb aman verirəm, bu şərtlə ki, Hicaza, 
Iraqa, yaxud Müaviyənin hakimiyyət dairəsində olmayan hər hansı bir yerə 
gedib orada yaşayasan. Əgər sənin barəndə deyilənlər yalan olsa, bizim 
yanar qəlblərimizi, arxayınlıq verən andlarınla sərinləşdir." 
O elə oradaca and içərək heç vaxt belə bir işin olmadığını dedi. Onun 
dostları dedilər ki, əgər bu xəbər düz olsa, səni öldürəcəyik. Onların içində 
Ziyad ibni Həfsə Imam (ə)-a dedi:–"Xalidin and içdiyinə görə onun 
etimadını ələ gətir ki, sənə xəyanət etməsin."
2
 
Mövcud məlumatlar göstərir ki, o, Müaviyənin Əli (ə)-ın ordusundakı 
casuslarından idi. Qələbənin yaxın olduğu, hətta Müaviyənin özünün belə, 
ələ keçəcəyi anlarda Xalid geri çəkilmək əmri verir, sonra isə öz əməlinə bir 
bəhanə gətirirdi. Bu barədə aşağıdakı hadisəni qeyd edirik: 
Imam (ə)-ın qoşununun sol cinahını təşkil edən Rəbiə qəbiləsinin 
sərkərdəsi Əbdüllah Ibni Abbas idi. Bu cinah Şam ordusunun sağ cinahı ilə 
qarşı-qarşıya idi. (Şam ordusunun sağ cinahına Şamın ən nüfuzlu adamları 
olan Zulkəla Hümeyri və Übeydullah ibni Ömər rəhbərlik edirdi.) Zulkəla və 
Übeydullahın rəhbərlik etdiyi Hümeyr qəbiləsinin süvariləri və piyada 
qoşunu Imam (ə)-ın ordusunun sol cinahına hücuma keçdi, lakin irəliləyə 
bilmədilər. Ikinci hücumdan əvvəl Übeydullah ibni Ömər qoşunun 
qarşısında dayanıb dedi:–"Osmanı bax bu iraqlılar öldürmüşdür! Əgər onları 
məğlub etsəniz, onun intiqamını alar, Əlini məhv edərsiniz!" 
Bu hücumda da Rəbiə qəbiləsi xas bir təmkinlə müdafiə olundular, bir-
iki zəif adamdan başqa heç kəs geri çəkilmədi. Imam (ə)-ın ordusunda 
itibaxışlı adamlar dedilər ki, Xalid əsgərlərin bəzilərini geri çəkilməyə vadar 
etmək istəyirdi, lakin onların təmkin və müqavimətini gördükdə dərhal 
onlara tərəf qayıtdı və öz əməlinə bəhanə gətirməyə başlayıb dedi:–"Geri 
qayıtmaqda məqsədim bu idi ki, fərariləri sizə tərəf qaytaram."
3
 
Ibni Əbil-Hədid yazır: "Kəlbi və Vaqidi kimi tarixçilər inanırlar ki, o 
ikinci hücumda qəsdən geri çəkilməyə dair fərman vermişdi ki, Imamın sol 
cinahdakı qoşununu məğlubiyyətə düçar etsin. Çünki Müaviyə Xalidə söz 
vermişdi ki, əgər Imama qalib gəlsə, Xorasanın hakimiyyətini ona 
verəcəkdir."
4
 
                                              
1 "Şərhi-Nəhcül-bəlağə" (Ibni Əbil-Hədid), 5-ci cild, səh.225-226; "Tarixi-Təbəri", 
3-cü cild, səh.18-19 
2Yenə orada 
3 "Kamil" (Ibni Əsir), 3-cü cild, səh.156; "Tarixi-Təbəri", 3-cü cild, 6-cı hissə, 
səh.19 
4 "Şərhi-Nəhcül-bəlağə" (Ibni Əbil-Hədid), 5-ci cild, səh.228 
 75 
Ibni Müzahim isə belə yazır: "Müaviyə Xalidə xəbər göndərmişdi ki, 
əgər o, bu döyüşdə qələbə çalarsa, Xorasanın hakimiyyəti onundur. Xalid 
Müaviyəyə aldandı, lakin öz arzusuna çatmadı. Çünki Müaviyə hakimiyyətə 
gələndə onu bir hakim kimi Xorasana göndərdi, lakin o, Xorasana çatmamış 
yarı yolda həlak oldu."
1
 
Şam ordusunun əsgərləri Übeydullah ibni Ömərlə fəxr edib deyirdilər: 
"Pakizənin pakizə oğlu bizimlədir!" Iraqlılar isə Məhəmməd ibni Əbi Bəkrlə 
fəxr edib onu Təyyib (pakizə) ibni Təyyib adlandırırdılar.  
Hümeyr və Rəbirə arasında olan şiddətli döyüşlərdə hər iki tərəf çoxlu 
insan tələfatı verdi. Bu döyüşün ən az tələfatı bundan ibarət idi: Imam (ə)-ın 
qoşunundan beş yüz nəfər tam yaraqlı halda meydana daxil oldu və Şam 
ordusundan da elə həmin sayda olan qoşunla qarşılaşdı. Onların arasında baş 
verən şiddətli döyüşdən sonra bir nəfər belə sağ qayıtmadı və hamısı qətlə 
yetirildi, orada cəsədlərdən ibarət bir "təpə" yaranmışdı. Bu təpəyə "Təllül-
cəmacim" (başlar təpəsi) adı vermişdilər. Bu döyüşdə Müaviyənin ən böyük 
arxası sayılan və Hümeyr qəbiləsini onun mühafizəsi üçün səfərbər edən 
Zulkəla Xəndəfin əli ilə öldürüldü. Bundan sonra Hümeyr qəbiləsinin 
arasına qəribə bir çaxnaşma düşdü.
2
 
2-Übeydullah ibni Ömər döyüşün ən qızğın çağlarında fitnə və ixtilaf 
yaratmaq üçün bir nəfəri həzrət Müctəba (ə)-ın yanına göndərib onunla 
görüşmək istədiyini bildirdi. Həzrət Müctəba (ə) atasının icazəsi ilə onunla 
görüşdü. Söhbət əsasında Übeydullah həzrət Müctəba (ə)-a dedi:–Sənin atan 
həm keçmişdə, həm də hal-hazırda Qüreyşin qanını axıdıb. Sən onun 
canişini olmağa hazırsanmı? Bu halda səni "müsəlmanların xəlifəsi" kimi 
təqdim edərik! 
Həzrət Müctəba (ə) qəzəblənib onun təklifini rədd etdi və imamət elmi 
vasitəsi ilə onun müsibətli aqibətindən xəbər verib dedi:–Səni bu gün-sabah 
öldürülmüş halda görürəm. Agah ol ki, şeytan sənin çirkin işlərini nəzərində 
gözəl cilvələndirmişdir." 
Ravi yazır: "Übeydullah o gün, yaxud onun sabahı yaşıl geyimli dörd 
min nəfərlik bir qoşunla meydana çıxdı və elə həmin gün Həmdan 
qəbiləsindən olan Hani ibni Xəttabın əli ilə cəhənnəmə vasil edildi."
3
 
3-Müaviyə fəsahətli və gözəl danışığı olan qardaşı Ütbə ibni Əbi Süfyanı 
çağırıb dedi:–Əşəs ibni Qeyslə görüş və onu sazişə dəvət et." O, Imam (ə)-ın 
qoşununa yaxınlaşıb uca səslə Əşəsi çağırdı. Əşəsə xəbər verdilər ki, 
Müaviyənin qoşunundan bir nəfər onunla görüşmək istəyir. Əşəs dedi ki, 
adını soruşun. Ona "Əbu Süfyanın oğludur" - deyə xəbər verdilər, o dedi:–
"O, əyyaş və əhli-kef bir cavandır. Onunla görüşmək lazımdır." 
Danışıqlarda Ütbə Əşəsə dedi:–Əgər Müaviyə Əlidən savayı, başqa bir 
adamla görüşmək istəsəydi səninlə görüşərdi. Çünki sən iraqlıların başçısı, 
                                              
1 "Vəqətu-Siffeyn", səh.306 
2 "Vəqətü Siffeyn", səh.297; "Şərhi-Nəhcül-bəlağə" (Ibni Əbil-Hədid), 5-ci cild, 
səh.233 
3 "Şərhi-Nəhcül-bəlağə" (Ibni Əbil-Hədid), 5-ci cild, səh.233; "Vəqətu-Siffeyn", 
səh.297 
 76 
yəmənlilərin böyüyüsən. Sən Osmanın kürəkəni və onun təyin etdiyi hakim 
idin, özünü Əlinin başqa sərkərdələri ilə müqayisə etmə! Əştər Osmanı 
öldürmüş, Ədi ibni Hatəm də onu qətlə yetirmək üçün camaatı təhrik 
etmişdir. Səid ibni Qeys həmin adamdır ki, Əli onun diyəsini boynuna 
almışdı. Şüreyh və Zəhr ibni Qeys həvayi-nəfsdən başqa bir şey tanımırlar. 
Sən duz-çörək haqqını tanıyan bir adam kimi iraqlıları müdafiə etdin, 
təəssüb üzündən şamlılarla mübarizəyə qalxdın. Allaha and olsun, işimizin 
hara gəlib çıxdığını özün yaxşı bilirsən. Demirəm Əlidən ayrılıb Müaviyəyə 
kömək et. Biz, hər ikimizin xeyrinə olacağı halda səni orada qalmağa dəvət 
edirik." 
Ravi iddia edir ki, Əşəs gizlində Müaviyə ilə əlaqə yaratmışdı və 
müharibənin müvazinətini Müaviyənin xeyrinə dəyişmək üçün fürsət 
gözləyirdi. O cavab verərkən əvvəldə Əli (ə)-ı təriflədi və Ütbənin sözlərini 
bircə-bircə rədd etdi, lakin axırda müharibəni dayandırmaq üçün öz 
razılığını işarə ilə bildirdi və dedi:–"Sizin sağ qalıb yaşamağa olan 
ehtiyacınız bizimkindən çox deyildir. Mən bu iş barəsində fikirləşirəm və 
inşallah, öz fikrimi bildirəcəyəm." 
Ütbə geri qayıdıb hadisəni Müaviyəyə xəbər verdi. Müaviyə sevinərək 
dedi:–"O, sülh üçün öz razılığını bildirmişdir!"
1
 
4-Müaviyə Əmr Asa dedi:–Əlidən sonra adlı-sanlı adam Ibni Abbasdır. 
Əgər o bir söz desə, Əli onunla müxalifət etməz. Tez ol, bir çarə fikirləş. 
Müharibə bizim amanımızı kəsdi! Biz yalnız şamlılar tamamilə qırılıb 
qurtarandan sonra Iraqa çata bilərik!" Əmr As dedi:–"Ibni Abbas heç vaxt 
aldanmaz. Əgər onu aldatmaq mümkün olsaydı, Əlini də aldatmaq mümkün 
olardı." 
Müaviyənin israrından sonra o, Ibni Abbasa bir məktub yazdı, məktubun 
axırında onun barəsində bir şer də qoşdu. Əmr As məktubla yazdığı şeri 
Müaviyəyə göstərəndə o dedi:–"Sənin məktubun bu gözəl şerlə əsla uyğun 
deyil." 
Fırıldaqçı və hiyləgər qoca–Əmr As bu məktubda və şerdə Abbası və 
onun övladlarını tərifləmiş, Maliki məzəmmət etmiş, axırda da ona yağlı 
vədə verərək demişdi ki, əgər müharibə sona çatsa, Ibni Abbas şuranın üzvü 
olacaq, bu şura vasitəsilə də əmir təyin olunacaqdır. 
Məktub Ibni Abbasa çatanda onu Imam (ə)-a göstərdi, həzrət buyurdu: 
"Allah Əmr Ası öldürsün! Necə də aldadıcı bir məktubdur! Tez ol, bunun 
cavabını yaz, şerin də cavabını bacarıqlı şair olan qardaşın yazsın." 
Ibni Abbas cavabda belə yazdı: "Mən ərəblər arasında sənin kimi həyasız 
bir adam görməmişəm! Öz dinini çox ucuz bir qiymətə satdın. Sən 
günahkarlar kimi dünyanı böyük sayır, riyakarcasına zahidlik edirsən. Əgər 
Allahı razı etmək istəyirsənsə, onda əvvəlcə Misir sevdasını başından çıxart 
və öz evinə qayıt... Nə Əli Müaviyə ilə bərabərdir, nə də Iraq əhalisi də 
şamlılarla. Mən Allahı istəyirəm, sən isə Misrə hakim olmağı." 
Sonra isə öz qardaşı Fəzlin Əmr Asın yazdığı şer vəznində qoşduğu bir 
şeri məktubun axırında yazıb Imam (ə)-a göstərdi. Imam (ə) buyurdu: "Əgər 
                                              
1 "Vəqətu-Siffeyn", səh.408  
 77 
ağıllı olsa, bir daha cavab yazmaz." 
Məktub Əmr Asa çatdıqda onu Müaviyəyə göstərib dedi:–"Sən məni 
məktub yazmağa dəvət etdin, amma bunun nə sənə xeyri oldu, nə də mənə." 
Müaviyə dedi:–"Əli ilə Ibni Abbasın qəlbi birdir, hər ikisi Əbdül-Müttəlibin 
övladlarıdır."
1
 
5-Müaviyə Imam (ə)-ın əsgərləri arasında canlanmanın çoxaldığını, 
mühasirə dairəsinin getdikcə kiçildiyini və şamlıların qərargahının süqut 
etməsinə az qaldığını hiss edəndə, qərara aldı ki, birbaşa Ibni Abbasa 
məktub yazsın, bu müharibənin Bəni-Haşimlə Bəni-Üməyyə arasında olan 
bir ədavət odu olduğunu bildirsin və onu bu müharibənin pis aqibətindən 
çəkindirsin. O, bu məktubda Ibni Abbası tamahlandırmaq üçün yazmışdı: 
"Əgər camaat səninlə beyət etsə, biz də beyət etməyə hazırıq." Bu məktub 
Ibni Abbasa çatanda dəlil-sübut üzündən olan çox sərt bir cavab yazdı. Belə 
ki, hətta Müaviyə də bu məktubu yazdığına görə peşman oldu və dedi:–"Bu 
öz işimin nəticəsidir. Daha bir il müddətində ona məktub yazmayacağam."
2
 
ƏMMAR VƏ ITAƏTSIZLIK EDƏNLƏR 
Yasirin ailəsi islamda əsil-nəsəbli ailələrdən biridir və islamın 
əvvəllərində hamılıqla Peyğəmbər (s)-ə iman gətirib bu yolda çox amansız 
zülmlərə, ağır işkəncələrə məruz qaldılar. Nəhayət Yasir və onun arvadı 
Süməyyə canlarını islam yolunda və Əbu Cəhl ilə onun həmfikirlərinin 
işkəncələri altında qurban verdilər. Onların cavan oğlu Əmmar Məkkə 
cavanlarının vasitəçiliyi və həmçinin zahirdə islamdan bezarlıq elan etməklə 
canını qurtara bildi. Allah-Taala Əmmarın bu işinin iradsız olduğunu 
aşağıdakı ayədə elan etmişdir: "(Küfr izhar etməyə) məcbur olan, qəlbi isə 
imanla aram olanlardan başqa..." ("Nəhl", 106) Əmmarın başına gələnlər 
və onun zahirdə küfr danışması xəbəri Peyğəmbər (s)-ə çatanda həzrət 
buyurdu: "Əsla! (O kafir olmayıb!) Əmmar başdan-ayağa imandır. Tövhid 
onun əti-qanı ilə qaynayıb qarışmışdır." Bu halda Əmmar ağlaya-ağlaya 
gəlib çatdı. Peyğəmbər (s) onun göz yaşını silib dedi ki, əgər yenə də belə 
bir çıxılmaz vəziyyətə düşsə, bezarlıq izhar etsin.
3
 
Bu fədakar səhabə barəsində təkcə bu ayə nazil olmamış, təfsirçilər əlavə 
iki ayənin də onun barəsində nazil olduğunu qeyd etmişlər.
4
 O, Peyğəmbər 
(s)-in Mədinəyə hicrətindən sonra daim onunla birgə idi və bütün qəzvələrdə 
və bəzi səriyyələrdə iştirak etmişdi. Peyğəmbər (s) vəfat edəndən sonra 
rəsmi xilafətə etiraz etməsinə baxmayaraq, xəlifə ilə həmkarlıq etmək hər 
yerdə islamın xeyrinə olsaydı, əlindən gələni əsirgəməzdi. 
Peyğəmbər (s) Mədinəyə gəldikdən sonra ilk işi məscid tikmək idi. O 
məscidin tikilişində Əmmar hamıdan çox çalışıb zəhmət çəkir, təklikdə bir 
                                              
1 "Vəqətu-Siffeyn", səh.410-414; "Əl-imamətu vəs-siyasət", 1-ci cild, səh.98-99 
2 "Əl-imamətu vəs-siyasət",1-ci cild, səh.100; "Vəqətu-Siffeyn", səh.414-416 
3 "Təfsiri Təbəri", 14-cü cild, səh.122; "Əsbabun-nuzul", səh.212 və başqa 
təfsirlər  
4 "Əddürrül-mənsur" təfsiri, "Zümər" surəsinin 9-cu və "Ənam" surəsinin 52-ci 
ayəsinin təfsirinə bax. 
 78 
neçə adamın işini görürdü. Onun islama vəfadar və sədaqətli olması 
başqalarının onu öz imkan və qüdrətindən artıq işə vadar etmələrinə səbəb 
olmuşdur. Bir gün Əmmar onlardan Peyğəmbər (s)-ə şikayət edib dedi:–
"Bunlar məni öldürdülər!" Bu vaxt Peyğəmbər (s) özünün ürəkoxşayan 
tarixi kəlamını buyurdu: "Zülmkar və haqdan azmış bir tayfa səni 
öldürməyincə, sən ölməyəcəksən. Sənin dünyadan götürəcəyin axırıncı 
azuqən bir qurtum süddür."
1
 
Bu söz Peyğəmbər (s)-in səhabələri arasında yayılaraq dillərə düşdü. 
Əmmar o gündən xüsusi bir hörmətə layiq görüldü. Peyğəmbər (s) də onu 
müxtəlif məclislərdə tərifləyirdi. 
Siffeyn müharibəsində Əmmarın Imam (ə)-ın qoşununda olması xəbəri 
Müaviyənin qoşunundakı aldanan şəxslərin ürəyinə qorxu saldı, onların 
bəziləri bu barədə axtarış aparmağa başladılar. 
ƏMMARIN ÇIXIŞI 
Əmmar meydana getmək qərarına gəldikdə Imam (ə)-ın dostlarına dedi:–
Ey Allah bəndələri, ayağa qalxın və özünə zülm edərək Allahın Kitabının 
əksinə hökm edən bir adamın (Osmanın) intiqamını almaq istəyənlərlə 
mübarizə edin! Halbuki onu saleh insanlar, yaxşı işə əmr, təcavüzü inkar 
edənlər öldürmüşlər. Lakin onun öldürülməsi ilə öz mənafelərinin təhlükəyə 
düşdüyünü görənlər "o nə üçün öldürülmüşdür?!" deyə etiraz etdilər. 
Cavabda dedik ki, o, pis və yaramaz əməllərinə görə öldürülmüşdür. Dedilər 
ki, "axı o, pis bir iş görməmişdir!" Bəli, onların nəzərində Osman heç bir 
qanunsuz iş görməmişdir. Halbuki o, beytül-malın dinarlarını onlara peşkəş 
etdi, onlar da yeyib dağıtdılar. Onlar Osmanın intiqamını almaq istəmirlər, 
sadəcə dünya ləzzətlərini dadmışlar və dünyanı sevirlər, bunu da bilirlər ki, 
əgər bizim əlimizə düşsələr, o cür ləzzətli yeməklərdən məhrum olacaqlar. 
Üməyyə sülaləsi islamı hamıdan əvvəl qəbul etməmişlər ki, bu cəhətdən 
hakimiyyətə layiq olalar. Onlar camaatı aldadaraq "Imamımız (Osman) 
məzlumcasına öldürülmüşdür" bəhanəsini kətirərək camaata zülm ilə hakim 
olmaq istəyirlər. Bu bir hiylədir və gördüyünüz kimi, bu yolla istədiklərinə 
çatmışlar. Əgər belə bir hiyləyə əl atmasaydılar, onlarla iki nəfər belə, beyət 
etməz, onlara kömək etməzdilər."
2
 
Əmmar bu sözləri deyib meydana yola düşdü. Köməkçiləri də onun 
arxasınca hərəkət etdilər. Onun gözü Əmr Asın xeyməsinə sataşdıqda uca 
səslə dedi:–"Öz dinini Misir hökumətinə satdın! Vay olsun sənə!" Sonra 
gözü Üübeydullah ibni Ömərin xeyməsinə sataşanda dedi:–Allah səni 
öldürsün! Öz dinini Allahın və islamın düşməninin dünyasına satdın. 
Übeydullah dedi:–Xeyr! Mən məzlum şəhidin qisasını almaq istəyirəm! 
Əmmar dedi:–Yalan deyirsən! Allaha and olsun, sən Allahın razılığını 
əsla istəmirsən. Sən əgər bu gün də öldürülməsən, sabah öləcəksən. Əgər 
Allah Öz bəndələrini onların niyyətləri əsasında mükafatlandırıb 
                                              
1 "Tarixi-Təbəri", 3-cü cild, 6-cı hissə, səh.21 
2 "Tarixi-Təbəri", 5-ci cild, səh.21; "Vəqətu-Siffeyn", səh.319; "Kamil" (Ibni Əsir), 
3-cü cild, səh.157 
 79 
cəzalandırırsa, bax gör sənin niyyətin nədir! 
Sonra Əli (ə)-ın köməkçiləri onun ətrafını tutmuş halda dedi:–Ilahi! Sən 
bilirsən ki, əgər Sənin razılığın özümü bu dəryaya atmağımda olsa, onda 
özümü ora ataram. Əgər bilsəm ki, Sənin razılığın qılıncın ucunu qarnıma 
dayandırıb, onun üstündə iki qat olmağımda və kürəyimdən çıxmağındadır, 
onda elə belə də edəcəyəm. Ilahi, mən bilirəm və Sən də məni agah etmisən 
ki, bu gün Səni hər şeydən artıq razı salan şey yalnız bu qoşuna qarşı cihad 
etməkdir. Əgər bundan başqa da bir iş Sənin razılığına səbəb olsaydı, elə 
onu da edərdim.
1
 
ƏMMARIN IMAM (Ə)-IN QOŞUNUNDA OLMASININ 
DÜŞMƏN TƏRƏFƏ QOYDUĞU TƏSIRI 
Əmmarın şəxsiyyəti və inqilabi xidmətləri şamlılara gizli deyildi. 
Peyğəmbər (s)-in onun barəsində buyurduğu sözlər hər yerə yayılmışdı. 
Şamlılar üçün müəyyən qədər gizli qalan şey Əmmarın Imam (ə)-ın 
qoşununda olub-olmaması idi. Onun Imam (ə)-ın qoşununda iştirak etməsi 
xəbəri Şam ordusunun içərisində yayıldıqda Müaviyənin zəhərli 
təbliğatlarına aldananlar bu məsələni araşdırmağı qərara aldılar. Bu fikrə 
düşənlərdən biri Yəmənin tanınmış şəxsiyyəti Zulkəla idi ki, Hümeyr 
qəbilələrini Müaviyənin qoşununa səfərbər etməkdə böyük rol oynamışdı. 
Amma indi haqqın nuru onun qəlbinə saçılmışdı, həqiqəti tapmaq istəyirdi. 
O, bu məqsədlə Hümeyr qəbiləsinin başçılarından biri və Kufədə yaşayan 
Əbu Nuh ilə əlaqə yaratmağı qərara aldı (o, Imam (ə)-ın qoşununda idi). 
Zülkəla özünü cəbhənin ön sıralarına yetirdi və uca səslə dedi:–Hümeyr 
qəbiləsinin Kəla şaxəsindən olan Əbu Nuh ilə danışmaq istəyirəm! 
Əbu Nuh bu sözləri eşidib irəli çıxdı və dedi:–Sən kimsən? Özünü 
təqdim et! 
Zülkəla:–Mən Zulkəlayam. Xahiş edirəm ki, mənim yanıma gələsən. 
Əbu Nuh:–Sizə tərəf təklikdə gəlməkdən Allaha sığınıram, amma öz 
dəstəmlə gələ bilərəm. 
Zulkəla:–Sən Allahın və Onun Rəsulunun pənahındasan, Zulkəla da sənə 
aman vermişdir! Mən mühüm bir məsələ barəsində səninlə danışmaq 
istəyirəm. Gəl, iki qoşunun arasında danışaq. 
Onların hər biri öz qoşunundan ayrılıb ortada müzakirəyə başladılar. 
Zulkəla:–Mən keçmişdə (Ömər ibni Xəttabın hakimiyyəti dövründə) 
Əmr Asdan bir hədis eşitdiyimə görə səni çağırdım. 
Əbu Nuh:–Hansı hədisi? 
Zulkəla:–Əmr As o vaxt demişdi ki, Rəsulullahın belə buyurduğunu 
eşitdim: "Şam və Iraq əhli bir-biri ilə vuruşacaqdır, haqq rəhbərlik və 
hidayət bir tərəfdədir, Əmmar da elə onlarla birlikdə, həmin tərəfdədir." 
Əbu Nuh:–Allaha and olsun ki, Əmmar bizimlədir! 
Zulkəla:–Bizimlə vuruşmaqda tam ciddidirmi? 
                                              
1 "Vəqətu-Siffeyn", səh.320; "Kamil" (Ibni Əsir), 3-cü cild, səh.157; "Tarixi-
Təbəri", 3-cü cild, 6-cı hissə, səh.21 
 80 
Əbu Nuh:–Bəli! Kəbənin Rəbbinə and olsun ki, o, sizinlə müharibəyə 
məndən də ciddi və qətiyyətlidir. Mən arzu edirəm ki, kaş sizin hamınız bir 
nəfər olaydınız və hamınızın başını da birdəfəyə kəsəydim, əmioğlum 
olduğun halda hamıdan əvvəl səndən başlayaydım! 
Zulkəla:–Nə üçün belə arzu edirsən, halbuki mən qohumluq əlaqələrini 
kəsməmişəm! Səni öz yaxın qohumum hesab edir və səni öldürmək 
istəmirəm. 
Əbu Nuh:–Allah islam sayəsində bir sıra qohumluq əlaqələrini kəsmiş, 
pərakəndə olan bəzi adamları bir-birinə qohum etmişdir. Sən və sənin 
yoldaşların bizimlə olan mənəvi bağlılıqlarınızı qırmısınız. Biz haqq, siz isə 
batilsiniz, çünki küfr və azğınların başçısına kömək edirsiniz. 
Zulkəla:–Istəyirsənsə, birlikdə şamlıların içinə gedək. Mən sənə aman 
verir və əmin edirəm ki, nə öldürüləcəksən, nə səndən bir şey əskiləcək, nə 
də beyət etməli olacaqsan. Əmmarın Əli (ə)-ın qoşununda olmasını Əmr Asa 
de, bəlkə Allah bu iki qoşunun arasında sülh bərqərar edə. 
Əbu Nuh:–Mən sənin və dostlarının məkrli hiyləsindən qorxuram! 
Zulkəla:–Mən öz sözlərimə zəmanət verirəm. 
Əbu Nuh üzünü göyə tutub dedi:–Ilahi, Sən bilirsən ki, Zulkəla mənə 
necə aman verdi. Sən mənim qəlbimdə olanlardan xəbərdarsan. Məni hifz 
et! 
Bunu deyib Zulkəla ilə Müaviyənin qoşununa tərəf yola düşdü. 
Müaviyənin və Əmr Asın qərargahına yaxınlaşanda gördü ki, hər ikisi 
camaatı müharibəyə təhrik edirlər. Zülkəla Əmr Asa dedi:–Istəyirsənmi ki, 
Əmmar Yasirin barəsində ağıllı və doğruçu bir adamla müzakirə edəsən? 
Əmr As:–Dediyin o adam kimdir? 
Zulkəla Əbu Nuhu göstərib dedi:–O, mənim əmioğlumdur, özü də Kufə 
əhlidir. 
Əmr As üzünü Əbu Nuha tutub dedi:–Mən sənin üzündə Əbu Turabdan 
(Həzrət Əlinin ləqəbidir) bir nişanə görürəm! 
Əbu Nuh:–Mənim üzümdə Məhəmməd (s) və onun dostlarının, sənin 
üzündə isə Əbu Cəhlin və Fironun nişanəsi var. 
Bu vaxt Müaviyənin sərkərdələrindən biri–Əbül-Əvər qılıncını siyirib 
dedi:–Üzündə Əbu Turabın nişanəsi olan bu yalançını gərək öldürüm! O 
qədər cürətlənib ki, bizim içimizdə bizi söyür! 
Zulkəla dedi:–Allaha and olsun, əgər ona toxunmaq istəsən, burnunu 
qılıncla kəsərəm! Bu mənim əmioğlumdur və mənim zəmanətimlə buraya 
gəlmişdir. Onu gətirmişəm ki, sizə Əmmardan xəbər versin, çünki siz 
həmişə onun barəsində mübahisə edirsiniz. 
Əmr As:–Səni and verirəm Allaha, düzünü de görək Əmmar Yasir sizin 
içinizdədirmi? 
Əbu Nuh:–Bu sualı nə üçün verməyini bilməsəm, cavab vermərəm. 
Halbuki Peyğəmbər (s)-in səhabələrindən bir qrupu bizimlədir və hamısı da 
sizinlə vuruşmaq barədə qəti qərara gəlmişlər. 
Əmr As:–Peyğəmbər (s)-in belə buyurduğunu eşitmişəm: "Əmmarı 
zalımlar öldürəcək. Əmmarın haqdan ayrılması mümkün deyildir, 
cəhənnəm odu ona haramdır." 
 81 
Əbu Nuh:–Yeganə olan Allaha and olsun ki, o bizimlədir və sizə qarşı 
vuruşmağa hazırdır. 
Əmr As:–O bizimlə vuruşmağa hazırdır?! 
Əbu Nuh:–Bəli! Allaha and olsun, o, Cəməl müharibəsində mənə 
demişdi ki, biz Cəməl əshabına qələbə çalacağıq. Dünən də dedi ki, əgər 
şamlılar bizə hücum etsələr və bizi Hicrə qovsalar, yenə də döyüşdən əl 
çəkməyəcəyik. Çünki bizim haqq, onların isə batil yolda, bizim 
öldürülənlərimizin cənnətdə, onlarınkının isə cəhənnəmdə olduğunu bilirik. 
Əmr As:–Bir iş görə bilərsənmi ki, Əmmarla görüşüm? 
Əbu Nuh:–Bilmirəm, lakin çalışaram ki, görüş baş tutsun. 
Bu sözü deyib onlardan ayrıldı və Imam (ə)-ın qoşununa, Əmmarın 
olduğu yerə getdi, hadisəni əvvəldən-axıra kimi Əmmara söylədi. Sonra 
əlavə etdi ki, başda Əmr As olmaqla on iki nəfərlik bir dəstə onunla 
görüşmək istəyir. Əmmar görüş üçün hazırlığını bildirdi. Sonra hamısı 
süvaridən ibarət olan bir dəstə Imam (ə)-ın qoşununun axır tərəfinə hərəkət 
etdi. Ovf ibni Bişr Əmmarın dəstəsindən ayrıldı, şamlılara yaxınlaşıb "Əmr 
As haradadır?" - deyə ucadan səsləndi. Dedilər ki, buradadır. Ovf Əmmarın 
olduğu yeri göstərdi. Əmr As Əmmara dedi ki, Şam ordusuna tərəf hərəkət 
etsin. Ovf cavab verdi ki, o, sizin məkr və hiylələrinizdən amanda deyil! 
Axırda qərara aldılar ki, hər ikisi iki xəttin arasında müzakirəyə başlasınlar 
(hər ikisini də bir qrup döyüşçü müşayiət edirdi). Hər iki dəstə razılaşdıqları 
nöqtəyə çəkildilər, lakin ehtiyatı əldən vermədilər, atdan enən vaxt əllərini 
qılıncların dəstəyində saxladılar. Əmr As Əmmarı görəndə ucadan kəlmeyi-
şəhadəti deməyə başladı. Bu yolla o, özünün islama məhəbbətini göstərmək 
istəyirdi. Lakin Əmmar onun bu işinə aldanmadı və nərə çəkib dedi:–Sus! 
Sən Peyğəmbər (s)-in sağlığında da, ondan sonra da onu tərk etdin, indi necə 
onun risalətinə şəhadət verirsən?! 
Əmr As həyasızcasına dedi:–Əmmar, biz bu məsələ üçün gəlməmişik. 
Mən səni bu qoşun içində ən sadiq adam hesab edirəm. Hamımızın 
Allahımız, qibləmiz, kitabımız bir olduğu halda nə üçün bizimlə 
vuruşduğunuzu bilmək istəyirəm! 
Əmmar qısa söhbətdən sonra dedi:–Peyğəmbər (s) mənə xəbər vermişdir 
ki, mən əhd-peyman pozanlarla və haqdan azanlarla döyüşəcəyəm. Əhd-
peyman pozanlarla vuruşdum. Siz də haqdan azanlarsınız. Amma bilmirəm 
ki, dindən çıxanlarla görüşə biləcəyəm, ya yox. Ey qoca, sən Peyğəmbər (s)-
in Əli barəsində belə buyurduğunu bilirsənmi: "Mən kimin mövlasıyamsa, 
Əli də onun mövlasıdır. Ilahi, onu sevəni sev, onunla düşmən olana 
düşmən ol!" 
Bu müzakirələr Osmanın qətli ilə əlaqədar söhbətdən sonra yekunlaşdı. 
Sonra bir-birindən aralanıb öz yerlərinə qayıtdılar.
1
 
Bu görüşdən aydın oldu ki, Əmr As Əmmarın Imam (ə)-ın qoşununda 
olub-olmamasını bilmək istəmirdi. Çünki o Əli (ə)-ın sərkərdələrini yaxşı 
tanıyırdı. Buna görə də Əmmarın məntiqi dəlilləri qarşısında təslim olmaq 
                                              
1 "Şərhi-Nəhcül-bəlağə" (Ibni Əbil-Hədid), 8-ci cild, səh.16-22; "Vəqətu-Siffeyn", 
səh.332-336  
 82 
əvəzinə, yersiz mübahisələrə başlayıb hay-küy saldı, Osmanın qətli 
məsələsini ortaya atdı ki, bu işdə əli olduğunu onun da boynuna qoysun, 
beləliklə də xəbərsiz şamlıları qiyama vadar etsin. Əlbəttə, Müaviyə və Əmr 
Asın bəxti onda gətirdi ki, Zulkəla Əmmardan qabaq qətlə yetirildi. Çünki, 
əgər o Əmmardan sonra sağ qalsaydı, onda Əmr As puç və əsassız 
bəhanələrlə onu bir daha aldada bilməyəcək, bu da Müaviyə və Əmr As 
üçün böyük bir çətinlik törədəcəkdi. Buna görə də Zulkəlanın 
öldürülməsindən və Əmmarın şəhadətindən sonra Əmr As Müaviyəyə 
dedi:–Mən bilmirəm bunların hansının ölümünə sevinim: Zulkəlanın, yoxsa 
Əmmarın? Allaha and olsun, əgər Zulkəla qalsaydı, bütün Şam əhlini Əlinin 
tərəfinə qaytaracaqdı!
1
 
SIFFEYN MÜHARIBƏSINDƏ IMAM (Ə)-IN 
GÖSTƏRDIYI QƏHRƏMANLIQLAR 
Imam (ə) bütün qoşunların baş komandanı idi. O, Əmr As və Müaviyə 
kimi deyildi ki, ən təhlükəsiz bir yerdə, xeymənin içində otursun, ordu 
qəhrəmanlarından ibarət bir qrup onun mühafizəsini öz öhdəsinə alsın və 
təhlükə hiss etdikdə qaçsın. O həzrət qoşunun müxtəlif bölmələrinə baş 
vurmaqla özünün sərkərdəlik vəzifəsini ifa edir, ən çətin anlarda lap ön 
cəbhədə vuruşurdu. Ağır hücumlarda qələbə onun mübarək və qüdrətli əlləri 
ilə nəsib olurdu. Biz o həzrətin rəşadətlərindən bir neçəsini nümunə olaraq 
burada qeyd edirik. (Bunlar tarix kitablarında, o cümlədən Ibni Müzahimin 
"Vəqətü-Siffeyn" və Təbərinin "Tarix" kitabında ətraflı şəkildə qeyd 
olunmuşdur.) 
1-IMAM (Ə) YAĞIŞ KIMI YAĞAN OXLAR ALTINDA 
Imam (ə)-ın qoşununun sağ cinahının sərkərdəsi Əbdüllah ibni Bədilin 
öldürülməsi ilə bu cinahın vəziyyəti çox gərginləşdi və qoşunda çaxnaşma 
yarandı. Müaviyə Həbib ibni Məsləməni göndərdi ki, o cinahın sağ 
qalanlarını darmadağın etsin. Səhl ibni Hənif də Imam (ə)-ın qoşununun bu 
hissəsini nizama salmaq barədə o həzrətdən göstəriş aldı, lakin bu səylər heç 
bir müsbət nəticə vermədi. Sağ cinahın dağınıq vəziyyətdə olan dəstələri 
Imam (ə)-ın rəhbərlik etdiyi mərkəzi cinaha qoşuldular. 
Tarix Rəbiə və Cübn qəbilələrinin bu ağır şəraitdə göstərdiyi igidlik, 
Müzər qəbiləsinin isə zəiflik və süstlüyündən xəbər verir. Imam (ə) belə bir 
ağır şəraitdə irəli çıxdı və şəxsən döyüşə girdi. Siffeyn müharibəsində xəbər 
aparıb-gətirən Zeyd ibni Vəhəb deyir: "Imam (ə)-ı yağış kimi yağan oxların 
altında görürdüm. Düşmənin yağdırdığı oxlar ona dəymir, çiyni ilə 
boynunun arasından uçub keçirdi. Imam (ə)-ın oğlanları düşmənin yağış 
kimi yağdırdığı oxlar altında o həzrətə zərər dəyəcəyindən qorxurdular. 
Buna görə də sipər kimi Imam (ə)-ın ətrafını tutdular. Lakin Imam (ə) 
onların istəklərinin əksinə olaraq irəliləyib düşməni geri qovurdu. Birdən 
Imam (ə)-ın qarşısında onun öz qulamı Kisan Əbu Süfyanın qulamı Əhmər 
                                              
1 "Kamil" (Ibni Əsir), 3-cü cild, səh.137 
 83 
ilə tutuşdu, bu çarpışmada Kisan qətlə yetirildi. Əbu Süfyanın qulamı öz 
qələbəsindən qürrələnərək qılıncını siyirib Imam (ə)-a tərəf gəldi. Lakin o 
həzrət bir göz qırpımında əllərini onun zirehinə atdı, onu özünə tərəf çəkdi, 
sonra göyə qaldırıb elə möhkəm yerə çırpdı ki, çiyni və qolları sındı. Sonra 
onu buraxdı. Bu vaxt Imam (ə)-ın oğlanları–Hüseyn və Məhəmməd 
Hənəfiyyə qılıncla onun nəfəsini kəsdilər, sonra Imam (ə)-ın yanına gəldilər. 
Imam (ə) üzünü öz sevimli oğlu Həsənə tutub dedi:–Nə üçün qardaşların 
kimi onun qətlində iştirak etmədin? 
Imam Həsən (ə) cavab verdi: O iki qardaşım kifayət idi. 
Zeyd ibni Vəhəb əlavə edir: Imam (ə) Şam ordusuna yaxınlaşdıqca, 
sürətini daha da artırırdı. Həzrət Müctəba (ə) Müaviyənin ordusunun Imam 
(ə)-ı mühasirəyə alaraq onun həyatını təhlükə altına salacaqlarından 
qorxaraq o həzrətə dedi:–Bir az dayan, Rəbiə qəbiləsindən olan fədakar 
dostların sənə çatsınlar. 
Imam (ə) cavab verdi: Sənin atan üçün müəyyən olunmuş bir gün vardır 
ki, (ömrü) ondan o yana keçməz: nə dayanmaq onu gecikdirər, nə də 
düşmənə tərəf irəliləmək onu irəli atar. Özü ölümün pişvazına getməkdən, 
yaxud ölümün ona tərəf gəlməsindən atanın heç bir qorxusu yoxdur.
1
 
Əbu Ishaq deyir: Siffeyn günlərindən birində Imam (ə) əlində balaca bir 
nizə tutmuşdu, öz sərkərdələrindən olan Səid ibni Qeysin yanından keçəndə 
o, Imam (ə)-a dedi:–"Qorxmursan?! Düşmənə bu qədər yaxınlaşdığın halda 
səni öldürə bilərlər!" Imam (ə) buyurdu: "Elə bir adam yoxdur ki, onun 
üçün Allah tərəfindən mühafizəçilər olmasın. (Bu mühafizəçilər) onu 
quyunun dibinə düşməkdən, divar altında qalmaqdan, yaxud ona bir zərər 
yetişməsindən qoruyurlar. Ilahi hökm gəlib çatdıqda onu buraxarlar və o, 
taleyin çox yaxınlığında qərar tutar."
2
 
2-MÜAVIYƏNIN QULAMI HƏRISIN ÖLDÜRÜLMƏSI 
Şam qoşununda ən güclü pəhləvan Müaviyənin qulamı Həris idi. O, 
hərdən Müaviyənin paltarlarını geyib döyüşə girişir və bundan xəbərsiz 
olanlar döyüşənin Müaviyənin özü olduğunu güman edirdilər. Bir gün 
Müaviyə onu çağırıb dedi:–Əli ilə döyüşdən çəkin, amma öz nizənlə kimi 
istəsən, nişan al. 
O, Əmr Asın yanına gedib Müaviyənin sözlərini ona söylədi. Əmr As 
(hər niyyətlə olursa-olsun) Müaviyənin fikrini səhv hesab edib dedi:–Əgər 
sən Qüreyşdən olsaydın, Müaviyə istəyərdi ki, Əlini sən öldürəsən, amma o 
belə bir iftixarın Qüreyşdən qeyrisinə nəsib olmasını istəmir. Əgər əlinə 
fürsət düşsə, Əliyə də hücum et. 
Təsadüfən həmin gün Imam (ə) öz süvari qoşununun qarşısında meydana 
gəldi. Həris Əmr Asın sözlərinin təsiri altında Imam (ə)-ı mübarizəyə 
                                              
1 "Şərhi-Nəhcül-bəlağə" (Ibni Əbil-Hədid), 5-ci cild, səh.198-200; "Vəqətu-
Siffeyn", səh.248-250; "Kamil" (Ibni Əsir), 3-cü cild, səh.151-152; "Tarixi-Təbəri", 3-
cü cild, 6-cı hissə, səh.10-11 
2 "Şərhi-Nəhcül-bəlağə" (Ibni Əbil-Hədid), 5-ci cild, səh.119; "Vəqətu-Siffeyn", 
səh.250 
 84 
çağırdı. Imam (ə) rəcəz oxuyandan sonra irəli çıxdı və döyüşə başladı, elə 
ilk anlarda onu bir zərbə ilə iki yerə böldü. Bu xəbər Müaviyəyə çatanda 
həddindən artıq təsirləndi və onu aldatdığına görə Əmr Ası məzəmmət 
edərək bir şer oxudu. O şerin iki beytinin tərcüməsi belədir: 
"Həris, ey məğlub olmuş qəhrəman! Məgər bilmirdin ki, Əli bütün 
qəhrəmanlara qalibdir?! 
Elə bir qəhrəman tapılmadı ki, Əli ilə mübarizəyə girişəndə (Əli) onu 
öldürməsin." 
Hərisin ölümü Müaviyənin qoşununda qəzəblə yanaşı olan qorxu dalğası 
yaratdı. Əmr ibni Həsin adlı başqa bir pəhləvan Əli (ə)-dan onun intiqamını 
almaq üçün meydana girdi, lakin hələ o həzrətlə qarşılaşmamış Imam (ə)-ın 
ordusundan olan Səid ibni Qeysin əli ilə öldürüldü.
1
 
3-IMAM (Ə) MÜAVIYƏNI MÜBARIZƏYƏ ÇAĞIRIR 
Bir gün Imam (ə) meydana gəlib iki qoşunun arasında dayandı, axırıncı 
dəfə olaraq höccəti Müaviyəyə tamam etmək istədi. Imam (ə) buyurdu:–
Müaviyə, Müaviyə, Müaviyə! 
Müaviyə özünün xüsusi məmurlarına dedi:–Qabağa gedin və onun 
məqsədinin nə olduğunu öyrənin. 
Məmurlar:–Nə deyirsən, ey Əbu Talibin oğlu? 
Imam (ə):–Ona bir kəlmə sözüm var. 
Məmurlar Müaviyəyə dedilər:–Əli sənin özünlə danışmaq istəyir. 
Müaviyə Əmr Asla birlikdə meydana gəldi və Imam (ə)-ın qarşısında 
dayandılar. Imam (ə) Əmr Asa məhəl qoymadan Müaviyəyə dedi:–Vay 
olsun sənə! Nə üçün camaat bizə görə bir-birini qırır? Yaxşı olar ki, 
meydana gələsən, bir-birimizlə vuruşaq, hansımız qələbə çalsaq, o da 
rəhbərliyi əlinə alsın. 
Müaviyə Əmr Asa dedi:–Bu barədə nə fikirləşirsən? 
Əmr As:–Əli insafla danışır. Əgər (qorxub) qayıtsan, bu sənin özün və 
nəslin üçün heç vaxt yuyulmayan bir ar olacaqdır. 
Müaviyə:–Əmr As! Mən sənə heç vaxt aldanmaram. Hər kəs Əli ilə 
döyüşə girişsə, sözsüz yer onun qanı ilə doyar. 
Bunu deyib öz qoşunlarına tərəf qayıtdılar. Imam (ə) da gülümsəyib öz 
yerinə qayıtdı. Müaviyə Əmr Asa dedi:–Sən nə qədər də axmaq adamsan! 
Zənnimcə sənin verdiyin təklif ciddi deyil, zarafatla qarışıq idi.
2
 
ŞƏHID ÖVLADININ ŞÜCAƏTI 
Haşim Mərqal bacarıqlı və şücaətli sərkərdələrdən biri idi. Belə ki, hamı 
onun islami fəthlərdəki parlaq xidmətlərini bilirdi. Onun şəhid olması ilə 
                                              
1 "Şərhi-Nəhcül-bəlağə" (Ibni Əbil-Hədid), 5-ci cild, səh.215-216; "Vəqətu-
Siffeyn", səh.272-273; "Əl-əxbarüt-tival", səh.671 
2 "Şərhi-Nəhcül-bəlağə" (Ibni Əbil-Hədid), 5-ci cild, səh.217-218; "Vəqətu-
Siffeyn", səh.274-275; "Kamil" (Ibni Əsir), 3-cü cild, səh.158; "Tarixi-Təbəri", 3-cü 
cild, 6-cı hissə, səh.23 "Əl-əxbarüt-tival", səh.176-177 
 85 
Imam (ə)-ın ordusunda nəzərə çarpacaq dərəcədə süstlük yaranması 
gözlənilirdi, lakin onun oğlunun odlu xitabəsi vəziyyəti tamamilə dəyişdirdi 
və onun yolunu gedənlərdə daha da ciddiyyət yaratdı.
1
 O atasının bayrağını 
əlinə aldı, haqq fədailərinə üz tutub dedi:–Haşim Allah bəndələrindən biri 
idi, ilahi dəftərdə onun ruzisi təyin olunmuş, işləri yazılmışdı. Əcəli çatdı və 
heç kimin müxalifət edə bilməyəcəyi Allah onu Öz dərgahına çağırdı. O, 
Peyğəmbər (s)-in əmioğlusunun, o həzrətə ilk iman gətirən və ümmət içində 
ilahi dini ən dərindən bilən bir şəxsin yolunda cihad etdi. O, Allah 
düşmənləri ilə–haramı halal hesab edənlər, cəmiyyətdə zülm ilə hökmranlıq 
edənlər və çirkin işləri şeytan tərəfindən gözəl cilvələndirilənlərlə barışmaz 
düşmən idi. Sizə vacibdir ki, Peyğəmbər (s)-in qanunları ilə müxalifət 
edənlər, ilahi qanunları qüvvədən salanlar və Allah övliyaları ilə mübarizəyə 
qalxanlarla cihad edəsiniz. Bu cihadda Allaha itaət etmək üçün öz pak 
canınızı qurban verin ki, axirətdə ən yüksək məqamlara nail olasınız. Əgər 
ilahi mükafat və cəzanı, cənnət və cəhənnəmi nəzərə almasaydıq belə, yenə 
də Əli tərəfində mübarizə aparmaq, ciyər yeyənin oğlu Müaviyə ilə birlikdə 
vuruşmaqdan yaxşıdır. Niyə belə olmasın, halbuki, siz öz arzularınıza 
ümidvarsınız.
2
 
Onun sözləri qurtarmamış Imam (ə)-ın sədaqətli şiəsi Əbut-Tüfeyl, 
Haşimə bir mərsiyə qoşdu. Onun ilk beyti belədir: 
"Ey Haşim, Peyğəmbər sünnəsinin düşmənləri ilə Allah yolunda 
vuruşaraq Cənnəti qazandın."
3
 
TÜLKÜ ASLANIN ÇƏNGINDƏ 
Müharibənin şamlılara göstərdiyi təzyiq meydanı onlar üçün dar etmişdi. 
Müharibə odunu qızışdıranlar başqalarına təskinlik vermək üçün özləri də 
şəxsən meydana girməyə məcbur oldular ki, bu yolla müxalifləri susdura 
bilsinlər. Əmr Asın Haris ibni Nəsr adlı bir düşməni var idi. Hər ikisinin 
eyni bir məramın ardınca getməsinə baxmayaraq bir-birinin bədxahlarından 
sayılırdılar. Haris bir şer qoşaraq Əmr Ası Əli (ə) ilə müharibəyə getməyib 
yalnız başqalarını meydana göndərməsinə görə tənqid etdi. Onun şeri Şam 
qoşunu arasında yayıldı və Əmr As heç olmazsa, bir dəfə Imam (ə)-la 
döyüşmək məcburiyyətində qaldı. Lakin siyasət meydanının tülküsü döyüş 
meydanında da hiyləgər idi. Imam (ə)-la qarşılaşanda o həzrət möhlət 
vermədən nizəsi ilə onu vurub yerə sərdi. Imam (ə)-ın alicənablığından agah 
olan Əmr As dərhal yerdə soyunub övrətini açdı. Imam (ə) onu təqib etmək 
fikrindən dönüb gözlərini yumdu və geri qayıtdı.
4
 
                                              
1 "Şərhi-Nəhcül-bəlağə" (Ibni Əbil-Hədid), 2-ci cild, səh.29; "Murucuz-zəhəb", 2-
ci cild, səh.393; "Əl-əxbarüt-tival", səh.481 
2 "Şərhi-Nəhcül-bəlağə" (Ibni Əbil-Hədid), 8-ci cild, səh.29; "Vəqətu-Siffeyn", 
səh.356 
3 "Vəqətu-Siffeyn", səh.359 
4 "Əyanuş-şiə", 1-ci cild, səh.501; "Şərhi-Nəhcül-bəlağə" (Ibni Əbil-Hədid), 6-cı 
cild, səh.313; "Vəqətu-Siffeyn", səh.423  
 86 
ƏMR ASIN MALIKLƏ QARŞILAŞMASI 
Malikin döyüş meydanında göstərdiyi rəşadət Müaviyənin yuxusuna 
haram qatmışdı. Buna görə də Mərvan ibni Həkəmə əmr etdi ki, bir dəstə 
qoşunla Malikin ömrünə son qoysun. Lakin o bu işi qəbul etmədi və dedi:–
Sənə ən yaxın adam Əmr Asdır ki, Misrin hökumətini ona vermisən. Yaxşı 
olardı ki, bu məsuliyyəti onun öhdəsinə qoyasan. O sənin sirdaşındır, mənim 
yox. Ona çoxlu bəxşişlər etmisən, məni isə hər şeydən məhrum etmisən. 
Müaviyə çarəsiz qalıb Əmr Asa əmr etdi ki, bir dəstə qoşunla Maliklə 
döyüşməyə getsin, çünki Malikin döyüş təcrübəsi və misilsiz şücaəti 
şamlıların arasında çaxnaşma salmışdı. Əmr As Mərvanın sözlərindən agah 
idi, amma çarəsizlikdən bu işi qəbul etdi. Amma tülkü hara, aslanla 
qarşılaşmaq hara! Əmr As Maliklə qarşılaşanda bədəni lərzəyə düşdü, lakin 
meydandan qaçmağı özünə ar bildi. Hər iki tərəf rəcəz oxuduqdan sonra 
hücuma keçdilər. 
Malik hücum edəndə Əmr As geri çəkildi, nizə onun üzünü yaraladı. 
Əmr As canının qorxusundan üzünün yarasını bəhanə edərək bir əli ilə atın 
yüyənini, bir əli ilə də üzünü tutub öz qoşununa tərəf qaçdı. Onun 
meydandan qaçmasını görən əsgərlər "nə üçün belə yaramaz və qorxaq bir 
adamı onlara əmir seçmişdir?" - deyə Müaviyəyə etiraz etdilər.
1
 
TƏQVALI CAVAN VƏ DÜNYAPƏRƏST QOCA 
Bir gün Malik iraqlıların arasında uca səslə dedi:–Sizin aranızda bir kəs 
varmı ki, öz canını Allahın razılığı müqabilində satsın? 
Əsal ibni Hicl adlı bir cavan meydana daxil oldu. Müaviyə də Hicl adlı 
qoca bir kişini onunla döyüşə göndərdi. Onların hər ikisi nizələrini bir-birinə 
tərəf tuşlayaraq öz əsil-nəsəblərini deməyə başladılar. Bu zaman onların ata-
oğul olduqları məlum oldu. Atdan düşüb qucaqlaşdılar. Ata oğluna dedi:–
Oğlum, dünyaya tərəf gəl! 
Oğlu dedi:–Atacan, axirətə tərəf gəl! Mən dünyaya aldanıb şamlılara 
tərəf gəlsəydim, sən məni bu yoldan qaytarmalı idin. Sən Əli və sair 
möminlər barəsində nə fikirləşirsən? 
Axırda bu qərara gəldilər ki, hər ikisi öz əvvəlki yerlərinə qayıtsınlar.
2
 
Əsası əqidə müdafiəsindən ibarət olan bir müharibədə dini bağlılıqdan başqa 
hər növ qohumluq süst və gücsüzdür. 
ŞAM QOŞUNUNDA RUHIYYƏ ZƏIFLIYI 
Müaviyənin qoşun sərkərdələrindən olan Əbrəhə öz qoşun bölməsindən 
öldürülənlərin çoxluğundan çox narahat idi. O öz gözləri ilə şamlıların 
Müaviyə adlı bir nəfərin həvayi-nəfsinə qurban olduqlarını, Müaviyənin də 
özünün qəsbi hökumətini qoruyub saxlamaq üçün belə bir dəhşətli 
                                              
1 "Şəhi-Nəhcül-bəlağə" (Ibni Əbil-Hədid), 8-ci cild, səh.79; "Vəqətu-Siffeyn", 
səh.440-441 
2 "Vəqətu-Siffeyn", səh.443; "Şərhi-Nəhcül-bəlağə" (Ibni Əbil-Hədid), 8-ci cild, 
səh.82 
 87 
müharibəyə əl atdığını görürdü. Buna görə də Şamda sakin olan 
yəmənlilərin arasında uca səslə dedi:–"Vay olsun sizə, ey Yəmən əhli! Siz 
fani olmaq istəyirsiniz! Bu iki nəfəri (Əli və Müaviyəni) boşlayın, qoyun 
bir-biri ilə vuruşsunlar. Hansı qalib gəlsə, biz ona tabe olaq." 
Imam (ə) onun sözlərini eşidəndə buyurdu:–Çox gözəl söz dedin! Mən 
Şama daxil olduğum gündən belə gözəl bir söz eşitməmişdim. 
Bu xəbərin yayılması Müaviyəni bərk qorxuya saldı, özünü qoşunun lap 
axır tərəfinə yetirib ətrafındakılara dedi:–Əbrəhə ağlını itirmişdir! 
Amma yəmənlilər bir ağızdan deyirdilər ki, Əbrəhə dindarlıq, şücaət və 
əql cəhətindən onların ən yaxşısıdır. Belə bir şəraitdə Ürvə Dəməşqi Şam 
qoşununun abır-heysiyyətini və ruhiyyəsini qoruyub saxlamaq üçün 
meydana atılıb dedi:–"Əgər Müaviyə Əli ilə mübarizə etməkdən boyun 
qaçırdısa, ey Əli, mənimlə mübarizəyə hazır ol!" 
Onun qarşısını almaq istədilər, lakin Imam (ə) qəbul etmədi və dedi:–
"Mənim nəzərimdə Müaviyə ilə Ürvənin heç bir fərqi yoxdur." 
Imam (ə) bunu deyib hücum etdi, bir zərbə ilə onu iki yerə böldü: yarısı 
bir tərəfə, yarısı isə o biri tərəfə düşdü. Hər iki qoşunda olanlar Əli (ə)-ın bu 
zərbəsindən heyrətə gəldilər. Imam (ə) onun iki yerə bölünmüş cəsədinə belə 
xitab etdi: "Peyğəmbəri nübüvvətə seçən Allaha and olsun, indi cəhənnəm 
odunu görüb peşman olmusan!" 
Bu vaxt Ürvənin əmioğlusu onun intiqamını almaq üçün Əli (ə)-la 
döyüşmək istədi, o da Imam (ə)-ın bir qılınc zərbəsi ilə Ürvəyə qovuşdu.
1
 
TARIX TƏKRAR OLUNUR 
Imam (ə)-ın döyüş meydanındakı misilsiz şücaətləri şamlıların ürəyinə 
dəhşətli bir qorxu salmışdı. Uca bir təpənin üstündən vəziyyəti müşahidə 
edən Müaviyə ixtiyarsız olaraq şamlıları danlayıb dedi:–Ölüm olsun sizə! 
Içinizdə bir kişi yoxdurmu ki, Əbəl-Həsənə (Əliyə) sui-qəsd etsin, yaxud 
döyüş vaxtı, yaxud da iki qoşun bir-birinə qarışıb toz-torpaq qalxdıqda onu 
öldürsün?! 
Vəlid ibni Ütbə Müaviyənin yanında durmuşdu, ona dedi:–Bu iş üçün 
sən hamıdan irəlidəsən. 
Müaviyə dedi:–Əli məni bir dəfə mübarizəyə dəvət etdi, lakin mən heç 
vaxt onun qarşısına çıxmaram. Çünki ordu öz rəhbərini qorumaq üçündür. 
Axırda Busr ibni Ərtatı Imam (ə) ilə mübarizəyə təşviq edib dedi:–Toz-
torpaq qalxan vaxt onunla vuruş. 
Busrun Hicazdan yenicə Şama gəlmiş əmioğlusu onun bu işinə mane 
olmaq istədi, lakin Busr Müaviyəyə söz verdiyinə görə meydana getdi. O, 
başdan-ayağa zirehli paltar geymiş halda Əli (ə)-ı mübarizəyə dəvət etdi. 
Imam (ə)-ın nizə zərbəsi onu yerə sərdikdə o da Əmr As kimi öz övrətini 
açdı, Imam daha onu təqib etmədi.
2
 
                                              
1 "Şərhi-Nəhcül-bəlağə" (Ibni Əbil-Hədid), 8-ci cild, səh.94; "Vəqətu-Siffeyn", 
səh.433 
2 "Vəqətu-Siffeyn", səh.459 
 88 
MÜAVIYƏNIN SÜLHƏ ISRARI 
Siffeyn müharibəsinin həddindən artıq uzun sürdüyünə və şamlıların ağır 
tələfat verdiyinə görə Müaviyə məcburiyyət qarşısında qalaraq hansı yolla 
olursa olsun, Imam (ə)-ı sülhə, sazişə vadar etmək və müharibəni saxlatdırıb 
qoşunları əvvəlki yerlərinə qaytarmaq fikrinə düşdü. Bu işə o, bir neçə yolla 
başladı. Onların ümdəsi aşağıdakılar idi: 
1-Əşəs ibni Qeyslə müzakirə; 
2-Qeys ibni Sədlə müzakirə; 
3-Imam (ə)-a məktub yazmaq. 
Amma Imam (ə)-ın qoşununda olan yüksək ruhiyyə nəticəsində bu 
tədbirlərin hamısı heçə çıxırdı. Nəhayət "Leylətül-Hərir" hadisəsi baş verdi, 
bu zaman Müaviyənin hərbi təşkilatının bütünlüklə dağılmasına az qalırdı. 
Amma Müaviyənin məkrli hiylələri, iraqlıların sadəlövhlükləri, Müaviyənin 
casuslarının Imam (ə)-ın qoşunu içərisində geniş fəaliyyət göstərməsi və s. 
kimi işlər hadisələrin gedişini şamlıların xeyrinə olaraq dəyişdi. Indi isə bu 
müzakirələri ətraflı şəkildə qeyd edirik: 
1-Müaviyə öz qardaşı və söz ustası olan Ütbə ibni Əbi Süfyanı çağırıb 
ona dedi ki, Imam (ə)-ın ordusunda böyük nüfuza malik olan Əşəs ibni 
Qeyslə görüşsün və ondan, hər iki qoşundan sağ qalanlara rəhm etməsini 
xahiş etsin. Ütbə özünü ön cəbhəyə yetirdi və elə oradan özünü təqdim edib 
Əşəsi çağırdı ki, Müaviyənin sözünü ona desin. Əşəs onu tanıyıb dedi:–
"Israfçı və əyyaş bir adamdır, onunla görüşmək lazımdır." Ütbənin 
sözlərinin xülasəsi bu idi: "Müaviyə Əlidən başqa birisi ilə görüşməli 
olsaydı, onda səninlə görüşərdi. Çünki, sən, iraqlıların rəisi, Yəmən əhlinin 
böyüyü və Osmanın kürəkənisən. Səni Osman vəzifəyə qoymuşdur. Sən 
Malikdən və Ədi ibni Hatəmdən tam ayrı bir adamsan. Malik Osmanı qətlə 
yetirdi, Ədi də camaatı bu işə təhrik edirdi. Mən demirəm ki, Əlidən ayrıl və 
Müaviyəyə kömək et; mən səni, sağ qalanların canını qoruyub saxlamağa 
dəvət edirəm. Mənim və sənin xeyrin elə bundadır." 
Əşəsin cavabda Əli (ə)-ı hörmət və əzəmətlə yad edərək "Iraqın və 
Yəmənin böyüyü Əlidir" deməsinə baxmayaraq, axırda bir diplomat kimi 
sülh təklifini qəbul etdi və dedi:–"Sağ qalanları hifz etməkdə sizin 
ehtiyacınız bizimkindən çox deyildir." Ütbə Əşəsin sözlərini Müaviyəyə 
deyəndə Müaviyə sevinib dedi:–"Sülhə meyl etmişdir." 
2-Peyğəmbər (s)-in ənsar və mühacirdən ibarət olan səhabələri Imam (ə)-
ın ətrafına yığışmışdı, amma ənsardan yalnız Nöman ibni Bəşir və Məsləmə 
ibni Müxəlləd Müaviyəyə qoşulmuşdu. Müaviyə Nömana dedi ki, Imam (ə)-
ın şücaətli sərkərdəsi olan Qeys ibni Səd ilə görüşsün, onun razılığını cəlb 
etməklə sülhün müqəddiməsini hazırlasın. O, Qeys ilə görüşəndə hər iki 
qoşuna dəyən zərərləri irəli çəkərək dedi:–"Müharibə bizə də, sizə də 
gördüyünüz tələfatları və xəsarətləri vurmuşdur. Belə isə, sağ qalanlar 
barəsində Allahdan qorxun və bir çıxış yolu fikirləşin!"
1
 
Qeys Nömana cavab verəndə Müaviyənin və Əli (ə)-ın ətrafındakıların 
                                              
1 "Əl-imamətu vəs-siyasət", 1-ci cild, səh.102; "Şərhi-Nəhcül-bəlağə" (Ibni Əbil-
Hədid), 8-ci cild, səh.61; "Vəqətu-Siffeyn", səh.408; "Əyanuş-şiə", 1-ci cild, səh.804 
 89 
kim olmasına istinad edərək dedi:–Biz Peyğəmbər (s) zamanında düşmənin 
nizələri qarşısında haqq qələbə çalana kimi canla-başla dayanırdıq, halbuki 
kafirlər bu işdən narahat idilər. Ey Nöman, indi Müaviyənin köməkçiləri bir 
ovuc "azad olunmuşlar"dan, çöldə yaşayanlardan və aldadılmış 
yəmənlilərdən başqa heç kəs deyildir. Amma Əliyə bax: onun ətrafını 
Allahın razı olduğu mühacir, ənsar və tabein tutmuşdur. Müaviyənin 
ətrafında səndən və sənin dostundan (Məsləmə ibni Müxəlləddən) başqa bir 
kəs yoxdur. Siz nə Bədrdə olmusunuz, nə də Ühüddə; nə islamda 
təqdirəlayiq bir xidmətiniz vardır, nə də sizin barənizdə bir ayə nazil 
olmuşdur.
1
 
3-Bu görüşlərdə məqsəd sülh və saziş üçün şərait yaratmaq idi. Lakin 
Müaviyənin istədiyi kimi olmadı. Buna görə də Imam (ə)-a bir məktub 
yazaraq ona itaətsizlik etdiyi ilk günlərdəki istəyini, yəni Şam hökumətini, o 
həzrətə beyət və itaət etmədən ona verilməsini istədi, sonra əlavə etdi: 
"Bizim hamımız Əbdü-Mənafın övladlarıyıq, öz izzətini və azadlığını 
itirənlərdən başqa heç birimiz digərindən üstün deyildir." 
Imam (ə) öz katibini çağırdı, ona göstəriş verdi ki, məktubun cavabını 
onun imla etdiyi şəkildə yazsın. O həzrətin məktubunun mətni "Nəhcül-
Bəlağə"də, 17-ci nömrə altında gəlmişdir.
2
 
ON DOQQUZUNCU FƏSİL 
SIFFEYN MÜHARIBƏSININ GEDIŞININ DƏYIŞILMƏSI 
Imam (ə) 38-ci ilin Rəbiül-əvvəl ayının onunda, çərşənbə axşamı günü 
sübh çağı, hələ hava qaranlıq ikən sübh namazını öz köməkçiləri ilə qıldı. O 
həzrət Şam ordusunun bacarıqsızlığından və yorğunluğundan tamamilə agah 
idi və bilirdi ki, düşmən axırıncı səngərlərə tərəf geri çəkilmişdir və güclü 
bir hücum ilə Müaviyənin xeyməsini ələ keçirmək olar. Buna görə də Malik 
Əştərə göstəriş verdi ki, ordunu nizama salsın. Malik zirehli paltarda 
qoşunun içinə gəldi, öz nizəsinə söykənərək fəryad etdi: "Öz cərgələrinizi 
tərtibə salın!" Bir azdan hücum başlandı və döyüşün elə ilk anlarında 
düşmənin məğlubiyyət əlamətləri aşkar oldu və onlar meydandan qaçmağa 
başladılar. Bu vaxt Şam qoşunundan bir nəfər irəli çıxaraq Imam (ə)-la 
birbaşa müzakirə aparmaq istədi. Imam (ə) bu təklifi qəbul etdi, iki qoşunun 
arasında müzakirə başlandı. O kişi dedi ki, hər iki qoşun əvvəlki yerlərinə 
qayıtsın, Imam da Şamı Müaviyəyə versin. Imam (ə) onun bu təklifini eşidib 
təşəkkür etdi və dedi:–"Mən bu barədə uzun müddət fikirləşmişəm və özüm 
üçün iki çıxış yolu görmüşəm: ya itaətsizlik edənlərlə mübarizə, ya da 
Allaha və Onun Peyğəmbərinə nazil olanlara qarşı küfr etmək! Allah da 
Onun mülkündə üsyankarlıq və günah edilməsinə, başqalarının da bunların 
                                              
1 Məqsəd səqifədəki hadisələrdir. Nömanın atası Bəşir öz əmioğlusu Səd ibni 
Übadənin xilafətə çatmaması üçün, ayağa qalxıb Əbu Bəkrlə beyət etdi və ənsarın 
birliyini pozdu. "Şərhi-Nəhcül-bəlağə" (Ibni Əbil-Hədid), 1-ci cild, səh.78-79; "Əl-
imamətu vəs-siyasət", 1-ci cild, səh.97; "Vəqətu-Siffeyn", səh.448  
2 "Əl-imamətu vəs-siyasət", səh.103-104; "Vəqətu-Siffeyn", səh.417  
 90 
qarşısında sükut edərək əmr be mərufdan və nəhy əz münkərdən boyun 
qaçırmalarına heç vaxt razı olmaz. Buna görə də itaətsizlik edənlərlə 
mübarizə etməyi zəncirlə birgə olmaqdan yaxşı bildim." 
O kişi Imam (ə)-ı qane etməkdən məyus oldu və "Hamımız Allaha 
məxsusuq və hamımız Ona tərəf qayıdacağıq" ayəsini oxuya-oxuya öz 
qoşununa tərəf qayıtdı.
1
 
Tərəflər arasında amansız döyüşlər başlandı. Bu döyüşdə mümkün olan 
hər bir vasitədən istifadə olunurdu: Ox, daş, qılınc və nizə döyüşçülərin 
başlarına endirilirdi. Döyüş çərşənbə günü sübhə kimi davam etdi. 
Müaviyənin qoşunu o günün gecəsi ölülərin və yaralıların çoxluğundan it 
kimi ulaşırdı. Buna görə də tarixdə həmin gecə "Leylətül-hərir" (ulaşma 
gecəsi) adlanır.  
Malik əsgərlərin içində gəzişərək deyirdi: "Qələbəyə bir ox uçuşundan 
çox qalmamışdır." (Və fəryad edirdi ki:) "Bir kəs varmı ki, öz canını Allaha 
satsın və bu yolda Əştər ilə birlikdə vuruşub ya qələbə çalsın, ya da Allaha 
qovuşsun?!"
2
 
Imam (ə) bu həssas anlarda ordunun sərkərdə və nüfuzlu şəxsiyyətləri 
qarşısında çıxış edib buyurdu: "Ey camaat, görürsünüz ki, sizinlə düşmənin 
işi hara çatmışdır! Düşmən axır nəfəslərini çəkir. Işlərin başlanğıcı onun 
axırı ilə müqayisə olunar. Mən onları sübh çağı ilahi məhkəməyə çəkəcək, 
onların zillətli həyatlarına son qoyacağam."
3
 
Müaviyə o həzrətin sözlərinin məzmunundan agah olduqa Əmr Asa 
dedi:–Sabah Əli müharibənin işini birdəfəlik xətm edəcəkdir. Indi nə etmək 
lazımdır? 
Əmr As dedi:–Sənin əsgərlərin nə onun əsgərləri kimidir, nə də özün 
onun kimisən. O, din, əqidə və məram uğrunda vuruşur, sən isə başqa şey 
uğrunda vuruşursan. Sən yaşamaq istəyirsən, o isə şəhid olmaq. Iraq qoşunu 
sənin qələbəni özləri üçün qorxu bilirlər. Halbuki Şam ordusunun Əlinin 
qələbə çalmasında heç bir qorxuları yoxdur. 
Müaviyə:–Bəs nə etməliyik? 
Əmr As:–Elə bir təklif irəli sürək ki, qəbul etsələr də, etməsələr də 
ikitirəliyə və ixtilafa düçar olsunlar. Onları Allahın Kitabına dəvət et və de 
ki, səninlə onların arasında hökm etsin. Bu halda öz istəyinə nail olarsan. Bu 
fikir çoxdan mənim başımda dolanırdı, vaxtı gəlib çatmadığı üçün aşkar 
etmirdim. 
Müaviyə öz həmkarının gözəl tədbirini bəyənib təşəkkür etdi, onu həyata 
keçirmək qərarına gəldi. Cümə axşamı günü, Rəbiül-əvvəlin on üçündə 
(başqa bir rəvayətə görə Səfərin on üçündə) Imam (ə)-ın ordusu tarixdə misli 
görünməmiş bir hiylə ilə qarşılaşdı. Əmr Asın şamlı tüğyançılara etdiyi 
                                              
1 "Əyanuş-şiə", 1-ci cild, səh.510; "Vəqətu-Siffeyn", səh.474; "Əl-əxbarut-tival", 
səh.187 
2 "Kamil" (Ibni Əsir), 3-cü cild, səh.160; "Vəqətu-Siffeyn", səh.475; "Tarixi-
Təbəri", 3-cü cild, 6-cı hissə, səh.26 
3 "Əl-imamətu vəs-siyasət", 1-ci cild, səh.108; "Əl-əxbarut-tival", səh.188; 
"Vəqətu-Siffeyn", səh.476 
 91 
xidmət əməvilərə doğrudan da yenidən həyat verdi. Şam ordusunun əsgərləri 
Əmr Asın göstərişi ilə Quranları nizələrin başına keçirib öz sıralarını 
Quranla bəzədilər. Böyük Dəməşq Quranını on nəfər nizə ucunda 
götürmüşdü. Bu vaxt hamısı bir səslə deyirdilər: "Bizimlə sizin aranızda 
hakim Allahın Kitabıdır." 
Iraqlıların qulaqları bu səslərə doğru yönəldi, gözləri nizələrin başlarına 
dikildi. Şam ordusundan yalnız ürəkyandıran fəryad və şüarlar eşidilirdi. 
Hamılıqla deyirdilər: "Ey ərəblər, öz arvadlarınız və qızlarınız naminə 
Allaha baxın! Allahı, yalnız Allahı öz dininizdə nəzərdə tutun! Şamlılardan 
başqa kim onun sərhədlərinə keşik çəkəcək?! Iraq əhalisindən başqa kim 
Iraqın sərhədlərini qoruyacaq? Romalılarla, türklərlə və kafirlərlə cihad 
etmək üçün kim qalacaqdır?!"
1
 
 Quranların ruhoxşayan mənzərəsi, ürəkyandıran nalələr Imam (ə)-ın 
əsgərlərinin çoxunun ağlını əlindən alaraq, onları heyrətə və dəhşətə saldı. 
Bir neçə dəqiqə bundan əvvəl iftixarlı qələbənin astanasında yerləşən 
cəngavərlər ovsunlanmış kimi, öz yerlərində mıxlanıb qaldılar. Lakin Malik 
Əştər, Ədi ibni Hatəm, Əmr ibni Həmiq kimi igidlər hiylənin mahiyyətindən 
agah idilər və bilirdilər ki, düşmənin müqavimət göstərməyə qüdrəti 
olmadığına və məhv olma ərəfəsində qaldıqlarına görə özlərini yalnız bu 
yolla xilas etmək istəyirlər. Halbuki onlar heç vaxt Qurana baş əyməmişdilər 
və əymək də istəmirdilər. Buna görə də Ədi ibni Hatəm Imam (ə)-a dedi:–
Batil ordusunun heç vaxt haqq ilə qarşılaşmaq qüdrəti yoxdur. Hər iki 
tərəfdən çoxlu ölüb-yaralananlar olmuşdur. Bizdə qalanlar onlardan 
qüvvətlidirlər. Şamlıların nalələrinə qulaq asma. Biz sənə tabeyik. 
Malik Əştər dedi:–Müaviyənin canişini yoxdur, lakin sənin canişinin 
vardır. Onun əsgərləri varsa da, sənin əsgərlərində olan səbir onlarda 
yoxdur. Dəmiri dəmirlə döy və Allahdan kömək istə. 
Üçüncüsü dedi:–Ya Əli, biz təəssüb üzündən deyil, Allah xatirinə sənə 
kömək edirik... Hal-hazırda haqq özünün son nöqtəsinə çatmışdır. Sən olan 
yerdə bizim sözümüz yoxdur.
2
 
Lakin özünü Imam (ə)-ın dostları cərgəsinə salan və elə ilk gündən 
etibarən müəmmalı şəkildə hərəkət edən və Müaviyə ilə olan əlaqəsi 
müəyyən qədər aşkar olan Əşəs ibni Qeys Imam (ə)-a dedi:–Onların sözünə 
cavab ver, çünki sən onlara cavab verməkdə hamıdan layiqlisən. Camaat 
yaşamaq istəyir, müharibə yox! 
Imam (ə) onun mənfur niyyətindən agah idi, buyurdu:–Bu barədə 
fikirləşmək lazımdır!
3
 
Müaviyə Imam (ə)-ın əsgərlərinin dini hislərini təhrik etmək üçün Əmr 
                                              
1 "Tarixi-Təbəri", 3-cü cild, səh.26; "Murucuz-zəhəb", 2-ci cild, səh.400; "Əl-
əxbarut-tival", səh.188; "Vəqətu-Siffeyn", səh.481; "Kamil" (Ibni Əsir), 3-cü cild, 
səh.160 
2 "Murucuz-zəhəb", 2-ci cild, səh.401; "Əl-imamətu vəs-siyasət", 1-ci cild, 
səh.108; "Vəqətu-Siffeyn", səh.482 
3 "Murucuz-zəhəb", 2-ci cild, səh.401; "Əl-imamətu vəs-siyasət", 1-ci cild, 
səh.109; "Vəqətu-Siffeyn", səh.482 
 92 
Asın oğlu Əbdüllaha (o dövrdəki "müqəddəs"lərdən biri idi) fərman verdi ki, 
iki qoşunun arasında dayanıb onları Allahın Kitabının qəzavətinə dəvət 
etsin. O, iki qoşunun ortasında durub dedi:–"Camaat, bu müharibə din 
uğrundadırsa, onda hər iki tərəf öz müxalifinə höccəti tamam etmişdir; yox 
əgər dünya üçündürsə, onda yenə də hər iki tərəf həddi keçmişdir. Biz sizi 
Allahın Kitabının hökmünə dəvət edirik. Əgər siz dəvət etsəydiniz, biz 
hömkən qəbul edərdik. Fürsəti qənimət sayın!" 
Bu şüarlar pərakəndə şəkildə olan şamlıları və sadəlövh iraqlıları aldatdı. 
Böyük bir dəstə Imam (ə)-ın yanına gəlib dedi ki, onların dəvətlərini qəbul 
etsin. Imam (ə) bu həssas anlarda aldananlara haqqı başa salmaq üçün dedi:–
"Ey Allahın bəndələri! Allahın Kitabına dəvəti qəbul etməkdə mən hər 
kəsdən layiqliyəm, lakin Müaviyə, Əmr As, ibni Əbu-Müeyt, Həbib ibni 
Məsləmə və ibni Əbu-Sərh din əhli, Quran əhli deyildirlər. Mən onları 
sizdən yaxşı tanıyıram. Mən uşaqlıqdan indiyə qədər daim onlarla 
rastlaşmışam. Onlar uşaqlıqda uşaqların, böyüyəndə də kişilərin ən pisi 
idilər. Allaha and olsun, onlar Quranları tanıdıqları və onlara əməl etmək 
üçün qaldırmamışlar, bu iş sadəcə olaraq bir hiylə və məkrdir. Ey Allah 
bəndələri, başlarınızı və qollarınızı mənim ixtiyarımda qoyun; haqq qəti 
nəticəyə çatmış, zalımların kökünün kəsilməsinə bir şey qalmamışdır." 
Sadiq köməkçilər Imam (ə)-ın tərəfini saxladıqları halda gözlənilmədən 
zirehli paltar geymiş, alınları səcdədən qabar bağlamış və əllərində qılınc 
tutmuş iyirmi min əsgər döyüş meydanını tərk edib sərkərdənin qərargahına 
gəldilər.
1
 Başda Müsər ibni Fədəki, Zeyd ibni Həsin və bəzi iraqlı qarilər 
rəhbərlik olmaqla (onlar sonralar xəvaricin başçıları oldular) gəlib Imam (ə)-
ın qarşısında dayandılar və o həzrətə "Ya Əmirəl-möminin" deyil, "Ya Əli" 
deyə xitab edərək tam ədəbsizliklə dedilər: "Onların dəvətini qəbul et, əks 
halda Osman ibni Əffanı öldürdüyümüz kimi, səni də öldürəcəyik! Allaha 
and olsun, əgər onların dəvətini qəbul etməsən səni öldürərik!" 
Dünənə qədər qeydsiz-şərtsiz itaət olunan bir rəhbərin işi bu gün o yerə 
çatmışdı ki, ona təslim olmağa və zorla sülh qəbul etməsinə dair əmr 
verirdilər! Imam (ə) onlara belə cavab verdi: "Allahın Kitabına dəvət edən, o 
kitabın dəvətini qəbul edən ilk şəxs mənəm. Sizi Allahın Kitabından başqa 
bir şeyə dəvət etmək mənə caiz deyildir. Mən onlarla ona görə vuruşuram ki, 
onlar Quranın hökmünə qulaq asmırlar. Onlar Allaha qarşı itaətsizlik etmiş, 
Onun əhdini pozmuş və kitabını kənara qoymuşlar. Bilin ki, onlar sizi 
aldatmışlar! Onlar Qurana əməl etmək istəmirlər." 
Imam (ə)-ın məntiqi və dəlil əsasında olan sözləri onlara azacıq belə, 
təsir etmədi. Zamanın keçməsi də göstərdi ki, onlar tələsən, həqiqəti dərk 
etməyən və nadan adamlar idilər və şamlıların boş şüarlarına qapılmışdılar. 
Imam (ə) onlara nə qədər nəsihət verirdisə də, xeyri olmurdu; onlar öz 
inadkarlıqlardan əl çəkmir, israrla deyirdilər ki, gərək Malikin döyüşdən geri 
qayıtmasına əmr verəsən. 
Döyüş çağında bir ordu üçün ikitirəlik və ixtilafdan daha ziyanlı bir şey 
                                              
1 "Kamil" (Ibni Əsir), 3-cü cild, səh.161; "Murucuz-zəhəb", 2-ci cild, səh.401; 
"Tarixi-Təbəri", 3-cü cild, 6-cı hissə, səh.27; "Vəqətu-Siffeyn", səh.489  
 93 
yoxdur. Bundan da zərərli şey sadəlövh və siyasi məsələləri dərk etməyən 
adamların öz dərrakəli və bacarıqlı sərkərdələrinə qarşı qiyam etmələridir. 
Imam (ə) özünü qələbə astanasında görür, düşmənin bu hiyləsinin nə 
olduğunu bilirdi. Lakin təəssüflər olsun ki, bu ixtilaf Imam (ə)-ın qoşununun 
vəhdətini pozurdu. Imam (ə) səcdədən qabar bağlamış, başdan-ayağa 
silahlanmış iyirmi min "müqəddəs"in qarşısında müqavimət göstərməyi 
məsləhət görmədi, öz yaxın səhabələrindən olan Yəzid ibni Hanini çağırıb 
dedi:–Özünü Malikə çatdır və de ki, döyüşü dayandırıb təcili olaraq mənim 
yanıma gəlsin. 
Yəzid ibni Hani özünü ön cəbhəyə çatdırdı, Malikə dedi:–Imam əmr edir 
ki, müharibəni dayandırıb mənim yanıma gəlsin. 
Malik dedi:–Mənim salamımı Imama çatdır və de ki, indi məni 
meydandan geri çağırmağın vaxtı deyil. Inşallah, tezliklə qələbə islam 
ordusuna nəsib olacaq. 
Hani geri qayıdıb dedi:–Malik geri qayıtmağı məsləhətə uyğun görmür 
və deyir ki, qələbənin bir addımlığındadır. 
Qiyamçılar Imam (ə)-a dedilər: Malik sənin əmrinlə bu işdən boyun 
qaçırır. Ona sən demisən ki, döyüş meydanında müqavimət göstərsin! 
Əli (ə) təmkinlə buyurdu: Mən heç vaxt öz məmurlarımla məxfi 
danışmamışam. Nə demişəmsə, hamısını eşitmisiniz. Nə cürətlə məni 
aşkarda dediyimin əksi ilə müttəhim edirsiniz? 
Qiyamçılar: Tez ol, Malikə xəbər göndər, meydandan geri dönsün! Əks 
halda səni ya Osman kimi öldürəcəyik, ya da tutub Müaviyəyə təhvil 
verəcəyik! 
Imam (ə) Haniyə dedi:–Gördüklərini Malikə çatdır. 
Malik Imam (ə)-ın sözündən agah olub dedi:–Bu fitnə Quranların nizəyə 
vurulmasından irəli gəlmişdir. Bunların hamısı Əmr Asın hoqqalarıdır. 
Qələbəni görmürsən?! Heç rəvadırmı ki, belə bir şəraitdə döyüşü saxlayım?! 
Hani: Heç rəvadırmı ki, sən burada olasan, Əmirəl-möminin də öldürülə, 
yaxud tutulub Müaviyəyə təhvil verilə?! 
Malik bu sözləri eşidəndə bədəni əsdi, dərhal döyüşü saxlayıb özünü 
Imam (ə)-a çatdırdı. Gözü qiyamçıların bədbəxt üzlərinə sataşanda dedi:–
Düşmənə üstünlük qazanıb qələbənin bir addımlığında olan bir vaxtda 
onlara aldandınızmı?! Allaha and olsun ki, onlar Allahın əmr və 
fərmanlarından boyun qaçırmış, Peyğəmbərin sünnəsini tərk etmişlər. 
Onlarla razılaşmayın və mənə azacıq möhlət verin, işi xətm edim. 
Qiyamçılar:–Səninlə razılaşmaq, sənin törətdiyin xətada şərik olmaqdır. 
Malik:–Çox heyf olsun ki, sizin igidləriniz öldürülmüş, alçaq və 
yaramazlarınız isə sağ qalmışdır. Deyin görüm siz nə vaxt haqlı 
olmusunuz?! Döyüşən vaxtda haqq idiniz, döyüşdən əl çəkdiyiniz vaxt batil, 
yoxsa döyüşəndə batil, döyüşdən əl çəkdiyiniz vaxt haqq?! Əgər belə güman 
edirsinizsə, onda sizin ölüləriniz imanlarını, təqvalarını və ixlaslarını etiraf 
etdiyiniz halda, gərək cəhənnəmdə olsunlar! 
Qiyamçılar:–Allah yolunda vuruşduq, Allaha görə də döyüşdən əl 
çəkirik. Biz sənə qulaq asmırıq, bizdən uzaq ol! 
Malik:–Aldanmış və döyüşü saxlamağa dəvət olunmusunuz. Ey üzüqara, 
 94 
alınları qabar bağlayanlar! Mən sizin namazlarınızı zahidliyin və şəhadətə 
eşq bəslədiyinizin nişanəsi hesab edirdim. Indi məlum oldu ki, sizin 
məqsədiniz ölümdən qaçmaq, dünyaya bağlanmaqdır. Vay olsun sizə! Ey 
nəcis yeyən heyvanlara oxşayanlar! Heç vaxt izzət və şərafət üzü 
görməyəcəksiniz! Zalımlar rədd olduğu kimi, siz də rədd olun! 
Bundan sonra qiyamçılar bir tərəfdən, Malik isə digər tərəfdən bir-birinə 
nalayiq sözlər deməyə, atlarının başlarına qamçı vurmağa başladılar. Imam 
(ə)-ın gözü qarşısında baş verən bu xoşagəlməz mənzərə çox əzablı idi. 
Həzrət əmr etdi ki, bir-birindən aralansınlar. Elə bu zaman qiyamçılar Imam 
(ə)-ın gözləri önündə o həzrətin Quranın hakim olmasına razılıq verməsini 
tələb etməyə başladılar. Imam (ə) sükut edərək fikir dəryasına qərq 
olmuşdu.
1
 
İYİRMİNCİ FƏSİL 
HƏKƏMIYYƏT MƏSƏLƏSI VƏ TƏZYIQ QRUPU 
Əmr Asın irəli sürdüyü təklif müsbət nəticə verdi, Imam (ə)-ın 
qoşununda qəribə bir ixtilaf və ikitirəlik yaratdı. Ixtilaf yaradanların və bu 
fitnəyə uyanların əksəriyyəti sadəlövh adamlar idi. Onlar Müaviyənin 
hiyləgərliklərinə aldanaraq Imam (ə)-ın icazəsi olmadan onun tərəfindən 
şüar verib deyirdilər ki, Əli Quranın hökm etməsinə razıdır. Halbuki o həzrət 
mütləq şəkildə sükut edərək islamın gələcəyi barəsində fikirləşirdi.
2
 
MÜAVIYƏNIN IMAM (Ə)-A MƏKTUBU 
Belə bir böhranlı şəraitdə Müaviyə Əli (ə)-a belə bir məktub yazdı: 
"Bizim aramızdakı çəkişmələr çox uzandı, hər birimiz qarşı tərəfdən tələb 
etdiyi şeydə özünü haqlı bilir, amma tərəflərdən heç biri digərinə tabe olmaq 
istəmir. Hər iki tərəfdən çoxlu adam öldürülmüşdür. Mən qorxuram ki, 
gələcək keçmişdən daha pis olsun. Bu müharibənin məsuliyyəti ikimizin 
boynundadır və bizdən başqa heç kim onun məsuliyyətçisi deyildir. Mən elə 
bir təklif irəli sürürəm ki, ümmətin xeyri və həyatı ondadır, onların özlərinin 
salamat qalması, dini barışıq, kinlərin aradan qaldırılması da ona bağlıdır. O 
təklif budur ki, razı olduğumuz iki nəfər: biri mənim, biri isə sənin 
tərəfindən bizim aramızda Quran əsasında mühakimə yürütsün. Bu iş həm 
sənin üçün, həm də mənim üçün yaxşı olar, fitnəni aradan qaldırar. Bu 
barədə Allahdan qorx, əgər Quran əhlisənsə Quranın hökmünə razılıq ver!"
3
 
Quranı nizələrin ucuna sancıb qaldırmaq ixtilaf yaradan bir fitnədən 
başqa bir şey deyildi. Bu üsul Quranın qəzavət etməsi yolunu əsla 
öyrətmirdi. Lakin Müaviyə bu məktubda bu şübhəni dəf edərək hər iki 
tərəfdən bir nəfər seçilməsini ortaya atdı. O, məktubun axırında tam 
                                              
1 "Şərhi-Nəhcül-bəlağə" (Ibni Əbil-Hədid), səh.216-219; "Vəqətu-Siffeyn", 
səh.489 
2 "Əl-imamətu vəs-siyasət", 1-ci cild, səh.104 
3 "Vəqətu-Siffeyn", səh.493; "Əl-əxbarut-tival", səh.191 
 95 
həyasızlıqla Imam (ə)-ı təqvaya, Qurana dəvət etdi! 
IMAM (Ə)-IN BU MƏKTUBA CAVABI  
"Zülm və yalançılıq insanın din və dünyasını puç edər, onun xəta işlərini 
və qanunsuz əməllərini eyb axtaranlara aşkar edər. Sən bilirsən ki, öz 
keçmişini bərpa etməyə qadir deyilsən. Bir dəstə insan əhd-peymanı pozaraq 
nahaq yerə müxalifətə başladılar, Allahın aşkar əmrini dəyişdirdilər, Allah 
da onların yalanlarını ifşa etdi. Elə bir gündən qorx ki, o gündə işinin aqibəti 
yaxşı olanlar sevinəcək, öz rəhbəri ilə müxalifət edənlər peşman olacaqlar: 
bunlar dünyaya aldanaraq ona ürək bağlamışdır. Bizi Quranın hökmünə 
dəvət edirsən, halbuki özün onun əhli deyilsən. Biz sənə cavab vermədik, 
lakin Quranın hakim olmasını qəbul etdik."
1
 
Əşəs ibni Qeys elə ilk günlərdən Müaviyə ilə gizli əlaqə yaratmaqda 
müttəhim olunmuşdu, müharibənin gedişində də bu əlaqələr müəyyən qədər 
hiss olunurdu. O, bu dəfə israr etdi ki, Müaviyənin yanına gedib onun 
Quranları qaldırmaqda məqsədinin nə olduğunu öyrənsin.
2
 
Əşəs elə ilk gündən etibarən Imam (ə)-a sədaqətli deyildi və Müaviyənin 
qardaşı Ütbə ilə müzakirə apardıqdan sonra sülh fikrinə düşmüşdü. O, 
"Leylətül-hərir"də müharibənin davam etdirilməsini hər iki tərəfin məhv 
olması hesab etdi. Quranların nizəyə vurulması fitnəsində də Əli (ə)-ın 
şamlıların dəvətinə müsbət cavab verməsinə israr edir, həm də qoşunun 
yorğunluğundan söz açırdı. Bu dəfə Müaviyə ilə əlaqə yaratmaq və sülh 
barəsində son qərara gəlməsi üçün, vaxt verilməsini tələb edirdi. (Sonra 
qeyd edəcəyik ki, o, Imam (ə)-ın nümayəndə təyin etməsinə imkan vermədi 
və o həzrətin təyin etdiyi nümayəndəni bir bəhanə ilə kənarlaşdırdıqdan 
sonra öz seçdiyi nümayəndəni qəbul elətdirdi. Bu da iraqlıların tam zərərinə 
idi.)  
Əşəs Müaviyə ilə görüşdükdən sonra təzə bir söz gətirmədi, sadəcə 
olaraq Müaviyənin məktubunun sözlərini yenidən təkrar etdi. Silahlı 
qiyamçıların göstərdiyi təzyiq Imam (ə)-ı, Quranın hakim olmasını qəbul 
etməyə vadar etdi. Buna görə də hər iki tərəfin qariləri iki qoşunun ortasında 
toplaşıb Qurana baxdılar və onun hökmünü dirçəltmək qərarına gəldilər, 
sonra öz yerlərinə qayıtdılar. Hər iki tərəfdən "biz Quranın hökmünə 
razıyıq" - səsləri ucaldı.
3
 
IKI QAZININ (HƏKƏMEYNIN) SEÇILMƏSI 
Aydındır ki, Quranın özü danışmır və Quranı dərk edənlər onu nitqə 
gətirməli, ona baxıb Allahın hökmünü çıxarmalıdırlar ki, düşmənçiliyə son 
qoyulsun. Bu məqsədlə qərara alındı ki, bir neçə nəfər şamlılardan, bir neçə 
nəfər də iraqlılardan seçilsin. Şamlılar Müaviyəyə qeydsiz-şərtsiz tabe idilər. 
                                              
1 "Vəqətu-Siffeyn", səh.493-494 
2 "Kamil" (Ibni Əsir), 3-cü cild, səh.161; "Tarixi-Təbəri", 6-cı cild, səh.28 
3 "Kamil" (Ibni Əsir), 3-cü cild, səh.161; "Tarixi-Təbəri", 3-cü cild, 6-cı hissə, 
səh.28 
 96 
O hər kəsi seçsəydi, ona rəy verəcəkdilər. Hamı da bilirdi ki, o bu fitnənin 
əsasını qoyan Əmr Asdan başqa heç kimi seçməyəcək. Yaxşı deyiblər ki, 
şamlılar məxluqa itaət etməkdə hamıdan müti, Xaliqə asi olmaqda hamıdan 
irəli idilər. 
Amma sonralar "xəvaric" adlanan "təzyiq qrupu" Imam (ə)-a iki şeyi 
qəbul etdirdilər (onlar sonradan həkəmiyyəti kəbirə günah sayır və onu 
qəbul etdiklərinə görə tövbə edirdilər, üstəlik Əli (ə)-dan da "tövbə 
etməsini" tələb edirdilər): 
1-Həkəmiyyəti qəbul etmək (yəni münaqişəni, hər iki tərəfdən hakim 
seçməklə həll etmək); 
2-Imam (ə)-ın rəy verdiyi adamları yox, öz istədiklərini seçmək. 
Tarixin başdan-başa ibrət dərsi olan bu hissəsini aşağıda qeyd edirik: 
Təzyiq qrupu:–Biz həkəmiyyətə Əbu Musanı seçirik. 
Imam (ə):–Mən heç vaxt bu işə razı olmaram və ona belə bir haqq 
vermərəm! 
Təzyiq qrupu:–Biz də ondan qeyrisinə rəy vermirik. Çünki ilk gündən 
bizi müharibədən saxlayaraq onu böyük fitnə hesab edən yalnız o idi. 
Imam (ə):–Əbu Musa xilafətimin ilk çağlarında məndən ayrıldı və 
camaatın mənə kömək etməsinə mane oldu, cəzalandırılmaqdan qorxduğu 
üçün də qaçdı. Nəhayət ona aman verdim, o da mənə tərəf qayıtdı. Mən 
həkəmiyyətə Ibni Abbası seçirəm. 
Təzyiq qrupu:–Biz səninlə Ibni Abbasın arasında heç bir fərq görmürük. 
Elə bir adamı seç ki, sənə və Müaviyəyə qarşı eyni fikirdə olsun. 
Imam (ə):–Malik Əştəri bu işə seçirəm. 
Təzyiq qrupu:–Malik müharibə odunu qızışdırmışdır. Biz də məhz onun 
hökmünə ! görə məhkum olunmuşuq. 
Imam (ə):–Malikin hökmü nədir ki? 
Təzyiq qrupu:–O, camaatı bir-birinin canına salaraq səninlə özünün 
istədiyini yeritmək istəyir. 
Imam (ə):–Əgər Müaviyə özünə hakim seçməkdə tam azaddırsa, onda 
Qüreyşdən olan bir nəfər (Əmr As) qarşısında Qüreyşdən olan bir nəfərdən 
(Ibni Abbasdan) başqası münasib deyildir. Siz də onun müqabilində 
Əbdüllah Ibni Abbası seçin, çünki Əmr As işə nə qədər düyün vursa, Ibni 
Abbas onları açar və o nə qədər düyün açsa, Ibni Abbas onu bağlayar. Ibni 
Abbas onun möhkəmlətdiyi işi süstləşdirər, süstləşdirdiyi işi möhkəmlədər. 
Əşəs:–Əmr Asla Əbdüllah Ibni Abbas hər ikisi Müzər qəbiləsindəndir. 
Müzərdən olan iki nəfər bir-biri ilə qəzavət etməməlidirlər. Əgər biri 
Müzərdən olsa, (Məsələn, Əmr As) ikincisi hökmən yəmənli olmalıdır (Əbu 
Musa Əşəri)! 
(Heç kəs Əşəsdən bu qanunu haradan çıxardığını soruşmur.) 
Imam (ə):–Qorxuram ki, sizin seçdiyiniz yəmənli aldansın, çünki Əmr 
As elə bir adamdır ki, öz məqsədinə çatmaqda heç nədən çəkinmir. 
Əşəs:–Allaha and olsun, əgər o iki həkəmdən biri yəmənli olsa, hətta 
bizim istəyimizin əksinə qəzavət etsə belə, bizim üçün daha yaxşıdır; əgər 
hər ikisi Müzər qəbiləsindən olsa, bizim istəyimiz kimi qəzavət etsə də belə, 
bizim üçün xoşagəlməzdir. 
 97 
Imam (ə):–Indi ki, Əbu Musa Əşəri üçün bu qədər israr edirsiniz, onda 
özünüz bilin. Nə istəyirsinizsə, onu da edin!
1
 
Əbu Musa Əşəri Kufənin valisi olanda Cəməl müharibəsini yatırtmaq 
üçün camaatın Imam (ə)-a kömək etmələrinin qarşısını almışdı. O bəhanə 
gətirib deyirdi ki, Peyğəmbər (s) buyurmuşdur: "Hər vaxt mənim 
ümmətimin arasında fitnə yaransa, kənara çəkilin." Indi isə həkəmiyyətdə 
Imam (ə)-ın nümayəndəsi olmaq istəyir! Şübhəsiz, o, sadəlövh olmaqdan 
əlavə, Imam (ə)-la müxalif olduğuna görə onun xeyrinə rəy verməyəcəkdi.  
Imam (ə) təzyiq qrupunu öz yanlış və azğın fikirlərindən döndərmək 
üçün heç nəyi əsirgəmədi. Buna görə də bütün sərkərdələri bir yerə yığıb 
ümumi bir yığıncaqda məsələni belə aydınlaşdırdı: Agah olun! Şamlılar öz 
istədiklərini, ən yaxın adamları olanları seçdilər, siz isə xoşunuza gəlməyən 
adamlar arasında ən yaxın olanı (Əbu Musanı) həkəmiyyətə seçdiniz. Sizin 
işiniz Əbdüllah ibni Qeys (Əbu Musa Əşərinin adıdır) kimilərlədir. O dünən 
deyirdi: "Müharibə fitnədir; kamanlarınızın bəndlərini qırın və qılıncları 
qınına qoyun." Əgər o doğru danışandırsa, nə üçün öz xoşuna döyüşdə 
iştirak etdi?! Əgər yalançıdırsa, deməli müttəhim olunur. Əmr Asın sinəsini 
Əbdüllah Ibni Abbasın düyünlənmiş yumruğu ilə sındırın, möhlət 
verənlərdən istifadə edin və islam sərhədlərinin (nəzarətini) ixtiyarınıza alın. 
Məgər görmürsünüz ki, şəhərləriniz təcavüzə məruz qalmış, ölkələriniz 
düşmən oxlarına hədəf olmuşdur?!
2
 
Imam (ə)-ın sözləri sərkərdələrə yalnız bu qədər təsir qoydu ki, onlar o 
həzrətlə təklikdə görüşdülər. Əhnəf ibni Qeys Imam (ə)-a dedi:–Mən Əbu 
Musanı yoxlamışam, idrak qüvvəsi çox da güclü deyil. Əvvəllər də islama 
qarşı vuruşmuşdur. Əgər istəyirsinizsə, həkəmiyyətə məni seçin. Əgər bunu 
məsləhət görmürsünüzsə məni ikinci, yaxud üçüncü hakim təyin edin, görün 
Əmr Asın vurduğu düyünləri necə açar, açdığı düyünləri necə bağlayaram. 
Imam (ə) Əhnəfin nümayəndəliyini irəli sürdü, lakin onlar o qədər 
inadkar və azğın idilər ki, Əbu Musadan başqasına rəy vermədilər. Onun 
seçilməsi o qədər xəsarətli idi ki, şamlı bir şair öz şerində bunu belə aşkara 
çıxarmışdı: 
Əgər Iraq camaatının yaxşı bir rəyi olsaydı onları azğınlıqdan 
qurtarar, Ibni Abbası seçərdilər. 
Lakin yəmənli bir qocanı seçdilər ki, o beşlə-altını seçə bilmir. 
Haqqı deməkdə qorxusu olmayan bir nəfərin sözlərini Əliyə çatdırın: 
Əbu Musa Əşəri etimadlı adam deyildir." 
Gələcəkdə qeyd edəcəyik ki, Müaviyə ilə sülh etməyi Imam (ə)-a qəbul 
etdirən, həkəmləri seçməkdə o həzrətə imkan verməyənlər elə həkəmiyyət 
məsələsini kəbirə günah sayan ilk şəxslər oldular və əhd-peyman 
bağladıqdan sonra Imam (ə)-ı onu pozmaqda müttəhim etdilər. Amma Imam 
(ə) heç vaxt peymanı pozmaz və bu "müqəddəs insanların" sözlərinə bir 
                                              
1 "Tarixi-Yəqubi", 2-ci cild, səh.189; "Əl-imamətu vəs-siyasət", 1-ci cild, səh.113; 
"Əl-əxbarut-tival", səh.192; "Murucuz-zəhəb", 2-ci cild, səh.402; "Vəqətü Siffeyn", 
səh.499 
2 "Nəhcül-bəlağə"nin şərhi (Ibni Əbil-Hədid), 13-cü cild, səh.309 
 98 
daha qulaq asmazdı. Indi həkəmiyyətdə müqavilə sənədinin mətninin necə 
yazıldığını və Imam (ə)-ın üçüncü dəfə olaraq təzyiq qrupunun rəylərinin 
təsiri altında qalıb-qalmadığını araşdırırıq. 
HƏKƏMIYYƏT MÜQAVILƏSININ QƏBUL 
ETDIRILMƏSI  
Siffeyn müharibəsinin sonundakı həkəmiyyət hadisəsi islam tarixində 
misli görünməmiş bir məsələ hesab olunur. Əmirəl-möminin Əli (ə) 
qələbənin iki addımlığında idi, əgər onun nadan köməkçiləri müharibəni 
saxlamasaydılar, yaxud, heç olmazsa, ona maneçilik törətməsəydilər, o 
həzrət fitnənin kökünü kəsər, xəbis əməvi sülaləsinin sonradan səksən il 
davam edəcək hökumətinə son qoyar, nəticədə islam tarixini və 
müsəlmanların mədəniyyətini tamamilə dəyişdirərdi. Amma o, Əmr Asın 
hiyləgərliyi və özünün qoşunundakı nadan əsgərlərin çoxunun aldanması 
nəticəsində müharibəni qəti qələbəyə qədər davam etdirə bilmədi. Belə 
nadan "dostlar"ın vurduqları ziyan ağıllı düşmənin vurduğu xəsarətdən qat-
qat artıq idi. Onlar Imam (ə)-a dörd məsələni qəbul etdirdilər ki, bunun 
zərəri əvvəlcə özlərinə, sonra isə digər müsəlmanlara dəydi: 
1-Müharibəni dayandırıb Quranın və Peyğəmbər (s) sünnəsinin 
hakimliyini qəbul etmək. 
2-Əbu Musanı (Imam (ə) tərəfindən) nümayəndə seçmək. 
3-Həkəmiyyət müqaviləsinin mətnindən "Əmirəl-möminin" ləqəbini 
çıxartmaq. 
4-Müqavilə imzalandıqdan sonra onu pozmağa dair israr etmək. 
Yuxarıda birinci və ikinci bəndin qəbul etdirilməsi aydınlaşdı. Indi isə 
üçüncü və dördüncü bəndin necə qəbul etdirilməsini bəyan edirik. 
Quranların nizəyə keçirilməsindən sonra döyüşün toz-torpağı yatdı, 
mübahisələr dayandı və qərara alındı ki, hər iki tərəfin başçıları həkəmiyyət 
müqaviləsini tənzim etsinlər. Bir tərəfdə Imam (ə) öz tərəfdarları ilə, o biri 
tərəfdə də Müaviyə və onun "ayrılmış əqli" Əmr As öz mühafizəçiləri ilə 
dayandı. Müqavilənin yazılması üçün iki sarı vərəq hazırlandı. Vərəqlərin 
həm baş tərəfində, həm də axırında Imam (ə)-ın "Muhəmmədun Rəsulullah" 
yazılmış möhrü vurulmuşdu. Müqavilənin mətnini Əli (ə) deyir, o həzrətin 
katibi Übeydullah ibni Rafe də onu yazırdı. Imam (ə) öz sözlərini belə 
başladı: 
"Bu, Əmirəl-möminin Əli və Əbu Süfyanın oğlu Müaviyə arasında olan 
bir müqavilədir, onların tabeçiləri onun əsasında Allah kitabının və onun 
Peyğəmbərinin qəzavət etməsini qəbul etmişlər." 
Bu vaxt Müaviyə yerindən atıldı, dedi:–Bir nəfəri "Əmirəl-möminin" 
kimi qəbul edən, sonra isə onunla mübarizə edən şəxs axmaqdır! 
Əmr As dərhal Imam (ə)-ın katibinə dedi:–Əlinin adını və atasının adını 
yaz. O, sizin əmirinizdir. 
Imam (ə)-ın şücaətli sərkərdəsi Əhnəf o həzrətə dedi:–Məbada "Əmirəl-
möminin" ləqəbini öz adının yanından pozsan! Əgər pozasan, bir daha geri 
qayıtmayacağından qorxuram. Bu sözü, hətta ölüm-dirimə gətirib çıxarsa 
belə, qəbul etmə! 
 99 
Söz uzandı və günün bir hissəsi bu məsələnin müzakirəsi ilə keçdi. Imam 
(ə) öz adının yanından bu kəlmənin pozulmasına razı olmadı. Müaviyə ilə 
əvvəldən sirdaş olan və ilk günlərdən Imam (ə)-la dostluq pərdəsi altında 
onun əleyhinə işləyən Əşəs ibni Qeys israrla bu ləqəbin götürülməsinə 
çalışırdı. Bu çəkişmələrdə Imam (ə) "Hüdeybiyyə" sülhünün acı xatirələrini 
qeyd edib buyurdu: Hüdeybiyyədə Peyğəmbər (s)-in katibi mən idim. Bizim 
tərəfdə Rəsulullah, müşriklərin tərəfində isə Süheyl ibni Əmr dayanmışdı. 
Mən sülh müqavləsini bu şəkildə tənzim etdim: "Bu, Allahın Rəsulu 
Mühəmmədlə Süheyl ibni Əmr arasında olan sülh müqaviləsidir." Amma 
müşriklərin nümayəndəsi Peyğəmbərə dedi:–Mən "Rəsulullah" kəlməsi ola-
ola onu heç vaxt imzalamaram. Mən sənin doğrudan da Allah Peyğəmbəri 
olduğunu bilsəydim, səninlə heç vaxt vuruşmazdım. Allahın peyğəmbəri 
olduğun halda səni təvafdan saxlasam, zülmkarlardan olaram. Yaz ki, 
"Mühəmməd ibni Əbdüllah", mən də qəbul edim." Bu vaxt Peyğəmbər (s) 
mənə buyurdu: "Əli, mən həm Allahın Peyğəmbəri, həm də Əbdüllahın 
oğluyam. "Rəsulullah" ləqəbini adımın yanından silməklə mənim risalətim 
aradan getməz." Bəli, o gün müşriklər Rəsulullah ləqəbini onun adının 
yanından pozmaq üçün mənə çox təzyiq göstərdilər. O gün Peyğəmbər 
müşriklər üçün sülhnamə yazmışdı, bu gün də mən onların (müşriklərin) 
övladları üçün yazıram. Mənim yolum elə Peyğəmbərin yoludur. 
Əmr As qəzəblənib Əli (ə)-a dedi:–Sübhanəllah! Biz mömin olduğumuz 
halda bizi kafirlərə və müsəlmanların düşmənlərinə oxşatdın! 
Imam (ə) buyurdu: Elə bir gün olmuşdurmu ki, sən kafirlərin himayəçisi 
və müsəlmanların düşməni olmayasan?! Sən elə səni doğan anana 
oxşayırsan! 
Bu sözləri eşidən Əmr As məclisdən durub dedi:–Allaha and olsun, 
bundan sonra heç vaxt səninlə bir məclisdə oturmaram! 
Imam (ə)-ın "dostlarının" Əmirəl-möminin ləqəbinin o həzrətin adının 
yanından silinməsi üçün təzyiq göstərmələri o həzrətin məzlumiyyətində 
yeni səhifələr açdı.
1
 
Lakin bunun müqabilində Imam (ə)-ın sədaqətli dostlarından bir qrupu 
qılınclarını siyirmiş halda o həzrətin hüzuruna gəlib dedilər: Əmr ver, icra 
edək! 
Osman ibni Hənif onlara nəsihət verib dedi:–Hüdeybiyyə sülhündə mən 
də var idim. Biz də Peyğəmbər (s)-in yolu ilə gedirik.
2
 
Imam (ə) buyurdu: Hüdeybiyyədə Peyğəmbər (s) bu hadisəni mənə 
xəbər verib buyurmuşdu: "Belə bir gün sənin üçün də vardır; sən də 
məcburiyyət qarşısında qalaraq belə bir iş görəcəksən." 
SÜLH MÜQAVILƏSININ MƏTNI 
Tərəflər arasındakı bu münaqişə Imam (ə)-ın öz sözünü geri götürərək 
Peyğəmbər (s)-in yolunu seçməsi ilə sona çatdı. Əli (ə) öz mübarək adının 
                                              
1 "Əl-imamətu vəs-siyasət"; "Əxbarut-tival", səh.149; "Tarixi-Yəqubi", 2-ci cild, 
səh.189; "Nəhcül-bəlağə"nin şərhi , (Ibni əbil-Hədid), 2-ci cild, səh.232 
2 "Əl-imamətu vəs-siyasət", 1-ci cild, səh.112 
 100 
"Əmirəl-möminin" ləqəbi olmadan yazılmasına razılıq verdi. Beləliklə, 
müqavilənin yazılması davam etdi. Onun ən mühüm maddələri aşağıdakılar 
idi: 
1-Tərəflər razılaşdı ki, Quranın hökmünü qəbul etsinlər, onun 
göstərişlərindəki hüdudlardan kənara çıxmasınlar, Qurandan başqa heç nə 
onları birləşdirməsin və ixtilaflı məsələlərdə əvvəldən axıra kimi Quranı 
özlərinə hakim seçsinlər. 
2-Əli və onun tərəfdarları Əbdüllah ibni Qeysi (Əbu Musa Əşərini), 
Müaviyə və onun tərəfdarları isə Əmr Ası özlərinə hakim seçsinlər. 
3-Hər iki nəfərdən Allahın Öz bəndəsindən əhd-peyman aldığı ən yüksək 
səviyyədə əhd-peyman alındı ki, Allahın Kitabını özlərinə yolgöstərən 
seçsinlər, Onun hökmünü bildikləri vaxt ondan kənara çıxmasınlar, 
bilmədikləri vaxt Peyğəmbər (s)-in sirə və sünnəsini əsas götürsünlər, 
ixtilafa yol verməsinlər, həvayi-nəfsə tabe olmasınlar və şübhəli işlərə 
qarışmasınlar. 
4-Əbdüllah ibni Qeyslə Əmr Asın hər biri öz rəhbərindən ilahi bir 
peyman aldılar ki, onların Kitab və Peyğəmbər sünnəsi əsasında olacaq 
qəzavətlərinə razı olsunlar. Onların malı, canı və namusu hər iki tərəf 
haqdan çıxmayıncaya qədər toxunulmazdır. 
5-Əgər qazilərdən biri öz vəzifəsini yerinə yetirməzdən qabaq ölsə, 
həmin tərəfin rəhbəri qabaqkı şərtlərlə yenidən adil bir şəxsi onun yerinə 
seçə bilər. Əgər rəhbərlərdən biri qəzavət yerinə yetirilməzdən qabaq ölsə, 
tabeçiləri onun yerinə bir nəfər seçə bilərlər. 
6-Hər iki hakimdən əhd-peyman alındı ki, bu yolda ciddi səy etməkdə 
heç nəyi əsirgəməsinlər, nahaq hökm verməsinlər. Əgər öz əhd-
peymanlarına əməl etməsələr, ümmət hər ikisinin qəzavətindən bezarlıq elan 
etsin, bu halda artıq onların qarşısında heç bir iltizam yoxdur. 
Bu müqaviləyə əməl etmək bütün əmirlərə, qazilərə və ümmətə vacibdir. 
Bundan sonra, o əhd-peymanın müddəti qurtarana kimi camaatın mal, can 
və namusları əmin-amanlıqdadır. Silahlar yerə qoyulmalı, yollarda 
təhlükəsizlik bərqərar edilməlidir. Bu barədə həmin məclisdə hazır olanlarla 
qaiblər arasında heç bir fərq yoxdur. 
7-Hər iki qazi Iraqla Şam arasında yerləşən bir məntəqədə düşərgə 
salmalı, onların istədiklərindən başqa heç kim orada olmamalıdır. Onlara 
mübarək Ramazan ayının axırına kimi möhlət verilir, bu müddətdə qəzavət 
işini sona çatdırmalıdırlar, istəsələr ondan tez də qəzavət edə, yaxud həcc 
mövsümünə qədər uzada bilərlər. 
8-Əgər hər iki qazi Allahın Kitabı və Peyğəmbərin sünnəsinə müvafiq 
şəkildə qəzavət etməsələr, müsəlmanlar müharibəni davam etdirəcəklər və 
bu halda artıq tərəflər arasındakı müqavilə ləğv olunacaq, heç bir əhdnamə 
mövcud olmayacaqdır. Islam ümmətinə vacibdir ki, bu əhdnamədə 
yazılanlara əməl etsinlər, hamılıqla zorakılıq etmək, yaxud əhdnaməni 
pozmaq istəyənlərin qarşısında vahid bir ümmət olsunlar.
1
 
                                              
1 "Əl-əxbarüt-tival", səh.195; "Tarixi-Təbəri", 3-cü cild, 6-cı hissə,səh.29; 
"Murucuz-zəhəb", 2-ci cild, səh.403 
 101 
Təbərinin nəql etdiyinə görə hər iki tərəfdən on nəfər şahid kimi 
həkəmiyyət əhdnaməsini (müqaviləsini) imzaladılar. Imam (ə)-ın tərəfindən: 
Əbdüllah Ibni Abbas, Əşəs ibni Qeys, Malik Əştər, Səid ibni Qeys Həmdani, 
Xəbbab ibni Ərrət, Səhl ibni Hənif, Əmr ibni Həmiq Xəzai, Imam (ə)-ın iki 
oğlu–Həsənlə (ə) Hüseyn (ə) gözə dəyirdi.
1
 Əhdnamə 37-ci ilin səfər ayının 
17-də, çərşənbə günü, axşamçağı yazıldı və tərəflər onu imzaladılar.
2
 
Hər iki qazi qərara aldı ki, Şamla Hicazın sərhəddində yerləşən Əzrəh 
adlı yerə gedib orada qəzavətə başlasınlar; həmçinin hər iki tərəfdən dörd 
yüz nəfər də onlarla getdi ki, bir nəzarətçi kimi qəzavətə nəzarət etsinlər. 
HƏKƏMIYYƏTIN IMAM (Ə)-IN QOŞUNUNDA 
BURAXDIĞI ƏKS-TƏSIR 
Əhdnamə tənzim olunduqdan sonra qərara alındı ki, Şam və Iraq camaatı 
müzakirənin nəticəsindən xəbərdar olsunlar. Əşəs həkəmiyyət müqaviləsini 
həm şamlılara, həm də iraqlılara təqdim etdi. Şamlılarda heç bir 
müxalifətçilik müşahidə olunmadı. Amma iraqlıların içindən Ənzət tayfası 
müxalifətə başladı və o tayfadan olan Midan və Cəd ilk dəfə olaraq 
"Allahdan başqası üçün heç bir hökm (etmə haqqı) yoxdur!" şüarını verdilər, 
sonra qılınclarını siyirib şamlılara hücum etdilər və Müaviyənin xeyməsinin 
yanında qətlə yetirildilər. Əhdnamə Murad qəbiləsinə təqdim olunanda 
onların rəisi Saleh ibni Şəfiq də yuxarıdakı şüarı verdi və dedi: 
"Allahdan başqası üçün heç bir hökm (etmə haqqı) yoxdur–müşriklərin 
xoşuna gəlməsə də belə!" 
Sonra bir şer oxudu, onun tərcüməsi belədir: 
"Nə oldu ki, Əli tökülən qanlar qarşısında həkəmiyyətə razı oldu?! 
Halbuki əgər əhzabla (Müaviyə və onun həmfikirləri ilə) vuruşsaydı, 
onun işində heç bir nöqsan olmazdı." 
Əşəs Bəni-Təmimin bayraqlarının yanında dayanıb əhdnaməni onlara 
təqdim edəndə onlardan həmin şüar eşidildi. Onların içindən Ürvə Təmimi 
dedi:–Kişiləri Allah dinindən qabağa salaraq onları qazi seçirsiniz?! Hökm 
və qəzavət yalnız Allaha məxsusdur. Ey Əşəs, bəs bizdən öldürülənlərin 
taleyi necə oldu? (Yəni onlar haqq yolda öldürülüblər, yoxsa batil yolda?")
3
 
Bunu deyib qılıncla Əşəsə hücum etdi, lakin onun vurduğu zərbə Əşəsin 
atına dəyib onu atdan yerə yıxdı. Əgər Əşəsin köməyinə gəlməsəydilər, o, 
Ürvənin əli ilə öldürüləcəkdi. Əşəs Iraq ordusunun arasında sonra gəzib 
Imam (ə)-ın hüzuruna gəldi, öz işini elə qələmə verdi ki, guya Imam (ə)-ın 
dostlarının əksəriyyəti həkəmiyyət əhdnaməsinə razıdır və bir-iki qrupdan 
başqa heç kim onunla müxalifət etmir. Amma çox keçmədən hər iki tərəfdən 
"Hökm yalnız Allaha məxsusdur", "Ya Əli, hökm Allahındır, sənin yox!" 
                                              
1 "Kamil" (Ibni Əsir), 3-cü cild, səh.162; "Vəqətu-Siffeyn", səh.510; "Tarixi-
Təbəri", 3-cü cild, 6-cı hissə, səh.30 
2 "Kamil" (Ibni Əsir), 3-cü cild, səh.163 
3 "Şərhi-Nəhcül-bəlağə" (Ibni Əbil-Hədid), 2-ci cild, səh.237; "Vəqətu-Siffeyn", 
səh.512 "Murucuz-zəhəb", 1-ci cild, səh.403; "Kamil" (Ibni Əsir), 3-cü cild, səh.163; 
"Əl-əxbarüt-tival", səh.197 
 102 
kimi şüarlar ucalmağa başladı. Onlar deyirdilər: "Biz kişilərin Allah dinində 
hakim olmasına (və Allahın hökmünü dəyişməsinə) heç vaxt icazə vermərik! 
Allah fərman vermişdir ki, Müaviyə və onun dostları ya öldürülsün, ya da 
tutulub bizə təhvil verilsinlər. Həkəmiyyət məsələsi bizim buraxdığımız bir 
xəta idi. Biz bundan qayıdıb tövbə etdik. Sən də tövbə et, əks təqdirdə 
səndən də bezarlıq elan edəcəyik.
1
 
QƏBUL ETDIRILƏN DÖRDÜNCÜ IŞ 
Imam (ə)-ın nadan "dostları" bu dəfə dördüncü bir işi o həzrətə qəbul 
etdirərək elə həmin gün həkəmiyyət müqaviləsini qüvvədən salmasını tələb 
edirdilər. Lakin bu dəfə Imam (ə) tam ciddi şəkildə müqavimət göstərdi, 
onların üstünə fəryad edib dedi:–Vay olsun sizə, indi də belə deyirsiniz?! 
Indi ki, razı olub əhdnaməni imzaladıq, yenidən müharibəyə başlayaq?! 
Məgər Allah-Taala "Ilahi əhd-peymanlara, onları bağladığınız vaxt vəfa 
edin və andları möhkəmlədəndən sonra sındırmayın, halbuki, Allahı öz 
işlərinizə zamin seçirsiniz. Allah gördüyünüz işlərdən agahdır." - deyə 
buyurmamışdırmı?!
2
 
Amma Imam (ə)-ın sözləri onlara təsir qoymadı, o həzrətə itaət 
etməkdən boyun qaçırdılar, həkəmiyyəti zəlalət və azğınlıq sayaraq Imam 
(ə)-dan bezarlıq elan etdilər və tarixdə islam tayfaları arasında ən təhlükəli 
firqə olan "xəvaric" adı ilə məşhurlaşdılar. Bunlar tarix boyu heç bir 
hökumətlə razılaşmamış, özlərinə məxsus olan bir yol seçmişlər. Biz 
"mariqin" fəslində onların ideoloji səhvlərini ətraflı şəkildə açıqlayıb qeyd 
edəcəyik ki, həkəmiyyət dedikdə məqsəd "kişilərin Allah dinində 
hakimiyyəti" deyil, tərəflərin ixtilaflı olduğu məsələdə Quranın və 
Peyğəmbər (s) sünnəsinin hökm etməsi idi. Bu hökm, o cür böhranlı bir 
şəraitdə Əmr As tərəfindən irəli sürülməsinə, hiylə və məkrlə yanaşı 
olmasına baxmayaraq, çox düzgün və məntiqi bir iş idi. Imam (ə) özü bu 
barədə buyururdu: "Biz Allah dinində adamları deyil, Quranı hakim 
etmişik. Bu Quran da iki cildin arasında yerləşən, dil açıb söz danışmayan 
bir xətdir. Onu bəyan edən bir nəfər hökmən lazımdır. Bəyan edənlər 
ondan söz açırlar. Şamlılar bizə "Gəlin Quranı hakim seçək" deyəndə, biz 
ondan üz çevirmədik. Çünki, Allah-Taala Quranda buyurur: "Əgər bir 
şeydə ixtilafınız olsa, Allaha və Onun Peyğəmbərinə müraciət edin." 
Allaha müraciət etmək Qurana, Peyğəmbərə müraciət etmək isə onun 
sünnəsinə qayıtmaq deməkdir." 
Imam (ə)-ın bu xütbədə diqqət yetiriləsi bir cümləsi vardır. O həzrət 
buyurmuşdu: "Əgər həqiqətdə Allahın Kitabı əsasında hökm olunsa, 
ümmət içində biz ona qarşı ən ləyaqətli adamlarıq; əgər Peyğəmbərin 
sünnəsi əsasında qəzavət olunsa, yenə də biz ona qarşı ən səlahiyyətli 
adamıq." 
Beləliklə Siffeyn döyüşü belə bir gündə, Imam (ə)-ın və onun dostlarının 
                                              
1 "Vəqətu-Siffeyn", səh.513; "Şərhi-Nəhcül-bəlağə" (Ibni Əbil-Hədid), 2-ci cild, 
səh.237 
2 "Şərhi-Nəhcül-bəlağə" (Ibni Əbil-Hədid),2-ci cild, səh.238 
 103 
qiymətli vaxtını aylarla tutandan sonra sona çatdı. Bundan sonra qoşunlar 
bir-birindən aralanıb öz yerlərinə qayıtdılar. (Imam (ə)-ın ordusundan 20-21 
min nəfər şəhid edilmişdi, şamlılardan isə 40-50 min, başqa rəvayətə görə 90 
min nəfər öldürülmüşdü.) 
ƏSIRLƏRIN AZAD OLUNMASI 
Müqavilə sənədinin kağızları yazılıb imza edildikdən və hamıya 
paylandıqdan sonra Əmirəl-möminin Əli (ə) düşmən tərəfdən tutulan bütün 
əsirləri birtərəfli olaraq azad etdi. Halbuki şamlı əsirlər azad olunmazdan 
qabaq Əmr As, Müaviyənin Imam (ə) tərəfdən tutulan əsirləri edam etməsini 
israr edirdi. Müaviyə Imam (ə)-ın bu alicənablığını görəndə bədəni əsməyə 
başladı, Əmr Asa dedi:–Əgər biz əsirləri öldürsəydik, dost-düşmən içində 
rüsvay olardıq. 
Müharibə boyu Imam (ə)-ın əsirlərlə olan rəftarı belə idi: əgər bir nəfər 
heç kəsi öldürmədən əsir düşsəydi, onu azad edirdi, lakin əsir düşən şəxs 
adam öldürmüş olsaydı, ondan qisas alınır və öldürülürdü. Əgər azad 
olunmuş əsir yenidən əsir düşsəydi, sorğu-sualsız edam olunurdu. Çünki 
düşmən ordusuna qayıtması onun mənfur niyyətini göstərirdi.
1
 
IMAM (Ə) HƏKƏMIYYƏTIN VƏZIYYƏTINƏ 
NƏZARƏT EDIR 
Imam (ə) Siffeyndən Kufəyə qayıtdıqdan sonra da həkəmiyyətdən qafil 
qalmır, müntəzəm surətdə Ibni Abbasa lazım olan tövsiyələri edirdi. (Ibni 
Abbas 400 nəfərə başçılıq edərək o məntəqəyə göndərilmişdi).  
Müaviyə də oraya 400 nəfər göndərmişdi. 
Imam (ə)-ın dostları ilə Müaviyənin adamları arasında olan fərq bu idi ki, 
şamlılar öz başçılarına kor-koranə və qeydsiz-şərtsiz itaət edirdilər, 
Müaviyədən bir məktub gələndə heç vaxt "Müaviyə nə yazıb?" - deyə 
soruşmazdılar. Halbuki Imam (ə)-dan Ibni Abbasa bir məktub gəldikdə, 
hamının nəzər-diqqəti ona yönəlirdi ki, görsünlər Imam (ə) ona nə 
göstərişlər verir. Buna görə də Ibni Abbas onları danlayıb dedi:–"Nə vaxt 
Imamdan bir xəbər çatsa, soruşursunuz ki, nə yazmışdır. Əgər gizlətsəm, 
deyəcəksiniz ki, nə üçün gizlətdin; açıb desəm də sirrimiz açılar, heç bir şey 
gizli qalmaz."
2
 
İYİRMİ BİRİNCİ FƏSİL 
IMAM (Ə)-IN SIFFEYNDƏN KUFƏYƏ QAYITMASI 
Bütün çıxış yolları bağlandıqdan sonra məcburiyyət qarşısında qalan 
Imam (ə) ikrah üzündən həkəmiyyəti qəbul etdi. Çünki əgər müqavimət 
göstərsəydi, daxili müxaliflər Müaviyənin ordusu ilə əlbir olub Imam (ə)-la 
                                              
1 "Vəqətu-Siffeyn", səh.518 
2 "Kamil" (Ibni Əsir), 3-cü cild, səh.167; "Tarixi-Təbəri", 3-cü cild, 6-cı hissə, 
səh.37; "Vəqətu-Siffeyn", səh.533 "Əl-əxbarüt-tival", səh.198 
 104 
müharibəyə qalxacaqdı. Bunun da nəticəsi o həzrətin özünün və onun sadiq 
dostlarının qətlə yetirilməsindən başqa bir şey olmayacaqdı. Buna görə də 
həkəmiyyət sona çatandan sonra Imam (ə) məsələnin həll olunması üçün 
Kufəyə qayıtdı ki, nümayəndələr və bir nəzarətçi heyət göndərsin. O, 
hərəkətə başlayanda Peyğəmbər (s)-dən də nəql olunan bu duanı oxuyurdu: 
 "Ilahi, səfərin məşəqqətindən, qayıtmaq qəmindən, malın və əhl-
əyalın düçar olacağı bəladan Sənə pənah aparıram!" 
Imam (ə) bu duanı oxuya-oxuya Kufəyə yola düşmək üçün Fəratın 
sahilinə çıxdı. Səndəvda şəhərinə çatanda Bəni-Səid qəbiləsi o həzrətin 
pişvazına çıxıb xahiş etdilər ki, onlara qonaq olsun, lakin Imam (ə) onların 
dəvətlərini qəbul etmədi.
1
 Kufə xurmalıqlarına yaxınlaşanda evinin 
kölgəsində oturan qoca bir kişi ilə qarşılaşdı. Üzündə xəstəliyin əsər-əlaməti 
görünürdü. Imam (ə)-la o qoca arasında belə bir söhbət oldu: 
Imam (ə):–Rəngin niyə qaçıb? Xəstəsənmi? 
Qoca kişi:–Bəli. 
Imam (ə):–Xəstəliyi xoşlamırdınmı? 
Qoca kişi:–Xeyr, xəstə olmaq istəmirəm. 
Imam (ə):–Belə xəstəliklər Allah yanında xeyir bir iş hesab olunmurmu? 
Qoca kişi: Bəli. 
Imam (ə):–Müjdə olsun ki, Haqqın rəhməti sənə şamil olmuş, günahların 
bağışlanmışdır! Adın nədir? 
Qoca kişi:–Adım Saleh, atamın adı Səlimdir. Səlman ibni Təyy 
qəbiləsindənəm. Biz Səlim ibni Mənsur qəbiləsi ilə həmpeymanıq. 
Imam (ə): – Həm sənin öz adın, həm atanın adı, həm də  
həmpeymanınızın adı necə də gözəldir! Bu müharibədə bizim tərəfdə iştirak 
edirdinmi? 
Qoca kişi:–Xeyr, iştirak etməmişəm, amma çox arzu edirdim. Gördüyün 
kimi, zəifliyim məni bu işdən saxlamışdır. 
Imam (ə):–Allahın kəlamını eşit: "Zəiflərə, xəstələrə, cihad yolunda 
xərcləməyə mal-dövləti olmayanlara Allah və Onun Peyğəmbərinə xatir 
xeyirxahlıq istəmələrinin maneçiliyi yoxdur. Allah bağışlayan və 
rəhimlidir." 
Imam (ə):–Camaat bizim şamlılarla olan bu işimiz barədə nə deyir? 
Qoca kişi:–Sənə qarşı bədxah olanlar sənin bu işindən sevinirlər, lakin 
sənin həqiqi dostların qəzəblənmiş və çox təsirlənmişlər. 
Imam (ə):–Düz deyirsən. Allah sənin xəstəliyini günahlarının 
bağışlanmasına bir səbəb etsin. Çünki xəstəlikdə heç bir mükafat yoxdur, 
lakin günahların bağışlanmasına səbəb olar. Mükafat əmələ, danışığa aiddir, 
lakin eyni halda gərək hüsnü-niyyətdən qafil olmayasan. Çünki, Allah 
çoxlarını xeyir niyyətlərinə görə behiştə aparacaq.
2
 
Imam (ə) bu sözləri deyib yoluna davam etdi. Bir qədər yol gedəndən 
sonra Əbdüllah ibni Vədiə Ənsari ilə rastlaşdı, Müaviyə ilə olan əhdnamə 
                                              
1 "Şərhi-Nəhcül-bəlağə" (Ibni Əbil-Hədid), 2-ci cild, səh.86 "Vəqətu-Siffeyn", 
səh.528 
2 "Tarixi-Təbəri", 3-cü cild, 6-cı hissə, səh.33; "Vəqətu-Siffeyn", səh.528 
 105 
barəsində camaatın fikrini ondan öyənmək istədi. Onların arasında belə bir 
söhbət oldu: 
Imam (ə):–Camaat bizim işimiz barədə nə deyir? 
Ənsari:–Camaat arasında iki fikir var. Bəziləri onu bəyənmiş, bəziləri isə 
bəyənməmişdir. (Quranın ifadəsi ilə desək, "Onlar həmişə ixtilafdadırlar.") 
Imam (ə):–Təhlilçilər nə deyir? 
Ənsari:–Onlar deyirlər ki, Əlinin ətrafında bir dəstə adam var idi, amma 
Əli onları dağıtdı; onun möhkəm bir qalası var idi, lakin onu viran etdi. Əli 
itirdiyi adamları nə vaxt tapa bilər və dağıtdığı binanı nə vaxt düzəldə bilər?! 
Əgər o, döyüşü ona itaət edənlərlə birlikdə davam etdirsəydi, qələbə də 
çalsaydı, məğlub da olsaydı, onda ağıllı və siyasətlə uyğun olan bir iş 
görmüş olardı. 
Imam (ə):–Mən viran etdim, yoxsa onlar (xəvariclər)?! O cəmiyyəti mən 
dağıtdım, yoxsa onların özləri ixtilaf və ikitirəlik yaratdılar?! Bəzilərinin 
mənimlə müxalifətə başladığı vaxt mənə vəfadar qalanlarla döyüşü davam 
etdirməyim elə bir iş deyildi ki, mən ondan qafil olam. Mən öz canımdan 
keçib ölümü gülərüzlə qəbul etmək istəyirdim, lakin Həsənlə Hüseynə 
baxanda gördüm ki, onlar şəhadət üçün məndən qabağa keçirlər. Qorxdum 
ki, onların şəhid olması ilə Peyğəmbər (s)-in sülaləsi kəsilsin. Odur ki, bu işi 
məsləhət görmədim. Allaha and olsun, əgər şamlılarla yenidən qarşılaşsam, 
bu yolu seçərəm və bu vaxt Həsənlə Hüseyn də mənimlə olmaz.
1
 
Ənsarinin Imam (ə)-la açıq söhbətindən iki məsələ aydınlaşır:  
1) Imam (ə)-ın bərqərar etdiyi mühitin tamamilə azad bir mühit 
olması. Belə ki, hökumət barəsində hamı özünün müxtəlif rəy və fikirlərini 
aşkar edə bilirdi. Imam (ə)-ın qarşısında həm müvafiqlər, həm də müxaliflər 
öz əqidələrini bildirməkdə bərabər idilər, müxaliflər silaha əl atmayınca, 
silahlı qiyam etməyincə tam azadlığa malik idilər.  
2) Peyğəmbər (s) sülaləsinin qorunub saxlanması. Quran o həzrətin 
sülaləsini "Kövsər" adlandırmışdır, onu qorumaq islamda ən mühüm vacib 
əməllərdəndir. Imam (ə) Müaviyə və sayı çox da az olmayan daxili 
müxalifətlə mübarizəni davam etdirsəydi, bu iş Həsənlə-Hüseynin (ə) şəhid 
olmalarına, Peyğəmbər (s)-in sülaləsinin kəsilməsinə, həmçinin imamətin 
aradan getməsinə səbəb olacaqdı. Imam Zaman (ə)-ın zühuruna kimi 
məsumların nəslinin qalıb davam etməsinə dair Allahın iradəsi Əli (ə)-ın 
həkəmiyyəti qəbul etməsini gərəkli edirdi. Bu məsələ həkəmiyyətin qəbul 
edilməsinin yeganə dəlili deyildi, amma Imam (ə)-ı bu işə vadar edən 
səbəblərdən biri sayılırdı. 
IMAM (Ə) XUBBAB IBNI ƏRRƏTIN QƏBRI 
QARŞISINDA 
Imam (ə) öz seyrini davam etdirərək, Bəni-Ovf qəbiləsinin evlərinin 
qabağında dayandı. Yolun sağ tərəfində uca bir yerdə yeddi-səkkiz qəbir 
                                              
1 "Vəqətu-Siffeyn", səh.529-530; "Kamil" (Ibni Əsir), 3-cü cild, səh.164; "Tarixi-
Təbəri", 3-cü cild, 6-cı hissə, səh.34 
 106 
görünürdü. Imam (ə) orada kimlərin dəfn olunduğunu xəbər aldıqda Qüdatə 
ibni Əclan Əzdi cavab verib dedi:–Siz Siffeynə yola düşəndən sonra Xubbab 
ibni Ərrət vəfat etdi və ölməmişdən vəsiyyət etdi ki, onu uca bir yerdə dəfn 
etsinlər. O dəfn olunduqdan sonra başqaları da öz ölülərini gətirib burada 
dəfn etməyə başladılar. 
Imam (ə) Xubbaba rəhmət göndərəndən sonra onun barəsində belə 
buyurdu:–O, islamı səmimi qəlbdən qəbul etmiş, tam meyl və rəğbət 
üzündən hicrət etmişdi. O, bir ömür cihad etdi, axırda cismi zəiflədi. Allah 
yaxşı əməl sahiblərinin mükafatını zay etməz. (Sonra orada dəfn edilənlərin 
ruhlarına xitabən buyurdu:) Salam olsun sizə, ey vəhşətli, susuz və ot-ələfsiz 
yerlərin müsəlman sakinləri! Siz bizdən qabağa keçdiniz, biz də sizin 
arxanızca gələcəyik, az bir müddətdən sonra sizə qoşulacağıq. Ilahi, bizi də, 
onları da bağışla, bizim və onların günahlarından, xətalarından keç. (Sonra 
buyurdu:) Allaha şükür olsun ki, yeri ölülər və dirilər üçün yığışmaq yeri 
etdi. Allaha şükür olsun ki, hamını ondan (torpaqdan) yaratdı və bizi ona 
qaytaracaq, ondan da dirildəcək. Xoş o kəslərin halına ki, axirəti yada salar, 
hesab günü üçün iş görər və kafi miqdarla qənaətlənərlər.
1
 
Imam (ə) bunu deyib yoluna davam etdi. Həmdan qəbilələrinin evlərinin 
yanından keçəndə qadınların nalə və şivən səslərini eşitdi. Onlar Siffeyndə 
öldürülən adamlarına ağlayırdılar. Imam (ə) Şərhbili çağırıb dedi:–
Arvadlarınıza tövsiyə edin, özlərini ələ alsınlar. Haray-həşir salmasınlar. 
O cavab verib dedi:–Əgər bu iş bir neçə evlə qurtarsaydı, bu sözə əməl 
etmək mümkün idi. Lakin elə bu şaxədən yüz səksən nəfər öldürülmüşdür. 
Elə bir ev yoxdur ki, orada ağlaşma, şivən səsi olmasın. Amma biz kişilər 
heç vaxt ağlamırıq, üstəlik onların şəhadətindən xoşhalıq da. 
Imam (ə) onların ölənlərinə rəhmət göndərdi. Şərhbil Imam (ə)-ı (ata 
mindiyi halda) yola salmaq istədikdə o həzrət buyurdu:–Qayıt, çünki bu cür 
müşayiət etmək valinin qürurlanmasına, möminlərin zillətinə səbəb olar.
2
 
O həzrət Kufəyə daxil olanda həkəmiyyətə nəzarət etmək məqsədilə dörd 
yüz nəfər seçdi, Şüreyhi hərbi sərkərdə, Ibni Abbası isə onların dini rəhbəri 
təyin etdi. Bundan sonra artıq zorla qəbul elətdirilən nümayəndəsini–Əbu 
Musa Əşərini göndərməyin vaxtı gəlib çatmışdı.
3
 
Imam (ə) öz xilafətinin əvvəllərindən Əşərinin o həzrətin rəhbərliyinə 
qarşı laqeyd olduğunu bilirdi. Camaat da onun sadəliyindən, əqlinin 
zəifliyindən xəbərdar idilər. Buna görə də o yola düşəndə Imam (ə) və bir 
dəstə adam onunla söhbət etdi. O söhbətin bir hissəsini nəql edirik. 
IMAM (Ə)-IN ƏBU-MUSA ILƏ SÖHBƏTI  
Dost-düşmən Əbu Musanın sadə və dünyagörüşsüz bir adam olmasında 
                                              
1 "Vəqətu-Siffeyn",səh.529-530; "Kamil" (Ibni Əsir), 3-cü cild, səh.164; "Tarixi-
Təbəri", 3-cü cild, 6-cı hissə, səh.34 
2 "Vəqətu-Siffeyn", səh.531; "Kamil" (Ibni Əsir), 3-cü cild, səh.164; "Tarixi-
Təbəri", 3-cü cild, 6-cı hissə, səh.416 
3 "Vəqətu-Siffeyn", səh.533; "Murucuz-zəhəb", 2-ci cild, səh.406; "Tarixi-Təbəri", 
3-cü cild, 6-cı hissə, səh.37 
 107 
yekdil fikirdə olaraq onu "küt və dəstəksiz bıçaq", "hövsələsiz adam" 
adlandırırdılar. Amma Əli (ə) nə edə bilərdi?! Çünki onun sadəlövh və 
nadan dostlarının əksəriyyəti elə Əbu Musa kimi idilər və o həzrətə iki 
məsələni: həm həkəmiyyəti, həm də həkəmi (qazini) qəbul etdirdilər. Əbu 
Musa Dumətul-cəndələ yola düşəndə Imam (ə) ona dedi:–Allahın Kitabı 
(Quran) əsasında qəzavət et və onun həddini keçmə. 
Sonra ətrafındakılara buyurdu:–Bilirəm ki, o bu işdə aldanacaq. 
Übeydullah:–Əgər aldanacaqsa, nə üçün onu göndərirsən? 
Imam (ə):–Əgər Allah-Taala bəndələri ilə Öz elmi əsasında rəftar 
etsəydi, daha onlar üçün peyğəmbərlər göndərməz və onların vasitəsi ilə 
bəndələrə dəlil gətirməzdi.
1
 
IMAM (Ə)-IN HƏRBI SƏRKƏRDƏSININ ƏBU-MUSA 
ILƏ SÖHBƏTI 
Imam (ə) öz sərkərdəsi Şüreyh ibni Hanini dörd yüz nəfərlə birlikdə 
Dümətül-Cəndələ göndərdi. O, Əbu Musanın əlindən tutub dedi:–Sən çox 
ağır bir məsuliyyətin altına girmisən. Bu elə bir işdir ki, xəsarət dəysə, heç 
vaxt bərpa olunmaz. Əgər Müaviyə Iraqa hakim olsa, artıq yer üzündə Iraq 
adlı bir yer mövcud olmayacaqdır. Amma əgər Əli Şama hakim olsa, 
şamlılar üçün heç bir çətinlik qarşıya çıxmaz. Sən Imam (ə)-ın xilafətinin 
əvvəllərindən ona qarşı laqeydlik göstərmisən. Əgər yenə də belə bir iş 
görsən, güman yəqinə, ümid məyusluğa dönəcək. 
Əbu Musa cavabda dedi:–Mənə töhmət vuranlara yaraşmaz ki, məni 
qəzavət işinə seçələr, mən də batili onlardan dəf edib haqqı bərqərar edəm.
2
 
Imam (ə)-ın qoşunundakı tanınmış şair və Əbu Musanın qədim dostu 
Nəcaşi bir şer qoşaraq onu haqq-ədalət əsasında əməl etməyə çağırdı. O şeri 
Əbu Musaya oxuduqdan sonra Əbu Musa dedi:–Allahdan istəyirəm ki, 
üfüqlər aydınlaşsın və mən də öz vəzifəmi Allahın razılığı əsasında yerinə 
yetirəm.
3
 
ƏHNƏFIN ƏBU MUSA ILƏ SÖHBƏTI 
Əbu Musa ilə vidalaşan axırıncı adam Əhnəf idi. O, Əbu Musanın 
əlindən tutub dedi:–Bu işin əhəmiyyətini dərk et və bil ki, iş davam edir. 
Əgər Iraqı zay etsən, daha ondan bir şey qalmayacaq. Allah ilə müxalifət 
etməkdən qorx. Əgər sabah Əmr Asla qarşılaşsan, əvvəl sən salam vermə. 
Salam verməkdə qabağa düşməyin yaxşı iş olmasına baxmayaraq, o buna 
layiq deyildir. Onunla əlbəəl görüşmə, çünki sənin əlin ümmətin əmanətidir. 
Olmaya səni məclisin baş tərəfində oturda; çünki bu iş hiylə və məkrdir. 
Səninlə bir otaqda təklikdə danışmasına imkan vermə, çünki bir neçə nəfəri 
                                              
1 "Əl-Mənaqib" (Ibni Şəhraşub), 2-ci cild, səh.261 
2 "Şərhi-Nəhcül-bəlağə" (Ibni Əbil-Hədid), 2-ci cild, səh.245; "Əl-imamətu vəs-
siyasət", 1-ci cild, səh.115 
3 "Şərhi-Nəhcül-bəlağə" (Ibni Əbil-Hədid), 2-ci cild, səh.247; "Vəqətü Siffeyn", 
səh.534 
 108 
şahid kimi gizlətməsi, onların da sənin əleyhinə şəhadət vermələri 
mümkündür. 
Sonra onun Imam (ə)-a sadiq olub-olmamasını yoxlamaq üçün ona belə 
təklif etdi:–Əgər Imam (ə)-ın barəsində Əmr Asla razılığa gələ bilməsəniz, 
ona de ki, iraqlılar Şamda yaşayan Qüreyşli bir nəfəri xəlifə seçə bilərlər. 
Əgər bunu da qəbul etməsə, başqa bir şey təklif et. Məsələn, de ki, şamlılar 
Iraqda yaşayan Qüreyş tayfasından bir nəfəri xəlifə seçə bilərlər.
1
 
(Bu sözlərin mənası Imam (ə)-ın işdən götürülməsi, başqa bir xəlifənin 
təyin edilməsi idi.) Əbu Musa bu sözləri eşitdi, lakin heç bir əksül-əməl 
göstərmədi. Əhnəf dərhal Imam (ə)-ın yanına qayıtdı və hadisəni o həzrətə 
dedi, sonra da qeyd etdi ki, biz öz haqqımızı almaq üçün elə bir adamı 
göndəririk ki, onun üçün sənin xilafətdən çıxarılıb-çıxarılmamağının heç bir 
fərqi yoxdur. Imam (ə) buyurdu:–Həqiqətən Allah Öz işində qalibdir. 
Əhnəf dedi ki, bu iş bizim narahatçılığımıza səbəb olacaq.
2
 
SƏD VƏQQAS VƏ ONUN OĞLU ÖMƏR 
Səd Vəqqas Imam (ə)-la beyət etməyənlərdən biri idi, lakin özünü 
münaqişələrdən uzaqda saxlamışdı. Siffeyn müharibəsi sona çatdıqdan sonra 
Bəni-Səlim tayfasının olduğu yerə gələrək xəbərləri müntəzəm surətdə 
izləyirdi. Elə bu zaman uzaqdan bir atlının ona tərəf gəldiyini gördü. 
Yaxınlaşanda məlum oldu ki, öz oğlu Ömərdir. (O, Kərbəlada Imam Hüseyn 
(ə) və onun dostlarını qətlə yetirmişdi.) Atası vəziyyəti soruşduqda, o, qəbul 
etdirilən həkəmiyyəti və qazilərin Dumətül-cəndələ getməsini xəbər verdi. 
O, atasına dedi ki, özünü oraya çatdırsın, bəlkə islamdakı xidmətlərinə görə 
xilafəti ələ keçirə bildi. Atası dedi:–Oğlum, sakit ol. Mən Peyğəmbərdən 
eşitmişəm ki, ondan sonra bir fitnə qalxacaqdır. Ən yaxşı adam odur ki, o 
fitnədən uzaq olsun. Mən elə əvvəldən xilafət məsələsinə baş qoşmadım, 
bundan sonra da baş qoşmaram. Əgər o işə qarışmalı olsam, Əli ilə birlikdə 
qarışaram. Camaat məni iti qılınclarla hədələdi, lakin mən onu cəhənnəm 
odundan irəli bildim.
3
 
Səd Vəqqas hər iki tərəfə kömək etməyi fitnə qarışıq bir kömək, onun 
sonunu da cəhənnəm odu hesab edirdi. Amma eyni halda Əli (ə)-ın 
Müaviyəyə nisbətən mövqeyini tam üstün tuturdu. O elə həmin gecə 
oxuduğu (oğlunun da eşitdiyi) şerdə Əli (ə)-ı təriflədi, Müaviyəni isə pislədi. 
Onun məzmunu belə idi: 
"Əgər bir gün bu işə girişməli olsam, 
Əliyə tabe olar, o hara meyl etsə, ora gedərəm." 
Onun nə qədər cahil olmasında bunu bilmək kifayətdir ki, rəhbərliyi və 
imaməti Qədir Xumda hamıya aydın olan, Osmanın qətlindən sonra mühacir 
və ənsarın beyət etdiyi bir imama tabe olmağı "fitnəyə daxil olmaq" kimi 
təsəvvür edirdi. Halbuki belə bir imamdan üz döndərmək cəhənnəmə daxil 
                                              
1 "Şərhi-Nəhcül-bəlağə" (Ibni Əbil-Hədid), 2-ci cild, səh.249; "Vəqətu-Siffeyn", 
səh.536; "Əl-imamətu vəs-siyasət", 1-ci cild, səh.116 
2 "Vəqətu-Siffeyn", səh.537 
3 "Şərhi-Nəhcül-bəlağə" (Ibni Əbil-Hədid), 2-ci cild, səh.249 
 109 
olmağa səbəb olur.
1
 
MÜAVIYƏ VƏZIYYƏTDƏN NIGARANDIR 
Səhabələrdən və onların övladlarından bir qrupu Əli (ə)-a qoşulmadıqları 
halda, Müaviyə ilə də həmkarlıq etmədilər, müharibə dayandıqdan sonra da 
Müaviyənin dəvəti ilə Şama gəldilər. Onlardan Əbdüllah ibni Xübeyri, 
Əbdüllah ibni Öməri və Müğeyrə ibni Şöbəni göstərmək olar. Müaviyə 
Müğeyrəyə dedi:–Bu işdə mənə kömək et, həkəmlərin fikrini mənə xəbər 
ver. 
Müğeyrə bu işi qəbul edərək Dumətül-cəndələ yola düşdü, qazilərin 
fikirlərini öyrənmək üçün onların hər biri ilə ayrılıqda görüşdü. Əvvəlcə 
Əbu Musaya dedi:–Bu çəkişmələrdən və qan axıdılmasından uzaq olan bir 
adam barəsində fikrin nədir? 
Əbu Musa dedi:–Onlar ən yaxşı adamlardır! Onların çiyinləri qan 
yükündən azad, qarınları haram maldan təmizdir. 
Sonra Əmr Asla görüşdü və ondan da həmin sualı soruşdu. Əmr As belə 
cavab verdi:–Bu işdən kənara çəkilənlər ən pis adamlardır; onlar nə haqqı 
tanımış, nə də batili inkar etmişlər. 
Müğeyrə Şama qayıdıb Müaviyəyə dedi:–Mən hər ikisini eyni bir sözlə 
imtahan etdim. Əbu Musa Əlini xilafətdən çıxaracaq, bu hadisədə iştirak 
etməyən Əbdüllah ibni Öməri xilafətə seçəcək. Amma Əmr As sənin qədim 
dostundur. Camaat deyir ki, o, xilafəti özü üçün istəyir və səni özündən çox 
da ləyaqətli hesab etmir.
2
 
HƏKƏMIYYƏT HIYLƏSININ SONU  
Nümayəndələrin hərtərəfli şəkildə araşdıraraq hökmünü kitab və 
sünnədən çıxaracaqları, sonra nəticəni Imam (ə)-ın və Müaviyənin 
tərəfdarlarına xəbər verməli olduqları məsələlər aşağıdakılar idi: 
1-Osmanın qətlə yetirilməsi səbəblərinin araşdırılması; 
2-Imam (ə)-ın hökumətinin qanuni olması; 
3-Müaviyənin Imam (ə)-ın qanuni hökuməti ilə müxalifət etməsinin 
səbəbi və onun haqlı olub-olmaması; 
4-Hazırkı şəraitdə sülhə zəmanət verə biləcək səbəblər. 
Amma təəssüflər olsun ki, onların araşdırmadıqları məsələ elə qeyd 
olunan bu dörd məsələ idi. Çünki, onların hər biri xas bir təcrübə ilə 
həkəmiyyət meydanına girişərək öz şəxsi rəylərini həyata keçirmək 
istəyirdilər. 
Sanki, qeyd edilən bu dörd məsələ ümumiyyətlə onlara həvalə 
edilməmişdi. Qazilərin və nəzarətçi qrupların Dumətül-cəndəldə uzun 
müddət qalmaları islam cəmiyyətinə qorxu və təşvişin hakim olması ilə 
nəticələndi. Tələsənlər və səthi düşünənlər bir cür, dərinfikirlilər və 
                                              
1 "Vəqətu-Siffeyn", səh.539 
2 "Kamil" (Ibni Əsir), 2-ci cild, səh.167; "Şərhi-Nəhcül-bəlağə" (Ibni Əbil-Hədid), 
2-ci cild, səh.251; "Vəqətu-Siffeyn", səh.539 
 110 
dərrakəlilər isə başqa cür fikirləşirdilər. Birinci mövzu barəsindəki 
danışıqların mövzusu bu idi ki, üçüncü xəlifə və onun məmurlarının 
yaramaz işləri dəqiq sənədlərə istinadən araşdırılsın, sonra isə xəlifənin 
qətlində iştirak edən iraqlılar, misirlilər və səhabələr dəvət olunsun, məsələ 
diqqətlə araşdırılsın, qatillərin, yəni islam xilafət üsulunu ayaq altına salan, 
Peyğəmbər (s)-in, hətta şeyxeynin ənənəsindən çıxanların iddiaları bitərəf 
şəkildə araşdırılsın. Amma bu barədə heç bir ciddi iş görülmədi. Yalnız Əmr 
As öz məqsədinə çatmaq (yəni Imamı xilafətdən salmaq, Müaviyəni və ya 
öz oğlu Əbdüllahı xilafət kürsüsünə oturtmaq) üçün Əbu Musaya dedi:–
Osmanın məzlum şəkildə öldürüldüyünü qəbul edirsənmi?
1
 
O da bunu bir növ təsdiq edərək dedi:–Xəlifənin qatilləri onu 
tövbələtdikdən sonra öldürmüşlər. Halbuki günahkar tövbə etdikdə onun 
günahları bağışlanır. 
Barəsində ümumiyyətlə heç bir söz açılmayan məsələ Imam (ə)-ın 
hakimiyyətinin qanuni olması idi. Halbuki bu hakimiyyət mühacir və 
ənsarın yekdil rəyi əsasında Əli (ə)-a qəbul etdirilmişdi. O həzrətin özü 
əvvəldə onu qəbul etməyə razılıq verməmiş, amma mühacir və ənsarın bir 
yerə yığışıb ondan qeyrisinə rəy verməyəcəklərinə israr etdiklərini görəndə 
məsuliyyət hiss edərək xilafəti qəbul etmişdi. Birinci xəlifə bir-iki nəfərin 
Səqifədə ona beyət etməsi ilə, ikinci xəlifə də Əbu Bəkrin təyin etməsi ilə 
"qanuni xəlifə" olmuşdu, amma Imam (ə)-ın xilafəti mühacir və ənsarın 
hamısının (beş nəfərdən başqa) beyət etməsi ilə tam rəsmi və qanuni idi, bu 
barədə şəkk-şübhəyə, tərəddüdə azacıq belə yer yox idi. 
Ikinci məsələdə olduğu kimi, üçüncü məsələ barəsində də əsaslı bir söz 
açılmadı, çünki hər iki həkəm Müaviyənin müxalifətinin səbəbinin Imam 
(ə)-ı, öz qanuni məqamından çıxarıb xilafəti ələ keçirmək fikrindən başqa 
bir şey olmadığını bilirdi. Müaviyənin yaşayış tərzi, danışığı və hərəkətləri–
istər Osmanın qətlindən əvvəl, istərsə də ondan sonrakı dövrlərdə–göstərirdi 
ki, o, uzun müddət əməvi xilafəti təsis etmək, bununla da islam xilafəti adı 
ilə kəsra və qeysər üsul-idarəsini yenidən dirçəltmək fikrində idi. "Xəlifənin 
intiqamı", "qatillərdən qisas almaq" kimi məsələlər də onun qanun pozması 
və müxalifəti üçün sadəcə olaraq bir bəhanə idi. Əgər o, doğrudan da özünü 
"xəlifənin qəyyumu" hesab edirdisə, sair müsəlmanlar kimi Imam (ə)-ın 
qanuni hökumətinə tabe olaraq, dövrün xəlifəsindən Osmanın qatillərindən 
qisas almasını tələb etməli idi. Müaviyə müxalifətə başladığı ilk dövrlərdə 
Imam (ə) dəfələrlə xəlifənin müxaliflərinin əleyhinə şikayət etməyin qanuni 
yolunu ona göstərib xatırlatmışdı ki, onun ilk vəzifəsi ümmətin vəhdətini 
qoruyub hifz etmək, mühacir-ənsar şurasına hörmətlə yanaşmaq, sonra isə 
bu məsələni qaldırıb qisas alınmasını və s. kimi işləri tələb etməkdir, o, 
imamın hökumətini rəsmiyyətlə qəbul etməyincə, bu məsələni qaldıra 
bilməz. 
Dördüncü məsələ barəsində də Əbu Musa Müaviyənin mühacir-ənsar 
şurasında təsdiq olunan qanuni bir hökumətə qarşı qiyamını məhkum etmək, 
yaxud Imam (ə)-ın xilafətinin əvvəllərində ona kömək etmədiyinə görə 
                                              
1 "Əl-əxbarüt-tival", səh.193 
 111 
özünü təqsirləndirmək əvəzinə, tərəflərin hər ikisini xətakar hesab edərək, 
yalnız "ikinci xəlifənin oğlu" olmaq iftixarına nail olan və bu 
münaqişələrdən uzaqda qalan bir adamı–Ömərin oğlu Əbdüllahı xilafətə 
seçmək istəyirdi. Halbuki o, tədbir və işləri idarə etmək nöqteyi-nəzərindən 
o qədər zəif idi ki, hətta atası onun barəsində "oğlum o qədər huşsuzdur ki, 
hətta öz arvadına talaq verməkdən belə, acizdir" - deyirdi. 
Əslində qazilər qeyd olunan dörd məsələ ətrafında bitərəf şəkildə danışıq 
aparmalı idilər. Təkcə Imam (ə)-ın hökumətinin qanuni olması və 
Müaviyənin mərkəzi hökumətə qarşı qiyam etməsi kimi məsələlərə diqqət 
yetirmək başqa işlər barəsində də düzgün qərar çıxarılmasına kifayət idi. 
Əmr As Dumətül-cəndələ gəldiyi ilk gündən Əbu Musaya həm 
Peyğəmbər (s)-in səhabəsi, həm də özündən böyük bir adam kimi hörmət 
göstərir, danışmaq lazım gəldikdə onu irəli salırdı. Onlar Əlini və Müaviyəni 
xilafətdən götürmək barədə razılığa gələndə də Əmr As onu, öz rəyini 
bildirmək və öz rəhbərini işdən salmaq üçün irəli saldı. Buna görə də 
əvvəlcə Əbu Musa Əli (ə)-ı xilafətdən çıxartdı və işin əvvəlində dostlarının 
tövsiyələrinin heç birinə əhəmiyyət vermədi, lakin Əmr As dərhal 
Müaviyəni xilafətə seçdi. Əbu Musanın nadanlığı və sadəliyi bir daha 
bərpaolunmaz və böyük xəsarətlər vurdu. 
Burada onların danışıqlarını əks etdiririk ki, "Həkəmiyyət oyunu"nun nə 
ilə nəticələnməsi və Imam (ə)-ın sadəlövh dostlarının inadkarlıqlarının 
islama necə ziyanlar vurması bir daha aydın olsun: 
Əmr As:–Osmanın məzlumcasına öldürülməsini bilirsənmi? 
Əbu Musa:–Bəli! 
Əmr As:–Camaat! Siz şahid olun, Əlinin nümayəndəsi xəlifənin 
məzlumcasına öldürülməsini etiraf etdi. (Sonra üzünü Əbu Musaya tutub 
dedi:) Müaviyə Osmanın qəyyumu olduğu halda, nə üçün ondan üz 
döndərirsən?! Halbuki o, Qüreyşdəndir. Əgər camaatın "nə üçün islamda 
heç bir xidməti olmayan bir adamı xilafətə seçdin?!" - deyə etiraz 
edəcəklərindən qorxursansa, onlara belə cavab verə bilərsən ki, o, məzlum 
xəlifənin qəyyumudur və onun intiqamını almağa qadirdir, tədbir və 
siyasətdə də nümunə bir adamdır. Peyğəmbərlə qohumluğuna gəldikdə isə, 
o, Peyğəmbərin zövcəsinin (Ümmü Həbibənin) qardaşıdır. Bunlardan da 
əlavə, əgər o, xəlifə olsa, heç kim sənin qədər ehtirama layiq 
görülməyəcəkdir. 
Əbu Musa:–Allahdan qorx! Xilafət dindarlara və fəzilətlilərə məxsusdur. 
Əgər xilafət üçün ailə şərafəti əsas götürülsə, onda Qüreyşdə ən şərafətli 
adam Əlidir. Mən heç vaxt ilk mühacirləri buraxıb Müaviyəni xilafətə 
seçmərəm! Hətta əgər Müaviyə mənim xeyrimə olaraq xilafətdən geri 
çəkilsə, yenə də onun xilafətinə rəy vermərəm. Əgər Ömər ibni Xəttabın 
adını dirçəltmək istəyirsənsə, onda gəl, Əbdüllah ibni Öməri xilafətə seçək. 
Əmr As:–Əgər Əbdüllah ibni Ömərin xilafətini istəyirsənsə, onda nə 
üçün mənim oğlum Əbdüllaha rəy vermirsən? Halbuki mənim oğlumun heç 
nəyi ondan əskik deyildir və fəziləti, doğruçuluğu da gün kimi aydındır. 
Əbu Musa:–Öz atası kimi, onun da bu fitnədə əli olmuşdur, daha xilafətə 
layiq ola bilməz! 
 112 
Əmr As:–Xilafətdə elə bir qətiyyətli şəxs olmalıdır ki, o həm yesin, həm 
də yedizdirsin. Ömərin oğlunda belə bir bacarıq yoxdur. Indi ki, bu adamlar 
barəsində razılaşma hasil olmadı, gərək başqa bir nəzər verəsən, bəlkə o 
təklif ətrafında razılığa gələ bilək. 
Bu vaxt gizli şəkildə məsləhətləşərək razılığa gəldilər. O razılaşmanı 
qeyd edirik: 
Əbu Musa:–Mənim fikrim budur ki, həm Əlini, həm də Müaviyəni 
xilafətdən götürək, xilafət məsələsini müsəlmanların şurasına həvalə edək, 
onlar kimi istəsələr, onu da xəlifə seçsinlər. 
Əmr As:–Razıyam. Gərək öz rəyimizi rəsmi şəkildə bildirək. 
Nəzarətçilər və qazilərin rəyini gözləyənlər onların sözlərinə qulaq 
asmaq üçün bir yerə yığışmışdılar. Bu vaxt Əmr As Əbu Musanın 
sadəlövhlüyündən və nadanlığından istifadə edərək onu qabağa saldı ki, sözə 
başlayıb öz rəyini bildirsin. Əbu Musa da öz çıxışından sonra Əmr Asın 
məxfi şəkildə razılaşdıqları sözü təsdiq etməkdən boyun qaçıracağına 
ehtimal vermədən sözə başlayıb dedi:–Mən və Əmr As bir məsələ barəsində 
eyni fikrə gəlmişik, ümidvarıq ki, müsəlmanların məsləhəti onda olsun. 
Əmr As:–Düzdür, öz sözünü davam etdir. 
Bu vaxt Ibni Abbas özünü Əbu Musaya çatdırıb dedi:–Əgər bir məsələ 
barəsində razılığa gəlmisinizsə, qoy əvvəlcə Əmr As danışsın, sonra sən 
danış. Çünki, onun razılaşdığınızın əksinə danışması ehtimalı var. 
Amma Əbu Musa onun etdiyi xəbərdarlığa əhəmiyyət vermədən dedi:–
Əmin ol, hər ikimiz xilafət məsələsində bir fikrə gəlmişik. (Sonra ayağa 
durub dedi:) Biz ümmətin vəziyyətini araşdırdıq. Ixtilafları aradan qaldırmaq 
və vəhdəti bərpa etmək üçün Əlini və Müaviyəni xilafətdən çıxarıb xilafəti 
müsəlmanların şurasına həvalə etməkdən yaxşı bir yol görmədik. Qoy onlar 
hər kəsi istəsələr, xilafətə seçsinlər. Buna əsasən mən Əlini və Müaviyəni 
xilafətdən götürürəm! 
Bunu deyib arxaya getdi və orada oturdu. Sonra Əmr As Əbu Musanın 
əvvəlki yerinə gəldi, Allaha həmd-səna edib dedi:–Camaat, Əbu Musanın 
sözlərini eşitdiniz. O öz imamını xilafətdən götürdü, mən də bu barədə 
onunla razıyam, mən də onu xilafətdən götürürəm, amma onun əksinə olaraq 
Müaviyəni xilafətdə saxlayıram. O, Osmanın qəyyumudur, onun intiqamını 
almaq istəyir. Xilafət üçün ən layiqli bir adamdır! 
Əbu Musa üzünü ona tutub qəzəblə dedi:–Səni görüm nicat tapmayasan 
(ağ gün görməyəsən)! Hiylə işlətdin və günah etdin. Sən bir itə oxşayırsan 
ki, "əgər ona hücum etsələr, ağzını açıb dilini çölə çıxarar, buraxsalar da 
belə edər."
1
 
Əmr As:–Sən də "kitab yükü daşıyan bir ulağa oxşayırsan!"
2
 
Bu vaxt Əmr Asın məkrli hiyləsi aşkara çıxdı və məclis bir-birinə dəydi. 
                                              
1 "Əraf" surəsinin 176-cı ayəsinə işarədir 
2 "Cümə" surəsinin 5-ci ayəsinə işarədir. 
Bax: "Tarixi-Təbəri", 3-cü cild, 6-cı hissə, səh.38; "Əl-imamətu vəs-siyasət", 1-ci 
cild, səh.118; "Əl-əxbarüt-tival", səh.199; "Murucuz-zəhəb", 2-ci cild, səh.408; 
"Kamil" (Ibni Əsir), 3-cü cild, səh.167 
 113 
Şüreyh ibni Hani ayağa qalxıb Əmr Asın kəlləsinə bir qamçı vurdu. Əmr 
Asın oğlu da atasının köməyinə gəlib Şüreyhə bir qamçı vurdu. Nəhayət 
camaat onları ayırdı. (Şüreyh ibni Hani sonralar deyirdi: "Çox peşmanam! 
Nə üçün qamçı yerinə onun başına qılınc endirmədim!)
1
 
Ibni Abbas:–Allah Əbu Musanın üzünü qara eləsin! Mən onu Əmr Asın 
hiyləsindən agah etmişdim, amma o buna məhəl qoymadı. 
Əbu Musa:–Düz deyir. Ibni Abbas mənə bu fasiqin hiyləsi barədə 
xəbərdarlıq vermişdi, lakin mən ona (Əmr Asa) arxayın oldum. Heç vaxt 
fikrimə gəlməzdi ki, o mənə xeyirxahlıqdan başqa bir şey desin. 
Səid ibni Qeys hər iki qaziyə dedi:–Nəinki zəlalətdə fikir birliyinə 
çatmağınız, heç düzgün bir fikrə gəlməyiniz belə, bizim üçün fərq etməzdi! 
Sizin rəyinizi icra etmək bizim üçün vacib deyildir. Bu günkü vəziyyətimiz 
elə əvvəlki kimidir; qiyamçılarla müharibəni davam etdirəcəyik!
2
 
Bu hadisələrdə hamıdan çox Əbu Musa və Əşəs ibni Qeys (həkəmiyyət 
səhnəsinin oyunçuları) məzəmmət olundu. Əbu Musa hey Əmr Ası söyürdü, 
lakin Əşəsin dili tutulmuşdu və heç nə demirdi. Axırda Əmr Asla 
Müaviyənin havadarları şələ-şülələrini yığışdırıb Şama yola düşdülər, 
hadisəni ətraflı şəkildə Müaviyəyə dedilər və ona, müsəlmanların xəlifəsi 
ünvanı ilə salam verdilər. Ibni Abbas və Şüreyh ibni Hani də Kufəyə 
qayıdaraq hadisəni nəql etdilər. Əbu Musa da yol verdiyi xətaya görə 
qorxudan qaçıb Məkkəyə sığındı.
3
 
Nəhayət Siffeyn müharibəsi və həkəmiyyət hadisəsi 45 min nəfər (başqa 
bir rəvayətə görə 90 min) nəfər şamlının və 20-25 min iraqlının öldürülməsi 
ilə 38-ci ilin şəban ayında sona çatdı.
4
 Bu hadisə Əmirəl-möminin (ə)-ın 
hökuməti və islam xilafəti üçün çoxlu çətinliklər yaratdı ki, bunların çoxu 
hal-hazırda da davam etməkdədir.
5
 
İYİRMİ İKİNCİ FƏSİL 
NƏHRƏVAN MÜHARIBƏSI, YAXUD QURANLARIN 
NIZƏYƏ VURULMASI SIYASƏTININ ÖZ ARDINCA 
GƏTIRDIYI XOŞAGƏLMƏZ NƏTICƏLƏR 
Müaviyə və onun "ayrılmış əqli" olan Əmr Asın namərdcəsinə və alçaq 
siyasətləri çox acı nəticələr verdi. Bu siyasəti tökən elə ilk gündən onun 
dəhşətli nəticəsini bilirdi və həkəmiyyətdə qələbə çalacağına tam əmin idi. 
Bu siyasəti qiymətləndirməkdə yalnız bunu bilmək kifayətdir ki, məhz onun 
sayəsində düşmən öz qədim arzularına çataraq bəzi nəticələr əldə etdi ki, 
                                              
1 "Vəqətu-Siffeyn", səh.546; "Kamil" (Ibni Əsir), 3-cü cild, səh.168; "Tarixi-
Təbəri", 3-cü cild, 6-cı hissə, səh.40 
2 "Vəqətu-Siffeyn", səh.547 
3 "Əl-imamətu vəs-siyasət, 1-ci cild, səh.118; "Təcaribus-sələf", səh.49; "Kamil" 
(Ibni Əsir), 3-cü cild, səh.168; "Əl-əxbarüt-tival", səh.200 
4 "Murucuz-zəhəb", 2-ci cild, səh.404 
5 "Murucuz-zəhəb", 2-ci cild, səh.406; "Tarixi-Təbəri", 3-cü cild, 6-cı hissə, səh.40 
(Təbəri bunu Vaqididən nəql etmişdir); "Təcaribus-sələf", səh.50 
 114 
onlardan bir neçəsini qeyd etmək olar: 
1-Müaviyənin Şama hakimliyi təsbit olundu və o əyalətin ətraf 
məntəqələrindəki bütün valilər ona itaət etməyi səmimi-qəlbdən qəbul 
etdilər, bəzi səbəblərə görə Əli (ə)-a azacıq meyilli olanlar da ondan 
tamamilə ayrılıb Müaviyəyə qoşuldular. 
2-Imam qələbənin bir addımlığında ola-ola qələbədən kilometrlərlə 
uzaqlaşdı və onu yenidən qazanmaq o qədər də asan deyildi. Çünki, o 
həzrətin ordusunda cihad ruhiyyəsi tamamilə sönmüşdü, onlarda əvvəlki 
kimi cihada qarşı şövq və şəhadət arzusundan heç bir əsər-əlamət yox idi. 
3-Müaviyənin süqut etməkdə olan ordusu yenidən təşəkkül taparaq, necə 
deyərlər, "ikinci nəfəs" əldə etdi və Iraq əhalisinin ruhiyyəsini zəiflətmək 
üçün kütləvi şəkildə qarətçiliyə, soyğunçuluğa başladı ki, bununla da 
məntəqənin təhlükəsizliyini aradan aparıb mərkəzi hökuməti ölkə 
təhlükəsizliyini təmin etməyə qadir olmamaqda müttəhim etsin. 
4-Hər şeydən də pisi Iraq ordusunda ikitirəliyin yaranması idi: bəziləri 
həkəmiyyəti qəbul etdi, bəziləri isə onu küfr və günah hesab edərək Imam 
(ə)-ın tövbə etməsinin vacib olduğunu, əks halda ona itaət etməkdən boyun 
qaçırıb onunla–Müaviyəyə qarşı olduğu kimi–mübarizəyə qalxacaqlarını 
dedilər. 
5-Məhz bu tərzi-təfəkkür sayəsində Imam (ə) Kufəyə gələndən sonra, 
həkəmiyyətlə müxalif olanlar (o dövrün hökumətinin müxalifləri kimi) bu 
şəhəri tərk edərək Kufədən iki mil məsafədə bir yerə yığışdılar. (Halbuki 
əvvəldə özləri həkəmiyyətin tərəfdarı idilər və Imam (ə) da onların təzyiqi 
altında, həmçinin öz batini əqidə və meylinin əksinə olaraq ona rəy 
vermişdi.) 
Hələ Siffeyn müharibəsinin ağır yaraları sağalmamış "Nəhrəvan" adlı 
digər bir fitnəli müharibə başladı. Bu qrupun zahirdə darmadağın edilməsinə 
baxmayaraq, onun tör-töküntüləri ara-sıra qiyamlara əl atırdılar. Bu 
təhriklərin nəticəsində 40-cı ilin Ramazan ayının 19-cu gecəsində Əli (ə) 
xəvaricin hiyləsinin qurbanı oldu və ibadət mehrabında şəhid edildi. 
Beləliklə, Imam (ə) öz xilafəti dövründə üç böyük və dəhşətli müharibə ilə 
qarşılaşdı. 
Birinci müharibədə əks-tərəf Təlhə və Zübeyr kimi əhd-peyman pozanlar 
idi. Onlar Ümmül-möminin Ayişənin heysiyyətini (və əslində Peyğəmbərin 
heysiyyətini) oyun-oyuncağa çevirərək qanlı bir müharibə törətdilər, axırda 
da darmadağın edildilər. Ikinci müharibədə əks-tərəf Müaviyə idi. O da 
Osmanın intiqamını almağı bəhanə edərək Imam (ə)-ın itaətindən çıxdı və 
mühacirlə ənsarın seçdiyi mərkəzi hökumətə qarşı qiyam edərək haqq-ədalət 
yolundan azdı. Üçüncü müharibədə əks-tərəf Imam (ə)-ın qədim dostları 
idilər. Belə ki, onların alınları çoxlu ibadət etməkdən qabar bağlamışdı, 
Quran tilavəti səsləri hər yerə yayılırdı. Bu qrupla aparılan müharibə əvvəlki 
iki müharibədən qat-qat çətin idi. Lakin Imam (ə) aylarla səbir etdikdən, 
çıxış edib müzakirə üçün tanınmış şəxsiyyətləri göndərdikdən sonra onların 
islah olunmalarından ümidini tamamilə kəsdi və onlarla müharibəyə başladı, 
o həzrətin öz ifadəsi ilə desək, "Fitnənin gözünü hədəqədən çıxartdı." 
Müqəddəslik donu geyən bu insanlarla müharibə etmək qüdrəti Imam 
 115 
(ə)-dan başqa heç kimdə yox idi. Lakin Əli (ə)-ın islamdakı dəyərli 
xidmətləri, hicrəti, Peyğəmbər (s) dövründə döyüş meydanlarında canından 
keçməsi, həyatı boyu zöhd və paklığı, dərin elm və biliyi və güclü məntiqi 
ona, tam qətiyyətlə və tərəddüdə yol vermədən fəsadın kökünü kəsmək 
səlahiyyəti verirdi. 
Bu üç qrup islam tarixində "nakisin" (əhd-peyman pozanlar), "qasitin" 
(haqq yolundan çıxanlar, zülm edənlər), "mariqin" (haqdan azanlar və 
dindən çıxanlar) adı ilə tanınmışlar. Bunlara belə ad qoyulmasının səbəbi 
Peyğəmbər (s)-in dövrünə qayıdır. Məhz o həzrətin özü bu üç qrupu belə 
vəsf etmiş, Əli (ə)-a və başqalarına xatırlatmışdı ki, Əli (ə) bu üç qrupla 
vuruşacaqdır. Peyğəmbər (s)-in bu sözləri onun qeybi xəbərlərindən biridir. 
Islam mühəddisləri o həzrətin sözlərini müxtəlif kitablarda qeyd etmişlər. 
Biz də nümunə olaraq onlardan birini qeyd edirik: Əli (ə) buyurur: 
"Peyğəmbər (s) mənə əmr etmişdir ki, nakisinlər, qasitinlər və 
mariqinlərlə müharibə aparam." 
Ibni Kəsir (774-cü h.q ilində vəfat etmişdir) özünün "Tarixi-Bağdad" adlı 
kitabının 8-ci cildinin 340-cı səhifəsində bu rəvayətlərdən bir qismini 
toplamış, o cümlədən qeyd etmişdir ki, Peyğəmbər (s) Ümmü Sələmənin 
evinə daxil oldu. Sonradan Əli də gəldi. Peyğəmbər üzünü Ümmü Sələməyə 
tutub dedi:–"Ey Ümmü Sələmə, Allaha anda olsun ki, bu (yəni Əli) 
məndən sonra nakisinlər, qasitinlər və mariqinlərlə müharibə edəcəkdir."
1
 
Hədis və tarix kitablarına müraciət etməklə yuxarıdakı hədisin 
düzgünlüyü tamamilə isbat olunur. Buna görə də bu barədə yalnız bunu 
qeyd edirik ki, böyük tədqiqatçı mərhum Əllamə Əmini "Əl-Qədir" 
kitabında (3-cü cild, səh.188-195) "Minhacus-sünnə" kitabından nəqlən bu 
hədisin mənbəyinin bir hissəsini cəm etmişdir.  
Mariqinlərin tarixi sübut edir ki, onlar həmişə dövrün hökumətlərinə 
qarşı müharibə aparmış, heç bir hökumətə tabe olmamış, nə bir hakimi, nə 
də bir hökuməti rəsmiyyətlə tanımamışlar. Onların nəzərində Əli (ə) kimi 
adil hakimlə Müaviyə kimi fasiq və azğın bir hakimin heç bir fərqi yox idi. 
Həmçinin onlar Yəzid (lənətullah əleyh) və Mərvanla Ömər ibni Əbdül-
əzizə eyni münasibət bəsləyirdilər. 
XƏVARICIN KÖKLƏRI 
Xəvaricin kökü müəyyən mənada Peyğəmbər (s) dövrünə gedib çıxır. 
Bunlar o həzrətin dövründə öz fikir və ideyalarını bildirir, itaətsizlik və 
təslim olmamaq ruhiyyələrini göstərən müəyyən sözlər deyirdilər. Onlardan 
bir neçə nümunə qeyd edirik: Peyğəmbəri Əkrəm (s) "Hüneyn" 
müharibəsinin qənimətlərini müəyyən məsləhət üzündən bölüşdürdü və uzun 
illər boyu islama qarşı müharibə etdikdən sonra təzəcə müsəlman olan 
müşriklərlə ülfət yaratmaq üçün onlara daha çox qənimət verdi. Bu vaxt 
Hərqus ibni Züheyr etiraz edib ədəbsizliklə Peyğəmbər (s)-ə dedi:–"Ədalətlə 
böl!" Onun bu sözü Peyğəmbər (s)-i narahat etdi, buyurdu: "Vay olsun sənə! 
Əgər mən ədalətli olmasam, bəs kim olacaq?!" Bu vaxt Ömər onun boynunu 
                                              
1 "Əlbidayətu vən-nihayə", 4-cü cild, səh.305 
 116 
vurmağı təklif etdi, lakin Peyğəmbər (s) qəbul etmədi, onun təhlükəli 
gələcəyindən xəbər verərək buyurdu: "Onu boşlayın! Onun elə ardıcılları 
olacaqdır ki, onlar din işlərinə həddindən artıq baş soxacaq, oxun kamandan 
çıxması kimi dindən çıxacaqlar."
1
 
Buxari "Əl-müəllifətül-qülub" kitabında bu hadisəni ətraflı şəkildə bəyan 
edərək yazır: Peyğəmbər onun (Hərqusun) özü və onun dostlarının barəsində 
belə buyurdu: "Onlar dindən oxun kamandan çıxdığı kimi çıxacaqlar." 
Peyğəmbər (s) "oxdan atılmaq" mənasını verən "mərq" sözünü 
işlətmişdir. Yəni, bu qrup dini dolaşıq və əyri şəkildə dərk edərək elə bir 
yerə çatdılar ki, dinin həqiqətindən uzaq düşdülər və müsəlmanlar arasında 
onlara "mariqin" ləqəbi verildi.
2
 
Hərqus özünün etirazçı və üsyankarlıq ruhiyyəsi ilə şeyxeynin xilafəti 
dövründə sükut möhrünü sındırıb onların seçki üsuluna və tutduqları yola 
etiraz etməli idi, lakin bu barədə tarixdə heç bir şey nəql edilməmişdir. 
Yalnız Ibni Əsir "Kamil"də bunu qeyd etmişdir ki, Əhvaz fəth olunanda 
Hərqus xəlifə tərəfindən islam ordusunun sərkərdəliyini öhdəsinə almışdı. 
O, Əhvaz və Dovrəq fəth olunandan sonra Ömərin ona yazdığı məktubu öz 
kitabında qeyd etmişdir.
3
 Təbəri yazır ki, 35-ci hicri ilində başda Hərqus 
olmaqla bəsrəli qiyamçılar Mədinəyə gəlmiş, misirli və kufəli qiyamçılarla 
birgə Osmanın hökumətinə etiraz etmişdir.
4
 
Bundan sonra tarixdə onun adı və əlamətləri barədə daha başqa heç bir 
şey qeyd olunmamışdır. Amma Imam (ə) Əbu Musanı qazi ünvanı ilə 
göndərmək istəyəndə Hərqus gözlənilmədən Zərqət ibni Nuh Tai ilə birlikdə 
Imam (ə)-ın yanına gəldi və onların arasında kəskin mübahisələr baş verdi. 
Biz o mübahisələri qeyd edirik: 
Hərqus:–Etdiyin xətadan tövbə et və həkəmeyni qəbul etmək fikrindən 
qayıt! Bizi düşmənlə mübarizəyə göndər, onlarla döyüşüb Allahın görüşünə 
nail olaq. 
Imam (ə):–Həkəmiyyət məsələsi ortaya atılanda bunu sizə dedim, lakin 
siz mənimlə müxalifət etdiniz. Indi ki, əhdnamə bağlandı, bizdən 
qayıtmağımızı istəyirsiniz?! Halbuki Allah-Taala buyurur: "Ilahi əhd-
peymanlara, əhd-peyman bağladığınız vaxt vəfalı qalın və öz andlarınızı 
möhkəmlədəndən sonra sındırmayın, halbuki Allahı bu andlarınıza zamin 
seçmisiniz. Allah etdiklərinizdən agahdır." 
Hərqus:–Bu bir günahdır, gərək ondan tövbə edəsən! 
Imam (ə):–Heç bir günah olmamışdır, yalnız fikirdə və əməldə bir növ 
süstlük baş vermişdir ki, bu da sizin tərəfinizdən mənə qəbul etdirildi. Mən 
elə o vaxt onu sizə dedim və qarşınızı aldım. 
Zərqət ibni Nuh:–Əgər həkəmiyyətdən əl çəkməsən, Allahın razılığını 
kəsb etmək üçün səninlə vuruşacağıq! 
 Əli (ə):–Yazıq bədbəxt! Sənin ölü cəsədini döyüş meydanında görürəm 
                                              
1 "Əs-siyrə" (Ibni Hişam), 2-ci cild, səh.497 
2 "Əttənbihu və vərrədd", səh.50 
3 "Kamil", 2-ci cild, səh.545 
4 "Tarixi-Təbəri", 3-cü cild, səh.386 
 117 
ki, külək onun üstünə torpaq tökür. 
Zərqət:–Qoy belə olsun! 
Əli (ə):–Şeytan sizin ikinizi də yoldan azdırmışdır! 
Hərqusun həm Peyğəmbər (s)-lə, həm də Əli (ə)-la olan həyasızcasına 
mübahisələri onu adi bir müsəlman hesab etdiyimiz vaxt gözlənilməz olardı. 
Halbuki islam müfəssirlərinin fikrincə, o, münafiq idi və "Tövbə" surəsinin 
58-ci ayəsi onun barəsində nazil olmuşdur: "Münafiqlərdən bəziləri 
qənimətin bölüşdürülməsində sənə irad tuturlar. Əgər onlara bir pay 
verilsə, razı olar, əgər məhrum olsalar, gözlənilmədən qəzəblənərlər."
1
 
XƏVARICIN DIGƏR BAŞÇILARI 
Xəvaricin başçılarından biri də Zussədyədir. Rical kitablarında onun adı 
Nafe qeyd olunur. Hədisçilərin çoxu belə təsəvvür ediblər ki, Zul-Xüveysirə 
adı ilə məşhur olan Hərqus elə Zussədyədir. Amma Şəhristani özünün 
"Miləl və nihəl" kitabında (1-ci cild, səh.116) bunun əksini deyərək yazır: 
Onların hər ikisinin Peyğəmbər (s)-ə etirazı eyni şəkildə idi, hər ikisi 
Peyğəmbər (s)-ə "ədalətli ol" demiş, həzrət də hər ikisinə eyni cavab 
vermişdi.
2
 
Buna görə də çoxları bu iki adın bir adamın adı olduğunu təsəvvür 
etmişdir. Amma Zussədyənin tarixdə gələn və Peyğəmbər (s)-in dilindən 
olan vəsfi Zul-Xüvəysirədə olduğu kimi deyildir. Ibni Kəsir mariqinlər 
barəsində olan rəvayətləri toplayaraq qeyd etmişdir ki, Peyğəmbər (s) 
buyurmuşdur: "Bir dəstə, kamandan atılan ox kimi dindən çıxacaq və bir 
daha ona qayıtmayacaqlar. Əlamətləri də budur ki, onların arasında 
qarayanız, əli naqis olan bir kişi vardır. Onun əlinin axırında arvad 
döşünə oxşar uzanıb-yığılan ət parçası vardır."
3
 
Nəhrəvan müharibəsi qurtardıqdan sonra Imam (ə) əmr verdi ki, ölülərin 
içindən Zussədyənin cəsədini tapıb onun əlinin necə olduğunu yoxlasınlar. 
Onun cəsədini tapıb gətirdilər, əli eynilə Peyğəmbər (s)-in buyurduğu kimi 
idi. 
XƏVARIC ARASINDA ƏQIDƏ MƏKTƏBLƏRI 
Xəvaric əvvəldə həkəmiyyət üstündə Imam (ə)-la müxalifətə qalxdılar və 
onu Quranın əksinə təsəvvür etdilər. Bu işin başqa bir səbəbi yox idi, lakin 
zamanın keçməsi ilə bu cərəyan əqidəvi bir məktəb şəklinə düşüb şaxələndi, 
"mühəkkimə"dən savayı yaranan başqa məktəblər, o cümlədən, Əzariqə, 
Nəcdat, Beyhəsiyyə, Ücaridə, Süalibə, Əbaziyyə, Səfriyyə aradan getdi, 
onlardan Əbaziyyə firqəsi (bunlar Əbdüllah ibni Əbazın ardıcılları idilər və 
Bəni-Mərvan dövlətinin axırlarında qiyam etmişdilər) mötədil olan xəvaric 
hesab olunurdu. Hal-hazırda yalnız bu firqə qalmaqdadır. Onlar Əmmanda, 
Fars körfəzində və Əlcəzairdə yayılmışlar. Xəvaricin tarixi Nəhrəvan 
                                              
1 "Məcməul-bəyan", 3-cü cild, səh.40 
2 "Kamil" (Mübərrəd), 3-cü cild, səh.919 (Hələb çapı) 
3 "Əssiyrə" (Ibni Hişam), 2-ci cild, səh.496 
 118 
hadisəsindən başqa yerlərdə də islam tarixçilərinin diqqət mərkəzində 
olmuşdur. Bu barədə Təbəri özünün "Tarix"ində, Mübərrəd "Kamil"də, 
Bilazəri "Əl-isabə"də və s. xəvaricə aid olan hadisələri toplamışlar. Son 
zamanın tarixçiləri arasında–istər islami olsun, istərsə də qeyri-islami–bu 
barədə çoxlu təhlil kitabları yazılmışdır, o cümlədən: 
1-"Müləxxəsu-tarixi xəvaric"; Müəllif: Məhəmməd Şərif Səlim (1342-ci 
ildə Qahirədə çap olunmuşdur). 
2-"Əl-Xəvaricu fil-islam"; Müəllif: Ömər Əbünnəsr (1949-cu ildə 
Beyrutda çap olunmuşdur.) 
3-"Vəqətü Nəhrəvan"; Müəllif: Xətib Haşimi (1372-ci ildə Tehranda çap 
olunmuşdur.) 
4-"Əl-Xəvaricu fi əsril-əməvi", Müəllif: Doktor Nəyyif Məhmud (Bu 
kitab Beyrutda iki dəfə çap olunmuşdur.) 
(Şərqşünaslardan da bəziləri bu mövzuya diqqət yetirmiş, bu barədə 
kitablar yazmışlar, o cümlədən:) 
5-Müəllif: Alman şərqşünası Füluzenin yazdığı "Əl-Xəvaric vəş-şiə" 
kitabı (1902-ci ildə alman dilində yazılmışdır, Əbdürrəhman Bədəvi onu 
ərəb dilinə tərcümə etmişdir.) 
6-Zəhir Qılmavinin 1930-1940-cı illərdə dissertasiya müdafiəsi 
məqsədilə yazdığı "Ədəbul-xəvaric" kitabı. (Bu kitab 1940-cı ildə nəşr 
olunmuşdur.) Müəllif bu kitabda xəvaric şairlərindən olan Imran ibni Hiytan 
barəsində söz açmış və xəvaricin tarixindəki hadisələri təhlil edərkən əsil 
islami mənbələrə müraciət etmişdir. Həmçinin, bu mövzunu islam tarixinin 
təhlilində olan xas bir üslub ilə izləmişdir. 
XƏVARICIN RÜSVAYÇI NÜMAYIŞI 
"Xəvaric" kəlməsi kəlam elmində və tarixdə çox işlənən sözlərdəndir. 
Ərəb dilində hökumətlərə qarşı qiyam edən, dövrün hökumətinə qarşı çıxıb 
onu qanuni bilməyənlərə xəvaric deyirlər. Amma kəlam və tarix alimlərinin 
terminologiyasında bu kəlmə Əli (ə) qoşununda azlıq təşkil edən, Əbu Musa 
və Əmr Asın həkəmiyyətini qəbul qəbul etdiyinə görə Imam (ə)-dan 
ayrılanlara deyilir. Bu şəxslər "la hukmə illa lillah" sözünü öz şüarları 
seçmişdilər. Məhz bu şüara görə miləl və nihəl (dinlərdən və məzhəblərdən 
bəhs edən) elmində onları "mühəkkimə" adlandırırlar. 
Imam (ə) qəbul etdirilən müqavilədən sonra döyüş meydanını tərk edib 
Kufəyə qayıtmaq və Əbu Musa ilə Əmr Asın qəzavətinin nəticəsini 
gözləməyi məsləhət gördü. O həzrət Kufəyə daxil olanda öz ordusunda 
parçalanma ilə qarşılaşdı. Sayı on iki min nəfərə çatan bir qoşun bölməsi 
Kufəyə daxil olmaqdan imtina etdilər və həkəmiyyətə etiraz əlaməti olaraq 
bəziləri Hərura adlı bir kəndə getdilər, bəziləri isə Nüxeylə düşərgəsində 
məskən saldılar. 
Xəvaric həkəmiyyəti bir növ "Osmanın qanlı köynəyi" kimi əldə əsas 
tutaraq onun Imam (ə)-ın üzünə çəkirdilər. Halbuki elə onların özləri 
"Quranlar nizə başına vurulan gün"də həkəmiyyəti qəbul etmək üçün Imam 
(ə)-ı təzyiqə məruz qoydular, hətta onu ölümlə belə, təhdid etdilər. Amma 
çox keçmədən bəhanə axtarmaq və iğtişaş salmaq niyyəti ilə öz fikirlərindən 
 119 
dönərək onu, hətta şirk və dindən çıxmaq qədər günah və qanunsuz bir iş 
hesab etdilər, özləri tövbə etdilər, Imam (ə)-dan da tələb etdilər ki, o da öz 
"günahını" boynuna alıb sonra tövbə etsin, həkəmiyyətin nəticəsi elan 
olunmazdan qabaq yenidən qoşun yeridib Müaviyə ilə müharibəni davam 
etdirsin. 
Amma Əli (ə) günaha yaxın düşən, qanunsuz bir işi qəbul edən və 
bağlanan əhdnaməni pozan bir adam deyildi. Imam (ə) onların 
parçalanmalarına əhəmiyyət vermədi, Kufəyə daxil olandan sonra adi 
qaydada yaşamağa başladı. Amma inadkar xəvariclər öz mənfur 
məqsədlərinə çatmaq üçün müxtəlif tədbirlərə əl atırdılar. O cümlədən: 
1-Imam (ə)-ı əhdnaməni pozmağa vadar etmək üçün onunla xüsusi 
görüşlər keçirmək; 
2-Camaat namazında iştirak etməmək; 
3-Məsciddə Imam (ə)-ın əleyhinə kəskin şüarlar vermək; 
4-Əli (ə)-ı və Siffeyn əhdnaməsini möhtərəm sayanların hamısını kafir 
hesab etmək; 
5-Ayrı-ayrı şəxsiyyətlərə sui-qəsd etmək, Iraqda təhlükəsizliyi aradan 
aparmaq; 
6-Silahlı qiyam edib Imam (ə)-ın hökuməti ilə qarşılaşmaq. 
Bunların müqabilində Imam (ə) da onların fitnəsini yatırtmaq üçün bəzi 
işlər görürdü. O işlər aşağıdakılarda xülasələnir:  
1-Siffeyndə həkəmiyyət barədə özünün seçdiyi mövqeyi aydınlaşdıraraq, 
onunla elə əvvəldən müxalif olduğunu, təzyiqdən başqa bir şeyin onu 
imzalamağa məcbur etmədiyini aşkar etmək. 
2-Özünün məntiqi və kəsərli sözləri ilə onların bütün iradlarına cavab 
vermək. 
3-Ibni Abbas kimi şəxsiyyətləri göndərərək onların fikirlərini 
aydınlaşdırıb düz yola hidayət etmək. 
4-Ümumi halda onların sükut edənlərinə, hərçənd rəy və fikirləri 
dəyişməsə belə, başqa müsəlmanlarla heç bir təfavütləri olmayacağını 
demək. Buna görə də onların payını beytül-maldan verirdi, maaşlarını da 
kəsməmişdi. 
5-Əbdüllah ibni Xubbabı və onun hamilə arvadını qətlə yetirən 
xəvaricləri təqib etmək.  
6-Onların silahlı qiyamlarına cavab verib fəsadın kökünü kəsmək. 
Bu bəndlərdə qeyd olunanlar bizim bəhsimizin əsas mövzusunu təşkil 
edir. Xoşbəxtlikdən tarixdə bu hadisələr dəqiq şəkildə yazılıb saxlanmışdır. 
Biz onların hamısını aşağıda qeyd edirik: 
1-Xüsusi görüşlər keçirmək 
Bir gün xəvaricin başçılarından ikisi–Zərqət Tai və Hərqus Imam (ə)-ın 
hüzuruna gəldilər, onların arasında çox kəskin danışıqlar oldu: 
Hərqus:–Öz xətandan tövbə et və həkəmiyyət məsələsindən geri qayıt. 
Sonra bizi Müaviyə ilə müharibəyə göndər. Onunla müharibə edib Allahla 
görüşə nail olaq! 
Imam (ə):–Mən bunu istəyirdim, amma siz Siffeyndə mənim üstümə 
qalxdınız, həkəmiyyəti mənə siz qəbul etdirdiniz. Indi biz onlarla müqavilə 
 120 
imzalamış, müəyyən şərtləri qəbul edərək onlarla əhd bağlamışıq. Allah-
Taala buyurur: "Ilahi əhd-peymanlara, əhd-peyman bağladığınız vaxt 
vəfalı qalın və öz andlarınızı möhkəmlədəndən sonra sındırmayın, halbuki 
Allahı bu andlarınıza zamin seçmisiniz. Allah etdiklərinizdən agahdır." 
Hərqus:–Bu bir günah idi, gərək ondan tövbə edəsən! 
Imam (ə):–Bu, günah yox, rəydə bacarıqsızlıq və tədbirdə zəiflik idi 
(səbəbkarı da siz özünüz idiniz). Mən əvvəldə sizi bu işdən xəbərdar etdim, 
sizin qabağınızı almağa çalışdım. 
Zərqət:–Allaha and olsun, əgər kişilərin Allahın Kitabında 
həkəmiyyətinə son qoymasan, Allahın razılığı üçün səninlə vuruşacağıq! 
Imam (ə) qəzəbli halda:–Ay bədbəxt! Necə də pis adamsan! Səni 
görürəm ki, tezliklə öldürüləcəksən və külək torpağı üstünə tökəcək! 
Zərqət:–Elə bunu arzu edirəm! 
Imam (ə):–Şeytan ikinizin də əqlini əlinizdən almışdır. Allahın 
əzabından qorxun, uğrunda döyüşdüyünüz bu dünyada heç bir mənfəət 
yoxdur! 
Bunu eşidib hər ikisi "la hukmə illa lillah" şüarını verərək Imam (ə)-ın 
hüzurundan çıxıb getdilər.
1
 
2-Camaat namazından ayrılmaqla hökumətə etiraz. 
Namazı camaatla birlikdə qılmaq müstəhəbdir, təklikdə (fürada) qılmaq 
isə günah deyildir.
2
 Amma islamın əvvəllərində vəziyyət tamamilə başqa cür 
idi, belə ki, camaat namazında ardıcıl olaraq iştirak etməmək hökumətə qarşı 
etiraz, nifaq və ikiüzlülük əlaməti idi. Buna görə də rəvayətlərdə namazın 
camaatla qılınmasına dair çoxlu təkidlər olunmuşdur. 
Xəvaric məscidə gəlir, amma camaat namazında iştirak etməməklə öz 
müxalifətlərini aşkar edir, namaz başlayanda çox kəskin şüarlar verməyə 
başlayırdılar. Bir gün Imam (ə) namaz qılanda, xəvaricin başçılarından biri 
olan Ibni Kəvva etiraz əlaməti olaraq bu ayəni oxudu: "Sənə və səndən 
qabaqkı peyğəmbərlərə vəhy olundu ki, əgər şirk əməli əncam versən, 
əməlin puç olacaq və ziyankarlardan olacaqsan."
3
 
Imam (ə) tam mətanət və təmkinlə, həmçinin Quranın hökmü ilə "hər 
vaxt Quran tilavət olundusa, ona qulaq asın və aram olun, bəlkə ilahi 
rəhmətdə olasınız"
4
 -ayəsinin hökmünə görə sükut etdi, ibni Kəvva ayəni 
qurtardıqdan sonra namazını davam etdirdi. Lakin o, ayəni yenidən oxudu, 
Imam (ə)-da sükut etdi. Ibni Kəvva bu işi bir neçə dəfə təkrar etdi, Imam (ə) 
da təmkinlik göstərdi. Nəhayət Imam (ə) aşağıdakı ayəni oxumaqla ona elə 
cavab verdi ki, həm öz namazına xələl gəlmədi, həm də ibni Kəvvanı 
susdurdu: "Səbir et, həqiqətən Allahın vədəsi haqdır. Mömin olmayanların 
işləri səni qəzəbləndirməsin!"
5
 
                                              
1 "Tarixi-Təbəri", 4-cü cild, səh.53 
2 "Vəsailuş-şiə", 5-ci cild, səh.370 
3 "Zümər", ayə65 
4 "Əraf" surəsi, 204 
5 "Şərhi-Nəhcül-bəlağə" (Ibni Əbil-Hədid), 2-ci cild, səh.269; "Tarixi-Təbəri", 4-
cü cild, səh.54 
 121 
Ibni Kəvva da bu ayəni tilavət etməklə tam həyasızlıqla Peyğəmbər (s)-
dən sonrakı ilk mömini müşrik hesab edərək deyirdi ki, o, Allahdan qeyrisini 
hökmdə şərik qərar vermişdir! Biz sonralar "ilahi hakimiyyət" barəsində 
ətraflı şəkildə söhbət edəcəyik. 
3-"La hukmə illa lillah" şüarının verilməsi. 
Xəvaric öz mövcudiyyətini elan etmək və Imam (ə)-ın hökuməti ilə 
müxalifətçiliyini bildirmək üçün dəfələrlə həm məsciddə, həm də kənarda 
bu şüarı verirdilər. Qurandan götürülən bu şüar bir neçə ayədə gəlmişdir:  
1) "Hökm yalnız Allaha məxsusdur. O, haqqa əmr edir və O, qəzavət 
edənlərin ən yaxşısıdır."
1
 
2) "Agah ol ki, hökm yalnız Ona məxsusdur və O, hesab çəkənlərin ən 
sürətlisidir."
2
  
3) "Hökm yalnız Allaha məxsusdur. Əmr etmişdir ki, Ondan qeyrisinə 
ibadət etməyəsiniz."
3
  
4) "Hökm yalnız Allaha məxsusdur. Ona təvəkkül etmişəm, təvəkkül 
edənlər də yalnız Ona təvəkkül etməlidirlər."  
5) "Həmd və sitayiş dünya və axirətdə yalnız Ona məxsusdur, hökm 
Onunkudur və Ona tərəf qayıdacaqsınız."
4
 
6) "Əgər Ona iman gətirsəniz, (bilin ki,) hökm böyük və əzəmətli olan 
Allaha məxsusdur." 
Bu ayələrdən "hökm"ün yalnız Allaha məxsus olduğu, Ondan qeyrisinə 
aid etməyin isə şirk hesab olunması düşünülür. Amma başqa bir ayədə qeyd 
edilir ki, "Biz Bəni-Israilə kitab, hökm və nübüvvət verdik."
5
 Digər bir 
ayədə Allah-Taala Peyğəmbərə əmr edir ki, haqq əsasında hökm etsin: 
"Onların arasında, Allahın nazil etdiyi hökm əsasında qəzavət et və 
onların həvayi-nəfslərinə tabe olma." Başqa bir yerdə Allah-Taala həzrət 
Davuda əmr etmişdir ki, camaatın arasında haqq ilə hökm (qəzavət) etsin. 
Çox acınacaqlı və kədərləndirici haldır ki, Imam (ə) bir ovuc cahil və 
nadanların arasına düşmüşdü. Onlar ayələrin zahiri mənalarına əsaslanaraq 
hay-küy qoparır, camaatı yoldan azdırırdılar. Xəvaric əsas etibarı ilə Quran 
qariləri və Quran hafizləri idi. Lakin Peyğəmbər (s)-in buyurduğu kimi 
"Quran onların sinə və boğazlarından uzağa getmir, onların ruhlarına 
hopmurdu." Onlar Imam (ə) kimi həqiqi Quran təfsirçilərinin, yaxud da o 
həzrətin tərbiyə etdiyi şagirdlərin yanına gedib ilahi ayələrin düzgün məna 
və məfhumlarını öyrənmək, hansı mənada olan hökmün yalnız Allaha 
məxsus olduğunu bilmək istəmirdilər.  
Qeyd etdiyimiz kimi, hökmün çoxlu mənaları var ki, onları qısa şəkildə 
qeyd edirik: 
1-Yaradılış aləmində tədbir, eləcə də ilahi istəyin, məşiyyətin nüfuzlu 
                                              
1 "Ənam" surəsi,, 57 
2 "Ənam" surəsi,, 64 
3 "Yusif" surəsi,, 40 
4 "Qəsəs" surəsi,, 70 
5 "Casiyə" surəsi,, 16 
 122 
olması;
1
 
2-Şəriət və qanun qoyma;
2
 
3-Cəmiyyətə haqq olan bir üsul surətində hakimiyyət edib onlara istila 
tapmaq.
3
 
4-Camaatın ixtilaflı məsələlərində ilahi qanun əsasında qəzavət etmək.
4
 
5-Bir ilahi əmanətdar kimi cəmiyyətə rəhbərlik etmək.
5
 
Deməli, "hökm" sözünün müxtəlif mənaları, daha doğrusu, müxtəlif 
işlənmə yerləri vardır. Belə isə, bir ayənin sadəcə zahiri mənasına istinad 
edərək Siffeyndə həkəmeynə müraciət etməyi ayə ilə müxalif hesab etmək 
olarmı?! Əvvəlcə hansı hökmün yalnız Allaha məxsus olmasını, sonra isə 
Imam (ə)-ın əməlini araşdırıb onu Quranla müqayisə etmək lazımdır. Imam 
(ə) yerindəcə özünün məxsus səbir və hövsələsi ilə bəzi dəlillər gətirərək 
ayələrin həqiqi məna və məqsədlərini onlara başa salırdı. Lakin bütün ilahi 
peyğəmbərlər və dünya islahatçıları inadkarlıq və nadanlıq dərdini müalicə 
etməkdə aciz qalmışlar. Biz qeyd olunan ayələrin məfhumlarını təhlil 
etməzdən öncə, xəvaricin inadkarlıqları və öz başınaçılıqları yaxşıca 
aydınlaşsın deyə, onların bəzi kəskin rəftarlarını nəql edirik. 
IMAM (Ə)-IN ALICƏNABLIĞI 
Əli (ə)-ın yerinə hər bir qüdrət sahibi olsaydı, ölkə başçısını müşrik və 
kafir adlandıran bu ədəbsizləri tənbeh edərdi. Lakin Imam (ə) qüdrət 
sahiblərinin əksəriyyətinin əksinə olaraq onlara tam açıqürəklilik göstərir, 
onlarla alicənablıqla davranırdı. Bir gün Imam (ə) xitabə kürsüsündə oturub 
camaata nəsihət edirdi. Birdən xəvaricdən olan bir nəfər məscidin 
küncündən fəryad çəkib dedi:–"La hukmə illa lillah!" Onun sözü 
qurtaranda başqa birisi durub həmin şüarı təkrar elədi, sonra bir dəstə adam 
qalxıb xorla həmin şüarı təkrar etdilər. Imam (ə) onlara cavab verərək 
buyurdu:–Zahirdə haqq sözdür, amma onlar batili nəzərdə tuturlar (Sonra 
buyurdu:) Bizimlə olduğunuz vaxta qədər sizə üç hüquq verilir (nalayiq 
hərəkətləriniz bu hüquqları almağınıza mane olmayacaqdır):  
1-Sizin namaz qılmaq üçün məscidə gəlməyinizə maneçilik törətmirik. 
2-Bizimlə əlbir olduğunuz (və düşmənlərə qoşulmadığınız) vaxta qədər 
sizi beytül-maldan məhrum etmirik. 
3-Nə qədər ki, müharibəyə başlamamısınız, sizinlə vuruşmayacağıq.
6
 
Başqa bir gün Imam (ə) məsciddə nəsihət etməyə məşğul ikən, 
xəvaricdən bir nəfər şüar verdi və camaatın diqqətini özünə cəlb etdi. Imam 
(ə) buyurdu:–Haqq sözdür, lakin batil məqsədlə deyilir. (Sonra əlavə etdi:) 
Əgər sükut etsələr, onlarla başqaları kimi rəftar edəcəyik, yox əgər yenə 
danışsalar, cavablarını verəcəyik. Əgər qiyam etsələr, onlarla vuruşacağıq. 
                                              
1 "Yusif" surəsi,, 67 
2 "Ənam" surəsi,, 57 
3 "Yusif" surəsi,, 40 
4 "Maidə" surəsi,, 49 
5 "Casiyə" surəsi, 16 
6 "Tarixi-Təbəri", 4-cü cild, səh.53 
 123 
Sonra xəvaricdən olan Yəzid ibni Asim Müharibi ayağa durub Allaha 
həmd-səna etdi, dedi:–Allahın dinində zilləti qəbul etməkdən Ona pənah 
aparıram! Belə bir iş Allahın işində bir hiylə və bir zillətdir ki, onun sahibini 
ilahi qəzəbə düçar edəcək. Əli, bizi ölümlə qorxudursanmı?! 
Imam (ə) onun cavabında sükut etdi. 
IMAM (Ə)-IN HIDAYƏTEDICI FƏALIYYƏTLƏRI 
Imam (ə)-ın ordusunun "sağ qolu" sayılan bir dəstənin iki dəfə qiyam 
etməsi işləri daha da çətinləşdirdi. Birincisi Siffeyndə olmuşdu, (burada 
onlar Imam (ə)-dan tələb edirdilər ki, müharibəni dayandırıb həkəmeynin 
qəzavətini qəbul etsin, əks halda qətlə yetiriləcəkdi.) Ikincisi isə 
müqavilənin imzalanmasından və həkəmiyyətin qəbul olunmasından sonra. 
(Bu dəfəki istəkləri birincidəkinin tamamilə əksinə idi; onlar əhdnamənin 
pozulmasını istəyirdilər.) 
Birinci istəkləri hərçənd Imam (ə)-ı qələbədən məhrum etdi, lakin Imam 
(ə)-ın sadəlövh əsgərlərinin müharibəni davam etdirmək istəmədikləri, 
üstəlik o həzrəti qətl ilə təhdid etdikləri belə bir şəraitdə sülhə razılaşmaq 
qeyri-qanuni bir iş deyildi və əqlin xilafına sayılmırdı. Imam (ə)-ın öz sözü 
ilə desək (o həzrət xəvaricin başçılarına xitabən belə buyurmuşdu), 
"Həkəmeynin qəzavətinin "dostların" təzyiqi altında qəbul olunması tədbirdə 
bacarıqsızlıq, işdə zəiflik idi və onların öz tərəfindən mənə qəbul 
etdirilmişdi."
1
 
Halbuki ikinci istəkləri hamını əhd-peymanların qorunmasına dəvət edən 
Quran hökmünün tamamilə ziddinə idi. Bu halda Imam (ə) çıxış yolunu 
yalnız ictimai səbatın qorunmasında, təmkinli olmaqda, aldanmışları hidayət 
edib yol göstərməkdə, bəzi vaxtlar isə onların dəstələrini dağıtmaqda 
görürdü. Buna görə də əvvəlcə onları hidayət etmək üçün çalışırdı, lakin bu 
tədbir fayda vermədikdə şəraitə uyğun olaraq başqa yollardan istifadə edirdi. 
O cümlədən, onları hidayət etmək üçün müsəlmanlar arasında kitab və 
sünnəyə dərin bilikdə məşhur olan alim və fəzilətli dostlarını xəvaricin 
düşərgəsinə göndərirdi. 
IBNI ABBASIN XƏVARICLƏ MÜBAHISƏSI 
Ibni Abbas Imam (ə)-ın əmri ilə xəvaricin düşərgəsinə gedib onlarla 
söhbət etdi. Burada onların söhbətlərini qeyd edirik: 
Ibni Abbas:–Sizin sözünüz nədir? Əmirəl-mömininə qarşı nə iradınız 
var? 
Xəvaric:–O, möminlərin əmiri idi, amma həkəmiyyəti qəbul etdikdə 
kafir oldu. Gərək öz küfrünü etiraf edib, tövbə etsin. Bundan sonra biz ona 
tərəf qayıdarıq. 
Ibni Abbas:–Mömin gərək onun islami əqidə və üsullarına olan yəqini 
aludə olmamış öz küfrünü iqrar etməsin. 
Xəvaric:–Onun küfrünün səbəbi budur ki, həkəmiyyətə razı olmuşdur. 
                                              
1 "Tarixi-Təbəri", 4-cü cild, səh.53  
 124 
Ibni Abbas:–Həkəmiyyəti qəbul etmək Allahın bir neçə yerdə qeyd 
etdiyi Quran məsələsidir. O cümlədən buyurulur: "Ey iman əhli, şikarı 
ehram halında öldürməyin. Sizdən hər kəs onu qəsdən öldürsə, gərək o 
heyvanın ağırlığı qədər kəffarə versin. Bu kəffarənin o heyvanın 
ağırlığında olmasını iki nəfər ədalətli şəxs təsdiq etsin." Əgər Allah-Taala 
ehram halında şikar etmək kimi nisbətən asan olan bir məsələdə hakim 
seçməyi əmr edirsə, onda nə üçün imamət məsələsində müsəlmanların 
qarşısına çətinlik çıxanda hakim seçməyi rəva görməsin?! 
Xəvaric:–Qazilər onun fikrinə rəy verdilər, amma o, qəbul etmədi. 
Ibni Abbas:–Qazilərin məqamı Imamın öz məqamından heç bir vəch ilə 
yüksək deyildir. Nəinki qazilər, hətta müsəlmanların imamı da yolunu azsa, 
ümmət onunla müxalifətə qalxmalıdırlar. Əgər qazilər haqqın ziddinə bir 
hökm etsə, sözsüz gərək ümmət onların əleyhinə qalxsın. 
Bu zaman onlar məhkum olunduqlarını hiss edib nadan kafirlər kimi 
inadkarlığa başladılar, Ibni Abbası tənqid atəşinə tutub dedilər:–Sən elə 
həmin Qüreyş qəbiləsindənsən ki, Allah onların barəsində "Qüreyş kinli bir 
qrupdur", həmçinin, "... Quranın vasitəsi ilə kinli adamları qorxudasan"
1
 
deyə buyurmuşdur.
2
 
Əgər onlar doğrudan da haqqı istəsəydilər, başlarında özbaşınaçılıq və 
inadkarlıq fikirləri dolaşmasaydı, şübhəsiz, Ibni Abbasın məntiqi sözlərini 
qəbul edib silahı yerə qoyar və Imam (ə)-a qoşular, sonra isə əsil 
düşmənlərlə vuruşardılar. Lakin təəssüflər olsun ki, Ibni Abbas cavab 
verərkən onlar imanlılara yox, Qüreyş müşriklərinə aid olan ayələri tilavət 
etdilər. 
Quran həkəmə (qaziyə) müraciət etməyi kiçik dava-dalaşlarda belə 
(məsələn, ailə münasibətlərində) caiz bilmiş, tərəflər hüsnü-niyyətdə 
olduqları halda bunun nəticəsini də yaxşı hesab etmişdir. Allah-Taala 
buyurur: "Əgər ər-arvadın ixtilafından qorxursunuzsa, bir nəfəri kişinin 
ailəsindən, bir nəfəri də arvadın ailəsindən qəzavətə seçin; əgər islah 
olunmağı istəsələr Allah o ikisini hədəfə çatmaqda müvəffəq edər. Allah 
alim və agahdır."  
Ümmətin üç ay davam edən qanlı müharibədəki ixtilafının ər-arvadın 
arasındakı ixtilafdan az olduğunu, habelə, ümmətin tərəflərdən iki nəfərin 
kitab və sünnə əsasında olan qəzavətə seçilməsini istəməsinin qanunsuz bir 
iş və küfr olduğunu, nəticədə bu işi görənlərin tövbə etməli olduğunun 
vacibliyini heç vaxt iddia etmək olmaz. 
Bu ayələrə diqqət yetirməklə aydın olur ki, xəvaric tərəfindən 
həkəmiyyətin xəta hesab edilməsinin səbəbi inadkarlıqdan, özbaşınalıqdan 
başqa bir şey deyildi. 
Ibni Abbasın dəlil-sübut əsasında olan müzakirələri sona çatmadı, onları 
hidayət etmək üçün Imam (ə)-ın tərəfindən yenə də göndərildi. Imam (ə) ona 
əmr etmişdi ki, xəvariclə Peyğəmbər (s) sünnəsi əsasında mübahisə etsin, 
                                              
1 "Məryəm", 97 
2 "Kamil" (Mübərrəd), səh.582; "Şərhi-Nəhcül-bəlağə" (Ibni Əbil-Hədid), 2-ci 
cild, səh.273 
 125 
çünki Quran ayələrində müxtəlif ehtimallar, müxtəlif yozumlar vardır, 
xəvaric də özlərinə sərfəli olan ehtimalı seçə bilərdilər. Belə ki, o həzrət 
buyurdu: "Xəvariclə Quran ayələri əsasında müzakirə etmə; çünki 
Quranda çoxlu ehtimallar vardır, bu surətdə sən bir söz deyəcəksən, onlar 
da başqa söz deyəcəklər (və müsbət bir nəticə alınmayacaq). Amma sünnə 
əsasında onlara dəlil gətir, bu halda onu qəbul etməkdən başqa bir 
çarələri olmayacaq."
1
 
IMAM (Ə) ŞƏXSƏN XƏVARICIN DÜŞƏRGƏSINƏ 
GEDIR 
Imam (ə) Səsəə ibni Suhan Əbdi, Zeyd ibni Nəzir, Ibni Abbas kimi 
şəxsləri göndərməklə onların hidayət olunmasından məyus olduqda şəxsən 
gedib onlarla görüşmək qərarına gəldi ki, bəlkə həkəmeyn məsələsini və 
onun müqəddiməsini şərh etməklə, həmçinin bu işə məhz onların özlərinin 
bais olduqlarını onlara anlatmaqla hamısını, yaxud bir qismini qiyamdan 
saxlaya bilsin. Imam (ə) hərəkət edəndə Səsəədən soruşdu ki, qiyamçılar 
xəvaricin başçılarından hansının tabeçiliyindədirlər. O, "Yəzid ibni Qeys 
Ərcinin" - deyə cavab verdi. 
Imam (ə) öz atına minib düşərgənin arasından keçdi, Yəzidin xeyməsinin 
qabağında atdan düşdü, iki rəkət namaz qılıb öz kamanına dayandı, sora 
üzünü xəvaricə tutub sözünü belə başladı:–Sizin hamınız Siffeyndə iştirak 
edirdinizmi? 
Dedilər:–Yox! 
Imam (ə) buyurdu:–Iki dəstəyə ayrılın, hər iki dəstə ilə söhbət edəcəyəm. 
(Sonra uca səslə buyurdu:) Sakit olun və pıçıldaşmayın, sözlərimə qulaq 
asın! Hər kəsdən şahidlik etməsini istəsəm, öz bildiklərinə uyğun olaraq 
şəhadət versin. 
Imam onlarla danışığa başlamazdan qabaq özü Allahın dərgahına üz 
tutdu, hamının nəzər-diqqətini Allah dərgahına yönəldərək dedi:–Ilahi, bu 
elə bir məqamdır ki, hər kəs onda qələbə çalsa, qiyamət günündə də qalib 
olacaq, hər kəs bu məqamda məhkum olunsa, o dünyada da kor və azmış 
olacaq. Ey camaat! Məgər siz Quranlar nizəyə vurulanda, hiyləgərlik 
məqsədilə demədinizmi ki, "onlar bizim qardaşlarımızdır, biz bir dindəyik, 
onlar öz keçmiş işlərini unutmuş, peşman olmuşlar, indi Allahın Kitabına 
pənah gətirmişlər, gərək onların rəylərini qəbul edib qəm-qüssələrini aradan 
qaldıraq!" (Və mən də sizə cavab vermədimmi ki,) sizin bu təklifinizin 
zahiri iman, batini isə ədavət və kin-küdurətdir; onun əvvəli mərhəmət və 
ürəyəyatan, axırı isə peşmançılıqdır. Öz yerinizdə qalın, tutduğunuz yolu 
buraxmayın, düşmənlə cihad etmək üçün dişlərinizi sıxın, heç kəsin nərəsinə 
əhəmiyyət verməyin; çünki əgər onunla razılaşılsa, yoldan azdırar və öz 
halına buraxılsa, xar və zəlil olar. Axırda bu iş (onların istəkləri qarşısında 
təslim olmaq) mənim təsdiq etdiyimin əksinə oldu və gördüm ki, siz 
                                              
1 "Nəhcül-bəlağə", 73-cü məktub 
 126 
düşmənə belə bir fürsət verdiniz.
1
 
Ibni Əbil-Hədid 36-cı xütbənin şərhində yazır: "Xəvaric Imam (ə)-a 
dedilər ki, dediklərinin hamısı düzdür, amma nə etmək olar ki, biz böyük bir 
günaha mürtəkib olmuş və ondan tövbə etmişik. Sən də gərək tövbə 
edəsən!" Imam xas bir günaha işarə etmədən ümumi şəkildə buyurdu: 
"Əstəğfirullahə Rəbbi və ətubu iləyh." Bu vaxt xəvaricin düşərgəsindən altı 
min nəfər ayrılıb Imama qoşuldu." 
Ibni Əbil-Hədid bu istiğfarın izahında yazır: "Imamın bu tövbəsi 
"müharibə məkrdir" qəbilindən olan siyasət idi. O heç bir günahı iqrar 
etmədən bütün peyğəmbərlərin dediyi müəmmalı bir söz dedi və düşmən də 
onunla razılaşdı."
2
 
DOST CILDINDƏ OLAN DÜŞMƏNLƏRIN TÖRƏTDIYI 
FITNƏ-FƏSADLAR 
Imam (ə) xəvaric düşərgələrindən Kufəyə qayıtdıqdan sonra, camaat 
arasında belə bir şayiə yayıldı ki, o, həkəmiyyəti ləğv etmiş, onu zəlalət 
saymışdır; o həm də camaatın Müaviyə ilə müharibə etməsi üçün döyüş 
sursatı hazırlamaq və həkəmlərin rəyi elan olunandan sonra hərəkət etmək 
istəyir. Bu vaxt Əşəs ibni Qeys (onun həm həyatı, həm də Imam (ə)-a hansı 
məqsədlə qoşulması tamamilə şübhəli idi) zahirdə dostluq göstərdi, batində 
isə Müaviyənin xeyrinə olaraq sözə başlayıb dedi:–Camaat deyir ki, Əmirəl-
möminin öz əhdindən dönmüş, həkəmiyyəti küfr və zəlalət hesab etmişdir. 
O, müqavilə müddətinin axırına qədər gözləməyi qanunsuz hesab edir. 
Əşəsin sözləri Imam (ə)-ı həqiqəti açıb söyləməyə məcbur etdi. O həzrət 
dedi:–Hər kəs mənim həkəmiyyət müqaviləsini qüvvədən salmağımı 
fikirləşirsə, yalan deyir. Hər kəs onu zəlalət hesab edirsə, özü zəlalətdədir. 
Həqiqətin aşkar edilməsi xəvaricə elə ağır gəldi ki, "la hukmə illa lillah" 
şüarını verərək məscidi tərk etdilər və yenidən öz düşərgələrinə qayıtdılar. 
Ibni Əbil-Hədid burada qeyd edir ki, Imam (ə)-ın hökumətində baş verə 
biləcək hər növ xələl və iğtişaş Əşəsin əlində idi, çünki o bu məsələni ortaya 
atmasaydı, Imam (ə) həqiqəti deməyə məcbur olmaz və elə həmin ümumi 
tövbə ilə qane olan xəvaric Imam (ə)-la birlikdə Müaviyəyə qarşı 
müharibəyə gedərdilər. Amma o, Imam (ə)-ın tövriyəni açıb həqiqəti bəyan 
etməsinə səbəb oldu. 
XƏVARICI HIDAYƏT ETMƏK ÜÇÜN YENI SƏYLƏR 
Mübərrəd "Kamil" kitabında Imam (ə)-ın əvvəlki ilə tamamilə fərqlənən 
digər bir mübahisəsini qeyd edir ki, o həzrətin xəvariclə etdiyi ikinci 
mübahisəsi olmasına ehtimal verilir. Onun xülasəsi belədir:  
Imam (ə):–Yadınızdadırmı, onlar Quranları nizələrə vurub qaldıranda 
mən dedim ki, bu iş hiylə və məkrdir. Əgər onlar Quranın qəzavət etməsini 
istəsəydilər yanıma gəlib mənim qəzavət etməyimi tələb edərdilər. Bir nəfər 
                                              
1 "Şərhi-Nəhcül-bəlağə" (Ibni Əbil-Hədid), 1-ci cild, səh.280 
2 Yenə orada 
 127 
tanıyırsınızmı ki, həkəmiyyəti mən hesab etdiyim dərəcədə pis bir iş saysın? 
Xəvaric:–Yox. 
Imam (ə):–Təsdiq edirsinizmi ki, siz məni tam ikrahlı olduğum halda bu 
işə vadar etdiniz, mən də məcbur qalıb sizin tələbinizi qəbul etdim, şərt 
qoydum ki, hakimlər yalnız Allahın hökmü əsasında qəzavət etdikdə onların 
hökmü qüvvədə olacaq. Hamınız da bilirsiniz ki, Allahın hökmü məndən o 
yana keçməz (və mən haqq imam, mühacir və ənsarın seçdiyi xəlifəyəm.) 
Əbdüllah ibni Kəvva:–Düzdür, o iki nəfəri bizim israrımızla Allah 
dinində qazi seçdin, amma indi biz iqrar edirik ki, bu əməlimizlə kafir 
olmuşduq, indi də ondan tövbə edirik. Sən də bizim kimi öz küfrünü iqrar 
edib tövbə et, sonra isə hamımızı Müaviyə ilə döyüşə göndər. 
Imam (ə):–Bilirsinizmi ki, Allah ərlə-arvad arasında ixtilaf yarandıqda 
iki nəfər həkəmə (qaziyə), həmçinin ehram halında şikar öldürüldükdə 
kəffarə təyin etmək üçün iki nəfər ədalətli şəxsə müraciət olunmasını əmr 
etmişdir?! 
Ibni Kəvva:–Sən "Əmirəl-möminin" ləqəbini öz adından silməklə özünü 
hökumətdən saldın. 
Imam (ə):–Peyğəmbər (s) bizim üçün (hər bir şeydə) örnəkdir. 
"Hüdeybiyyə" qəzvəsində, Peyğəmbərlə Qüreyş arasında bağlanan 
sülhnamədə "Rəsulullah" yazılmışdı. Qüreyşdən olan nümayəndə buna 
etiraz edib "Əgər sənin Allahın Rəsulu olduğunu iqrar etsəydim, onda 
səninlə müxalifət etməzdim. Gərək "Rəsulullah" ləqəbini öz adının yanından 
götürəsən!" - deyəndə Peyğəmbər mənə buyurdu: "Ya Əli, "Rəsulullah" 
ləqəbini adımın yanından sil." Dedim: "Ya Rəsuləllah, qəlbim belə bir iş 
görməyə icazə vermir." Peyğəmbər öz əli ilə onu pozdu, təbəssüm edərək 
mənə buyurdu: "Bu iş sənin də başına gələcək." 
Imam (ə)-ın sözləri tamam olandan sonra Hərurada yığışanların içindən 
iki min nəfər ayrılıb o həzrətin tərəfinə gəldilər. Orada yığışdıqlarına görə 
onlara "həruriyyə" adı verildi.
1
 
BAŞQA BIR MÜBAHISƏ 
Xəvaric barəsində Imam (ə)-ın siyasəti belə idi: Onlar nahaq qan 
axıtmayınca, qarətçilik və soyğunçuluq etməyincə Kufədə və onun ətrafında 
azad şəkildə yaşaya bilərlər–hətta gecə-gündüz onların inkar səsləri məscidi 
doldursaydı və onun əleyhinə şüar versəydilər də belə. Buna görə də Imam 
(ə) yenidən Ibni Abbası Hərura kəndinə göndərdi. Ibni Abbas onlara dedi:–
Nə istəyirsiniz? 
Dedilər:–Gərək Siffeyndə olanların və həkəmiyyətə razılıq verənlərin 
hamısı Kufədən çıxsınlar, hamılıqla Siffeynə gedib üç gecə orada qalaq və 
öz əməlimizdən tövbə edib sonra Müaviyə ilə müharibə etmək üçün Şama 
gedək! 
Bu sözlərdə inadkarlığın və nadanlığın əlamətləri tamamilə aşkardır, 
çünki əgər həkəmiyyət məsələsi günah və qanunsuz bir iş olsaydı belə, ona 
                                              
1 "Şərhi-Nəhcül-bəlağə" (Ibni Əbil-Hədid), 1-ci cild, səh.274-275; "Kamil" 
(Mübərrəd), səh.45 
 128 
görə tövbənin mütləq günahın baş verdiyi yerdə, özü də orada üç gecə 
qalmaq şərti ilə, icra olunması lazım deyildi. Tövbə elə bir an qəlbdə 
peşman olmaqla və istiğfar etməklə gerçəkləşir. Imam (ə) onların cavabında 
dedi:–Bu sözü nə üçün indi, iki nəfər qazi təyin olunub göndəriləndən və 
tərəflər əhd-peyman bağladıqdan sonra deyirsiniz? 
Dedilər:–O vaxt təzyiq çoxalmışdı, yaralılar da həddindən artıq çox idi. 
Bizim çoxlu silahımız və atımız tələf olmuşdu. Buna görə də həkəmiyyəti 
qəbul etdik. 
Imam (ə) buyurdu:–Təzyiqin şiddətləndiyi bir gündə qəbul etdinizmi?! 
Peyğəmbər (s) müşriklərlə bağladığı müqaviləni möhtərəm sayır, amma siz 
isə mənə deyirsiniz ki, öz əhdimi pozum! 
Onlar daxilən xəcalət hissi keçirdilər, lakin öz əqidələrinə olan təəssübə 
görə bir-bir gəlib "la hukmə illa lillah" şüarını verdilər. Bir gün onlardan biri 
məscidə daxil oldu və elə həmin şüarı verdi, camaat onun ətrafına yığışdı. O, 
öz şüarını təkrar etdi. Bu dəfə dedi:–Allahdan başqa heç bir kəs üçün hökm 
yoxdur, Əbül-Həsən (Əli (ə)) üçün ikrahlı olsa da belə. 
Imam (ə) buyurdu:–Mən heç vaxt Allahın hökmünə ikrahla yanaşmıram, 
lakin sizin barənizdə Allahın hökmünü gözləyirəm. 
Camaat Imam (ə)-a dedi:–Nə üçün bunlara bu qədər möhlət və azadlıq 
verirsən?! Nə üçün onların kökünü kəsmirsən?! 
Buyurdu:–Onlar məhv olmayacaqlar; onlardan bir qrupu ataların 
sülbündə, anaların bətnində qalıb qiyamətə kimi elə bu halda olacaqlar.
1
 
İYİRMİ ÜÇÜNCÜ FƏSİL 
XƏVARICIN MÜXALIFƏT SƏBƏBLƏRININ TƏHLILI 
Xəvaricin Imam (ə)-la müxalifətçilik səbəbləri Müaviyənin o həzrətlə 
müxalifətçilik səbəblərindən tamamilə fərqli idi. Müaviyə Ömərin xilafəti 
dövründən etibarən Şamın muxtariyyətinin müqəddiməsini hazırlamışdı və 
özünü Şamın mütləq hakimi hesab edirdi. Osmanın qətlindən sonra Imam 
(ə)-ın onu Şamın hakimiyyətindən kənarlaşdırmaq istədiyini bildikdə, 
onunla müxalifətə başladı, əvvəlcə Təlhə və Zübeyri təhrik etməklə, sonra 
isə Siffeyn müharibəsini başlamaqla Imam (ə)-ın qabağında dayandı, son 
anlarda Quranları nizəyə vuraraq fitnə ilə Imam (ə)-ın ordusunda dərin 
ixtilaf və ikitirəlik yaratdı. 
Amma xəvaric zahirpərəst, başqa sözlə "quru müqəddəslər" idilər. Onlar 
islamın əsaslarından xəbərsiz olduqlarına, ona səthi baxdıqlarına görə Imam 
(ə)-la müxalifətə qalxdılar, puç bəhanələrə istinad edərək ilahi hidayət çırağı 
qarşısında cəbhələşmə yaratdılar, o hidayət çırağını söndürmək üçün, hətta 
özlərinin məhv olmaları qiymətinə belə, irəlilədilər. 
Xəvariclə Müaviyə arasında olan məhz bu bariz fərqə görə Imam (ə) 
onlara qələbə çaldıqdan sonra buyurdu: "Məndən sonra xəvariclə 
vuruşmayın, çünki haqqı axtararaq müəyyən səbəblərə görə xəta yolu 
                                              
1 "Şərhi-Nəhcül-bəlağə", (Ibni Əbil-Hədid) 2-ci cild, səh.310-311 
 129 
gedənlərlə batili axtaran və onu əldə edənlər bərabər deyildirlər."
1
 
Xəvaricin müxalifət səbəblərinin təhlil olunması göstərir ki, onlar 
şamlıların əksinə olaraq cah-cəlal, məqam istəmirdilər. Onlara düzgün 
olmayan təfəkkür və xas bir gerilik hökm sürürdü. Indi isə onların 
etirazlarının ən mühümlərini qeyd edirik; 
1-ŞƏXSLƏRIN DINƏ HAKIMIYYƏTI 
Onlar daim etiraz edib deyirdilər ki, bir-biri ilə müxalif olan qrupdan iki 
nəfərin öz şəxsi fikirləri əsasında müsəlmanların müqəddəratını əllərinə 
alması, öz şəxsi rəylərini müsəlmanların tanınmış rəhbərlərinin rəylərinə 
hakim etməsi necə mümkün ola bilər?! Onlar deyirdilər: Şəxslər özlərinin 
naqis əqlləri ilə müsəlmanların müqəddəratına, dininə hökm edə bilməzlər. 
Onların həmişəki sözləri bu idi: "Əli şəxsləri Allah dinində hakim etmişdir!"  
Bu sual göstərir ki, onlar qazilərin qəzavətə seçilmə şərtlərindən xəbərsiz 
olub belə təsəvvür edirdilər ki, Imam (ə) müsəlmanların taleyini həll 
etməkdə onları tam ixtiyar sahibi etmişdir ki, istədikləri kimi qərar qəbul 
etsinlər, hansısa qərəzli işlər görsünlər. Imam (ə) bu etiraza cavab verib 
buyurdu: "Biz Allahın dininə adamları deyil, Quranı hakim etmişik. Bu 
Quran iki cildin arasında yerləşən, dil açıb söz danışmayan bir xətdir. Onu 
bəyan edən bir adam lazımdır. Bəyan edənlər ondan söz açırlar: Şamlılar 
"Quranı hakim seçək" - deyəndə, biz ondan üz çevirmədik. Çünki Quranda 
buyurulur: "Əgər bir şeydə ixtilafınız olsa, onu Allaha və Onun 
Peyğəmbərinə qaytarın (onlara müraciət edin)." Allaha müraciət etmək 
Qurana, Peyğəmbərə müraciət etmək isə onun sünnəsinə qayıtmaq 
deməkdir. Əgər qazilər Allahın Kitabına uyğun qəzavət etsələr, onda biz onu 
hamıdan qabaq qəbul edərik; əgər Peyğəmbər sünnəsinə müvafiq şəkildə 
qəzavət etsələr, yenə də biz onu hamıdan əvvəl qəbul edərik."
2
 
Imam (ə) digər bir xütbədə həmin cavabı başqa ibarələrlə bəyan edərək 
buyurur: "Hər iki həkəm (qazi) buna görə seçilmişlər ki, Quranın dirçəltdiyi 
şeyləri dirçəltsinlər, onun öldürdüyü şeyləri də öldürsünlər (yəni haqqı 
dirçəldib, batili məhv etsinlər). Quranın dirçəltdiyi şeyləri dirçəltmək onun 
ətrafına yığışmaq, Quranın öldürdüyü şeyləri öldürmək də onlardan 
uzaqlaşmaqdır. Əgər Quran bizi şamlılara tərəf sövq etsə, gərək onlara tabe 
olaq; əgər onları bizə tərəf sövq etdirsə, gərək onlar bizə tabe olsunlar. Mən 
sizə heç bir şər gətirməmiş, sizi aldatmamış və heç nəyi sizdən 
gizlətməmişəm."
3
 
2-MÜDDƏTIN TƏYIN OLUNMASI 
Onların ikinci etirazları bu idi ki, nə üçün qəzavət üçün müddət təyin 
olunmuş və qərara alınmışdır ki, hər iki qazi bitərəf yerdə (Dumətül-
cəndəldə), Ramazan ayının axırına qədər müzakirə edib iki dəstənin ixtilafı 
                                              
1 "Nəhcül-bəlağə", 58-ci xütbə 
2 "Nəhcül-bəlağə", 125-ci xütbə  
3 "Nəhcül-bəlağə", 17-ci və 123-cü xütbələr 
 130 
barədəki rəylərini bildirməlidirlər? Həmçinin nə üçün bu iş elə oradaca–
Siffeyn səhrasında, Quranlar nizə ucunda qaldırılan vaxt yerinə yetirilmədi? 
Doğrusu, görəsən belə yersiz iradlar tutmaq onların cəhalətinə dəlalət 
etmirmi?! Məgər hər iki tərəfin əlləri dirsəyə qədər qana batan bir halda belə 
bir böyük qəzavət işi o qədər də asan idimi ki, bir-iki gündə həll olunub 
qurtarsın və tərəflər də onu qəbul etsinlər? Bu işdə mümkün qədər səbirli 
olsaydılar, cahillər ayılar, ümmət arasında sülhün bərqərar olunmasına daha 
yaxşı şərait yaranardı. 
Imam (ə) bu etirazın cavabında buyurdu: "Siz deyirsiniz ki, nə üçün 
sizinlə onların arasında müəyyən bir vaxt təyin etdim və qəzavət işini 
sürətləndirmədim. Mən ona görə belə etdim ki, xəbərsizlər agah olsunlar, 
xəbəri olanlar da (öz əqidələrində) daha möhkəmlənsinlər ki, bəlkə Allah bu 
müddətdə ümmətin işini islah edə." 
3-INSAN HAKIMIYYƏTININ "HAKIMIYYƏTIN 
YALNIZ ALLAHA MƏXSUS OLMASI" ILƏ ZIDDIYYƏTI 
Xəvaric Imam (ə)-la müxalifət etdikləri müddət ərzində "la hukmə illa 
lillah" ayəsinə istinad edərək o həzrətin işinin Qurana zidd olduğunu iddia 
edir, öz şüarlarında deyirdilər: "Ya Əli! Hakimiyyət sənə və sənin dostlarına 
yox, yalnız Allaha məxsusdur!" 
Yuxarıda da qeyd olunduğu kimi, bu şüar Qurani-Kərimin "Yusif" 
surəsinin 40 və 67-ci, həmçinin başqa ayələrdən əxz edilmişdir. Onun 
məfhumu hakimiyyətin əsil bir haqq kimi Allaha məxsus olduğunu, heç bir 
insanın başqası üzərində belə bir haqqa malik olmadığını göstərən tövhid 
prinsipidir. Amma hakimiyyət haqqının Allaha həsr edilməsi bir qrup 
insanın Allahın izninin gərəkli etdiyi müəyyən qanunlar əsasında hökumət 
etməsi və Allah hakimiyyətinin haqq təzahürünə çevrilməsi ilə zidd deyildir. 
Heç bir ağıllı insan iddia edib ictimai həyatın hökumət olmadan mümkün 
olduğunu deyə bilməz. Çünki, ictimai vəzifələrin yerinə yetirilməsi, 
ziddiyyətli və münaqişəli məsələlərin həll edilməsi yalnız bir hakimiyyət 
sayəsində mümkün olur. 
Imam (ə) onların şüarını eşidəndə buyurdu: "Bəli, hakimiyyət haqqı 
Allahındır. (Və heç bir bəndə Allahın izni olmadan hökumət edə bilməz), 
lakin xəvaric öz şüarlarında başqa məqsəd güdürlər; o da budur ki, 
cəmiyyətdə ümumiyyətlə heç bir hökumət olmasın. (Istər Allahın izni ilə 
olsun, istərsə də olmasın.) Halbuki camaat üçün bir hakimin olması–istər 
yaxşı əməl sahibi olsun, istərsə də pis əməl sahibi–zəruridir ki, onun 
hökuməti sayəsində mömin öz yaxşı işlərinə məşğul olsun, kafir də öz 
maddi həyatından bəhrələnsin."
1
 
Hökumətin olmaması təhlükəsizliyin aradan getməsinə səbəb olar, bu 
halda nə mömin xeyir işlər görməyə müvəffəq olar, nə də kafir maddi 
həyatdan bəhrələnər. Əgər məqsəd doğrudan da hökumətin bərqərar 
olunmasını rədd etməkdirsə, bu halda Peyğəmbər (s)-in və şeyxeynin 
                                              
1 "Nəhcül-bəlağə", 40-cı xütbə 
 131 
hökumətini necə izah etmək olar? 
Xəvaric əqidə və əməldə bir-biri ilə daim çəkişmədə idilər. Bir tərəfdən 
ictimai həyatın nüfuzlu bir rəhbər olmadan qeyri-mümkün olmasını bilir, 
digər tərəfdən isə düzgün olmayan çıxarışlar nəticəsində hər hansı bir 
hökumətin bərqərar edilməsini hakimiyyətin Allaha məxsus olması ilə 
müxalif hesab edirdilər. Maraqlıdır ki, xəvaric əvvəldə öz dəstələri üçün bir 
başçı da seçmişdilər. Təbəri yazır: "38-ci ilin şəvval ayında xəvaricdən bir 
dəstəsi Əbdüllah ibni Vəhəb Rasibinin evində yığışmışdı. Bu zaman 
Əbdüllah öz çıxışında dedi:–"Bir dəstə adamın Allaha iman gətirib Quranın 
hökmünü qəbul etməsi, amma dünya həyatının onların nəzərində əmr be 
məruf və nəhy əz münkərdən üstün olması heç də yaxşı deyildir." 
Ondan sonra Hərqus ibni Züheyr və Həmzə ibni Sənan da danışdı. 
Həmzə öz sözünün sonunda dedi:–"Işlərinizi bir nəfərə tapşırın. Həqiqətdə 
sizin üçün bir sərkərdə, etimad olunacaq bir şəxs mütləq lazımdır ki, ondan 
soruşub, ona müraciət edəsiniz."
1
 
HƏKƏMIYYƏT–AXIRINCI ÜMID 
Siffeyn müharibəsindən əvvəl də, sonra da müsəlmanlar arasında əsaslı 
məsələlər qarşıya qoyulmuşdu ki, onların həlli yollarından biri hakimlərin 
seçilməsi idi. Bu hakimlər çətin məsələləri həqiqətgörən nəzərlə araşdırmalı, 
onların barəsində dürgün rəy verməli idilər. Bu məsələlər aşağıdakılardan 
ibarət idi: 
1-Osmanın qətli; 
2-Imam (ə)-ın dostlarının xəlifənin qətli ilə müttəhim olunması. 
3-"Osmanın qəyyumu olmaq" barədə Müaviyənin iddiası. 
Siffeyn müharibəsində irəli çəkilən bu məsələlərin həlli üçün iki yol 
vardı: Birincisi bu idi ki, tərəflər öz ixtilaflarını mühacir və ənsarın seçdiyi 
Imama təqdim etsinlər, Imam da tam azad bir məhkəmədə onların barəsində 
ilahi hökmü icra etsin. Imam (ə) da Siffeyn müharibəsindən əvvəl məhz bu 
yola təkid edərək Müaviyəyə yazmışdı: "Osmanın qatilləri barəsində çox 
danışdın. Camaatın cərgələrinə daxil olub mənimlə beyət et, bundan sonra 
şikayət məsələsini ortaya at. Mən hamınızı Allahın Kitabına tərəf sövq 
edirəm!"
2
 
Bu yol, Müaviyənin inadkarlığı və onun Şama hakim olmaq üçün 
göstərdiyi hərisliyə görə tamamilə bağlandı və Siffeyn müharibəsi ilə 
nəticələndi. 
Ixtilafların həll edilməsinin ikinci düzgün yolu bu idi ki, işi səlahiyyətli 
bir məhkəməyə təqdim etsinlər, orada bitərəf və həqiqəti görən hakimlər 
ixtilafı həll etsinlər, qəzavət işində islamın və müsəlmanların həqiqi 
mənafeyini nəzərdən qaçırmasınlar, (Əmr Asda olduğu kimi) hər növ şəxsi 
mənafeyi və (Əbu Musada olduğu kimi) kin-küdurəti kənara qoysunlar. Belə 
bir məhkəmədə Imam (ə) öz məqsədlərinə çatıb çətinlikləri həll edə bilərdi. 
Xəlifənin qətli də müəmmalı bir məsələ deyildi. Onun səbəbləri uzun 
                                              
1 "Tarixi-Təbəri", 6-cı cild, səh.55 
2 "Nəhcül-bəlağə", 64-cü xütbə 
 132 
illər öncə yaranmışdı və günbəgün də kəskinləşməkdə idi. Nəhayət 
təzyiqlərin güclənməsi və irticaçı vəziyyətin şiddətlənməsi, layiqli və saleh 
şəxslərin döyülüb təhqir edilməsi, xeyirxah insanlara əzab-əziyyət və 
işkəncə verilməsi elə bir güclü partlayış yaratdı ki, hətta Əli (ə) da onun 
qarşısını ala, xəlifəni ölümdən qurtara bilmədi. 
Osmanın xilafət aparatına bağlı olanların və Müaviyənin iddiası 
səlahiyyətli bir məhkəmədə irəli çəkilməli, haqq batildən seçilməli idi. 
Dünyanın heç bir yerində qətlə yetirilən bir nəfərin intiqamını almaq üçün 
qoşun çəkməyi rəva görmürlər. Halbuki bu müharibədə bir nəfərin 
intiqamını almaq üçün böyük bir qoşun yeridildi, nəticədə təqribən 65 min 
nəfər həlak oldu. 
Əgər Dumətül-cəndəldə təşkil olunan məhkəmə düz işləsəydi, bu 
məsələləri həll edərək müsəlmanların baş verən hadisələr qarşısındakı 
vəzifələrini ayırd edə bilərdi. Amma təəssüflər olsun ki, orada müzakirə 
olunmayan yeganə şey–ixtilafın köklərini araşdırıb tapmaq idi. Əmr As öz 
rəqibinin əqlini oğurlamaqla onun imzası ilə Imam (ə)-ı xilafətdən salmaq 
və Müaviyənin xilafətini qanuniləşdirmək istəyirdi. Əbu Musa isə özü ilə 
həmfikir olan Əbdüllah ibni Öməri xilafətə keçirmək istəyirdi, çünki deyirdi 
ki, onun əli tərəflərdən heç birinin qanına batmamışdır. 
Məhkəmənin rəyi elan olunandan sonra Əli (ə) onu rəsmi şəkildə qəbul 
etmədi və buyurdu ki, qazilər iltizam verdikləri sözün əksinə əməl etmişlər. 
Imam (ə) ki, bir ordu təşkil edərək Şama yola düşməyi qərara almışdı, lakin 
xəvaric hadisəsi onun Müaviyəni təqib etməsinə mane oldu. 
FƏSADIN KÖKÜNÜN KƏSILMƏSI 
Imam (ə) xəvariclə mülayim münasibətdə idi, onlara buyurduğu 
sözlərində dostluq yaradan və hidayətedici xəbərdarlıqlardan başqa bir şey 
eşidilmədi. Həzrət onlarla, özünün inadkar və sözəbaxmayan övladını yola 
gətirmək istəyən bir ata kimi rəftar edirdi; onların maaşlarını beytül-maldan 
verir, məsciddə və onun ətrafında yaratdıqları iğtişaşlara etina etmir və 
çalışırdı ki, onları ram etməklə vəhdəti bir daha cəmiyyətə qaytarsın, 
Şamdakı əsl xəvaricin kökünü kəssin. Siffeyndəki əhdnamə də Imam (ə)-a 
bu səlahiyyəti vermişdi. Çünki müqavilədə qeyd edilmişdi ki, əgər 
həkəmeyn Quran və Peyğəmbər (s)-in sünnəsinin əksinə olaraq qəzavət 
etsələr, Imam (ə) əvvəlki mövqeyində qalacaqdır.
1
 
Imam (ə) Müaviyə ilə yenidən müharibəyə başlamağın Siffeyn 
əhdnaməsinə zidd olmadığını, elə ona müvafiq olaraq müharibəni başlayıb 
düşməni məhv etməyin zəruri olduğunu camaata başa salmaq üçün çoxlu 
çıxışlar etdi. Onların birində buyurdu: "Biz onlarla şərt bağlamışdıq ki, 
ədalət əsasında qəzavət edələr, haqqa əməl edələr. Hər iki qazi də öz 
zülmkar qəzavətlərindən qabaq, bizim qoyduğumuz şərti qəbul etmişdilər. 
Indi isə haqq ilə müxalifət etmiş, batil hökm çıxarmışlar. Haqq bizimlədir 
və fitnə odunu söndürmək üçün cihadı əvvəldən başlamalıyıq."
2
 
                                              
1 "Şərhi-Nəhcül-bəlağə" (Ibni Əbil-Hədid), 2-ci cild, səh.234 
2 "Nəhcül-bəlağə", (Əbdühün şərhi), 172-ci xütbə 
 133 
Imam (ə) və onun dostları "xəbis şəcərənin" kökünü kəsməkdən, fəsadı 
aradan qaldırmaqdan başqa bir şey fikirləşmirdilər. Amma gözlənilmədən 
hadisələrin gedişi bu fikirlərin tam əksinə olaraq dəyişildi, Müaviyə ilə 
deyil, xəvariclə müharibə etmək qəti bir məsələyə çevrildi. 
Imam (ə)-ın bu barədə qəti qərara gəlməsinin səbəblərini aşağıdakılardan 
başa düşmək olar: 
1. Imam (ə)-a xəbər çatdı ki, xəvaric Əbdüllah ibni Vəhəb Rasibinin 
evində yığışaraq "əmr be məruf və nəhy əz münkər" adı ilə silahlı qiyam 
etməyi qərara almış, bu məqsədlə Bəsrədəki həmfikirlərinə məktub yazaraq 
onları da təcili olaraq xəvaricin düşərgəsinə–"Xeybər"in kənarındakı 
Nəhrəvana dəvət etmişlər, Bəsrə xəvaricləri də öz hazırlıqlarını 
bildirmişlər.
1
 
2. Dumətül-cəndəl məhkəməsində tam həyasızlıqla Imam (ə)-ı öz qanuni 
məqamından çıxarmış, Müaviyəni onun yerinə seçmişdilər. Bu da Imam (ə)-
ı, bu barədə ümumxalq fikrini aydınlaşdırmağa məcbur etdi. Buna görə də 
Imam (ə) Kufədə minbərə çıxdı, Allaha həmd-səna etdikdən sonra buyurdu: 
"Agah və xeyirxah bir insanla müxalifət etmək peşmançılığa, həsrətə səbəb 
olar. Mənim həm həkəmiyyət məsələsində, həm də bu iki nəfərin qəzavəti 
barəsində rəyim mənfi idi, lakin siz mənim rəyimi qəbul etmədiniz və o iki 
nəfərin hakim olmasını qəbul etdiniz. Onlar öz əhdlərini pozaraq Quranın 
öldürdüyü şeyi diriltdilər, diriltdiyi şeyi isə öldürdülər; öz nəfsani istəklərinə 
tabe oldular, dəllil və höccət olmadan rəy verdilər. Buna görə də Allah, 
Onun Peyğəmbəri və möminlər hər iki hakimdən bezardırlar. Cihada, Şama 
tərəf hərəkət etməyə hazırlaşın və bazar ertəsi günü Nüxeylə düşərgəsində 
bir yerə yığışın. Allaha and olsun, mən bunlarla (şamlılarla), hərçənd 
özümdən başqa heç kim olmasa belə, vuruşacağam." 
3. Imam (ə) dayanmadan Kufədən çıxıb Siffeynə getməyi qərar aldı. 
Onun dostlarından bəziləri dedilər ki, yaxşı olardı ki, bizdən ayrılan 
xəvaricləri də cihada dəvət edəsən. Buna görə də Imam (ə) xəvaricin 
başçılarına belə bir məktub yazdı: "Əmr As və Əbu Musa xətaya yol 
vermiş, Allahın Kitabı ilə müxalifət etmiş və həvayi-nəfsə tabe olmuşlar. 
Onlar nə sünnəyə əməl etmişlər, nə də Qurana. Allah, Onun Rəsulu və 
möminlər onların əməlindən bezardırlar. Mənim məktubum sizə çatan 
kimi gəlin, hər ikimizin düşmənlərinə tərəf gedək." 
4. Imam (ə)-ın məktubu onların ruhiyyələrində azacıq belə olsun, təsir 
buraxmadı və bu təklifi rədd etdilər. Imam (ə) onlardan məyus olduqda 
qərara aldı ki, onların cihadda iştirak edəcəklərini gözləməsin, öz ixtiyarında 
olan, yaxud toplaya biləcəyi qoşunla Siffeynə tərəf hərəkət etsin. Bəsrənin 
hakimi Ibni Abbasa bir məktub yazaraq ondan kömək istədi. Məktub ona 
çatanda onu camaata oxudu, lakin Əhnəfin başçılıq etdiyi min beş yüz 
nəfərdən başqa müsbət cavab verən olmadı. Ibni Abbas könüllülərin 
azlığından təəssüfləndi, böyük bir yığıncaqda çıxış edib dedi:–"Əmirəl-
möminindən mənə bir məktub gəlmişdir. O, məktubda mənə əmr etmişdir ki, 
qoşun yığıb cihadda iştirak etmək üçün onun yanına göndərim. Mən bu 
                                              
1 "Əl-imamətu vəs-siyasət", 1-ci cild, səh.132 
 134 
barədə fərman verdim, amma cihadda iştirak etmək üçün yalnız min beş yüz 
nəfər hazırlaşdı, halbuki dövlət divanında altmış min nəfərin adı vardır. 
Təcili olaraq hərəkətə başlayın və bəhanə gətirməyin. Hər kəs öz imamının 
çağırışına etinasızlıq etsə, bərk peşman olacaq. Mən Əbül-Əsvədə əmr 
etmişəm ki, sizin hərəkət proqramınızı tərtib etsin." 
Əbül-Əsvəd və başqalarının göstərdiyi səylər nəticəsində yalnız min 
səkkiz yüz nəfər əvvəlkilərə qoşuldu və üç min iki yüz nəfərdən ibarət olan 
qoşun Kufəyə yola düşdü. Imam (ə) Bəsrə qoşununun sayının azlığından 
fikrə daldı, kufəlilərin arasında çıxış edib buyurdu: "Ey Kufə əhli! Siz haqq 
işində mənim qardaşlarım və köməkçilərimsiniz. Mən sizin köməyinizlə 
haqqa arxa çevirənləri məhv edərəm. Ümidvaram ki, siz haqq keşikçiləri, 
bu yolda möhkəm və sabitqədəm olasınız. Bilin ki, Bəsrə əhalisindən 
yalnız üç min iki yüz nəfər köməyə gəlmişlər. Sizə vacibdir ki, sədaqətlə 
kömək edəsiniz. Rəislər və qəbilələr öz qohum-əqrəbalarına yazsınlar, 
döyüş qüdrəti olanları bu müharibəyə dəvət etsinlər." 
Səd ibni Qeys Həmdani, Ədi ibni Hatəm, Hücr ibni Ədi kimilər və sair 
qəbilə ağsaqqalları bu fərmana itaət edib öz qəbilələrinə məktub yazdılar. 
Beləliklə qırx min nəfər döyüşçü on yeddi min cavan və səkkiz min qulamla 
birlikdə Kufəyə gəldilər, Bəsrə qoşunu da onlara qoşuldu. Böyük bir ordu 
Imam (ə)-ın bayrağı altında birləşdi. Bəziləri Müaviyə ilə vuruşmazdan öncə 
xəvaricin işinin xətm edilməsinə israr edirdilər. Imam (ə) buyurdu: "Onları 
boşlayın, və yer üzündə zülmkar şahlar olmaq, möminləri qul etmək 
istəyənlərin sorağına gedin!" 
Bu vaxt hər tərəfdən səslər ucaldı: "Bizi hara məsləhət görürsənsə, ora da 
apar! Hamımızın qəlbimiz bir nəfərin qəlbi kimidir və yalnız sənə kömək 
etmək üçün döyünür!" 
5. Belə həssas bir vəziyyətdə xəbər çatdı ki, xəvaric çayın sahilində 
Əbdüllah ibni Xubbabın başını kəsmiş, bununla da kifayətlənməyib onun 
arvadını da öldürmüş və bətnindəki uşağı çıxarıb onun da başını kəsmişlər. 
Ibni Qüteybə "Əl-imamətu vəs-siyasət" kitabında yazır: 
Xəvaric Əbdüllah ilə qarşılaşanda ondan soruşdular:–Kimsən? 
Əbdüllah: –Allahın mömin bəndəsi! 
Xəvaric:–Əli barəsində fikrin nədir? 
Əbdüllah:–O, möminlərin əmiri, Allaha və Onun Rəsuluna iman gətirən 
ilk şəxsdir. 
Xəvaric:–Adın nədir? 
Əbdüllah:–Əbdüllah ibni Xubbab ibni Ərrət. 
Xəvaric:–Sənin atan Peyğəmbərin səhabəsi idimi? 
Əbdüllah:–Bəli. 
Xəvaric:–Səni narahat etdikmi? 
Əbdüllah:–Bəli! 
Xəvaric:–Sənin atandan, atanın da Peyğəmbərdən nəql etdiyi hədisi 
bizim üçün söylə. 
Əbdüllah:–Atam Peyğəmbərin belə buyurduğunu nəql edib: "Məndən 
sonra bir fitnə baş verəcəkdir, o fitnədə möminin qəlbi öləcək. Gecə imanlı 
halda yatacaq, gündüz isə kafir olacaqdır." 
 135 
Xəvaric:–Məqsədimiz bu hədisi səndən eşitmək idi. Allaha and olsun, 
səni elə (faciəli şəkildə) öldürəcəyik ki, indiyə kimi heç kimi o cür 
öldürməmişik! 
Bunu deyib onun əl-ayağını bağladılar və hamilə arvadı ilə birlikdə 
xurma ağacının altına gətirdilər. Bu vaxt ağacdan bir xurma düşdü. 
Xəvaricdən biri onu götürüb ağzına qoydu, onun həmfikirləri etiraz səslərini 
ucaltdılar: "Nə üçün camaatın malını, razılığı olmadan, yaxud pulunu 
vermədən yeyirsən?!" 
O, dərhal xurmanı ağzından çıxarıb tulladı. Sonra xəvaricdən biri bir 
məsihinin oradan keçən donuzunu oxla vurub öldürdü. Bu vaxt başqaları 
etiraz edib dedilər ki, bu əməl yer üzündə fəsad salmaqdır! Buna görə də 
onun sahibini razı saldılar. Sonra Əbdüllahı əl-qolu bağlı halda çayın 
kənarına gətirib başını qoyun başı kimi kəsdilər, arvadını da öldürdülər, 
sonra onun qarnını yırtıb uşağını çıxartdılar və onun da başını kəsdilər. Yenə 
də kifayətlənməyib başqa üç nəfər arvadı da (onlardan biri səhabə idi) 
öldürdülər."
1
 
Əbdüllahın atası Xubbab ibni Ərrət ilk müsəlmanlardan idi və ölənə kimi 
Qüreyşin ona verdiyi işkəncə izləri onun bədənində qalmışdı. O, Imam (ə) 
Siffeyndən qayıtmazdan əvvəl vəfat etdi. Imam (ə) qayıdandan sonra onun 
qəbri üstünə gedib rəhmət oxudu, onu təriflədi. 
Mübərrəd "Kamil" kitabında Əbdüllahın faciəli şəkildə qətlə 
yetirilməsini yazaraq qeyd etmişdir ki, onun qatilini tutandan sonra o (qatil) 
dedi: "Mən sizdən istəyirəm ki, Quranın diriltdiyi şeyi dirildin, öldürdüyünü 
öldürün." 
O, Əbdüllahın atasının Peyğəmbərdən nəql etdiyi hədisi qeyd edəndən 
sonra yazır: Xəvaric xurma ağacının meyvəsindən yemək üçün onun 
sahibinə təklif etdilər ki, onun pulunu alsın. O dedi ki, ağacımın meyvəsini 
sizə bağışladım, lakin onlar qəbul etməyib dedilər: "Onun pulunu hökmən 
almalısan!" Bu vaxt məsihi kişi fəryad edib dedi ki, "siz bir müsəlmanın 
qanını tökməkdən qorxmursunuz, amma xurma sahibi razı ola-ola onun 
meyvəsini yemək istəmirsiniz!"
2
 
6. Əmirəl-möminin Əli (ə) Əbdüllahın qətlə yetirilməsindən xəbər 
tutduqda Haris ibni Mürrəni xəvaricin düşərgəsinə göndərdi ki, bu barədə 
düzgün bir xəbər gətirsin. Haris onların içinə gedəndə bütün islam və 
insaniyyət qanunlarının əksinə olaraq onu da tutub öldürdülər. Göndərilən 
elçinin öldürülməsi Imam (ə)-ı daha da təəssüfləndirdi. Bu zaman Imam (ə)-
ın köməkçilərindən bir dəstə onun hüzuruna gəlib dedilər: "Qulağımızın 
dibində belə bir təhlükə ola-ola Şama tərəf gedib, arvad-uşaqlarımızı da 
onların (xəvaricin) içində qoymağımız düz bir işdirmi?!" 
                                              
1 "Əl-imamətu vəs-siyasət", səh.136 
2 "Nəhcül-bəlağə"nin şərhi (Ibni Əbil-Hədid), 2-ci cild, səh.282; "Əl-Kamil", 2-ci 
cild, səh.560 
 136 
ƏBDÜLLAHIN QATILLƏRINDƏN QISAS 
ALINMASINA DAIR QƏRAR 
Əbdüllahın qatillərinin camaat arasında yaratdıqları qorxu və vəhşət 
Imam (ə)-ı cəhalətin, şəqavətin kökünü kəsməyə məcbur etdi və qərara aldı 
ki, Həruraya (Nəhrəvana) tərəf hərəkət etsin. Hərəkət vaxtı o həzrətin nücum 
elmində məşhur olan bir dostu həmin saatda hərəkət etməyi məsləhət 
görməyib dedi:–Əgər günün bu saatında hərəkət etsən, sənə ağır xəsarət 
dəyəcək! 
Imam (ə) onun sözünə əhəmiyyət vermədi, nücum elminin belə işlərə 
tətbiq olunmasını tənqid edib buyurdu:–Nücum elmindən qaranlıq çöllərdə 
və dəryalarda yolu istiqamətləndirmək üçün istifadə etmək lazımdır. 
Təsadüfən bu səfərdə Imam (ə) böyük qələbələrə nail oldu. Imam (ə) 
Kufədən təzəcə aralanmışdı ki, dostlarından biri qaça-qaça gəlib dedi:–Ey 
Əmirəl-möminin, muştuluq ver! Xəvariclər sizin hərəkətinizdən xəbər tutub 
qaçmağa üz qoymuş və çaydan keçmişlər. 
Imam (ə) buyurdu:–Onların çaydan keçməsini öz gözlərinlə gördünmü? 
Dedi:–Bəli! 
Imam (ə) onu üç dəfə and içdirdi, o da üç dəfə and içib dedi ki, xəvaricin 
körpüdən keçməsini öz gözləri ilə görmüşdür. Imam (ə) buyurdu:–Allaha 
and olsun, onlar suyu keçməmişlər və heç vaxt da keçməyəcəklər. Onların 
qətlgahı suyun kənarındadır. Çərdəyi yaran və insanı xəlq edən Allaha and 
olsun, (onlar) "Əslas" və "Qəsri-bəvazin" məntəqəsinə də çatmayacaqlar.
1
 
Onun sözlərini başqa iki nəfər də təsdiq etdi, lakin Imam (ə) onların 
sözlərini qəbul etmədi. Necə qəbul edə bilərdi, halbuki məsum Peyğəmbər 
(s) o həzrətin üç dəstə ilə müharibə edəcəyini ona xəbər vermişdi. Onların 
ikisi ilə müharibə etmişdi, üçüncüsü isə Peyğəmbər (s)-in bəyan etdiyi 
əlamətlərə görə elə bunlar idi. Bu zaman bir nəfər şəkkə düşdü və fikirləşdi 
ki, görəsən gözləri ilə gördüyü şahidlərin sözünü qəbul etsin, yoxsa Imam 
(ə)-ın qeybi xəbərlərini?! Sonra qərara gəldi ki, əgər Imam (ə)-ın sözləri düz 
çıxmasa, onun düşmənlərinə qoşulacaq. 
Imam (ə) ata mindi, qoşun da onun ardınca hərəkətə başladı. Xəvaricin 
ordugahına çatanda məlum oldu ki, onlar hamılıqla qılıncların qınlarını 
sındırmış və müharibəyə hazırlaşmışlar. Bu vaxt həmin cavan Imam (ə)-ın 
hüzuruna gəlib özünün bəd niyyətinə görə ondan üzr istədi. 
Tarix göstərir ki, Imam (ə) Mədaindən keçib Nəhrəvanda düşərgə saldı. 
Sonra onlara xəbər göndərdi ki, Əbdüllahın, onun arvadının və oğlunun 
qatillərini, qisas alınması üçün təhvil verməlidirlər. Cavabda dedilər ki, 
bizim hamımız onların qatilləriyik və onların qanını halal bilmişik! Imam (ə) 
onların yaxınlığına gəlib dedi:–Ey (üsyankar) insanlar! Mən sizə xəbərdarlıq 
edirəm ki, məbada sabah islam ümmətinin lənətinə gələsiniz və suyun 
kənarında heç bir dəlil olmadan öldürüləsiniz! Mən sizi həkəmiyyəti qəbul 
etməkdən saxladım və dedim ki, Bəni-Üməyyənin nə dini var, nə də Quranı 
istəyirlər. Mən onları, uşaqlarından-böyüyünə kimi yaxşı tanıyıram. Onlar 
                                              
1 "Şərhi-Nəhcül-bəlağə", (Ibni Əbil-Hədid) 2-ci cild, səh.272 
 137 
(uşaqlıq çağlarında) uşaqların, (böyüyəndə isə) camaatın ən pisləri idilər. 
Lakin siz mənim sözümə qulaq asmayıb müxalifətçilik etdiniz. Mən belə bir 
gün üçün hər iki qazidən iltizam aldım ki, Quranın diriltdiyini diriltsinlər, 
öldürdüyünü öldürsünlər. Indi ki, onların hər ikisi (Qurandakı) hökmün 
əksinə əməl etmişlər, biz də ilk sözümüzün üstündəyik.
1
 
Xəvaric Imam (ə)-ın güclü məntiqi qarşısında boş və əbəs sözləri təkrar 
etməkdən başqa yol görmədilər və israr edərək dedilər ki, "həkəmiyyəti 
qəbul edəndə hamımız kafir olduq. Biz tövbə etdik, sən də öz küfrünü iqrar 
etdikdən sonra tövbə et. Bu halda biz səninlə eyni fikirli adam olarıq. Əks 
halda, bizdən əl çək. Əgər döyüşmək istəyirsənsə, biz döyüşə hazırıq. 
Imam (ə) buyurdu:–Iman gətirib Rəsulullahın önündə cihad edəndən 
sonra öz küfrümə şəhadət verimmi?! Həkəmiyyəti qəbul etmək sizin 
qılınclarınızı siyirib camaatın başına endirməyinizə, camaatın qanını 
axıtmağınıza səbəb olacaqmı?! Bu, aşkar ziyankarlıqdır! 
HÖCCƏTIN AXIRINCI DƏFƏ OLARAQ 
TAMAMLANMASI 
Imam (ə) xəvariclə müzakirənin bir fayda verəcəyindən məyus olduqda 
ordunu nizama salmağa başladı. Sağ cinahın rəhbərliyini Hücr ibni Ədiyə, 
sol cinahın rəhbərliyini isə Şibs ibni Rəbiəyə tapşırdı. Əbu Əyyub Ənsarini 
süvarilərə, Əbu Qutadəni isə piyada qoşunlarına sərkərdə seçdi. Bu 
müharibədə Imam (ə)-ın qoşununda iştirak edən səkkiz yüz mədinəli 
səhabənin rəhbərliyini Qeys ibni Səd ibni Übadəyə tapşırdı, özü isə qoşunun 
mərkəzində yer seçdi. Sonra süvari qoşun tərəfində "aman" bayrağı qaldırdı, 
Əbu Əyyuba buyurdu ki, uca səslə desin: "Qayıtmaq üçün yol açıqdır. Hər 
kəs bu bayrağın altına gəlsə, tövbəsi qəbul olunacaq; həmçinin Kufəyə 
getsə, yaxud xəvaricdən ayrılsa, əmin-amanlıqda olacaqdır. Biz sizin 
qanınızı tökməyə israr etmirik." 
Bu vaxt bir dəstə adam ayrılıb bayrağın altına gəldi, Imam (ə) da onların 
tövbələrini qəbul etdi. Bəziləri demişlər ki, xəvaricdən min nəfər qayıdıb 
bayrağın altına yığışdı.
2
 Imam (ə)-a tərəf gələn xəvaric başçıları bunlar idi: 
Müsər ibni Fərdəki, Əbdüllah Tai, Əbu Məryəm Sədi, Əşrəs ibni Ovf və 
Salim ibni Rəbiə. Bundan sonra onların içində Əbdüllah ibni Vəhəb 
Rasibidən başqa daha tanınmış adam qalmamışdı.
3
 
Təbəri yazır ki, bu dəstənin tövbə edib Imam (ə)-a tərəf qayıtmasından 
sonra xəvaricin ordusunda iki min səkkiz yüz nəfər qalmışdı, amma ibni 
Əsir onların sayını min səkkiz yüz nəfər qeyd etmişdir.
4
 
Imam (ə) öz köməkçilərinə göstəriş verdi ki, düşmən döyüşü 
başlamayınca siz başlamayın. Bu vaxt xəvaricdən bir nəfər Imam (ə)-ın 
qoşununa hücum etdi, üç nəfəri yerə sərdi. Bu zaman Imam (ə) hücumu özü 
başladı və əvvəlcə onu öldürdü, sonra ümumi hücum fərmanı verdi və 
                                              
1 36-cı xütbəyə müraciət edin. 
2 "Əl-əxbarüt-tival", səh.210 
3 "Məqalatul-islamiyyin", 1-ci cild, səh.210 
4 "Tarixi-Təbəri", 4-cü cild, səh.64; "Kamil" (Ibni Əsir), 4-cü cild, səh.64 
 138 
buyurdu:–Allaha and olsun, sizdən yalnız on nəfər öldürüləcək, onlardan isə 
on nəfərdən başqa heç kim sağ qalmayacaqdır!
1
 
Bu vaxt Əbdüllah ibni Vəhəb Rasibi meydana gəlib dedi:–Ey Əbu 
Talibin oğlu! Səndən əl çəkməyəcəyəm: ya səni öldürəcəyəm, ya da özüm 
öləcəyəm! 
Imam (ə) cavabda buyurdu:–Allah onu öldürsün! Nə qədər də 
həyasızdır! O bilir ki, mən nizə-qılıncla böyümüşəm. (Sonra əlavə etdi:) O, 
həyatdan ümidini üzmüş, yalançı və tamahkar gözünü mənə dikmişdir. 
Bunu deyib bir qılınc zərbəsi ilə onu cəhənnəmə vasil etdi.
2
 Bu döyüşdə 
qələbə qısa müddət ərzində Imam (ə)-a nəsib oldu. Imam (ə)-ın döyüşçüləri 
sağdan-soldan düşmənin mərkəzinə hücum etdilər. Çox keçmədən xəvaricin 
cansız cəsədləri torpağa sərildi. Onların hamısı bu döyüşdə öldürüldü, yalnız 
on nəfər canını qurtara bildi: ikisi Xorasana, ikisi Əmmana, ikisi Yəmənə, 
ikisi Iraq adasına, ikisi isə "Təlli Muzən"ə pənah apardılar və orada qalıb 
xəvaric nəslini davam etdirdilər.  
Döyüş qurtarandan sonra Imam (ə) onların cəsədləri qarşısında dayanıb 
təəssüflə buyurdu: "Vay halınıza! Sizi aldadanlar sizə böyük ziyan 
vurmuşlar!" 
Imam (ə)-dan soruşdular: "Onları kim aldatdı?" Imam (ə) buyurdu: 
"Yoldan çıxaran Şeytan və onların tüğyançı nəfsləri. Arzularla onları 
aldadaraq tüğyançılıq yollarını üzlərinə açdılar, onlara qələbə vədəsi verdilər 
və nəhayət yandırıcı oda saldılar!"
3
 
Imam (ə)-ın dostları belə təsəvvür edirdilər ki, artıq xəvaricin nəsli 
kəsilmişdir, lakin Imam (ə) onlara cavab verib buyurdu: Yox, belə deyildir! 
Onlar nütfə surətində kişilərin sülbündə, qadınların bətnində 
yaşamaqdadırlar. Hər vaxt onlardan bir şaxə cücərsə, (hökumətlər 
tərəfindən) kəsiləcək (və onun yerində başqa bir şaxə cücərəcək), nəhayət 
qarətçi və mal-dövlət oğruları şəklinə düşəcəklər.
4
 
Sonra buyurdu:–Məndən sonra xəvariclə vuruşmayın. Sizin əsil 
düşməniniz Müaviyədir. Mən xəvariclə, məhz təhlükəsizliyin təmin 
olunması naminə döyüşürdüm. Onlardan azlıq təşkil edən bir qrup sağ 
qalmışdır ki, döyüş üçün yararlı deyildirlər. 
Imam (ə) qənimət alınan silahları və atları öz köməkçiləri arasında 
bölüşdürdü, məişət vəsaitlərini, kənizlərini və qulamlarını isə onların 
vərəsələrinə qaytardı. Sonra ordunun içində dayanıb onlara təşəkkür etdi və 
əmr etdi ki, elə oradan birbaşa Siffeynə gedib əsl fəsadın kökünü kəssinlər. 
Amma onlar Imam (ə)-a belə cavab verdilər:–Qollarımız yorulmuş, 
qılınclarımız sınmış, oxlarımız qurtarmışdır. Yaxşı olar ki, Kufəyə qayıdıb 
öz qüvvələrimizi nizama salaq. 
Onların qayıtmağa dair israr etmələri Imam (ə)-ı təəssüfləndirdi və 
onlarla birlikdə Kufəyə, Nüxeylə düşərgəsinə qayıtmağa məcbur oldu. Onlar 
                                              
1 "Şərhi-Nəhcül-bəlağə" (Ibni Əbil-Hədid), 2-ci cild, səh.272, 273 
2 "Əl-imamətu vəs-siyasət", səh.138 
3 "Kəşful-ğümmə", 1-ci cild, səh.267 
4 "Nəhcül-bəlağə", 59-cu xütbə 
 139 
tədriclə Kufəyə gedir, arvad-uşaqları ilə görüşür və evlərində qalırdılar. Çox 
keçmədən o düşərgədə az sayda adam qaldı. Onların sayı o qədər az idi ki, 
hətta şamlılarla döyüşə getmək üçün belə, kifayət etməzdi. 
XƏVARICIN FITNƏLI TARIXININ SONU 
Imam (ə)-ın əleyhinə qiyam etmək fikrinin əsası 38-ci ilin səfər ayında, 
Siffeyndə qoyuldu və sonralar, Quranı hakim seçəndə müxalifət dalğaları 
daha da şiddətləndi. Kufə xəvaricləri həmin ilin Şəvval ayının onunda 
Əbdüllah ibni Vəhəb Rasibinin evində yığışıb onunla beyət etdilər və qərara 
aldılar ki, Kufəni tərk etdib Həruraya, sonra isə Nəhrəvana getsinlər. Imam 
(ə) Şama gedəndə yol üstündə öz fikrini dəyişib xəvariclə döyüşməyə 
məcbur oldu. Tarixçilərin yazdığına əsasən 38-ci ilin Səfər ayının 
doqquzunda fəsad kökündən kəsildi.
1
 
ALTINCI HİSSƏ 
NƏHRƏVANDAN SONRAKI HADISƏLƏR VƏ IMAM 
ƏLI (Ə)-IN ŞƏHADƏTI 
BİRİNCİ FƏSİL 
QARƏTÇILIK, ICTIMAI TƏHLÜKƏSIZLIYIN 
POZULMASI, FACIƏLI QIRĞINLAR 
Nəhrəvandakı fitnə Imam (ə)-ın qətiyyətli hərəkətləri, həmçinin o 
həzrətin vəfalı dostlarının ciddi səyləri ilə yatırıldı. Artıq mövcud şərait 
Imam (ə)-ın öz ordusunu qanunsuzluq törədənlərdən təmizləyib islam 
məntəqələrinin ictimai asayişini bərqərar etməyi, Müaviyənin və aldanmış 
şamlıların özbaşınaçılıqlarına son qoymağı tələb edirdi. Çünki, bütün 
fitnələr Müaviyə tərəfindən yaradılırdı. Iraqda Müaviyənin çoxlu casusu var 
idi, onlar hadisələri müntəzəm şəkildə ona xəbər verirdilər. Bu casusların 
bəziləri–Vəlid ibni Əqəbənin qardaşı Əmmarə ibni Əqəbə kimi–qədimdən 
Əli (ə)-a kin bəsləyirdilər. Bu iki qardaş xəbis Bəni-Üməyyə şəcərəsindən 
olmaqla o həzrətin qatı düşmənlərindən idilər, çünki Imam (ə) bu xəbis 
sülaləyə ağır və öldürücü zərbələr vurmuşdu. Belə ki, Vəlidin atası Bədr 
döyüşündə Əli (ə)-ın qüdrətli əli ilə öldürülmüşdü. Vəlidin özü "Hücürat" 
surəsinin 6-cı ayəsində "fasiq" adlandırılmışdır. 
Osmanın xilafəti dövründə şərab içdiyinə görə Əli (ə) ona şallaq 
vurmuşdu. Buna görə onun qardaşı və Müaviyənin Kufədəki casusu 
Əmmarə ilə Vəlidin özünün Əli (ə)-a qarşı başladığı hərtərəfli müharibədə 
Müaviyəni təşviq edənlərdən olması çox da təəccüblü deyildi. Əmmarə bir 
məktub yazmaqla Imam (ə)-ın dostları arasında ikitirəlik və ixtilafı 
şiddətləndirdi, Nəhrəvan hadisəsini məktubda xəbər verdi və xatırlatdı ki, 
qarilərdən bir qrupu bu hadisədə Əli (ə)-ın əli ilə öldürülmüşdür. Bununla da 
onların arasında ixtilaf və narazıçılıq artmağa başlamışdır. O, məktubu bir 
                                              
1 "Tarixi-Təbəri", 3-cü cild, səh.98 
 140 
nəfərin vasitəsi ilə Şama göndərdi. Müaviyə məktubu oxuduqdan sonra hər 
iki qardaşa (biri onun yanında idi) təşəkkür etdi.
1
 
Müaviyə təhlükəsizliyi aradan aparmaq, qarətçilik tərətmək və Imam (ə)-
ın şiələrini öldürmək üçün şəraiti münasib gördükdə Hicaza, Yəmənə və 
Iraqa müxtəlif dəstələr göndərməklə psixoloji müharibələrə başladı, eləcə də 
iğtişaş yaratmaq, günahsız adamları öldürmək, arvadların, yetim-yesirlərin 
var-dövlətini qarət etmək və s. kimi işlərlə nəinki Imam (ə)-ın Şamı yenidən 
ələ keçirmək fikrindən saxladı, üstəlik əməli olaraq mərkəzi hökumətin öz 
sərhədlərini qorumağa qadir olmadığını isbat etmək istədi. 
Şeytani siyasətdən başqa bir şey olmayan bu işlər öz təsirini göstərdi. 
Müaviyə vicdansız adamları Imam (ə)-ın hakimiyyəti dairəsində olan yerlərə 
göndərməklə minlərlə günahsız adamı qətlə yetirdi. Bu quldurlar hətta 
arvadlara, uşaqlara rəhm etmirdilər. Gələcəkdə qeyd edəcəyimiz kimi, onlar 
Übeydullah Ibni Abbasın iki oğlunun başını camaatın gözü qarşısında 
kəsdilər. 
Imam (ə)-ın xilafətinin bu dövründə baş verən hadisələr çox 
kədərləndiricidir. Əlbəttə bu, Əli (ə)-ın düşməni məhv etmək üçün kifayət 
qədər siyasi tədbirinin olmaması mənasına deyildi. Sadəcə, o həzrətin 
ixtiyarına olanlar yalnız sayı çox az olan bir dəstə adam idi, onlar da 
bəhanəçi, tənbəl və rahatlıq axtaran, hər şeydən də pisi onların uzaqgörən 
olmamaları idi. Buna görə də Imam (ə) özünün yüksək ilahi məqsədlərinə 
çata bilmədi. Tarixdə vəhşicəsinə olan bu hücumlar dəqiq şəkildə qeydə 
alınmışdır. Biz burada bu hücumların aydın təsvirlərini qeyd edirik ki, 
Müaviyənin islam və insaniyyət qanunlarını necə tapdalaması aydın olsun: 
1-ZƏHHAK IBNI QEYSIN QARƏTÇILIK HƏRƏKATI 
Əmirəl-möminin Əli (ə)-ın Şama doğru hərəkət edib, yenidən 
müharibəyə hazırlaşması xəbəri Müaviyəyə çatdıqda o bir məktub yazıb 
Şamın bütün məntəqələrində olan məmurlarına göndərdi ki, camaata 
oxusunlar. Şam əhalisindən bir qrupu Iraqa tərəf hərəkət etməyə hazırlaşdı. 
Həbib ibni Məsləmə adlı bir nəfər onlara dedi:–Siffeyndən o yana keçməyin, 
çünki, biz orada düşmənə qələbə çaldıq! 
Lakin Əmr As təklif etdi ki, Müaviyə öz ordusu ilə Iraqın içərilərinə 
doğru irəliləsin, çünki bu iş şamlı əsgərlərin ruhiyyələrinin yüksəlməsinə, 
iraqlıların isə zəlilliyinə səbəb olacaqdı. 
Ordunun necə yerləşdirilməsi barədə söhbətin davam etdiyi vaxt birdən 
xəbər çatdı ki, Imam (ə)-la xəvaric arasında şiddətli çarpışma baş vermiş, o 
həzrət xəvaricə qələbə çaldıqdan sonra camaatı Şama tərəf hərəkət etməyə 
çağırmış, onlar da möhlət istəmişlər. Əmmarə ibni Əqəbə ibni Əbi 
Müeytdən yenə bir məktub gəlib çatdı. Məktubda Əli (ə)-ın köməkçilərinin 
arasına təfriqə düşməsindən söz gedirdi. Həm də yazılmışdı ki, o həzrətin 
ordusundakı qarilər və abidlər qiyam etmişdir, qiyamın şiddətli 
çarpışmalardan sonra yatırılmasına baxmayaraq ixtilaf hələ də qalmaqdadır. 
                                              
1 "Şərhi-Nəhcül-bəlağə" (Ibni Əbil-Hədid), 2-ci cild, səh.114-115 ( "Tarixi-
Təbəri"dən nəqlən). 
 141 
Müaviyə belə bir vəziyyətdə Zəhhak ibni Qeysi 3-4 min nəfərlik qoşuna 
sərkərdə təyin etdi və əmr etdi ki, Kufəyə hərəkət edib Imamın tabeçiliyində 
olan qəbilələri çox sürətlə qarət etsin, bu işi o qədər sürətlə yerinə yetirsin 
ki, hətta əgər bir şəhərə sübh çağı daxil olsa, həmin günün axşam tərəfi 
başqa bir şəhərdə olsun, toqquşma baş verməsin deyə, heç vaxt bir yerdə 
dayanmasın və öz işini "qaçaq müharibə" şəklində yerinə yetirsin. 
Zəhhak yolu üstündə Sələbiyyə kəndinə çatdı. Iraqlı hacıların Məkkə 
yolu buradan keçirdi. O, hacıların var-yoxunu qarət edib sonra öz yoluna 
davam etdi. Yolda Əbdüllah ibni Məsudun qardaşıoğlu Əmr ibni Ümeyslə 
rastlaşdı, onu bir dəstə adamla birlikdə öldürdü. Zəhhakın qarətçilik xəbəri 
Əli (ə)-a çatdıqda minbərə çıxıb dedi:–"Ey camaat, saleh bəndəyə–Əmr ibni 
Ümeysə tərəf tələsin. Öz dostlarınızdan bir dəstəsi düşmənin hücumundan 
ziyan çəkmişdir, onun köməyinə qalxın. Hərəkət edin və düşməninizlə 
vuruşun, öz sərhədlərinizi düşməndən qoruyun!"
1
 
Onlar Imam (ə)-ın sözlərini eşitdikdə, nəzərə çarpacaq bir əksül-əməl 
göstərmədilər. Imam (ə) onların süstlüklərini görəndə buyurdu: "Allaha and 
olsun! Mən sizin on nəfərinizi Müaviyənin adamlarının biri ilə dəyişməyə 
hazıram. Vay olsun sizə, mənimlə birlikdə çölə çıxıb sonra meydanın 
ortasında məni tək qoyun, qaçın. Allaha and olsun ki, mənim bəsirətli 
ölümdən əsla acığım gəlmir və onda mənim üçün böyük bir rahatlıq var, (bu 
halda) sizdən və sizin yaratdığınız çətinliklərdən xilas olaram!" 
Sonra minbərdən endi və Ğəribeyn məntəqəsinə getdi. Orada Hücr ibni 
Ədini dörd min nəfərə sərkərdə seçib onlara bir bayraq verdi. Hücr Zəhhakı 
təqib edə-edə gəlib Səmavəyə çatdı və Tudmər adlı yerdə onunla qarşılaşdı. 
Iki qoşun arasında döyüş başlandı, düşməndən 19 nəfər, Imam (ə)-ın 
dostlarından isə 2 nəfər öldürüldü. Zəhhak gecə qaranlığından istifadə 
edərək qaçdı, Iraqdan keçəndə, su yüklədikləri dəvə itdiyi üçün susuzluqla 
qarşılaşdı. Nəhayət bir yol tapıb ətrafdakı qəbilələrdən su aldı.  
Imam (ə) bu qarətçilik barədə belə bir xütbə buyurmuşdu: "Ey bədənləri 
bir-birinə yaxın, rəyləri müxtəlif olanlar! Sizin sözləriniz bərk daşları 
yumşaldır, (yaramaz) işləriniz isə düşməni tamaha salır. Məclislərdə yığışıb 
boş və əbəs sözlər danışırsınız, amma düşmənlə döyüş vaxtı "ey müharibə, 
bizdən uzaq ol!" - deyirsiniz. Öz evinizdən sonra hansı bir evi düşmənin 
işğalından qoruyur və məndən sonra hansı bir imamla vuruşursunuz?! 
Allaha and olsun, aldananları elə siz aldatmısınız! Allaha and olsun! Hər kəs 
sizin vasitənizlə bir işi nizama salsa, ümidsizlikdən başqa bir şey ona nəsib 
olmaz; hər kəs, sizin vasitənizlə bir ox atsa, hökmən ucu qırılmış bir oxla 
atmışdır." 
Xütbənin sonunda buyurdu: "Şamlılar da elə sizin kimi adamlardır. 
Etiqadsız danışmaq düzdürmü?! Təqvasızlıqla, Allahdan qafil olmaqla 
haqdan qeyrisinə tamah salırsınızmı?!"
2
 
Imam (ə)-ın qardaşı Əqil Zəhhakın namərdcəsinə hücumundan xəbər 
                                              
1 "Nəhcül-bəlağə", 97-ci xütbə 
2 "Şərhi "Nəhcül-bəlağə" (Ibni Əbil-Hədid), 2-ci cild, səh.111-125; "Tarixi-
Təbəri", 4-cü cild, səh.104 
 142 
tutdu, Məkkədən həmdərdlik əlaməti olaraq o həzrətə bir məktub yazdı. 
Məktubun axırında Imam (ə)-dan xahiş etdi ki, icazə verərsə oğlu ilə 
birlikdə Iraqa gəlsin, qardaşının sevincində-qəmində onunla şərik olsun, 
çünki o həzrətdən sonra yaşamaq arzusu etmir. Imam (ə) bu istəyə cavab 
olaraq özünün tarixi məktublarından birini yazıb Qüreyşin vəziyyətini bəyan 
etdi, onların o həzrətə qarşı zülmü rəva görməkdə peşəkar olduqlarını belə 
şərh etdi: "Ərəblər, əvvəllər Peyğəmbərlə vuruşmaq üçün əlbir olduqları 
kimi, bu gün də qardaşınla vuruşmaq üçün əlbir olmuş, qardaşının 
haqqını inkar etməyə başlamışlar; onun fəzilətlərinə əhəmiyyət verməmiş, 
onunla düşmənçiliyə başlamışlar; qardaşının risalət əsrinin ən çətin 
anlarında göstərdiyi səylərin heç birini nəzərə almamış, nəhayət əzab 
ordusunu ona tərəf hərəkət etdirmişlər."
1
 
Bu sözlər göstərir ki, Imam (ə) Müaviyə ilə apardığı müharibəni 
Peyğəmbər (s)-in Əbu Süfyanla apardığı müharibənin davamı kimi 
qiymətləndirir. Həqiqətdə "Əhzab" müharibəsi Siffeyndə "Osmanın 
intiqamını almaq" pərdəsi altında yenidən canlanmışdı. 
2-BUSRUN HICAZA VƏ YƏMƏNƏ GÖNDƏRILMƏSI 
Imam (ə) Yəmənin bir hissəsinin idarə olunmasının Übeydullah Ibni 
Abbasa, Cənəd adlı digər bir hissəsini isə Səid ibni Həmrana tapşırmışdı. 
Yəmənin mərkəzi hissəsində Osmana tabe olan və osmançıların qayda-
qanunu ilə gedən, Əli (ə)-ın dövlətinə rəğbət göstərməyən və həmişə iğtişaş 
salmaq və qiyam etmək fikrində olan bir dəstə var idi. Onlar xəvaric 
tərəfindən törədilən cinayətlərdən və Imam (ə)-ın ordusunda mövcud olan 
ixtilafdan agah olan kimi müxalifətə başlayıb Səid ibni Nəmranı oradan 
qovdular. Əqidə cəhətindən osmançı olmayan bəziləri də vergidən boyun 
qaçıraraq qiyamçılara qoşuldular. Səid ibni Nəmran və Übeydullah Ibni 
Abbas vəziyyəti Imam (ə)-a xəbər verdilər, o həzrət Kufədə yəmənli 
şəxsiyyətlərdən biri olan Yəzid ibni Qeyr Ərqəmlə məşvərət etdi, qərara 
alındı ki, qiyamçılara bir məktub yazıb onlara nəsihət etsin, hamını bir daha 
mərkəzi hökumətə tabe olmağa çağırsın. Imam (ə) məktubu yazıb Həmdan 
qəbiləsindən olan bir nəfərlə göndərdi. O, məktubu Yəmənə gətirib böyük 
bir yığıncaqda oxudu. Məktubun məzmunu çox təsirli idi, lakin müxaliflər 
mərkəzin tabeçiliyinə qayıtmağı Übeydullahla Səidin işdən çıxarılması ilə 
şərtləndirdilər.  
Digər tərəfdən də qiyamçılar o böhranlı şəraitdə fürsəti qənimət sayıb 
Müaviyəyə şer dolu bir məktub yazaraq xahiş etdilər ki, onunla beyət etmək 
üçün Sənaya və Cəndə nümayəndə göndərsin; həm də xatırlatdılar ki, əgər 
bu işi təxirə salarsa, Əli və onun nümayəndəsi Yəzidlə beyət edəcəklər. 
Məktub Müaviyəyə çatanda o, kütləvi qətl, qiyam və ictimai asayişi 
pozmaq siyasətini Hicaz və Yəmənə doğru genişləndirməyi qərara aldı, öz 
sərkərdələri içində ən daşürəkli adam olan Busr ibni Ərtatı çağırıb dedi:–"Üç 
min nəfərlik bir qoşunla Hicaza və Mədinəyə tərəf hərəkət et, yol üstündə 
çatdığın yerlərin əhalisi Əlinin hökumətinin tabeçiliyində olsalar onları 
                                              
1 "Əl-ğarat", 2-ci cild, səh.431 
 143 
söyüb rüsvay et, sonra hamısını mənimlə beyət etməyə dəvət et, beyət 
edənləri burax, imtina edənləri isə öldür. Əli şiələrini hər yerdə tutsan, 
dərhal öldür." 
Müaviyə bu siyasəti davam etdirir, özü Şamda olub Əli (ə) ilə üzbəüz 
vuruşmadığı halda, elə qarşı-qarşıya aparılan döyüşün nəticələrini alırdı. 
Vəlid ibni Əqəbə kimi Imam (ə)-la üzbəüz döyüşməyi təklif edənləri əbləh 
(axmaq) adlandırır və deyirdi ki, onların kifayət qədər siyasi təcrübələri 
yoxdur. Ibni Əbil-Hədidin bu barədə gözəl bir təhlili vardır. O yazır: "Vəlid 
Imama çox qəzəbli idi, çünki onun atası Bədr döyüşündə o həzrətin əli ilə 
öldürülmüşdü, özü də Osmanın hakimiyyəti dövründə o həzrətin əli ilə 
şallaqlanmışdı. O, uzun müddət Kufəyə vali olduğu halda, öz miraslarını 
Əlinin əlində görürdü. Buna görə də təbii olaraq o həzrətlə qarşılaşmaqdan 
başqa bir şey fikirləşmirdi. Müaviyə Vəlidin əksinə olaraq uzaqgörən idi, 
çünki Siffeyndə Imamla qarşılaşanda əməli olaraq başa düşmüşdü ki, əgər 
müharibədə Quranları nizə başına vuraraq hiyləyə əl atmasaydı, heç vaxt 
onun əlindən canını qurtara bilməzdi; əgər ikinci dəfə onunla qarşılaşsa, 
müharibə odunda məhv ola bilər. Buna görə də Əlinin hakimiyyətində olan 
ərazilərdə qorxu, vəhşət, iğtişaş yaratmaqla onu zəiflətməyi məsləhət gördü 
ki, o həzrətin islam məntəqələrini idarə etməkdə bacarıqsız olduğunu sübut 
etsin.
1
 
BUSRUN HƏRƏKƏTI 
Busr üç min nəfərlə birlikdə Şamdan hərəkətə başladı. Mərvan məbədinə 
çatdıqda onlardan dörd yüz nəfər xəstəliyə tutularaq öldü, qalan iki min altı 
yüz nəfərlə Hicaza tərəf hərəkət etdi. O, hər bir yaşayış məntəqəsinə 
çatdıqda əhalinin dəvələrini zorla alır, özü və əsgərləri onlara minirdi, 
növbəti məntəqəyə çatanda əvvəlki dəvələri buraxıb çatdıqları yerin 
dəvələrini zorla alıb minirdilər. Beləliklə bu uzun yolu keçib Mədinəyə 
çatdılar. 
Busr Mədinəyə daxil olanda əvvəlcə əhalini nalayiq sözlərlə, acı 
söyüşlərlə təhqir etməyə başladı, Osmanın qətlini ortaya atıb dedi:–
"Osmanın qətlində sizin hamınızın əli var idi, yaxud da heç olmazsa bitərəf 
mövqe seçdiyinizə görə onu xar və zəlil etmişdiniz. Allaha and olsun, elə bir 
iş görəcəyəm ki, Osmanın ailəsinin rahatlığı və asayişi öz yerinə qayıtsın!" 
Sonra hədə-qorxunu davam etdirməyə başladı. Camaat canlarının 
qorxusundan Hüveytib ibni Əbdül-Üzzanın (Busrun anasının ikinci əri idi) 
evinə sığındılar, onun vasitəçiliyi ilə Busrun qəzəbi soyudu. Sonra hamını 
Müaviyə ilə beyətə dəvət etdi. Bəziləri beyət etdilər, lakin o, bunların beyəti 
ilə kifayətlənməyib Müaviyə ilə müxalif olan tanınmış adamların, həmçinin 
Iraqda Əli (ə) ilə yaxından həmkarlıq edənlərin, o cümlədən, Zürarə ibni 
Hərunun, Rəfaə ibni Rafenin və Əbu Əbyyub Ənsarinin evlərini yandırdı. 
Sonra Bəni-Məsləmə qəbiləsinin başçılarını çağırıb soruşdu: "Cabir ibni 
Əbdüllah hardadır? Ya onu tapın, ya da ölümə hazırlaşın!" 
Cabir bu vaxt Peyğəmbərin zövcəsi Ümmü-Sələmənin evinə sığınmışdı. 
                                              
 "Şərhi-Nəhcül-bəlağə" (Ibni Əbil-Hədid), 2-ci cild, səh.8 
 144 
Cabir ondan soruşdu: "Nə məsləhət görürsən? Əgər beyət etməsəm, məni 
öldürəcəklər, beyət də etsəm zəlalət və azğınlığa düşərəm." 
"Əl-ğarat" kitabının yazdığına görə Cabir axırda Ümmü-Sələmənin sözü 
ilə Busra beyət etdi. Busr Mədinədəki məmuriyyətini qurtardıqdan sonra 
Əbu Hüreyrəni orada özünə canişin seçib Məkkəyə yola düşdü. Mədinə-
Məkkə yolunda qabağına çıxanları öldürdü, mal-dövlətlərini qarət etdi. 
Məkkəyə yaxınlaşanda Imam (ə)-ın Qusm Ibni Abbas adlı valisi şəhəri tərk 
etdi. Busr Məkkəyə daxil olanda camaatı söyüb rüsvay etdi və hamını 
Müaviyəyə beyət etməyə çağırdı, onları Müaviyə ilə müxalifət etməkdən 
qorxudub dedi:–"Əgər sizin Müaviyə ilə müxalifət etmək xəbəriniz mənə 
gəlib çatsa, kökünüzü kəsərəm! Var-yoxunuzu qarət edib, evlərinizi 
dağıdaram!" 
Sonra Məkkədən çıxıb Taifə yola düşdü. Öz adamlarından bir nəfəri 
seçib bir dəstə ilə Tübaləyə göndərdi, çünki, oranın əhalisinin şiə olduğunu 
bilirdi. Əmr etmişdi ki, hamını sorğu-sualsız qılıncdan keçirtsinlər. Busrun 
göndərdiyi adam Tübaləyə çatıb hamının əl-qolunu bağladı. Onların içində 
Müni adlı bir nəfər ondan xahiş etdi ki, ona icazə versin, Busrdan amannamə 
gətirsin. O, bu təklifi qəbul etdi və Müni Taifə yola düşdü, Busr ilə görüşüb 
amannamə aldı. Amma Busr amannaməni o qədər yubatdı ki, qasid onu 
Tübaləyə aparanda artıq camaatın hamısı qılıncdan keçirilmiş olsun. 
Müni amannamə ilə birlikdə gəlib çatdıqda hamının boynunu vurmaq 
üçün şəhərdən çölə çıxartmışdılar. Bir kişini qabağa çəkib boynunu vurmaq 
istəyirdilər, lakin cəlladın qılıncı sındı. Əsgərlər bir-birinə dedilər: 
"Qılınclarınızı qınından çıxarıb havada yellədin, günün istisindən 
yumşalsın." Qasid uzaqdan qılıncların parıltısını gördükdə paltarını 
yellədərək işarə etdi ki, əl saxlayın. Şamlılar dedilər: "Bu kişi xoş xəbər 
gətirmişdir. Əl saxlayın!" O, çatıb amannaməni onların başçısına verdi, 
beləliklə hamının canını ölümdən qurtardı. Maraqlıdır ki, edam olunmağa 
hazırlanan və qılıncın sınmasına görə qətli təxirə düşən kişi elə onun qardaşı 
idi. 
Busr Taifdəki məmuriyyətini yerinə yetirdi və ərəblərin adlı-sanlı 
siyasətçisi Müğeyrə ibni Şöbə onu yola saldı. O, yol üstündə Bəni-Kənanəyə 
çatıb xəbər tutdu ki, Imam (ə)-ın Sənadakı valisi Übeydullah Ibni Abbasın 
iki körpə oğlu anaları ilə birlikdə oradadır. Übeydullah oğlanlarını Bəni-
Kənanədən olan bir kişiyə tapşırmışdı. O kişi qılıncını siyirib şamlıların 
yanına gəldi. Busr ona dedi:–Anan matəminə əyləşsin! Biz səni öldürmək 
istəmirik, səndən Übeydullahın oğlanlarını istəyirik. 
O kişi dedi:–Mən öz himayəmdə olanların yolunda ölümə hazıram! 
Bu sözü deyib şamlılara hücum etdi, axırda da öldürüldü. Übeydullahın 
uşaqlarını gətirib hər ikisini qansızcasına edam etdilər. Bəni-Kənanədən olan 
bir arvad fəryad çəkib dedi:–Siz kişiləri öldürürsünüz, uşaqların təqsiri 
nədir?! Allaha and olsun, nə cahiliyyət dövründə uşağı öldürürdülər, nə də 
islam dövründə. Allaha and olsun, bünövrəsi qocaları və uşaqları öldürməklə 
möhkəmlənən bir hökumət süst bir hökumətdir! 
Busr dedi:–Allaha and olsun, arvadları da öldürəcəyəm! 
O arvad dedi:–Allahdan istəyirəm ki, elə bu işi görəsən! 
 145 
Busr Kənanədən çıxıb yolüstü Nəcranda Übeydullah Ibni Abbasın 
kürəkəni Əbdüllah ibni Əbul-Mədanı öldürdü. Sonra dedi:–Allaha and 
olsun, əgər mənim xoşuma gəlməyən bir iş görsəniz, qayıdıb nəslinizi 
kəsərəm, əkinlərinizi məhv edib, evlərinizi dağıdaram! 
Sonra yoluna davam etdi, yol üstündə Əli (ə)-ın şiələrindən və Həmdanın 
böyük şəxsiyyətlərindən olan Əbu Kərbi öldürdü və nəhayət Sənaya çatdı. 
Imam (ə)-ın təyin etdiyi hakimlər–Übeydullah Ibni Abbas və Səid ibni 
Nəmran öz yerlərinə bir nəfər qoyub şəhərdən qaçmışdılar. O da Busrun 
qarşısında bir qədər müqavimət göstərdi, axırda Busr onu öldürdü. Busr 
şəhərə daxil oldu, əhalidən bir qədərini qılıncdan keçirtdi, hətta Məaribdən 
onun yanına gəlmiş olan heyətin hamısını, bir nəfər istisna olmaqla, 
qılıncdan keçirtdi. Canını qurtaran şəxs Məaribə qayıdıb dedi:–"Mən 
qocalara və cavanlara xəbərdarlıq edirəm: qızıl ölüm sizə pusqu qurmuşdur." 
Busr Sənadan çıxıb əhalisinin hamısı şiə olan Ceyşana çatdı. Onlarla 
Busrun arasında döyüş başlandı, çoxlu tələfat verəndən sonra əsir düşdülər, 
hamısı da faciəli şəkildə şəhid edildi. Busr yenidən Sənaya qayıtdı, onların 
arvadlarından birinin Übeydullah Ibni Abbasın uşaqlarına sığınacaq 
verdiyinə görə yüz nəfərini öldürdü. 
Qeyd edilənlər Busr ibni Ərtatın tarixdə yazılıb saxlanan cinayətlərindən 
kiçik bir səhifəsi idi. Onun törətdiyi cinayətlərin xəbəri Əli (ə)-a çatanda baş 
sərkərdə Cariyə ibni Qudaməni iki min nəfərlik bir qoşunla Hicaza göndərdi 
ki, Busru tutub cəzalandırsın. O, Bəsrə yolu ilə Hicaza yola düşdü. Yəmənə 
çatdıqda Busrun Bəni-Təmim məntəqəsində olmasından xəbər tutdu. Busr 
təqib olunmasından xəbər tutduqda Təmamiyə tərəf getdi. Camaat Cariyənin 
gəlişindən xəbər tutduqda Busrun yolu üstündə yığışıb onu mühasirəyə 
aldılar. Amma o, mühasirədən çıxıb özünü Şama çatdırdı və öz səfərini 
Müaviyəyə xəbər verdi. O dedi:–Gedəndə də, qayıdanda da sənin 
düşmənlərini öldürdüm. 
Müaviyə dedi:–Bu işi sən yox, Allah eləmişdir! 
Busr bu səfərdə otuz min nəfəri öldürdü, bir qədərini də diri-diri odda 
yandırdı. Əmirəl-möminin Əli (ə) həmişə onu qarğışlayıb deyərdi: "Ilahi, 
onun əqlini almamış onu öldürmə! Ibahi, Busra, Əmr Asa və Müaviyəyə 
lənət et, Öz qəzəbini onların halına şamil et!" Imam (ə)-ın qarğışı onları 
tutdu və çox keçmədən Busr dəli oldu. O həmişə deyirdi: "Mənə qılınc verin 
adam öldürüm!" 
Onun keşikçiləri çubuqdan bir qılınc düzəldib ona verdilər, o da həmin 
qılıncla qapı-pəncərəyə o qədər vurdu ki, axırda bağrı çatladı və cəhənnəmə 
vasil oldu. 
Busrun işləri Müslüm ibni Əqəbənin işlərinə oxşayırdı. Müslim Yəzidin 
tərəfindən Mədinədə, Hirrə adlı bir yerdə ona oxşar cinayətlər törətdi. 
Həqiqətdə təkcə bu ata-oğul (Müaviyə və Yəzid) ruhi cəhətdən bir-birinə 
oxşamırdılar, onların muzdurları da qəsavət və qansızlıqda bir-birinin tayı 
 146 
idilər.
1
 
Bu hissənin axırında Imam (ə)-ın Busr barəsində buyurduğu xütbəni 
qeyd edirik: "Mənim ixtiyarımda Kufədən başqa bir yer yoxdur, yalnız 
onun ixtiyarı mənim əlimdədir. (Ey Kufə!) Əgər sən də şiddətli siyasət 
küləklərinin qurbanı olacaqsansa, onda Allah sənin üzünü qara etsin! 
Mənə xəbər çatmışdır ki, Busr Yəmənə daxil olub. Allaha and olsun, mən 
güman edirəm ki, onlar tezliklə sizə hakim olacaqlar, çünki onlar öz batil 
işlərində bir-biri ilə vəhdətdə, siz isə öz haqq yolunuzda bir-birinizlə 
ixtilafdasınız. Siz öz haqq rəhbərinizlə müxalifət edirsiniz, amma onlar öz 
batil rəhbərlərinə itaət edirlər. Onlar əmanəti öz rəhbərlərinə qaytarırlar, 
amma siz öz imamınızın əmanətinə xəyanət edirsiniz. Əgər sizin birinizə 
taxta qədəhi əmanət olaraq versəm qorxuram ki, onun ipini oğurlasın. 
Ilahi, mən Kufə camaatından bezmişəm, onlar da məndən bezmişlər. 
Mənə onlardan yaxşısını qismət et və mənim yerimə onlara bir şər (adam) 
ver! Ilahi, onların qəlblərini duz kimi suda ərit! Allaha and olsun, sizin 
hamınızın əvəzində Həras ibni Ğənəmin övladlarından min nəfər 
süvarinin mənim ixtiyarımda olmasını istərdim."
2
 
3-SÜFYAN IBNI OVFUN QARƏTÇILIYI 
Süfyan ibni Ovf Ğamidi Müaviyənin tərəfindən məmuriyyət aldı ki, 
qorxmaz və silahlı bir ordu ilə Fərata tərəf hərəkət etsin, sonra Ənbarın 
yaxınlığında yerləşən Həytəyə tərəf irəliləsin, yolu üstündə müqavimət 
göstərənlərin mal-dövlətini qarət etsin. Amma əgər müqavimətlə 
qarşılaşmasa Ənbara, oradan da Mədainə getsin, sonra isə Şama qayıtsın, 
amma Kufəyə yaxın düşməsin. Sonra Müaviyə ona dedi:–Əgər Mədaini və 
Ənbarı qarət etsən, elə bil Kufəni qarət etmisən. Bu qarətçi yürüşlər Iraq 
əhalisini vəhşətə salacaq, bizim tərəfdarlarımızı sevindirəcək, bizimlə 
həmkarlıq etməkdən qorxanları bizə tərəf səsləyəcək. Yolun üstündə səninlə 
razılaşmayanların hamısını qılıncdan keçirt, kəndlərini dağıt, mal-
dövlətlərini qənimət götür. Çünki, onlardan qənimət götürmək elə onları 
öldürmək kimidir. Belə bir iş ürəklərə od qoyacaqdır. 
Süfyan deyir:–Mən Şam ordugahında idim. Müaviyə çıxış edərək 
camaatı mənimlə birlikdə hərəkət etməyə çağırdı. Çox keçmədi ki, altı min 
nəfər hərəkət etməyə hazır oldu. Sonra Fərata tərəf yola düşüb Həytə çatdıq. 
Əhali mənim gəlişimdən xəbər tutduqda qaçıb Fəratdan keçdilər. Mən də 
Fəratdan keçdim, amma heç kimlə qarşılaşmadım. Sonra Səndəvdaya 
çatdım. Oranın da əhalisi mənim qabağımdan qaçdılar. Ənbara tərəf hərəkət 
etməyi qərara aldım. Oranın əhalisindən iki cavanı əsir tutub soruşdum ki, 
Əlinin silahlı qüvvələri neçə nəfərdir. Dedilər ki, beş yüz nəfər idi, amma 
onların bəziləri Kufəyə getdi, indi bilmirik ki, onlardan neçəsi qalıb. 
Qalanlar təqribən iki yüz nəfər olar. Mən öz əsgərlərimi dəstələrə böldüm, 
                                              
1 "Tarixi-Təbəri", 3-cü cild, səh.106-108; "Şərhi-Nəhcül-bəlağə" (Ibni Əbil-
Hədid), 2-ci cild, səh.3-18; "Əl-ğarat" 2-ci cild, səh.591-628; "Kamil" (Ibni Əsir), 3-cü 
cild, səh.383-385; "Tarixi-Yəqubi", 1-ci cild, səh.186-189;  
2 "Nəhcül-bəlağə", 25-ci xütbə  
 147 
növbə ilə Ənbara göndərdim ki, şəhərdə təkbətək döyüşə başlasınlar. Amma 
bu işin faydasız olduğunu gördükdə iki yüz nəfər piyada göndərib onları da 
süvarilərlə qüvvətləndirdim. Belə bir şəraitdə Imamın bütün qüvvələri 
dağılışdı, sərkərdələri də otuz nəfərlə birlikdə öldürüldü. Sonra Ənbarda 
olan hər şeyi qarət edib Şama qayıtdım. Müaviyənin yanına gəlib hadisələri 
nəql etdim. O dedi:–"Mən sənin barəndə elə bu cür düşünürdüm." Çox 
keçmədən iraqlıların içində qəribə vəhşət yarandı və onlar dəstə-dəstə Şama 
köçdülər.
1
 
Süfyanın Ənbara gedərək oranın hakimi–Həssanı öldürməsi xəbəri Əli 
(ə)-a çatanda qəzəbli halda evdən çıxıb Nüxeylə ordugahına getdi, camaat da 
onun ardınca hərəkət etdilər. Imam (ə) uca bir yerdə dayandı, Allaha həmd-
səna etdikdən, Peyğəmbərə salavat göndərdikdən sonra buyurdu: "Ey 
camaat, cihad cənnət qapılarından biridir, Allah onu Özünün xas 
dostlarının üzünə açmışdır; o, təqva libası, möhkəm zireh, güclü 
qalxandır. Hər kəs onu ixtiyarı üzündən tərk etsə, Allah ona zillət paltarı 
geydirər, axırda da xar olar; Allah Öz rəhmətini onun qəlbindən götürər, 
ağılsızlığa mübtəla olar... Mənə xəbər çatıb ki, Süfyan ibni Ovf 
Müaviyənin əmri ilə Ənbara yürüş etmiş, oranın hakimi Həssan ibni 
Həssan Bəkri öldürmüş, sərhədçiləri şəhərdən qovmuşdur; Süfyanın 
qoşunu müsəlmanların və zimmə əhlinin qadınlarına hücum etmiş, 
onların bilərziklərini, boyunbağılarını və sırğalarını qarət etmişdir. O 
arvadların da ağlamaqdan başqa bir silahları olmamışdır. Sonra onlar 
çoxlu qənimətlə Şama qayıtmışdır. Onlardan nə bir nəfər yaralanmış, nə 
də birindən qan tökülmüşdür. Əgər müsəlman bir şəxs bu hadisəni 
eşidəndə qəm-qüssədən ölsə, ona heç bir məzəmmət yoxdur, hətta elə 
ölümə də layiqdir. Çox qəribədir: onlar öz batil işlərində əlbirdirlər, siz isə 
özünüzün haqq və düz yolunuzda ixtilafdasınız. Sizin işiniz qəlbi öldürür, 
qəm-qüssə gətirir. Sifətləriniz eybəcər, qəlbləriniz qəmgin olsun! Yayda 
sizə cihad əmri verəndə deyirsiniz ki, hava istidir, havalar sərinləşənə 
qədər bizə möhlət ver; qışda da sizi cihada əmr edəndə deyirsiniz ki, hava 
soyuqdur, istilər düşənə qədər bizə möhlət ver. Soyuq və isti sadəcə bir 
bəhanədir, siz qılıncdan qorxursunuz! Ey kişilikdən bir əsər-əlamətləri 
olmayan kişilər! Sizin əqliniz uşaqların və təzə gəlin köçmüş qızların əqli 
qədərdir. Kaş mən sizi görməyəydim və tanımayaydım!..."
2
 
Müaviyənin Iraq əhalisini vahiməyə salmaq üçün gördüyü işlər bu üç 
qaniçən qarətçini göndərməklə bitmirdi. O başqalarını da belə 
məmuriyyətlərə göndərirdi. Məsələn, o, Nöman ibni Bəşir Ənsarini vadar 
etmişdi ki, Fəratın qərb sahilində yerləşən Eynüt-təmr şəhərinə hücum etsin 
və oranı çapıb-talasın. Yəzid ibni Şəcərə Rəhavəriyə göstəriş vermişdi ki, 
Məkkəyə gedib camaatın var-yoxunu çapıb-talasın. Nəhayət bu hiylələr öz 
işini gördü: iraqlıların ürəyinə şiddətli qorxu və vəhşət düşdü.
3
 
Əlbəttə, bu faciələr Nəhrəvan müharibəsindən sonra baş vermişdi. 
                                              
1 "Tarixi-Təbəri", 4-cü cild, səh.103; "Əl-ğarat", 2-ci cild, səh.464-474. 
2 "Nəhcül-bəlağə", 27-ci xütbə 
3 "Əl-ğarat", 2-ci cild, səh.445 
 148 
Xaricdən və daxildən göstərilən təzyiqlər Iraq əhalisini incidir, xüsusilə 
Imam (ə)-ın dostlarına ruhi əzab verirdi. Kaş belə qəmli-kədərli hadisələr 
bunlarla bitəydi, lakin başqa hadisələr də Əli (ə)-ın ruhunu incidir, qəlbini 
sıxırdı. Indi onları qeyd edirik. 
İKİNCİ FƏSİL 
MISRIN FƏTH OLUNMASI VƏ MƏHƏMMƏD IBNI 
ƏBU-BƏKRIN ŞƏHADƏTI 
Osmanın qətlindən sonra Şamdan başqa bütün məntəqələr Əli (ə)-ın 
hakimiyyət dairəsinə keçmişdi. O həzrət 36-cı hicri ilində (öz hökumətinin 
birinci ilində) Qeys ibni Səd ibni Übadəni Misrə vali təyin edib ora 
göndərdi.
1
 Amma çox keçmədən müəyyən səbəblərə görə onu həmin 
vəzifədən götürdü və elə həmin ildə (Cəməl müharibəsindən sonra) 
Məhəmməd ibni Əbu-Bəkri Misrə vali göndərdi. Bu barədə Imam (ə)-ın iki 
məktubu tarixdə qeyd olunmuşdur: birini o həzrət rəsmi hökm kimi yazıb 
Məhəmməd ibni Əbu-Bəkrin özünə vermiş, digərini isə onun Misirdə 
qərarlaşmasından sonra göndərmişdi. "Töhəfül-üqul" kitabının müəllifi hər 
iki məktubu qeyd etmişdir.
2
 Əbu Ishaq da "Əl-Ğarat" kitabında hər iki 
məktubu nəql etmiş, birincinin 36-cı ilin Ramazan ayının əvvəlində 
yazıldığını qeyd etmişdir. Ikinci məktub "Əl-Ğarat"da geniş şəkildə nəql 
olunmuşdur. Imam (ə) həmin məktubda islam hökmlərindən çoxunu bəyan 
etmişdir. Biz sonralar Imam (ə)-ın ikinci məktubu barədə təfsilatı ilə söhbət 
edəcək, onun Müaviyənin əlinə necə keçməsini, sonralar da onun sülaləsində 
əldən-ələ ötürülməsinin səbəblərini göstərəcəyik. Indi isə Imam (ə)-ın birinci 
məktubunun tərcüməsini veririk: 
"Rəhman və rəhim olan Allahın adı ilə. Bu məktub Allahın bəndəsi–
Əmirəl-möminin Əli tərəfindən Məhəmməd ibni Əbu-Bəkrədir. O (Əli (ə)) 
aşkarda da, xəlvətdə də Allah qarşısında təqvalı olmağa, Ona itaət etməyə, 
həmçinin gizlində Ondan (Ona itaətsizlikdən) qorxmağa, müsəlmanlarla 
mülayim rəftar etməyə, bədəməl sahibləri ilə ciddi və amansız, zimmə əhli 
ilə ədalətlə davranmağa, məzlumların haqqını almağa, zülmkarlara qarşı 
ciddi olmağa, camaatı əfv edib güzəştə getməyə, imkan daxilində yaxşı iş 
görməyə fərman verir. Allah yaxşı əməl sahiblərini sevir, bədəməl 
sahiblərini isə cəzalandırır. O, fərman verir ki, Məhəmməd ibni Əbu-Bəkr 
camaatı mərkəzi hökumətə itaət etməyə, müsəlmanlarla müttəfiq olmağa 
dəvət etsin. Çünki bu işdə onlar üçün nicat və miqdarının təyin edilməsi, 
həqiqətinin dərk edilməsi mümkün olmayan böyük mükafat vardır. O, 
fərman verir ki, torpağın vergisini–əvvəllər alındığı kimi–camaatdan alsın, 
ondan heç nə əskiltməsin və artırmasın. Sonra onu əvvəllərdə olduğu kimi 
fəqir-füqəra arasında bölüşdürsün. O, valiyə fərman verir ki, camaat 
qarşısında təvazökarlıq etsin, onların məclisində hamıya bir gözlə baxsın, 
qohumlarla yadlar arasında haqq cəhətindən heç bir fərq qoymasın. Ona 
                                              
1 "Tarixi-Təbəri", 3-cü cild, səh.462 
2 "Tühəful-uqul", səh.176-177 
 149 
fərman verir ki, camaat arasında haqq əsasında qəzavət etsin, ədaləti 
yaysın. Həvayi-nəfsə tabe olmasın və Allah yolunda məzəmmət edənlərin 
məzəmmətindən qorxmasın, çünki, Allah təqvalı olan və Ona itaət etməyi 
başqa şeylərdən qabağa salanlarladır. Vəssəlam."  
36-cı ilin Ramazan ayının əvvəlində Rəsulullahın azad edilmiş qulu olan 
Übeydullah ibni Əbu-Rafenin xətti ilə yazılan bu məktub Qeys ibni 
Übadənin işdən götürüldüyü günlərə təsadüf edir və onun valilik müddətinin 
çox qısa olduğunu göstərir.
1
 Çünki, Əmirəl-möminin Əli (ə) 35-ci ilin 
axırlarında xilafətə seçildi, bu məktub isə o həzrətin xilafətə seçilməsindən 
səkkiz ay sonra yazılmışdı. 
Bu məktub Məhəmməd ibni Əbu-Bəkrə çatdıqda camaat arasında nitq 
söyləyib Imam (ə)-ın məktubunu onlara oxudu, sonra Misirdən Imam (ə)-a 
bir məktub yazaraq halal-haram və islam qanunları barədə soruşdu, o 
həzrətdən ona yol göstərməsini xahiş etdi. O, öz məktubunda Imam (ə)-a 
belə yazmışdı:  
"Məhəmməd ibni Əbi Bəkr tərəfindən, Allahın bəndəsi Əmirəl-
mömininə! Salam olsun sənə! Tək olan Allaha şükür edirəm. Əgər 
Əmirəl-möminin məsləhət görsə, bizə bir məktub yazıb bizim vacibatımızı 
aydınlaşdırsın, mənim kimilərin qarşılaşdığı islamın qəzavət hökmlərini 
yazsın. Allah Əmirəl-mömininin əcrini artırsın!" 
Imam (ə) məktubun cavabında qəzavətə dair məsələləri, dəstəmazın 
hökmlərini, namazın vaxtlarını, əmr be məruf və nəhy əz münkər, oruc və 
etikaf barədə müəyyən məsələlərin hökmünü yazdı, daha sonra bir nəsihət 
olaraq ölüm, hesab-kitab, cənnət-cəhənnəmə dair bəzi məsələləri xatırlatdı. 
("Əl-Ğarat" kitabında Imam (ə)-ın məktubu kamil şəkildə qeyd edilmişdir.)
2
 
Əbu Ishaq Səqəfi yazır: "Imam (ə)-ın məktubu Məhəmməd ibni Əbi 
Bəkrə çatdıqdan sonra müntəzəm olaraq ona baxır, ona müvafiq olaraq 
qəzavət edirdi. Əmr As Misrə hücum edib onu məğlub edəndən və qətlə 
yetirəndən sonra məktublar onun əlinə keçdi. O da bütün məktubları yığıb 
Müaviyəyə göndərdi. Məktubların biri Müaviyənin diqqətini cəlb etdi: o, 
həmin məktuba daha diqqətlə baxırdı. Vəlid ibni Əqəbə Müaviyənin 
təəccübləndiyini görəndə dedi:–Əmr et, bu məktubları yandırsınlar! 
Müaviyə dedi:–Sakit! Sənin bu barədə danışmağa haqqın yoxdur! 
Vəlid dedi:–Əgər camaat Əbu Turabın (Əlinin) hədislərinin səndə 
olduğunu, sənin də onlardan istifadə edib qəzavət etməyini bilsə, sənin üçün 
yaxşı olarmı? Əgər belədirsə, bəs nə üçün onunla mübarizə edirsən?! 
Müaviyə dedi:–Vay olsun sənə! Mənə deyirsən ki, belə bir elm xəzinəsini 
yandırım. Allaha and olsun, bundan dərin, hərtərəfli, aydın bir elm 
görməmişəm! 
Vəlid əvvəlki sözünü təkrarlayıb dedi:–Əgər Əlinin elmindən və 
qəzavətindən heyrətlənirsənsə, onda nə üçün onunla mübarizə edirsən? 
Müaviyə dedi:–Əgər Əli Osmanı ölürməsəydi və fətva verməklə məşğul 
olsaydı, biz ondan elm öyrənərdik. (Bir qədər sükut etdikdən sonra 
                                              
1 "Əl-ğarat", 1-ci cild, səh.224 
2 "Əl-ğarat", 1-ci cild, səh.224-250 
 150 
ətrafındakılara baxıb dedi:) Biz heç də bunların Əlinin məktubları olduğunu 
demirik. Biz deyirik ki, bunlar Əbu Bəkr Siddiqin məktubları imiş, oğlu 
Məhəmmədə irs çatmışdır, biz də ona müvafiq şəkildə qəzavət edib fətva 
veririk. 
Imam (ə)-ın məktubları həmişə Bəni-Üməyyənin incilər xəzinəsində 
qalırdı, nəhayət Ömər ibni Əbdül-Əziz xilafətə çatanda elan etdi ki, bu 
məktublar Əliyyibni Əbu-Talibin hədisləridir. 
Əli (ə) Misrin fəth olunmasından və Məhəmmədin qətlə yetirilməsindən 
sonra bu məktubun Müaviyənin əlinə keçməsindən agah olanda, çox 
təəssüfləndi. Əbdüllah ibni Sələmə deyir: "Imam (ə) bizimlə namaz qıldı. 
Namazı qurtarmazdan əvvəl o həzrətin üzündə təəssüf izlərini gördük. Sonra 
bir şer oxudu ki, məzmunu onun təəssüfünü göstərirdi. Imam (ə)-dan 
"məqsədiniz nədir?" - deyə, soruşduqda, buyurdu: "Məhəmməd ibni Əbi 
Bəkri Misrin işlərini idarə etmək üçün seçmişdim. O, məktubda mənə 
yazmışdı ki, Peyğəmbər sünnəsindən geniş məlumatım yoxdur. Ona bir 
məktub yazıb, Peyğəmbərin sünnələrini şərh etdim, amma onu öldürdülər, 
məktub da düşmənin əlinə düşdü." 
ƏLI (Ə)-IN VALISI (NÜMAYƏNDƏSI) VƏ 
BITƏRƏFLƏR 
Misrin əvvəlki valisi Məhəmməd ibni Qeysin dövründə bəziləri onun 
hökumətindən kənara çəkilərək özlərini bitərəflər adlandırmışdılar. 
Məhəmməd ibni Əbi Bəkr Misirdə işə başlayandan bir ay sonra həmin 
bitərəfləri iki işdən birini seçməkdə azad qoydu: ya hökumətə vəfadar 
olduqlarını və itaət edəcəklərini elan, ya da Misri tərk etsinlər. Onlar bu 
barədə fikirləşmək üçün möhlət istədilər. Məhəmməd onlara möhlət 
verilməsini qəbul etmədi, onlar da öz dediklərinin üstündə dayanaraq 
müdafiə olunmağa hazırlaşdılar. Siffeyn müharibəsində Imam (ə)-la 
Müaviyə arasındakı ixtilafın həll edilməsinin iki qaziyə həvalə edilməsi və 
tərəflərin müharibəni saxlamaları xəbəri onlara çatanda bu "bitərəflər" 
hakimə qarşı daha da cürətləndilər, bitərəflikdən çıxıb hökumətlə aşkar 
müxalifətə qalxdılar. Vali Haris ibni Cəmhan və Yəzid ibni Haris Kənanini 
göndərdi ki, onlara nəsihət etsin. Lakin onlar, həvalə edilən vəzifəni yerinə 
yetirdikləri vaxt müxaliflər tərəfindən öldürüldü. Üçüncü adamı göndərdi, o 
da bu yolda öldürüldü. Bu üç nəfərin öldürülməsi nəticəsində bəziləri daha 
da cürətlənib şamlılar kimi camaatı Osmanın intiqamını almağa təhrik 
etməyə başladılar. Müxalifət üçün əvvəllər də şərait mövcud olduğuna görə 
başqaları da onlara qoşuldu, nəhayət Misri iğtişaşlar bürüdü. Gənc vali 
Misirdə səbatı bərqərar edə bilmədi. Əmirəl-möminin Misrin vəziyyətindən 
agah olduqda buyurdu: "Yalnız iki nəfər Misirdə sabitliyi bərpa edə bilər: 
biri əvvəlcə orada rəhbərlik etmiş Qeys ibni Səd, digəri isə Malik Əştər." 
Imam (ə) bu sözü deyəndə artıq Maliki Cəzirəyə vali göndərmişdi. Qeys 
ibni Səd həmişə Imam (ə)-ın yanında idi, amma onun Iraqdakı orduda 
olması zəruri idi. Buna görə də Malik Iraq-Şam arasında yerləşən geniş bir 
məntəqədə–Nəsibeyndə olanda Imam (ə) ona bir məktub yazaraq özünün və 
Misrin vəziyyətini belə şərh etdi: "Sən o adamlardansan ki, mən onların 
 151 
köməyi ilə dini möhkəm saxlayır, itaətsizlik edənlərin təkəbbürlərini 
kökündən kəsir, qorxulu boşluqları doldururam. Mən Məhəmməd ibni 
Əbi Bəkri Misrə vali göndərmişdim, lakin bəziləri ona qarşı itaətsizlik 
etmişlər, o da cavan və təcrübəsiz olduğuna görə onlara qələbə çala 
bilməmişdir. Etimad etdiyin bir adamı özünə canişin seçib, təcili olaraq 
özünü bizə yetir, görəcəyin işləri araşdıraq." 
Imam (ə)-ın məktubu Malikə çatan kimi Şəbib ibni Amiri öz yerinə 
qoydu və Imam (ə)-ın yanına gəldi, Misrin iğtişaşlı vəziyyətindən agah oldu. 
Imam (ə) ona buyurdu: "Tez bir zamanda Misrə tərəf hərəkət et, bu iş üçün 
səndən başqa heç kimim yoxdur. Mən səndə olan əql və agahlığa görə 
daha heç nə tövsiyə etmirəm. Təchizat üçün Allahdan kömək istə, sərtliklə 
mülayimliyi bir-birinə qat. Mümkün qədər mülayim rəftar et və sərtlikdən 
başqa bir yol olmadıqda öz gücünü işə sal." 
Imam (ə)-ın tərəfindən Malikin Misrə göndərilməsi xəbəri Müaviyəyə 
çatanda dəhşətə gəldi. Çünki o, çoxdan bəri Misrə göz dikmişdi və bilirdi ki, 
əgər Malik Misrə hakim olsa, oranın vəziyyəti (Müaviyə üçün) Məhəmməd 
ibni Əbi Bəkrin zamanındakından qat-qat pis olacaq. Buna görə də çarə 
fikirləşdi, vergi verənlərin birinin əli ilə, həm də onu vergidən azad etmək 
qiymətinə Malikin qətlinin zəminəsini hazırladı. Misir əhalisi Imam (ə)-dan 
xahiş etdilər ki, tez bir zamanda başqa bir vali təyin etsin. Imam (ə) onlara 
belə cavab yazdı: "Allahın bəndəsi Əmirəl-möminin Əliyyibni Əbi Talib 
tərəfindən Misir müsəlmanlarına. Salam olsun sizə. Tək olan Allaha 
həmd-səna edirəm. Sizin üçün elə bir adam göndərirəm ki, qorxulu 
günlərdə onun gözlərinə yuxu getməz, təhlükəli anlarda heç vaxt 
düşməndən qorxmaz və kafirlərə qarşı oddan da şiddətlidir. O, Məzhəc 
qəbiləsindən olan Harisin oğlu Malikdir. Onun sözlərinə qulaq asın, haqq 
ilə uyğun olduğu hər yerdə əmrlərinə itaət edin. O, Allahın (siyirilmiş) 
qılınclarından biridir, heç vaxt kütləşməz, vurduğu zərbə boşa çıxmaz. 
Əgər düşmənə tərəf hərəkət əmrini versə, hərəkət edin, dayanmağı əmr 
etsə, dayanın. Onun əmri mənim əmrimdir. Mən onu Misrə göndərməklə, 
sizə qarşı olan xeyirxahlığıma və düşmənlərinizə qarşı olan sərtliyimə görə 
sizi özümdən qabağa saldım."
1
 
Imam (ə)-ın seçdiyi təzə vali lazım olan vəsaitləri tədarük görüb hərəkətə 
başladı, "Qistat"ın
2
 iki mənzilliyində yerləşən "Qulzum"
3
 adlı qəsəbəyə 
çatanda oranın əhalisindən olan bir kişinin evinə qonaq düşdü. O kişi 
göstərdiyi xoş xidmətlərə görə Malikin etimadını qazandı və nəhayət onu 
zəhər qatılmış bal şərbəti ilə zəhərlədi. Beləliklə də Allahın kəsici qılıncı 
əbədi olaraq öz qınına girdi: o, öz canını Allaha tapşırdı. 
O, 38-ci hicri ilində Qulzumda can verdi və elə orada da dəfn edildi. 
Aydındır ki, Malikin qonaq olduğu ev sahibi tanınmış adamlardan imiş və 
                                              
1 "Əl-ğarat", -ci cild, səh.260; "Nəhcül-bəlağə", 38-ci məktub 
2 Iskəndəriyyənin yaxınlığında bir şəhərdir. 
3 Yəmən dənizinin sahilində (Misir tərəfində) bir şəhərdir, oradan Misirə qədər 
üç günlük yoldur. 
 152 
əvvəldən Malikin düşməni–Müaviyə tərəfindən alınmışdı.
1
 Bəzi tarixçilər 
onun şəhadətini daha geniş, həmçinin başqa cür yazaraq qeyd etmişlər ki, 
Müaviyə Imam (ə)-ın Maliki Misrə vali təyin etmək barəsindəki qərarından 
agah olanda Qulzumdakı nüfuzlu adamlardan birinə dedi ki, nə yolla olursa 
olsun, Maliki aradan götürsün. Əgər belə edərsə, Misri ələ keçirəndən sonra 
onu vergidən azad edəcəkdir. Müaviyə bu işlə kifayətlənməyib camaatın 
ruhiyyəsini gücləndirmək və öz tabeçililərinin Allah yolunda hərəkət 
etmələrini (!) isbat etmək üçün Şam əhalisinə dedi ki, müntəzəm surətdə 
Maliki qarğışlayıb Allahdan onu məhv etməsini istəsinlər. Çünki Malikin 
öldürülməsi şamlıların sevincinə və öz rəhbərlərinə daha çox etimad 
etmələrinə səbəb olardı.  
Malik Qulzuma çatdıqda Müaviyənin məmuru onu öz evinə dəvət edib 
özünü Əli (ə)-ın dostu kimi göstərdi, onun etimadını qazanmaq üçün dedi ki, 
qonaqlıq xərclərini vergi pulundan hesab edəcəkdir. O, Malik üçün geniş bir 
süfrə açdı və süfrəyə çoxlu zəhər qatılmış bal şərbəti qoydu, çox keçmədən 
Maliki şəhid etdi. 
Malikin ölüm xəbəri Müaviyəyə çatanda minbərə çıxıb dedi:–"Ey 
camaat! Əbu Talibin oğlunun iki qüdrətli əli var idi, onlardan biri (Əmmar 
Yasir) Siffeyndə, biri isə (Malik Əştər) bu gün kəsildi."
2
 
BƏZILƏRINI AĞLADAN, BƏZILƏRINI ISƏ 
SEVINDIRƏN BIR ÖLÜM 
Malikin şəhid olması şamlıları sevindirmişdi, çünki onlar Siffeyn 
müharibəsindən etibarən ürəklərində ona qarşı kin bəsləyirdilər. Amma onun 
şəhadət xəbəri Əli (ə)-a çatanda uca səslə ağlayıb buyurdu: "Ey Malik, 
gərək sənin kimilərə növhə deyən arvadlar ağlasın! (Sonra buyurdu:) 
Malikin misli haradadır?!" Sonra minbərə çıxıb sözlərini belə başladı: "Biz 
Allahdanıq və Ona tərəf qayıdacağıq. Həmd-səna dünyaların Pərvərdigarı 
olan Allaha layiqdir. Pərvərdigara, mən Əştərin müsibətini Sənin yolunda 
hesab edirəm, çünki, onun ölümü ruzigarın böyük müsibətlərindəndir. 
Allah Malikə rəhmət etsin! O, öz əhdinə vəfa edib ömrünü sona çatdırdı və 
Pərvərdigarının görüşünə getdi. Biz Peyğəmbərdən sonra özümüzü hər bir 
müsibətə qarşı səbir etməyə hazırlamışdıq, bununla belə deyirik ki, 
Malikin müsibəti ən böyük müsibətlərdəndir." 
Füzeyl deyir: "Malikin şəhadət xəbəri Əli (ə)-a çatanda onun hüzuruna 
getdim. Gördüm ki, ardıcıl olaraq təəssüflənib deyir: "Allah Malikə əcri-
xeyir versin! Necə bir şəxsiyyət idi! Əgər Malik dağ olsaydı, misilsiz bir 
dağ idi və əgər daş olsaydı, möhkəm bir daş idi. Malik, Allaha and olsun, 
sənin ölümün bir dünyanı lərzəyə gətirdi, bir dünyanı isə sevindirdi. Malik 
kimilərə gərək novhəçi arvadlar ağlasın. Məgər Malikin tayı vardımı?" 
(O, sonra əlavə edib deyir:) Əli (ə) hey təəssüflənirdi, bir neçə gün qəm-
qüssənin izi onun üzündə görünürdü." 
                                              
1 "Tarix" (Ibni Kəsir), 7-ci cild, səh.312 
2 "Kamil" (Ibni Əsir) 3-cü cild, səh.352; "Tarixi-Təbəri", 4-cü cild, səh.72; "Əl-
ğarat", 1-ci cild, səh.264 
 153 
IMAM (Ə)-IN MƏHƏMMƏD IBNI ƏBI-BƏKRƏ 
YAZDIĞI MƏKTUB 
Məhəmməd ibni Əbi Bəkr Imam (ə) tərəfindən işdən götürüldüyünə və 
onun yerinə Malikin təyin edildiyinə görə çox narahat idi. Onun narahatçılıq 
xəbəri Imam (ə)-a çatanda bir məktub yazaraq Malikin şəhadət xəbərini 
bildirdi və ona başsağlığı verdi. O həzrət belə yazmışdı: "Mənə xəbər çatıb 
ki, Malikin Misrə göndərilməsindən incimisən, (bil ki,) mən bu işi sənin öz 
vəzifənə laqeyd yanaşdığına görə etməmişəm. Əgər mən səni Misrin 
hakimliyindən çıxarıramsa da, idarə olunması o qədər də çətin olmayan 
bir məntəqəyə vali təyin edərəm ki, ora vali olmaq sənin üçün daha 
maraqlı olar. Misrə vali təyin etdiyim şəxs bizə qarşı xeyirxah, düşmənlərə 
qarşı barışmaz idi. Allah ona rəhmət etsin! O öz həyatını sona çatdırdı və 
ölümlə elə bir halda əlbəyaxa oldu ki, biz ondan razı idik. Allah da ondan 
razı olsun və onun xeyir əcrini qat-qat artırsın! Indi sənə vacibdir ki, 
düşmənlə vuruşmaq üçün öz qoşununu şəhərdən kənara aparasan, orada 
düşərgə salaraq işi ehtiyatla davam etdirəsən, döyüş üçün tam ciddiyyətlə 
hazırlaşasan. Camaatı Allaha tərəf çağır və Ondan kömək istə. Allah 
sənin mühüm işlərində sənə kifayət edər, müsibətlərdə sənə köməkçi 
olar."
1
 
MƏHƏMMƏD IBNI ƏBU-BƏKRIN IMAM (Ə)-A 
YAZDIĞI MƏKTUB 
Imam (ə)-ın məktubu Məhəmməd ibni Əbi Bəkrə çatdıqda o belə bir 
cavab məktubu yazdı: "Əmirəl-mömininin məktubunu aldım, məzmunundan 
agah oldum. Heç kəs Əmirəl-mömininin düşmənlərinə qarşı məndən 
barışmaz, dostlarına qarşı isə məndən mehriban deyildir. Mən şəhərdən 
kənarda düşərgə salmışam. Bizimlə düşmənçilik edən və müharibə etmək 
istəyənlərdən başqa bütün camaata aman vermişəm. Hər bir halda mən 
Əmirəl-mömininə tabeyəm."
2
 
ƏMR ASIN MISRƏ GÖNDƏRILMƏSI 
Siffeyn müharibəsi sona çatdıqdan və xəvaricin vasitəsi ilə Əmirəl-
möminin Əli (ə)-ın ordusunda ikitirəlik yaranandan sonra Müaviyə fürsəti 
qənimət saydı və Misri Imam (ə)-ın hakimiyyət dairəsindən çıxartmaq üçün 
Əmr Asın rəhbərliyi ilə oraya qoşun göndərməyə çalışdı. Bu işi həyata 
keçirmək üçün ordu sərkərdələrindən bir qrupunu, o cümlədən Əmr As, 
Həbib ibni Məsləmə, Busr ibni Ərtat, Zəhhak ibni Qeys və Əbdürrəhman 
ibni Xalidi, həmçinin Qüreyşdən qeyrilərini də məşvərət üçün çağırdı. Sonra 
üzünü məclisdəkilərə tutub dedi:–Bilirsinizmi sizi nə üçün çağırmışam? 
Əmr As dərhal dedi:–Sən bizi Misri fəth etmək üçün dəvət etmisən, 
çünki, ora çox məhsuldar bir ölkədir, külli miqdarda vergisi vardır. Sənin və 
dostlarının izzəti oranın fəth edilməsindən asılıdır. 
                                              
1 "Əl-ğarat", 1-ci cild, səh.268 
2 Yenə orada, 1-ci cild,, səh.269 
 154 
Müaviyə onun sözünü təsdiq edib xatırlatdı ki, Əmr Asla həmkarlığa 
başlayanda ona vədə vermişdi ki, əgər Əliyə qələbə çalsa, Misri ona 
bağışlayacaq. O məclisdə çoxlu müzakirələr edildi, axırda qərara alındı ki, 
Misir əhlisinə–istər dost olsun, istərsə də düşmən–çoxlu məktublar yazılsın, 
dostlara öz mövqelərində möhkəm dayanıb müqavimət göstərmək əmri 
verilsin, düşmənlər isə ya sülhə dəvət edilsin, ya da müharibə ilə təhdid 
edilsin. 
Bu məqsədlə Müaviyə Əli (ə)-ın müxalifləri olan Məsləmə və Müaviyə 
Kindəyə bir məktub yazdı, sonra isə Əmr Ası böyük bir qoşunla Misrə 
göndərdi. Əmr As Misrin sərhədlərinə yaxınlaşanda Osmanın havadarları 
onun ətrafına yığışıb ona qoşuldular. Əmr As oradan Misrin valisinə belə bir 
məktub yazdı: "Mən səninlə vuruşmaq, qanını tökmək istəmirəm. Misir 
əhalisi hamılıqla sənin əleyhinədir, sənə itaət etdiklərinə görə peşmandırlar." 
Əmr As bu məktubu Müaviyənin də Məhəmmədə yazdığı məktubla 
birlikdə ona göndərdi. Vali hər iki məktubu oxuyandan sonra Imam (ə)-a 
göndərdi, həmçinin bir məktub yazıb Şam ordusunun Misir sərhədlərinə 
doğru irəliləməsini o həzrətə xəbər verdi və xatırlatdı ki, əgər Misrin öz 
ixtiyarınızda qalmasını istəyirsinizsə, gərək mənə maddi və hərbi cəhətdən 
kömək edəsiniz. 
Imam (ə) Məhəmmədə yazdığı cavabda onun müqavimət göstərməsini 
tövsiyə etdi. Məhəmməd ibni Əbi Bəkr sonra Əmr Asın və Müaviyənin 
məktublarına cavab yazdı və camaatı səfərbər edərək Əmr Asın qoşunu ilə 
qarşılaşmağa məcbur oldu. Kənanə ibni Bişrin sərkərdəlik etdiyi iki min 
nəfərlik qoşun ordunun ön cəbhəsini təşkil edirdi, özü isə iki min nəfərlə 
birlikdə onun arxasınca irəliləyirdi. Misir ordusunun ön cəbhəsi şamlılarla 
qarşılaşanda onların sıralarını darmadağın etdilər, lakin axırda hərbi 
qüvvələrin azlığına görə məğlub oldular. Kənanə öz dostları ilə birlikdə 
atdan düşüb təkbətək döyüşə başladı və bu ayəni oxuyan halda şəhadətə 
çatdı: "Heç bir insanın şənində deyildir ki, Allahın izni və müəyyən, sabit 
bir əcəl olmadan ölsün. Hər kəs dünya savabını istəsə, ondan həmin şəxsə 
əta edərik, hər kəs də axirət savabını istəsə, ondan həmin şəxsə əta edərik 
və şükür edənlərə əcr və savab verərik." 
MƏHƏMMƏD IBNI ƏBI-BƏKRIN ŞƏHADƏTI 
Kənanə ibni Bişrin şəhadəti şamlıları daha da cürətləndirdi, hamılıqla 
irəliləməkdə davam edib, Məhəmməd ibni Əbi Bəkrin ordugahına tərəf 
getməyi qərara aldılar. Ordugaha çatanda onun köməkçilərinin pərakəndə 
vəziyyətdə olduğunu gördülər. Onun özü də sərgərdan halda bir xarabaya 
sığınmışdı. Müaviyə ibni Yəzid Hüdəyc onun yerini bildi, onu tutub çölə 
çıxartdı. Sonra onu susuzluqdan ölüm ərəfəsində olan bir halda Əmr Asın 
ordugahına–Fəstata apardı. Məhəmməd ibni Əbi Bəkrin qardaşı 
Əbdürrəhman ibni Əbi Bəkr Əmr Asın qoşununda idi. O fəryad edib dedi ki, 
mən icazə vermərəm ki, qardaşımı bu cür öldürəsiniz. Sonra Əmr Asdan 
xahiş etdi ki, qoşunun sərkərdəsi Müaviyə ibni Hüdəycə desin, onun 
qardaşını öldürməsinlər. Əmr As öz nümayəndəsini Ibni Hüdəycin yanına 
göndərdi ki, Məhəmmədi diri-diri təhvil versin, amma Ibni Hüdəyc dedi:–
 155 
Mənim əmioğlum Kənanə ibni Bişr öldürüldü. Məhəmməd də gərək diri 
qalmasın! 
Öz taleyindən agah olan Məhəmməd su istədi, lakin Ibni Hüdəyc 
Osmanın susuz öldürülməsini bəhanə edərək ona su vermədi. Bu zaman Ibni 
Hüdəyc Məhəmmədi nalayiq sözlərlə təhqir etdi, axırda ona dedi:–Mən 
sənin cəsədini bu ölü ulağın qarnına qoyub yandıracağam! 
Məhəmməd dedi:–Siz Allah düşmənləri dəfələrlə ilahi övliyalarla belə 
yaramaz şəkildə rəftar etmisiniz. Mən ümidvaram ki, Allah bu odu mənim 
üçün Ibrahimə etdiyi kimi soyuq və sağlamlıq, sənə və dostlarına isə bir 
əzab qərar versin. Allah səni, sənin rəhbərin Müaviyə ibni Əbu-Süfyanı və 
Əmr Ası elə bir odda yandırsın ki, hər vaxt sönmək istəsə, daha da şölələnər. 
Axırda Müaviyə ibni Hüdəyc qəzəblənib onun boynunu vurdu, sonra 
cəsədini ölü bir ulağın qarnına qoyub yandırdı. Məhəmmədin şəhadət xəbəri 
iki nəfəri hamıdan çox təsirləndirdi: biri onun bacısı Ayişə idi; o, qardaşının 
halına hönkür-hönkür ağlayır, hər namazın axırında Müaviyə ibni Əbu-
Süfyanı, Əmr Ası və Müaviyə ibni Hüdəyci lənətləyirdi. Bundan sonra 
Ayişə qardaşının əhl-əyalının və uşaqlarının qəyyumluğunu öz öhdəsinə 
aldı. Məhəmmədin Qasim adlı oğlu Ayişənin əlində böyüdü. Digəri isə 
Əsma Binti-Ümeys idi; o da uzun müddət Cəfər ibni Əbu-Talibin arvadı 
olmuş, ərinin şəhadətindən sonra Əbu Bəkrə ərə getmişdi, ondan da 
Məhəmməd dünyaya gəlmişdi. Əbu Bəkr vəfat edəndən sonra isə Əli (ə)-a 
ərə getmişdi, ondan da Yəhya adlı bir oğlu olmuşdu. Anası öz oğlunun 
başına gətirilən faciədən agah olanda dərindən təsirləndi, lakin öz qəzəbini 
boğub namazxanaya getdi və oğlunun qatillərini qarğışladı. 
Əmr As Müaviyəyə bir məktub yazaraq o iki nəfəri qətlə yetirdiyini ona 
xəbər verdi, bir-birinə fırıldaq gələn siyasətbazlar kimi özünü haqlı göstərib 
dedi:–Biz onları kitaba və sünnəyə dəvət etdik, lakin onlar haqqın qarşısında 
müxalifət edib öz azğınlıqlarında qaldılar. Nəhayət aramızda döyüş başlandı. 
Biz Allahdan kömək istədik, Allah da onların üzlərinə və kürəklərinə vurub 
əlləri bağlı halda bizə təslim etdi! 
ƏLI (Ə) MƏHƏMMƏDIN ŞƏHADƏTINDƏN 
XƏBƏRDAR OLUR 
Əbdüllah ibni Qəid nalə-fəğan edərək Kufəyə daxil oldu və 
Məhəmmədin işkəncə ilə və faciəli şəkildə şəhid edildiyini Əli (ə)-a xəbər 
verdi. Imam (ə) göstəriş verdi ki, onun sözlərini eşitmək üçün hamı bir yerə 
yığışsın. Sonra onlara buyurdu: "Bu, Məhəmmədin və sizin misirli 
qardaşlarınızın nalələridir. Allahın və sizin düşməniniz olan Əmr As 
onlara doğru getmiş, onlara hakim olmuşdur. Heç də güman etmirəm ki, 
azğınların batilə olan bağlılıqları, öz tağutlarına olan etimadları sizin 
haqqa olan bağlılığınızdan möhkəm olsun! Onlar Misrə hücum etməklə 
sanki sizin başınız üstünə hücum etmişlər. Tez olun, onların köməyinə 
tələsin! Ey Allah bəndələri, Misir xeyir-bərəkətdə Şamdan, oranın əhalisi 
də şamlılardan yaxşıdır. Misri əldən verirsiniz. Əgər Misir sizin 
ixtiyarınızda olsa, bu, sizin üçün izzət, düşmən üçün xarlıq olacaq. Tez 
olun, Cürə ordugahına yola düşün, sabah bir-birimizə çataq." 
 156 
Günlər keçəndən və Iraq başçıları Imam (ə)-ın hüzuruna gedib-gələndən 
sonra, nəhayət, Malik ibni Kəb iki min nəfərlik bir qoşunla Misrə yola 
düşdü.
1
 
Imam (ə) Ibni Abbasa bir məktub yazıb hadisələri belə şərh etdi: "Misir 
düşmənin əli ilə fəth olunmuş, Məhəmməd ibni Əbi Bəkr şəhadətə 
çatmışdır. (Allah ona rəhmət etsin!) Bu müsibəti Allahın hesabına qoyur 
və əcrini də Ondan istəyirəm. Bu, mehriban və çalışqan bir övladın, kəsici 
bir qılıncın, müqavimətli bir qüdrətin müsibətidir. Mən camaatı ona 
qoşulmağa təşviq etdim və onlara fərman verdim ki, bir hadisə baş 
verməmiş onun köməyinə getsinlər. Mən aşkarda da, gizlində də hamını 
ona tərəf hərəkət etməyə çağırıram. Bir dəstə meylsiz halda hazırlıqlarını 
elan etdilər, bəziləri də özlərini xəstəliyə vurdular, üçüncü bir qrup isə ona 
kömək etməkdən boyun qaçırtdılar. Allahdan istəyirəm ki, məni tezliklə bu 
camaatın əlindən qurtarsın."
2
 
Məhəmmədin şəhadəti Əli (ə)-a çox ağır gəldi, o həzrət göz yaşı axıdaraq 
buyurdu: "O, mənim üçün övlad, övladlarım üçün qardaş idi. (Sonra 
buyurdu:) Mən onu çox istəyirdim,
3
 onu öz ağuşumda bəsləmişdim."
4
 
Uzaqgörən adamlar Siffeyn müharibəsindən sonra tez-tez baş verən belə 
hadisələrdən Əli (ə)-ın hökumətinin nadan dostların əli ilə süqut edəcəyini 
irəlicədən görə bilərdilər. Bu zaman artıq Müaviyə Şama hakim olmuş, Əmr 
As Misri öz ixtiyarına keçirmişdi. Qarətçi dəstələr və qaniçənlər Müaviyənin 
göstərişi ilə mərkəzi hökuməti zəiflətmək, əmin-amanlığı tamamilə aradan 
aparmaq üçün müntəzəm surətdə ətraf yerlərə yürüş edirdilər. Amma 
görəsən Əli (ə) bu acınacaqlı şəraitdə nə kimi tədbirlər görür, fəsadın 
kökünü kəsmək üçün qəlbləri ölmüş iraqlılardan necə kömək almaq 
istəyirdi. Tarixdə qeyd olunur ki, Imam (ə) ömrünün axır günlərində atəşli 
bir nitq söyləyərək iraqlıların ölmüş qəlblərini yenidən diriltdi. 
IMAM (Ə)-IN SON XÜTBƏSI 
Nofəl ibni Füzalə deyir: Imam (ə)-ın həyatının axır günlərində Cödə 
Məxzumi daşdan bir taxt düzəltdi, Imam (ə) yun köynək geymiş olan halda 
onun üstünə çıxdı, qılıncının bağı və başmaqlarının qaytanı xurma lifindən 
idi, alnı səcdənin çoxluğundan qabar bağlamışdı. O həzrət söhbətə başlayıb 
buyurdu: "Allaha şükürlər olsun ki, bəndələrin və dünya işlərinin aqibəti 
Ona tərəfdir. Böyük ehsanlarına, aydın dəlillərinə və (daim) artan 
kərəminə görə Ona həmd edirik. Ey camaat, mən peyğəmbərlərin öyüd-
nəsihətlərini sizin aranızda yaydım, onların canişinlərinin gələcək 
nəsillərə çatdırdıqlarını da sizə çatdırdım. Sizi şallağımla ədəbləndirdim, 
amma ibrət almadınız. Sizi təşviqedici sözlərlə irəli sövq etdim, lakin bir-
birinizə yaxınlaşmadınız. Sizi and verirəm Allaha, məndən qeyri bir imamı 
gözləyirsinizmi ki, yolu sizin üçün düzəltsin, sizi haqq yola aparsın?! 
                                              
1 "Əl-ğarat", 1-ci cild, səh.282-292 
2 "Nəhcül-bəlağə", 25-ci məktub  
3 "Tarixi-Yəqubi" 2-ci cild, səh.194 
4 "Nəhcül-bəlağə", 65-ci məktub  
 157 
Qanları Siffeyndə tökülən qardaşlarımız ziyan etməmişlər, çünki belə 
günləri görmədilər ki, qəm-qüssə dolu camı başlarına çəksinlər və (insanı 
mənən əzən) bu cür həyatın çirkablı suyundan içsinlər. Allaha and olsun, 
onlar Allahla görüşə yol tapmışlar, Allah da onların əcr və savablarını 
kamil etmiş, Özünün əmin-amanlıq diyarında onlara yer vermişdir! Hara 
getdi mənim haqq yolunda qədəm götürüb elə o yolda da can verən 
qardaşlarım?! Hardadır Əmmar?! Haradadır ibni Qeyhan?! Haradadır 
Zuşşəhadəteyn?! Haradadır onlara və onların qardaşlarına oxşayan, öz 
əzm və niyyətlərində iradəli olanlar?!" 
Nofəl deyir: Imam (ə) bu zaman əlini saqqalına çəkib hönkür-hönkür 
ağladı, sonra buyurdu: "Əfsus, o qardaşlarıma ki, Quranı oxuyub onu 
möhkəmləndirdilər, onun fərizələrində fikirləşib, onları canlandırdılar, 
sünnələri dirildib bidətləri öldürdülər, düşmənlə cihad etməyə dəvət 
olunduqda müsbət cavab verdilər, öz rəhbərlərinə etimad və ona itaət 
etdilər!" Sonra uca səslə fəryad edib dedi:–"Ey Allah bəndələri, cihada 
gedin! Mən bu gün qoşun yığıram, hər kəs cihad meydanına getmək 
istəyirsə, hərəkət üçün hazır olsun."
1
 
Imam (ə)-ın bu həyəcanlı sözləri iraqlıların ölmüş qəlblərini elə diriltdi 
ki, az müddət ərzində Allah yolunda cihad etmək və düşmənlə vuruşmaq 
üçün qırx min nəfər Siffeynə yığışdı. Imam (ə) öz oğlu və Əbu Əyyub 
Ənsari üçün bayraq düzəltdi, hər biri on min nəfərlə hərəkət etmək üçün 
hazırlaşdı, başqa səhabələr üçün də bayraq düzəltdi və hər birini bir dəstənin 
başında hərəkətə hazırladı. Amma əfsuslar olsun ki, həmin həftə sona 
çatmamış Əbdürrəhman ibni Mülcəmin (Allah ona lənət etsin!) qılıncı ilə 
şəhadətə çatdı. Imam (ə)-ın şəhadət xəbəri Kufənin kənarında olan 
döyüşçülərə çatdıqda hamısı çobanlarını itirən və canavar tərəfindən təqib 
olunan qoyunlar kimi Kufəyə axışdılar. Indi isə Imam (ə)-ın həyatının son 
səhifəsini vərəqləyirik. 
ÜÇÜNCÜ FƏSİL 
IMAM (Ə)-IN HƏYATININ SON SƏHIFƏSI–IBADƏT 
MEHRABINDA ŞƏHADƏT 
Nəhrəvan müharibəsindən sonra Əli (ə) Kufəyə qayıtdı. Amma 
Nəhrəvanda tövbə edən xəvaricdən bir neçəsi yenidən müxalifətə başlayıb 
fitnə-fəsad törətməyə başladılar. Imam (ə) xəbər göndərərək onları asayişə 
dəvət etdi, mərkəzi hökumətlə müxalifətdən qorxutdu, amma onların düz 
yola gələcəklərindən ümidsiz olduqda o tüğyançı və fitnə-fəsad törədənləri 
var-qüvvəsi ilə tar-mar etdi. Onların bəziləri ölüb-yaralandı, bəziləri isə 
qaçıb canlarını qurtardılar.  
Xəvaric fərarilərindən biri Murad qəbiləsindən olan Əbdürrəhman ibni 
Mülcəm idi. Xəvaric fərariləri Məkkəni özlərinə sığınacaq yeri seçmişdilər. 
Bir gecə onlardan üçü: Əbdürrəhman ibni Mülcəm Muradi, Bərk ibni 
Əbdüllah Təmimi və Əmr ibni Bəkr Təmimi bir yerə yığışaraq o zamanın 
                                              
1 "Nəhcül-bəlağə", 177-ci xütbə 
 158 
mövcud vəziyyətini araşdırıb, qan axıdılmasının və daxili müharibələrin 
səbəblərini təhlil etdilər, Nəhrəvanda öz öldürülənlərini yad etdilər, nəhayət 
bu nəticəyə gəldilər ki, bu qan axıdılması və qardaş qırğınının səbəbkarı Əli, 
Müaviyə və Əmr Asdır, əgər bu üç nəfər aradan götürülsə, müsəlmanlar öz 
vəzifələrini dərk edib öz istəkləri ilə bir xəlifə seçəcəklər. Sonra bir-biri ilə 
əhd-peyman bağladılar ki, hər biri o üç nəfərdən birini öldürsün, sonra bərk-
bərk and içməklə bu peymanı qüvvətləndirdilər. Ibni Mülcəm Əli (ə)-ı, Əmr 
ibni Bəkr Əmr Ası, Bərk ibni Əbdüllah da Müaviyəni öldürməyi qərara aldı. 
Beləliklə, bu məkrli tədbir gizli şəkildə Məkkədə töküldü.
1
 Hər üçü öz işini 
eyni vaxtda həyata keçirsinlər deyə, bu iş üçün mübarək Ramazan ayının 19-
cu gecəsini təyin etdilər. Hər biri öz məmuriyyətini yerinə yetirmək üçün 
nəzərdə tutduqları şəhərə yola düşdülər. Əmr ibni Bəkr Əmr Ası öldürmək 
üçün Misrə, Bərk ibni Əbdüllah Müaviyəni öldürmək üçün Şama, Ibni 
Mülcəm də Əli (ə)-ı öldürmək üçün Kufəyə yola düşdü.
2
  
Bərk ibni Əbdüllah Şamda məscidə getdi və müəyyən olunmuş gecədə 
birinci cərgədə namaza durdu. Müaviyə səcdədə olanda ona hücum etdi. 
Iztirablı olduğuna görə özünü itirdi, zərbəni yaxşı vura bilmədi. Zərbə 
Müaviyənin başına yox, buduna dəyib onu şiddətlə yaraladı. Onu dərhal 
evinə aparıb yatağa saldılar. Bərki Müaviyənin yanına gətirəndə ondan 
soruşdu:–Hansı cürətlə belə bir iş gördün?! 
Dedi:–Əmir məni bağışlasa, ona şad bir xəbəri müjdə verərəm! 
Müaviyə dedi:–Nə müjdəsi? 
Bərk dedi:–Mənim dostlarımdan biri bu gecə Əlini öldürmüşdür. Əgər 
inanmırsansa, bu xəbər sənə çatana kimi məni saxla və əgər öldürülməmiş 
olsa, mən söz verirəm ki, gedib onu öldürər, sonra yenidən bura qayıdaram. 
Müaviyə onu, Əli (ə)-ın qətlə yetirilməsi xəbəri çatana qədər saxladı, bu 
xəbər yəqin olduqda onu buraxdı. Bir rəvayətə görə də elə həmin vaxt onu 
öldürdü.
3
 Təbiblər Müaviyənin yarasını müayinə edəndən sonra dedilər: 
"Əgər əmir övlad istəməzsə, onu dava-dərmanla müalicə etmək olar, əks 
halda yara dağlanmalıdır." Müaviyə dağlanmaqdan qorxub nəslinin 
kəsilməsinə razı oldu, dedi:–"Yəzid və Əbdüllah mənim üçün kifayətdir."
4
 
Əmr ibni Bəkr də Misrə gedib həmin gecə məsciddə birinci cərgədə 
namaza durdu. Təsadüfən həmin gecə Əmr Asın şiddətli qızdırması var idi, 
yorğunluqdan məscidə gələ bilməmişdi. O, camaat namazını qılmaq üçün 
Xaricə ibni Hənifəni məscidə göndərmişdi.
5
 Əmr ibni Bəkr Əmr Asın yerinə 
onu öldürdü və onun Əmr As olmadığını başa düşəndə dedi:–"Mən Əmr Ası 
öldürmək istədim, Allah isə Xaricəni." 
Əbdürrəhman ibni Mülcəm Muradi 40-cı ilin Şəban ayının 20-də Kufəyə 
                                              
1 "Əl-imamətu vəs-siyasət", 1-ci cild, səh.137; "Məqatilut-talibiyyin", səh.29 
2 "Rovzətul-bəlağə", 1-ci cild, səh.161; "Kamil" (Ibni Əsir), 3-cü cild, səh.195; 
"Tarixi-Təbəri", 6-cı cild, səh.83 
3 "Şərhi-Nəhcül-bəlağə" (Ibni Əbil-Hədid), 6-cı cild, səh.114 
4 "Şərhi-Nəhcül-bəlağə" (Ibni Əbil-Hədid), 6-cı cild, səh.113; "Məqatilut-
talibiyyin", səh.30 
5 "Tarixi-Təbəri", 2-ci cild, səh.212 
 159 
gəldi. Yazırlar ki, Əli (ə) onun gəlişindən agah olduqda buyurdu: 
"Çatdımı?! Həqiqətdə ondan başqa mənim öhdəmə bir şey qalmamışdır və 
indi də onun vaxtıdır!" 
Ibni Mülcəm bir ay Əşəs ibni Qeysin evində qaldı. Bu müddət ərzində 
hər gün qılıncını itiləyir, qətl üçün hazırlaşırdı. Orada xəvaricdən olan 
Qutam adlı bir qızla qarşılaşdı və ona aşiq oldu. Məsudinin nəql etdiyinə 
görə Qutam Ibni Mülcəmin əmiqızısı idi, onun atası və qardaşı Nəhrəvanda 
öldürülmüşdü. Qutam Kufənin ən gözəl qızlarından biri idi. Ibni Mülcəm 
onu gördükdə hər şeyi unutdu və rəsmi şəkildə ona elçiliyə getdi.
1
 
Qutam dedi:–Mən tam məmnuniyyətlə sənə ərə getməyə razıyam, bu 
şərtlə ki, mənim mehriyyəmi öz istədiyim kimi verəsən. 
Əbdürrəhman dedi:–Məqsədin nədir? 
Qutam aşiqin təslim olduğunu gördükdə mehriyyənin miqdarını 
ağırlaşdırıb dedi:–Min dirhəm pul, bir qulam, bir kəniz və Əliyyibni Əbi 
Talibin qətli. 
Ibni Mülcəm dedi:–Güman etmirəm ki, həm məni istəyəsən, həm də 
Əlini qətlə yetirməyi mənə təklif edəsən! 
Qutam dedi:–Çalış, onu qəfildən öldürəsən. Əgər onu öldürsən, hər 
ikimiz intiqamımızı almış olarıq, gözəl həyat sürərik. Əgər bu yolda 
öldürülsən, axirət əcri və Allahın sənin üçün zəxirə etdiyi şeylər bu dünya 
nemətlərindən daha yaxşıdır. 
Ibni Mülcəm dedi:–Bil ki, mən Kufəyə yalnız bu iş üçün gəlmişəm!
2
 
Şair Qutamın mehriyyəsi haqda bir şer qoşmuşdur, onun tərcüməsi 
belədir: 
"Mən Qutamın mehriyyəsi kimi bir mehriyə görmədim ki, 
Istər ərəbdən, istərsə də əcəmdən olan bir nəfər onu öz öhdəsinə alsın. 
Onun mehriyyəsi ibarət idi: min dirhəm pul, bir qulam, bir kəniz, 
Bir də iti qılıncla Əliyyibni Əbu-Talibin qətlə yetirilməsi. 
Heç bir mehriyyə, hərçənd qiymətli olsa da, Əlidən qiymətli, 
Heç bir cinayət də Ibni Mülcəmin cinayətindən ağır deyil."
3
 
Qutam dedi:–Mən öz qəbiləmdən bir dəstə adamı səninlə göndərəcəyəm 
ki, sənə bu işdə kömək etsinlər.  
Bunu dedikdən sonra Kufə xaricilərindən biri olan Vərdan ibni Mücalidi 
(o da Təymür-Rübab qəbiləsindən idi) ona qoşdu. Ibni Mülcəm Əli (ə)-ı 
öldürməyi qərara alıb Əşcə qəbiləsinin xəvaricindən olan Şəbib ibni Bəcrə 
ilə görüşdü və ona dedi:–Dünya və axirət şərafətini qazanmaq istəyirsənmi? 
Şəbib soruşdu:–Məqsədin nədir? 
Dedi:–Əliyyibni Əbi Talibi öldürməkdə mənə kömək et. 
Şəbib dedi:–Anan matəminə otursun! Məgər Peyğəmbər zamanında onun 
xidmətlərindən, fədakarlıqlarından xəbərin yoxdurmu? 
Ibni Mülcəm dedi:–Vay olsun sənə! Məgər bilmirsən ki, o, Allahın 
                                              
1 "Murucuz-zəhəb", 2-ci cild, səh.423 
2 "Murucuz-zəhəb", 2-ci cild, səh.423; "Əxbarut-tuval", səh.213 
3 "Əl-əxbarut-tival", səh.214; "Kəşful-ğümmə", 1-ci cild, səh.582; "Murucuz-
zəhəb", 2-ci cild, səh.424 
 160 
kəlamında adamların həkəmiyyətinə razı oldu və bizim namaz qılan 
qardaşlarımızı qətlə yetirdi?! Öz din qardaşlarımızın intiqamını almaq üçün 
onu öldürməliyik!
1
 
Şəbib onunla razılaşdı, Ibni Mülcəm bir qılınc itiləyib ona zəhər yedirtdi, 
sonra Kufə məscidinə gəldi. 
Qutam Ramazan ayının 13-də, cümə günü məsciddə etikaf bağlamışdı.
2
 
Onlar Qutamın yanına gedib onunla görüşdülər. Qutam dedi ki, Məcaşe ibni 
Vərdan ibni Əlqəmə də könüllü olaraq sizinlə həmkarlıq edəcəkdir. 
Əməliyyat vaxtı gəlib çatanda Qutam onların başlarına ipək parça bağladı. 
Üçü də birlikdə qılınclarını götürüb məsciddə qalan adamlarla birlikdə orada 
qaldılar və məscidin qapılarından birinin–"Babüssəddə"nin qarşısında 
oturdular.
3
 
IMAM (Ə) ŞƏHADƏT GECƏSINDƏ 
Imam (ə) o ilin Ramazan ayında daim öz şəhadətindən xəbər verirdi. 
Hətta ayın orta günlərindən birində minbərdə əlini mübarək saqqalına çəkib 
buyurmuşdu: "Ən bədbəxt şəxs bu tükləri başımın qızıl qanı ilə boyayacaq. 
(Sonra buyurdu:) Ayların şahı olan Ramazan ayı gəlib çatmışdır. Bu ayda 
hökumətdə dəyişiklik əmələ gələcək. Agah olun, siz bu ildə bir səfərdə 
həcc əməlini (əmiriniz olmadan) yerinə yetirəcəksiniz. Əlaməti də budur 
ki, mən sizin içinizdə olmayacağam."
4
 
Səhabələr deyirdilər:–Həzrət bu sözlə öz ölümündən xəbər verir, amma 
biz onu dərk etmirik. 
Həzrət ömrünün axır günlərində hər gecə övladlarının birinin evinə 
gedirdi. Bir gecə oğlu Həsən (ə)-ın, bir gecə oğlu Hüseyn (ə)-ın, bir gecə 
kürəkəni (Zeynəb (ə)-ın əri) Əbdüllah ibni Cəfərin yanında iftar edir və üç 
tikədən artıq yemirdi. Az yeməsinin səbəbi soruşulduqda buyurdu: "Allahın 
əmri gələcək və mən istəyirəm ki, qarnım boş olsun. Bir-iki gecədən çox 
qalmamışdır." Və elə həmin gecə zərbətləndi.
5
 
Şəhadət gecəsi iftarda öz qızı Ümmü Külsümə qonaq idi. Iftarı açıb üç 
tikə xörək yedi, sonra ibadətə məşğul oldu. O həzrət gecənin əvvəlindən 
sübhə kimi iztirabda idi. Gah göylərə baxır, ulduzların hərəkətinə göz 
qoyurdu. Sübh yaxınlaşdıqca onun iztirabı və narahatlığı artırdı. Sonra 
                                              
1 "Kəşful-ğümmə", 1-ci cild, səh.271 
2 Etikaf şəriətdə çox təkid olunan müstəhəb əməllərdəndir. Möminlər Rəcəb 
ayının 13, 14 və 15-ci günlərində hər yerin came məscidində yığışıb oruc tutur, 
namazla, ibadətlə məşğul olurlar, zərurət halları istisna olmaqla məsciddən əsla 
çölə çıxmırlar. 
3 "Şərhi-Nəhcül-bəlağə" (Ibni Əbil-Hədid) "Tarixi-Təbəri", 6-cı cild, səh.83; 
"Murucuz-zəhəb" 2-ci cild, səh.424; "Əlbidayətu vən-nihayə", 7-ci cild, səh. 23; 
"Kamil" (Ibni Əsir), 3-cü cild, səh.195; "Rovzətul-vaizin", 1-ci cild, səh.161; "Əl-
istiyab", 2-ci cild, səh.282;  
4 "Əl-irşad" (Şeyx Müfid), səh.151; "Rovzətul-vaizin", 1-ci cild, səh.163 
5 "Kəşful-ğümmə", 1-ci cild, səh.581; "Rovzətul-vaizin", 1-ci cild, səh.164; "Əl-
irşad", səh.151 
 161 
buyurdu: "Allaha and olsun, nə mən yalan deyirəm, nə də mənə xəbər 
verən şəxs; bu gecə elə mənə şəhadət vədəsi verilən gecədir."
1
 
Bu vədəni ona Peyğəmbəri-Əkrəm (s) vermişdi. Əli (ə)-ın özü nəql edirdi 
ki, Peyğəmbər (s) Ramazan ayının ehtiramı və fəziləti barədə bir xütbə 
söylədi, axırda ağladı. Ondan ağlamasının səbəbini soruşduqda, buyurdu: 
"Bu ayda sənin başına gələcək işə görə (ağlayıram). Elə bil bunu görürəm 
ki, sən namaza məşğulsan, dünyanın ən alçaq adamı–Səmud naqəsini 
öldürənin tayı ayağa qalxıb sənin başına bir zərbə endirir və saqqalını 
qanına qəltan edir."
2
 
Nəhayət o qorxulu gecə sona çatdı, Əli (ə) sübhün qaranlığında sübh 
namazını qılmaq üçün məscidə tərəf yola düşdü. Həyətdəki qazlar onun 
ardınca gedib paltarından tutdular. O qazları qovmaq istədilər, amma həzrət 
buyurdu:–Onlarla işiniz olmasın, bunlar fəryad çəkənlərdir, arxasınca novhə 
oxuyacaqlar.
3
 
Imam Həsən (ə) dedi:–Niyə belə bəd xəbər verirsən?! 
Buyurdu:–Ey oğul, bəd xəbər vermirəm, qəlbim mənə şəhadət verir ki, 
öldürüləcəyəm.
4
 
Ümmü Külsüm Imam (ə)-ın sözlərindən pərişan olub dedi:–Əmr verin, 
Cödə gedib pişnamazlıq etsin. 
Həzrət buyurdu:–Allahın qəza-qədərindən qaçmaq olmaz! 
Bunu deyib kəmərini möhkəm bağladı, dilində bu şeri zümzümə edərək 
məscidə yola düşdü: Şerin tərcüməsi: 
"Ölüm üçün kəmərini möhkəm bağla, çünki ölüm sənin görüşünə 
gələcək, 
Ölümdən, sənə doğru gəldiyi vaxt ah-fəryad etmə."
5
 
Imam (ə) məscidə daxil olub namaza başladı, təkbir deyib qiraətdən 
sonra səcdəyə getdi. Bu zaman ibni Mülcəm fəryad çəkib, "Hökm yalnız 
Allahındır, sənin üçün deyildir, ya Əli!" deyərək zəhərli qılıncla Əli (ə)-ın 
mübarək başına zərbə vurdu. Təsadüfən bu zərbə elə əvvəllər Əmr ibni 
Əbdüvüddün vurduğu yerə endi və o həzrətin başını alnına qədər yardı.
6
 
Mərhum Şeyx Tusi "Əmali" kitabında başqa bir hədisdə Imam Riza (ə)-
dan, o da əziz ata-babalarından, onlar da Imam Səccad (ə)-dan nəql etmişlər 
ki, "Ibni Mülcəm Əli (ə)-ın mübarək başını səcdə halında 
zərbətləmişdir."
7
 
Məşhur şiə təfsirçisi Əbul Fütuh Razi öz təfsirində yazır: "Ibni Mülcəm 
Əli (ə)-ı vuranda o həzrət namazın birinci rəkətində "Ənbiya" surəsindən 
                                              
1 "Rovzətul-vaizin", 1-ci cild, səh.164 
2 "Uyunu əxbarir-Riza ™", 1-ci cild, səh.298 
3 "Murucuz-zəhəb", 2-ci cild, səh.425; "Rovzətul-vaizin", 1-ci cild, səh.165; "Əl-
irşad", səh.652; "Tarixi-Yəqubi", 2-ci cild, səh.212 
4 "Kəşful-ğümmə", 1-ci cild, səh.284 
5 "Məqatilut-talibiyyin", səh.31; "Murucuz-zəhəb", 2-ci cild, səh.429 
6 "Kəşful-ğümmə", 1-ci cild, səh.584 
7 "Biharul-ənvar", 9-cu cild, səh.650 ( "Əmali"dən nəqlən) 
 162 
on bir ayə tilavət etmişdi."
1
 
Məşhur sünnü alimi Sibt ibni Covzi yazır: "Imam mehraba daxil olduqda, 
bir neçə nəfər ona hücum etdi, onların içindən Ibni Mülcəm (qılıncla) ona 
bir zərbə vurdu və dərhal öz yoldaşları ilə qaçdı."
2
 
Mehrabda Əli (ə)-ın başından qan axıb mübarək saqqalını qızartdı. Bu 
halda o həzrət buyururdu: "Kəbənin Allahına and olsun ki, nicat tapdım! 
(Sonra bu ayəni tilavət etdi:) "Sizi torpaqdan yaratdıq, ona da qaytaracağıq 
və yenidən ondan (dirildib) çıxaracağıq."
3
 
Əli (ə)-a zərbə dəyəndə fəryad edib dedi:–"Tutun onu!" Hamı Ibni 
Mülcəmin ardınca qaçdı, hər kəs ona yaxınlaşırdısa, onu qılıncla vururdu. 
Axırda Qəsəm Ibni Abbas irəli atılıb onu qucağına aldı və yerə çırpdı. Onu 
Əli (ə)-ın yanına apardılar. Həzrət dedi:–Mülcəmin oğlu! 
Dedi:–Bəli! 
Həzrət onu tanıyandan sonra oğlu Həsənə buyurdu:–Düşməndən muğayat 
ol, onun qarnını doyuzdur, bəndini möhkəm bağla. Əgər ölsəm, onu mənim 
yanıma göndər, Allahımın yanında onunla höcətləşim. Yox, əgər sağ 
qalsam, ya onu bağışlayar, ya da qisas alaram.
4
 
Həsənlə Hüseyn Bəni-Haşim cavanları ilə birlikdə Əli (ə)-ı kilimin 
arasına qoyub evə gətirdilər. Sonra Ibni Mülcəmi bir daha o həzrətin yanına 
apardılar. Əmirəl-möminin (ə) ona baxıb buyurdu:–Əgər mən ölsəm, məni 
öldürdüyü kimi, onu da öldürün, yox əgər sağ qalsam, onunla nə edəcəyimi 
özüm bilərəm. 
Ibni Mülcəm dedi:–Mən bu qılıncı min dirhəmə almışam, min dirhəm də 
verib ona zəhər yedirtmişəm. Əgər mənə xəyanət etsə, Allah onu həlak 
etsin!
5
 
Ümmü Külsüm ona dedi:–Ey Allahın düşməni, Əmirəl-möminini 
öldürdünmü?! 
O məlun dedi:–Əmirəl-möminini yox, sənin atanı öldürmüşəm! 
Ümmü Külsüm dedi:–Inşallah, atam bu yaradan şəfa tapar! 
Ibni Mülcəm yenə də həyasızlıqla dedi:–Görərik, onun üçün ağlar 
qalacaqsan! Ona elə bir zərbə vurmuşam ki, əgər onu dünya əhalisi arasında 
bölüşdürsələr, hamısını həlak edər.
6
 
O həzrətə bir az süd gətirdilər, bir az içib buyurdu ki, o süddən məhbusa 
da aparsınlar və ona əziyyət verməsinlər. Imam (ə)-a zərbə dəyəndə Kufə 
təbibləri onun başı üstünə gəldilər. Onların içində ən mahir həkim Əsir ibni 
Əmr yaranı müalicə edirdi. O, yaranı görəndə dedi ki, bir qoyun kəsib 
döşünü isti-isti gətirsinlər. Sonra onun içindən bir damar çıxardıb yaranın 
                                              
1 "Ət-təfsir" (Əbul-Fütuh Razi), 4-cü cild, səh.425 
2 "Təzkirətul-xəvass" (Nəcəf çapı), səh.177 
3 "Taha" surəsi, 55 
4 "Tarixi-Yəqubi", 2-ci cild, səh.212 
5 "Tarixi-Təbəri", 6-cı cild, səh.185; "Kəşful-ğümmə", 1-ci cild, səh.586 
6 "Kamil" (Ibni Əsir), 3-cü cild, səh.169; "Təbəqat" (Ibni Səd), 2-ci cild, səh.24; "Əl-
əxbarut-tival", səh.214; "Məqatilut-talibiyyin", səh.36; "Kəşful-ğümmə", 1-ci cild, 
səh.63; "Iqdul-fərid", 4-cü cild, səh.359; "Tarixi-Təbəri", 6-cı cild, səh.85 
 163 
içinə qoydu, sonra onu çıxarıb dedi:–Ya Əli, vəsiyyətini et. Çünki, bu zərbə 
beyinə çatmışdır, artıq müalicənin faydası yoxdur. 
Bu vaxt Imam (ə) kağız-qələm istədi, sonra Həsən və Hüseynə xitabən öz 
vəsiyyətini yazdı. Bu vəsiyyətin o həzrətin iki oğlu–Həsənlə-Hüseyn (ə) 
üçün edilməsinə baxmayaraq, həqiqətdə dünyanın sonuna qədər olan bütün 
insanlar üçün örnəkdir. Bu vəsiyyəti mərhum Seyyid Rəzidən əvvəl və sonra 
yaşamış bir çox tarixçilər və mühəddislər mötəbər sənədlə qeyd etmişlər.
1
 
Əlbəttə, vəsiyyətin əsli Seyyid Rəzinin "Nəhcül-Bəlağə"də qeyd etdiyindən 
çoxdur. Indi onun bir hissəsini burada qeyd edirik: 
"Sizə tövsiyə edirəm ki, təqvalı olub Allahdan qorxasınız, dünya sizin 
sorağınıza gəlsə də, siz dünyanın ardınca getməyəsiniz; dünyada əlinizdən 
çıxan bir şey üçün təəssüflənməyin, haqq söz deyin və (ilahi) əcr və savab 
üçün iş görün, zalımların düşməni və məzlumların dostu, himayəçisi 
olun."
 
*** 
"Mən sizə və bütün övladlarıma, əhlimə və bu vəsiyyətnamənin 
çatacağı hər bir kəsə təqvalı olub Allahdan qorxmağı, öz işində nəzmli 
(dəqiq) olmağı, iki nəfərin arasında sülh yaratmağı tövsiyə edirəm, çünki 
sizin cəddinizin belə buyurduğunu eşitdim: "Camaat arasında sülh 
yaratmaq bir illik oruc-namazdan əfzəldir." 
*** 
"Amandır, yetimləri unutmayasınız! Məbada onlar bəzi vaxtlar ac, bəzi 
vaxtlar tox olalar! Məbada sizin hüzurunuzda, onlara baş çəkən bir 
adamın olmadığına görə (tələf olub) aradan gedələr!" 
*** 
"Amandır, öz qonşularınızla gözəl rəftar edin, çünki onların barəsində 
sizin Peyğəmbəriniz (çoxlu) tövsiyələr etmişdir. O həzrət qonşular 
barəsində o qədər tövsiyə edirdi ki, biz tezliklə irsdən onlara da bir pay 
verəcəyini güman edərdik." 
*** 
"Amandır, Qurana (çox-çox) əhəmiyyət verin! Məbada başqaları ona 
əməl etməkdə sizdən qabağa keçə! Amandır, namazdan qafil olmayın! 
Həqiqətən namaz dinin sütunudur. Amandır, Allahın Evi (Kəbə) 
barəsində; nə qədər ki, dirisiniz, onu boş qoymayın. Çünki əgər boşladılsa, 
sizə möhlət verilməyəcək və ilahi bəla sizi tutacaq." 
*** 
"Amandır, Allah yolunda mal-dövlətinizlə, canınızla və dilinizlə olan 
cahadı unutmayın! Sizə vacibdir ki, dostluq əlaqələrini və məhəbbəti 
möhkəmlədəsiniz, ehsanı, bəxşişi unutmayasınız və bir-birinizə arxa 
çevirməkdən, əlaqələrinizi kəsməkdən uzaq olasınız. Əmr be məruf və 
nəhy əz münkəri tərk etməyin, (əks halda) şər adamlar sizə hakim olacaq, 
                                              
1 "Tarixi-Təbəri", 6-cı cild, səh.85; Əbu Hatəm Sistaninin "Əl-muəmmərunə vəs-
sələf" kitabından, səh.149; "Murucuz-zəhəb", 2-ci cild, səh.425; "Kafi", 7-ci cild, 
səh.51; "Mən la yəhzuruhul-fəqih", 4-cü cild, səh.141; "Töhəful-üqul", səh.197; 
"Məqatilut-talibiyyin", səh.38 
 164 
sonra da nə qədər dua etsəniz, qəbul olunmayacaqdır." 
Sonra buyurdu:–Ey Əbdül-Müttəlib övladları! Məbada siz mənim 
şəhadətimdən sonra "Əmirəl-möminin öldürüldü", deyə bəhanə edərək 
qolunuzu çırmalayıb müsəlmanları qanına qəltan edəsiniz!
1
 Bilin və agah 
olun ki, mənim qisasımı alanda yalnız qatili öldürməlisiniz. Əgər mən bu 
zərbə nəticəsində dünyadan getsəm, ona yalnız bir zərbə vurun ki, bir zərbə–
bir zərbə müqabilində olsun. Məbada onun burun-qulağını kəsəsiniz! Mən 
Peyğəmbər (s)-in belə buyurduğunu eşitmişdim: "Hətta quduz iti belə, 
müslə etməkdən (burun-qulaq kəsməkdən) uzaq olun!" 
Imam (ə)-ın övladları pərişan, boğazları qəm-qüssədən qəhərlənmiş halda 
oturub o həzrətin nəvazişli sözlərinə qulaq asırdılar. Imam (ə) bu vəsiyyətin 
axırında huşdan getdi, huşa gəlib gözlərini yenidən açanda buyurdu: "Ey 
Həsən, sənə bir-iki sözüm var. Bu gecə mənim ömrümün axır gecəsidir. 
Öldükdən sonra öz əlinlə mənə qüsl ver, kəfənə bük. Mənim kəfən və dəfn 
işlərimi özün şəxsən gör, cənazəmə namaz qılıb gecə qaranlığında Kufədən 
uzaqda, məxfi şəkildə torpağa tapşır, qoy heç kim ondan xəbərdar olmasın." 
Əli (ə) iki gün sağ qaldıqdan sonra 40-cı ilin Ramazan ayının 21-ci 
gecəsində 63 yaşında dünyadan getdi. Onun əziz oğlu Imam Həsən (ə) öz əli 
ilə ona qüsl verdi, ona yeddi təkbirlə namaz qıldı, sonra buyurdu: "Bilin, Əli 
(ə)-dan sonra heç kimin cənazəsinə yeddi təkbir deyilməyəcəkdir." 
Əli (ə) Kufədə, "Ğərra" adlı bir yerdə (indiki Nəcəf-Əşrəfdə) dəfn edildi. 
Xilafət dövrü 4 il 2 ay çəkdi.
2
 
ƏLI (Ə)-IN MATƏMINDƏ 
Əli (ə) şəhid olandan sonra Həsən ibni Əli (ə) bir xütbə söylədi. Əvvəlcə 
Allaha həmd-səna edib, Peyğəmbərə salavat göndərdikdən sonra buyurdu: 
"Bu gün elə bir insan ölmüşdür ki, əvvəlkilər onun həqiqətini dərk 
etməmişlər, gələcək nəsil də heç vaxt onun mislini görməyəcəkdir. O 
döyüşəndə Cəbrail onun sağ tərəfində, Mikail isə sol tərəfində dayanırdı. 
Allaha and olsun, o Musəbni Imranın vəfat etdiyi, Isəbni Məryəmin göylərə 
aparıldığı, Quranın nazil olduğu gecədə vəfat etmişdir. Bilin ki, o öz 
maaşından ehtiyat üçün yığdığı yeddi yüz dirhəmdən savayı heç bir şey 
qoymamışdır. Bu məbləği də yığmaqla öz ailəsi üçün xidmətçi tutmaq 
istəyirdi."
3
 
Sonra Qəqa ibni Zürarə ayağa durub dedi: "Allahın rizvanı sənə olsun, 
ey Əmirəl-möminin! Allaha and olsun, sənin həyatın bütün xeyirlərin 
açarı idi; əgər səni qəbul etsəydilər, onda hər tərəfdən nazil olan 
nemətlərdən bəhrələnərdilər, Allahın neməti onları əhatə edərdi. Lakin 
onlar nankorluq etdilər və dünyanı tutub axirəti atdılar."
4
 
Əbül-Əsvəd Düəli Əli (ə)-ın matəmində bir neçə beyt şer qoşmuşdu, 
                                              
1 "Nəhcül-bəlağə", 47-ci məktub 
2 "Tarixi-Yəqubi", 2-ci cild, səh.213; "Təzkirətul-xəvass", səh.112; "Mənaqibi Ali 
Əbitalib", 3-cü cild, səh.313 
3 "Tarixi-Yəqubi", 2-ci cild, səh.213 
4 "Tarixi-Yəqubi", 2-ci cild, səh.213 
 165 
onun bir hissəsinin tərcüməsi belədir: 
"Müaviyə ibni Hərbə deyin ki, dil yarası vuranların gözləri heç vaxt 
aydın olmasın! 
Ramazan ayında bizi bütün insanların ən yaxşısının matəmində 
oturdursunuzmu? 
Ən yaxşı bir insanı öldürdünüz ki, o, heyvanlara minib onları ram edirdi. 
Siz ayaqlarına bir cüt başmaq geyən ən yaxşı şəxsi, 
Məsani ayələrini və Kitabi-mübini oxuyan ən yaxşı bir insanı 
öldürdünüz! 
Əgər Həsənin atasının üzünə baxsanız, ondakı nuru görərsiniz, ki, o nur 
baxanların başlarının üstünə işıq saçmışdır. 
Ey Əli, Qüreyş hər yerdə, hər məqamda olsa, bilmişdir ki, sən əsil-
nəsəbdə və dində onların ən yaxşısısan."
1
 
Əli (ə) barəsində mərsiyə şeri qoşanlardan biri də söz ustalığında məşhur 
olan Səsəə ibni Suhandır. O, Əmirəl-möminin (ə)-ın matəmində belə 
demişdir: "Atam-anam sənə fəda olsun, ey Əmirəl-möminin! Nuş olsun sənə 
(ilahi kəramətlər). Sən pak-pakizə bir mövlud, bəsirət sahibi və mücahid bir 
şəxs idin, öz arzuna çatdın və Allah ilə faydalı bir müamilə (al-ver) etdin, öz 
Pərvərdigarına tərəf tələsdin. O səni xoşluq və müjdə ilə qəbul etdi, mələklər 
sənin ətrafına yığışdılar və Mustəfanın qonşuluğunda sakin oldun. Allah 
sənə onun yanında yer verdi, sənə onun məqamı kimi bir məqam əta etdi və 
Öz camı ilə səni sirab etdi. Öz Allahımdan istəyirəm ki, bizi səninlə birlikdə 
məhşur etsin (diriltsin), çünki sən elə bir mərtəbəyə çatmısan ki, səndən 
qabaq heç kim ora çatmamışdır və elə bir məqama yetişmisən ki, səndən 
qabaq heç kim o məqamı əldə edə bilməmişdir. Sən Peyğəmbərlə birlikdə 
Allah yolunda gözəl şəkildə cihad etdin, Allah dinini və Peyğəmbərin 
sünnəsini möhkəmləndirdin, fitnə odunu söndürdün. Islam sənin vücudunla 
möhkimləndi, din sənin hesabına nizama düşdü. Səndə elə fəzilətlər cəm 
olmuşdu ki, o fəzilətlər səndən savayı heç kimdə yox idi. Hamıdan əvvəl 
Peyğəmbər (s)-in dəvətini qəbul etdin, ona itaət etməyi hər şeydən üstün 
tutdun, ona kömək etməkdə qabaqcıl oldun; öz canınla Allah yolunda 
fədakarlıq göstərdin; öz qılıncını Onun dininə kömək etmək üçün siyirdin. 
Hər bir inadkar zalım sənin əlinlə məğlub, hər kafir sənin əlinlə xar oldu. 
Küfrün, şirkin, zülmün kökü sənin əlinlə quruduldu, sən üsyankarları, 
zəlalətdə olanları həlak etdin. Ey Əmirəl-möminin, Allahın sənə verdiyi 
fəzilətlər sənə nuş olsun! Peyğəmbərə ən yaxın adam sən idin, hamıdan 
əvvəl iman gətirdin; elmdə, dərrakədə hamıdan üstün, yəqində hamıdan 
kamil, hamıdan şücaətli və qoçaq idin. Sənin islamdakı xidmətlərin hamıdan 
çox idi. Allah bizi sənin əcrindən məhrum etməsin, çünki sən xeyirləri 
üzümüzə açdın və pisliklərin qapısını üzümüzə bağladın. Amma sənin 
şəhadətə çatmağınla şər və pislik qapıları bizim üzümüzə açıldı, xeyir 
qapıları bağlandı. Əgər camaat sənin sözlərinə qulaq assaydı, bərəkət hər 
tərəfdən–yerdən və göydən–onlara nazil olardı, lakin çox əfsuslar olsun ki, 
                                              
1 "Kamil" Ibni Əsir), 3cü cild, səh.394; "Tarixi-Təbəri", 4-cü cild, səh.116; 
k824səh.2,cild "Mürucüz-zəhəb", 2-ci cild, səh.428 
 166 
onlar dünyanı axirətdən üstün tutdular." 
Xəvaric və digər islam düşmənləri Ibni Mülcəmin bu dəhşətli 
cinayətindən sevinərək bu işi tərifləyirdilər. Xəvaricdən biri–Imran ibni 
Həttan Vəqqaşi Ibni Qəsəm (Ibni Mülcəm) barəsində bir şer demişdir ki, 
onun tərcüməsi belədir: "(Bu zərbə) necə bir zərbədir ki, Allahın rizvanına 
(razılığına) çatmaqdan savayı başqa bir məqsədi olmayan bir 
pərhizkardan (!) baş vermişdir. Mən onu yadıma salanda Allah yanında 
əməl tərəzisinin hamınınkından ağır olduğunu təsəvvür edirəm." 
Qazi Əbu Təyyib Tahir ibni Əbdüllah Şafei də onun cavabında bir şer 
qoşmuşdur ki, onun tərcüməsi belədir: "Bu necə zərbədir ki, dinin 
əsaslarını viran etməkdən savayı bir məqsədi olmayan alçaq bir adamdan 
baş vermişdir! Mən onu yadıma salanda Imrana və Hittana bir dünya 
lənət göndərirəm. Həmişə–aşkarda və gizlində Allahın lənətləri ona olsun! 
Siz ikiniz (Imran və Hittan) cəhənnəm itlərindənsiniz ki, şəriətin aşkar 
dəlilləri ona şahid və sübutdur."
1
 
Beləliklə də Kəbə evində doğulan, məsciddə şəhadətə çatan böyük və 
dahi bir şəxsiyyətin həyat nurunun şölələri söndü. Rəsuli-Əkrəm (s)-dən 
sonra dünya onun tayını görməmiş və heç vaxt da görməyəcəkdir. Nə cihad 
və fədakarlıqda onun misli vardı, nə varlıq dünyasının sirləri barədə olan 
elm və bilikdə, nə də digər fəzilətlərdə. 
Müəllif elə buradaca üzr istəyərək sözü sona çatdırır, etiraf edir ki, 
Əmirəl-möminin Əli (ə)-ın gözəl və mənəvi simasının hətta kiçik bir 
hissəsini belə, lazımınca əks etdirə bilməmişdir. Lakin çox sevinir ki, öz 
vəzifəsinə əməl etmişdir. Inşallah, o həzrət bir gün (Qiyamətdə) onun 
şəfaətçisi olar! 
Cəfər Sübhani 
Qum, "Imam Sadiq (ə) müəssisəsi", 15 Şəvval, 1408 h.q 
MÜNDƏRICAT 
 
                                              
1 Imran ibni Hittanın yazdığı bu iki beyt şerin cavabı başqa şerlə də verilmişdir, 
Məsudi bunu öz kitabında qeyd etmişdir. "Mürucüz-zəhəb", 2-ci cild, səh.427 
