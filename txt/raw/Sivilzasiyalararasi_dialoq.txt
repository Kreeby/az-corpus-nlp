 
 
 
Görəsən, sivilizasiyalara, xalqlara 
və ayrı-ayrı insanlara bir-birini 
eşitməyə, anlamağa nə mane olur və nə 
kömək ola bilər?! 
Mehriban Əliyeva 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Səlahəddin Xəlilov 
 
 
 
 
 
SİVİLİZASİYALARARASI 
DİALOQ 
(dəqiqləşdirilmiş 2-ci nəşr) 
        
 
 
 
 
 
 
 
 
 
 
“Adiloğlu”  nəşriyyatı 
 
Bakı 2009 
 
 
 
 
 
 
 
 
 
 
 
 
 
 
 Xəlilov S.S. Sivilizasiyalararası dialoq. Bakı, 
 “Adiloğlu” nəşriyyatı, 2009. – 258 səh. 
 
Kitab vahid ümumbəşəri sivilizasiya ideyasına, Şərq və 
Qərb sivilizasiyaları, habelə lokal sivilizasiyalar arasında qar-
şılıqlı əlaqəyə, onların toplanması və ya qarşıdurması hallarının 
araşdırılmasına həsr olunmuşdur. 
Əsərdə müxtəlif sivilizasiyaların üstün əlamətləri, onlar 
üçün spesifik olan ictimai təşkilatlanma formaları, coğrafi-siyasi 
və mədəni-mənəvi müəyyənlik  məsələləri nəzərdən keçirilmişdir. 
Kitab ictimai-siyasi elmlərin nümayəndələri, diplomatlar 
və müvafiq sahədə ixtisaslaşan tələbələr  üçün nəzərdə tutul-
muşdur. 
 
 
 
ISBN – 978-9952-25-126-5 
 
© Xəlilov S.S., 2009 
©“Adiloğlu”, 2009 
 
 
 - 5 -
 
 
 
 
 
 
Giriş 
Üçüncü minilliyə keçid dövründə bəşəriyyətin 
sanki bir hesabat vermək məsuliyyəti yaranmış, 
ümumbəşəri özünüdərk problemləri aktuallaşmışdır. 
XXI əsr sivilizasiyalararası dialoq ideyası ilə başlan-
mışdır. Son illər ərzində müxtəlif ölkələrdə dəfələrlə 
bu mövzuda müzakirələr aparılmış, beynəlxalq kon-
franslar, simpoziumlar keçirilmişdir. Bu məsələni 
BMT, YUNESKO, digər beynəlxalq təşkilatlar və bir 
çox dövlət başçıları da dəfələrlə gündəmə gətirmiş, 
qlobal problemlərin bütün dünya xalqlarının birgə 
səyləri ilə həll edilməsi zərurəti vurğulanmış, sülh və 
əminamanlıq, mədəniyyətlərin qarşılıqlı surətdə zən-
ginləşməsi üçün belə bir dialoqun qaçılmaz olduğu 
göstərilmişdir.  
Lakin ən önəmli məsələ “sivilizasiyalararası” 
dedikdə hansı sivilizasiyaların nəzərdə tutulması mə-
sələsidir. Bir çox hallarda söhbət Şərq və Qərb, digər 
hallarda İslam və Xristian sivilizasiyalarından gedir.  
Biz sivilizasiyanın dini əlamətə görə bölünməsi-
nin əleyhinəyik. Şərq və Qərb sivilizasiyalarından da-
 - 6 -
nışılması bizə daha məntiqli görünür. Lakin hətta bu 
bölgünün özü də nisbidir. Belə ki, əslində, vahid 
ümumbəşəri bir sivilizasiya vardır ki, bütün xalqlar və 
bölgələr bu prosesdə müəyyən dərəcədə iştirak et-
mişlər və onların hamısının bu sivilizasiyadan bəhrə-
lənməyə haqqı vardır. Bununla belə, bəşəriyyətin in-
kişafı bütöv və ardıcıl proses olmayıb, müəyyən dis-
kret inkişaf aktlarına ayrıldığına görə, söhbət çox vaxt 
müxtəlif coğrafi-siyasi bölgələrdə və konkret bir 
dövrdə formalaşmış olan proseslərdən, yəni lokal 
sivilizasiyalardan gedir. Məsələn, sivilizasiya tarixi 
sahəsində müntəzəm surətdə tədqiqatlar aparan 
A.C.Toynbi bəşər tarixini sivilizasiyaların əvəzlənmə-
si kimi nəzərdən keçirir və bu zaman ayrı-ayrı dövr-
lərdən, imperiyalardan, coğrafi, dini və hətta etnik-
milli bölgülərdən istifadə edir.1 Yəni əslində nisbi da-
xili tamlığa malik böyük ictimai birliklərin yaranma-
sı, inkişafı və süqutundan bəhs olunur. Ümumbəşəri 
tərəqqi bax beləcə, lokal inkişaf proseslərinin dinamik 
məcmuyu, sintezi kimi götürülür. Lakin bu lokal pro-
seslər necə toplana bilər və onlar vahid ümumbəşəri 
inkişafın ünsürləri kimi nə dərəcədə bir-birlərini ta-
mamlayırlar?  
Lokal sivilizasiyaların toplanması məsələsi cox 
ciddi elmi-fəlsəfi bir problemdir. Hələlik bu sahədə 
tədqiqatlar demək olar ki, aparılmır. Əvəzində ayrı-
ayrı lokal sivilizasiyalar qarşılaşdırılır və onların 
                                                 
1 А.Тойнби. Постижение истории. М.: Айрис-пресс, 2002. 
 - 7 -
ümumi cəhətlərindən daha çox, fərqli cəhətləri önə 
çəkildiyinə görə, “sivilizasiyaların toqquşması” ide-
yası ortaya atılır. Bu ifadə müasir ictimai fikirdə ən 
çox S.Hantinqtonun “Sivilizasiyaların toqquşması” 
kitabından sonra aktuallaşmışdır. Amma ilk dəfə bu 
məsələyə müraciət edən A.C.Toynbi olmuşdur. Onun 
eyni adlı məqaləsində müxtəlif tarixi dövrlərdə lokal 
sivilizasiyaların əlaqəsindən, qarşılıqlı təsirindən və 
toqquşmalarından bəhs olunur. O, məsələn, xristian-
lığın yaranmasında və formalaşmasında mühüm rolu 
olan yunan-roma və siryani sivilizasiyalarının toqquş-
masından bəhs edir. Hətta “xristianlığı bu iki mədə-
niyyətin izdivacından” yaranmış hesab edir.2 Burada 
din sivilizasiyanın məhsulu kimi təqdim olunur.   
S.Hantinqton isə sivilizasiyaları dinlərlə bağla-
dığından, sivilizasiyalararası toqquşmanı dinlər ara-
sındakı münasibətlə izah etməyə çalışır. O, ən çox 
islam və xristianlıq arasındakı fərqləri önə çəkir. Xü-
susən, müsəlmanların daha sürətlə artmasını rəhbər 
tutaraq, bir növ islam təhlükəsindən bəhs edir.3 Han-
tinqton digər tərəfdən, milli kimlik, milli-etnik özü-
nüdərk məsələlərini də sivilizasiya kontekstində təq-
                                                 
2 А.Тойнби. Цивилизация перед судом истории. «Про-
гресс» - «Культура», 1996. стр 132. 
3 С.Хантингтон. Столкновение цивилизаций. – М., АСТ, 
2003, стр. 90.   
 - 8 -
dim edir.4  
Müasir dövrdə proseslər vahid sivilizasiyanın 
formalaşması istiqamətində gedir. Ən azı, qloballaş-
ma buna xidmət edir. Lakin bu vahid sivilizasiyanın 
“Qərb sivilizasiyası” anlayışı ilə bilərəkdən və ya bil-
məyərəkdən qarışdırılması halları üstünlük təşkil edir. 
Halbuki, müasir sivilizasiyanın strukturunda bütün 
əvvəlki lokal sivilizasiyaların nailiyyətləri təmsil olu-
nur və Şərqin rolu heç vaxt unudulmamalıdır.  
Belə bir fikir üstünlük təşkil edir ki, Avropa Re-
nessansında Şərq əsasən vasitəçi rol oynamış, antik 
mədəniyyətin və qədim yunan fəlsəfəsinin, avropalı-
lar tərəfindən yenidən mənimsənilməsində iştirakçı 
olmuşdur. Bundan sonra Qərb məhz yeni, fərqli bir is-
tiqamət olaraq formalaşmışdır. 
Lakin bununla belə, son əsr ərzində Şərqdə mil-
li dövlətlərin yaranması, milli-fəlsəfi fikrin oyanışı 
yeni bir sintez perspektivindən xəbər verir. Bu yeni 
fəlsəfi fikir daha artıq orta əsrlər İslam fəlsəfəsinin sa-
dəcə davamı ola bilməz, çünki Şərqin tənəzzül döv-
ründə Avropa ümumbəşəri fəlsəfi fikrin inkişafı sahə-
sində misilsiz nailiyyətlər əldə etmiş və fəlsəfəni yeni 
intellektual səviyyəyə qaldırmışdır. Belə olan halda 
yenidən velosiped icad etməkdənsə, bir tərəfdən, 
Qərb fəlsəfəsini mənimsəmək, digər tərəfdən də Şərq 
                                                 
4 Bax: С.Хантингтон. Кто мы?: Вызовы американской 
национальной идентичности / Пер. с англ.   А.Башкирова. – 
М.: АСТ, 2004. 
 - 9 -
fəlsəfi düşüncəsinin rasional xəttini bərpa etmək yolu 
ilə yeni, dövrün tələblərinə cavab verən sintetik fəl-
səfi sistem yaradılmalıdır. Bu sistem millilik və 
ümumbəşəriliyi ehtiva etməli, ənənəvi mənəviyyatın 
müasir intellektual texnologiya ilə uzlaşması üçün 
yeni optimal ideya mühiti yaradılmalıdır. Bu ictimai-
tarixi vəzifə indi həm də ona görə aktuallaşıb ki, 
Qərbin daxili mənəvi potensialı tükənmək üzrədir və 
bəşəriyyət yeni ideya səviyyəsinə qalxmasa, böyük 
böhranla üzləşə bilər.    
Son əsrdə Avropa ideoloqlarının dəfələrlə Qər-
bin mədəni-mənəvi süqutundan bəhs etmələri heç də 
təsadüfi olmayıb, Qərb həyat tərzinin ümumbəşəri 
fəlsəfi düşüncə ənənəsindən fərqli istiqamətdə davam 
etməsinə, fəlsəfənin getdikcə daha çox dərəcədə praq-
matik və utilitar düşüncə metodologiyası ilə əvəzlən-
məsinə, onun yerinə təbiət elmlərindən törəmə olan 
pozitiv intellektual-məntiqi sistemlərin, psevdofəlsəfi 
təlimlərin gəlməsinə və bundan doğan mənəvi boşlu-
ğa reaksiyadır.   
Qərb intellekt qanadlarında çox uzaqlara uç-
muş, həyatın təməl prinsiplərindən, fəlsəfi bazisdən 
ayrı düşmüşdür. Həm də artıq çox uzaqlara getmişdir 
ki, geri qayıtmaq bir o qədər də asan məsələ deyil. 
«Qayıdış zamanı geridə olan qabağa düşür» hikmətini 
yada salsaq, sıra Şərqindir. Təməl prinsipləri harada, 
hansı yol ayrıcında itirmişdiksə, yenidən həmin nöq-
tədən başlayaraq axtarsaq və bu zaman yeni dövrün 
 - 10 -
intellektual imkanlarından istifadə edə bilsək, ola bil-
sin ki, fəlsəfi fikrə və ümumbəşəri tərəqqinin inki-
şafına ikinci nəfəs gətirə bilərik.  
Bu gün islam dünyasında ilk dəfə milli-demo-
kratik dövlət qurmuş Azərbaycanda yeni düşüncə və 
həyat tərzi yeni fəlsəfi ideya və yeni ideologiya axta-
rışları ilə əlaqəli olsa da, bu proses müəyyən nisbi 
müstəqilliyə və məxsusi ənənəyə malikdir. Özümüzə 
qayıtmaq və öz milli fikir potensialımız zəminində 
müasir fəlsəfi sistemlər qurmaq və milli ideologiyanı 
da bu yeni və qədim fəlsəfənin ruhuna uyğun köklə-
mək yönündə axtarışlar gedir. Bu axtarışların təmə-
lində Zərdüşt, Dədə Qorqud, Bəhmənyar, Şeyx əl-
İşraq durur. Biz milli-mənəvi köklərimizə, milli-fəl-
səfi fikir tariximizə Qərb fəlsəfəsi prizmasından bax-
maq məcburiyyətində qalsaq da, müəyyən məqamlar-
da onlarla birbaşa ruhani təmas qurmağa, qəlbimizin 
dərinliyində onları heç bir vasitəçi olmadan duymağa, 
zaman uçurumunun yaratdığı ögeylik sindromunu 
aradan götürməyə qadir olduğumuzu sübut etməliyik.  
Oxuculara təqdim olunan bu kitab məhz belə bir 
niyyətlə yazılmışdır.  
Hər şeydən əvvəl qeyd edək ki, biz «Şərq» və 
«Qərb» anlayışlarını heç də coğrafi terminlər kimi 
işlətmirik. Baxmayaraq ki, bu anlayışlar əvvəlcə ölkə-
lərin məhz coğrafi yerləşməsinə uyğun olaraq işlədil-
mişdir, lakin sonralar onların simvolik mənaları for-
malaşmışdır. 
 - 11 -
Belə ki, əvvəla, Şərq – ənənəviliyin, Qərb isə 
müasirliyin simvolu kimi başa düşülür. Bu baxımdan, 
Şərqdə və Qərbdə elmin, mədəniyyətin, təhsilin xüsu-
siyyətləri də məkandan daha çox zaman göstəriciləri 
ilə səciyyələnir. 
İkincisi, Şərq və Qərb bölgüsü mədəni-mənəvi 
bölgü kimi, habelə sivilizasiyaların tipi və düşüncə 
tərzləri arasındakı fərqə görə getdiyindən biz kitabda 
bu anlayışlardan məhz həmin mənada istifadə edəcə-
yik.  
Üçüncüsü, və ən başlıcası, Şərq və Qərbi fərq-
ləndirən ən mühüm amil münasibətlərin şəxsi, yoxsa 
ictimai miqyasda qurulmasıdır. Belə ki, Şərq düşün-
cəsində məqsəd insanın kamilləşməsi, Qərb düşüncə-
sində isə – cəmiyyətin təkmilləşdirilməsidir.  
Bəli, Şərq və Qərb coğrafi bölgüdən daha çox, 
zaman bölgüsüdür. Qədimlik və ənənəvilik müasir-
liklə, modernləşdirmə ilə qarşılaşır. Şərq dedikdə, in-
sana əzəldən xas olan, onun mahiyyətini ifadə edən 
mənəvi-əxlaqi keyfiyyətlər, Qərb dedikdə, insanın ye-
ni dövrdə əldə etmiş olduğu intellektual və texnoloji 
uğurlar yada düşür. Bu cür başa düşüldükdə, Yeni 
Dövrə qədər hər hansı bir Qərb sivilizasiyasından da-
nışmaq mümkün deyil. Roma imperiyasının süqutun-
dan ta Renessans dövrünə qədər Avropa da Şərq 
sivilizasiyasının bir hissəsi idi. Həm də ucqar hissəsi, 
əyalət idi. Dünyada baş verən əsas proseslər, siviliza-
siyanın ağırlıq mərkəzi, geopolitik situasiyanı müəy-
 - 12 -
yən edən böyük hadisələr məhz Şərqdə baş verirdi. 
Avropa ölkələri ancaq bu böyük mədəniyyət mər-
kəzləri ilə bağlı olmaq dərəcəsinə görə sivilizasiyaya 
qatıla bilirdi. Təsadüfi deyildir ki, Orta əsrlərdə mü-
səlman dünyasının təsir dairəsində olan İspaniya 
elmi-fəlsəfi fikrin inkişafında oynadığı rola görə bü-
tün digər Avropa ölkələrindən öndə gedirdi. Vatikan 
isə sivilizasiyanın, tərəqqinin yox, sxolastikanın və 
inkvizisiyanın ideya mərkəzi idi.   
Varlığın iki böyük əsasının, maddi və mənəvi, 
hissi-empirik və hissi-estetik başlanğıcının bu və ya 
digər dövrdəki prioritetliyi bəşər sivilizasiyasının 
müxtəlif zaman kəsiklərində formalaşan müxtəlif 
keyfiyyətli, xarakterli qatlarının fərqləndirilməsi də 
coğrafi bölgüyə əsaslanmır. Sadəcə olaraq müasir 
Avropa «Qərb sivilizasiyası»nın daşıyıcısına çevril-
dikdən sonra onun keçmiş zamana ekstrapolyasiyası 
subyektiv mülahizələrlə həyata keçirilir ki, bu da 
avropasentrizimin daha bir təzahürüdür. Onların əsas 
arqumenti, əlbəttə, antik sivilizasiyadır. Lakin obyek-
tiv təhlil göstərir ki, antik dövrdə yaradılan dəyərlər 
sistemi müasir Şərq və Qərb bölgüsü baxımından heç 
bir tərəfə uyğun gəlmir və daha çox dərəcədə sinkre-
tik hadisədir.    
Şərq təfəkküründə ona görə hissi-estetik və me-
taforik məqam ön plana çıxır ki, insan-dünya müna-
sibətlərində bütövlüyün qorunub-saxlanması üçün on-
lar hissi-empirik və rasional məqamlara nisbətən daha 
 - 13 -
əlverişlidir. Bizim Qərb düşüncəsi kimi səciyyələn-
dirdiymiz hissi-empirik metod hadisələrin hissələrə 
ayrılmasını, parçalanmasını tələb edir. Marksizmin 
terminologiyası ilə desək, əslində bu, metafizik me-
toddur. Və Qərbin bütün sonrakı uğurlarının təmə-
lində dünyanın məhz hissə-hissə, konkret hissi təcrü-
bə aktları sayəsində öyrənilməsi və bu hissələrin sin-
tezindən onun yeni, bütöv mənzərəsinin hasil olması 
dayanır. Bu, əslində dünyanın elmi təhlilidir. Təsadüfi 
deyildir ki, bir çox tədqiqatçıların fikrinə görə, «Elm 
– Qərbin yeni dinidir».5 Daha doğrusu Qərbin təmə-
lində din yox, elm dayanır. 
Lakin Şərq dünyanın bədii-estetik mənzərəsin-
dən çıxış edir. Hissədən yox, bütövdən başlayır. Son-
lu olanlar sonsuzluğun, əbədiyyətin bir anı, məqamı 
kimi götürülür. Hegelin haqlı olaraq müşahidə etdiyi 
kimi, “Şərqdə bölünməz, möhkəm, vahid, substan-
sional olanlar üstünlük təşkil edir... Qərb isə, xüsusən 
yeni dövrdə, sonsuzluğun müntəzəm bölünməsindən 
və parçalanmasından çıxış edir”.6 
Qərb düşüncə tərzinə görə, bütöv – hissələrin 
cəmidir. Əvvəlcə hissələr dərk edilməli, sonra onlar-
dan bütöv konstruksiya alınmalıdır. Bunun üçün isə 
empirik və rasional idrakın vəhdəti tələb olunur.  
                                                 
5 Гарриет Байнфилд, Ефрем Корнголд. Между небом и 
землей. М. 1997, стр. 27. 
6 Г.В.Ф.Гегель. Лекции по эстетике. Т.2, СПб., Наука, 
2001, стр. 311. 
 - 14 -
Rasional idrak Şərq üçün də səciyyəvidir. Lakin 
Şərqdə rasional, yəni, əqli fəaliyyət birbaşa bütövün 
dərkinə yönəldilir. Düşüncənin obyekti nə az, nə çox, 
bütövlükdə kainat, ali məqsəd, əbədiyyət və nəhayət, 
Allahın özüdür. 
Allah ideyasının birbaşa mənimsənilməsi Qərb 
düşüncəsi üçün səciyyəvi deyil. Ona görə də, Qərb ya 
dindən ümumiyyətlə kənarda dayanır, ya da Allah 
ideyasını sadəcə bir simvol kimi qəbul edərək dü-
şüncənin strukturundan kənarlaşdırır və məhz kənarda 
özünü tapmış olur. Qərbdə azadlıq nəinki başqa in-
sanların, sosial qurumların, siyasi hakimiyyətin məh-
dudiyyət sferasından, həm də Allahın hər yerdə və hər 
şeydə iştirakından irəli gələn daxili nəzarət sferasın-
dan kənara çıxmaqla əldə edilmiş olur. Ona görə də 
«Allah ölmüşdür» ideyasının müəllifləri (Nitsşe, Hay-
degger və s.) Qərbdə az qala azadlıq ideallarının bö-
yük daşıyıcıları, carçıları kimi dəyərləndirilir. 
Lakin digər tərəfdən, XIX əsrdən başlayaraq 
Şərq düşüncə tərzinə böyük maraq yaranmış və bu iki 
sivlizasiyanın gələcək sintezindən xəbər verən yeni 
fəlsəfi və ədəbi-bədii axtarışların əsası qoyulmuşdur.  
Bu vəhdət ideyasının əsas carçıları O.Şpenqler, 
A.Toynbi, M.İqbal kimi, L.N.Tolstoy, Emerson, 
U.Uitmen, C.X.Cübran, Əmin Ər-Reyhani, Həsən 
bəy Zərdabi, Cəvahirləl Nehru kimi şəxsiyyətlərdir. 
Əslində bu ideyanın beşiyi başında Qərbdə Herder, 
Kant, Qöte, Şərqdə A.Bakıxanov, M.F.Axundov, Cə-
 - 15 -
maləddin Əfqani kimi zamanını qabaqlayan böyük 
düha sahibləri dayanır. XX əsrin əvvəllərində Şərq və 
Qərb dəyərlərinin birləşdirilməsi, milli və dini də-
yərləri saxlamaqla modernləşmək mövqeyi Azərbay-
can ziyalıları üçün çox səciyyəvi olmuşdur. Bu şüarla 
çıxış edən böyük siyasi xadimlərlə yanaşı, Azərbay-
canda Sabir, Hadi, Cavid və Cabbarlı kimi böyük mü-
təfəkkir-yazıçılar da bu mövzunu həmişə öz yaradıcı-
lığının diqqət mərkəzində saxlamışlar.  
Azərbaycanda da digər Şərq ölkələrində olduğu 
kimi, sivilizasiyalararası münasibət probleminə elmi-
fəlsəfi münasibətdən öncə ədəbi-bədii münasibət for-
malaşmışdır. Yəni ilk reaksiya şair mütəfəkkirlərdən 
gəlmişdir.  
Zamanca dünyanın intellektual dərkinin hissi 
dərkdən sonra gəlməsi qanunauyğun haldır. Və bir 
problem kimi fəlsəfi əhəmiyyət kəsb edən ancaq bu 
iki düşüncə tərzi və mədəniyyət formaları arasında 
münasibətin öyrənilməsidir. Coğrafi mənada Şərq və 
Qərb olsa-olsa geopolitika problemi sayıla bilər. Sa-
dəcə olaraq, müasir mənada elm Qərbi Avropada ya-
ranıb inkişaf etdiyindən elmə əsaslanan sivilizasiya 
formasının şərti olaraq “Qərb” adlandırılması daha 
məqsədyönlüdür. Reallıqda isə bu gün ABŞ və Yapo-
niya elmi-texnoloji sistemlərin inkişafında liderliyi 
ələ keçirdiklərindən fəlsəfi və coğrafi bölgü arasın-
dakı adekvatlıq artıq çoxdan sıradan çıxmışdır. Qərb 
sivilizasiyası hissə-hissə, damla-damla bütün planetə 
 - 16 -
paylanmışdır və getdikcə daha çox dərəcədə planetar 
hadisəyə çevrilmək cəhdləri göstərir. Qloballaşma da 
məhz bu dəyərlər sisteminin dünyaya yayılması, hamı 
tərəfindən qəbul olunması və ya hamıya qəbul etdi-
rilməsi proseslərini əhatə edir. Dünyada gedən bu 
proseslərin dərk olunmuş surətdə, təbii-tarixi inkişaf 
yolu ilə, mədəniyyətlərin yüksəlişi, sivilizasiyaların 
dialoqu sayəsində həyata keçməsi üçün mütərəqqi 
qüvvələrin birgə səyi tələb olunur. Heydər Əliyevin 
uzaqgörən siyasəti sayəsində Azərbaycan da bu pro-
seslərin fəal iştirakçısına çevrilmişdir. Bu məsələyə 
münasibətini Heydər Əliyev belə ifadə etmişdir: 
«Avropa ölkələri ilə münasibətlərin inkişafında qədim 
«İpək yolu»nun bərpasını nəzərdə tutan TRASEKA 
proqramının həyata keçirilməsinə başlanması mühüm 
yer tutur. Bu nəhəng nəqliyyat dəhlizinin mərkəzində 
yerləşən ölkə kimi Azərbaycan Şərqlə Qərbin qo-
vuşmasında mühüm rol oynayır.»7 İndi Azərbaycan-
da bu strateji kurs prezident İlham Əliyev tərəfindən 
inamla davam etdirilməkdədir. 
 Son vaxtlaradək Azərbaycanın coğrafi mövqeyi 
Qədim İpək yolunun bərpasında oyanaya biləcək 
strateji rol, beynəlxalq neft-qaz kəmərlərinin və dəmir 
yollarının Azərbaycandan keçməsi və s. bu kimi amil-
lərə istinadla belə bir fikir səslənirdi ki, ölkəmiz Şərq 
ilə Qərb arasında körpüdür. Lakin prezident İlham 
                                                 
7 Щейдяр Ялийев. Минилликлярин говушуьунда. Бакы, 
2001. Сящ.45 
 - 17 -
Əliyevin qeyd etdiyi kimi, indi Azərbaycanın 
iqtisadiyyatı və elmi-mədəni potensialı elə bir səviy-
yəyə çatmışdır ki, biz daha sadəcə olaraq iki siviliza-
siya arasında körpü rolunu oynamırııq; biz bu 
sivilizasiyaların hər ikisinin daşıyıcısı olmaqla onların 
vəhdətini təcəssüm etdiririk. Çünki “Azərbaycan iqti-
sadi cəhətdən artıq oturuşmuş dövlət kimi tanınır. 
Mən hesab edirəm ki, biz artıq iqtisadi sahədə keçid 
dövrünü başa vurmuşuq.”8 Son illərdə qazanılmış 
böyük iqtisadi nailiyyətlər Azərbaycana özünün bey-
nəlxalq mövqeyini möhkəmləndirmək, Şərq ilə Qərb 
arasında tutduğu əlverişli coğrafi vəziyyətdən  daha 
optimal surətdə istifadə etmək imkanı vermişdir.  
Şərq-Qərb sivilizasiyalarının dialoqu və ümum-
bəşəri vəhdət ideyası bu gün diqqət mərkəzindədir. 
XXI əsrin zaman məsafəsindən baxdıqda, dünyada 
gedən qlobal proseslərin konturları kifayət qədər ay-
dın görünür və məlum olur ki, dünyanın yeni nizamı-
nın formalaşması sivilizasiyaların qarşılıqlı əlaqəsinə 
də fərqli münasibət göstərilməsini tələb edir. XX əs-
rin 70-80-ci illərində isə bu yeni tendensiyanın ma-
hiyyətini və üstün istiqamətlərini çox az adam görə 
bilirdi. Bu yenilik, ilk növbədə mədəniyyət müstəvi-
sində baş verən qlobal proseslərin siyasi müstəvidə 
təzahüründən ibarət idi. Dünyada Şərq və Qərb 
                                                 
8 İlham Əliyev. BDU-nun 90 illik yubileyinə həsr olunmuş 
təntənəli mərasimdəki çıxışından. “Azərbaycan” qəzeti, 3 noyabr 
2009-cu il. 
 - 18 -
bölgüsünün aktuallığının artması da, məhz bu yeni 
tendensiyaların nəticəsi idi.  
Azərbaycan əsrlər boyu bir Şərq ölkəsi kimi 
mövcud olduğundan, azərbaycanlı alimlər SSRİ-də 
aparılan tədqiqatların əsasən şərqşünaslıq aspektlərinə 
cəlb edilirdilər; qərbşünaslıq və xüsusən Şərq-Qərb 
münasibətlərinin tədqiqi isə bizim üçün bir növ yasaq 
mövzu idi. Belə bir dövrdə – XX əsrin 70-ci illərində 
Azərbaycanda ilk dəfə görkəmli şərqşünas alim Aida 
İmanquliyeva öz elmi mühitinin ətalətini dəf edərək 
və öz zəmanəsini qabaqlayaraq, olduqca aktual, gələ-
cəyə yönəlmiş bu mövzu ətrafında ciddi araşdırmalar 
apardı. O, problemin elə aspektlərini ön plana çəkdi 
ki, onlar təkcə Azərbaycanda yox, bütün dünyada 
ancaq 90-cı illərin axırlarında, iki əsrin qovuşuğunda 
aktuallaşmış oldu. Siyasi və iqtisadi müstəvidə bu 
tendensiyanı dünyada ilk dəfə nəzərə alan və Böyük 
İpək Yolunun bərpası ideyasını irəli sürən ümummilli 
lider Heydər Əliyevin təşəbbüsü ilə 8-9 sentyabr 
1998-ci ildə 32 dövlət başçısının iştirakı ilə Bakıda 
keçirilən beynəlxalq konfransda bir sıra planetar 
miqyaslı strateji layihələrə start verildi. Onu da qeyd 
etmək yerinə düşər ki, 2000-ci ildə İran prezidenti 
Məhəmməd Hatəmi Şərq və Qərb sivilizasiyalarının 
dialoqu ideyası ilə çıxış edəndə, bir çoxları bunu bir 
yenilik kimi dəyərləndirdi. 2001-ci il isə YUNESKO 
tərəfindən «Sivilizasiyaların dialoqu» ili adlandırıldı. 
Və nəhayət, bu problem Azərbaycanın birinci ledisi, 
 - 19 -
Heydər Əliyev Fondunun prezidenti, millət vəkili 
Mehriban Əliyevanın apardığı məqsədyönlü fəaliyyət 
nəticəsində bir daha aktuallaşdı və bu dəfə ölkəmiz bu 
dialoqda təşəbbüskar və aparıcı tərəf kimi çıxış etdi. 
Məhz bu fəaliyyətin sayəsində Bakı 2009-cu ildə 
bütövlükdə İslam mədəniyyətinin paytaxtı elan olun-
du. Şərq ilə Qərbi birləşdirən İpək Yolunun bərpası 
işinin təməli Bakıda qoyulduğu kimi, şəhərimiz 
“Şərq-Qərb” mövzusunda kino festivalları, incəsənət 
bayramları, beynəlxalq elmi konfranslar üçün də mə-
dəni-mənəvi məbədə çevrildi.  
10 iyun 2008-ci ildə Bakıda “Mədəniyyətlər-
arası dialoqda qadınların rolunun genişlənməsi” möv-
zusunda keçirilən Beynəlxalq forumdakı çıxışında  
Mehriban xanım Əliyeva bu sahədə qarşıda duran və-
zifələrdən danışaraq dedi: “Görəsən, sivilizasiyalara, 
xalqlara və ayrı-ayrı insanlara bir-birini eşitməyə, an-
lamağa nə mane olur və nə kömək ola bilər?”9  
Əlamətdar haldır ki, YUNESKO və İSESKO-
nun xoşməramlı səfiri, Şərqin və Qərbin sülh və 
şəfqət elçisi Mehriban xanım sadəcə sual qoymaqla 
kifayətlənmir; o özünün artıq beynəlxalq miqyas al-
mış geniş və çoxcəhətli fəaliyyəti ilə bu suala həm də 
cavab verir, sivilizasiyalar arasında qarşılıqlı anlaşma 
yaradılması istiqamətində ciddi əməli addımlar atır. 
                                                 
9 Mehriban Əliyeva. “Mədəniyyətlərarası dialoqda qadınların 
rolunun genişlənməsi” mövzusunda keçirilən Beynəlxalq forum-
da çıxışı. “Azərbaycan” qəzeti, 11 iyun 2008-ci il. 
 - 20 -
Maddi mədəniyyətin, elmin, texnologiyanın, iq-
tisadiyyatın, fiziki sağlamlığın, idmanın prioritetliyinə 
əsaslanan Qərb sivilizasiyası və mənəvi mədəniyyə-
tin, əxlaqın, dini dəyərlərin prioritetliyinə əsaslanan 
Şərq sivilizasiyası ancaq bir-birini qarşılıqlı surətdə 
tamamladıqda kamil insanın formalaşmasına xidmət 
edir.  
Cəmiyyətin həyatında elmlə yanaşı, əxlaq və 
din də həlledici rol oynayır. Ruhun sağlamlığı təkcə 
bilik üzərində qurula bilmir. Burada inam, etiqad da 
eyni dərəcədə önəmlidir. Bütün bu cəhətlər ilk növ-
bədə təhsil strategiyasında öz əksini tapır. Son dövr-
lərdə Azərbaycanda məktəblərə dövlət qayğısının art-
ması da bu baxımdan qanunauyğun görünür. İlham 
Əliyevin rəhbərliyi ilə Milli Olimpiya Komitəsi tərə-
findən bütün bölgələrdə yeni idman komplekslərinin 
tikilməsi işi indi Mehriban xanım Əliyevanın rəhbər-
liyi ilə bütün bölgələrdə yeni məktəb binalarının 
tikilməsi ilə davam etdirilir ki, bu da «sağlam bədən» 
üçün görülən işlərin «sağlam ruh» üçün görülən işlər-
lə tamamlanması deməkdir. Siyasi və iqtisadi kursun 
prioritetliyini önə çəkən, ölkənin davamlı inkişafını 
təmin etmək üçün möhkəm iqtisadi baza yaradan 
İlham Əliyevin quruculuq fəaliyyəti birinci ledinin 
mədəni-mənəvi dəyərlərimizin qorunub saxlanması, 
inkişaf etdirilməsi və dünya ictimaiyyətinə çatdırıl-
ması sahəsində gördüyü böyük işlərlə tamamlanır ki, 
 - 21 -
bu da Azərbaycanın hərtərəfli və ahəngdar tərəqqisinə 
xidmət edir.   
Təsadüfi deyildir ki, bu gün bütün dünyanın 
böyük din xadimləri də özünü artıq tolerantlığın 
ideoloji mərkəzi və praktik təcəssümü kimi təsdiq et-
miş olan Bakıda toplaşır və dinlərin dialoqu çər-
çivəsində və bununla həm də sivilizasiyaların qarşı-
lıqlı anlaşması istiqamətində səmərəli iş aparırlar.  
Azərbaycanın eyni zamanda dinlərarası və si-
vilizasiyalararası dialoqun mərkəzinə çevrildiyini diq-
qətə çatdıran Prezident İlham Əliyev “Dinlərarası 
dialoq: qarşılıqlı anlaşmadan birgə əməkdaşlığa doğ-
ru” mövzusunda Beynəlxalq konfransdakı çıxışında 
dünyada sülhün təmin olunmasında belə dialoqlara 
böyük ehtiyac olduğunu demişdir. Həqiqətən də, bu 
gün Azərbaycan təkcə Şərqdən Qərbə və Qərbdən 
Şərqə gedən yolların baş keçidi deyil, habelə siyasi və 
iqtisadi maraqların, dinlərin, mədəniyyətlərin, sivili-
zasiyaların da qovuşduğu və bir-birini qarşılıqlı su-
rətdə tamamladığı siyasi-iqtisadi və mədəni-mənəvi 
mərkəzə çevrilmişdir. Bu mənada Azərbaycan həm 
Şərq, həm də Qərb dəyərlərini ehtiva edir. 
Bu kitabda biz Şərq və Qərb fenomenlərinin fəl-
səfi və coğrafi anlamları arasında fərq üzərində ona 
görə xüsusi dayanırıq ki, hazırda bir sıra siyasətçilər 
bu zahiri cəhətdən sui istifadə edir və bu müxtəlifliyi 
ya coğrafi regionlar, ya da dinlər arasında müxtəliflik-
lə bağlamağa çalışırlar. 
 - 22 -
Dünyada yeni inteqrativ meyllərin güclənməsi, 
xüsusən, qloballaşma hadisəsi bu mövzuya diqqətin 
daha da artırılmasını tələb edir və kitabda məsələnin 
siyasi və iqtisadi aspektlərinə geniş yer verilməsə də, 
hər halda ümumi mənzərənin bütövlüyünün təmin 
olunması naminə bununla bağlı ayrıca fəsillər daxil 
edilmişdir. 
 - 23 -
 
 
 
 
 
 
Qloballaşma, yoxsa  qlobal  
sivilizasiya?! 
 
Bəşəriyyətin bütövləşməsin-
dən böyük qüvvə alınması gözlə-
nilir. Lakin bu qüvvənin həmişə 
idarə edilə biləcəyi sual altın-
dadır. 
Teyyar de Şarden 
 
Son vaxtlar fəlsəfi və ictimai-siyasi fikirdə ən 
çox rast gəlinən anlayışlardan biri qloballaşmadır. 
Lakin təhlil göstərir ki, fəlsəfi kontekstdə bu anlayış 
heç bir yük daşımır. Belə ki, son dövrlərdə dünyanın 
coğrafi-siyasi xəritəsində ikiqütblü inkişafdan bir-
qütblü inkişaf yoluna keçid tendensiyası müşahidə 
olunursa, bu hal ancaq yaranmış konkret siyasi-iq-
tisadi situasiyanı ifadə edir və hər hansı obyektiv-zə-
ruri inkişaf qanunauyğunluğunu əks etdirmir.  
Fəlsəfə maddi dünyada olduğu kimi, ictimai-si-
yasi həyatda da konkret tarixi vəziyyətləri yox, insan-
dünya münasibətlərinin zəruri mərhələlərini öyrənir. 
Bu zərurət isə ondan ibarətdir ki, ilk insan cəmiyyət-
 - 24 -
ləri yarandığı gündən bu günə qədər insanın əməli 
fəaliyyəti kiçik ictimai qruplar miqyasından başla-
yaraq daha böyük ictimai birlikləri və nəhayət, bütün 
bəşəriyyəti ehtiva edən genişmiqyaslı, qlobal ictimai 
proseslərin tərkib hissəsi kimi üzə çıxır. Yəni fərdi 
fəaliyyətlər ancaq ictimai fəaliyyət kontekstində məna 
kəsb edir.   
Bu cür yanaşdıqda qloballaşmanın tarixi bəşər 
tarixi ilə üst-üstə düşür. Yəni, hər bir insan özünün 
həyat uğrunda, özünü və dünyanı dərk etmək, onları 
dəyişdirmək və dünyanı insana tabe etmək istiqamə-
tindəki mücadiləsində gec-tez başqa insanlarla iş bir-
liyi yaratmaq məcburiyyətində qalır və bu proses ta 
bütün bəşəriyyəti əhatə edənə qədər genişlənməkdə 
davam edir. Ailə, tayfa, millət, milli dövlət bu inkişaf 
yolunda pillələrdir. 
Lakin buna heç kim qloballaşma demir. Çünki 
bu proses fərdi insan mahiyyəti ilə ümumi insan 
mahiyyətinin eyniyyətindən irəli gəlir və bir tenden-
siya kimi həmişə mövcud olmuşdur.  
İndi qloballaşma adı altında baş verən proseslər 
əslində bir qütblü dünyanın mütləqləşdirilməsi və 
milli dövlətlərin vahid bayraq altında sıraya düzül-
məsi, bir dilin başqa dilləri, bir siyasi iradənin başqa 
siyasi iradələri, bir iqtisadi marağın başqa maraqları 
sıxışdırıb çıxarması ilə müşayiət olunur. Fəlsəfədə iz-
lənən ümumictimai təşkilatlanma prosesi isə belə 
subyektiv meyllər fövqündədir.  
 - 25 -
Kant tərəfindən irəli sürülən vahid planetar döv-
lət ideyası Hegelin ümumdünya-tarixi təfəkkür ide-
yası, K.Yaspersin «istiqamətlənmiş zaman» təlimi və 
s. ictimai zəruri inkişaf tendensiyasnı ifadə etməklə 
fərddən millətə, millətdən bəşəriyyətə gedən yolun 
qanunauyğunluqlarını, mahiyyətini izah edir. Bu 
yolun bir məntəqəsi olan dövlət bir çox mütəfəkkirlər 
tərəfindən ictimai sazişin nəticəsi kimi izah olunmuş-
dur. Yəni, insanlar cəmiyyəti daha yaxşı idarə etmək 
üçün ictimai təşkilatlanmanın optimal formalarını ax-
tarır və müxtəlif ictimai-siyasi inkişaf mərhələlərində 
həmin inkişaf səviyyəsinə adekvat olan idarəçilik for-
maları tapılır. Bu məntiqlə bütün bəşəriyyət miqya-
sındakı vahid idarəçilik sistemi də ictimai sazişin 
nəticəsi olmalıdır. Birləşmiş Millətlər Təşkilatı, bey-
nəlxalq hüquq normaları məhz bu məntiqdən doğ-
muşdur. Bu proses, əlbəttə, qloballaşma adlandırıla 
bilərdi, lakin belə olmamışdır. İndi qloballaşma adı 
ilə təqdim olunan tendensiya nəzərdən keçirdiyimiz 
bəşər tarixinin məntiqi davamı kimi ortaya çıxmır. 
Ona görə də bu iki proses fərqləndirilməlidir.  
Əvvəlcə, aydınlaşdırmaq lazımdır ki, mahiyyəti 
etibarilə ümumbəşəriləşmə, ictimai qloballaşma olan 
real tarixi inkişaf prosesi, fərddən bəşəriyyətə gedən 
yol fəlsəfi ədəbiyyatda öz əksini hansı terminlərlə 
tapmışdır. – Şübhəsiz ki, ilk növbədə sivilizasiya ter-
mini ilə! Hətta sözün etimologiyasından da görün-
düyü kimi, söhbət ictimailəşmədən, fərd müstəvisin-
 - 26 -
dən ictimai toplum, cəmiyyət müstəvisinə keçiddən 
gedir. Və məhz sivilizasiya insanların birləşməsindən, 
birgə əməli fəaliyyətdən doğan yeni enerji poten-
sialının daşıyıcısı olur. Yəni, toplumun gücü fərdlərin 
gücünün cəmindən çox olur. Və fərdlər təbiətlə, 
dünya ilə qarşılıqlı münasibətində bu yeni güc poten-
sialından istifadə etməyə başlayır. 
Biz sonrakı paraqrafda sivilizasiyanın mahiyyə-
tini daha geniş işıqlandırmağa çalışacağıq. İndi isə 
məqsədimiz bu ictimai-zəruri prosesin fəlsəfi mənada 
qloballaşma tendensiyasını ifadə etməsi və geopolitik 
kontekstdə ortaya çıxmış qeyri-fəlsəfi qloballaşma 
terminindən fərqini vurğulamaqdır. 
 
İnsan özünü hələ dünyadan, təbiətdən ayırma-
dığı vaxtlarda o, bütöv idi. Özünü təbiətə qarşı qoy-
duqca, ayrıldıqca bu, bütövlükdə boş sahələr yaran-
mağa başladı. Və bu boşluq insanın zehni və əməli 
fəaliyyəti ilə əsrlər boyu damla-damla yeni məzmun, 
yeni mahiyyətlə doldurulmuş oldu. 
Dünyanı bir küll halında duyan, hiss edən insan 
onu rasional düşüncə ilə anlamaq üçün hissələrə ayır-
dı. Bütöv dünya parça-parça oldu, hadisələr toplu-
muna çevrildi. İnsanın məni də parçalandı və yenidən 
parçalardan, hissələrdə rekonstruksiya olundu. Pozul-
muş intuitiv ahəngin yeni rasional ahənglə əvəzlən-
məsi üçün neçə-neçə minilliklər ərzində insanın ra-
sional quruculuq fəaliyyəti lazım gəldi.  
 - 27 -
Rasionallaşma, dünyaya seyrci münasibət, dün-
yanın məntiqi dərki insanı özündən ayırıb, bütövlü-
yündən məhrum edib, təbiətin, maddi dünyanın qoy-
nuna atdı. Mifik dünya, əsrarəngiz dünya, poetik dün-
ya buz kimi soyuq ağlın təmasından çatladı, hissə-
lərinə ayrıldı. Və hissi idrakın tələblərinə uyğun ola-
raq insan miqyası ilə müqayisə olunacaq lokal təd-
qiqat sahələrinə ayrıldı. Bu sinkretik sahələr də öz 
növbəsində duyğu orqanlarının fiziki-fizioloji qavra-
ma imkanlarına uyğun rakurslara bölündü.  
Bu bölünmə hissi idrakın hökmü ilə həyata ke-
çirildi. Yenidən bütövləşmək, ayrı-ayrı parçaları və 
rakursları vahid ortaq məxrəcə gətirmək, hissələrin 
arxasında tamı görmək, hissi obrazların arxasında hə-
qiqəti sezmək və nəhayət, haçandan haçana bütövlük-
də dünyanın elmi mənzərəsini yaratmaq uğrunda id-
rak mücadiləsi neçə min illər ərzində davam etdi. 
Lakin insan yenə də bütövləşə bilmədi. 
Bir insanın rasional quruculuq fəaliyyətindəki 
məhdudluq, lokallıq bütövlüyün əldə olunması nami-
nə daha çox insanın birgə fəaliyyətinin, daha doğrusu 
fəaliyyətlərinin birləşməsini tələb edirdi. Sivilizasiya 
bu missiyanı da öz üzərinə götürdü. 
İnsanların intellektual fəaliyyətinin cəmiyyət 
miqyasında birləşdirilməsi… Əməli fəaliyyət sahəsin-
dəki səylərin birləşdirilməsi, əmək bölgüsü və bölün-
müş əməli fəaliyyətlərin inteqrasiyası, birgə yaradı-
cılıq səyləri ilə yaranan elmi nəzəriyyələr, kəşflər və 
 - 28 -
onların tətbiqinin nəticəsi olan texniki qurğular, ma-
şınlar, sex, manufaktura, fabrik, zavod, avtomatlaşmış 
istehsal müəssisələri… 
İnsan idrakı ilə bölünmüş təbiətin insan ideya-
ları əsasında yenidən birləşməsi və ikinci təbiətin ya-
ranması. Bütün bu fəaliyyətlərin, bütün bu intellektual 
yaradıcı proseslərin subyekti olan… insanmı? Yox, 
bəşəriyyət. 
Bəli, ümumbəşərilik sivilizasiyanın mahiyyətin-
dədir. Bəşəriyyət hələ özünü bir tam kimi tanımadığı 
dövrlərdən, qeyri-aşkar şəkildə ayrı-ayrı fərdlərin 
fəaliyyətinin arxasında dayanaraq maddi istehsal 
prosesini, elmi-texniki tərəqqini, informatizasiyanı, 
bir sözlə, sivilizasiyanı yaradırdı.  
Düzdür, bir çox hallarda bu böyük ictimai bir-
lik, bu böyük ümumbəşəri qüvvə məhz planet miqya-
sına gəlib çatmamış, lokal və regional sivilizasiyalar 
mövcud olmuşdur. Lakin bizcə, onların da subyekti 
yarımçıq bəşəriyyətlər yox, məhz bəşəriyyət özüdür. 
Bu gün bəşəriyyət özünü dərk etməyə lap yaxın 
ikən, min illər ərzində gedən proseslər öz məntiqi ye-
kununa az qala çatır ikən ictimai-siyasi proseslərdə 
baş verən təbəddülatlar onun üçün təhlükəyə çevril-
mişdir. Sivilizasiyanın obyektiv zəruri gedişatı qlobal-
laşma deyilən yandançıxma bir proseslə təhlükə altına 
alınmışdır. 
Biz heç də müasir dövrdə qloballaşma adı al-
tında gedən prosesin əleyhdarı kimi çıxış etmək fik-
 - 29 -
rində deyilik. Sadəcə olaraq, adın düzgün seçilmə-
məsi, mahiyyətin təhrif olunması ucbatından həqiqi 
böyük qloballaşma prosesinin, yeni, ümumbəşəri sivi-
lizasiyanın arxa plana keçməsinin və nəzərdən 
düşməsinin əleyhinəyik. 
Əlbəttə, ictimai hadisələrin miqyası böyüdükcə 
onları hansı isə bir, bütöv ideyanın maddi təcəssümü 
kimi izah etmək çətinləşir. Kiçik miqyaslı hadisələri 
sonradan müəyyən ideya istiqamətində düzmək və 
bütövlükdə tarixin məqsədini onun ayrı-ayrı parçala-
rının timsalında seyr etmək nisbətən asandır. Lakin 
bütöv tarixi prosesi sivilizasiya kontekstinə salmaq və 
intellektual texnoloji quruculuq prosesi ilə ictimai 
hadisələr, tarix səhnələri arasında əlaqə yaratmaq və 
bütün bunların vahid ideya əsasını müəyyən etmək, 
əlbəttə, çətindir. Lakin bu, çox önəmlidir. Bəşəriyyət 
bundan sonra hara gedəcəyini dərk etmək üçün buna 
qədər hansı ideya əsasında inkişaf etdiyini mütləq 
anlamalıdır.  
Biz bütövlükdə bəşər tarixini bütün lokal sivi-
lizasiyaları əhatə edən bu geniş əhatəli prosesi məz-
mununa uyğun olaraq qlobal sivilizasiya adlandıraca-
ğıq. İdeya müəllifi və icraçısı bütövlükdə bəşəriyyət 
olan bu proses ayrı-ayrı fərdlərin və lokal ictimai 
qrupların, millətlərin, dövlətlərin neçə min illər ərzin-
də göstərdikləri məqsədyönlü fəaliyyətlərin vektorial 
cəmi kimi ortaya çıxır. 
Çağdaş mənada qloballaşma da, şübhəsiz, qlo-
 - 30 -
bal sivilizasiyanın əhatə etdiyi müxtəlif yönümlü, 
müxtəlif çeşidli, müxtəlif ömürlü proseslərdən biridir. 
Qlobal sivilizasiya qloballaşmadan fərqli olaraq həm-
çinin qlobal problemləri də əhatə edir. Ekologiyanın 
ayrı-ayrı lokal problemlər çərçivəsində yox, bəşər 
tarixi kontekstində, insanın mahiyyəti kontekstində 
nəzərdən keçirilməsi də məhz qlobal sivilizasiya çər-
çivəsində mümkün olur.    
 
Məhz qlobal sivilizasiyanın bəşəriyyətin ideya 
təcəssümü kimi nəzərdən keçirilməsi yenidən insanın 
mahiyyəti probleminə, həyatın mənası probleminə və 
həqiqi böyük fəlsəfi problematikaya qayıdışı da şərt-
ləndirmiş olur. 
Uzun bir dövr ərzində ayrı düşmüş mənəviyyat-
la texnogen cəmiyyət, mədəni-mənəvi dəyərlər siste-
mi ilə maddi-texniki sistemlər, fərdi-mənəvi yaşantı-
larla ictimai-siyasi proseslər, adi insani xoşbəxtliklə 
planetar vətəndaşlıq məsuliyyəti, nəhayət ki, eyni bir 
ortaq məxrəcə, eyni baxış müstəvisinə gətirilir. «Bə-
şəriyyətin uşaqlıq çağı» olan antik dövrdə olduğu 
kimi, yenidən mikrokosmun makrokosmla əks əla-
qəyə girməsi, özünü rasional dünyada, süni təbiətdə 
itirmiş insanın yenidən özünü tapması…  
 
* * * 
 
Üçüncü minilliyin başlanğıcında dünyada gedən 
 - 31 -
ictimai-siyasi və iqtisadi proseslər kontekstində ən 
çox nəzərə çarpan hadisələrdən biri tarixi İpək Yo-
luna qayıdışdır. Bu gün neçə yüzillər və minillər 
keçdikdən sonra bir vaxtlar dünyanın iki qütbünü bir-
ləşdirən Böyük İpək Yolunun yenidən bərpası məsə-
ləsi ortaya çıxır, Azərbaycan da yenidən Şərqlə Qərb 
arasında strateji körpü rolunu oynamağa başlayır.  
Lakin nəyə görə məhz indi? 
400 il keçdikdən sonra dünyada dəyişən nə 
olmuşdur? İpəyəmi yenidən ehtiyac yaranmışdır, kar-
vanamı?  
Karvan dövrü çoxdan keçmişdir. Onun çox güc-
lü alternativləri onu ticarət yollarından çoxdan sıxış-
dırıb çıxarmışdır və yeni nəqliyyat vasitələri dünyanın 
ən ucqar qütblərini ən qısa müddətə birləşdirmək im-
kanı açmışdır.  
İpək də daha çoxdandır ki, Şərqi səciyyələn-
dirmir. İpəyin də olduqca müxtəlif alternativləri mey-
dana çıxmıçdır. Elm və texnologiya inkişaf etdikcə 
çox müxtəlif çeşidlərdə istehsal olunan sintetik parça-
lar ipəyin həm zahiri, həm də fiziki xassələrini 
asanlıqla əvəz edir. Həm də bu sahədə Qərb Şərqi 
üstələyir. İndi dəvə də, karvan da, ipək də, köhnə 
geyimlər, dəblər də, adət-ənənələr də daha çox də-
rəcədə ekzotikaya çevrilir. Onlar qərbliləri iqtisadi 
cəhətdən deyil, başlıca olaraq tarixi və etnoqrafik 
baxımdan maraqlandırır. Bir çox Şərq ölkələri iqtisadi 
partnyorluqdan çıxaraq istirahət və turizm diyarlarına 
 - 32 -
çevrilir.  
Lakin doğrudanmı Qoca Şərq müasir Qərb dün-
yasını ancaq tarixi ilə, keçmişi ilə, ekzotikliyi ilə cəlb 
edir? Və doğrudanmı daha Şərqin deməyə yeni sözü 
qalmamışdır?  
Bəli, son əsrlərdə məhz belə bir tendensiya hiss 
olunmaqda idi. Çoxları elə düşünürdü ki, indi daha 
qədim ticarət yollarını turist yolları əvəz edə bilər. 
Təyyarələr, çarter reysləri həqiqətən daha çox dərəcə-
də turistlərə xidmət edir. Onların yükləri də çox vaxt 
məhz keçmişə söykənən suvenirlərdən ibarət olur. 
Qərbin Şərqə marağı daha çox dərəcədə gənc-
liyin ağsaqqalla görüşü, keçmişdən ibrət dərsi almaq 
xarakteri daşıyır. Təsadüfi deyildir ki, Şərqlə Qərb ara-
sındakı dialoqun başlıca istiqamətlərindən birini indi 
mədəniyyətlər arasındakı mübadilə təşkil edir.  
Lakin son illərdə başqa meyl də getdikcə güc-
lənməkdədir. Qədimdə ipək gedən yollarla indi neft 
və qaz nəql olunmağa başlamışdır.  
Yolların da rolu yenidən artmağa başlamışdır. 
Düzdür, Böyük imperiyalar dövrü artıq çoxdan keç-
mişdir. Amma böyük siyasətlər dövrü hələ keçməmiş-
dir. Əksinə, indi siyasətin rolu daha çox artmağa 
başlamışdır. Əvvəllər qılıncın dediyi sözləri də indi 
iqtisadi mənafelərə əsaslanan siyasət deyir.  
Tarixdən yaxşı məlumdur ki, müharibələr siya-
sətə müdaxilə edəndə siyasət gözəlliyini də itirir. Si-
yasi münasibətlərin öz labirintləri var və bu labi-
 - 33 -
rintdən ancaq böyük siyasətçi, bələdçinin köməyi ilə 
çıxmaq mümkündür.  
Lakin çox təəssüf ki, qaba qüvvət, müharibə 
taktikası ölkələr arasında incə siyasət körpüsünü da-
ğıtmış, qarşılıqlı iddialar, hərbi və siyasi qarşıdur-
malar yaratmışdır.  
Bəşər tarixinə ilkin nəzər saldıqda çox vaxt ticarət 
də, iqtisadiyyat da, elm və mədəniyyət də arxa plana 
keçir və ən çox gözə çarpan müharibələr olur, böyük 
iddialı sərkərdələrin, şahların, kralların böyük-böyük im-
periyalar yaratmaq uğrundakı mübarizələri...  
Əgər müxtəlif ölkələr sərvətlərinə görə eyni 
olsa idilər, bəlkə də bu qədər müharibələr olmazdı. 
Əgər dünyanın bu başından o biri başına qədər yol 
keçən müxtəlif yüklü dəvə karvanları rahatca gedib-
gələ bilsəydilər beynəlxalq münasibətlər tarixində də 
hərb və siyasət deyil, ticarət ön yerdə durardı.  
Ancaq tarixdə ipək yüklü dəvə karvanları ilə 
yanaşı həmişə əliqılınclı süvari dəstələri də olub. 
Qitələri, diyarları birləşdirən sülh məramlı tacirlərlə, 
karvanbaşılarla yanaşı, ölkələr arasında sərhədlər çə-
kən, ticarət əlaqələrindən bac-xərac tələb edən sərkər-
dələr, xanlar, xaqanlar da olub.  
İqtisadiyyat, ticarət dünyanı birliyə, vəhdətə 
sövq etdiyi halda, rəyasət və siyasət dünyanı parça-
lanmağa və hərənin öz ağalıq zonasını yaratmasına 
yönəlidir. 
Neçə-neçə imperiyaların ərazisindən və nüfuz 
 - 34 -
dairəsindən keçən qanlı-qadalı Böyük İpək Yolu isə 
bütün çətinliklərə baxmayaraq, min illər ərzində ya-
şamağa davam edib.  
Ancaq XVI əsrdə nisbətən az xətərli olan okean 
yolları kəşf olunduqdan sonra, Böyük İpək Yolu da 
nəfəsini dərmək üçün bir qədər arxa plana keçib, 
karvanları okean gəmiləri əvəz edib.  
Azərbaycanın müstəqil dövlət kimi yeritdiyi 
beynəlxalq iqtisadi siyasət imkan verdi ki, daha kəsə 
və iqtisadi cəhətdən əlverişli ticarət yolu – ümu-
miyyətlə beynəlxalq əlaqələrin bütün sahələrini əhatə 
edən yeni yollar salınsın. Məlum oldu ki, bu, vaxtilə 
min illər boyunca fəaliyyət göstərmiş İpək Yolunun 
yeni variantı ola bilər. Hələ o vaxt ən optimal yol 
İpək Yolu idi. Qədim İpək Yolunun prioritetliyi b.e.ə. 
III-II əsrlərdən başlayaraq XVI əsrə qədər davam et-
mişdi.  
XV-XVI əsrlərdə, bir tərəfdən imperiyalar ara-
sında münasibətlərin kəskinləşəməsilə əlaqədar olaraq, 
digər tərəfdən Şərq ölkələrindən – Çindən, Hindistan-
dan, Orta Asiyadan quru yolla aparılan məhsulların 
istehsal texnologiyasının artıq neçə illər, əsrlər ərzin-
də Qərb ölkələrində mənimsənilməsi sayəsində tica-
rətdə prioritetlər xeyli dərəcədə dəyişildi. Bəzən məh-
sulların ixracı ilə paralel olaraq ixtisaslı kadrlar və 
texnologiyalar ixrac olunurdu və ticarəti yerli istehsal 
əvəz edirdi. Ona görə də XVI əsrdən sonra müxtəlif 
səbəblər nəticəsində bir neçə əsr ərzində İpək Yolu 
 - 35 -
fəaliyyətini dayandırmış və ya məhdudlaşdırmışdır. O 
vaxt bu yol daha çox dərəcədə Cənubi Azərbaycan 
ərazisindən keçirdi və XVI əsrdən sonra Çindən 
gedən ipəyin məhdudlaşması nəticəsində Azərbaycan 
ipəyinin Qərbə ixracı daha da genişləndi. XVII-XIX 
əsrlərdə Azərbaycanda ipəkçilik, həm də Şərq ölkələri 
üçün ənənəvi olan bir sıra digər məhsulların ixracı ge-
nişlənirdi. Yeni dövrdə Azərbaycan daha çox rol 
oynamağa başladı.  
Amma məhz Azərbaycanın müstəqillik əldə et-
məsi, bütün dünya ölkələrinə münasibətdə açıq iqti-
sadi siyasət yeritmək strategiyasını seçməsi, Azərbay-
canda ictimai-siyasi sabitliyin yaranması, Azərbayca-
nın iqtisadi cəhətdən ciddi partnyor kimi qiymətlən-
dirilməsi və təsdiq olunması – bütün bunlar elə bir 
perspektiv açdı ki, yenidən bərpa olunacaq ticarət yo-
lunda Azərbaycan mərkəzi yerlərdən birini tutdu. 
Düzdür, analoji statusa Orta Asiya ölkələri də malik-
dir, onlar da müstəqil, bağımsız ölkələrdir, böyük 
xammal ehtiyatları var. Lakin Azərbaycan Asiya ilə 
Avropa arasında xüsusi strateji mövqe tutur. Azərbay-
can həm Xəzər dənizi ilə birbaşa əlaqəsi olduğuna, 
Orta Asiya ölkələrilə əlaqələr yaratmaq imkanlarına, 
həm də son illərdə vaqonların, böyük avtomobillərin, 
yük maşınlarının bərə ilə keçirilməsi asanlaşdığına 
görə müəyyən üstünlüklərə malikdir. Ən başlıcası isə 
Azərbaycanın və ona rəhbərlik edən şəxsiyyətin 
dünya nüfuzuna malik olması və onun simasında iq-
 - 36 -
tisadi əlaqələrin, bağlanan müqavilələrin etibarlılığı 
Qərb dünyasında bu yolun bərpa olunmasına həvəsi 
artırır və onu təminatlı edir. Eyni zamanda, Uzaq Şərq 
ölkələri və ilk növbədə Yaponiya yeni açılan imkanı 
görür və ona görə də qədim İpək Yolunun bərpası 
ideyasından çıxış edirlər. Böyük İpək Yolunun bərpa-
sına dair beynəlxalq konfransın respublikamızda 
keçirilməsi Azərbaycanın yeni yaradılan beynəlxalq 
magistralda aparıcı rol oynamasını daha da möhkəm-
ləndirəcəkdir. Yeni bağlanan müqavilələrdə Azərbay-
canın strateji mövqeyi təsbit olunur və çəkilən yeni 
yolların – avtomobil, dəniz, dəmiryolu – hamısında 
Azərbaycanın xüsusi çəkisi yüksəkdir. Təsadüfi deyil-
dir ki, Prezident İlham Əliyev iqtisadiyyatın inkişa-
fında yolun böyük rolunu xüsusi qeyd etmişdir: «Yol 
iqtisadiyyatın, iqtisadi inkişafın əsas amillərindən bi-
ridir. Əgər müasir infrastruktur, yol olmasa iqti-
sadiyyat inkişaf edə bilməz. Xüsusilə, regional iqtisa-
diyyat çox böyük çətinliklərlə üzləşə bilər. Bizim 
məqsədimiz isə ondan ibarətdir ki, Azərbaycanın hər 
bir bölgəsi, hər bir regionu sürətlə və hərtərəfli inkişaf 
etsin. Əlbəttə, bu məqsədə çatmaq üçün ilk növbədə 
müasir yollar olmalıdır.»10  
Dəmir yollarının və yüksək keyfiyyətli avtomo-
bil yollarının salınması XX əsrdə quru yolunu yeni-
                                                 
10 Илщам Ялийев. Ялят-Газымяммяд автомобил йолунун 
тянтяняли ачылыш мярасиминдя нитги. – «Ипяк Йолу» 
ъурналы, 2004, №1, сящ. 3. 
 - 37 -
dən aktuallaşdırmışdır. Bu qayıdış sadəcə nəqliyyat 
növünün inkişafında tsiklikliyə, dövriliyə dəlalət et-
mir. Bu qayıdış ənənəvi vasitələrin yeni intellektual 
və texnoloji imkanlar sayəsində ikinci nəfəs əldə et-
məsindən xəbər verir.   
Bundan əlavə, bu gün Avropa ölkələrinin Şərq 
dünyasına marağı artmaqdadır. Bunu bir neçə səbəbdən 
izah etmək olar. Birincisi, SSRİ imperiyasının 
dağılması ilə ideoloji baryerin və maneələrin aradan 
götürülməsi; ikincisi, Orta Asiya respublikalarının 
müstəqil dövlətlərə çevrilməsi; üçüncüsü, Çinlə müna-
sibətlərin yumşaldılması. Çünki ideoloji baryer olanda nə 
SSRİ daxilində olan Şərq ölkələri ilə, nə də Çinlə 
sərbəst ticarət əlaqələri yaratmaq mümkün deyildi.                  
Sözsüz ki, bu kimi iri həcmli layihələrin reallaş-
ması və böyük kapital qoyuluşu bu istiqamətdə region 
dövlətlərindən cəsarətli addımlar atılmasını tələb edir-
di. Çoxları gözləmə mövqei tutduğu halda bütün çə-
tinliklərə və təzyiqlərə baxmayaraq, Heydər Əliyevin 
məqsədyönlü siyasəti və ciddi səyləri nəticəsində 
uzun müddətə nəzərdə tutulmuş neft strategiyasının 
ilk mühüm addımı atıldı. “Əsrin kontraktı” adını al-
mış və Xəzərdə iri miqyaslı neft hasilatını nəzərdə 
tutan bu müqavilə Azərbaycanın təkcə iqtisadiyyatı-
nın yox, həm də Azərbaycanın beynəlxalq siyasətinin 
əsl təntənəsi idi. Zaman keçdikcə o vaxt atılmış bu 
müdrik addımın əhəmiyyəti daha çox hiss olunur. Bu 
kontrakt həm də regionda bütün sonrakı neft layihələ-
 - 38 -
rinin reallaşmasına rəvac vermiş oldu.              
XXI əsrdə dünyanın bir çox dövlətlərini vahid 
iqtisadi məkanda birləşdirmək bu proqramın baş xət-
tini təşkil edir. 70 il xarici dünyadan təcrid olunmuş 
Xəzər hövzəsi ölkələrinin milli iqtisadiyyatlarının 
qlobal təsərrüfat sisteminə qoşulmasında dəmir və 
dəniz yolları, boru xətləri və avtomobil magistralları 
müstəsna əhəmiyyətə malikdir. 
Müasir dövrdə TRASEKA-nın Qərb-Şərq nəq-
liyyat inteqrasiyasında rolu danılmazdır. Bu, milli 
nəqliyyat sistemlərinin Avropa və dünya nəqliyyat 
şəbəkələrinə qoşulması deməkdir. 
Şərq-Qərb, Şimal-Cənub yollarının kəsişməsin-
də yerləşən Bakı şəhəri vahid Avropa-Asiya nəqliyyat 
sistemində iri nəqliyyat qovşağı rolunu oynayır. 
TRASEKA proqramının həyata keçirilməsi Bakının 
nəqliyyat şəbəkəsinin bərpasında həlledici amilə çevri-
lir.  
Əsas İxrac Boru Kəməri – Bakı-Tbilisi-Ceyhan 
Xəzər neftini dünya bazarlarına ən səmərəli istiqamətdə 
çatdıran boru kəməridir. 
Beləliklə, qısa müddət ərzində Azərbaycan Av-
ropa və Asiya arasında sadəcə körpü rolu ilə kifayət-
lənməyərək, mühüm iqtisadi mərkəzə çevrilmişdir. 
Ümid etmək olar ki, səmərəli beynəlxalq iqtisadi 
əməkdaşlıq sahəsində əldə edilmiş uğurlar həm də 
bölgədə siyasi sabitliyin və mədəni inkişafın rəhni ola 
bilər.  
 - 39 -
Lakin dünyanın vəhdəti deyil, bölüşdürülməsi 
ideyası hələ də üstünlük təşkil etdiyindən, hələ də bir 
sıra bölgələrdə hərb və siyasət iqtisadi əlaqələrin, ti-
carətin, mədəniyyətlərin dialoqunu üstələyir. Ona gö-
rə də iqtisadi və mədəni-mənəvi əlaqələr diapazonu-
nun daha da genişləndirilməsinə böyük ehtiyac vardır. 
Bu baxımdan, «Əsrin kontraktı», TRASEKA proqra-
mı və İpək Yolunun bərpası üçün göstərdiyi böyük 
səylər estafetin iqtisadiyyata və mədəniyyətə ve-
rilməsi naminə atılan ən ciddi addımlar hesab oluna 
bilər.  
İndi planetimiz yeni böyük bir eranın başlan-
ğıcındadır. Bəşəriyyət imperiyalarsız və müharibələr-
siz yaşamaq praktikasını öyrənir. Elə bir praktikanı 
ki, yolları idarə edən ancaq iqtisadi prinsiplər olsun. 
İndi konkret coğrafi ərazilərlə sərhədlənmiş imperiya-
ları iqtisadi nüfuz dairələri əvəz edir. Və dünyada ge-
dən proseslərin mərkəzində vahid iqtisadi məkan ya-
ratmaq uğrunda mübarizə dayanır.  
Şərq və Qərbin vəhdəti kontekstində siyasiləş-
miş qloballaşma prosesinin əvəzinə, qlobal siviliza-
siya ideyasının inkişaf etdirilməsi daha çox elmi əsas-
lara malikdir. 
 
 
 
 
 
 
 - 40 -
 
 
 
 
 
 
 
Mədəniyyət və  ideologiya 
 
XXI əsr nəinki qütblərin, ideolo-
giyaların, sivilizasiyaların qarşı 
durduğu, həm də arxaik, ənənəvi, 
modern və postmodern dünyagörüşü 
və simvollarının üz-üzə gəldiyi za-
man kimi səciyyələnir. 
Ramiz Mehdiyev 
 
XX əsrin sonunda beynəlxalq miqyasda baş ver-
miş böyük miqyaslı ictimai-siyasi hadisələr, iki dünya 
sistemi arasındakı mübarizədə paritetin pozulması, 
dünyanın ən böyük güc mərkəzlərindən birinin sıradan 
çıxması və yeni dünya nizamının formalaşması kontek-
stində hər bir xalq, hər bir ölkə öz gələcək inkişaf yo-
lunu daha dəqiq müəyyənləşdirmək üçün yollar axtarır. 
Bunun üçün beynəlxalq miqyasda gedən ictimai-siyasi 
proseslərin mahiyyətini düzgün dərk etmək və ölkənin 
daxili və xarici siyasətində bütün planet miqyasında mü-
şahidə olunan ümumi meylləri nəzərə almaq tələb olu-
nur.  
Müasir dövrdə Azərbaycanda dövlət quruculu-
 - 41 -
ğu prosesini şərtləndirən ən mühüm məsələlərdən biri 
də hansı ictimai-siyasi quruluşdan və hansı ideya-si-
yasi baxışdan imtina edilib, əvəzində nə kimi yeni 
quruluş və baxışlar sistemi qurulması məsələsidir. 
Əgər biz Qərb dəyərlərini və inkişaf etmiş kapitalist 
ölkələrində bərqərar olan aparıcı ideya-siyasi baxış-
ları qəbul ediriksə, əvvəlcə bu sahədə kifayət qədər 
biliklər əldə edilməlidir. Həmin ölkələrdəki siyasi sis-
temlər və hakim ideoloji prinsiplər haqqında yetərli 
məlumat olmalıdır. Daha sonra isə bizim ictimai-
iqtisadi reallığımızdan çıxış etmək və qarşıda duran 
vəzifəni bütün konkretliyi ilə izah etmək lazımdır.  
Biz, hər şeydən əvvəl neçə onilliklər ərzində so-
sialist ictimai-iqtisadi münasibətlərinə uyğunlaşmış 
bir ölkədə yaşayırıq. Dövlətin kursu, ictimai-iqtisadi 
quruluş dəyişilsə də, təfəkkür tərzi, siyasi düşüncənin 
adi şüur səviyyəsində və ictimai psixologiya qatındakı 
durumu asanlıqla və qısa zamanda dəyişə bilməz. 
Digər tərəfdən də, biz bu sosialist düşüncəsinin 
tamamilə atılmasının tərəfdarıyıqmı? Yaxud dövlət 
quruculuğunda, yeni ictimai-iqtisadi münasibətlərə 
keçid prosesində sosializm cəmiyyətində əldə olun-
muş dəyərlərdən və nailiyyətlərdən tamamilə imtina-
mı etməliyik? Axı, dövlət başçısının dəfələrlə qeyd 
etdiyi kimi, bizim ölkədə bazar iqtisadiyyatı da, 
özəlləşdirmə də – məhz sosial yönümlü olmalıdır.  
Uzun müddət, 70 il SSRİ-nin tərkibində olmuş 
Azərbaycan Respublikası üçün sosializmin miras 
 - 42 -
qoyduğu dəyərlərdən birdən-birə imtina etmək çox 
çətindir. Həm də nəinki çətindir, sadəcə mümkün de-
yil və buna heç ehtiyac da yoxdur. Sosial demokratiz-
min müəyyən komponentlərini saxlamaq zərurəti 
müasir dövrdə bütün dünyada özünü göstərməkdədir.    
Belə olan halda birdən-birə tam liberallaşma 
yolunun seçilməsi, demokratikləşdirmə adı ilə anar-
xiya yaradılması; sosializmin nailiyyətlərindən tama-
milə imtina edilməsi, hər şeyə sıfırdan başlanması is-
tiqamətində çağırışlar nə dərəcədə əsaslıdır?  
Vətəndaş cəmiyyətinin qurulması, insanların 
hüquq və azadlıqlarının təmin olunması, söz və mət-
buat azadlığı, fikir plüralizmi, siyasi plüralizm və s. – 
bütün bunlar tədricən, əvvəlki dəyərlər sistemini uçu-
rub-dağıtmadan, bir sintez halında həyata keçirilməlidir. 
Qərb ölkələrindəki ideya-siyasi meyllərin təhlili 
göstərir ki, onlar liberalizmi məhz sosialist təliminin 
bir sıra mühüm elementləri ilə zənginləşdirməyə çalı-
şırlar. Bir çox ölkələrdə sosialistlər hakimiyyətə gəlir 
və sosialist idealları ön plana keçir. Belə olan halda 
biz sosializmin ideya-nəzəri bazasından nəyə görə 
qeyd-şərtsiz imtina etməliyik? Axı, sosializm heç də 
bir sıra məhdud düşüncəli adamların təsəvvür etdiyi 
kimi, bolşevizm və ya marksizm-leninizm təlimindən 
ibarət deyil. Sosializm ideyaları Platondan üzü bəri 
bütün tərəqqipərvər fikir sahiblərinin təlimlərində 
önəmli yer tutmuşdur. Təsadüfi deyildir ki, XX əsrdə 
“yeni liberalizm” təlimi xüsusi mülkiyyətin törətdiyi 
 - 43 -
qeyri-bərabər vəziyyət və istismar hallarına qarşı mü-
barizə ünsürlərini də özündə ehtiva edir. 
Ona görə də yeni dövrdə liberalizm təliminin 
sosialist yönümlü təlimlə inteqrasiyası meylləri hiss 
olunur. Klassik liberalizmdən sosial liberalizmə və 
hətta liberal sosializmə doğru təkamül də açıq-aşkar 
hiss olunur.  
Modernləşdirmə nəzəriyyəsinin tərəfdarları 
T.Parsons, U.Rostou, Q.Almond və s. klassik libera-
lizmin mövqelərini möhkəmləndirmək üçün liberal 
plüralizmin daha da inkişaf etdirilməsini vacib sayır-
lar. Onların fikrincə, plüralizm, bir tərəfdən, sosial di-
ferensasiyaya gətirib çıxarsa da, digər tərəfdən, in-
teqrativ tendensiyalar da artır. Koalision siyasi par-
tiyalar, müstəqil məhkəmə sistemi də ictimai-siyasi 
inteqrasiyaya xidmət edir. Maarifçilik ideallarının 
təbliği, kütləvi informasiya vasitələri, təhsil müəssisə-
ləri cəmiyyətdə birləşdirici rol oynayır,  ümumbəşəri 
dəyərlərin yayılması – ön plana keçir. Mədəniyyət 
ideologiyaya qarşı dayanır. İdeoloji qarşıdurmadan 
sivilizasiyaların və mədəniyyətlərin qarşıdurmasına 
keçid meylləri özünü göstərir. Lakin bu müvəqqəti bir 
haldır. Bütün sivilizasiyalar mahiyyəti etibarilə eyni 
yönümlüdür və ictimai tərəqqiyə xidmət edir. Mədə-
niyyətlərin müxtəlifliyi isə qarşıdurmadan daha çox, 
qarşılıqlı tamamlamaya aparmalıdır.  
Belə bir şəraitdə Azərbaycanda da ictimai inki-
şafın əsas yönəldici amili siyasi ideologiyalardan da-
 - 44 -
ha çox sivilizasiya və mədəniyyət olmalıdır. Lakin 
vaxtında düzgün siyasi kurs götürülməsindən də çox 
şey asılıdır. Əgər iqtisadi inkişafın, yeni iqtisadi mü-
nasibətlərin əsasında dövlət mülkiyyəti ilə xüsusi 
mülkiyyətin, sosial yönümlə şəxsi marağın, planlılıqla 
azad rəqabətin vəhdəti dayanırsa, deməli, üstqurum 
müstəvisində də müasirliklə ənənənin, liberalizmlə 
konservatizmin vəhdətinə üstünlük verilməkdədir. 
Yeni siyasi münasibətlər də dünya praktikasında rast 
gəlinən müxtəlif ideya-siyasi cərəyanların müasir 
Azərbaycan ictimai gerçəkliyi üçün məqbul olan 
sintezinə əsaslanır.  
 
* * * 
 
Müasir dövrdə bütün dünyada müşahidə olunan 
əsas tendensiyalardan biri də milli-etnik və dini də-
yərlərdən ümumbəşəri dəyərlərə doğru, əxlaq və adət-
ənənədən hüquq və qanunçuluğa doğru yerdəyişmə-
dir, hərəkətdir. Bu tendensiya daha çox dərəcədə 
ABŞ-dan gəlir və yeni dünya düzümündə, planetin 
coğrafi-siyasi mənzərəsində ABŞ-ın rolu və iştirakı 
artdıqca daha da güclənir. Belə ki, Qərb dünyası özü 
də yeknəsəq, eyni tipli mədəni-mənəvi sistem olma-
yıb, bir-birindən köklü surətdə fərqlənən müxtəlif tə-
rəflərin sintezidir. Burada əsasən, ABŞ və Avropa 
arasındakı fərqlər nəzərə alınmalıdır. 
Avropa milli dövlətlərin klassik nümunələrinin 
 - 45 -
tarixi inkişaf prosesində yaxınlaşması və milliliklə 
ümumbəşəriliyin özünəməxsus vəhdətinin formalaş-
ması ilə səciyyələndiyi halda, ABŞ lap əvvəldən praq-
matik düşüncənin və hüquqi-siyasi dəyərlərin milli-
mədəni dəyərlərə nisbətən prioritetliyi ilə səciy-
yələnir. 
İki dünya sistemi arasındakı mübarizə kommunist 
ideologiyasının məğlubiyyəti və Qərb dəyərlərinin qələ-
bəsi ilə bitdikdən sonra dünyanın siyasi mənzərəsində 
də ciddi dəyişiklik yarandı. Dünyanın iki superdövlətin-
dən biri olan SSRİ-nin dağılması ilə dünyada ikiqütblü 
güc mərkəzindən birqütblülüyə keçid baş verdi. ABŞ-ın 
hərbi və siyasi hegemonluğu ideya-siyasi və mədəni-
mənəvi proseslərə də təsir göstərməyə başladı. Nəticədə 
“Qərb dünyası”nın öz strukturunda da yeni meyllər özü-
nü göstərməyə başladı. ABŞ-ın siyasi rolunun artması 
Avropada da inteqrasiya meyllərini artırdı. 
Bu meyl iqtisadi müstəvidə, ola bilsin ki, dün-
yanı birqütblü inkişaf təhlükəsindən xilas etmək və 
bununla Qərb sivilizasiyasının mahiyyətini qoruyub 
saxlamaq “instinktindən” (belə ki, rəqabətin təmin 
olunması və plüralizm, o cümlədən iqtisadi plüralizm 
kapitalizm cəmiyyətinin mahiyyətindən doğmaqla, in-
kişafın əsas təminatçısıdır) ibarət idisə, ideya-siyasi 
müstəvidə, əksinə, ABŞ nümunəsinə, kosmopolitizmə 
yaxınlaşmaq istəyindən doğur. 
Avropanın inteqrasiyası hər halda ABŞ nümu-
nəsinə bənzəyən Birləşmiş Dövlətlər şəklində həyata 
 - 46 -
keçə bilməz. Avropa milli dövlətləri istəsələr də, öz 
milli-tarixi ənənələrindən və spesifik xüsusiyyətlə-
rindən əl çəkə bilməzlər. Yəni indi Avropada baş ver-
məkdə olan hərtərəfli inteqrasiya prosesi istər-istəməz 
milli-mənəvi müstəvidə böyük müqavimətlərlə rast-
laşır. 
SSRİ vahid dövlət yaradılması və hərtərəfli in-
teqrasiya yolunda ciddi maneələrdən biri olan dini 
müxtəliflikdən xilas olmaq üçün bütövlükdə dindən 
imtina etmək yolunu, ateist dünyagörüşünü rəhbər 
tutmuşdu. Sonrakı vəzifə isə milli fərqlərin də aradan 
götürülməsi idi ki, bu xüsusda böyük çətinliklərlə üz-
ləşirdi. İctimai-iqtisadi amili ön plana çəkən və vahid 
istehsal münasibətləri, vahid iqtisadi bazis şəraitində 
bütün digər fərqlərin tədricən aradan qaldırılmasına 
istinad edən kommunist ideologiyası özünü doğrult-
madı. Bəs yeni dünya düzümü hansı ideoloji prinsip-
lərə əsaslanır? XX əsrin axırları, XXI əsrin əvvəllə-
rində dünyada gedən qloballaşma və iqtisadi inteqra-
siya proseslərinin ideya əsası hələ keçən əsrin əvvəl-
lərində irəli sürülmürdümü? Lakin bu ideyadan dərhal 
sonra məhz kimin bayrağı altında birləşmək problemi 
iki dəfə dünya müharibələrinə gətirmədimi? İndi nə 
dəyişmişdir?  
Avropa Birliyi ideyası K.Marksın düşündüyünə 
uyğun olaraq inkişaf etmiş Avropa dövlətlərinin 
ictimai-iqtisadi birliyi əsasında qurulmuş və sosializm 
prinsiplərinə əsaslanan yeni formasiya kimimi, 
 - 47 -
V.İ.Leninin “Avropa Birləşmiş Ştatları” şüarına mü-
nasibətinə uyğun şəkildəmi, yaxud U.Çörçillin dediyinə 
uyğun olaraq, ABŞ nümunəsinə bənzər Avropa Birləş-
miş Dövlətlərinin yaradılması kimimi, yoxsa özünə-
məxsus yeni formadamı həyata keçirilməlidir?  
Nəzərə almaq lazımdır ki, qloballaşma və iqti-
sadi inteqrasiya müasir dövrdə ictimai inkişafın sə-
bəbi yox, nəticələrindən biridir. Səbəbsə, elm və tex-
nologiyanın yeni inkişaf mərhələsinə qədəm qoyması, 
informasiyanın rolunun və əhəmiyyətinin misilsiz də-
rəcədə artması və nəticədə çox uzaq regionların, va-
hid informasiya məkanına daxil edilməsidir. Qədimdə 
maneəsiz informasiya məkanı, maneəsiz ticarət və 
böyük elm, mədəniyyət meydanı yaranması üçün 
mütləq hərbi və siyasi vasitələr lazım idi. Məkan an-
caq siyasi iradə ilə, hərbi yolla genişləndirilirdi. Təsa-
düfi deyildir ki, tarixən böyük mədəniyyətlər, çox 
vaxt böyük imperiyalar hüdudunda yaranmışdır. 
Aleksandr Makedonskilərin, Sezarların hərbi-siyasi 
fəaliyyəti ilə, antik elm və fəlsəfənin, ellin mədəniy-
yətinin, İslam xilafəti ilə, orta əsr Şərqində elm və 
mədəniyyətin inkişafı arasında, heç şübhəsiz, bir uy-
ğunluq vardır.  
Amerikada ştatlar birləşməsəydi, sərhədlər ge-
nişlənməsəydi, ABŞ-da iqtisadiyyat, elm və texnika 
bu dərəcədə inkişaf edə bilərdimi? Bu gün Avropanın 
birləşməsində də əsas məqsədlərdən biri gömrüksüz 
və vizasız fəaliyyət sahələrini genişləndirmək, ticarə-
 - 48 -
tin, texnologiyanın, elm və mədəniyyətin yüksək in-
kişafı üçün daha böyük meydan açmaq deyilmi?  
XIX əsrin əvvəllərində, Şimali Azərbaycanın 
Rusiya tərəfindən işğalının məhz işğal aktı kimi 
mənfi nəticələri ilə bərabər, xalqımızın daha böyük 
bir imperiya məkanında gedən proseslərə qatılmaq 
imkanı da nəzərə alınmalı deyilmi? Bizcə, Azərbay-
canın bütün Şərq dünyasında qabaqcıl mövqelərə çıx-
masında bu amilin də nəzərə alınması vacibdir.  
Sonra isə biz Sovetlər İttifaqına qatıldıq. SSRİ 
imperiyasının hansı ideoloji-siyasi və hərbi vasitələrlə 
yaradılmasından asılı olmayaraq, o, böyük elm və 
mədəniyyət məkanı idi. SSRİ dünya içərisində dünya 
idi. Təsəvvür edin ki, bu gün Avropa şenqen vizası 
tətbiq etməklə, bir neçə ölkədə vahid iqtisadi və mə-
dəni məkan yaratmağa çalışır. Amma bizim üçün hələ 
XX əsrin 20-ci illərindən başlayaraq, bütün SSRİ mə-
kanında vizasız və qeyd-şərtsiz gediş-gəliş imkanı, 
təhsil almaq, təcrübə mübadiləsi keçmək, tədqiqat in-
stitutlarında və kitabxanalarda çalışmaq şansı yaran-
mışdı. Hələ indi də Azərbaycanı Şərqdə, İslam dün-
yasında ən qabaqcıl ölkələrdən biri səviyyəsində sax-
layan hələ o vaxt, 70-80-ci illərdə SSRİ məkanında 
yetişən yüksək ixtisaslı kadrların mövcudluğudur.                             
Düzdür, indi Moskva o Moskva deyil. Rusiya 
da SSRİ deyil, MDB məkanı da onu əvəz edə bilmir. 
Müstəqil Azərbaycan indi öz miqyasına və səviyyə-
sinə uyğun yeni bir elmi atmosfer, mədəni mühit for-
 - 49 -
malaşdırmağa çalışır. Digər tərəfdən də, dünya miq-
yasına çıxmaq üçün yeni imkanlar açılmışdır. Avro-
paya, Amerikaya gediş-gəliş, informasiya mübadiləsi 
imkanı yaranmışdır. Türkiyə ilə, İranla sıx əlaqələr 
qurulur. Türkiyə Avropa mədəniyyətinə, Qərb sivili-
zasiyasına bizdən əvvəl qatıldığından ilk baxışda çox 
müasir və mütərəqqi görünür. Lakin tək Türkiyə mə-
kanı elm və mədəniyyətin, habelə iqtisadiyyatın in-
kişafı üçün yetərli deyil. Çünki Qərb dünyası indi 
bizə münasibətdə üzə çıxdığı kimi, Türkiyəyə də elm 
və texnologiyadan, müasir sənayedən öncə ifrat siyasi 
plüralizm transfer etmişdir ki, nəticədə elmi-texniki 
və iqtisadi geriliklə “modern kültür” və sürətli demo-
kratikləşmə arasında bir təzad özünü göstərməkdədir. 
Avropaya isə, hələ olsa-olsa deklarativ şəkildə, yaxud 
pərakəndə halda, gələcəyə avans kimi qatıla bilirik.  
Bizim Qərb dünyası ilə əlaqələrimiz, müasirləş-
mə prosesləri hələ ki, çox dərəcədə siyasi müstəvidə 
gedir. Bizə sivilizasiyanın elmi-texniki, iqtisadi tə-
məllərindən öncə demokratiya prinsiplərini, siyasi 
plüralizmi, insan hüquqlarını və s. öyrətməyi üstün 
tuturlar. Çünki bu sonuncuları emitasiya etmək asan-
dır, elmi, müasir texnologiyanı, sənayeni isə emita-
siya etmək olmur. Onları doğrudan-doğruya yaratmaq 
lazımdır. Bu ağır vəzifə isə yerli hakimiyyətin, gənc 
milli dövlətin öz üzərinə düşür. Siyasi müstəvidəki 
“sürətli inkişaf” isə əksinə, bu çətin vəzifənin həyata 
keçirilməsinə nəinki kömək etmir, hətta mane olur.  
 - 50 -
İqtisadi bazisdən və real ictimai şüur səviyyə-
sindən ayrı düşmüş, kənardan transfer olunan süni 
liberallaşma və intensiv demokratiya əvəzinə, demo-
kratiyanın və liberallaşmanın iqtisadi islahatlarla 
həmahəng aparılması, təkamül yoluyla həyata keçiril-
məsi həqiqi real inkişafın başlıca şərtidir. 
 
*** 
 
Rasional düşüncə tərzinin hakim kəsilməsi və 
insanlarda müqəddəs duyğuların, böyük arzu və ideal-
ların, nəcib insani keyfiyyətlərin quru məntiqi analizlə 
əvəz edilməsi – əxlaqi tənəzzül təhlükəsi yaradır. Bu 
hadisə ən çox gənc nəslin kütləvi mənəvi deqradasiyası 
kimi təzahür edir. Ali məqsədin, nəcib duyğuların olma-
ması, primitiv hisslərin, maddi-fizioloji mahiyyətdən 
doğan arzu və istəklərin gəncliyə hakim kəsilməsi ailə 
böhranının, parnoqrafçılığın, narkomanizmin, neofaşiz-
min və s. bu kimi meyllərin geniş yayılmasına gətirib çı-
xarır. Doğrudur, bu hadisələrin sosial səbəbləri də var-
dır, lakin burada ilk səbəb kimi məhz rasionalizm müt-
ləqiyyəti və onu neytrallaşdırmaq cəhdləri çıxış edir. 
Əsrlər boyu formalaşan və güclü fəlsəfi və ideoloji 
bazası olan rasionalizmdən fərqli olaraq onun alterna-
tivləri: irrasionallığı ön plana çəkən sosial təmayüllərin 
nəzəri əsasları hələ təzə-təzə yaranır. Bu "nəzəriyyəçilə-
rin" cəmiyyətin ümumi inkişaf qanunauyğunluqlarına 
istinad etmədən, praktikada sınanılmış fəlsəfi nəzəriy-
 - 51 -
yələrə və ideoloji prinsiplərə əsaslanmadan, yalnız ayrı-
ayrı konkret mühakimələrə istinad edərək, yalnız 
müəyyən qrup hadisələr üçün səciyyəvi olan elmi 
qanunauyğunluqları mütləqləşdirərək "dünyanı dəyiş-
dirmək" xülyasına düşmələri nəticə etibarilə heç bir ic-
timai bəhrəsi olmayan kortəbii axına çevrilir, dünyanı 
dəyişmək və öz azadlığını təsdiq etmək həvəsi isə 
xüsusi bir azad gənclik mühiti yaratmaq, həyat tərzin-
də hansı isə xırda, formal dəyişiklik etmək "təskin-
liyi" ilə əvəz olunur. Bu proseslər hələ ki, ictimai 
tərəqqinin aparıcı xəttinə, hərəkətverici qüvvələrinə 
təsir etmir. Lakin gələcəkdə belə təsirləri istisna et-
mək üçün əsas yoxdur. Cəmiyyət qurucular və isteh-
lakçılar qismində iki yerə bölünürsə, bu proses gec-tez 
öz sözünü deyə bilər.   
Xippilər hərəkatına qoşulan gənclər tezliklə 
əmin olmağa başladı ki, cəmiyyəti dəyişmək modanı 
dəyişməkdən qat-qat çətin imiş; insanlar arasında yeni 
münasibətlər yaratmaq saç düzəltməyin yeni üslu-
bunu yaratmaq qədər sadə bir iş deyilmiş. İkincisi, 
"cəmiyyəti dəyişmək" həvəsi heç də cəmiyyətin sosi-
al-iqtisadi quruluşunu dəyişmək ideyası şəklində de-
yil, elmi-texniki tərəqqinin, rasionalizmin yaratdığı 
dözülməz atmosferə qarşı "üsyan" kimi təzahür edir. 
Yəni, yeni ideya cərəyanları və gənclik hərəkatları 
heç də təkcə rasional düşüncə tərzinin insan mənəviy-
yatına birtərəfli təsirinin nəticəsi olmayıb, həm də və 
daha çox dərəcədə həmin rasionalizm atmosferinin 
 - 52 -
(bu atmosfer əslində industrial cəmiyyətin müəyyən 
spesifik cəhətləri ilə birləşərkən həqiqətən dözülməz 
olur) doğurduğu sıxıntıya qarşı çıxmaq cəhdinin nəti-
cəsidir. Lakin kor-koranə surətdə, bu sıxıntının, dö-
zülməzliyin əsl səbəblərini aşkar etmədən, onları ara-
dan qaldırmağın elmi yollarını müəyyənləşdirmədən 
göstərilən cəhdlər müsbət nəticə verə bilməz. Obyek-
tiv ictimai qanunauyğunluqları dərk etmədən, real ic-
timai münasibətlərin dəyişilməsinə nail olmadan "ürə-
yim necə istəyir, elə də yaşamalıyam" prinsipi ilə nü-
mayiş etdirilən azadlıq həqiqi azadlıq deyil. Təəssüf 
ki, bu gün Qərb dünyasında yetişməkdə olan gənc-
lərin böyük bir qismi azadlığın bu bəsit anlamını 
rəhbər tutaraq onu həqiqətən məhdudlaşdıran ictimai-
iqtisadi problemlərə, cəmiyyətin mənəvi həyatındakı 
həqiqi çatışmazlıqlara qarşı yox, "köhnə" adət-ənənə-
yə, valideynlərə, milli köklərə qarşı çıxırlar. Qlobal-
laşma siyasəti yürüdənlər isə bu cür asan əldə oluna 
bilən azadlığı başqa ölkələrin gəncliyinə "bağışlama-
ğa" hazırdır. Beləliklə, öz ölkələrinə bir cür, başqa öl-
kələrə başqa cür ideoloji münasibət müasir dövrün 
ikili standartlar spektrində önəmli problemlərdən biri-
nə çevrilir. 
Qloballaşmanın hədəfi yox, ixracatçısı olan 
güclü ölkələrdə gəncliyin başını qatmağa, onu icti-
mai-siyasi fəallıqdan yayındırmağa ehtiyac olmadı-
ğından, gəncləri "rasionalizm mütləqiyyəti" təhlükə-
sindən, idealsız, ali hisslərsiz yaşamaq - bəsit həyat 
 - 53 -
sürməkdən qorumaq üçün onlara nəcib duyğular aşı-
lamaq sahəsində xüsusi tədbirlər həyata keçirilir. 
(Təkcə bir misal çəkmək kifayətdir ki, Avropada fəl-
səfənin əsaslarını hələ uşaq yaşlarından mənimsətmək 
üçün xüsui metodikalar hazırlanması dövlət səviyyə-
sində təşkil olunmuşdur.) Guya elm və texnikanın 
inkişafı ilə emosional həyatın xalis intellektual həyat-
la, hissi əxlaqın "rasional əxlaqla" əvəz olunmasının 
zəruriliyini göstərən fikirlər qəti şəkildə təkzib edilir. 
Lakin bununla belə, sosioloji tədqiqatlar göstərir ki, 
hətta mütərəqqi ölkələrdə də vaxtında tədbirlər görül-
mədikdə rasionalizm artıq dəbdən düşmüş "Don-Ki-
xotluq" üzərində qələbə çalır, hadisələrə əxlaqi borc, 
vicdan mövqeyindən deyil, "bu hadisədə iştirakım 
mənim üçün nə kimi fayda və ya ziyan gətirər?" 
məntiqi ilə yanaşmaq halları getdikcə artır. 
XX əsrin sonu, XXI əsrin əvvəllərində Qərbdə 
rasionalist düşüncə tərzinə qarşı çıxışlar xeyli çoxal-
mış, azadlıq və rəngarənglik axtarışları bu sahəyə də 
müdaxilə etmiş və alternativ düşüncə və həyat tərzləri 
yaradılmışdır. Bəli, məhz yaradılmışdır. Çünki pro-
seslərin təbii gedişi, sosial-iqtisadi həyatın, ictimai 
mühitin təsiri, aşağıdan dəyişilmə – bir şeydir, fəlsə-
fənin dəyişilməsi, yeni ideologiyaların yaradılması və 
bunun kütlələrə yuxarıdan təlqin edilməsi başqa bir 
şeydir. Rasionalizmi inkişaf etdirməklə bahəm onun 
əlavə təsirini klassik bədii düşüncə ilə, ənənəvi gö-
zəllik duyğusu ilə kompensasiya etmək, neytrallaş-
 - 54 -
dırmaq bir şeydir, onu kökündən sarsıtmaq, irrasional 
düşüncə tərzi aşılamaq, reallığın özünü inkar etmək, 
bəzən hətta dəyişiklik naminə dəyişiklik etmək başqa 
bir şeydir. Postmodernizm məhz nəyin bahasına olur-
sa-olsun ənənədən uzaqlaşmaq təşəbbüsləri kimi gö-
rünür. Onun “fəlsəfi əsasları” da əslində fəlsəfənin 
əsaslarını dağıtmaq, metafizik düşüncəni ümumiyyət-
lə inkar etmək üzərində qurulmuşdur.  
Əvvəlcə sənətdə yayılan impressionist, sür-
realist, avanqardist baxışlar tədricən düşüncə tərzinə 
sirayət etmiş, postmodernizmin bir çox istiqamətləri 
bədii yaradıcılıqla yanaşı fəlsəfi fikrə də təsir göstər-
miş, ənənədən uzaqlaşmaq bir çox insanlar üçün ar-
zuolunmaz haldan məqsədə çevrilmişdir. Əsrlər boyu 
əqldən instinktə, ruhdan nəfsə enməkdən xilas arayan 
insan indi bunu müasirlik, inkişaf ölçüsü kimi dəyər-
ləndirməyə başlamışdır. Dəyişiklik, yeniləşmə dalğası 
artıq meyarların özünü də hədələməyə başlamışdır. 
Ostvald Şpenqlerin “Avropanın süqutu”, Patrik Byu-
kenenin “Qərbin ölümü” əsərlərindən sonra indi Qərb 
fəlsəfi fikrində postmodernizmə bir reaksiya yaran-
mışdır. Postmodern dövrünün nümayəndəsi olan Cil 
Lipoveski “Boşluq erası. Müasir individualizm haq-
qında esse” əsərində rasionalizmə, fikir ənənəçiliyinə 
reaksiya kimi yaranmış azad hissiyyat, azad düşüncə 
və azad rəftar hərəkatının acı nəticələrindən söhbət 
açır. İstehlak cəmiyyətinin gənc nəsil üçün yaratdığı 
asan yaşayış tərzi, həyatdan ləzzət almaq, instinktiv 
 - 55 -
hisslərə qoyulan ictimai məhdudiyyətləri adlayıb keç-
mək, bütün sosial və əxlaqi baryerləri dağıtmaq, kef 
və əyləncələrə meydan açmaq – bütün bunlar yeni 
dövrün səciyyəsi kimi təqdim olunur. C.Lipoveski bu 
həyat tərzini stimullaşdıran iqtisadi motivləri də 
müəyyən etməyə çalışır. Əvvəllər gənclərin kef və 
əyləncəyə pul sərf etməsi üçün əvvəlcə faydalı əmək-
lə məşğul olması və maaş alması tələb olunurdu. 
Əmək isə bildiyimiz kimi, mənəvi səbatlılığın for-
malaşması üçün ən mühüm amillərdən biridir. İndi isə 
kredit kartlarının peyda olması gənclərə nisyə mal 
almaq və hələ pul qazanmamış pul xərcləmək imkanı 
yaradır. C.Lipoveski bu hadisəni protestant etikasının 
ən güclü dağıdıcı aləti hesab edir.11  
  
Lakin təəssüf ki, bu meyllər, daha doğrusu, on-
ların surroqatı bütün cəmiyyət miqyasında yayılır və 
mövcud ictimai psixologiyanın ayrılmaz komponen-
tinə çevrilir. Buna görə də, həmin meyllərin mənfi 
təsirlərinin neytrallaşdırılması sahəsində aparılan iş 
də kütləvi miqyas daşımalıdır. 
Biz hələ rasionalizmin inkarı yox, kompensa-
siyası mərhələsini yaşamalıyıq. Elmi-texniki nailiy-
yətlərdən doyan, hər addımda rasionalizmin maddi 
təcəssümləri ilə rastlaşan və onun həyatda və fikirdəki 
bolluğundan boğulan Qərb dünyasından fərqli olaraq 
                                                 
11 Ж.Липовецки. “Эра пустоты. Эссе о современном 
индивидуализме”. Санкт-Петербург”. 2001. стр. 127. 
 - 56 -
biz hələ də şair xalq olmaqdan o tərəfə çox da gedə 
bilməmişik. Və rasionallığın aşıb-daşmasından şika-
yətlənə bilmərik. Biz Avropanın iki-üç əsr bundan əv-
vəl yaşadıqlarını hələ indi yaşayırıq. Biz bolşevik 
inqilabının yarımçıq kəsdiyi maarifçilik mərhələsini 
ictimai bir proses kimi yenidən yaşamaq məcburiy-
yətindəyik.  
Lakin bu deyilənlər fikir müstəvisinə, insanın 
daxili aləminə aiddir. Fikrin, elmi nailiyyətlərin məh-
sulu olan texnoloji qurğular və yeni texnika dalğa-
larında ictimai şüura güclü təsir edən kütləvi infor-
masiya vasitələri və bu vasitələrlə Qərbdən transfer 
edilən yeni mentalitet bizi hələ tam dəyişə bilmə-
mişdir. Və yaxşı ki, dəyişə bilməmişdir. Bu yeni men-
talitet bizim milli mentalitetlə üst-üstə düşmədiyindən 
milli köklərə bağlı olan insanlar onu qəbul etmir. Nə-
ticədə millət parçalanır, ənənəçilərlə modernistlərin 
aşkar və qeyri-aşkar qovğası başlanır.  
Əlbəttə, biz elmin, müasir texnologiyanın əley-
hinə deyilik. Bizim intellektual tərəqqimiz və Avro-
panın elmi inkişaf səviyyəsinə çatmağımız əlçatmaz 
bir şey deyil. Və bu məsələdə ziddiyyət ortaya çıxa 
bilməz. Lakin Qərb həyat tərzi təkcə elmi-texniki 
inkişafın, rasional düşüncənin məhsulu olmayıb, həm 
də neçə əsr ərzində rasionalizmə reaksiya şəklində 
yaranmış əxlaqi-mənəvi normaların (daha doğrusu, 
normasızlığın), «mənəvi boşluğun» məhsuludur. 
Müasir dövrdə Qərb ideoloqlarını rasionalizmdən da-
 - 57 -
ha çox məhz ona reaksiyanın; modernizmin və post-
modernizmin yaratdığı mənəvi plüralizmin sosial 
nəticələri narahat edir. Bizə transfer olunan da məhz 
bu nəticələrdir. Neçə əsrlik tərəqqi prosesinin daxili 
yüksəliş məqamlarını yaşamadan birbaşa onun neqa-
tiv nəticələri ilə qarşılaşmaq immuniteti olmayan ada-
mın yoluxması kimi bir şeydir. «İsinmədik istisinə, 
kor oluruq tüstüsünə».  
 
* * * 
 
Elmi-texniki inqilab, postindustrial cəmiyyət 
dövrünün doğurduğu rasionalizmin, intellektualizmin 
emosional mənəvi həyatı sıxışdırmaq təhlükəsi fəlsəfi 
ədəbiyyatda etik şüurun daha ətraflı tədqiq olunması 
və əxlaq normalarının məntiqi idrak pilləsində dərk 
olunması ilə onun psixik tələbat formasına keçməsi, 
emosional-psixoloji pillədə qərarlaşması arasındakı 
fərqin geniş təhlil edilməsinə ehtiyac yaratmışdır. 
Emosional aləmin bütün əzəmət və zənginliyini 
qoruyub saxlamaq üçün ən təsirli amillərdən biri 
incəsənətdir. Lakin bəzən incəsənət "könüllü olaraq" 
elmə təslim olmaq mövqeyi tutur, incəsənətin özü 
ifrat rasionalizmlə zənginləşir. 
Rasionalizmin, intellektualizmin mənfi təsirinə 
məruz qalmış əsərlər əsasən müasirlik, elmi-texniki 
inqilabla səsləşmə kimi qələmə verilir. Lakin bütöv-
lükdə mütərəqqi incəsənətin məqsədi, yuxarıda artıq 
qeyd edildiyi kimi, bizdə hələ yeni-yeni yayılmaqda 
 - 58 -
olan rasionalist mənəviyyat tərzini gücləndirməkdən 
deyil, kompensasiya etməkdən, neytrallaşdırmaqdan 
ibarət olmalıdır. 
Əlbəttə, bu heç də o demək deyil ki, müasir 
dövrdə incəsənətin, bədii ədəbiyyatın məqsədi elə 
yalnız rasionalizmə və texnisizmə qarşı mübarizə 
aparmaqdan, bu meylləri bütövlükdə və tamamilə tək-
zib etməkdən ibarət olmalıdır. Bu cür kəskin müna-
sibət özü də qüsurludur; rasionalizmə, texnisizmə qa-
pılmaq birtərəfli mövqe olduğu kimi, onu tamamilə 
inkar etmək, ona düşmən münasibəti bəsləmək də bir-
tərəfli mövqedir və qüsurludur. "Texnisizmə düşmən-
çilik münasibətinin ədəbiyyatda qərarlaşması" 
(S.Florman) heç də problemin həllinə xidmət etmir.  
Elm və texnikaya münasibətin hər iki kənar 
halı, ya təslimçilik, ya tam inkar mövqeyindən çıxış 
edilməsi yolverilməzdir. «Qızıl orta»nın tapılması 
üçün hər cür ifratçılıq istisna edilməlidir. Yeni dövrün 
incəsənətindən, mövzu baxımından müasir problem-
lərə uyğunlaşmaqla yanaşı, öz mahiyyətinə sadiq qal-
maq tələb olunur. 
İnsanı düşündürən (məntiqi yolla) sənətdən, in-
tellektual poeziyadan, rasionalist nəsrdən, tapmaca 
rəsmlərdən daha çox, həmin problemlərin emosional 
həllini verən, insanların biliyini artırmaq deyil, hiss-
lərini hərəkətə gətirmək, tərbiyə etmək vəzifəsini 
qarşıya qoyan incəsənətə – əsil incəsənətə bu gün daha 
böyük ehtiyac vardır. 
 - 59 -
İnsanın mənəvi keyfiyyətləri təkcə hissi yox, 
həm də məntiqi idrak pilləsinin məhsuludur. Hər han-
sı xasiyyət, əxlaqi keyfiyyət emosional və rasional id-
rak komponentlərinin qarışığı kimi ortaya çıxır. Həm 
də rasional komponentin payı nə qədər çox olsa, xa-
rakter həmin istiqamətdə bir o qədər dayanıqlı olar. 
Lakin nəyin yaxşı, nəyin pis olduğunu bilmək, hər 
hansı keyfiyyətin məziyyətini və ya qüsurunu şüurlu 
surətdə dərk etmək hələ insanın öz real fəaliyyətində 
bunu rəhbər tutacağına dəlalət etmir. İnsanın ardıcıl 
məqsədəuyğun fəaliyyəti üçün təkcə ağıl kifayət de-
yil, bunun üçün həm də ideya inamı, möhkəm əqidə 
lazımdır. 
Lakin kor-koranə surətdə insanda qəti müəy-
yənləşmiş əqidə formalaşa bilməz. Cəmiyyətin ob-
yektiv inkişaf qanunlarını bilmədən, mürəkkəb icti-
mai hadisələrin gedişindən baş çıxarmadan, əxlaq 
normalarına ardıcıl surətdə əməl etmək mümkün de-
yil. 
Həyat mövqeyi təkcə hiss və emosiya ilə, ins-
tinkt və kortəbii vərdişlərlə müəyyən edilərsə, deməli, 
o hələ fəal həyat mövqeyi deyildir. Bu halda həyat 
mövqeyi dayanıqlı olmaz, situasiyaların dəyişməsin-
dən, hissi-emosional vəziyyətlərdən asılı olaraq insa-
nın konkret şəraitlərdə tutduğu mövqe də dəyişər, 
ardıcıl, prinsipial xarakter daşımaz.  
Həyat mövqeyinin, dayanıqlı olması, ən çətin 
şəraitdə belə insanın öz həyat idealına sadiq qalması, 
 - 60 -
əxlaq normalarından kənara çıxmaması üçün onun 
əqidə və idealının şüurlu surətdə və elmi əsaslar üzrə 
formalaşmasının böyük əhəmiyyəti vardır. Sadəcə 
olaraq mühitə uyğunlaşmaq deyil, mühiti öz həyat 
idealına uyğunlaşdırmaq mövqeyi yalnız qəti elmi 
müddəalarla möhkəmləndirilmiş olan əqidə sayəsin-
də, fəlsəfi dünyagörüşünün formalaşması sayəsində 
mümkündür.  
 
 
 - 61 -
 
 
 
 
 
 
Şərq və Qərb sivilizasiyaları: 
milli və dini aspektlər 
 
 
..., Qərbdə İslamın təbiəti 
barədə bir sıra anlaşılmazlıqlar 
olsa da, mədəniyyətimizin və sivi-
lizasiyamızın İslam dünyasına nə 
qədər çox borcu olduğunu unut-
mamalıyıq. 
  Prins Çarlz 
 
Çağdaş Şərq və Qərb dəyərlərini müqayisə et-
mək, onların nisbəti və optimal münasibət formaları 
haqqında fikir yürütməzdən əvvəl bu dəyərlərin hansı 
tarixi inkişaf yollarını keçməsinə və tarix boyu hansı 
nisbətlərdə olmasına qısa nəzər salaq. 
Elmin, mədəniyyətin, ilk bəşəri dəyərlərin be-
şiyi olmuş Qoca Şərq e.ə. I minilliyin I yarısında öz 
əvvəlki inkişaf tempini və öncül mövqeyini tədricən 
itirmiş, Qədim Yunanıstan elm və mədəniyyətin inki-
şafı sahəsində irəli çıxmışdır. Lakin antik sivilizasiya 
boş yerdə yaranmamış, Qədim Şərq sivilizasiyasından 
 - 62 -
bəhrələnmişdir. Roma imperiyasının süqutu ilə bəşər 
tarixində misilsiz rol oynamış antik elm və mədəniy-
yət də süquta uğramışdır. Lakin imperiyalar dağılsa 
da onlardan miras qalmış dəyərlər tarixin yaddaşına 
köçərək yenidən dirçəlmək üçün əlverişli məqam göz-
ləmişdir. 
Antik sivilizasiyadan sonra bəşər tarixində ən 
parlaq dövr İslamın yaranması ilə başlanmışdır. Elm 
və mədəniyyətin inkişaf mərkəzi yenidən Şərq dünya-
sına köçmüşdür. Bu dövrdə İslamla sıx surətdə bağlı 
olan yeni sivilizasiya dalğası özündən əvvəlki elmi 
nailiyyətlərin, mədəni-mənəvi dəyərlərin dağılmasına 
yol verməmiş, onları qoruyub saxlamış, inkişaf etdir-
miş və Qərb dünyasının yeni intibahı üçün zəmin ya-
ratmışdır. Renessans rüşeymi məhz bu zəmində pöh-
rələnmiş və Qərb sivilizasiyasının əsası qoyulmuşdur. 
İndi bir çox tədqiqatçılar artıq Qərb sivilizasiyasının 
da tənəzzülündən, süqutundan danışırlar.  
Beləliklə, tarixə ötəri ekskurs göstərir ki, icti-
mai tərəqqidə hər bir yeni inkişaf dalğası Şərq və 
Qərb dəyərlərinin sintezi sayəsində mümkün olmuş-
dur. Lakin təəssüf ki, estafet Qərbə keçdikdən sonra 
Şərq ölkələri müasir dövr üçün məqbul olan yeni bir 
sintezin formulunu hələ də tapa bilməmişdir. Düzdür, 
lokal miqyaslarda, məsələn, Yaponiya timsalında belə 
optimal sintez nümunələri mövcuddur, lakin bu 
proses hələ qlobal miqyas almamışdır. 
Əgər “sivilizasiya” anlamı dini dəyərlərlə sıx 
 - 63 -
bağlı olsaydı, onda müxtəlif dinlərə uyğun olaraq 
müxtəlif sivilizasiyalardan danışmaq olardı. Onda 
xristian sivilizasiyası “İncil”lə, islam sivilizasiyası 
“Quran”la yaşıd olardı. Və ancaq bu halda, dini-
əxlaqi dəyərlər ön plana çəkildikdə, müəyyən dövrlər 
üçün geriyə hərəkətdən də danışmaq olardı. Çünki 
bəşəri inkişafın bir çox mühüm mərhələləri, həm də 
məhz sivilizasiya anlamı ilə daha çox səsləşən mər-
hələləri dini dəyərlərə yaxınlaşmaq deyil, onlardan 
uzaqlaşmaq meyli ilə bağlıdır. 
Sivilizasiyanın əsas şərti kimi şəhərlərin və ilk 
dövlətlərin yaranmasını götürsək onun yaşı qədim 
Şərq tarixi ilə başlanardı. Yaxud sivilizasiya üçün 
ilkin şərt “Homo sapiens”in formalaşması və ilk əmək 
alətlərinin düzəldilməsini götürsək, sivilizasiyanın ya-
şı tarixin özü ilə eyniləşərdi. Çünki belə başa düşül-
dükdə, sivilizasiyadan ancaq tarixdən əvvəlki dövr 
üçün danışmaq olmaz.  
Lakin biz sivilizasiyanın ənənəvi və bizim fik-
rimizcə daha düzgün anlamından çıxış etsək, o, milli 
və ya dini səciyyə daşımaqdan daha çox ümumbəşəri 
səciyyə daşıyır. Sivilizasiyanın əsasında əmək bölgü-
sü dayanır. Bir-birini təkrarlayan insanlardan daya-
nıqlı olması üçün insanlar fərqlənməli və bir-birini 
tamamlamalı idilər. Hər bir insanı bütöv, mükəmməl, 
özünə qapanan sistem kimi görmək istəyən Şərq 
idealı Qərbin dar ixtisaslaşma ilə yarımçıqlaşmış in-
sanların müəyyən qayda ilə birləşməsindən alınan 
 - 64 -
yeni ahəng, yeni kamillik, lakin artıq fərdi deyil, icti-
mai kamillik idealı ilə bir o qədər də uzlaşmır. 
Bizcə, sivilizasiyanın istiqaməti insandan cə-
miyyətə doğru yönəlmişdir. Sivilizasiya hər şeydən 
öncə cəmiyyətin təşkilatlanması və kamilləşməsi pro-
sesidir. Bu baxımdan onun Şərq dəyərləri ilə müqa-
yisəsi ilk növbədə cəmiyyətlə insanın münasibətini 
xatırladır. Kamil cəmiyyətə doğru gedən vahid, bütöv 
bir proses və kamil insan idealının gerçəkləşmə cəhd-
lərindən ibarət mənəvi intibahlar və sıçrayışlar top-
lusu... 
Əlbəttə, hər bir real hadisə yeganə bir mahiy-
yətdən yox, müxtəlif səviyyəli və çeşidli mahiyyət-
lərin qarışığından ibarət olur. Məhz ona görə də hadi-
sələr səviyyəsində elmi söhbət aparmaq mümkün 
deyil. Sivilizasiya da böyük miqyaslı, mürəkkəb icti-
mai hadisə olmaqla hər hansı bir xalis ideyanın (ma-
hiyyətin) maddi təcəssümündən fərqlidir. Lakin bu-
nunla belə o Şərq dəyərləri ilə müqayisə olunarkən 
daha çox dərəcədə bir Qərb hadisəsi kimi özünü gös-
tərir. Düzdür, sivilizasiyanın əsası Şərqdə qoyulmuş-
dur, lakin mahiyyətcə o, daha çox Qərb hadisəsidir. 
Necə ki, xristianlıq əsasən Qərbdə yayılsa da, mahiy-
yət etibarı ilə Şərq hadisəsidir. Bu baxımdan, biz “İn-
cil”lə və “Quran”la başlayan dəyərləri öz aralarında 
tərəfmüqabil kimi deyil, sivilizasiya ilə tərəf müqabil 
olan eyni dəyərlər sistemi kimi götürməyin tərəfdarı-
yıq. Əlbəttə, buradakı “eyniyyət” nisbi xarakter daşı-
 - 65 -
yır, belə ki, xristianlıq və islam öz aralarında müəy-
yən fərqlərə malikdir. Lakin böyük miqyasda yanaş-
dıqda və sivilizasiya ilə qarşılaşdırıldıqda onlar hər 
ikisi bir din olaraq məhz Şərq dəyərlərini təmsil 
etməklə vahid cəbhədə dayanmağa məhkumdurlar. 
Müasir dövrdə ən aktual problemlərdən biri 
milli özünütəcrid və qloballaşma arasındakı optimal 
nisbətin tapılmasıdır. Qloballaşma prosesi elm, tex-
nika, texnologiya ilə – ümumbəşəri dəyərlərlə yanaşı 
milli kimliyi müəyyən edən mədəni-mənəvi amillərə 
də sirayət etməyə cəhd göstərir. İstər düşünülmüş 
şəkildə, istərsə də qərəzsiz olaraq – fərqi yoxdur. Belə 
bir şəraitdə ilk növbədə nələri qorumaq lazım olduğu-
nu, məhz hansı məsələlərdə məqsədyönlü surətdə 
ənənəçi, konservator olmağın labüdlüyünü məhz zi-
yalılar müəyyənləşdirməlidir. Yeri gəlmişkən əsrin 
əvvəlində bizim böyük ziyalılarımız orientir kimi 
“türkçülük, islamçılıq və müasirliyin vəhdəti” prinsi-
pini tövsiyə edirdilər. 
Bizcə, ilk növbədə meyarlar müəyyənləşməli-
dir. İdeal halda biz özümüzü necə təsəvvür edirik və 
ya bizim milli-mənəvi idealımız nədən ibarətdir? İndi 
biz hansı real durumdayıq və daşıdığımız hansı key-
fiyyətləri məhz milli səciyyə kimi qiymətləndirmək 
olar? Keçmişə də məhz bu real durum və ideal priz-
masından, onun əsasında formalaşan meyarlardan çı-
xış edərək yanaşmaq lazımdır. “Soykökə qayıdış” ça-
ğırışında qorxulu olan məqam bundan ibarətdir ki, biz 
 - 66 -
keçmişimizdə olan istənilən keyfiyyəti milli invariant 
kimi və pozitiv cəhət kimi qəbul edə bilmərik. Həqiqi 
milli keyfiyyətlər milləti yaşadan, onu inkişaf etdirən 
keyfiyyətlərdir. Bu baxımdan keçmişimizdən qalan, 
lakin tərəqqiyə deyil, tənəzzülə xidmət edən cəhətləri 
yaşatmaqdansa onlardan xilas olmaq yolu tutulmalı-
dır. Lakin biz yenə də nəyin pozitiv, nəyin həqiqi, nə-
yin saxta olduğunu aydınlaşdıra bilmək üçün keçmiş-
dən daha çox bu günümüzə və gələcəyimizə, milli-mə-
nəvi idealımıza xidmət etməliyik. 
Ərazinin tarixi, xalqın tarixi, millətin tarixi, 
dövlətin tarixi fərqləndirilmədən məsələyə milli şüur 
prizmasından baxmaq çətindir. Minilliyin və yüzil-
liyin əsas səciyyələrini vermək üçün əvvəlcə bütöv-
lükdə tarixi inkişaf prosesi heç olmazsa ən ümumi şə-
kildə nəzərə alınmalıdır. Etnik qrupların bütöv bir 
millət halında formalaşması prosesi daha çox dərə-
cədə əvvəlki minilliklərə aid bir məsələdir. Son min-
illik Azərbaycanda etnik-milli baxımdan türk təfək-
kürü və türk həyat tərzi ilə; dini müstəvidə yanaş-
dıqda isə islam mənəviyyatı və islam düşüncə tərzi ilə 
səciyyələnir. Beləliklə, yola saldığımız minillikdə 
Azərbaycan xalqının mentaliteti türkçülük və islam-
çılığın üzvi vəhdəti, sintezi şəraitində formalaşmışdır. 
Lakin bu böyük əsas prosesə ayrı-ayrı dövrlərdə kə-
nar amillər təsir göstərmişdir. Bu baxımdan, axırıncı 
yüzillik daha çox Rusiya amilinin əlavə olunması ilə 
səciyyələnir. Rusiya amili isə öz növbəsində iki isti-
 - 67 -
qamətə ayrıla bilər. Birincisi, imperiya siyasətindən 
gələn neqativ təsir; anti-milli, anti-türk siyasəti. İkin-
cisi, ümumbəşəri dəyərlərlə əlaqə baxımından pozitiv 
məqamlar, Qərbə açılan pəncərə, Qərb sivilizasiyası 
ilə tanışlıq. Bu amil axırıncı yüzilliyin həm inqilaba-
qədərki dövrünə, həm də sovet perioduna aiddir. So-
vet periodunun əvvəlki rus təsirindən əsas fərqləri isə 
buraya həm də anti-islam və ümumiyyətlə, ateizm si-
yasətinin əlavə olunması, şüurların ideologiya çərçi-
vəsinə salınması, digər tərəfdən isə əhalinin savadlılıq 
dərəcəsinin artması ilə əlamətdardır. Son yüzilliyin 
axırıncı on ili isə milli şüurun intibahı və milli özü-
nüdərk istiqamətində axtarışlarla əlamətdardır. Belə 
ki, yeni yüzilliyə biz milli özünüdərk və milli dövlət 
quruculuğu əzmi ilə, dövlətçilik təfəkkürünün intibahı 
şansı ilə qədəm qoyuruq. 
 
* * * 
 
Çox vaxt Avropa ölkələrinin elm və texnolo-
giya sahəsində inkişaf etməsi, İslam dünyasının isə 
müqayisədə geri qalması faktından çıxış edərək bunu 
xristianlıq və islam dini ilə əlaqələndirməyə çalışırlar. 
Elmi təhlil əvəzinə ideologiyalaşdırılmış, psevdoelmi 
mülahizələr söylənməsinə tez-tez rast gəlmək olur. 
Lakin XX əsrin Parsons, Hantinqton  kimi görkəmli 
sosioloqlarının da bəzən belə mövqedən çıxış etməsi 
təəccüb doğurmaya bilmir.  
 - 68 -
Əslində, xristianlığın da, islamın da elmə müna-
sibəti yaxşı məlumdur. Xristianlıq yarandığı vaxtdan 
azadfikirliyin və elmi tədqiqatın əleyhinə olmuşdur. 
Xüsusən, xristianlıq sosial bir hadisə kimi formalaş-
dıqdan sonra din xadimləri özlərinin cəmiyyətdəki 
mövqeyini qoruyub saxlamaq üçün onların doqmala-
rından kənarda hər nə varsa qeyri-qanuni və qəbahət 
hesab etmişlər. 
İnkvizisiya məhz xristianlığın törəməsidir.12 
İslam isə yarandığı vaxtdan nəinki elmə qadağa 
qoymamış, hətta insanları elmi fəaliyyətə sövq etmiş-
dir. İslam dini öz təsir dairəsini də daha konkret 
müəyyənləşdirmiş, insanların ancaq mənəvi aləmi və 
həyat tərzini müəyyən etməklə, onların peşə və ixtisas 
fəaliyyətlərinə bilavasitə nüfuz etməyə çalışmamışdı. 
Məhz buna görə də İslamın yarandığı və yayıldığı ilk 
əsrlərdə elm sürətlə inkişaf etmiş və əvvəlcə ərəb 
ölkələri, sonra isə bütün islam dünyası elmin inkişaf 
səviyyəsinə görə dünyada ən qabaqcıl mövqe tutmuş-
lar. Böyük din xadimləri eyni zamanda böyük elmi 
kəşflər etmiş, elmin bir sıra sahələrini inkişaf etdir-
mişlər. Əl-Kindi, Əl-Xarəzmi, Fərabi, Biruni, Ömər 
Xəyyam, İbn-Sina, Nəsirəddin Tusi, İbn-Ruşd, Uluğ-
bəy və s. riyaziyyatın, astronomiyanın, mexanikanın, 
fiziologiyanın, təbabətin, fizikanın, kimyanın inkişa-
                                                 
12 Бах: И.Р.Григулевич. Инквизиция. М., Полиздат, 1985; 
Генри Чарльз Ли. История инквизиции в средние века. 
Смоленск, «Русич», 2002. 
 - 69 -
fında misilsiz xidmətlər göstərmiş və bir çox sahə-
lərdə müasir elmin təməlini qoymuşlar. Bu həmin 
dövr idi ki, Roma imperiyasında xristianlıq qəbul 
olunduqdan sonra elm və mədəniyyətin, texnologi-
yanın inkişafında min illik bir pauza yaranmışdı və 
antik elmin və mədəniyyətin estafetini ərəblər əllərinə 
götürmüşdürlər.  
Ancaq Xristianlığın yaranmasından 1400 il, 
İslamın yaranmasından isə 700 il keçdikdən sonra 
dünyada elmi-texniki inkişafın, sivilizasiyanın gedi-
şatında yeni bir dönüş yaranmağa başladı. Bu, Avro-
pada renessans dövrü idi. XV-XVI əsrlərdə Avropa 
xristianlığın ehkamları ilə daban-dabana zidd yeni 
düşüncə tərzinə hamilə olmuşdur. İnkvizisiya ilə azad 
fikirliliyin iki-üç əsrlik qanlı mübarizəsi, nəhayət ki, 
elm və dinin bir-birindən ayrılmasına və yeni düşün-
cənin, yeni Avropanın doğulmasına gətirib çıxartdı. 
Yeni Avropanın təməlçilərindən biri olan Frensis Be-
kon artıq xristian ideoloqu deyildir. Avropada xristian 
ehkamlarından kənarda tamamilə müstəqil bir həyat 
başlanırdı. Xristianlıq isə daha çox dərəcədə simvo-
likləşdirilərək, ayrı-ayrı şəxslərin vicdan işi kimi 
məhdud dairəyə salınmış, dövlət işindən və ictimai 
tərəqqinin aparıcı xəttindən uzaqlaşdırılmışdır.  
Məhz elmin dindən azad olaraq tam müstəqil 
ictimai hadisə kimi formalaşması, insanların ikiləş-
məsi və elmə münasibətlə dinə münasibəti öz daxil-
lərində ayrı-ayrılıqda yaşatması elmin tam azad inki-
 - 70 -
şafı üçün meydan açan amillərdən biri oldu.  
Şərqdə isə din elmə aşkar şəkildə mane olmadı-
ğından, onlar hələ də birlikdə addımlayır. Məhz İslam 
dininin elmə qarşı loyallığı, liberallığı, dözümlülüyü 
elmin uzun əsrlər boyu dinin təsir dairəsində qalma-
sına imkan yaratmışdır. Dində heç də düşmən görmə-
yən elm onun sərhədlərindən çox da kənara çıxmağa 
ya çalışmırdı, ya da... Sonrakı əsrlərdə üləmalar pey-
ğəmbərlərdən daha çox «dindarlıq» nümayiş etdi-
rərək, insanları dini ehkamlardan daha çox asılı və-
ziyyətə salmaq üçün özlərinin düzəltdikləri, icad et-
dikləri yeni qaydalar və qadağalarla ağırlaşdırmışlar. 
Eyni hal xristianlıqda da baş verdiyindən «Roma Pa-
pasından daha çox katolik olanlar» haqqında məşhur 
frazanın yaranmasına səbəb olmuşdur. Nəticədə ma-
hiyyət etibari ilə elmə qarşı olmayan islam dini də 
getdikcə mürtəce rol oynamağa başlamış və elmi öz 
hüdudları çərçivəsində saxlamağa çalışmışdır.  
Bəli, nə qədər paradoksal görünsə də, Şərqdə 
elmin geniş asfalt yola çıxa bilməməsinin səbəbi 
islamın elmə düşmən mövqeyi deyil, əksinə, yaxşı 
münasibət bəsləməsi idi. Və bu yaxşı münasibət el-
min dindən tamamilə imtina edərək, yeni sürət yoluna 
çıxmasına imkan verməmişdir.  
Bəli, elm mahiyyəti etibarilə dindən fərqli bir 
hadisədir. O, dinə zidd deyil, sadəcə olaraq, dindən 
fərqli bir müstəvidədir. Əslində, onlar bir-birinə qarşı 
dayanmamalıdır, çünki onların yolu kəsişmir, toq-
 - 71 -
quşmur. C.Əfqani Şərqdə elmə münasibətin necə 
yolverilməz bir məqama çatdığını vurğulayaraq yazır 
ki, dinlə bağlı tədqiqatların xüsusi elm sahəsi kimi ön 
plana çəkilməsi və dəqiq elmlərin «Avropa elmləri» 
kimi dəyərləndirilməsi əslində müsəlman dünyasının 
özünü ümumbəşəri elmi tərəqqidən ayırmasına gətirib 
çıxarır. Belə birtərəfli mövqe əslində orta əsrlərdə 
ərəbdilli təbiətşünas alimlərin dünya elminə verdiyi 
töhfələrdən də könüllü surətdə imtina edilməsi 
deməkdir. 
Elm ilə din arasında ziddiyyət, qarşıdurma o 
zaman yaranır ki, elm öz yolundan kənara çıxaraq 
inamı əvəz etmək istəyir, Allahın varlığını və ya 
yoxluğunu isbat etmək iddiasına düşür. Digər tərəf-
dən, din də o zaman elmə qarşı çıxır ki, özünün bir 
inam hadisəsi olduğunu unudaraq idrak hadisəsi kimi 
çıxış etməyə çalışır və dünyada gedən proseslərin 
izahını vermək iddiasına düşür.  
Bəli, idrak və inamın hər biri öz işi ilə məşğul 
olduqda gözəldir. Başqasının sahəsinə keçdikdə isə 
mürtəceləşirlər.  (Bu iki sahənin qarşılıqlı əlaqəsi isə 
elmin və dinin yox, fəlsəfənin problematikasına aid-
dir.)  
Bəlkə də, öz mahiyyətlərinə istinad etsəydilər, 
nə elm dinin işinə, nə də din elmin işinə qarışardı. 
Lakin onlar sosial hadisəyə çevrildikdən sonra, həmin 
sosial qurumların və onları təmsil edən insanların mə-
nafeləri, şəxsi maraqları bu qarşıdurmanın yaradılma-
 - 72 -
sına gətirib çıxarmışdır...  
Bu prosesləri istər sosial, istərsə də qnoseoloji 
müstəvidə izah etmək çətin deyil. Lakin nə üçünsə 
hələ də müsəlman ölkələrində müəyyən ideoloqlar hə-
yatın bütün sahələrini dinlə əvəz etməyə çalışır, dini 
insanın fərdi mənəviyyatından kənara çıxararaq so-
siallaşdırır, siyasiləşdirir, ideologiyalaşdırırlar. Bir 
sözlə, dini öz şəxsi maraqları üçün alətə çevirirlər. 
Qərbdə də dövlətin və elmin dinlə əlaqəsi çoxdan 
kəsildiyi halda, elə ideoloqlar çıxır ki, onlar tərəqqi-
nin səbəbini öz dinlərində, başqalarının geriliyinin sə-
bəblərini də onların dinində “axtarırlar”. Lakin bu 
axtarışların elmdən uzaq, ideoloji yönümü şübhəsiz-
dir.  
Bizcə, dinlərin ideoloji və siyasi məqsədlər 
üçün istifadə olunmasının qarşısı mütləq alınmalıdır. 
Qarşısı alınmasa – bütün tərəflər ziyan çəkəcək. 
Bəşəriyyətin qalxmış olduğu yeni imkanlardan yeni 
səlib yürüşləri və yeni qlobal inkvizisiyalar üçün 
istifadə edilməsi yolverilməzdir. 
 
Şərq ruhu 
 
 Ruh hələ o dərəcədə mücərrədləşməmiş, 
   təbii başlanğıcından ayrılmamışdı. 
Hegel 
 
Kimin ki, qəlbində insani ləyaqət hissi şölələnir, 
o hələ böyük xarüqələr yaratmaq imkanını itirmə-
 - 73 -
mişdir. Lakin, digər tərəfdən, o bəlkə də bu hissin 
təhqir oluna biləcəyindən qorxaraq, bu şölələrin sönə 
biləcəyindən qorxaraq, həyatda fəal mövqe tuta bilmir, 
mübarizlik ruhunu itirir, şəxsi ləyaqətinin passiv müha-
fizinə çevrilir.  
Lakin insan küləklərə, dalğalara qarşı getmək-
dən çəkinməməlidir. O inanmalıdır ki, harada isə 
sönməyən bir atəş var. Və nə vaxtsa külək güc gəlsə 
və qəlbin incə, xəfif alovunu söndürsə, o yenidən hə-
min ocağın köksünə sığınacaq və ondan atəş alacaq-
dır. 
Milyon illər davam edən əməli fəaliyyət pro-
sesində insanda heyvani instinktiv hisslərdən fərqli 
olan nəcib və ali hisslər – insani hisslər yaranıb və bu 
hadisə bəşər tarixinə «Şərq ruhu» adı ilə daxil olub. 
Həmin ruhu ata-babalarımız bir məşəl kimi nəsildən-
nəslə ötürüb yaşadıblar. 
Əsrlər ötüb, nə vaxtsa əzəmətli, lakin buz kimi 
soyuq olan ağıl dəryasının təlatümləri sahili bürü-
məyə başlayıb və bütün alçaq sahələrdəki alovların 
üzərinə su çiləyib, onları söndürüb. Atəşlər söndü, eh-
tiraslar cilovlandı, meydanı mücərrəd təfəkkür tutdu. 
Bu hadisə bəşər tarixinə «Qərb ruhu» adı ilə daxil 
olub. 
Lakin Qərb ruhu alçaq əraziləri sulara qərq etsə 
də, uca zirvələrə qalxa bilməyib. Uca zirvələrdəki 
ocaqlar toxunulmaz qalıb.  
Hamıda potensial imkan şəklində həm primitiv, 
 - 74 -
həm də ali, həm mənfi, həm də müsbət hisslər var. 
Lakin tərbiyə, mühit, hakim ruh bunlardan hansını isə 
canlandırır, gerçəkliyə çevirir, digərləri isə passiv im-
kan şəklində qalır. Necə ki, elə yazılar olur ki, onu 
yalnız alovda isindirəndə oxunmağa başlayır, eləcə də 
qəlbimizin potensial hisslərini müəyyən bir canlı tə-
sir, müəyyən bir atəş öz hərarəti ilə isindirərkən, onlar 
oyanır, fəal qüvvəyə çevrilir, «cahanda kamalın qalib 
gələcəyinə» əminlik yaranır. 
Bu sönməyən atəş, bu insani ləyaqət şöləsi əsr-
lərdən bizə miras qalmış mənəvi sərvətlərimiz, adət-
ənənələrimiz, dini-əxlaqi dəyərlərdir. Onu intellektual 
inqilabın tufanlarından, robot erasının buz kimi soyuq 
nəfəsindən qorumaq vəzifəsi böyük bir sivilizasiya-
nın, müqəddəs bir ruhun “olum, ya ölüm” məsələsi-
dir, üçüncü minilliyin əvvəlində Şərq xalqları qarşı-
sında duran ən böyük tarixi missiyadır. 
Qərb dənizində batmamaq, yaxşı üzə bilmək 
üçün intellekt gəmisi lazımdır. Şərq intellektdən heç 
vaxt korluq çəkməyib. Lakin Şərqdə ənənəvi olaraq 
hərə öz gəmisi ilə üzməyə çalışıb. Birləşib böyük 
gəmi düzəltmək istəməyiblər. Öz gəmisini qura bil-
məyənlər suya qərq olublar. 
(Deyirlər ki, Şərq adamların sayına görə Qərb-
dən üstündür. Lakin Qərbdə buz kimi soyuq nəfs 
dalğaları üzərində böyük ictimai gəmilər üzür. Şərqdə 
isə öz şəxsi gəmiləri ilə möhtəşəm dalğalara sinə gə-
rib üzənlər azlıq təşkil edir). 
 - 75 -
Digər tərəfdən öz kiçik şəxsi gəmilərində 
üzənlər Qərbin böyük gəmiləri ilə qarşı-qarşıya gəl-
məmək üçün onların dalınca üzmək məcburiyyətin-
dədirlər.  
Böyük dalğalar Şərqin alçaq təpələrdəki məşəl-
lərini suya qərq edib. Ancaq uca zirvələrdəki alov 
hələ də şölələnməkdədir və yalnız nəfs dalğalarının 
fövqünə qalxanlar bu sönməz ruha qovuşa bilərlər. 
Orta əsrlərdə məhz nəfsin əql vasitəsilə məh-
dudlaşdırılması, idarə olunması, insanın düşüncəli bir 
varlıq olaraq öz bədəni və instinktləri üzərində qə-
ləbəsi uğrunda mübarizə getmiş və bu proses fərdi 
miqyasdan çıxaraq bir ruhani hərəkat səviyyəsinə 
qalxmışdır. Sufizm də bu hərəkatın nəzəri əsası kimi 
formalaşmışdır. Lakin bu təlimi sadəcə nəzəriyyədən 
fərqləndirən əsas cəhətlərdən biri də budur ki, burada 
ideya həyat tərzi ilə çulğalaşır, vəhdətdə olur.  
Şərq kimi tanıdığımız sosial fenomen əvvəlcə 
fərdi-mənəvi bir fenomen kimi formalaşır. Şövqlü 
fəlsəfi təlim, dərin dini hiss və onlara tabe etdirilmiş 
solğun cismani həyat vahid fenomendə – şərqliliyin 
mahiyyətində qovuşur. Əmin ər-Reyhani «Mən Şər-
qəm» şerində şərqliliyin mahiyyətini bir neçə baxım-
dan təqdim edir. Aida İmanquliyeva onun yaradıcı-
lığını tədqiq edərkən məhz bu məqamları ön plana 
çəkir və həmin şerin geniş təhlilini verir.  
 
Mən Şərqəm, 
Mən Allahın ilk yaratdığının təməl daşıyam…. 
 - 76 -
misralarını misal gətirən A.İmanquliyeva bu baxışı 
«Şərqin keçmiş əzəməti barədə düşüncələr» adlan-
dırır.13 Maraqlıdır ki, qoca Şərqi bir tərəfdən gənc və 
güclü Qərblə görüşdürən ər-Reyhani, digər tərəfdən 
onu müasir Şərqlə müqayisə edir. A.İmanquliyeva bu 
cəhəti xüsusi vurqulamaqla diqqəti çağdaş Şərqin 
həqiqi Şərq mahiyyətindən uzaqlaşdığına yönəldir: 
«Bu böyük həcmli şerin sonraki hissəsi xurafat və 
mövhumat zülmətinə qərq olan, dinin bütün zahiri 
ayinlərinə fanatik şəkildə sitayiş edən müasir Şərqin 
tənqidinə həsr olunmuşdur. Cəhalət və mövhumat 
Şərqi Qərb sivilizasiyasının bütün nailiyyətlərindən 
çəkindirir.»14  
 Bu məqamın vurğulanması, bizim fikrimizcə, 
Aida İmanquliyevanın Şərq-Qərb problematikasına 
gətirdiyi böyük yenilikdir. Belə ki, Şərqlə Qərbin mü-
qayisəli tədqiqində üzə çıxan bir çox ziddiyyətli cə-
hətlər məhz Şərqin zaman axınında ikiləşməsini nə-
zərdən qaçırmağın, çağdaş Şərqlə qoca Şərqi eyni-
ləşdirməyin nəticəsidir. Halbuki, Şərqin əzəməti, 
böyüklüyü, ruhani mahiyyəti məhz qoca Şərqin tim-
salında təzahür edir. O, hətta, Qərbi də düçar olduğu 
böhrandan xilas etmək əzmindədir. Ər-Reyhaninin 
poetik dili ilə «mən öz ruhumla sənin qəlbini siviliza-
siya xəstəliklərindən sağaldacağam», – deyən ruhani 
                                                 
13 А.Имангулийева. Йени яряб ядябиййаты 
корифейляри, сящ.166. 
14 Йеня орада, сящ 167. 
 - 77 -
Şərq həqiqi dini hissdən ayrı düşən, mövhumata uyan, 
əcnəbilərdən, onların texnoloji nailiyyətlərindən çəki-
nən, mürtəce məzmun kəsb edən cılızlaşmış Şərqdən 
çox fərqlidir. Əslində ikinci birincinin adına sığınır. 
Amma bu Şərq daha o Şərqdən deyil. 
 Əlbəttə, «Şərq» fenomeninə diferensial müna-
sibət ideyası bədii obrazlarla, poetik şəkildə ər-Rey-
hani tərəfindən irəli sürülmüşdür. Lakin bu poetik tə-
rənnümün mahiyyəti elmi-məntiqi müstəvidə məhz 
A.İmanquliyeva tərəfindən açılır və Şərqlə Qərbin 
vəhdətinə çağırış da bu yeni baxış bucağından yeni 
mahiyyət kəsb edir. Vəhdət üçün əvvəlcə Şərqin 
özünə qayıtması, öz ilkin ruhani məğzini yenidən 
kəsb etməsi tələb olunur.  
Qərb mühitində səslənən Şərq poetik ruhunu ər-
Reyhani timsalında tədqiq edən, «iki sivilizasiyanın 
əldə etdiyi ən yaxşı nailiyyətlərin birləşdirilməsi im-
kanlarını»15 araşdıran A.İmanquliyevanın ideyaları  
bu gün də Şərq-Qərb probleminin ədəbi-tənqidi və 
fəlsəfi tədqiqi sahəsində istiqamətləndirici rol oyna-
yır.  
Bəli, dünya bu gun bir sıra qlobal problemlərlə 
üzləşmişdir. Qərb bu problemləri təkbaşına həll et-
mək iqtidarında deyil. Onun Şərq ruhuna ehtiyacı 
vardır. Lakin bu ruh çağdaş Şərqin görünən qatlarında 
görünməz olmuşdur. Şərqin dərin genetik qatlarında 
                                                 
15 А.Имангулийева. Йени яряб ядябиййаты 
корифейляри, сящ.167. 
 - 78 -
uyuyan böyük ruhani gücün qayıdışına nail olmaq 
çağdaş Şərqin imkanı xaricindədir. Buna nail olmaq 
üçün Qərbin köməkliyinə ehtiyac vardır. Qərb özünün 
gələcəyi naminə, bütün bəşəriyyətin gələcəyi naminə 
səylərini onsuz da cırlaşmış çağdaş Şərqi daha da 
sıxışdırmağa yox, onun özünə, öz ruhani başlanğıcına 
qayıtmasına yönəltməlidir. 
 
 
 
Bütün dinlər Şərq hadisəsidir 
 
   İstənilən mədəniyyətin, yaxud siviliza-
siyanın mərkəzi elementləri dil və dindir. 
                                       S.Hantinqton 
 
Müasir dövrdə Qərbdə ən çox yayılmış mövqe-
lərdən biri sivilizasiyanı din və dillə əlaqələndirmək 
cəhdləridir. Mənəvi mədəniyyətin təməlində məhz bu 
iki amilin dayanması doğurdan da, heç kimdə şübhə 
doğurmur. Çünki dil və din milli-mənəvi keyfiyyət-
lərin, adət-ənənələrin, əxlaqi dəyərlərin təməl daşı və 
daşıyıcısıdır. Xüsusən, şifahi xalq ədəbiyyatı ictimai 
şüurun məhsulu olmaqla, bütövlükdə xalqı səciyyələn-
dirir. Əxlaqi-mənəvi dəyərlərin əksəriyyəti dinin təsiri 
ilə formalaşır və ya bu təsirə məruz qalır.  
Bu məsələ kifayət qədər aydın olduğundan biz 
onun üzərində dayanmaq istəməzdik. Lakin, təəccüb-
lü olan dil və dinin məhz sivilizasiya ilə uzlaşdırılma-
 - 79 -
sı cəhdləridir. Sivilizasiya isə mənəvi mədəniyyətdən 
fərqli olaraq, hiss üzərində deyil, intellekt üzərində 
qərar tutur. İntellekt isə ümumbəşəri və universaldır. 
Yəni, bütün insanlar irqindən, dilindən və dinindən 
asılı olmadan eyni əqli prinsiplər əsasında düşünür. 
Məntiq hamı üçün eynidir. Dünyanın dərk olunması, 
təbiət elmləri və onların tətbiq mexanizmləri – bütün 
bunlar eyni mexanizmə malikdir və milli və yaxud 
dini mənsubiyyətlə əlaqədar deyildir. Və əgər sivili-
zasiya, məhz elm və elmi-texniki yaradıcılığın məh-
sulu kimi ortaya çıxırsa, burada dil və din nə kimi bir 
rol oynaya bilər? Xristianlığı müasir Qərb sivilizasiyası 
ilə əlaqələndirməyə çalışanlar «sivilizasiya anlayışının öz 
mahiyyətindən kənara çıxdıqlarının fərqindədirlərmi?»  
S.Hantinqton bütün bəşəriyyətə məxsus olan, 
universal olan nə varsa, hamısını Qərblə əlaqələndi-
rərkən Şərqdə universal düşüncənin, intellektin, elmin 
varlığını tamamilə inkar etmək məqsədimi güdür? 
Görünür, məqsəd məhz bundan ibarətdir ki, bölgünün 
özü Şərq və Qərb kimi yox, Qərb və qeyri-Qərb kimi 
aparılır və qeyri-Qərb üçün ancaq universalizmdən 
kənar olan amillər saxlanılır.16  
Əlbəttə, dillə bağlı motivlər aydındır. İngilis 
dilinin dünya dili və sivilizasiya dili kimi qəbul edil-
məsi zərurətindən danışanların mövqeyi heç də ar-
qumentsiz deyil. Elm ümumbəşəri olduğu üçün dünya 
                                                 
16 С.Хантингтон. Столкновение цивилизаций. М., 
Пер. с англ., «АСТ», 2003, стр. 90-91 
 - 80 -
elmi ictimaiyyəti öz fəaliyyətini əlaqələndirmək üçün 
vahid dildən istifadə etmək məcburiyyətindədir. Belə 
bir dil kimi məhz ingilis dilindən istifadə edilməsi isə 
dilin öz xüsusiyyəti olmayıb, bu dildə danışan xalq-
ların müasir dildə daha böyük hərbi-siyasi, iqtisadi və 
kommunikasiya imkanlarına malik olmaları ilə bağ-
lıdır. Antik dövrdə belə bir elm dili rolunu – yunan 
dili, orta əsr Şərqində – ərəb dili, ta XVIII əsrə qədər 
Avropada isə – latın dili oynamışdır. XIX əsrdə fran-
sız, alman və ingilis dilləri arasında rəqabət getmiş və 
nəhayət, XX əsrdən ingilis dili üstünlük qazanmışdır. 
Lakin, bununla belə, bütün sosializm düşərgəsində 
belə bir dil kimi rus dili də hegemonluq və univer-
sallıq uğrunda mübarizə aparmışdır. Bu mübarizə də 
yenə ingilis dilinin xeyrinə həll olunmuşdur. Daha 
doğrusu, dilin yox, ingilis dilli ölkələrin. Biz bu qısa 
tarixçəni ona görə yada saldıq ki, hansı isə dilin 
prioritetliyi əslində dilin yox, onun arxasında duran 
dövlətin siyasi və iqtisadi gücü ilə müəyyən olunur. 
Əgər Rabindranat Taqor, Cübran Xəlil Cübran hansı 
əsərlərinisə ingilis dilində yazırsa, bu heç də o demək 
deyildir ki, onlar Qərb düşüncəsini, Qərb sivilizasi-
yasını təmsil edirlər. Bu baxımdan, dil sivilizasiya 
amili kimi götürülə bilməz.  
Dinin buraya qatılması və din amilinin qabardıl-
ması isə, heç şübhəsiz, ya subyektiv mülahizələrlə 
əlaqədardır, ya da onun mahiyyəti düzgün təsəvvür 
olunmur. Əslində, din universal əqli keyfiyyətlərlə 
 - 81 -
deyil, duyğu ilə bağlıdır və insan «Mən»inin daha 
dərin qatlarını ifadə etməklə yanaşı, lokal mədəni-
mənəvi mühitlə, hətta fərdi mövcudluqla əlaqədardır.  
Dini duyğu, insani mahiyyətlə bağlı olduğu 
üçün, daha dərin və qədim köklərə malikdir. C.Əfqa-
ninin yazdığına görə, «İnsanın ilk tərbiyəsi onun dini 
tərbiyəsidir, fəlsəfi dünyagörüş sonra yaranır».17 La-
kin fəlsəfi düşüncənin formalaşmasında dini hissin 
böyük rolu vardır. Həm din, həm də fəlsəfi düşüncə 
insan mənəvi dünyasının empirik və nəzəri elmdən 
fərqli bir sahəsidir. Öz xüsusiyyəti etibarilə, onlar 
daha çox Şərq hadisəsidir. Əmin ər-Reyhani buna 
işarə ilə yazır: «Mən Şərqəm. Mən fəlsəfənin və dinin 
sahibiyəm».18       
                      
        
Din və ideologiya 
 
İnsanın ilk tərbiyəsi onun dini 
tərbiyəsidir, fəlsəfi dünyagörüş sonra 
yaranır. 
 C.Əfqani 
 
Artıq qərarlaşmış sosial duruma malik Qərb 
ölkələrində dinin özünəməxsus yeri vardır; din dövlət 
                                                 
17 Ж.Яфгани. Сечилмиш ясярляри. (Тяртиб едяни – 
профессор Шамил Гурбанов), Б., 1998, сящ. 33  
18Бах: А.Имангулийева. Йени яряб ядябиййаты кори-
фейляри, сящ. 13.     
 - 82 -
işlərinə qarışmır, siyasi və iqtisadi həyata,  elm, təhsil 
və mədəniyyətə fəal müdaxilə etmir və dövlət də 
dinin nisbi müstəqilliyini təmin edir, ona müəyyən 
muxtariyyət verir. İctimai-siyasi həyatın öz qayda-
qanunu olur, din isə ancaq insanların fərdi mənəvi 
aləmində, həm də könüllü olaraq yer tutur. İnsan 
mənəviyyatında da dini hissin ayrıca bir guşəsi olur 
və onun siyasi və hüquqi şüurla, elmi dünyagörüşü ilə  
qarışmasına imkan daxilində yol verilmir. Düzdür, bu 
ölkələrdə də, bəzən din dünyagörüşü vasitəsilə böyük 
siyasətə təsir edir, lakin bu, xüsusi bir məsələdir. 
Ümumiyyətlə götürüldükdə isə din nəinki hüquq və 
siyasət müstəvilərindən kənarda qalır, həm də çox 
vaxt öz üzərinə ideoloji missiya da götürmür. Dinin 
aktiv ideoloji rolu, siyasətə və dövlət işlərinə fəal mü-
daxilə etməsi bu ölkələr üçün artıq tarixə çevrilmişdir. 
Lakin tarixdən yaxşı ki, silinməmişdir və tarixin 
dərsləri nəzərə alınmalıdır. Bundan hələ sosial-iqtisa-
di inkişafın nisbətən aşağı pilləsində olan bir sıra Şərq 
ölkələri də özü üçün nəticə çıxarmalıdır. Yəni bu gün 
daha çox dərəcədə islamın siyasi don geyməsindən, 
ideologiyaya çevrilməsindən ehtiyat edən Qərb poli-
toloqları öz tarixlərini vərəqləyib müəyyən dövrlərdə 
xristianlığın siyasətə və dövlət işlərinə necə aktiv mü-
daxilə etdiyini yada salsalar, onda təkcə “islam təhlü-
kəsindən”, “islam fundamentalizmindən” deyil, ümu-
miyyətlə dinlərin ideologiyaya çevrilməsi təhlükəsin-
dən danışarlar. Belə ki, xristian dini indi də siyasi 
 - 83 -
səhnədən tam çəkilməmişdir (Şimali İrlandiyadakı 
hadisələr və s.). Hindistanda, Yaponiyada və s. dini 
təriqətlərin siyasətə müdaxiləsi də bu qəbildəndir.  
Din cəmiyyət üçün yox, insan üçündür. Ayrıca 
götürülmüş hər bir insanın düzgün mənəvi-əxlaqi 
meyarlar seçə bilməsi, digər insanlara münasibətdə 
yüksək mənəvi prinsiplərdən çıxış etməsi sahəsində 
dinin rolu əvəzsizdir.  
Dinin sosial təşkili, dini institutların (sosial qu-
rumların) yaradılması ancaq dini ideyaların təbliğ 
olunması, dindarlara öz dini biliklərini zənginləşdir-
mək, Allahla ünsiyyətdə olmaq, dua etmək, mənəviy-
yatını təkmilləşdirmək və s. üçün şərait yaradılmasına 
xidmət edir. Həmin sosial institutların, dini məbəd-
lərin və s. fəaliyyətini təmin etmək üçün peşəkar din 
xadimləri, ruhanilər hazırlanıb yetişdirilir, bu məqsədlə 
müxtəlif səviyyəli dini məktəblər fəaliyyət göstərir.  
Dini sosial qurumlar cəmiyyətin mikrostrktu-
runda miqyasca kiçik yer tutsalar da, müəyyən müstə-
qilliyə, avtonomiyaya malikdirlər. Konstitusiyada da 
təsbit olunduğu kimi din ilə dövlət bir-birindən ayrı-
dır. Lakin bu ayrılıq ancaq hüquq müsəvisində mütləq 
xarakter daşıyır. Siyasət və ideologiya müstəvisində 
bu ayrılığın mütləqləşdirilməsi mümkün deyil. Siya-
sətlə məşğul olan, ideoloji konsepsiyalar hazırlayan 
adamlar, millət vəkilləri  və s. bu və ya digər dinə 
qulluq etməsindən və ya ümumiyyətlə dinə münasi-
bətindən asılı olaraq müxtəlif mövqelərdə dura bilər-
 - 84 -
lər. Başqa sözlə, din siyasətə müstəqil sosial subyekt 
kimi deyil, siyasətin formalaşmasında iştirak edən 
şəxslərin dünyagörüşü vasitəsilə təsir göstərə bilər.  
Bununla belə, müasir dövrdə də din bəzən 
ideologiyaya çevrilir və siyasətdə aparıcı rol oynayır. 
Son dövrlərdə islam dini də bu missiya ilə çıxış edir. 
İranda və Əfqanıstanda baş verən hadisələr buna ən 
yaxşı misaldır. Azərbaycanda da islam dini ilə bağlı 
təbliğatlar bəzən öz əsas vəzifəsindən uzaqlaşaraq 
ideya-siyasi yön almağa təşəbbüs göstərir. İndi ədəbi-
bədii fikir sahiblərinin, jurnalistlərin ən çox meyl 
etdikləri “ideoloji modellər” XX əsrin əvvəllərində 
türk ideoloqları və musavatçıların irəli sürdüyü “türk-
çülük, islamçılıq, müasirlik” şüarının müxtəlif modi-
fikasiyalarından ibarətdir. Və bunların hamısında “is-
lamçılıq”, “islamlaşmaq” və s. mərkəzi yerlərdən biri-
ni tutur. Azərbaycan müstəqillik əldə etdikdən sonra 
xalqın sovet ideologiyasının təsiri ilə icbari yolla 
imtina etmiş olduğu dini dəyərləri qaytarmaq tə-
şəbbüsü, heç şübhəsiz, təqdirəlayiq bir hadisədir. 
Həm də nəzərə alsaq ki, islam bizim üçün əsrlər boyu 
təkcə əqidə deyil, həm də əxlaq, adət-ənənənə, hətta 
düşüncə tərzinin formalaşmasının mühüm mənbələ-
rindən biri olub, ona qayıtmağın bizim üçün necə də-
yərli bir hadisə olduğunu təsəvvür etmək çətin de-
yildir. Məhz buna görədir ki, Heydər Əliyev dinin 
mənəviyyatda rolunun artmasını ölkəmizin inkişaf 
strategiyasının mühüm istiqamətlərindən biri hesab 
 - 85 -
edirdi: “Heç vaxt inamımızdan, dinimizdən uzaqlaş-
mayacaq və bu mənəvi mənbələrimizdən istifadə edə-
rək gələcəyimizi quracağıq”19.  
Bəziləri millətlə dinin müxtəlifliyinə istinad 
edərək bunlar arasında ancaq fərqi görməyə çalışırlar. 
Halbuki din millətin inkişafına da müəyyən təsir 
göstərir. Böyük alman filosofu və tarixçisi İ.Q.Herder 
hələ XVIII əsrdə “Bəşər tarixinin fəlsəfəsinə dair 
ideyalar” kitabında yazırdı ki, türklərin hətta zahiri 
gözəlliyinin aromasında da islam dininin böyük rolu 
olmuşdur.20 Bizcə, Azərbaycanda neçə əsrlərdən bəri 
yaşayan xalqların ümumi mənəviyyat, adət-ənənənə 
və həyat tərzi sayəsində vahid “azərbaycanlı” adı al-
tında birləşməsində islam dininin rolu az olmamışdır.  
Bütün bunlar müasir Azərbaycan milli şüurun-
da, ictimai psixologiyasında dinin həqiqətən mühüm 
yerlərdən birini tutduğunu göstərir. Bəs onda dinin 
fəal siyasi və ideoloji mövqeyi nəyə görə yolverilməz 
hesab olunur? İlk növbədə ona görə ki, hər şey, hətta 
ən yaxşı şey də, öz yerində olanda gözəldir. 
Azərbaycan artıq öz strateji yolunu seçmişdir və 
psevdodini təlimlərin dinin nüfuzundan istifadə edə-
rək, din bayrağı altında siyasətə müdaxilə etmək təh-
lükəsi Konstitusiya səviyyəsində, hüquqi yolla aradan 
                                                 
19 Щейдяр Ялийев. Мцстягиллик йолу. Бакы, 
«Азярбайжан Университети», 1997, сящ. 81. 
20 И.Г.Гердер. Идеи к философии истории челове-
чества. М. 1977, стр. 494. 
 - 86 -
götürülmüşdür. Bəs onda belə təşəbbüslərin qorxulu 
cəhəti nədən ibarətdir? Qorxulu cəhət əsl dinin psev-
dodini təlimlərlə, ideoloji məzmunla əvəz olunması 
və dinin öz həqiqi miqyasından uzaqlaşmasıdır. Biz 
dinin ideoloji aktivliyindən, siyasi müdaxiləsindən və 
s. yox, əksinə dini itirməkdən qorxuruq. Çünki sovet 
dövründə hər cür dinin inkar olunması insanların mə-
nəviyyatında bir boşluq yaratmışdı və kommunist 
rejiminin uğursuzluğunun səbəblərindən biri cəmiyyət 
miqyasında mükəmməl ideoloji sistem yaratmaqla 
yanaşı, fərdi mənəvi aləmdəki boşluğa dini əvəz edə 
biləcək layiqli alternativ tapa bilməməsi idi. İndi din 
aşkar şəkildə inkar olunmasa da, bu boşluğu həqiqi 
dindən kənar fanatizm, xurafat, psevdodini məzmunla 
doldurmaq təşəbbüsü daha ağır nəticələr verə bilər.  
Bir daha yada salmaq istərdik ki, dinin əsl mə-
ramı insan mənəviyyatını ülvi duyğularla zənginləş-
dirməkdir. Din fərdi mənəviyyatı yaddan çıxarıb so-
sial qurumlar, təsisatlarla məşğul olduqda o, dinlikdən 
çıxır, başqa bir şeyə çevrilir. İnsanlar isə yenə də dinə 
möhtac qalırlar.  
Xüsusən kommunist ideologiyasından imtina 
etmiş bir xalq bu boşluğun yerini nə iləsə doldurmağa 
ehtiyac hiss etdiyi bir vaxtda dinçilik də, millətçilik 
də, Qərbçilik də və hətta bazar iqtisadiyyatına sürətli 
keçidin təsiri ilə baş alıb gedən “alver psixologiyası” 
da ideologiyada mərkəzi yer tutmaq iddiasında ola 
bilər. Və bu problem ciddi surətdə tədqiq olunmalıdır. 
 - 87 -
Bəs əslində din ideologiyanın strukturuna daxil 
olmalıdırmı və əgər olmalıdırsa, burada nə kimi yer 
tutmalıdır? Bizcə, ideologiya ayrıca fərdlərin ruhu, 
mənəviyyatı haqqında yox, cəmiyyətin siyasi təşkili, 
optimal siyasi-iqtisadi strukturu və ictimai həyatda 
mədəni-mənəvi meyarlar haqqında təlim, ideyalar 
sistemi olduğundan burada nə din, nə də milli 
spesifiklik mərkəzi yer tuta bilməz.  
Din və millətlə əlaqə əsasən sonrakı mərhələdə 
– ictimai müstəvidən fərdi müstəviyə keçəndə ortaya 
çıxır. Cəmiyyətin elə təşkilati strukturu, elə ictimai 
dəyərlər və meyarlar sistemi optimal sayıla bilər ki, 
şəxsi mənafe ilə ictimai mənafe, əxlaqla hüquq ara-
sında ciddi ziddiyət ortaya çıxmasın, insanların vic-
dan azadlığı hər hansı formada məhdudlaşdırılmasın. 
Bu baxımdan dövlət siyasəti və hüquq normaları, qa-
nun məcəllələri işlənib hazırlanarkən onların əhalinin 
dini və milli hissləri ilə uzlaşması, ahəngdarlığı mə-
sələsi nəzərə alınmalıdır. Xüsusən islam dininin özü-
nəməxsus hüquq sistemi (müsəlman hüququ – şəriət) 
olduğundan bizim ölkədə ilk növbədə dünyəvi prin-
siplər əsasında hazırlanan hüquq normaları və qanun-
lar şəbəkəsi müəyyənləşərkən şəriətin də imkan da-
xilində nəzərə alınması və əmələ gələn uyğunsuzluq-
ların, ziddiyyətlərin minimuma endirilməsi vacib şərt-
lərdən biridir. Yəni, cəmiyyətin inkişaf strategiyası, 
sosial ideal elə seçilməlidir ki, o, adamların mənəvi 
idealı və əqidəsi ilə ahəngdar ola bilsin. Lakin burada 
 - 88 -
yeganə məqbul metod – deduktiv metoddur.  
Adamların hər birinin istək və arzularının, şəxsi 
mənafelərin, dini və milli hisslərin toplanmasından 
cəmiyyətin optimal modeli hasil ola bilməz. Əksinə, 
ümumi ictimai inkişaf qanunauyğunluqlarının öyrə-
nilməsindən hasil edilən cəmiyyət modeli, sosial ideal 
və ona çatmaq üçün həyata keçirilən siyasi, iqtisadi 
və hüquqi islahatlar sistemi ilkin olaraq müəyyənləş-
dirilir və bu modelin, islahatların hər bir adamın hə-
yatında öz əksini necə tapması sonrakı mərhələdə 
ortaya çıxır.  
Sosial idealın düzgün seçilib-seçilməməsi də 
məhz bu sonrakı mərhələdə aydınlaşır. Unutmaq ol-
maz ki, təbiətdə olduğu kimi, cəmiyyətdə də həqiqə-
tin başlıca meyarı praktikadır. Sosial nəzəriyyələrin 
həqiqiliyi və pozitivliyi ancaq ictimai praktika ilə təs-
diq olunur və deməli, nəzəriyyə ictimai gerçəkliyin 
tələblərinə uyğunlaşdırılmalıdır. Ona görə də ən mü-
hüm şərtlərdən biri istifadə olunan bu və ya digər ide-
ya-siyasi sistemin dinamikliyi, mütəhərrikliyidir. 
İdeologiya insanların şəxsi həyatına hansı istiqamətdə 
təsir etməsindən asılı olaraq müntəzəm surətdə özünü 
təkmilləşdirməlidir. Və ya plüralizm şəraitində hansı 
ideologiya son nəticədə insana daha yaxşı xidmət 
edirsə, parlament də, dövlət də ona üstünlük vermə-
lidir. 
 
 
 - 89 -
Qərb ruhu  
 
Qərb intellekt və texnika 
qanadlarında çox uzaqlara uçmuş 
və həyatın təməl prinsiplərindən, 
fəlsəfi-estetik bazisdən ayrı düş-
müşdür.      
Əbu Turxan 
 
Kənardan baxdıqda, Qərb ilk növbədə nə ilə nə-
zərə çarpır?    
Bəs, Qərb özü özündə ən əlamətdar bir məqam 
kimi, nəyi görür?  
Hər iki sualın cavabı eynidir: buz kimi soyuq 
ağıl dəryası!  
Müasir Qərb sivilizasiyası nəyə nail olmuşdur-
sa, hamısına ilk növbədə elmin tətbiqi, yeni texnikaya 
və texnologiyalara əsaslanan iqtisadi sistem sayəsində 
nail olmuşdur. Daha doğrusu, bu Qərb sivilizasiyası-
nın təməlidir. Bu baxımdan, Qərbin texnologiyaya, 
elmə, hətta bütövlükdə rasionallığa yiyə durmaq tə-
şəbbüsü anlaşılandır. Rasionalizmin R.Dekartdan baş-
laması haqqında iddialar da buradan irəli gəlir.  
Bəs əslində necədir? 
Rasionallıq həm Qərbin, həm də Şərqin birgə 
sərvətidir. Əslində, məhz rasionallıq prinsipini, məhz 
xalis zəka anlayışını Qərb Şərqdən götürmüşdür. Bu 
başqa məsələ ki, Şərqdə həqiqətin yeganə vasitəsi ki-
mi qəbul edilən əql (zəka) təcrübə ilə, maddi proses-
 - 90 -
lərlə deyil, ilahi başlanğıcla əlaqələndirilmişdir. Alla-
hın insanlara bəxş etdiyi bu ən böyük nemət, təbiəti 
öyrənməkdən daha çox, ilahi varlığın özünü dərk 
etməyə yönəldilmişdir.  
Qərbdə isə, rasionalizmin daha praktik bir tət-
biqi ön plana keçmiş, əql təcrübə ilə birləşmişdir. İn-
san transendent dünyanın dərkinə uyaraq qalmamış, 
nəzərlər həm də cismani dünyaya yönəldilmişdir.  
Bunun üçün ilk növbədə dindən, xristianlıqdan 
imtina etmək lazım idi! 
Qərb sivilizasiyasının təməlində elmin dindən 
ayrılması, rasionalizmin ilahiyyat ilə deyil, empirizm-
lə birləşməsi dayanır. Bu baxımdan orta əsr xristian 
sxolastikası da Qərb yox, Şərq hadisəsi idi. Dini fərq-
lərinə baxmayaraq, Foma Akvinski ilə İbn Rüşdün bu 
qədər yaxınlığı bir daha onların hər ikisinin eyni 
sivilizasiyaya məxsus olmasına dəlalət edir.   
Avropalılar coğrafi baxımdan Qərb fenomeninə 
yiyə durduqları və onu qeyd-şərtsiz özününkü saydıq-
ları üçün, onu əsasən çəhrayı rəngdə təsvir edir, daha 
çox dərəcədə elmlə, ümumbəşəri tərəqqi ilə, universal 
sivilizasiya ilə bağlamağa çalışır və onun özünəməx-
sus, spesifik cəhətlərini ayırd etməyə çalışmırlar. 
Qərblilərin nəzərindəki Qərb fenomeni iki qüsurlu 
tezis üzərində formalaşmışdır.  
Birincisi, bir tərəfdən coğrafi prinsiplərə əsas-
lanan bölgü ilə spekulyasiya edilir, digər tərəfdən 
ABŞ, Kanada və İsrail də aşkar və qeyri-aşkar şəkildə 
 - 91 -
Qərb fenomeninə daxil edilir; bu halda ilkin coğrafi 
yanaşmanın əhəmiyyətinin itdiyi nə üçünsə unudulur. 
Çünki, həmin Amerika qitəsində ABŞ-la yanaşı, mə-
sələn, Meksika da var ki, Qərbin onu həzm etməyə 
iştahı yoxdur. Deməli, əsas məsələ coğrafiyada de-
yil… Və bunu qərblilər bilməmiş olmazlar.  
İkincisi, coğrafi prinsipə istinad etməklə, Qərb 
antik mədəniyyəti qeyd-şərtsiz özününküləşdirir və 
özünü qədimlərə aparıb çıxarır, «əsil-nəcabət qaza-
nır» və bu zaman qədim yunanlarla özləri arasında 
körpünün başqa bir millət, başqa bir dini icma, başqa 
bir mədəniyyət tərəfindən atıldığını nə üçünsə «yad-
dan çıxarır».  
Müasir Qərb sivilizasiyasını antik mədəniyyətlə 
və xristianlıqla bağlamaq kimi açıq-aşkar, qeyri-elmi 
yanaşmalara baxmayaraq, Qərbdə bu sivilizasiyanın 
məğzini anlayanlar və bu mahiyyətdən gələn məhdu-
diyyətləri görənlər də vardır. Bu gün Qərbdə moder-
nizm və postmodernizm meylləri, əslində ənənəvi 
rasionalizmə qarşı çıxışlardan başqa bir şey deyil.  
Qərb yeni inkişaf yolları axtarır. Ancaq ağıldan, 
rasional düşüncədən, texnologiyadan ibarət bir həyat 
darıxdırıcıdır. Qərbin böhranı haqqında həyəcan siq-
nalları indi tez-tez eşidilir.  
Qərb sivilizasiyasının uğurlarından vəcdə gələn 
və onu öz milli-dini özünəməxsusluğu kimi qələmə 
verməyə çalışan Maks Veberlərlə yanaşı, harada isə 
uzaq ölkələrdə yox, onun öz vətənində, onun öz ailə-
 - 92 -
sində, onun öz doğma qardaşı Alfred Veberlər də ya-
zıb-yaradır və əsil həqiqəti söyləməkdən çəkinmirlər.                   
Demokratiya və beynəlxalq hüquq normalarının 
da Qərb sivilizasiyası çərçivəsində təqdim edilməsi 
mübahisəli görünür. Düzdür, hüquq müstəvisində bu 
nailiyyət ilk dəfə məhz Avropada əldə edilmişdir. Və 
onun fəlsəfi əsasları da daha çox dərəcədə, məhz 
Avropada yaradılmışdır. Lakin əslində Avropa huma-
nizmi, Şərq humanist fikir ənənələrinin davamı kimi 
ortaya çıxmışdır. Şərqdə bu ideyalar ənənəvi üsul-
idarəyə; monarxiyaya, şahlığa, sultanlığa, bir şəxsin 
diktatına qarşı reaksiya kimi ortaya çıxmışdır. İnsan 
bərabərliyi haqqında, insan azadlığı haqqında ilk 
təlimlər də, hətta onların ictimai realizasiyası da Şərq-
də həyata keçmişdir. Bu baxımdan, biz Məzdək təli-
mini, Xürrəmilər hərəkatını, Babək üsyanını və s. 
yada salmaq istərdik. Xürrəmilikdən gələn ideyalar 
neçə əsr sonra İslama qarşı qoyulmadan, əksinə yeni 
dəyərlər sistemi ilə əlaqəli surətdə böyük Nizaminin 
«Xoşbəxtlər ölkəsində» ifadə olunmuşdur.  
Lakin bütün bunlara baxmayaraq, Qərb siviliza-
siyası məhz daha optimal ictimai təşkilatlanma ilə sə-
ciyyələnir. Rasionalizm təkcə təbiətin öyrənilməsinə 
və dəyişdirilməsinə deyil, həm də cəmiyyətin təşkilat-
lanma prinsiplərinə təsir etmişdir. Və Qərb demok-
ratiyası yaranmışdır. 
 
 
 - 93 -
 
 
 
 
 
 
Şərq və Qərb düşüncə tərzi 
 
 
Şərq təfəkkürü təəssüratçılıqla, 
Qərb təfəkkürü təfərrüatçılıqla 
səciyyələnir. 
Əbu Turxan 
 
Həm fərdi, həm milli, həm də ümumbəşəri inki-
şafın təməlində ideya dayanır. Bu bölgüdə milli, bir 
növ keçid mərhələsidir. Milli ideya səviyyəsinə qalx-
madan, ümumbəşəri ideyaya yiyələnmək və onu şüur-
lu surətdə təmsil etmək mümkün deyil. Bəşəriyyət 
adından, bütün bəşəriyyətin taleyini düşünərəkdən ya-
şamaq, ümumbəşəri ideallara xidmət etmək – insanın 
ideya təkamülünün zirvəsidir.  
Lakin, göründüyü kimi, bu triadada Şərq və 
Qərb bölgüsünə yer yoxdur. Ümumbəşəri sivilizasiya-
dan fərqli olaraq, milli mədəniyyətlər, dil və din 
müəyyənliyi ilə də seçilirlər. Bu baxımdan, milli mə-
dəniyyətin aralıq mərhələ kimi təsbit edilməsi, 
tamamilə qanunauyğundur. Şərq və Qərb bölgüsündə 
isə, dil və din amilləri istisna olunur. Yuxarıda göstər-
 - 94 -
diyimiz kimi, coğrafi amil də burada həlledici deyil. 
Bəs bu bölgü, nəyə əsaslanır? – İlk növbədə, düşüncə 
tərzinə, fərdi və ictimai şüurun qarşılıqlı əlaqəsinə və 
bu əlaqəni təmin edən ictimai təşkilatlanma formala-
rına!  
Qərb düşüncəsi, konkret təhlilə, hissi təcrübəyə, 
təfərrüatların öyrənilməsi və ümumiləşdirilməsinə, in-
duktiv metoda, subyektin obyektdən ayrılmasına əsas-
lanır. Şərq düşüncəsi isə, daha çox fitrətə, duyğuya, 
bütövlüyün hissi və əqli sezgi ilə mənimsənilməsinə, 
obyektin subyektdə itməsinə əsaslanır.  
Lakin bu xüsusiyyətlər, ancaq düşüncənin daxili 
mexanizminə aiddir. Nəzərə alınmalıdır ki, qərarlaş-
mış sosial mədəni durum, dəyərlər sistemi də düşüncə 
tərzinə təsir göstərir. Mühit özü, insanın reallaşması 
və tənbəlləşməsi üçün şərt ola bilər. Mühit ideyanı, 
düşüncəni, təşəbbüsü stimullaşdıra da bilər, onun qar-
şısını ala da bilər. Düşüncənin inertləşməsi, fikir tən-
bəlliyi, bu gün Şərqin əlamətlərindən birinə çevril-
mişdir. Halbuki, məhz Şərqdə, düşüncə soyuq ağla 
deyil, qaynar zəkaya, qəlbin döyüntüsünə, şövq və eh-
tirasa söykənir. Əql, məhəbbət kontekstində ortaya 
çıxır… 
Lakin, təəssüf ki, Şərqin ətalətini şərtləndirən 
də, onun soyuqluğu yox, elə məhz hərarətidir. Adi 
məntiqlə düşünmək, ölçüb-biçmək, insandan böyük 
daxili enerji tələb etmədiyi halda, hər bir məqamda, 
bütün varlığı ilə obyektə doğru yönəlmək (fenomeno-
 - 95 -
logiyada buna – intensiallıq deyirlər), obyekti öz 
«mən»ində əritmək, idrakı sevgi məqamına yüksəlt-
mək, çox çətindir. Məhz buna görədir ki, Şərqdə əqli 
fəaliyyət, idrak, istənilən insanın deyil, seçilmişlərin 
nəsibi olur. Fəhmlə dərk etmək üçün, ağıldan ziyadə 
fəhmə, intuisiyaya malik olmaq tələb olunur. Böyük 
həqiqətləri, qəlbin işıqlanması məqamında görmək 
üçün, alışıb-yanmaq, nurlanmaq siqləti tələb olunur.  
Fərdi müstəvidə, əlbəttə, hər şey aydındır. Şər-
qin düşüncə tərzi daha yüksək, daha ali bir məqamı 
ifadə edir. Lakin, bu yüksək məqama hamı yüksələ 
bilmirsə, onda ictimai şüurun, fərdi şüurlardan geri 
qalması, kütlənin kimlərinsə dalınca getmək, kimə isə 
kor-koranə inanmaq zərurətini də ortaya çıxardır. İcti-
mai təşkilatlanmadakı fərqlər də, düşüncə tərzindəki 
fərqlərdən irəli gəlir. Şərqin ictimai müstəvidə geri 
qalması, onun həqiqət məzənnəsini çox yüksəklərə 
qaldırması ilə bağlıdır və bu yüksəklik ictimai müstə-
vidə öz əksliyinə çevrilir.  
Hər dəfə fikirləşmək üçün, səmaya qalxmaq, 
daxili yüksəliş keçirmək zərurəti, geniş kütləni fikir 
tənbəlliyinə sürükləyir. Və fikir tənbəlliyi, Şərqin 
amilinə çevrilir. İctimai mühitin, sosial infrastruk-
turun, ənənəviləşmiş təsir formaları Şərq anlayışına 
və səhvən «Şərq düşüncə tərzi» anlayışına da daxil 
edilir. 
Yeni dövrdə müsəlman dünyasında, ideoloji in-
frastrukturun düşüncəyə münasibətlə yanaşı, tədqiqa-
 - 96 -
tın məzmununa da təsir etməsi, Cəmaləddin Əfqani 
tərəfindən gözəl şərh edilir: «Təfəkkürün tərzi və 
meyarı olan məntiq elmini, hər kəs öyrənməlidir ki, 
həqiqəti yalandan, düzü əyridən seçə bilsin. Halbuki, 
bizim müsəlman məntiqçilərinin başı mövhumatla və 
boş-boş şeylərlə doludur. Bunların təfəkkürü ilə, 
avamların təfəkkürü arasında heç bir fərq yoxdur. 
Hikmət elmi ətrafımızdakı mövcud səbəblərdən və 
əlaqələrdən bəhs edir. Qəribə burasıdır ki, bizim 
alimlər «Sədri» və «Şəmsül-bariə» oxuyurlar və 
fəxrlə özlərini hikmət sahibi hesab edirlər. Di gəl,… 
soruşmurlar ki, biz kimik və nəyik? Elektrik, buxar 
gəmisi, dəmir yolu nədir?»21 Sabirin məşhur satirası 
yada düşür:  
 
Dindirir əsr bizi, dinməyiriz,  
Açılan toplara diksinməyiriz, 
Əcnəbi seyrə balonlarla çıxır,  
Biz hələ avtomobil minməyiriz.22  
 
M.F.Axundovdan Cəmaləddin Əfqaniyə, Əfqa-
nidən Sabirə və Hadiyə, M.İqbala və C.Cübrana, Ca-
vidə və Cabbarlıya gedən ideya yolu, özünütənqid və 
vəhdətə çağırış yolu!  
Məhz fikir tənbəlliyinin və ətalətin nəticəsidir 
ki, Avropa yeni-yeni texniki nailiyyətlər əldə etdiyi 
                                                 
21 Ж.Яфгани. Эюстярилян ясяр. сящ. 31.  
22 М.Я.Сабир. Щопщопнамя. II жилд. Б., Минаря, 2000,    
сящ. 5 
 - 97 -
bir vaxtda, bizimkilər ərəb əlifbası və ərəb sözlərinin 
təfərrüatları sahəsində baş sındırmaqla məşğul idilər. 
C.Əfqani elə bil ki, M.F.Axundovun əlifba islahatı 
uğrunda mübarizəsinə səs verərək, yazırdı: «Müsəl-
manlar təlim-tərbiyədən heç bir xeyir görmürlər. Mə-
sələn, onlar nəhv elmini öyrənməklə məşğul olurlar. 
Nəhv elmində məqsəd də budur ki, ərəb sözlərini düz-
gün yazıb-oxumağı öyrənsinlər. Halbuki, bizim zəma-
nəmizdə müsəlman alimləri, nəhv elmini son məqsəd 
və qayə kimi qarşılarına məqsəd qoymuşlar…».23 
Bəli, dil məqsəd yox, vasitə olmalıdır. Hansı dildə 
oxumaq və yazmaq deyil, nə barədə oxuyub, yazmaq 
önəmlidir. Düşüncənin səhv istiqamətdə yönəldilmə-
si, vasitəni özünə məqsəd etməsi, hətta, elmi dini də-
yərlərlə əvəz etmək təşəbbüsləri Şərqin tənəzzül sə-
bəblərindəndir. «Qəribə burasıdır ki, bizim alimlər 
elmi iki yerə bölmüşlər: müsəlman elmləri və Avropa 
elmləri. Buna görə də, onlar camaatı xeyirli elmlərin 
mənimsənilməsindən çəkindirirlər. Onlar başa düş-
mürlər ki, şərafətli elm heç bir millətin malı deyil, 
kim ona yiyələnsə, onundur…»24         
Şərq və Qərb düşüncə tərzlərini, qarşılıqlı ma-
raqları üzvi surətdə birləşdirən sintetik təfəkkür siya-
sət sahəsində, beynəlxalq münasibətlər sahəsində hə-
qiqətən yeni hadisədir... 
Lakin daha geniş miqyasda götürdükdə, həya-
                                                 
23 Ж.Яфгани. Эюстярилян ясяр. сящ. 30. 
24 Йеня орада, сящ. 32. 
 - 98 -
tımızın bütün sahələrini məhz bu yeni təfəkkür işı-
ğında nəzərdən keçirmək istədikdə məlum olur ki, o 
heç də boş yerdə yaranmamış, min illərdən bəri dərin 
kök atmış dialektik təfəkkürün bəhrəsi kimi meydana 
gəlmişdir.  
Bu gün qarşıda duran vəzifə idrak sahəsində 
müvəffəqiyyətlərin rəhni olan dialektik təfəkkür tər-
zinin praktik tətbiqinə nail olmaqdan, fəaliyyət proq-
ramını bu təfəkkür əsasında qurmaqdan, dialektikanı 
“xalis zəka” sahəsindən “praktik zəka” sahəsinə ke-
çirməkdən ibarətdir.  
Sintetik siyasi təfəkkür dialektik idrak metodu-
nun dövlət siyasətinə tətbiqi deməkdir. Miqyaslar ara-
sındakı uçurumun aradan götürülməsi, tam ilə hissə-
nin əlaqələndirilməsi, fərdi problemlərin qlobal hadi-
sələr kontekstində nəzərdən keçirilməsi və əksinə, 
qlobal hadisələrin həllində hər bir adamın mənafeyi-
nin nəzərə alınması sintetik təfəkkürün mühüm tərkib 
hissəsidir.  
Dialektik təfəkkürün əsasında hərtərəflilik prin-
sipi, sintetiklik dayanır. Əksliklər müəyyən olunur, 
ancaq onlar mütləqləşdirilmir, vəhdətdə nəzərdən ke-
çirilir. 
Bir fikir başqa fikirləri istisna etmir, əksinə, bir-
birini qarşılıqlı surətdə tamamlayır. Sintetik təfəkkür 
müxtəlif konseptual sistemlərin dialektik sintezi ol-
maqla yanaşı, müxtəlif təfəkkür tərzlərini də özündə 
birləşdirir. O, Şərq və Qərb təfəkkür tərzlərinin, milli 
 - 99 -
şüarların bir-birini zənginləşdirməsini nəzərdə tutdu-
ğu kimi, elmi və bədii təfəkkürün vəhdəti üçün də 
meydan açır.  
İnsanın mənəvi ehtiyacları onun boya-başa çat-
dığı milli-mədəni mühitin spesifikası ilə müəyyən 
olunur. Ona görə də hər bir xalqın sosial-mənəvi 
mənşəyini, mədəniyyət tarixini öyrənmədən yeni nəs-
lin nə kimi hisslərlə yaşadığını, onun mədəni tələbat 
meyllərini və estetik zövq oriyentasiyasını müəyyən 
etmək çox çətindir. Lakin təəssüf ki, əvvəlcə pro-
letkultçuluğun təsiri ilə, sonra isə repressiya və yetkin 
sosializm illərində bizi öz mənəvi köklərimizlə bağla-
yan tellər zəifləmiş, milli mədəniyyət tarixinə maraq 
azalmışdı. Sosialist gerçəkliyinin milli özünüdərk və 
mədəni tərəqqi üçün yaratdığı şəraitdən tam şəkildə 
istifadə etmək imkanına biz yalnız müstəqilləşmə 
mərhələsində nail olmuşuq. Bu imkanı reallaşdırmaq 
isə hər xalqın özündən asılıdır.  
Xüsusən Azərbaycan mədəniyyətinin müxtəlif 
tarixi dövrlərə bölünən zəngin və çoxsahəli keçmi-
şinin öyrənilməsi ciddi çətinliklərlə bağlıdır və bu sa-
hədə yalnız elm və sənət adamlarının birgə səyi nəti-
cəsində nailiyyət əldə etmək mümkündür. 
Azərbaycan mədəniyyəti müxtəlif dövrlərdə 
müxtəlif sivilizasiyaların nailiyyətlərindən bəhrələn-
miş və eyni zamanda onların bəzilərinin beşiyi ba-
şında dayanmış elə mürəkkəb və zəngin bir feno-
mendir ki, onu bəsit, standart təfəkkürlə dərk etmək, 
 - 100 -
mənimsəmək mümkün deyil. 
Tarixi keçmişə etinasız və bəsit münasibətin nə-
ticəsidir ki, müasir Azərbaycan bədii təfəkkürünün 
qaynaqlarını təşkil edən və özünəməxsus ənənələrə 
malik olan milli əfsanə və əsatirlər, şifahi xalq yara-
dıcılığının istər xarici təsirlər üzündən yarı yolda 
qalan, istərsə bu gün də yaşamaqda davam edən müx-
təlif qolları, əsrlər boyu xalqımızın mədəni-mənəvi 
sərvətlərinin daşıyıcısı, qoruyucusu və ötürücüsü ro-
lunu oynamış əvəzsiz ozan sənəti, Zərdüştilik fəlsəfə-
sindən miras qalmış düşüncə tərzi və adət-ənənələr, 
Alban dövləti dövründə xristianlığın təsiri ilə for-
malaşmış sənət nümunələri və xüsusən yeni dövrə 
gəlib çatmış olan arxitektura abidələri və sənət yüklü 
arxeoloji tapıntılar, atəşpərəstliyin, xristianlığın və əc-
dadlarımızın etiqad bəslədiyi digər dinlərin öz yerini 
tədricən islama verdiyi keçid mərhələsində incəsə-
nətdə baş verən təbəddülatlar və islamın təsiri ilə yeni 
keyfiyyət halına qədəm qoyan orta əsr sintetik Azər-
baycan mədəniyyəti – bütün bunlar uzun müddət 
xüsusi tədqiqat obyektinə çevrilməmiş, müasir milli 
mədəniyyətimizin strukturunda hələ də nəzərə çarpa-
caq yer tutan qədim ünsürlərin mənşəyi və təkamül 
yolu layiqincə araşdırılmamışdır. Çarizm və daha 
sonra sovet dövründə heç bir əsas olmadan adət və 
ənənələrimizin, milli sənətimizin spesifik xüsusiyyət-
lərinin ancaq islamla bağlanması və islama bəslənilən 
qeyd-şərtsiz mənfi münasibətin az qala bütün mədəni 
 - 101 -
keçmişimizə şamil edilməsi müasir milli mədəniyyə-
timizi öz tarixi kökləri ilə əlaqəni itirmək təhlükəsi 
qarşısında qoymuşdur. Min illər boyu milli mədəniy-
yətimizin inkişafına təsir göstərmiş Zərdüşt təliminə 
biganəlik o həddə çatmışdır ki, başqa xalqların çox-
dan faydalandığı “Avesta”nın bu günə qədər gəlib 
çatmış hissələrinin öz dilimizdə çap olunması və 
müasir mədəni həyatımızda bu təlimin izlərinin aşkar 
edilməsi sahəsində ciddi addımlar atılmamışdır. Zər-
düştün təlimindən xəbərsiz halda onun adı ilə fəxr 
etsək də, heç olmazsa bu adın konkret bir xatirə ilə 
yad olunması sahəsində də demək olar ki, heç bir tədbir 
görülməmişdir. Gec də olsa vaxtilə könüllü surətdə im-
tina etdiyimiz və başqalarının sərəncamına verdiyimiz 
alban mədəniyyətinin sələflik hüququnu şifahi şəkildə 
bərpa etsək də, alban mənbələrindən öz dilimizdə istifa-
də etmək imkanından hələ də məhrumuq və bu, milli 
mədəniyyət tariximizin öyrənilməsi işində böyük çətin-
liklər törədir. 
Mənəvi mədəniyyət daha çox dərəcədə milli ta-
rixi köklərə malik olsa da, maddi mədəniyyət ümum-
bəşəri səciyyə daşıyır. Bu sahədə hər millətin öz 
tarixindən deyil, bəşəriyyətin əldə etdiyi nailiyyətlər-
dən və hər bir millətin bu ortaq sərvətdən yararlan-
maq imkanlarından söhbət açılmalıdır.  
Azərbaycan yeni iqtisadi münasibətlərə keçər-
kən təbii ki, bu sahədə böyük təcrübəsi olan Qərb 
dünyasından çox şey öyrənməlidir. Həm elm və tex-
 - 102 -
nikanın yüksək inkişaf səviyyəsinə görə, həm də neçə 
yüzilliklər ərzində bazar iqtisadiyyatının qərarlaşma 
dərəcəsinə və sosial yönümünə görə Qərb dünyası, 
heç şübhəsiz, öncül mövqe tutur.  
Lakin müasirlik ancaq texnologiya və iqtisa-
diyyat göstəriciləri ilə müəyyən edilə bilməz. Müasir 
insanın formalaşmasında bəşəriyyətin min illərlə öl-
çülən mənəvi təkamül yolu bəlkə də elmi-texniki 
tərəqqidən daha çox rol oynamışdır.  
Bəziləri Şərq dünyasını təmsil edən ölkələrin, o 
cümlədən, Azərbaycanın müasir texnikaya əsaslanan 
iqtisadi yarışda qabaqcıl Qərb ölkələrindən geri qal-
masının səbəblərini İslam dinində və ənənəvi düşüncə 
tərzində axtarırlar. Halbuki iqtisadi inkişafın hərəkət-
verici qüvvəsi din yox, elmdir. Din iqtisadi meyarlar-
la deyil, ancaq mənəvi meyarlarla dəyərləndirilə bilər. 
Söhbət hansı dinə qulluq edilməsindən yox, ümumiy-
yətlə din və elmin münasibətindən getməlidir. Din öz 
yerində, elm də öz yerində olduqda cəmiyyətin iqtisa-
di inkişafına heç bir xələl gəlməz.  
Şərqdə mənəviyyat daha çox dərəcədə fərdin öz 
miqyası ilə məhdudlaşdığından, cəmiyyətin mədəni-
mənəvi həyatından ayrılaraq özünə qapıldığından, in-
san daha çox öz dünyasında yaşadığından onun xarici 
dünya ilə, maddi həyatla əlaqəsi əsasən iki formada 
həyata keçir: 
1. Fərdi mənəviyyat aləminin qapıları ani olaraq 
açılır və xarici mühitlə intensiv əlaqə yaranır. Bu əlaqə 
 - 103 -
özü müstəqilləşir və insanın xarici təsirə məruz qalma-
dığı dövrdə, soyuqqanlı düşüncə şəraitində qərarlaşmış 
fərdi mənəviyyat oyundankənar vəziyyətdə qalır. Fərdi 
aləm unudulur və insan dünyaya ancaq mühitlə intensiv 
əlaqənin təsirindən, emosional reaksiyadan doğan kon-
kret bir tapşırıq, hökm, qərarla çıxır. İllər boyu forma-
laşmış konseptual düşüncə arxa plana keçir, emosiya 
vulkanının püskürdüyü lavanın altında qalır. 
İmpulsiv emosional reaksiyalardan xilas olmağa 
çalışan, Qərbin soyuqqanlı düşüncəsinə həsəd aparan 
Şərq adamının istəyini şair belə ifadə edir: 
 
Hikmət sirdaş olub qala biləydi,  
Zəngli saat kimi çala biləydi, 
Gen gündə Gün kimi aydın olanı 
Məqamda yadıma sala biləydi. 
 
Şərqdə insanın dünyaya münasibəti əsasən aksi-
oloji xarakter daşıyır, fərdi mənəviyyat prizmasından 
kənar hadisəyə ancaq qiymət verilir, ona yaxşı və ya pis 
münasibət bəslənir, sonra isə bu münasibət ya poetik 
yolla vəsf edilir (mədhiyyə və ya həcv yazılır), ya da 
daha sistemsiz və daha impulsiv yolla adi şüur səviy-
yəsində biruzə verilir. 
İnformasiyanın xaricdən fərdi mənəvi dünyaya 
qəbul olunması da əsasən təəssürat formasında, aksi-
oloji xətlə həyata keçir.  
2. Fərdi mən prizmasından dünya ancaq ağ və 
qara rənglərdə görünə bildiyindən çox vaxt təsadüfi 
 - 104 -
amillər nəticəsində ya ağların, ya da qaraların siya-
hısına düşən hadisələr uyğun olaraq ya təriflənir, ya 
da pislənir. Eyni hadisənin müxtəlif yönümlərdə 
müxtəlif rəngləri üzə çıxarılmır, məsələyə dialektik 
baxımdan, sistemli şəkildə yanaşılmır. Təhlil olmadı-
ğından bir münasibətdə “yaxşı” kimi qəbul olunan 
hadisənin pis cəhətləri üzə çıxarılmır və əksinə. 
Bəli, Şərq təfəkkürü nöqsanlardan azad deyil. 
Lakin kim belə hesab edirsə ki, müasir dövrdə xal-
qımızın tərəqqisinə mane olan Şərq təfəkkür tərzidir – 
səhv edir. Şərq təfəkkürünün müəyyən çatışmazlıqları 
varsa, bu onun üstün cəhətlərinə də neqativ planda 
baxmaq üçün əsas vermir. Digər tərəfdən də, ona qar-
şı qoyulan Qərb təfəkkür tərzi də özünəməxsus nöq-
sanlara malikdir. Yağışdan çıxıb yağmura düşmək 
nailiyyət hesab oluna bilməz. Təcrübə göstərir ki, biz 
Qərb mədəniyyətinin, Qərb təfəkkür tərzinin məhz 
nöqsanlı cəhətlərini qəbul etməyə daha çox meylliyik. 
Müasirliyə gedən yolun diskoteka və videoteka-
dan, hətta internet klublarında keçdiyini düşünənlər 
səhv edirlər. Belə qüsurlu mövqeyin yayılması bizim 
ümumiyyətlə mədəniyyət və müasirlik haqqında 
təsəvvürlərimizin məhdudluğu ilə əlaqədardır.  
Bəziləri Avropa ilə bağlı olan hər şeyi mədəniy-
yət hesab edir, müasirliyi onunla ayaqlaşmaqda gö-
rürlər. Lakin bu zaman nədənsə Avropanın elmi, tex-
nikası, maddi istehsal və xidmət mədəniyyəti yaddan 
çıxır, Avropanı Avropa edən, onu irəlidə zənn etməyə 
 - 105 -
vadar edən əsl cəhətlər unudulur, Qərbin tərəqqisində 
həqiqətən böyük rol oynamış olan, onun maddi mədə-
niyyətini tamamlayan mütərəqqi mənəvi mədəniyyət 
nümunələri yaddan çıxır və əksinə, Qərbin tənəzzülü-
nə, süqutuna, mənəvi deqradasiyasına aparıb çıxara 
bilən, onun ilkin tərəqqi dövrünün ənənələrinə əsas-
lanmayan, yandançıxma (çox vaxt Afrikasayağı) “mə-
dəniyyət” nümunələri, o cümlədən, bayağı rok, varye-
te, pornoqrafik musiqi lövhələri, gecə klubları, kazi-
no, striptiz və s. “Avropa mədəniyyəti” kimi qəbul 
edilir. Məhdud səviyyəli gənclərdə belə bir meyl tə-
biidir, lakin təəccüblü burasıdır ki, bəzən mətbuat və 
televiziya da onların “müdafiəsinə” qalxır, məktəblə-
rimizdə diskotekaların azlığından, Amerika və Qərb 
cazmenlərinin həyat və fəaliyyətini öyrənmək zərurə-
tindən, rok musiqisinin şəhərimizin kandarında qal-
masından böyük qayğı və təlaşla danışılır, darvazaları 
gen açmaq tövsiyə edilir. Qərbin tərəqqisinin əsil hə-
rəkətverici qüvvələri, böyük elm korifeyləri, maa-
rifçilər və filosoflar isə heç yada da düşmür. Nyuton-
ların, Volterlərin, Bethovenlərin həyat və yaradıcılı-
ğından söhbət açmaq unudulur, onlar mətbuat və te-
leviziyaya yaxın buraxılmır. Məgər müasir gəncliyin 
onlara mənəvi ehtiyacı yoxdurmu? Acınacaqlı haldır 
ki, gənclərimizin əksəriyyəti Maykl Cekson və Şvart-
snegeri Rassel və Bordan daha yaxşı tanıyırlar. Bu, 
bizim kütləvi informasiya vasitələrinin Avropaya, 
Qərb mədəniyyətinə birtərəfli münasibətinin nəticəsi-
 - 106 -
dir. 
Təsadüfi deyildir ki, hələ XX əsrin əvvəllərində 
– Bakıda kapitalizmin meydana gəldiyi ilk dövrlərdə 
Qərb sivilizasiyasına, Avropaya seçkili münasibətin 
zəruriliyini dərk edən H. Cavid yazırdı: 
 
Avropada işıq da var, zülmət də. 
Orda səfalət də var, fəzilət də. 
O bir əngin dəniz ki, çox qorxuncdur. 
İnsan gah inci bulur, gah boğulur... 
 
Müasir Qərb dünyası daxilən ziddiyyətli oldu-
ğundan və rasional düşüncəni mütləqləşdirdiyindən 
onun birtərəfli tərəqqisi labüd surətdə mənəvi deqra-
dasiyaya gətirir. Lakin Avropa böyük cidd-cəhdlə bu 
böhrandan xilas olmağa çalışır. Biz isə bəzən onu 
tərəqqi etdirən amillərdən xəbərsiz halda, onun iflas 
məqamını Qərb sivilizasiyası ilə qarışıq salır, Qərbin 
xilas olmaq istədiyi və məmnuniyyətlə bizə ixrac et-
diyi bayağı mədəniyyətdən ikiəlli yapışaraq “müasir” 
olmağa çalışırıq. İstisinə isinmədiyimiz bir şeyin tüs-
tüsünü bəh-bəhlə qəbul edirik. 
Şərq təfəkkür tərzini atıb Qərb təfəkkür tərzin-
dən yapışmaq (yeri gəlmişkən, təfəkkür tərzi uzun 
müddətə formalaşır və onun dəyişilməsi də çox mü-
rəkkəb və uzun prosesdir) nə deməkdir? Əsas məqsəd 
hər hansı təfəkkür tərzinin zəif cəhətlərindən, birtə-
rəfliyindən azad olmaq deyilmi? 
Məsələ burasındadır ki, müasir dövrdə Şərq və 
 - 107 -
Qərbin qarşılaşdırılması, onların fikir tərzində olan 
özünəməxsusluğun mütləqləşdirilməsi və yalnız bu və 
ya digər tərəfə üstünlük verilməsi heç bir müsbət 
nəticəyə gətirə bilməz. Müasir təfəkkür hətta müxtəlif 
sivilizasiyaların bir-birindən köklü surətdə fərqli olan 
düşüncə tərzlərini “barışdırmağı”, onların mütərəqqi 
cəhətlərini birləşdirməyi nəzərdə tutur. Son zamanlar 
hamını heyrətləndirən “Yaponiya müəmmasının” aça-
rını da məhz Şərq və Qərb təfəkkür tərzlərinin uğurlu 
vəhdətində, başqa sözlə, Şərqə məxsus yüksək mənə-
vi potensialın Qərbə məxsus rasional düşüncə mədə-
niyyəti ilə birləşdirilməsində axtarmaq lazımdır. 
Şərq və Qərb mədəniyyətlərinin və müvafiq tə-
fəkkür tərzlərinin üstün cəhətlərinin aşkar edilməsi 
həm tarixi, həm də məntiqi planda xüsusi tədqiqat 
tələb edir. Müasir cəmiyyətşünaslığın vəzifələrindən 
biri də xalqımızın milli mədəniyyətini və təfəkkür tər-
zini Şərq və Qərb mədəniyyətləri kontekstində araş-
dırmaqdan və onun inkişaf perspektivlərini müəyyən-
ləşdirməkdən ibarətdir. Ciddi elmi tədqiqata əaslan-
mayan qənaətlər, empirik müşahidədən çıxarılan nəti-
cələr isə çox vaxt qüsurlu olur.  
Məsələn, bəziləri belə hesab edirlər ki, düşüncə-
mizin ətalətliliyi, məsuliyyətsizlik, biganəlik, “əşi, nə 
olsun ki...” münasibəti, utancaqlıq və s. Şərq təfəkkü-
rünün tərkib hissəsidir. Əlbəttə, məsuliyyətsizlik, bi-
ganəlik pis keyfiyyətdir. Lakin o yalnız Şərqin ənənə-
vi mənəviyyat tərzi kimi izah oluna bilməz, çünki 
 - 108 -
daha çox dərəcədə sosial mühitlə, sahibkarlıq hissinin 
olmaması ilə bağlıdır. 
Utancaqlıq və ətalətli düşüncə kimi keyfiyyətlə-
ri ancaq qara rənglə çəkmək düzgün olmazdı. Utan-
caqlıq nədə isə bizə mane olur deyə, əsrlər boyu for-
malaşmış bu yüksək mənəvi keyfiyyətdən azadmı ol-
mağa çalışmalıyıq? Əgər ali hisslər intellekti üstələ-
yirsə birincidən azad olmaq əvəzinə ikincini inkişaf 
etdirmək barədə düşünməli deyilikmi? Elə yüksək in-
tellektual səviyyəyə, praktik fəaliyyət və təfəkkür 
mədəniyyətinə yüksəlmək mümkün deyilmi ki, öz 
sözünü demək və haqqını müdafiə etmək işində abır, 
utancaqlıq, təvazökarlıq hüdudu daha mane ola bil-
məsin? 
Hər hansı çəpəri, bəndi keçməyin üç yolu var: 
bəndin altından sürünüb keçmək, bəndi dağıdıb keç-
mək və nəhayət, bəndin üstündən keçmək. Birinci yol 
– alçalmaq, axırıncı – yüksəlmək tələb edir. Bəndin 
dağıdılması isə min illər ərzində yaradılmış bir abi-
dənin, mənəvi meyarın aradan götürülməsidir ki, bu 
zaman ölçü itir, yüksəkliklə alçaqlıq eyniləşir. 
Vaxtilə, burjua inqlabı aristokratiyanın böyük 
səylə əməl etdiyi adət-ənənələri, əxlaq və davranış 
qaydalarını alt-üst etməklə intellektin əxlaqi meyar 
üzərində birtərəfli qələbəsini təmin etdi. Rasional dü-
şüncə və işgüzarlıq təşəbbüslərinin qarşısını ala bilə-
cək heç bir mənəvi məhdudiyyət saxlanmadı. Bir 
sahədəki ifratçılığın yerini başqa sahədəki ifratçılıq 
 - 109 -
əvəz etdi. Əvvəl bir istiqamətdə pozulan müvazinət 
sonra başqa istiqamətdə pozulmuş oldu. Qərb intibahı 
şərqçilikdən qərbçiliyə keçid prosesində müvəqqəti 
müvazinət mərhələsi oldu. Lakin bu mərhələdə qərar 
tutmaq Avropaya müyəssər olmadı. Kəfkir ətaləti ilə 
o biri qütbə hərəkət etdi. Mənəvi qadağanlar rasional 
fikir süzgəcindən keçirilərək hüquq qaydaları ilə 
məhdudlaşdırıldı. İntellekt isə yüyənsiz at kimi baş 
alıb elə uzaqlara getdi ki, insan tezliklə öz əməllərinin 
peşimançılığını çəkməyə başladı. Bioloji və sosial 
ekologiyaya mənəvi ekologiya problemləri də əlavə 
olundu. 
Müvazinət pozulanda, insanın mənəvi həyatı 
daxili çarpışma və ziddiyyətlərdən məhrum olanda o, 
inkişaf impulsunu itirir, durğunluq vəziyyətinə düşür. 
Əksinə, mənəvi qadağanlarla rasional düşüncə və 
fəaliyyət, ətalət qüvvəsi ilə hərəkətverici qüvvə bir-
birinə tən gələndə insanın birtərəfli inkişafına, mənəvi 
deformasiyasına yol verilmir. 
İnsan təbii ki, həmişə yeniliyə can atır. Lakin 
hər bir yeniliyə qarşı daxili müqavimət hissi də olma-
lıdır. Bu hiss həddindən artıq olanda durğunluq, zəif 
olanda – özbaşınalıq, anarxiya yaranır.  
Şərq təfəkküründə ənənəçilik çox güclüdür. O 
hər cür yenilikçi fəaliyyət qarşısında böyük sədlər 
çəkir. Şərqə məxsus ətalət də buradan yaranır. Lakin 
bu ətalətə qeyd-şərtsiz pis hadisə kimi, geriliyimizin 
səbəbi kimi qiymət vermək dayazlıqdır, metafizik ya-
 - 110 -
xınlaşmadır. Ətalət həm də vəznin ağırlığı deməkdir 
(“ağır otur, batman gəl”). Əlbəttə, fizikadan məlum 
olan “ətalət – kütlə ölçüsüdür” fikrini kor-koranə su-
rətdə sosial-mənəvi həyata aid etmək düzgün olmaz-
dı. Lakin buradakı açıq-aşkar uyğunluğu da inkar et-
mək mümkün deyil. Şərqdə fikir sahəsində, mənəvi 
sferada dəyişkənlik, mütəhərriklik “yüngüllük” kimi – 
mənfi mənada; sabitlik, ətalətlilik isə “ağırlıq” kimi – 
müsbət mənada qiymətləndirilir. 
Bu, doğrudur ki, insanı insan edən məhz mənəvi 
qadağanlar, əxlaqi sədlərdir, nəfsi buxovlayan ətalət 
qüvvəsidir. Lakin bu sədlər özü də hər bir inkişaf 
mərhələsində ağıl süzgəcindən keçməli, bir növ filtr – 
təmizləyici rolunu oynamalıdır.  
Şərqi geri qoyan ətalət qüvvəsinin böyüklüyü  
yox,  hərəkətverici qüvvənin kiçikliyidir; mənəvi səd-
lərin yüksəkliyi yox, intellektual cəhdlərin zəifliyidir.         
Qərb dünyası intellektual yüksəliş yürüşündə 
mənəvi sədləri dağıtdı. Yaponiya intellekti mənəvi 
sədlə həmahəng surətdə inkişaf etdirərək onun üzə-
rindən keçməyə müvəffəq oldu. Biz isə elmi tərəqqi 
və intellektual inkişafın qayğısına qalmadığımızdan 
və yeganə böyük sərvətimiz olan mənəvi səddin üs-
tündən keçə bilmədiyimizdən onun altından keçməyə 
çalışırıq.  
Lakin görəsən bünövrəsi artıq oyulmaqda olan 
bu nəhəng səddin tarixin sınağına davam gətirəcəyinə 
ümid etmək olarmı? 
 - 111 -
Bizcə, neçə-neçə nəsillərdən bizə miras qalmış 
mənəvi sərvətlərin, adət-ənənələrin, dini-əxlaqi dəyər-
lərin intellektual inqilabın tufanlarından, dağıdıcı tə-
sirlərindən qorunub saxlanması, “milli-mənəvi dəyər-
lərin ümumbəşəri dəyərlərlə birləşdirilməsi” üçüncü 
minilliyin astanasında Şərq xalqları qarşısında duran 
ən böyük tarixi vəzifədir.  
 - 112 -
 
 
 
 
 
 
Şərqdə və Qərbdə  ictimai 
təşkilatlanma 
 
   Qərbdə cəmiyyətin təkmil-
ləşməsi şəxsiyyətin təkmilləşmə-
sinə gətirir. 
Ər-Reyhani 
  
Bəşəriyyət ictimai inkişafın müəyyən mərhələ-
lərində özünüdərk səviyyəsinə yüksəlir. Daha sonra 
özünü dərk etməkdən məmnun qalmış cəmiyyət 
müəyyən bir dövr ərzində öz ətaləti ilə yaşayır. Gələ-
cək bu günə pərçimlənmiş olur. Daxili potensial top-
lanır-toplanır, nəhayət, qərarlaşmış normaları aşmaq 
dərəcəsinə yüksəlir. İctimai paradiqmanın həlli bir 
normal cəmiyyətdən yeni normal cəmiyyətə keçid 
üçün zəmin yaradır. Hər şey elə bil ki, T.Konun kon-
sepsiyası əsasında elmin inkişaf modelinə uyğun su-
rətdə həyata keçir. Marksizmin irəli sürdüyü ictimai-
iqtisadi formasiyalar nəzəriyyəsi də, Toynbinin sivili-
zasiyalar təlimi də cəmiyyətin diskret inkişafının ayrı-
ayrı konkret təzahürlərini ifadə edir.  
 - 113 -
Hər bir insan həyatının mənası olmalı olduğu 
kimi, bütövlükdə bəşəriyyətin, ictimai inkişafın da 
məqsədi, mənası axtarılır. Buna bəzən sosial idealın 
müəyyənləşməsi, bəzən cəmiyyətin özünüdərki, bə-
zən tarixin mənası və məqsədi kimi yanaşılmışdır. 
Bəşər tarixinin əsasında dayanan ideya axtarışları 
XVII-XVIII əsrlərdə sosial ideal, utopiya formasında, 
XVIII-XIX əsrlərdə fəlsəfi fikir səviyyəsində daha 
çox (klassik alman fəlsəfəsinin timsalında) özünüdər-
kə gətirir.  
Kortəbii proseslərlə yanaşı, cəmiyyətin təşkilat-
lanmasına xidmət edən yeni ideyalar da formalaşır. 
Sonra “ideya kütlələrə yiyələnir”, sonra inqilablar baş 
verir. Yeni quruluşlar yaranır, cəmiyyətdə müəyyən 
qanunlar, hüquq normaları bərqərar olur. İnsanların 
yeni nəsli artıq yeni sosial mühitdə dünyaya gəlir. 
Tədricən cəmiyyətlə insan arasında uyğunlaşma yara-
nır, hər cür ziddiyyət, fərq aradan qalxır.  
Daha yeni ideya axtarışlarına da ehtiyac qalmır. 
İnsanlar öz mühitindən razı olduğundan əsas məqsəd 
bu mühitə uyğunlaşmaqdan ibarət olur.  
«Mühitə, təbiətə uyğunlaşmaq» prinsipi heç də 
yeni olmayıb, hələ Heraklit tərəfindən irəli sürülmüş-
dür. Lakin Heraklit ictimai mühitdən deyil, təbii mü-
hitdən, təbiətdən bəhs edirdi. Bu baxımdan, Herak-
litin mövqeyi daha çox Şərq təfəkkürünə uyğun gəlir. 
Çünki Qərb sivilizasiyasının əsasında insanın təbiətə 
uyğunlaşmaq yox, təbiəti özünə uyğunlaşdırmaq əzmi 
 - 114 -
dayanır. Diqqətlə yanaşıldıqda bu əzm tədricən insan-
dan cəmiyyətə ötürülür və ictimai iradə kimi təzahür 
edir.  
İctimai inkişafın müxtəlif mərhələlərində gah 
yeni ideya axtarışları gedir (bunlar milli ideya, sosial 
ideal, ideologiya və s. formalarda üzə çıxır), gah da 
müəyyən bir ideya ictimai müstəvidə gerçəkləşdikdən 
sonra onun praktik həyatı başlanır. Yəni, müəyyən bir 
tarixi dövr ərzində müəyyən ictimai paradiqma hakim 
olur və ideya axtarışları da məhdud miqyasda bu pa-
radiqma çərçivəsində gedir. Belə cəmiyyəti «normal 
cəmiyyət» və ya insanlar tərəfindən qəbul edilən, nor-
malarına əməl edilən «yaxşı cəmiyyət» adlandırmaq 
olar.    
Bu yaxşı cəmiyyətin pis cəhəti ondan ibarətdir 
ki, burada insanlar yeni cəmiyyət modeli hazırlamır, 
yeni sosial ideyalar üçün tələbat yaranmır. İnsanlar 
cəmiyyəti olduğu kimi qəbul edir və onun içərisində 
itirlər. Cəmiyyətin şəxsiyyətlər üzərində dominantlığı 
yaranır. 
Babaların ideya axtarışları öz bəhrəsini artıq 
verdiyindən, ideologiyalar artıq ictimai reallığa çev-
rildiyindən və hüquq müstəvisində təsbit olunduğun-
dan, nəvələr ancaq bu hüquq normalarını öyrənmək 
və ona əməl etməklə kifayətlənirlər. Bəli, Qərb dün-
yasında klassik kapitalizm dövründə azadlıq idealları 
üçün standart qəliblər hazırlanmış və yeni nəsil artıq 
bu qəliblərdən çıxmışdır. 
 - 115 -
Qanunların aliliyi, hüquqi dövlət şəraitində, in-
sanların hüquq və azadlıqları təmin olunduğu bir 
şəraitdə insanın cəmiyyətdən narazı qalması üçün elə 
bir əsas yoxdur. Cəmiyyət elə təşkilatlanmışdır ki, 
burada hər bir insan öz istedadını və qabiliyyətini re-
allaşdırmaq üçün şans qazanır. Ayrı-ayrı insanların 
fəaliyyəti toplanıb, vahid ictimai tərəqqi prosesini 
təşkil edir. Kumulyativlik prinsipi ödənilmiş olur. 
Kumulyativlik isə Qərb sivilizasiyasının ən böyük 
üstünlüyüdür. 
Beləliklə, müasir Qərb cəmiyyəti sivilizasiyanın 
tələblərinə uyğunlaşmışdır. Əmək bölgüsünün düzgün 
təşkili, insanların müxtəlif sahələrdə ixtisaslaşması və 
bu peşəkar fəaliyyətlərin ən optimal toplanma variant-
larının tapılması ictimai tərəqqiyə böyük təkan verir. 
Qərb dünyası məhz ictimai tərəqqinin hesabına bu 
dərəcədə inkişaf edə bilmişdir. Şərq dünyası isə ayrı-
ayrı şəxslərin tərəqqisi, insanların mənəvi kamilləşməsi 
yoluna üstünlük verməklə ictimai tərəqqinin optimal 
düsturunu tapa bilməmiş və ya heç tapmaq istəməmiş-
dir. Kumulyativlik prinsipi ancaq Qərb dünyasına xidmət 
etmişdir.  
Şərq ilə Qərbin müqayisəsi bir çox məqamla-
rına görə incəsənətlə elmin müqayisəsinə bənzəyir. 
Şərq daha çox incəsənətlə, Qərb daha çox elmlə 
səsləşir.  
Kumulyativlik elmi fərqləndirən başlıca xüsu-
siyyət kimi çıxış edir. İncəsənətdə isə əsas şərt fərdi-
 - 116 -
likdir. Sənət əsərləri hər biri özü-özlüyündə dəyərli-
dir. Onların toplanması fərdi keyfiyyətlərin unikallığı-
nı itirə bilər və sənət əsəri öz estetik dəyərindən məh-
rum olar.  
«Elmin spesifikasından söhbət gedərkən o, bir 
qayda olaraq, fəlsəfə, din, incəsənət və əxlaqla qarşı-
laşdırılır. Bu zaman kumulyativlik xassəsi elmi bütün 
bu hadisələrdən fərqləndirən başlıca xüsusiyyət kimi 
çıxış edir. Bu gün orta məktəbdə oxuyan şagird fizika 
haqqında İ.Nyutona nisbətən daha çox məlumata ma-
likdir. Sıravi elmi işçi, aspirant A.Eynşteynin nəzəriy-
yəsinə əlavələr edir, onun tətbiq dairəsini daha da 
genişləndirir. Başqa cür mümkün də deyil; hər hansı 
elm korifeyi elm binasında yeni bir mərtəbə tikirsə, 
sonrakı nəsil artıq bu yeni mərtəbədə rahat yerləşərək 
onun üzərinə yeni kərpiclər qoymaqla məşğul olur. 
İncəsənətdə belə deyil. Bu günün hər hansı 
bəstəkarının L.Bethovendən və ya Y.Hacıbəyovdan 
daha mükəmməl musiqi bəstələməsi nəinki qanu-
nauyğunluq deyil, hətta ağlasığmaz bir haldır. Müasir 
rəssamlar intibah dövrü rəssamlarından daha yaxşı 
çəkə bilsə idilər Rafaelin, Vinçinin, Mikelancelonun 
əsərlərinin qiyməti gün-gündən daha da artardımı? 
Hər bir yeni şair nəsli Füzulidən, Puşkindən qabağa 
getsə və ya, başqa sözlə, onların qalxdığı mərtəbədə 
dayanıb üstünə bircə kərpic də əlavə etsə idi, poeziya 
binası hara ucalardı? Ümumiyyətlə, vahid poeziya bi-
nasından, vahid musiqi abidəsindən danışmaq müm-
 - 117 -
kündürmü? Xeyr. Sənət məmləkətində hər bir şairin, 
rəssamın, bəstəkarın ucaltdığı ayrıca məbədlər var ki, 
onlar bir-birindən seçilir və heç vaxt bir-birinin üzə-
rinə toplanmır. Sənət əsəri hansı isə vahid bir binanın 
kərpicinə, nəhəng sənət maşının vintinə çevrilsə, öz 
bütövlüyünü və ahənginin itirər və daha sənət əsəri 
olmaz».25 
Mükəmməl bir sənət əsərinin yaradılması ayrıca 
bir fərdin axtarışlarının bəhrəsi olur. İki-üç bəstəkar 
yığışıb bir yeni musiqi əsəri yaratmır. Orijinal rəsm 
əsərləri bir neçə rəssamın birgə müəllifliyi ilə ortaya 
çıxmır. Hətta böyük bir binanın, kompleksin inşasın-
da ancaq bir memarın ideyası rəhbər tutulur. İcraçılar 
çox ola bilər. Lakin ideya müəllifi təkdir. Ona görə ki, 
yaradıcılıq prosesi o dərəcədə individualdır ki, sənət-
karın, fərdin mənəvi-estetik dünyası ilə o dərəcədə sıx 
surətdə bağlıdır ki, burada iki müəllifin birgə fəaliy-
yəti mümkün deyil. Burada toplama cəhdi dəyərin art-
ması yox, itməsi ilə nəticələnir.  
 
Biz sənətdə yaradıcılığı ona görə Şərq təfəkkürü 
ilə müqayisə etdik ki, burada da fərdi-mənəvi dünya 
ön plana çəkilir. İnsanın dəyəri məhz onun mənəvi 
kamilliyində axtarılır. Uyğunluq bir də onunla əlaqə-
dardır ki, burada optimal toplama mümkün deyil.   
Qərbdə isə insanların müxtəlifliyi onların top-
                                                 
25 С.Хялилов. Елми-техники тярягги: бу эцн вя сабащ. Б., 
Азярняшр. 1988, сящ. 125-126. 
 - 118 -
lanmasına mane olmur. Çünki birləşmək, birgə fəaliy-
yət, qarşılıqlı əlaqə ictimai təşkilatlanmanın mühüm 
şərtlərindəndir. Hərə bir hava çalsa, ümumi dil tap-
maq çətin olar. Müxtəlif alətlərdə, lakin eyni notlar 
əsasında çalmaq, vahid dirijora tabe olmaq Qərb üslu-
buna uyğun gəlir. Müxtəlif alətlərin səslərinin bir-
birini tamamlaması simfonik effekt yaradır. Eyni alə-
tin çoxlu sayda olmasından isə ən yaxşı halda sin-
xronluq yarana bilər. Yeni keyfiyyət isə ancaq simfo-
nikliyin məhsulu ola bilər. Şərq eyniyyətin, Qərb isə 
müxtəlifliyin vəhdətinə nail olmağa çalışır. Birinci 
halda ayrıca bir şəxsin, ikinci halda bütövlükdə cə-
miyyətin iradəsi təzahür edir. 
Bəs Qərbdə birləşdirici amilin əsasında nə da-
yanır? Estetik şüurdan fərqli olaraq rasional idrak, 
elmi təfəkkür hamı üçün eyni olan struktura malik 
olduğundan bu müstəvidə adamlar eyni dildə danı-
şırlar. Formal məntiq birləşdirici amilə çevrilir. Riya-
ziyyat bu birliyi daha da artırır. Riyaziyyat üçün ba-
xılan obyektlərin təbiəti yox, onlar arasındakı nisbət 
önəmlidir. Qərb cəmiyyətinin bütövlüyü də məhz hər 
kəsin fərdi məzmununa toxunmadan ictimai müna-
sibətləri tənzimləməkdən irəli gəlir.  
Bütün elmlər ilk növbədə formal məntiqin və ri-
yaziyyatın xidmətlərindən istifadə etdiyi üçün elm 
müxtəlif alimlərin eyni prosesdə iştirakına şərait 
yaradır. Ona görə də elmi əsərlərin bəzən bir neçə 
müəllifi olur. Bir əsərdə başqa əsərlərə istinad edil-
 - 119 -
məsi isə elmi tədqiqatın zəruri şərtlərindəndir. Nəti-
cədə hər bir əsər əvvəlkilərin davamı kimi ortaya 
çıxır. Müəyyən sahədəki bütün elmi əsərlər isə elə bil 
vahid bir elmi əsərin hissələrinə çevrilir.  
Qərbdə insanların fəaliyyəti də vahid ictimai 
prinsiplər çərçivəsində həyata keçirildiyindən çoxlu 
sayda adamlar eyni bir ideyanın reallaşdırılmasına 
cəlb edilə bilirlər. Ayrı-ayrı insanlar bütövlükdə cə-
miyyətin hissələri olurlar. Bu baxımdan, Şərqdə cə-
miyyət insanların toplusu, Qərbdə isə insanlar 
cəmiyyətin hissələridir. Hissələrin vahid strukturda 
birləşməsindən bütöv mükəmməl bir sistem yaranır. 
Nəticədə Qərbdə cəmiyyət toplu yox, sistemdir. Şərq-
də isə fərdi dünyalar bir-birinə bənzər olsa belə, hər 
biri özündə tamamlanan sistem olduğundan, onları 
üzvi surətdə birləşdirərək vahid dayanıqlı sistem 
yaratmaq olduqca çətindir.  
Qərbdə ideya binanın ümumi strukturunu əks 
etdirir. Adamlar bu mükəmməl strukturun yaradıl-
masında vasitədir. Lakin şüurlu vasitələrdir. Şərqdə 
isə insanlar kərpicdən fərqli olaraq, müstəqil və 
orijinal struktura malik mükəmməl sənət abidələrini 
xatırlatdığından onlardan nə isə tikmək çox çətindir. 
Lakin qloballaşma gedir və Şərqdə də Qərbdəkinə 
bənzər böyük miqyaslı abidələr tikilməlidir. Şərqdə 
kərpiclər yoxdur. Ya çay daşları və daş-kəsək var, ya 
sal qayalar və sənət əsərinə çevrilmiş unikal abidələr 
– fərdi fəaliyyətlər var. Şərqin öz kiçik miqyaslı fərdi 
 - 120 -
abidələrini çay daşı kimi istifadə etməyə əli gəlməsə 
də, qloballaşma dalğaları ağına-bozuna baxmır. Güclü 
sel fərdi özünəməxsusluqları və fərdi istiqamətləri 
aradan götürərək hamını eyni səmtə yönəldir, güclü 
sahə onları böyük təzyiq altında yapışdırır, birləşdirir. 
Kiçik iradələr böyük güclü bir iradənin təsir dairəsinə 
düşərək tərkisilah olunur, iradəsizləşir, mənsizləşirlər. 
Onlar kərpic kimi rahatca üst-üstə düzülə bilmə-
diyindən və ölçüləri də uyarsız olduğundan birləşdi-
rici amil, sahə, yapışqan çox güclü olmalıdır. 
Bəli, Qərb dünyası müxtəlifliyin vəhdəti kimi 
mövcuddur. Orada fərdi iradələr məhv edilmədən, 
fərdlərin öz təşəbbüsü ilə əlaqələndirilir, birləşdirilir. 
Təkcə fərdlərə münasibətdə yox, etnik qruplara, kiçik 
millətlərə münasibətdə də mədəni-mənəvi müstəvidə 
müxtəlifliyin saxlanılması mövqeyindən çıxış edən 
Qərb dünyası sosial-hüquqi müstəvidə eyniyyətin, 
vəhdətin tərəfdarıdır. Lakin bununla belə, başqa xalq-
lara münasibətdə hüquq bərabərliyi təlqin edən Qərb 
«kütləvi mədəniyyət» ixrac etməklə yeni müstəqillik 
əldə etmiş ölkələrin müstəqil mədəni-mənəvi simasının 
yaranmasına mane olur. Görünür, belə güman olunur ki, 
mədəni-mənəvi iradə qloballaşmaya doğru siyasi-hüquqi 
identifikasiya işinə mane ola bilər.     
Qloballaşma–qərbləşmə şəraitində etnik qrup-
lar, kiçik millətlər də, bax beləcə, hərəsi bir rəngə 
çalan çay daşları kimi qəlibə tökülərək betonlaşırlar. 
Fərdilik itir, müxtəliflik itir və dünən gözəllik sayılan 
 - 121 -
özünəməxsusluq bu gün çatışmazlıq kimi ortaya çıxır. 
Bir qranit parçası, bir çay daşı kərpic və ya blok-
beton kimi düzgün həndəsi biçimdə olmadığı üçün 
dəyərsizləşir, təhqirlərə məruz qalır. Onlar incə və 
mürəkkəb bir strukturda birləşərək nə isə böyük bir 
şey əmələ gətirə bilmədiyindən, sadəcə böyük bir şe-
yin içərisinə qatılaraq itib-batırlar.  
Bəli, hərəsi bir havaya köklənmiş müxtəlif bi-
çimli Şərq adamlarından vahid layihə əsasında bütöv 
bir sistem yaratmağın çətinliyi Şərq adamının dəyə-
rini aşağı salır. Lakin digər tərəfdən, Qərb adamının 
vahid bir ideyanın (konstitusiya, hüquq, formal mən-
tiq və s.) qəlibindən çıxmış standart kərpic olması 
Şərqlinin nəzərində bir çatışmazlıqdır. 
 
* * * 
 
Başqa bucaq altında baxdıqda bütün bu müla-
hizələrimiz olduqca paradoksal görünə bilər. Belə ki, 
bu gün fərdlərin hüquq və azadlıqlarından, müstəqil-
liyindən, fikir plüralizmindən, siyasi plüralizmdən 
məhz Qərb dünyasında danışılır. Məhz Qərb dünyası 
artıq neçə əsrdir ki, ayrıca götürülmüş insanların 
səadətini və xoşbəxt həyatını dövlətin və cəmiyyətin 
əsas vəzifəsi hesab edir və bu istiqamətdə məqsəd-
yönlü fəaliyyət göstərir. Şərq ölkələri isə məhz insan 
hüquqlarının pozulması, fərdi azadlıqların məhdud-
laşdırılması, hamının bir adamın (padşahın, monar-
 - 122 -
xın) iradəsindən asılı vəziyyətə salınması faktlarına 
görə tənqid olunur. Və qloballaşmanın əsas pozitiv 
cəhətlərindən biri də bu ölkələrin sakinlərinə hüquq 
və azadlıq gətirmək, onlara azad iqtisadi rəqabətdə öz 
güclərini yoxlamaq şansı verməkdən ibarətdir.  
Doğrudan da, paradoksaldır.  
Onda bəs nə üçün şərqli obrazını çay daşları ilə 
müqayisə edirik?  
Bəlkə ənənəviliyin təcəssümü olan Şərq adam-
larının obrazını elə standart kərpiclər daha yaxşı ifadə 
edə bilər? Xeyr. Bütün məsələ də burasındadır ki, 
kərpic obrazı standartlığına görə seçilməmişdir. Onlar 
müxtəlif ölçülərdə və formalarda ola bilərlər. Əsas 
əlamət onun düzgün həndəsi formada olması, daha 
doğrusu, bir-birini tamamlaya bilməsi, üst-üstə yığıla 
bilməsidir. 
Çay daşları isə əksinə, bir-birinə bənzəsə də, 
eyni ölçüdə olsalar da məhz sferik səthə görə üst-üstə 
yığılma üçün əlverişli deyildir. Onların hər birinin 
müstəqil kamillik əzmi (idealı) sferikliyə gətirir. Çün-
ki kürə hələ Aristotelin qeyd etdiyi kimi, ən mükəm-
məl formadır. Özündə qapanan, özü bir kamil sistem 
olan, başqalarını inkar edən asket obrazıdır. Kub, pa-
rallelipiped, prizma və s. isə üst-üstə yığılaraq müx-
təlif kombinasiyalar yaratmaq üçün daha əlverişlidir. 
Buradakı müxtəlif hissələrin hər biri müəyyən bir 
tamın hissəsi olduğunu dərk edir. Və öz mahiyyətini 
özündə yox, həmin tamda axtarır. Burada insan özünü 
 - 123 -
cəmiyyətdə tapır. 
Şərqdə isə hər bir insan özünü cəmiyyətdən 
daha çox, özündə və ailəsində tapır. İnsanlar daha 
böyük tamın hissəsi olmaq üçün hazır deyillər. Digər 
insanlarla münasibət şəxsi münasibət müstəvisində, 
iki tərəfin əlaqəsi kimi qurulur. İnsanlar bu şəxsi mü-
nasibətləri ümummilli, ümumictimai maraqlar kon-
tekstinə salmır, dövlətçilik mövqeyindən çıxış etmir-
lər. Belə münasibətlər şəbəkəsi hüquq normalarına 
yox, daha çox dərəcədə əxlaq və ənənəyə söykənir.  
Burada hər bir insan özü üçün lokal ictimai mü-
hit yaratmalı və öz azadlığını bu mühitdaxili müna-
sibətlər çərçivəsində ifadə etməlidir.  
Lakin bütün məsələ də elə burasındadır ki, Qərb 
dünyasında insanlara, fərdlərə hüquq və azadlıq, sər-
bəst yaradıcılıq imkanları, azad rəqabət şansı məhz 
cəmiyyət vasitəsilə, dövlətin, cəmiyyətin əli ilə veri-
lir. Azad ola bilmək üçün əvvəlcə azadlığın bir qis-
mindən imtina etməli, digər insanlarla kompromisə 
gəlməli, birgə fəaliyyət düsturunu qəbul etməli, özünü 
dövlətdən və cəmiyyətdən asılı vəziyyətə salmalısan. 
Əvəzində dövlət və cəmiyyət də sənin qalan azadlı-
ğını, hüquqla məhdudlaşmayan azadlığını mühafizə 
edir.  
İstənilən cəmiyyətdə, istənilən mühitdə heç kim 
mütləq azadlığa malik ola bilməz. Hegelin dediyi ki-
mi, azadlıq dərk olunmuş zərurətdir. Əsas məsələ bu 
zərurətin hüdudlarını optimal şəkildə müəyyənləş-
 - 124 -
dirməkdən ibarətdir. Karl Yaspers yazır ki, libera-
lizm, azadlıq və şəxslərin həyatının rəngarəngliyi – 
Qərb ənənəsinin böyüklüyüdür. (K.Yaspers bu möv-
qeyi həm də Maks Veberin mövqeyi kimi təqdim 
edir.)26 
İctimai normalara, hüquq qaydalarına hamılıqla 
əməl olunduqda hər bir adam öz fəaliyyətinin azadlıq 
çərçivəsini müəyyənləşdirmək imkanı qazanır. Yəni, 
qanunla məhdudlaşdırılmayan hər şey azaddır. Şərqdə 
isə qanuna, hüquqi normalara mülayim münasibət ilk 
baxışda fərdi azadlıq dərəcəsinin daha yüksək olması 
görüntüsünü yaratsa da, əslində, azad fəaliyyət mey-
danı şəxsi münasibətlərin və adət-ənənənin qoyduğu əla-
və məhdudiyyətlərlə xeyli sıxışdırılır. Başqası üçün 
qanun işləmədikdə bu sənin də azadlığını məhdudlaşdır-
mış olur. Lap az sayda adamların da azadlıq dərəcəsinin 
artması və ictimai normadan kənara çıxması, zərurət sfe-
rasındakı qeyri-müəyyənlik, əksəriyyətin azadlıq dairə-
sini də hədsiz dərəcədə məhdudlaşdırmış olur. 
Burada saxlanma qanunu işləmir.  
Qərbdə insanların fərdiliyi, azadlığı peşə fəaliy-
yətində, yaradıcı əməkdə, iqtisadiyyatda, elmdə özü-
nü göstərirsə, və əksinə, ictimai həyatda, hüquq müs-
təvisində hamı eyni prinsiplərə əməl edirsə, Şərqdə 
azadlıq iddiası çox vaxt məhz hüquq normalarına mü-
nasibətdə özünü göstərir. 
                                                 
26 Бах: К.Ясперс. Философская автобиография. – Запад-
ная философия: итоги тысятилетия, Бишкек, 1997, стр. 80. 
 - 125 -
Qərbdə fərdi azadlıq dövlət və cəmiyyətlə vasi-
tələnmiş olur. Fərdi iradənin özü ictimai şüura söy-
kənir.    
Dövlət və cəmiyyətlə vasitələnmiş fərdi azad-
lıqlar.  
 
* * * 
 
Necə ki, XIX əsrdə mexanika elmi öz in-
kişafının yüksək səviyyəsinə çatmış və bütün elmləri 
ehtiva etmək iddiasına düşmüşdü, eləcə də XX əsrin 
ikinci yarısında Qərb dünyasında formalaşmış cə-
miyyət modeli özünü ən optimal model saymaqla, 
özündən razılıq səviyyəsinə gəlib çatmışdır. Vester-
nizasiyanı artıq bütün planet miqyasında yaymaq 
cəhdləri də bu özündən razılığın ifadəsidir.  
Qərb idrakın, özünüdərkin elə məqamına çatıb 
ki, özünü şüurlu surətdə idarə edə bilir. Ona görə də 
bir böyrəyi çatmırsa və ya xəstədirsə, onu sağlam 
bədənlərdən transfer edir. Eləcə də sağlam ruh çat-
mırsa, mənəviyyat böhranı varsa, bu problemi yüksək 
mənəviyyatlı cəmiyyətlər hesabına həll etmək təşəb-
büsü göstərir. Lakin mənəviyyat böyrək deyil ki, onu 
kəsib götürəsən. Onu kopiyalamaq da mümkündür. 
Bu mənada Qərb dünyası Şərqdən nə isə götürürsə, 
buna heç bir etiraz ola bilməz. Lakin öz xəstə mə-
nəviyyatını Şərqə transfer edirsə, o, artıq yolverilməz 
haldır. 
 - 126 -
Özlərinin yaxşı hesab etdiklərini başqalarına da 
rəva görmək normal bir haldır. Lakin başqalarına bu-
nu güclə qəbul etdirmək cəhdləri insan azadlığı haq-
qında idealların beynəlxalq miqyasda artıq öz əksli-
yinə çevrilməsindən xəbər verir.  
Bəlkə başqa ölkələr üçün onlara daha çox uy-
ğun gələn yeni cəmiyyət modelləri hazırlansa daha 
yaxşı olar?  
Lakin bunun üçün yeni ideyalar lazımdır. Qərb 
dünyası isə indi ancaq hüquq normaları və hazır 
stereotiplərlə silahlanmışdır. Böyük fəlsəfələr dövrü 
arxada qalmışdır.  
Fəlsəfəsizləşmiş, ruhsuzlaşmış, ideyasızlaşmış 
ictimai fikir yeni cəmiyyətlər üçün səciyyəvi olan ye-
ni tendensiyaları, ictimai dramatizmi əks etdirmək iq-
tidarında deyil.  
Yeni, böyük ideyalar böyük təxəyyülün məh-
sulu olur. Böyük şəxsiyyətlər və böyük fəlsəfələr döv-
rünü arxada qoymuş Qərb daha artıq bu missiyanı ye-
rinə yetirmək iqtidarında deyil.  
Bu gün bu yük, bu məsuliyyət Şərqin üzərinə 
düşür. 
Lakin Şərq özünü itirmişdir. İncə strukturlu, 
unikal sənət abidələri böyük miqyaslı dəmir beton 
konstruksiyaların içərisinə qatılaraq ənənəvi əlaqələr-
dən məhrum olmuşdur.  
Bəli, Şərq özünü itirmişdir. O, özünü tapa bilsə, 
xilas yolunu da tapacaq. 
 - 127 -
 
 
 
 
 
 
Sivilizasiya və cəmiyyət 
 
 
   Hər bir millətin inkişaf 
tarıxındə onun nailiyyətlərinin 
dünya sivilizasiyasının mühüm 
tərkib hissəsinə çevrildiyi çiçək-
lənmə dövrü olur. 
Aida İmanquliyeva   
 
Texnika inkişaf etdikcə və müasir kommunikasiya 
vasitələri yarandıqca, elə bil ki, dünya kiçilir.  
Təkcə bir qəsəbə, bir şəhər daxilində deyil, həm 
də xalqlar və dövlətlər arasında əlaqələr artır, məsafə-
lər azalır. Dəvə karvanları komfortabelli reaktiv təy-
yarələrlə əvəz olunduqca, insanların müxtəlif səbəb-
lərdən yerdəyişməsi çoxalır. Digər tərəfdən, peyk ötü-
rücüləri ilə teleyayımların və internetin açdığı böyük im-
kanlar məsafələri ümumiyyətlə aradan götürür. Nə-
ticədə bəzən uzaq qitələrdə yaşayan adamlarla əlaqə 
və ünsiyyət ən yaxın qonşu ilə olduğundan çox olur.  
Əlaqələrin artması müxtəlif siyasi rejimlərin, 
sosial quruluş formalarının, həyat tərzlərinin, düşüncə 
 - 128 -
üsullarının, mədəniyyətlərin, əxlaqların, dini dəyərlə-
rin daha çox qarşılaşmasına və birbaşa təmaslara 
şərait yaradır. Müxtəlifliklərin əlaqələnməsi bir tərəf-
dən qarşılıqlı zənginləşmə üçün şərait yaradırsa, digər 
tərəfdən,  qarşıdurmanın  artması  yeni ziddiyyət və 
konflikt mənbələrinin yaranması üçün də səbəb olur.  
Bir sözlə, əlaqələr artdıqca təkcə hansı isə bir 
ölkənin sakini indi özünü bütövlükdə Yer planetinin 
sakini kimi hiss etmək istəyir. Lakin hansı yolla; 
başqa xalqların dilini, mədəniyyətini, həyat tərzini 
mənimsəmək və onlara uyğunlaşmaq, yoxsa öz mə-
dəni-mənəvi dəyərlərini bütün dünyaya yaymaqla? 
“Sivilizasiyaların toqquşması” ideyası da, “mədəniy-
yətlərin dialoqu” və “mədəniyyətlərin plüralizmi” 
ideyası da bu suala cavab axtarışında ortaya çıxır. 
Lakin əvvəlcə dünyada bir-birindən köklü surətdə və 
ya önəmli dərəcədə fərqlənən hansı düşüncə 
üsullarının, həyat tərzlərinin, mədəniyyətlərin olması 
və bunların əsas fərqləndirici xüsusiyyətləri öyrə-
nilməlidir. Çünki hər bir xalqın, etnosun özünəməx-
sus spesifik cəhətləri olsa da, daha böyük miqyasda 
eyniyyət məqamlarının olması bir neçə böyük 
sivilizasiyalardan və mədəniyyətlərdən danışmağa 
imkan verir.  
Belə bölgülərdən biri də xeyli dərəcədə rəmzi 
səciyyə daşıyan Şərq və Qərb düşüncəsi, Şərq və 
Qərb sivilizasiyalarıdır. Milli və ya dini bölgülərdən 
fərqli olaraq, burada cəmiyyətin inkişaf səviyyəsi və 
 - 129 -
tutduğu inkişaf yolu mahiyyət göstəricisi kimi ön 
plana keçir.  
Qərb sivilizasiyasını şərtləndirən, onun Şərqə 
nisbətən üstünlüyünü təmin edən mühüm cəhətlərdən 
biri fərd–cəmiyyət münasibətlərinin daha mükəmməl 
olması, cəmiyyətin daha optimal təşkilatlanmasıdır. 
Şərqdə azadlığın hər kəsin öz arzu və istəyinə uyğun 
surətdə yaşamaq kimi anlamasına rəğmən, Qərbdə hər 
kəs özünü ilk növbədə cəmiyyətin bir üzvü kimi hiss 
etməklə, öz azadlığını da qərarlaşmış ictimai müna-
sibətlər çərçivəsində tapır. Burada hər hansı bir şəxs 
mövcud qaydalarla razılaşmırsa, öz etirazını onları 
pozmaq, «qulaq ardına vurmaq» yolu ilə yox, bütöv-
lükdə ictimai münasibətlərin dəyişdirilməsi, onların 
əsasında duran ideyanın yeniləşməsi uğrunda müba-
rizə ilə ifadə edir.  
Cəmiyyətin necə təşkilatlanması hər bir fərdin 
həyatına təsir edir. Lakin hər bir fərd ümumictimai 
miqyasda gedən proseslərin məğzini anlamaq, onlara 
düşünülmüş şəkildə müdaxilə etmək imkanına malik 
deyil. Ona görə də ən asan yol bu işi kimlərin isə 
öhdəsinə buraxaraq, ictimai axına kor-koranə surətdə 
qoşulmaqdır. Lakin bu yol insanların azadlıq və xoş-
bəxtliyini nə dərəcədə təmin edir? 
Hegelə görə azadlıq dərk olunmuş zərurətdir. 
Başqa sözlə, adi insanlar azad olmaq üçün mövcud 
cəmiyyətin qanunlarını, onların təməlində duran, on-
ları zəruri edən prinsipləri mənimsəməlidir. Şəxsi ide-
 - 130 -
yalar, şəxsi fəaliyyət planları da ictimai zərurətlə uy-
ğunlaşdırılmalıdır. Lakin elə şəxslər də olur ki, onlar 
ictimai zərurətin özünü, onun əsasında duran ideyanı 
dəyişmək yolunda mübarizə aparırlar. Bütün maddi 
təzahürlər kimi ictimai gerçəklik, qərarlaşmış ictimai 
münasibətlər sistemi də hansısa ideyanın təzahürü 
olduğundan, ictimai həyatın hər hansı bir struktur 
səviyyəsindəki islahatlar da ilk öncə ideyalar iyerar-
xiyasının adekvat pilləsində dəyişiklik olmasını tələb 
edir. 
Hər bir şəxs öz fərdi həyatını yaşamaqla yanaşı, 
cəmiyyətin bir üzvü kimi böyük miqyaslı ictimai 
proseslərin də iştirakçısı olur. Əlbəttə, bu şans hamıya 
eyni dərəcədə verilmir. Kim isə ictimai hadisələrdə 
aparıcı rol oynayaraq bəşər tarixinə daxil olduğu 
halda minlərlə insan ictimai həyatda subyektdən daha 
çox bir obyekt olaraq iştirak edir və tarixdə heç bir iz 
qoymur. Bununla belə, minlər, milyonlar olmasa, 
kütlə olmasa, ayrı-ayrı şəxslər nə qədər böyük düha 
sahibi olsalar da, cəmiyyəti inkişaf etdirə bilməzlər. 
Çünki cəmiyyət əhalinin şəxsiyyətlərlə, kütlənin 
ideya ilə sintezidir. Kim isə o zaman böyük 
şəxsiyyətə çevrilə bilər ki, onun qərarlaşmış ictimai 
şüurdan kənara çıxan, fərqli ideyası olsun və bu ideya 
təkcə keyfiyyətcə, sanbalca deyil, həm də məhz 
kəmiyyətcə, miqdarca böyük proseslərin hərəkətverici 
qüvvəsinə çevrilmək əzmində olsun.  
Məhz ideya çoxlu miqdarda, müxtəlif istiqamət-
 - 131 -
li hadisələrin eyni üstün istiqamət boyunca düzənlən-
məsinə, təşkilatlanmasına imkan yaradır. İdeya hadi-
sələri canlandırır və yönəldir. Onun öz rolu istiqamə-
tini özü seçə bilməyən yüklü zərrəciklər üçün sahənin 
oynadığı rola bənzəyir. Təsadüfi deyildir ki, K.Marks 
kütlələrin ideyaya yiyələnməsindən yox, ideyanın 
kütlələrə yiyələnməsindən bəhs edirdi.  
Lakin ən gözəl, ən böyük ideya da özlüyündə 
hələ ictimai tərəqqi üçün kifayət deyildir. Bir növ pə-
rakəndə, xaotik material olan kütlənin ideya yönü-
mündə düzənlənməsi üçün xüsusi məqsədyönlü 
fəaliyyət tələb olunur. İdeyanın gerçəkləşməsi, real 
ictimai müstəvidə təzahürü üçün görülməli olan işlər 
mahiyyət etibarı ilə nə ideya yaradıcılığı, nə də maddi 
bir hadisədir. Bu, əslində ideyadan gerçəkliyə körpü 
atılması prosesidir. Bu, ideya ilə siyai iradənin sintezi, 
cəmiyyətin fərqli ideya əsasında yenidən təşkilatlan-
masıdır. 
Cəmiyyəti bir piramidaya bənzətsək onu təşkil 
edənlərin əksəriyyəti alt müstəvidə yerləşəcəkdir. Yu-
xarı qatlardakı adamların sayı getdikcə azalacaqdır. 
Zirvəyə isə ancaq tək-tək adamlar çıxa bilər. Alt müs-
təvilərdə hadisələr, maddi həyat cərəyan edir. İdeya 
isə yuxarıdan aşağıya gəlir. Piramidanın zirvə nöq-
təsini ən yüksək ideya səviyyəsi kimi fərz etsək, bu-
rada ideya var, lakin maddi heç nə yoxdur. Hündürlük 
maksimal olsa da, oturacaq sıfra bərabər olduğundan, 
həcm də sıfırdır. Aşağıya doğru gəldikcə hündürlük 
 - 132 -
azalır, oturacaq isə genişlənir.  
Həyatın dibindən müəyyən ideya səviyyəsinə 
yalnız ayrı-ayrı şəxslər yüksələ bilir. Bu, insanın baş-
qalarından fərqlənməsi, şəxsiyyətin cəmiyyətdən ay-
rılması və onun fövqünə qalxması deməkdir. Burada 
hərəkətverici qüvvə intellektual yaradıcılıq və mədə-
ni-mənəvi potensialdır. Sıxılmış yayın potensial ener-
jisi olduğu kimi mədəni-mənəvi və intellektual poten-
sial da belədir. Mövcud ictimai münasibətlərin, real 
ictimai inkişaf səviyyəsinin məhdudlaşdırıcı baryeri 
bu enerjinin aktuallaşmasına imkan vermir; ta o vaxta 
qədər ki, sıxılmış ideya və iradi potensialın səviyyəsi 
bu baryeri keçməyə imkan versin.  
Cəmiyyətin strukturu o zaman optimal sayılır 
ki, onu ideya səviyyəsinə görə piramidanın aşağısında 
yox, yuxarısında duranlar idarə etsin. Yəni, hökumət 
intellektual elitadan təşkil olunmuş olsun. Bu isə ilk 
yaxınlaşmada demokratiya prinsipləri ilə uzlaşmır. 
Bir tərəfdən, demokratiya, xalqın özünüidarəsi 
ideyası çox cazibədar görünür. Digər tərəfdən, intel-
lektual və mədəni-mənəvi inkişaf səviyyəsinə görə 
yüksəkdə duranların sayı həmişə az, orta və aşağı 
səviyyəlilərin sayı çox olur. Ona görə də, demo-
kratiya müəyyən mənada aşağı səviyyəlilərin yük-
səkdə duranları idarə etməsi kimi də başa düşülə 
bilər.  
Halbuki, daha yaxşı cəmiyyət, yəqin ki, yüksək-
də duranların aşağıda duranları idarə etməsinə əsas-
 - 133 -
lanmalıdır. Məhz bu cəhətə görə də Platon kimi 
görkəmli simalar hələ o vaxtlar demokratiyanın 
əleyhinə olub. Demokratiya əleyhdarlarının mövqeyi 
buna əsaslanır ki, idarəetmə sistemində meyar azlıq 
və ya çoxluq deyil, dünyagörüşü və intellektin sə-
viyyəsi, başqa sözlə, şüurun azlığı və ya çoxluğu 
olmalıdır. Tək adamın (monarxiya) və ya elitar bir 
qrupun (aristokratiya) hakimiyyəti ideyası belə ya-
ranıb. Şərqdə geniş yayılan ədalətli şah ideyası da bu 
qəbildəndir.  
Lakin çoxluq ara-sıra öz sözünü həmişə deyib. 
Aşağılar hərəkətə gəlib. Üsyanlar olub. Çevrilişlər 
olub. Kütlə gücünü göstərib. El gücü – sel gücü. Am-
ma unudulub ki, sel tənzim olunmadıqda onun gücü 
ancaq dağıtmağa yönəlir. 
İstiqamətlənməmiş, təşkilatlanmamış ictimai 
güc də hər cür kobud qüvvə kimi, sel kimi dağıdıcı 
olur. Sel cəmiyyətin arxitektonikasını dağıdıb, neçə-
neçə əsrlər ərzində ixtisaslaşmış, strukturlaşmış cə-
miyyətin nailiyyətlərini xeyli dərəcədə yuyub aparıb. 
(Marksizmin tənqid etdiyi təbəqələşmə də əslində 
strukturlaşmanın, deməli, sivilizasiyanın əlamətlə-
rindən biridir). Düzdür, bu sosial selə, bu ictimai hə-
rəkatlara da əslində həmişə azların nümayəndəsi 
başçılıq edib. (Əslində, demokratiya o zaman faydalı 
ola bilər ki, o, bütövlükdə kütləyə deyil, elitaya tətbiq 
olunmuş olsun, lakin elita daxilində azlıqda qalan 
tərəf bəzən bu mənada məqbul olmayan metoda əl atır 
 - 134 -
və öz mövqeyini kütlənin köməyilə həyata keçirməyə 
çalışır. Elitadaxili mübarizə ideyaların mübarizəsin-
dən daha çox kütləyə təsir etmək və onu yönəltmək 
uğrunda mübarizəyə çevrilir).     
«Şəxsiyyət və kütlə», «Şəxsiyyət və cəmiyyət», 
«Fərd və toplum» münasibətlərinə olduqca müxtəlif 
mövqelərdən yanaşmaq mümkündür. Problem nəzəri-
fəlsəfi müstəviyə keçməzdən əvvəl xalq arasında da 
ona müəyyən münasibət formalaşmışdır. Kiminsə 
kütlədən, camaatdan, xalqdan ayrılmasına, toplumdan 
ya yuxarıda, ya da aşağıda dayanmasına, ya müsbət, 
ya da mənfi istiqamətdə seçilməsinə çox vaxt pis 
baxılmışdır. «Palaza bürün, elnən sürün!», «Şəhərə 
girdin hamı gözü qıpıq, sən də ol gözü qıpıq!» ifadə-
ləri hamıdan biri olmaq, seçilməmək, fərqlənməmək 
mövqeyini ifadə edir. Halbuki, fərq olmadıqda inkişaf 
da ola bilməz. Kimsə irəli çıxmalıdır, kimsə sürü-
nənlərə şahin zirvəsindən baxmalıdır, kimsə ürəyinin 
atəşi ilə qaranlıq meşədə azanların yoluna işıq salma-
lıdır, - əks təqdirdə cəmiyyətdə inkişaf ola bilməz.  
İctimai tərəqqinin hərəkətverici qüvvəsi məhz 
fərqlənənlərin qalxdığı yüksəkliyin potensial enerjisi 
ilə ölçülür. Bu fərqdən doğan ziddiyyət kütlənin xey-
rinə həll olunanda şəxsiyyətlər tərki-dünya olur və 
onları tənhalığın faciəsi gözləyir. Şəxsiyyətin qələbəsi 
isə cəmiyyətin sosial ideala doğru hərəkətə gətirilə 
bilməsindən asılıdır.       
İnkişafın dialektikası belədir. Eyni səviyyədə 
 - 135 -
olanlar, tamamilə identik olanlar bir-birini inkişaf et-
dirə bilməzlər. İnkişaf fərqdən yaranır. Əgər yüzlərlə, 
minlərlə insanın içərisində bircə nəfər də «stan-
dart»dan kənara çıxa bilsə, yeni ideya verə bilsə ha-
mının bu ideyaya yiyələnməsi, səviyyəcə yüksəlməsi 
və deməli, ictimai inkişaf səviyyəsinin də yüksəlməsi 
şansı yaranır. Yəni bütövlükdə ictimai inkişaf əksə-
riyyətin deyil, tək-tək adamların, liderlərin səviyyəsi 
ilə ictimai baryer arasındakı nisbətdən asılı olur. Bü-
tövlükdə cəmiyyətin səviyyəsinin qalxması üçün 
onun bütün üzvlərinin müvafiq səviyyəyə qalxmasına 
ehtiyac yoxdur. Müəyyən çətin problemi həll etmək 
üçün bir adamın yüksək səviyyəsi kifayət edə bilər. 
Çətini yerdə qalanların ona inam bəsləməsidir. Vay o 
gündən ki, kütlə öz içərisindən çıxmış böyüklərin və 
kiçiklərin yerini dəyişik salsın və mənfi istiqamətdə 
seçilənlərin dalınca getsin. (Burada yenə də təqsir 
kütlənin yox, şəxsiyyətin üzərinə düşür).  
Beləliklə, cəmiyyəti inkişaf etdirən şəxsiyyət-
lərdir. Şəxsiyyətlər yeni ideyalarına görə seçilirlər. 
İctimai inkişaf isə ideyaların kütlələrə yiyələnməsi 
hesabına həyata keçir.  
Sivilizasiya əslində ictimai tərəqqi anlayışına 
adekvatdır. İctimai tərəqqi isə cəmiyyətin təşkilatlan-
ma dərəcəsindən, ideyalarla kütlələr (maddi-ictimai 
potensial) arasında koordinasiyanın effektivliyindən 
asılıdır. 
Cəmiyyəti insanlar toplusundan mütəşəkkil bir 
 - 136 -
sistemə çevirən əmək bölgüsüdür. Sivilizasiyanın da 
əsasında məhz əmək bölgüsü dayanır.  
 
* * * 
 
Yaşadığı müddət ərzində insan bütün ideyala-
rının reallaşmasına nail ola bilərmi? Axı, bir ömür 
üçün nəzərdə tutulmuş qısa müddətli hadisələrlə ya-
naşı ömrə sığmayan uzun müddətli hadisələr də vardır 
(hadisənin müddəti dedikdə ideyadan onun tam real-
laşmasına qədər tələb olunan zaman nəzərdə tutulur. 
İnsan ömrü özü də bir hadisədir. Hər bir insanın ömrü 
gen və tale ilə müəyyənləşdirilmiş ideyalar komplek-
sinin reallaşması və tükənməsi prosesidir). İdeyası, 
təməli insan üçün kənar olan hadisələrdən fərqli ola-
raq insanın öz ideyalarının gerçəkləşdirilməsi doğma 
hadisələrdir. Və insan ömrünün hissələridir. Bir az 
nasiranə dillə desək, həyat planlardan və onların real-
laşmasından ibarətdir. Bəs yarımçıq qalan planların 
həyata keçirilməsi məsuliyyəti kimin üzərinə düşür? 
Kiminsə yarımçıq qalmış planlarını övladımı həyata 
keçirməlidir? Yəni ideyanın maddiləşməsi proseslə-
rindəki varislik, əgər bu mümkündürsə, genetik-
bioloji varislikləmi əlaqədardır? Yoxsa ancaq ailə-
məişət, xüsusi mülkiyyət sahəsindəmi bu varisliklər 
adekvat olurlar? Bəs elm, sənət sahəsindəki yaradıcı 
fikirlər, yarımçıq qalmış ideyalar hansı övlad tərəfin-
dən davam etdirilməlidir? İqtisadi quruculuq, dövlət 
 - 137 -
quruculuğu sahələrində geopolitik strategiyalar, 
ümummilli mədəni-mənəvi amallar, ümumbəşəri so-
sial ideallar kimin tərəfindən davam etdirilməlidir?  
Təsadüfi deyil ki, elm adamları da, sənət adam-
ları da öz sağlığında davamçılar hazırlamaq, öz mək-
təblərini yaratmaq haqqında da düşünürlər. Bununla 
da öz fərdi cismani həyatları başa çatsa da onların 
ideyaları davamçıların şəxsində yaşayır. Beləliklə, 
insan ömrünə verdiyimiz tərif mövqeyindən yanaş-
dıqda onların həqiqi ömrü davam etdirilmiş olur. 
İnsan daha böyük müddətli hadisələrə, proseslərə 
qatılaraq öz həyatını daha böyük miqyaslı ictimai pro-
seslərin tərkibində yaşada bilər. Əslində insanların 
əksəriyyəti bu və ya digər ictimai proseslərə daxil 
olduğundan onların cismani ömrü ilə real həyatı 
arasında fərq həmişə olur. Lakin ölməzlik qazananlar 
ideya müəllifləridir. Başqasının ideyasının ictimai 
realizasiyası prosesinə qatılaraq real ictimai həyatın 
uzadılması bir şeydir, sənin ideyanın ictimai prosesə 
çevrilərək yaşaması başqa şeydir. Bu artıq sosial-
mənəvi sferada ölməzlikdir.  
 
Cəmiyyəti çox vaxt müəyyən zaman kəsiyində, 
müəyyən dövrdə insanların ittifaqı, sazişi, birgə 
fəaliyyəti kimi və ya yenə də müəyyən zaman kə-
siyində insanlar arasında qərarlaşmış münasibətlər 
sistemi kimi başa düşürlər. Lakin bizcə bu cür başa 
düşülən cəmiyyət cansızlaşmış, maddiləşdirilmiş bir 
 - 138 -
prosesdir. Əslində cəmiyyət onu təşkil edən insanların 
canından, qanından, beynindən, ürəyindən, fikrindən, 
hissiyyatından fərqli olaraq özünün iqtisadi və siyasi 
həyatı, enerji dövranı, informasiya mübadiləsi siste-
mi, ideologiyası, fikri, hissiyyatı olan canlı bir orqa-
nizmdir. Daha doğrusu, bütövlük naminə belə olmalı-
dır. Cəmiyyətin həyatı da ümumi, yekun ideyaların 
müxtəlif istiqamətlərdəki realizasiya proseslərinə 
uyğun olaraq insan ömrünə bənzəyir. Əks təqdirdə biz 
bütöv cəmiyyət əvəzinə ayrı-ayrı şəxsi həyatların, 
vahid istiqamətdə yönəldilməyən ayrı-ayrı hadisələrin 
(ideya-reallıq keçidləri) sadəcə toplusu və ya ən yaxşı 
halda eklektik sistemi ilə rastlaşacayıq.  
Bir insanın vahid əqidəsi, həyat məramı olma-
dıqda, o çoxlu sayda müxtəlif, bəzən bir-birinə zidd 
istəklərin reallaşması dalınca qaçdıqda onun şəxsi 
həyatı da təsadüflərdən asılı vəziyyətə düşür. Cəmiy-
yətin də vahid konseptual ideyası olmadıqda onu təş-
kil edən ayrı-ayrı adamların ideyalar toplusu ancaq 
bir xaos və qarşıdurmalar yarada bilər.  
Sual olunur ki, cəmiyyət daha böyük insanlar 
toplusunu əhatə etdikcə onun inkişaf potensialı artır, 
yoxsa azalır?  
Hər bir adamın müəyyən bilik və bacarıqları 
vardır. Əgər bunlar toplana bilsəydi, böyük toplumun 
imkanları daha böyük olardı. Lakin elə hər şey də bu 
toplama qaydasının səmərəliliyindən asılıdır. Cəmiy-
yətlər bir-birindən təşkilatlanma dərəcəsi ilə və fərdi 
 - 139 -
impulsların toplanma mexanizmi ilə seçilirlər. Məsələ 
burasındadır ki, insanların əməli fəaliyyətinin fayda-
lılıq dərəcəsi skalyar yox, vektorial kəmiyyətdir. Biz 
bu kəmiyyəti şərti olaraq fərdi fəaliyyət impulsu 
adlandıra bilərik.  Burada ideyadan başlayaraq bilik 
və bacarıqlar vasitəsilə son nəticənin əldə olunmasına 
qədərki bütün fəaliyyət prosesi əhatə olunur. Bu ha-
disə ona görə vektorial kəmiyyətlə ölçülür ki, müx-
təlif fərdlərin fəaliyyətləri heç də bir-birinin davamı 
kimi, eyni istiqamətdəki proseslər kimi ortaya çıxmır 
və onları sadəcə olaraq toplamaq mümkün deyildir. 
Burada vektorial kəmiyyətlərin toplanma qaydası 
tətbiq olunur. Fərdi impulsların yönəlmə bucağından 
asılı olaraq yekun impuls sıfır da ola bilər. Hər halda 
vektorial cəm həmişə skalyar cəmdən (mütləq qiy-
mətlərin məcmuyundan) kiçik olur. Yekun göstərici-
nin sıfır ilə mütləq cəm arasında hansı mövqeyə 
uyğun gəlməsi məhz cəmiyyətin təşkilatlanma dərə-
cəsindən asılıdır.  
Göründüyü kimi, fiziki enerjinin, əməli fəaliy-
yətlərin toplanma qaydası vektorial cəm prinsipinə 
uyğundur. Lakin əqli enerji başqa prinsiplə toplanır. 
Məsələn, biliklərin toplanması ortaq, təkrarlanan his-
sənin çıxarılması yolu ilə həyata keçir. Biliyin təkrar-
lanması ilə yekun bilik artmır. İkinci fərdi bilik 
birinci fərdi biliyə nisbətən məhduddursa və ya bəra-
bərdirsə, onun əlavə olunması yekun biliyi artırmır.    
Əqli qabiliyyətlərin toplanması da başqa prin-
 - 140 -
siplə həyata keçir. Burada çoxluğun bütün hədlərinin 
cəmi bu çoxluğa daxil olan ən böyük həddin mütləq 
qiymətinə bərabərdir. Yəni bir qrup adamın yekun 
ağlı bu qrupdakı ən ağıllı adamın səviyyəsi ilə ölçü-
lür. Bu halda cəm toplananların içərisində ən böyü-
yünün mütləq qiymətinə bərabər olur.  
 
Riyaziyyatda belə bir prinsip var: toplananların 
yerini dəyişdikdə cəm dəyişmir. Lakin real həyatda 
bu belə deyildir. Toplananların yerini ya məkanca, ya 
zamanca dəyişdikdə nəticə fərqli ola bilər.  
Cəmiyyətdə insanların hansı ardıcıllıqla düzlən-
məsi sadəcə həndəsi mənada başa düşülmür. Burada 
ən əsas məsələ hər kəsin öz yerində olmasını təmin 
etməkdir. Belə ki, cəmiyyətin mükəmməl bir mexa-
nizm kimi işləməsi üçün insanların müxtəlifliyindən 
istifadə olunmalıdır. Bütün üzvləri eyni olan cəmiyyət 
inkişaf edə bilməz. Hamının bilik və vərdişləri, baca-
rıqları eyni olduqda əmək bölgüsü prinsipi optimal 
surətdə həyata keçirilə bilməz. Halbuki, inkişaf ancaq 
müxtəlifliyin vəhdətindən doğa bilər.  
Sivilizasiya üçün iki hərəkətverici qüvvə var. 
Birincisi, hər bir insanın bilik və bacarıqlarının artırıl-
masıdır ki, bu da insan imkanlarının təbii məhdudluğu 
üzündən müəyyən bir hüdudu aşa bilməz. Eyni bi-
liklərə malik insanların toplanmasından isə yeni bilik-
lər hasil ola bilməz. İkinci mənbə müxtəlif istiqamət-
lərdə ixtisaslaşan insanların məqsədyönlü kombinasi-
 - 141 -
yasından böyük miqyaslı, güclü ictimai mexanizmlə-
rin hazırlamasıdır. Birinci istiqamət fərdlərin inkişa-
fına və kamilləşməsinə, ikinci istiqamət isə cəmiyyə-
tin inkişafına və kamilləşməsinə yönəldilmişdir. Bi-
rinci istiqamət Şərq üçün, ikinci istiqamət isə Qərb 
üçün daha səciyyəvidir.   
Lakin indi Qərbdə paradiqmanın dəyişməsi pro-
sesi gedir. Meyarlar özgələşir, struktur yerdəyişmələri 
baş verir. Qərbdə elə bir inkişaf səviyyəsi yetişib ki, 
cəmiyyətdə, demək olar ki, hamı savadlı, yüksək 
təhsilli, siyasətə qoşulmaq iqtidarında olan adamlar-
dır. Burada elita orta təbəqədən az fərqlənir. («Fəhlə 
aristokratiyası» ideyaları və s.) Kütlə anlayışına 
səviyyəcə uyğun gələn aşağı təbəqə (cəmiyyətin tör-
töküntüsü) isə əslində azlıqda qalır.  
Siyasi elita, hakimiyyətdə, yoxsa müxalifətdə 
olmasından asılı olmayaraq böyük əksəriyyətlə, xalq 
kütləsi ilə bir növ qaynayıb-qarışır. (Səviyyəcə sərt 
keçid yoxdur, xarizma mümkün deyil.) Əvvəlki 
modelə görə, piramidanın zirvəsində durmalı olanlar 
əksəriyyəti təşkil etdiyindən piramida sanki tərsinə 
çevrilmiş olur. Azlıqda qalan təbəqə, sosial tör-tö-
küntü, «normalardan» kənara çıxanlar diqqət mərkə-
zində olur və cəmiyyətin onlara xüsusi münasibəti, 
hətta qayğısı formalaşır. Cəmiyyət özünü unudub (öz 
problemləri artıq həllini tapıb deyə), azlıqların (etnik, 
ya seksual azlıq, narkomanlar, AİDS-ə tutulanlar və 
s.) dərdini çəkməyə və onlara qayğı göstərməyə, onlar 
 - 142 -
üçün hüquqi baza yaratmağa başlayır.  
Dayanıqlılığın təbii prinsipinə görə, sistem 
geniş oturacağa söykənir və azlıq həmişə üstə çıxır. 
Ona görə də, piramida çevrilmək məcburiyyətində 
qalır. Bu hal müasir Qərb cəmiyyətində müşahidə 
olunmaqdadır. Piramida təbiət qanunlarına uyğun ola-
raq çevrilsə də, cəmiyyətə tətbiq halında bu, əslində 
tərsinə çevrilşdir. (Sağlam şüur baxımından hansı 
model daha yolveriləndir: cəmiyyətin bütün ağırlığını 
hiss edən azlıqlar, yoxsa azlıqları başına mindirən cə-
miyyət?) 
Bizcə, Qərbin süqutu ideyasının əsasında həm 
də bu cür anormal vəziyyəti şərtləndirən sosial ger-
çəklik dayanır.  
Çoxluq ənənəvi olaraq azlığı öz başı üzərinə 
qaldırıb və bu Qərbdə yeni ənənənin təməlini qoyur. 
Son dövrlərdə Qərbdə formalaşan yeni dəyərlər siste-
mində insan haqlarını qorumaq adı altında azlıqların 
haqları ön plana çıxır. Qərb ölkələri üçün bu, bəlkə də 
anlaşılandır. Lakin onlar bu yeni paradiqmanın tələb-
lərinə uyğun olaraq bizim ölkədə də məhz həmin az-
lıqları axtarıb tapmaq, onların xüsusi statusunu müəy-
yənləşdirmək tələbi ilə çıxış edirlər. Halbuki, bizdə 
hələ intellektual elitanın özü azlıqdır və cəmiyyət ona 
qayğı ilə yanaşmaq üçün xüsusi baza yaratmadığı hal-
da, Qərbdəki azlıqların analoqunu axtarıb tapmaq və 
qayğı ilə əhatə etmək məcburiyyətində qalır. 
 - 143 -
 
 
 
 
 
 
Sivilizasiya və texniki-iqtisadi 
inkişaf 
 
Şərqdə həyatın təkmilləşməsi üçün 
yalnız qəlbin həyatı və fəlsəfi idrakın 
dərinliyi bəs olmadığı kimi, mədəni 
nailiyyətlər və texniki tərəqqi də hələ 
insanın mənəvi və sosial dirçəlişi üçün 
kifayət deyil. 
Aida İmanquliyeva 
 
Çağdaş siyasətdə hər şey təkcə tarixi rakursda 
və gerçək hadisələr baxımından deyil, eyni zamanda 
böyük dövlətlərin maraq dairələri və hətta "milli hey-
siyyatları" baxımından dəyərləndirilir. Böyük dövlət-
lərin geosiyasi planları çox vaxt kiçik dövlətlərin öz 
aralarındakı münasibətlərə və münaqişələrə yön verir, 
həlledici təsir göstərir. Həm də belə təsirlər və təz-
yiqlər müxtəlif beynəlxalq təşkilatların (BMT, ATƏT 
və s.) adı ilə həyata keçirilir.  
Təbii ki, böyük dövlətlərin öz aralarında da 
dünyanın siyasi xəritəsini müəyyən etmək səlahiyyəti 
uğrunda mübarizə gedir. Bu zaman çox vaxt bey-
 - 144 -
nəlxalq hüquq normaları və ədalət prinsipləri ön plana 
çəkilir və böyüklər arasındakı rəqabətə, onların məna-
feyinə toxunmayan, geosiyasi mübarizə arealının kə-
narında qalan ölkələrə həqiqətən himayədarlıq edilir.  
Lakin bu günlə yanaşı keçmiş də vardır və 
böyük dövlətlər, görünür, tarixi də unutmur, birdən 
"su axan yerdən bir də axar" ehtimalını nəzərə alaraq 
böyük tarixi keçmişi olan xalqlara münasibətdə ehti-
yatla tərpənir və bəzən ədalət prinsiplərini də ''unu-
durlar''.  
Bəli, dünyada elə ölkələr vardır ki, onlar hələ 
yenicə müstəqillik əldə edir, öz dövlətlərini qurmağa 
çalışır, böyük sivilizasiyaya qovuşmağa çalışır. Belə 
''təhlükəsiz'' dövlətlərə kömək etmək BMT-nin, Avro-
pa Şurasının, ATƏT-in, YUNESKO-nun və s. beynəl-
xalq təşkilatların ümdə vəzifələridir. Hamısı sosializm 
düşərgəsindən və kommunist ideologiyasından təzəcə 
ayrıldığına baxmayaraq Rusiyaya və Ukraynaya mü-
nasibət başqa, Şərqi Avropa ölkələrinə və Pribalti-
kaya isə münasibət başqadır. Birincilər böyük nüvə 
silahı potensialına və təbii sərvətlərə malik olmaqla 
öz potensial imkanlarına və hərbi güclərinə görə 
Qərbi Avropa ölkələrindən xeyli üstündürlər. Ona 
görə də bu amili nəzərə almamaq mümkün deyil. Bəs 
nüvə silahına və böyük təbii sərvətlərə malik olmayan 
Türkiyədən nəyə görə ehtiyatlanırlar? Burada, bizcə 
milli maraqlardan daha çox "milli heysiyyat" ön plana 
keçir. Elə bil ki, keçmiş bu günə transformasiya 
 - 145 -
olunur və türkün simasında özlərinə bir rəqib görür-
lər. Qisasçılıq hissi qeyri-aşkar şəkildə, təhtəlşüur sə-
viyyəsində çağdaş siyasətə təsir edir. Bu hissiyat 
bəzən hətta aşkar şəkildə, «keçmişə görə cavabdeh-
lik», mənəvi məsuliyyət və s. adlar altında gündəmə 
gətirilir. Beynəlxalq hüquq normaları da, ədalət prin-
sipi də yaddan çıxır və həmin normaların qəsdən təh-
rif olunmuş variantları ilə manipulyasiya başlanır. 
Kipr "problemi" də, Dağlıq Qarabağ "problemi" 
də tarixin saxtalaşdırılması və gerçək durumun təhrif 
olunması sayəsində problemə çevrilib. Və elə bir il-
lüziya yaradılıb ki, guya bu problemlərdə türkün mə-
nafeyi beynəlxalq normaların diametral əks qütb-
lərində dayanır, yəni onlardan birinin müdafiə olun-
ması, digərində geri çəkilməyi tələb edir. Əslində isə 
ancaq zahirən bir-birinə əks qoyulan maraqlar hər iki 
halda türkün ziyanına saxtalaşdırılmışdır.  
Dağlıq Qarabağ həm tarixən, həm də hüquqi 
baxımdan, bütün beynəlxalq normalar baxımından 
Azərbaycanın ayrılmaz tərkib hissəsidir və burada 
cüzi bir erməni əhalisinin separatçılıq təşəbbüsü qon-
şu Ermənistanın bilavasitə təcavüzü və Rusiyanın 
dəstəyi sayəsində güc müstəvisində onların xeyrinə 
həll olunmuşdur. Burada güc qarşısında beynəlxalq 
normalardan geri çəkilmək siyasəti yürüdülür.  
Kipr isə uzaq, mücərrəd tarix deyil, davamlı ta-
rix müstəvisində həmişə Osmanlı imperiyasının tərki-
bində olduğundan və yalnız I dünya müharibəsində 
 - 146 -
imperiya dağıldıqdan sonra mübahisəli zonaya çev-
rildiyindən türkün mövqeyinə separatçılıq kimi bax-
maq gülünc olardı. Neçə əsr ərzində türklər rumluları 
adadan sıxışdırmamış, türklər və rumluların dinc ya-
naşı yaşamasına təminat vermişlər. İmperiya dağıl-
dıqdan sonra isə burada türklər müntəzəm surətdə sı-
xışdırılmış, onların haqları tapdanmışdır. 1963 və 
1974-cü il hadisələri, Kiprin o vaxtkı rəhbərliyi tərə-
findən açıq-aşkar dəstəklənən etnik münaqişə və yerli 
Türk əhalisinə qarşı soyqırım siyasəti və bütün bun-
lara Avropanın soyuqqanlı münasibəti, beynəlxalq 
hüquqa və insan haqlarına etinasızlıq Türkiyəni ağır 
seçim qarşısında qoymuşdu. Avropa öz sözünü de-
mədiyinə görə, Türkiyə təşəbbüsü öz üzərinə götür-
müş, Türk qoşunları soyqırımın qarşısını almaq məq-
sədilə yerli türklərin köməyinə gəlmiş və heç də bü-
tövlükdə Kipr ərazisində deyil, ancaq türklər yaşayan 
ərazidə öz dövlətçiliyini bərpa etmək və rumlulara da 
öz dövlətlərini yaratmaq imkanı verməklə tam ədalətli 
və hətta humanist mövqe tutmuşlar.  
Bunlar aydın həqiqətlərdir və təfərrüata getdik-
cə, məsələ konkretləşdikcə daha da aydınlaşır. Lakin 
anlaşılmaz görünən beynəlxalq "ictimai rəy", dünya 
birliyinin (əslində Qərb dövlətlərinin) məsələyə mü-
nasibətidir. Bu aydın həqiqətləri saxtalaşdırdıqda han-
sı arqumentlər əsas götürülür? 
Bəli, bu gün türkə öz tarixi keçmişinə görə, öz 
dövlətçilik ənənələrinə görə, böyük imperiyalar ya-
 - 147 -
ratmaq salnaməsinə görə, daha qədim və Qərbdəkin-
dən fərqli olan bir sivilizasiyanı davam etdirmək əz-
minə görə qısqanclıqla yanaşılır. Tarixi saxtalaşdır-
maq, türkün böyük keçmişinə qara yaxmaq, "erməni 
soyqırımı" kimi uydurma məsələləri vaxtaşırı gün-
dəmə gətirmək və ona dəstək vermək – bütün bunlar 
göstərir ki, beynəlxalq təşkilatların və böyük dövlət-
lərin siyasətində ikili standartlar var və öz tarixi keç-
mişlərindəki uğursuzluqların bir növ qisasını almaq 
tendensiyası mövcuddur.  
Bu gün böyük dövlətlərin silahı təkcə beynəl-
xalq normalarla manipulyasiya etməkdən ibarət deyil. 
Həm də iqtisadiyyatın gücündən istifadə olunur: dün-
ya bazarına sahib olanlar iqtisadi təzyiq üsullarından 
da məharətlə istifadə edirlər.   
Başqa ölkələrin böyük dövlətlər tərəfindən hər-
bi müdaxilə yolu ilə ələ keçirilməsi – militarizm döv-
rü artıq keçmişdə qalmışdır. İndi, sərhədlərin beynəl-
xalq iqtisadi əlaqələr üçün açıldığı bir zamanda, əra-
ziləri zəbt etmək deyil, bazarları zəbt etmək vacibdir. 
Və bu sahədə balans Qərb dövlətlərinin xeyrinədir. 
Nə vaxtsa lıderliyi ələ keçirmiş olan inkişaf etmiş 
kapitalist ölkələri hal-hazırda dünya bazarına nəzarət 
edir.  
XX əsrdə bir sıra ölkələrdə milli azadlıq hərəka-
tının vüsət alması və onların müstəmləkəçilikdən azad 
olması siyasi müstəqillıyə malik dövlətlərin sayını ar-
tırmışdır. Lakin inqilabçıların, millətçi təşkilatların 
 - 148 -
fanatikcəsinə bayraq etdikləri “müstəqillik” anlayışı 
əslində nisbi xarakter daşıyır. Əvvəla, heç bir sahədə 
tam, mütləq müstəqillik yoxdur və ola da bilməz. 
Heydər Əliyevin dediyi kimi, “heç bir ölkə, ən böyük 
bir ölkə də yalnız öz çərçivəsində iqtisadiyyatını la-
zımi səviyyədə inkişaf etdirə bilməz”.27 Mütləq müs-
təqillik iddiası əslində dünyaya meydan oxumaq 
deməkdir. Bütün sahələrdə – iqtisadi, siyasi, hüquqi, 
ideoloji, mədəni-mənəvi və s. aspektlərin hər birində 
onu əhatə edən kapitalist dünyasından izolyasiya 
olunmaq və yeni, özünəməxsus iqtisadi münasibətlər 
əsasında hər şeyi öz məxsusi ideologiyasına tabe et-
dirməklə tam müstəqil bir dövlət yaratmaq təşəbbüsü 
– tarixdə misli görünməmiş belə bir cəhd XX əsrin 
birinci yarısında keçmiş SSRİ dövləti tərəfindən gös-
tərilmişdi. Lakin, hətta sözün hər mənasında nəhəng 
olan SSRİ dövləti də bu cəhdin nə qədər reallıqdan 
uzaq olduğunu dərk edərək özünə müttəfiqlər axtar-
mağa, müəyyən sahələrdə öz ideoloji düşmənləri ilə 
də əməkdaşlıq etməyə, yeri gələndə kompromisə get-
məyə məcbur oldu. Dünya sosializm sistemi yaran-
dıqdan sonra da kapitalizm sistemi ilə qarşıdurma 
siyasəti özünü doğrultmadı və indi bu ölkələr kom-
munizm idealından əl çəkərək bazar iqtisadiyyatına 
üz tutur,  dünya bazarına daha fəal surətdə daxil ol-
mağa, neçə onilliklər ərzində qərarlaşmış fərqləri ara-
dan götürməyə çalışırlar.  
                                                 
27 Щейдяр Ялийев. Ìöñòÿãèëëèê éîëó, Б., 1997, ñÿù. 48. 
 - 149 -
Bəli, XX əsrin sonu, XXI əsrin əvvəllərində 
hadisələrin inkışafı vahid iqtisadi münasibətlərin, va-
hid ümumdünya bazarının yaradılması istiqamətində 
gedir. Düzdür, inkişaf etmiş ölkələr öz üstün möv-
qelərinə istinad edərək daxil olduqları ümumi iqtisadi 
məkanın (məsələn, Avropa Birliyi) qapılarını nisbətən 
aşağı səviyyədə olan ölkələr üçün açmır və bu da  tə-
biidir. Nə qədər ümumbəşəri mənafedən, vahid sosial 
ideallardan söhbət getsə də, hələ milli mənafelər 
saxlanılır və yalnız eyni səviyyəli ölkələrin inteqra-
siyasından söhbət gedə bilər. Və bu inteqrasiyaya 
qoşulmaq üzün əvvəlcə həmin ölkələrin keçmiş ol-
duğu inkişaf mərhələlərini keçmək, onların çıxdığı sı-
naqlardan çıxmaq lazımdır.  
Vahid dünya bazarının olması, azıq iqtisadi si-
yasət ilk baxışda daha çox geri qalmış ölkələr üçün 
faydalı görünsə də, əslində inkişaf etmiş ölkələrin bu-
na daha böyük ehtiyacı vardır. Daha doğrusu, ictimai, 
elmi-texniki inkişaf prosesinin özünün buna ehtiyacı 
vardır. Belə ki, külli miqdarda investisiya hesabına 
artıq kütləvi istehsalda qərarlaşmış texniki və texno-
loji sistemlərin tez-tez dəyişdirilməsi baha başa gəl-
diyindən kapital dünyası intensiv elmi-texniki tərəq-
qinin, texnologiyaların tez-tez modernləşdirilməsi heç 
də ən optimal variant olmur. Nəticədə cari iqtisadi 
mənafe ilə perspektiv texniki tərəqqi arasında ziddiy-
yət yaranardı ki, bu da ümumən ictimai inkişaf üçün 
əngəl törədə bilərdi.  
 - 150 -
Lakin geri qalmış ölkələrin iqtisadiyyatının tex-
noloji tətbiq üçün açıq olması qabaqcıl ölkələrə 
nisbətən köhnəlmiş texnikanı həmin bazarlara trans-
formasiya edərək milli sənayedə ən müasir texnoloji 
sistemləri tətbiq etməyə imkan yaradır.  
Buna görə də inkişaf etmiş ölkə heç vaxt bütün 
ölkələrin texniki inkişaf səviyyələrinin bərabərləşməsi 
tərəfdarı ola bilməz. Ən qabaqcıl ölkələrin özündən 
bir az geri qalan ölkələrə, onların da öz növbəsində 
daha çox geri qalan ölkələrə ehtiyacı vardır. 
Daha yüksək elm tutumu olan müasir texnika 
icad olunduqdan sonra istifadədən çıxarılan texnika 
“mənəvi cəhətdən köhnəlmiş” (yəni özü təzə olsa da 
əsasında dayanan ideya köhnəlibdir) texnika sayılır və 
onlar nisbətən aşağı səviyyəli ölkələrə ixrac olunur. 
Çox aşağı səviyyəli ölkə qabaqcıl ölkənin hətta artıq 
istifadədən çıxardığı texnika üçün də yetişməmiş olur. 
Bu iyerarxiya, ölkələrin çoxpilləli düzülüşü hər-
bi texnika timsalında özünü daha qabarıq göstərir. 
Elmi-texniki potensial getdikcə məhz hərbi sənaye 
elmi-texniki inkişafın əsas tətbiq sahəsinə çevrilir. 
Çox vaxt beynəlxalq siyasət də bu iqtisadi mənafeyə 
tabe etdirilir. Böyük dövlətlərin (məs., ABŞ və Ru-
siya) öz aralarındakı rəqabət hərbi texnikanın daim 
təkmilləşdirilməsini tələb etdiyindən “mənəvi cəhət-
dən köhnəlmiş” hərbi texnikanın satılması üçün baza-
ra həmişə ehtiyac olur. Ona görə də qabaqcıl dövlət-
lərin və böyük hərbi sənaye şirkətlərinin mənafeyi 
 - 151 -
nisbətən geri qalmış ölkələrdə müharibə və münaqişə 
şəraitinin olmasını tələb edir.  
Böyük dövlətlər siyasi arenada aşkar şəkildə 
sülhün qarantı kimi çıxış etsələr də həmin dövlətlərin 
maliyyə oliqarxiyası və hərbi sənaye sahibkarları bir 
qayda olaraq başqa istiqamətdə fəaliyyət göstərirlər. 
Qərb dünyasına yaxşı bəlli olan bu məntiq bizim tərə-
fimizdən bəzən çətin başa düşülür, çünki “sağlam 
fikrə” ziddir. Məsələn, Dağlıq Qarabağ konfliktinə 
münasibətdə ABŞ dövlətinin rəsmi mövqeyi ilə ABŞ 
Konqresinin müəyyən dairələrinin mövqeyinin köklü 
surətdə fərqlənməsi və birincinin ikinciyə güzəştə get-
məsi təəccüblü görünür. Halbuki ABŞ-ın özündə 
buna çox vaxt təbii hal kimi baxılır. 
İnkişaf etmiş ölkələrin iqtisadi cəhətdən nisbə-
tən geri qalan ölkələrə ixrac etdikləri məhsullar təkcə 
mənəvi cəhətdən köhnəlmiş texnologiya və hərbi tex-
nikadan ibarət deyil. Həmin ölkələrin əhalisinin tələ-
batına cavab verməyən, yenə də “mənəvi cəhətdən 
köhnəlmiş”  və ya hətta ekoloji standartlara uyğun 
gəlməyən istehlak şeylərinin – məişət texnikası və 
ərzaq məhsullarının da kütləvi ixracı ölkələrarası 
iqtisadi əlaqələrdə mühüm yer tutur.  
Bütün bunlara, əlbəttə, düzmək olar və düzül-
məlidir. Çünki, Azərbaycandakı intellektual potensial 
onu ən qabaqcıl ölkələrlə müqayisə etməyə imkan 
versə də, hələ bu potensialın iqtisadiyyatda reallaşdı-
rılması üçün xeyli vaxt lazımdır (bir şərtlə ki, xammal 
 - 152 -
satıb istehlak şeylərinin hazır şəkildə alınması prak-
tikası dayanaqlı vərdiş halına keçməyə, gələcəyə yö-
nəlmiş quruculuq planlarını, elm tutumlu istehsalın 
təşkilini kənarlaşdırmaya).  
Bəli, hazırkı məqamda Azərbaycanın sosial-iq-
tisadi durumu elədir ki, biz xarici ölkələrdən istehlak 
texnikası, ərzaq məhsulları da alırıq, hətta humanitar 
yardıma da ehtiyacımız vardır. Lakin daha perspek-
tivli əməkdaşlıq istiqaməti elmi-texniki əməkdaşlıq-
dır, Azərbaycanın ən böyük sərvəti olan intellektual 
potensiala istinad edən əməkdaşlıqdır. Bəşəriyyətin 
keçdiyi tarixi yola nəzər salsaq görərik ki, bütün tarix 
boyu Şərq və Qərb sivilizasiyaları bir-birini müntə-
zəm surətdə əvəz etmişdir. 
Bilimin, mədəniyyətin, ilk insani dəyərlərin be-
şiyi olmuş Qoca Şərq b.e.ə. I minilliyin birinci yarı-
sında öz əvvəlki inkişaf tempini və öncül mövqeyini 
tədricən itirmiş, Qədim Yunanıstan elm  və mədəniy-
yətin inkişafı sahəsində irəli çıxmışdır. Lakin antik 
sivilizasiya boş yerdə yaranmamış, Qədim Şərq si-
vilizasiyasından bəhrələnmişdir. Roma imperiyasının 
süqutu ilə bəşər tarixində misilsiz rol oynamış antik 
elm və mədəniyyət də süquta uğramışdır. Lakin impe-
riyalar dağılsa da, onlardan miras qalmış elm və 
mədəniyyət tamamilə silinməmiş və tarixin yaddaşına 
köçərək yenidən dirçəlmək üçün əlverişli məqam göz-
ləmişdi.  
Antik sivilizasiyadan sonra bəşər tarixində ən 
 - 153 -
parlaq dövr, yeni elmi-mədəni yüksəliş erası VII 
əsrdən sonra İslamın yaranması ilə başlanmışdır. 
Bilim və mədəniyyətin inkişaf mərkəzi yenidən Şərq 
dünyasına köçmüşdür. Bu dövrdə yaranan yeni islam 
sivilizasıyası özündən əvvəlki elmi nailiyyətlərin, mə-
dəni-mənəvi dəyərlərin dağılmasına yol verməmiş, 
onların qoruyub saxlamış, inkişaf etdirmiş və Qərb 
dünyasının intibahı üçün şərait yaratmışdır.  
XV-XVI əsrlərdə əvvəlcə Renessans və daha 
sonra yeni iqtisadi münasibətlərə – kapitalizm cəmiy-
yətinə keçidin əsasının qoyulması ilə yenidən dirçələn 
Qərb sivilizasiyası öncül mövqeyə keçmişdir.  
Lakin yeni dövr sivilizasiyası (və onun davamı 
olan müasir Qərb sivilizasiyası) da boş yerdə yaran-
mamış, azıq şəkildə etiraf edilsə də, edilməsə də orta 
əsr Şərq mədəniyyətindən, İslam sivilizasiyasından 
çox şey götürmüşdür. Müasir Qərb sivilizasiyası əsa-
sən elm və texnikanın tərəqqisinə istinad etmişdir. 
Lakin indi bir çox tədqiqatçılar artıq Qərb siviliza-
siyasının da tənəzzülündən, süqutundan danışırlar.     
Tarixin inkişaf məntiqindən çıxış edilərsə, indi 
növbə Şərqindir. Lakin Şərq sükan arxasına keçməyə 
tələsmir. Bir tərəfdən yeni dövr sivilizasiyası hələ da-
vam edir və ona alternativin olması az qala ağla-
sığmazdır.  Digər tərəfdən, ayrı-ayrı lokal alternativ-
lər yaranır. Məsələn, kiçik bir Yaponiyanın müasir 
texnologiyanın inkişafı sahəsində Qərbə meydan oxu-
ması bir daha sübut edir ki, Şərq dünyasının poten-
 - 154 -
sialı heç də tükənməmişdir və o öz sözünü hələ de-
yəcəkdir. Lakin sivilizasiyaların dəyişməsi, köhnənin 
estafeti yeniyə ötürməsi ilk baxışda göründüyü kimi 
sadə və asan olmayıb, çox mürəkkəb və ağrılı bir pro-
sesdir. XX əsrin sonu, XXI əsrin əvvəllərində azıq-
aşkar ortaya çıxan bu ağrılar yeni doğuşdan xəbər 
verir.  
Keçmişdə hər hansı bir dövlət öz siyasi iradə-
sini başqa ərazilərdə də tətbiq etmək üçün mütləq mü-
haribə yolu ilə həmin əraziləri işğal etməli idi. Tə-
sadüfi deyildir ki, ənənəvi təsəvvürlərə görə dövlətin 
əsas atributlarından biri də suverenlik, sərhəd və ordu 
hesab olunur.  
Müəyyən bir ərazidə müəyyən hüquq norma-
larını tətbiq etmək, sosial-iqtisadi həyatı müəyyən 
normalarla tənzim etmək üçün ilk növədə sərhəd to-
xunulmazlığı tələb olunur. Lakin zaman keçdikcə 
sərhəd öz mənasını dəyişir.  
Sərhəddin qorunması müasir anlamda heç də o 
demək deyildir ki, buradan bir quş da keçə bilməz. 
Əksinə, müasir dövrdə gediş-gəliş xeyli artmışdır. 
Böyük şəhərlərdə bəzən xaricilər yerli vətəndaşlardan 
daha çox gözə dəyirlər. Əsas məsələ odur ki, həmin 
ölkədəki qanunlara, hüquq normalarına əməl olunsun. 
Əksinə, sərhəddindən quş da keçməyən ölkələr 
vardır ki, burada hər şey xarici investisiya ilə, xarici 
ölkə şirkətlərinin sifarişi ilə, yabançı mədəniyyətin tə-
sir dairəsinin genişlənməsi ilə müşayiət olunur. 
 - 155 -
Əslində dövlətin ərazi bütövlüyü və suverenliyi 
ilk növbədə həmin ərazidə milli maraqların qorunma-
sı ilə bağlıdır28. Lakin milli maraqlar anlayışı geniş 
mənada götürüldükdə, xarici dövlətlərin təcavüzü iq-
tisadi və mədəni müstəvilərdə, habelə informasiya fə-
zasına məqsədyönlü müdaxilə şəklində də ola bilər.  
Elmi-texniki inkişaf səviyyəsinə görə və elm 
tutumlu sənayenin inkişafına görə irəlidə gedən döv-
lətlər gec-tez dünya iqtisadiyyatında aparıcı mövqe 
tutmaqla digər ölkələrdə iqtisadi inkişafa təsir etmək 
imkanına malik olurlar.  
Müasir iqtisadi proseslər siyasi sərhədləri asan-
lıqla keçə bilir. İqtisadiyyatı güclü olan ölkə başqa 
ölkələrin təkcə iqtisadiyyatına deyil, həm də mədə-
niyyətinə və mənəviyyatına təsir etmək imkanı qaza-
nır.  
Texniki cəhətdən daha yüksək keyfiyyətlə çə-
kilmiş rəngli bədii film geri qalmış texnologiya əsa-
sında çəkilmiş ağ-qara filmə nisbətən daha çox tama-
şaçı cəlb edə bilir. İnsanların estetik zövqünü oxşa-
maqla bu gözəlliyin arxasında gizlənmiş ideoloji və 
mənəvi motivlər də tamaşaçıya mənimsədilmiş olur.  
 
Elmi və texniki nailiyyətlər, onların istehsalata 
tətbiqi cəmiyyətdə iqtisadi tərəqqinin başlıca amilləri 
sırasına dixildir. Əslində kapitalizm cəmiyyəti özü 
                                                 
28 И.И.Лукашук. Глобализация, государство, право, XXI 
век. М., 2000, стр. 78. 
 - 156 -
texniki tərəqqi sayəsində, istehsal vasitələrinin işçi 
qüvvəsinə nisbətən daha həlledici rol oynaması sayə-
sində meydana gəlmişdir. Bütün sonrakı dövrdə də 
sahibkarların gəlirinin artmasının mühüm vasitələrin-
dən biri məhz texniki rekonstruksiya, yeni, daha səmərəli 
texniki vasitələrdən istifadə edilməsi olmuşdur. Nə 
qədər ki, yeni texnikanın quraşdırılması əsasən prak-
tik biliklər hesabına həyata keçirilirdi və böyük miq-
yaslı fəaliyyət tələb etmirdi, ölkə miqyasında vahid 
texniki siyasətə də ehtiyac yox idi. Ona görə də tex-
niki tərəqqi ayrı-ayrı sahibkarların imkan və səylərinə 
müvafiq olaraq, pərakəndə surətdə həyata keçirilirdi. 
Belə şəraitdə texniki yenidənqurmanın sosial nəticələri 
də tənzim olunmur və kortəbii xarakter daşıyırdı. Tex-
niki tərəqqi sahəsində vahid dövlət siyasətinin olma-
ması, sahibkarların istənilən texniki yeniliyi tətbiq et-
məkdə azad olması, bir tərəfdən texniki yaradıcılığın 
inkişafına meydan açırdısa, digər tərəfdən, onun do-
ğurduğu kütləvi işsizliyin, ekoloji problemlərin və s. 
qarşısını almaq məqsədi ilə hər bir sistemli tədbir gö-
rülməsini istisna edirdi.  
Özlüyündə müsbət hadisə olan texniki tərəq-
qinin  sosial tənəzzülə, kütlələrin daha çox təbəqələş-
məsinə, işsizliyə və mənəvi deqradasiyaya səbəb ol-
ması kapitalizm cəmiyyətinin başlıca ziddiyyətlərin-
dən biri idi. Məntiqi olaraq belə çıxır ki, cəmiyyət 
inkişaf etdikcə bu ziddiyyət də kəskinləşməli idi.  
Texniki tərəqqinin böyük vüsət aldığı və klassik 
 - 157 -
kapitalizm cəmiyyətinin daxili ziddiyyətlərinin üzə 
çıxdığı bir dövrdə texniki nailiyyətlərin sənayeyə və 
ümumiyyətlə ictimai-iqtisadi həyata təsiri zəhmətkeş-
lərin həyat şəraitini daha da pisləşdirir, mənəvi tənəz-
zül doğururdu. Texniki tərəqqinin insanın maddi və 
mənəvi həyatına bu cür mənfi təsir imkanları çox vaxt 
texnikanın öz təbiətindən irəli gələn zəruri nəticələr 
kimi qələmə verilir. Texniki tərəqqiyə belə bədbin 
münasibət elm və texnikanı xoşbəxt gələcəyin açarı 
kimi qiymətləndirən sayentist və texnisist baxışların 
əksinə çıxır. Halbuki istər texnoloji determinizm, itər-
sə də texnoloji pessimizm texniki tərəqqinin doğur-
duğu nəticələrin əslində onun hansı ictimai-iqtisadi 
şəraitdə həyata keçməsindən asılı olduğunu nəzərə al-
mır. Texniki tərəqqinin insana mənfi təsir imkanlarını 
aradan qaldırmaq üçün özlüyündə mütərəqqi olan bu 
hadisənin qarşısını almaq, məhdudlaşdırmaq deyil, 
onu elə istiqamətləndirmək, elə tətbiq etmək lazımdır 
ki, bütün mənfi təsir imkanları minimuna endirilsin. 
Bunun üçün isə elmin, texnikanın inkişafı yalnız iq-
tisadi səmərəyə deyil, həm də sosial-mənəvi məna-
feyə uyğunlaşdırılmalı, mümkün ola biləcək demo-
qrafik, ekoloji, sosial və mənəvi nəticələr nəzərə alın-
malıdır. Lakin texniki tərəqqinin sosial nəticələrinin 
bu və ya digər istiqamətə yönəldə bilmək üçün əv-
vəlcə bu tərəqqiyə nail olmaq lazımdır. Hansı ictimai-
iqtisadi quruluşda texniki tərəqqinin nə kimi nəticələr 
doğurması probleminə toxunmazdan əvvəl hansı qu-
 - 158 -
ruluşun texniki tərəqqi üçün daha yaxşı imkan açma-
sına diqqət yetirilməlidir. 
İdeoloji konfrantasiya şəraitində sovet tədqiqat-
çıları kapitalist dünyasında elmi-texniki tərəqqinin 
ancaq sosial, mənəvi və ekoloji nəticələrindən bəhs 
etmiş, mövcud siyasi, ictimai-iqtisadi sistemin, dövlət 
proqramlarının elmi-texniki tərəqqinin özü üçün, onun 
intensivliyinin yüksəldilməsi və səmərəli təşkili üçün nə 
dərəcədə əlverişli olması məsələsi isə kölgədə qalmışdır. 
Məsələ burasındadır ki, kapitalizm dünyasında 
məhz xüsusi müəssisələr arasındakı rəqabət texniki 
tərəqqinin başlıca hərəkətverici qüvvələrindən biri 
olmuşdur. Deməli, yeni bir amil neqativ sosial nəti-
cələri şərtləndirməklə yanaşı texniki tərəqqinin inten-
sivliyini də şərtləndirir. Burada həm vahid mərkəzdən 
planlaşdırılan, həm də daxili rəqabətə və müəssisələ-
rin nisbi müstəqilliyinə əsaslanan təsərrüfat sistemlə-
rinin üstün və zəif cəhətləri ortaya çıxır. Belə güman 
etmək olardı ki, planlı iqtisadiyyat eyni zamanda tex-
niki tərəqqinin də planlaşdırılmasına imkan açdığın-
dan onun sosial nəticələrini də qabaqcadan nəzərə al-
maq mümkündür. Lakin texniki tərəqqinin həmin 
dövrdə proqnozlaşdırıla bilməyən və yalnız tətbiq 
olunduqdan xeyli sonra özünü büruzə verən neqativ 
nəticələri də vardır ki, bunlardan yaxa qurtarmaq 
planlı təsərrüfat sistemi şəraitində də mümkün deyil. 
Belə neqativ halların qarşısının alınması ancaq elmi 
və texniki biliklərin daha yüksək inkişaf səviyyəsində 
 - 159 -
həyata keçirilə bilər. Çünki texniki tərəqqinin sosial, 
demoqrafik, ekoloji və mənəvi nəticələrinin proqnoz-
laşdırılması işi yüksək elmi əsaslar üzərində qurul-
masa və ən mükəmməl texnologiyaya istinad edilmə-
sə, problem ictimai-iqtisadi sistemin xarakterindən 
asılı olaraq öz-özünə həll edilə bilməz. 
Klassik kapitalizm cəmiyyəti şəraitində texniki 
tərəqqi ilə onun müxtəlif ictimai həyat sahələrindəki 
nəticələri arasındakı qarşılıqlı əlaqə hələ nəzərə alına 
bilmirdi. Sonrakı mərhələdə istehsalın təmərküzləş-
məsi, iri inhisarların əmələ gəlməsi bir tərəfdən kapi-
talizm cəmiyyətinin ziddiyyətələrini daha da kəs-
kinləşdirsə də, digər tərəfdən daha böyük texniki ye-
nidÿnqurma planlarının həyata keçirilməsinə imkan 
açdı. İri burjuaziyanın təzyiqi ilə xırda istehsal müəs-
sisələrinin inteqrasiyası texniki tərəqqinin naliyyətlə-
rindən daha məqsədyönlü şəkildə istifadə etməyə 
imkan verirdi. Lakin ilk vaxtlarda iri burjuaziya bu 
imkanlardan yalnız öz mənafeyi naminə istifadə et-
məyə çalışırdı. Bu isə zəhmətkeş kütlələrin texniki 
tərəqqini öz mənafelərinə zidd bir hadisə kimi mə-
nimsənilməsinə səbəb olurdu. Nəticədə texnikadan bi-
lavasitə istifadə edən və onun əyərəksiyini yaxşı bilən 
ustalar, fəhlələr nəinki texniki tərəqqinin iştirakçısı 
olmadılar, əksinə, yeni texnikaya, maşınlara düşmən 
kəsildilər. İmperializm mərhələsində kapitalizm cə-
miyyəti “olum ya ölüm” dilemması ilə üzləşir. Bir 
tərəfdən texniki tərəqqini məhdudlaşdırmaq olmazdı, 
 - 160 -
çünki bu, bütövlükdə məhsuldar qüvvələrin inkişafı-
nın qarşısını kəsmək olardı. Digər tərəfdən də tex-
nikanın sürətli inkişafı idarə oluna bilinməyən, hər 
cür qarşısı alınmayan neqativ nəticələr törədərdi. İm-
perializm mərhələsində kapitalizm cəmiyyətinin böhranı, 
çürüməsi, süqutu haqqında mülahizələri şərtləndirən 
ən ciddi ziddiyyətlərdən biri məhz bundan ibarət idi. 
Lakin bundan sonra baş verən hadisələr yaran-
mış vəziyyətin xeyli dəyişməsinə səbəb oldu. Bu ha-
disələrdən biri sosialist təliminin və sosialist siste-
minin yaranması idi. Sosialist ölkələrinin təcrübəsin-
dən istifadə olunması və daha çox dərəcədə onunla 
rəqabət zərurəti kapitalist ölkələrində daxili rəqabətin 
arxa plana keçməsinə, bütün ölkənin mənafeyini nə-
zərə alan proqramların həyata keçirilməsinə səbəb 
oldu.  
Digər hadisə texniki tərəqqidən elmi-texniki 
tərəqqiyə keçid idi. Əgər texniki tərəqqi texnikanın 
yalnız əməli biliklər hesabına nisbi müstəqil inkişafı 
ilə məhdudlaşırsa, elmi-texniki tərəqqi həm də elmi 
biliklərin texnikanın yenidən qurulması işinə tətbiqini 
nəzərdə tutur. Yeni elmi biliklərin əldə edilməsi və 
tətbiqi isə bir sıra spesifik cəhətlərə malikdir və elmin 
iqtisadi həyatda rolu artdıqca bu cəhətlər özünü daha 
çox biruzə verməyə başlayır. XX əsrdə nəinki təkcə 
məhsuldar qüvvələr, həm də istehsal münasibətləri, 
cəmiyyətin sosial strukturu və s. elmin getdikcə artan 
təsirinə məruz qalır. 
 - 161 -
Elmin spesifik cəhətlərindən biri də budur ki, 
ayrıca bir müəssisə, şirkət, firma miqyasında onun 
inkişafını təmin etmək mümkün deyil. Əgər müəs-
sisələrin rəqabəti xırda texniki yeniliklərin həyata ke-
çirilməsinə imkan verirdisə, elmin inkişafı üçün, 
əksinə, buxova çevrilirdi. Texnikanı yeni keyfiyyət 
mərhələsinə qaldırmağın yeganə çarəsini yeni bilik-
lərin tətbiqində görən işgüzar dairələr istər-istəməz el-
min inkişafına şərait yaratmağa çalışırdılar. Onlar 
elmin mənafeyi naminə, bütövlükdə ölkənin elmi-tex-
niki potensialını inkişaf etdirmək naminə bəzən öz 
aralarındakı rəqabətdən geri çəkilərək birgə tədbir-
lərdə iştirak etməli olurdular. 
Vahid, bütöv elm sisteminin iqtisadiyyat, təsər-
rüfat meydanına daxil olması vahid iqtisadi siyasət 
üçün də meydan açdı. Beləliklə, bir tərəfdən sosialist 
dünyası ilə rəqabət digər tərəfdən də elmin sürətli 
inkişafı və sosial-iqtisadi siyasətə təsiri kapitalizm cə-
miyyətinin imperializm mərhələsi kimi qiymətləndi-
rilən yeni keyfiyyət halını tədricən dəyişdirdi. XIX 
əsrin axırları və XX əsrin əvvəllərində getdikcə şid-
dətlənən və labüd olaraq süquta aparmalı olan zid-
diyyətlər iki sistemin qarşıdurması və elmin bilavasitə 
məhsuldar qüvvəyə çevrilməsi şəraitində tədricən öz 
xarakterini dəyişməyə başladı. Elmin məhsuldar qüv-
vələrin inkişafına təsiri XIX əsrdə nəzərə çarpacaq bir 
hadisə idi. XX əsrdə bu prosesin sürətlənməsi nəinki 
elm ilə istehsalat arasındakı əlaqənin xarakterində və 
 - 162 -
ya məhsuldar qüvvələrin inkişafında, həm də bütöv-
lükdə elmi-texniki və sosial-iqtisadi siyasətin xarak-
terində ciddi keyfiyyət dəyişikliklərinə səbəb oldu. 
Məhz bu dəyişikliklərin nəticəsidir ki, XIX əsrin axır-
larında və XX əsrin əvvəllərində dünya imperia-
lizmini təmsil edən ölkələr indi inkişaf etmiş kapi-
talist ölkələri adlandırılırlar. 
XX əsrin ortalarında daha yalnız təbiətşünaslıq 
deyil, həm də bir sıra ictimai elmlər tətbiqi funksiya 
kəsb etməklə inkişaf etmiş kapitalist ölkələrinin so-
sial-iqtisadi həyatında mühüm rol oynamağa başladı-
lar. İstehsal texnikasının təkminləşdirilməsi və elmi 
tutumu böyük olan yeni texnika növlərinin yaradıl-
ması ilə yanaşı bütövlükdə təsərrüfatın elmi əsaslarla 
idarə olunması üçün şərait yarandı. Dövlətin yeritdiyi 
iqtisadi, sosial və elmi-texniki siyasətdə elmi idarə-
etmə prinsipləri getdikcə daha çox nəzərə alınmağa 
başlandı. Sahibkarların sinfi mənafeyi ilə ziddiyyət 
yaranmadıqda işin elmi təşkili rəhbər tutuldu. İstər 
təsərrüfatın, istərsə də xidmət sahələrinin elmi təşkili 
cəmiyyətin obyektiv inkişaf qanunauyğunluqları ilə 
daha çox səsləşdiyindən heç də yalnız burjuaziyanın 
deyil, bütövlükdə əhalinin mənafeyinə uyğun gəlirdi. 
Əməyin elmi təşkili sahəsindəki tədqiqatlar və sosial-
iqtisadi həyatın elmi təhlili göstərdi ki, izafi qazancın 
artırılması üçün işçi qüvvəsinin özünə başlıca sərvət 
kimi baxmaq və onu inkişaf etdirmək lazımdır. Çünki 
zəhmətkeşlərin həyat tərzi yaxşılaşdıqca, ümumi mə-
 - 163 -
dəni səviyyəsi yüksəldikcə, onların peşəkar işçi kimi 
formalaşması asanlaşır. Təsərrüfatın və əməyin elmi 
zəmində, kompleks proqramlar əsasında təşkil olun-
ması, yüksək texnoloji və iqtisadi təfəkkür mədəniy-
yətinin təmin edilməsi əmək məhsuldarlığının və 
nəticə etibarilə sahibkarın qazancının da àrtmasına 
səbəb olur. 
Nə qədər ki, istehsalın texniki təchizat səviyyəsi 
aşağı idi və məhsuldarlığın artırılması əsasən fəhlənin 
ağır fiziki əməyi hesabına başa gəlirdi, onda bir fəhlə-
nin başqasından heç bir xüsusi fərqi yox idi və lazım 
gəldikdə onu başqaları ilə əvəz etmək çətinlik törət-
mirdi. Onda sahibkarın öz fəhlələrinin sağlamlığı, hə-
yat şəraiti, təhsil və mədəni səviyyəsi ilə maraqlan-
masına da xüsusi ehtiyac yox idi. Lakin elə ki, sa-
hibkar fəhlənin mütəxəssis kimi, texniki avadanlığın 
xüsusiyyətlərini bilən və peşəkar əməli vərdişlərə ma-
lik olan usta kimi yetişməsi üçün xərc çəkir, onda ən 
qiymətli sərvət texnika yox, mütəxəssis-fəhlə olur. 
Beləliklə elmi-texniki tərəqqinin təsiri ilə müasir ka-
pitalizm cəmiyyətində dəyərlər dəyişir. Sinfi məna-
felər arasında ziddiyyət saxlansa da, elmi-texniki tə-
rəqqi bu ziddiyyətin kəskinləşməsini zəiflədir.  
Beləliklə, inkişaf etmiş kapitalizm mərhələsi bir 
sıra özünəməxsus cəhətlər kəsb edir. Bu yeni mər-
hələ-nin klassik kapitalizm və imperializm mərhələ-
lərindən keyfiyyətcə fərqləndiyini nəzərə çarpdırmaq 
üçün D.Bell onu “sənayedən sonrakı cəmiyyət” 
 - 164 -
(“postindustrial cəmiyyət”), C.Qelbreyt isə “yeni 
sənaye cəmiyyəti” adlandırır.  
D.Bell hesab edir ki, cəmiyyətin marksist sxem 
əsasında ictimai-iqtisadi formasiyalara bölünməsi 
mülkiyyət münasibətlərinin yeganə meyar kimi 
götürülməsinə əsaslanır. Lakin daha bir meyar da var 
ki, bu da istifadə olunan bilik növlərinin dəyişməsi, 
istehsalın bir texniki səviyyədən yeni texniki sə-
viyyəyə keçməsidir. Bu baxımdan D.Bell cəmiyyətin 
inkişafını üç mərhələyə ayırır: “sənayedən əvvəlki 
cəmiyyət”, “sənaye cəmiyyəti”, “sənayedən sonrakı 
cəmiyyət”. O, “sənayedən sonrakı cəmiyyətin” 5 əla-
mətini qeyd edir: 1) xidmət iqtisadiyyatının üstünlük 
təşkil etməsi;  2) “mütəxəssislər və texniklər sinfinin” 
roulunun getdikcə artması; 3) texnikanın yenidən 
qurulması və siyasətin formalaşmasında nəzəri biliyin  
həlledici  rolu; 4) texnologiyaya nəzarət edilməsi; 5) 
qərarların yeni “intellektual texnologiya” bazasında 
qəbul edilməsi. 
Göründüyü kimi, bu əlamətlərin əksəriyyəti məhz 
elmi biliklərin yeni texnika və texnologiya vasitəsilə 
istehsal və xidmət sahələrinə sirayət etməsi ilə bağ-
lıdır. Təsadüfi deyil ki, C.Furastye kapitalizmin bu 
yeni inkişaf mərhələsini “bilik sivilizasiyası” adlan-
dırır. 
Fransız iqtisadçısı C.Elqozi istehsalın avtomat-
laşdırılmasının və ümumiyyətlə elmi-texniki tərəqqi-
nin doğurduğu nəticələri təhlil edərək ”inqilabçılarsız 
 - 165 -
inqilab”ın mümkünlüyü qənaətinə gəlir. 
Lakin elmi-texniki inqilabın guya sosial inqilabı 
əvəz etməsi haqqında fikirlər müəyyən faktiki əsasa 
malik olsa da, real vəziyyəti heç də tam düzgün əks 
etdirmir. Məsələ burasındadır ki, sinfi ziddiyyətin 
aradan qalxması və həyat səviyyəsinií yüksəlməsi 
əsasən mühəndis – texniki işçilərə aiddir. Kvalifikasiya 
dərəcəsi aşağı olan və yalnız əl əməyinə arxalanan fəhlə 
kütləsi yenə də hər cür qayğı və təminatdan məhrum 
olaraq qalır. Bu, xüsusən üçüncü dünya ölkələrindən iş 
axtarmaq üçün gələn “ucuz işçi qüvvəsinə” aiddir. 
Digər tərəfdən də inkişaf etmiş kapitalist ölkə-
ləri imperializm mərhələsi üçün səciyyəvi olan bir 
sıra köklü ziddiyyətlərdən hələ də azad ola bilmə-
mişdir. Obyektiv təhlil göstərir ki, müasir dövrdə 
kapitalist ölkələrinin elmi-texniiki tərəqqi sahəsində 
yeritdiyi siyasət heç də yalnız daxili problemlərin həll 
olunmasına yönəldilməmişdir. Müharibədən sonrakı 
dövrdə imperializm mərhələsinə xas olan militarizm 
əhval-ruhiyyəsi yenidən üstünlük təşkil etmişdir və 
bu, daha çox dərəcədə kütləvi qırğın silahlarının kəşfi 
ilə əlaqədardır. İnkişaf etmiş böyük ölkələr, ilk 
növbədə ABŞ və SSRİ, öz texnoloji nailiyyətlərindən 
hərbi texnikanın modernləşdirilməsi, ən yeni elmi-
texniki kəşflərin məhz hərbi sahəyə tətbiq olunması 
üçün istifadə etmişlər. ABŞ-ın Xirosima və Naqasa-
kiyə atom bombası atması ilə başlanan iki dünya 
sistemi arasındakı soyuq müharibə əslində elmi-
 - 166 -
texniki rəqabətin ağırlıq mərkəzinin hərbi sənayeyə 
keçməsi ilə nəticələndi. 
Son illərin təcrübəsi sübut edir ki, hazırlanmış 
silah istifadəsiz qalmır. İnkişaf etmiş ölkələr məhz 
hərbi texnika üstünlüyünə arxalanaraq öz siyasi möv-
qelərini başqa ölkələrə də qəbul etdirməyə çalışırlar. 
Ən səciyyəvi olan isə budur ki, inkişaf etmiş ölkələr 
hərbi texnikanı təkmilləşdirdikcə “köhnəlmiş texnikanı” 
üçüncü dünya ölkələrinə ixrac edir və bununla əslində 
onları müharibəyə təhrik edirlər. İmperialist ölkələrin 
“sülhsevər siyasətini” nümayiş etdirən müxtəlif 
beynəlxalq forumların qərarları onların hərbi texnika 
sahəsində yeritdikləri silahlanma siyasəti ilə üzləşir 
və yeni dövrün daha bir ziddiyyəti ortaya çıxır. Hərbi 
texnikanın səviyyəsi xarici siyasətə təsir edir və 
texnokratiya ideyası yaranır. Bəzi ideoloqların müasir 
kapitalizm cəmiyyətini texnokratik cəmiyyət kimi 
səciyyələndirmək cəhdləri, əlbəttə, əsassız deyil. Onlar 
yüksək texniki inkişaf səviyyəsinin təkcə iqtisadi amil 
kimi deyil, həm də siyasi amil kimi çıxış etməsinə 
istinad edirlər. Doğrudan da, texniki səviyyə dövlətin 
sosial-iqtisadi siyasətinin müəyyənləşməsinə xeyli 
təsir göstərir. Xüsusən xarici siyasət hərbi texnikanın 
inkişafından çox asılıdır. Lakin bununla belə, texnika-
nın siyasəti müəyyən etməsi fikri ilə razılaşmaq 
olmaz. Texnika siyasətin həyata keçirilməsində yalnız 
vasitədir.  
Bəs texnokratik təlimlərin meydana gəlməsinə 
 - 167 -
səbəb nədir? Bunu yalnız ideoloji baxımdan, keçmiş 
sovet tədqiqatlarında qəbul edildiyi kimi sinfi ziddiy-
yətlərini ört-bastır etmək cəhdi olaraq izah etmək 
düzgün olmazdı. Texnokratik təlimlərin ideoloji kök-
ləri ilə yanaşı müəyyən qnoseoloji kökləri də vardır. 
Elm və texnikanın yüksək inkişaf səviyyəsi son 
onilliklərdə kapitalist ölkələrində yeridilən sosial 
siyasətə getdikcə daha çox təsir göstərir. 
İqtisadi və elmi-texniki siyasətdə elmi prinsip-
ləri daha çox nəzərə alan bir sıra kapitalist ölkələrində 
sosial təminat və mədəni səviyyənin artması imkanı 
getdikcə daha geniş fəhlə kütlələrini əhatə edir. Belə 
ki, istehsalın genişləndirilməsi, yeni sənaye müəssisə-
lərinin açılması mühəndis-texniki kadrların və mütə-
xəssis fəhlələrin lazım gəldikcə asanlıqla əvəz oluna 
bilməsi üçün ehtiyat qüvvələrin, işsizlər ordusunun da 
müəyyən ilkin hazırlıq səviyyəsinə malik olması 
lazımdır. Tədqiqat göstərir ki, istehsalata cəlb olunan 
fəhlələrin heç olmasa təhsili varsa, onların müasir 
texnikanı idarə etməsi, müasir ixtisaslara yiyələnməsi 
daha tez və asan başa gəlir, işin keyfiyyəti yüksəlir və 
əmək məhsuldarlığı artıq olur.  
70-80-ci illərdə istehsalın avtomatlaşdırılması şə-
raitində mikroelektronika, hesablama texnikası, robo-
totexnika, biotexnologiya kimi müasir sənaye sahələ-
rinin yaranması, xüsusən hərbi sənayenin sürətli in-
kişafı ilə əlaqədar olaraq elmin ən yeni nailiyyətlərinə 
əsaslanan mürəkkəb texniki qurğuların, raket texni-
 - 168 -
kasının, nüvə reaktorlarının və s. geniş təşəkkül tap-
ması yüksək kvalifikasiyalı elmi-texniki kadrlara olan 
ehtiyacı daha da artırdı.  
Böyük mütəxəssislər ordusunun hazırlanması 
işi yalnız ümumən elm və maarifin inkişafı şəraitində, 
istedadlı adamların üzə çıxarılması və onların intel-
lektual potensialından maksimum səmərəli istifadə 
edilməsi sayəsində mümkün ola bilərdi. Yalnız varlı-
ların, sahibkar uşaqlarının təhsil alması mütəxəssis 
kadrlara olan böyük ehtiyacı ödəmək üçün kifayət 
deyildi. Yüksək intellektual potensialı olan adamların 
üzə çıxarılması üçün daha geniş kütlələrin təhsil al-
masına şərait yaradılmalı idi. XX əsrin ikinci yarısın-
da ilk növbədə ABŞ-da və digər inkişaf etmiş ka-
pitalist ölkələrində bu tələbin ödənilməsi dövlət siya-
səti səviyyəsində həll olundu. Bütün ölkə vətəndaş-
larının intellektual potensialının səfərbər olunması ilə 
yanaşı, imkan daxilində xarici ölkələrin (ilk növbədə 
üçüncü dünya ölkələrinin) elm adamlarını və yüksək 
kvalifikasiyalı mütəxəssislərini işə cəlb etməyin müx-
təlif üsullarından istifadə edilməsinə başlandı. 
İstehsal sahəsində əl əməyinin texnika ilə sıxış-
dırılması və bura daha çox mühəndis və texniki işçi-
lərin cəlb olunması, təsərrüfatın elmi yolla idarə edil-
məsi, əməyin elmi təşkili sahəsində mütəxəssislərin – 
menecerlərin rolunun artması əhalinin sosial tərkibi-
nin də tədricən dəyişilməsinə, öz yaşayış səviyyəsinə 
görə iri sahibkarlarla ixtisassız fəhlələr arasında orta 
 - 169 -
mövqe tutan xüsusi təbəqənin formalaşmasına gətirib 
çıxarır. Burjua ideoloqlarının fikrincə bu yeni təbəqə 
dövlət siyasətinin formalaşmasında aparıcı rol oyna-
mağa başlayır. Bu, texnokratiya mərhələsinə keçidin 
əsas arqumentlərindən biri kimi qiymətləndirilir.  
Geniş kütlələrin savadlanması xüsusi ixtisas-
laşma tələb etməyən fiziki əməyin icrası üçün ucuz iş-
çi qüvvəsinə ehtiyacı artırır. “Üçüncü dünya” ölkələri 
ucuz xammalla yanaşı ucuz işçi qüvvəsinin də məs-
kəninə çevrilir. 
İndustrial cəmiyyətdə mühəndis-texniki işçilə-
rin bir qismi, kadr çatışmayan yeni sahələrdə yaxşı 
mütəxəssis olan adamlar onlarla müqayisədə daha 
ağır işdə çalışan adamlara nisbətən qat-qat artıq maaş 
alırlar ki, bu da fəhlə sinfinin daxilində texniki təbə-
qələşmə ilə paralel surətdə sosial-iqtisadi təbəqələşmənin 
yaranmasına səbəb olur. “Hər şey insan naminə” prin-
sipi əsas tutulmadıqda aşağıdakı mülahizələr hakim 
kəsilir: xüsusi ixtisaslaşma tələb etməyən ağır işi gör-
məyə adam çoxdur, yeni texnikanı işə salan, onun 
fəaliyyətinə nəzarət edən adamlara isə ehtiyac vardır. 
Deməli, ikincilərə müvəqqəti də olsa, yaxşı şərait 
yaratmaq, birinciləri isə bacardıqca daha çox və daha 
ağır vəziyyətdə işlətmək və onlar gücdən düşdükdə 
yeniləri ilə əvəz etmək lazımdır. Bu mülahizə xüsusi 
ixtisaslaşma kursu keçməyən, yalnız “qara əməklə” 
məşğul olan fəhlələrin maddi şəraitini daha da pis-
ləşdirir, onların bir insan kimi inkişafını hər cür məh-
 - 170 -
dudlaşdırmış olur.  
XX əsrin son rübündə kompüterləşmənin sürətli 
inkişafı, iqtisadiyyatın və ictimai həyatın bütün sahə-
lərinə nüfuz etməsi, xüsusən internet şəbəkəsinin ge-
niş yayılması qloballaşma üçün texnoloji bazis hazır-
lamış olur. Bu sahədə yüksək texniki inkişaf səviy-
yəsində olan dövlətlər öz yüksək ixtisaslı mütəxəs-
sislərinin köməyi ilə dünyada gedən proseslərə daha 
operativ və effektli təsir etmək imkanı qazandılar.  
İndi elektron poçtu və internet nəinki kommuni-
kasiyanın ən səmərəli və sürətli vasitələrinə çevril-
mişdir. Nəinki beynəlxalq iqtisadi əlaqələrin gediş-
gəlişsiz qat-qat operativ olan üsullarını yaratmışdır, 
həm də millətlərin mədəni-mənəvi inkişaf istiqamət-
lərinə təsir göstərmək imkanına malikdir. Bu sonuncu 
amil, yəni internetin maarifləndirmək funksiyası ilə 
yanaşı, ideoloji, mədəni-mənəvi təsir (habelə diversi-
ya) funksiyası qloballaşma prosesində çox önəmli yer 
tutur.  
Azərbaycan da elə müstəqilliyinin ilk illərindən 
bu problemlərlə rastlaşmış, Heydər Əliyevin uzaqgö-
rən siyasəti sayəsində qloballaşmanın iqtisadi inteqra-
siya istiqamətində açdığı imkanlardan uğurla istifadə 
etməyə çalışmış, “Əsrin kontraktı”, “Böyük İpək yo-
lunun bərpası” kimi planetar miqyaslı iqtisadi hadi-
sələrin mərkəzində dayanmağa nail olmuşdur. Bunun-
la belə, iqtisadi inteqrasiya proseslərində bundan son-
ra da yaxşı ölçülüb-biçilmiş, incə siyasət aparılmasına 
 - 171 -
böyük ehtiyac vardır. Bundan əlavə, qloballaşmanın 
ideoloji və mədəni-mənəvi təxribat aspektləri neytral-
laşdırılmalı, əksinə, möhtərəm Heydər Əliyevin dediyi 
kimi, qərb dünyasından məhz tərəqqiyə xidmət edən 
müsbət mədəni amillər əxz olunmalı, Şərq və Qərb 
dəyərləri arasında optimal nisbət gözlənilməli, pozitiv 
balans yaradılmalıdır.  
 - 172 -
 
 
 
 
 
 
Sivilizasiya və iqtisadi 
qloballaşma 
 
 
Sənayenin sürətlə inkişafı yeni nəqliyyat və 
rabitə vasitələrinin kəşfi, dünya iqtisadi bazarının 
formalaşması, kütləvi miqrasiyalar, beynəlxalq əlaqə-
lərin və mübadilənin intensivləşməsi ölkələrin və mil-
lətlərin bir-birlərindən təcrid olunmuş şəkildə möv-
cudluğuna son qoydu. Dünya təsərrüfat əlaqələri çox 
sürətlə artır, beynəlxalq münasibətləri tənzimləyən 
dünya sistemləri yaradılır, qarşılıqlı mədəni təsirlər 
artır, böyük məsafələr asanlıqla qət edilir, zamanın 
gedişi sürətlənir, dünya bütöv, vahid bir tam halını 
almağa başlayır. 
Qloballaşmanın təsiri özünü bütün sahələrdə – 
ticarət, idman, siyasət, dəb, ətraf mühit, musiqi, hü-
quq və mədəni eyniyyətdə büruzə verir. Sanki dün-
yanın bütün regionlarının taleyi qarşılıqlı asılılıq və 
iqtisadi, siyasi, mədəni əlaqələrin mövcud sərhədlər 
üzərindən qarşılıqlı nüfuzu sayəsində əvvəllər oldu-
 - 173 -
ğundan qat-qat daha çox dərəcədə bir-biri ilə bağlıdır. 
Qloballaşma müasir dünyanın ən aktual məsələ-
lərindən birinə çevrilmişdir. Bu baxımdan da onun 
hərtərəfli tədqiqatı çox böyük önəm daşıyır. Qlobal-
laşma haqqında bir sıra məqalələrin, kitabların, mo-
noqrafiyaların yazılmasına baxmayaraq, bu fenome-
nin dəqiq anlamı hələ də dumanlı və qeyri-müəyyən 
qalmaqdadır. Bu öz əksini aşağıda sadalanan bir sıra 
sualların cavablandırılmasında olan çətinlikdə tapır: 
Qloballaşmanın inkişafı tarixin hansı mərhələ-
sindən başlamışdır? Qloballaşma nə deməkdir? Qlo-
ballaşma müasir Qərbin gücü ilə sinonimdirmi? Yox-
sa o, bir sıra digər regionlar və sivilizasiyalardan qay-
naqlanır? Qloballaşma milli-dövlətlərin mövcudluğu-
na təhlükə törədən, qarşısı alınmaz bir prosesdirmi? 
Dövlət qloballaşmadan kənarda qala bilərmi? Bu 
mümkün olduğu təqdirdə dövlət hansı çətinliklərlə 
üzləşə bilər və o, bu çətinliklərin öhdəsindən gələ bi-
lərmi? Əgər qloballaşmadan kənarda qalmaq müm-
kün deyilsə, və yaxud təcridçiliyin ziyanları xeyrin-
dən daha çoxdursa dövlət qloballaşmanın mənfi təsir-
lərini necə minimuma endirib, bu prosesdən maksi-
mum fayda götürə bilər? Qlobal mədəniyyət yaranır-
mı? Qloballaşma prosesinə qoşulmaqla yanaşı dövlət 
necə öz milli mədəni-mənəvi dəyərlərini saxlaya bi-
lər? Qloballaşma yoxsulluğun və bərabərsizliyin ara-
dan qaldırılmasınamı yönəlmişdir? Yoxsa qloballaş-
ma varlı və kasıb ölkələr arasında uçurumu dərinləş-
 - 174 -
dirir? Qloballaşmanın hüdudları varmı? 
Qloballaşmaya münasibət heç də birmənalı 
deyildir. Bəziləri qloballaşmanı mənfi bir proses kimi, 
Qərbin iqtisadi və mədəni maraqlarının qalan bütün 
dünya üzərində dominantlığı kimi qiymətləndirirlər. 
Bu dominantlıq varlı və kasıb ölkələr, regionlar ara-
sında bərabərsizliyin davam etdirilməsi anlamına gə-
lir. Burada problem yalnız kəskin bərabərsizliyin da-
vam etməsi deyil, həm də dünyanın ''Koka-Koloni-
zasiyası''dır. Belə ki, Üçüncü Dünyanın əhalisi qlobal 
iqtisadiyyata standartlaşmış məhsulların passiv isteh-
lakçıları kimi qoşulurlar. Başqa sözlə iqtisadi qlo-
ballaşma mədəni imperializmin əsaslarına söykənir. 
Bəziləri isə qloballaşmanı müsbət bir proses 
kimi qiymətləndirirlər. Onların bir çoxu qloballaşma-
nı özü ilə bütün dünya əhalisinə beynəlxalq əmək böl-
güsünün və bazar iqtisadiyyatının bəhrələrindən ya-
rarlanmaq imkanı gətirən kapitalizmin dünyanın hər 
bir küncünə və köşəsinə nüfuz etməsi kimi qiymətlən-
dirirlər. H.Holm və G.Sorensenə görə qloballaşma 
sərhədlər üzərindən iqtisadi, siyasi, sosial və mədəni 
əlaqələrin intensivləşməsidir29. 
İmmanuel Vollersteynə görə isə qloballaşma 
qlobal əmək bölgüsü ilə bir-birinə bağlanmış kapita-
list dünya iqtisadiyyatının qələbəsidir. Bu kapitalist 
                                                 
29 Holm H., Sorencen G. Whose world order: Uneven 
globalization and the end of the Cold War. – Boulder: Westiview 
Press, 1995, p.1. 
 - 175 -
dünya sistemi kapital toplamaq məntiqindən irəli gə-
lir. 
Qloballaşma kapitalist istehsal üsulunun bütün 
dünyanı öz sistemi çərçivəsində düzənləmə prosesi 
kimi də qiymətləndirilir. Kapitalist istehsalının əsas 
məqsədi kapital toplamaqdır. Lakin, müəyyən olun-
muş sərhədlər daxilində daimi mənfəəti təmin etmək 
qeyri-mümkündür. Buna görə də kapitalist münasibət-
lərinin iştirakçıları fəaliyyətlərinin ərazi sferasını ge-
nişləndirərək yeni qazanc mənbələri axtarmaq məcbu-
riyyətindədirlər. Məqsədi bütün dünyanı ''kapitalizm 
bayrağı'' altında birləşdirmək olan bu proses qlo-
ballaşma adını almışdır. 
M.Albrou qloballaşmanı dünya xalqlarının va-
hid dünya cəmiyyətində birləşdirən bütün proseslər, 
bəşəriyyətin ilk dəfə kollektiv aktor olacağı bir cə-
miyyət kimi xarakterizə edir30. Qlobalizm o dəyərlər-
lə təyin olunur ki, onlar real dünyanı – 5 milyardlıq 
əhalini əndişə obyekti kimi, bütün yaşayanları dünya 
vətəndaşları, istehlakçılar və istehsalçılar kimi nəzər-
də tutsun. Bir tək maraqla – qlobal problemlərin kol-
lektiv həll edilməsi marağı ilə. Robertson isə qlobal-
laşmanı həm dünyanın sıxılması həm də dünyanın 
vahid tam şəklində dərkinin güclənməsi ilə əlaqələn-
dirir. ''Məsafənin tiraniyasına'' teleqraf, telefon, radio 
və televiziya ilə başlayan, kompüter, peyk ötürü-
                                                 
30 Albrow M. Globalization, Knowledge and Society. – 
London: Sage,1990. p.8. 
 - 176 -
cüləri, faks və İnternetlə davam edən kommunikasiya 
inqilabı nəticəsində son qoyulur. Hava nəqliyyatı ilə 
birlikdə bunlar dünyanın sıxılmasına səbəb olub. Belə 
ki, informasiya bir anda ötürülə bilər və insanlar dün-
yanın bir ucundan digər ucuna 24 saatdan çox olma-
yan bir müddətdə çata bilərlər. Bu effekt coğrafiyaçı 
Devid Harvey tərəfindən ''zaman və məkan sıxlığı'' 
adlandırılmışdır. 
R.Robertsonun yanaşmasına qarşılıqlı asılı va-
hid dünyanın yaranmasında çox böyük rolu olan iq-
tisadi institutlar və kommunikasiya texnologiyaları da 
aiddir. Bu yanaşma bəşəriyyətin kollektiv aktor ol-
ması və ümumi problemlərə kollektiv həll yolları ax-
tarması ilə məhdudlaşmır. Robertson da Olbrou kimi 
diqqəti siyasi və mədəni ideyalara (insan hüquqları, 
qlobal ətraf mühit üçün məsuliyyət, kosmopolitalizm) 
yönəltməyə çalışır. Qloballaşma yalnız siyasi iqtisa-
diyyatın və ya beynəlxalq münasibətlərin subyektini 
təşkil edən böyük transmilli strukturları deyil, həm də 
bizim dünyadakı fəaliyyətimizi, qavrayışımızı, təcrü-
bəmizi əhatə edir. Robertson qloballaşmanın millət 
daxilində baş verən kiçik miqyaslı hadisələrdən fərqli 
və onlara antoqonist böyük miqyaslı, dünya mərkəzli 
bir proses olduğunu qəbul etmir. Onun fikrincə ''qlo-
bal'' və ''lokal'' bir-biri ilə konfliktdə deyillər. Onlar 
bir-birilərini itələyəcək nöqtəyə qədər qarşılıqlı təsir 
göstərirlər. 
Bu arqument ''qlokalizasiya'' və ya ''lokal qlo-
 - 177 -
ballaşma'' anlayışlarını meydana çıxarır. Bu anlayışlar 
ilk olaraq 80-ci illərdə yapon biznes dairələrində 
qlobal şirkətlərin istehsalçıların fərqli tələblərini  qar-
şılamaq üçün xüsusi yerli şəraitlərə uyğun məhsulla-
rın hazırlanması prosesini ifadə edirdi. Robertson da-
ha irəliyə gedərək qlokalizasiyanı və ya qloballa lo-
kalın qarşılıqlı nüfuzunu qlobal cəmiyyətin təyinedici 
bir cəhəti kimi səciyyələndirmişdir. 
R.Robertsonun fikrincə, qloballaşma və qlobal 
''sahə'' arasında fərq qoyulmalıdır. Qlobal sahə müx-
təlif növ qarşılıqlı təsirlərin və dəyişikliklərin baş ver-
diyi yeganə sosial dünyadır. Qloballaşma isə vahid 
qlobal sahənin yaranmasını şərtləndirən amildir, lakin 
o, qlobal sahənin yeganə komponenti deyildir. Digər 
komponentlərə isə millətlər, başqa cəmiyyətlər, həm-
çinin fərdlər daxildir. 
R.Robertsona görə, qloballaşma yalnız struktur-
lar, institutlar və şəbəkələrlə bağlı deyil, həmçinin bi-
zim sosial həyat və oradakı yerimiz haqqında düşüncə 
tərzlərimizlə bağlıdır. O, qeyd edir ki, dünyanın vahid 
cəmiyyət olması haqqında ideya ta əvvəllərə gedib çı-
xır. Bu, məsələn, Allahın Yerdəki Krallığı kimi dü-
şüncələrdə əks olunmuşdur.31 
Təbii ki, yaxın zamanlarda baş verən inkişaf 
prosesləri qloballaşma hadisəsinin intensivləşməsində 
çox önəmli rol oynayır. Lakin Robertsonun ''mini-qlo-
                                                 
31 Robertson R. Globalization: social theory and global 
culture. – London: Sage, 1992. p. 81. 
 - 178 -
balizasiyalar'' adlandırdığı qlobalizasiyaya aparan də-
yişiklik prosesləri çox-çox öncələr baş vermişdir. 
Regionlararası ticarət, təbii sərvətlərin regionlararası 
daşınmalarına gətirib çıxaran imperiya işğalları, tex-
nologiya və mədəniyyət, köləliklə və ya yeni torpaq 
axtarışı ilə əlaqədar əhalinin hərəkəti bir sıra minil-
liklər ərzində dünya tarixinin uzunmüddətli xüsusiy-
yətləri olmuşdur. Bu inkişaf prosesləri yalnız Qərblə 
bağlı deyildi. Bunlar həm Çini, həm İslam dünyasını, 
həm Aralıq dənizi ətrafındakı klassik sivilizasiyaları, 
həm də erkən müasir Avropanı əhatə edirdi. 
A.Giddens bugünkü dünyanın dinamizmini da-
ha çox müasirliklə bağlayır. O, qloballaşmanın mo-
dernizasiya nəticəsində mümkün olduğunu hesab 
edir32. Modernizasiyanın 4 aspekti çox əhəmiyyətli-
dir: kapitalizm, industrializm, milli-dövlətlərin nəza-
rət imkanları və milli hərbi qüvvə. Bu tendensiyalar 
Qərbin yaxın tarixi ilə əlaqələndirilir və beləliklə qlo-
balizasiya Qərb fenomeni kimi təqdim olunur. Gid-
densə görə qlobalizasiyaya yalnız gələcəkdə qeyri-
qərb mexanizmlərindən əhəmiyyətli idxalat olacaq.33 
Bu yanaşma doğru olaraq qloballaşma prose-
sində Qərbin aparıcı rolunu vurğulayır. Kapitalizm 
beynəlxalq əmək bölgüsünü, kapital və məhsul ba-
zarını yaratdı. Sənayeləşmə isə XIX-XX əsrlərdə bu 
                                                 
32 Giddens A. The consequences of modernity. – Cam-
bridge: Polity Press, 1990. p. 55-78. 
33 Ibid, p. 175. 
 - 179 -
meylləri möhkəmləndirmək üçün texnoloji və təşkila-
ti bazis formalaşdırdı. Güclü sənaye əsası olmadan 
müasir rabitə vasitələri, xüsusilə peyk ötürücü sistem-
ləri və kompüter texnologiyaları ağla belə gələ bil-
məzdi. 
Güclü milli-dövlətlərin yaranması zamanla on-
lar arasında münasibətləri, münaqişələri tənzimləmək 
üçün transmilli siyasi təşkilatların inkişafına təkan 
verdi. Nəhayət, qlobal məsələlərdə Qərbin hərbi gü-
cünün çox böyük əhəmiyyəti var. Bu XVI əsrdən baş-
layaraq Yeni Dünyanın kəşfində və daha sonra Cə-
nubi və Şərqi Asiyada kolonizasiya proseslərində əks 
olunub. 
Maykl Mannın fikrincə isə, hərbi güc yalnız 
iqtisadi və siyasi maraqların həyata keçirilməsi vasi-
təsi deyil, gücün müstəqil bir qoludur və Qərbi Avro-
panın dünya miqyaslı ekspansiyasında uğurlarının sə-
bəbi tarixi üstünlüklərdən daha çox, texnoloji üstünlü-
yü sayəsində formalaşan hərbi gücü idi. 
Müasir dünyanın formalaşmasında əsas dönəm 
kimi hər hansı bir konkret zamanın müəyyən olun-
ması və bunun yalnız Qərblə əlaqələndirilməsi bir sıra 
səbəblərə görə qüsurludur. Birincisi, bu halda Qərbin 
hegemonluq dövründən öncəki qlobal inkişaf proses-
ləri diqqətdən kənarda qalır. İkincisi isə, unutmaq ol-
maz ki, bu inkişaf proseslərinin bir çoxu qeyri-qərb 
mənşəlidir. Hodqsonun dediyi kimi, Qərbi Avropa 
XII-XIII əsrlərə qədər Mərkəzi Sivilizasiyanın perife-
 - 180 -
riyasında qalmışdır. 
 
* * * 
 
İqtisadi qloballaşmanın əsasını təbii resurslar və 
bazarlar üzərində nəzarət uğrunda kəskin rəqabət, 
mübarizə təşkil edir. Onun əsas aktorları transmilli 
şirkətlərdir. Bu şirkətlər XX əsrin əvvəllərindən, bö-
yük sənaye kampaniyalarının iqtisadi və maliyyə ma-
raqlarının milli sərhədləri aşmağa başladığı dövrdən 
formalaşmağa başlamışdır. XX əsrin ikinci yarısından 
regional transmilli şirkətlərin qlobal şirkətlərə çevril-
məsi prosesi başlandı. Buna xeyli dərəcədə planetin 
müxtəlif hissələrini vahid informasiya və iqtisadi mə-
kanda birləşdirən elektron rabitə vasitələri sahəsin-
dəki inqilab təkan verdi. 
İqtisadi qloballaşmanın intensivləşməsi bir sıra 
məsələləri ortaya çıxarır. Bunların ən əsaslarından bi-
ri demokratik yolla seçilmiş hökumətlərin yurisdiksi-
yasından kənarda, iqtisadi gücün bəzi azsaylı əllərdə 
toplanması təhlükəsidir. Bu da istər-istəməz belə bir 
sual doğurur ki, belə intensivləşmiş qloballaşma pro-
sesi şəraitində milli dövlətlərin uzun müddətli  möv-
cudluğu mümkündürmü? 
İqtisadi qloballaşma mərkəzləri çox böyük miq-
yasda fəaliyyət göstərir. Öz iqtisadi gücünə görə bir 
sıra transmilli şirkətlər ayrı-ayrı dövlətlərlə rəqabət 
aparmaq imkanına malikdirlər. Kapital investisiyası 
 - 181 -
və yeni texnologiyalar üzərində nəzarət imkanları 
onlara hətta çox güclü dövlətlər üzərində xüsusi təsir  
vasitələri verir. 
Transmilli şirkətlərin xaricdən əldə etdikləri gə-
lirin təqribən yarısı onların yerləşdiyi ölkəyə gətirilir. 
Bu şirkətlərin çoxunun məhz ABŞ ərazisində cəmlən-
məsi müasir dünyada ABŞ-ın mütləq ticarət üstünlü-
yünün əsas səbəblərindən biridir. 
Bir tərəfdən dövlət (ABŞ – S.X.) transmilli mo-
nopoliyaları milli maraqlarını öz ərazisindən kənarda  
effektiv həyata keçirmək vasitəsi kimi istifadə edir. 
Digər tərəfdən, bu məqsədlərin özləri monopoliyala-
rın güclü təsiri nəticəsində dövlətlər tərəfindən hasil 
edilir. Onlar ilk növbədə monopoliyaların maraqlarını 
ifadə edirlər. ABŞ-a rəqabət qabiliyyətliliyini artır-
mağa yönəlmiş korporasiyaların maraqları ilə eynilə 
həmin rəqabət qabiliyyətliyinin möhkəmləndirilmə-
sində maraqlı olan cəmiyyətin məqsədlərinin üst-üstə 
düşməsinə nail olmaq müvəffəq oldu. İkinci dünya 
müharibəsindən sonra ABŞ-ın tarixi uğurunun ən əsas 
faktorlarından biri ondan ibarətdir ki, Amerika dövləti 
və cəmiyyəti milli monopoliyaların və cəmiyyətin 
maraqları arasındakı ziddiyyəti aradan qaldıra bildi. 
Onlar buna öz monopoliyalarının ekspansiyasını ölkə-
nin daxilinə yox, xaricinə yönəltməklə, onları millət-
üstü strukturlara və beləliklə də milli rəqabətqabiliy-
yətliliyinin uzunmüddətli təminatı və möhkəmləndiril-
 - 182 -
məsi vasitəsinə çevirməklə nail oldular34. 
İstehsalın qloballaşması kampaniyalara öz 
fəaliyyətlərini yeni, əsasən Üçüncü Dünyanın inkişaf 
etməkdə olan ölkələrinə köçürməyə imkan yaradan 
texnologiyanın inkişafı sayəsində müyəssər olmuşdur. 
Daşınma dövründə istehsaldakı itkilərə baxmayaraq, 
işçi  qüvvəsinin ucuzluğu bu itkiləri gərəyindən də 
çox kompensasiya etdi. 
Robert Holtona görə, beynəlxalq iqtisadiyyat ilə 
transmilli iqtisadiyyat anlayışları arasında fərq qoyul-
malıdır. Beynəlxalq iqtisadiyyat müəyyən millətlərə 
aid institutlar və iqtisadi aktorlar tərəfindən həyata 
keçirilən milli iqtisadiyyatlar arasında baş verən mü-
badilədir. Sadə dillə desək, bir ölkədə istehsal olunan 
məhsulların, xidmətlərin və xammalın başqa bir öl-
kədə satılmasıdır. Milli iqtisadiyyatlar arasında dünya 
ticarətinin ekspansiyası bu prosesin əsas göstərici-
sidir. Bu növ iqtisadi qloballaşma heç də yeni deyil. 
Transmilli iqtisadiyyat isə beynəlxalq ticarəti də 
özündə birləşdirməklə yanaşı, əlavə xüsusiyyətlərə 
malikdir. Bunlara transmilli proseslərin və institut-
ların inkişafı aiddir. İnformasiya texnologiyası sayə-
sində mümkün olan bugünkü dünya maliyyə baza-
rının inteqrasiyası presendenti olmayan miqyasda 
sazişlərin siyasi sərhədlər üzərindən həyata keçirilmə-
                                                 
34 Практика глобализации: игры и правила новой 
эпохи. Под редакцией Делягина М.Г. – Москва: Инфра, 
2000, стр. 138-139. 
 - 183 -
sini bir anda mümkün edir35. 
Yeni transmilli iqtisadiyyat çərçivəsində ayrı-
ayrı millətlər yalnız ticarətdən yox, həm də kənar ka-
pital axınından çox asılı olurlar. Bunlar iqtisadi inki-
şafa, yeni texnologiya əldə etməyə və işsizliyi mini-
muma endirməyə nail olmaq üçün vacib hesab olunur. 
1950-ci ildən bəri beynəlxalq ticarət əhəmiy-
yətli dərəcədə artıb. Lakin multimilli kampaniyaların 
istehsalının həcmi dünya ticarətinin həcmini üstə-
ləyir36. 
Birbaşa xarici investisiyaların çox hissəsi və 
millətlər arasında texnologiya transferinin əhəmiyyət-
li bir hissəsi multimilli müəssisələr tərəfindən həyata 
keçirilir. 
Siyasi sərhədlər üzərindən fəaliyyət göstərən 
ticarət təşkilatları uzun tarixi yol keçmişlər. Multimil-
li müəssisələrin yaranması əsasən 1870-1900-cü illər 
arasında olub. Bu dövrdə müəssisələrin xarici filialla-
rı yaranmağa başlayıb. 
Bir çox müasir multimilli müəssisələr, məsələn, 
Ford, İBM, General Motors öz multimilli fəaliyyətlə-
rinə 1900-1930-cu illərdə başlayıblar. Multimilli 
müəssisələrin sayı əsasən 1950-ci ildən sonra çox 
sürətlə artmağa başladı. Multimilli müəssisələrin 
                                                 
35 Holton R.J. Globalization and the nation-state. – Hong 
Kong, 1998. p. 52. 
36 Dunning J.H. The Globalization of Business. –London: 
Routledge, 1993. p. 107.  
 - 184 -
fəaliyyəti xammal və emalla məhdudlaşmır, sürətlə 
inkişaf edən xidmət sektorunu da əhatə edir. Bunlara 
banklar, sığorta kampaniyaları, mühasibat, reklam və 
məsləhət sahələri, hotel sənayesi daxildir. “Biznesin 
qloballaşması” əsərində Danninq multimilli müəssisə-
lərin fəaliyyətinin 4 əsas səbəbini müəyyən edir: ba-
zar axtarışı, resurs axtarışı, səmərəlilik axtarışı və 
strateji əmlak axtarışı. Multimilli müəssisələrin fəa-
liyyətinin texnoloji dəyişikliyə nisbəti çox mühüm 
məsələlərdən biridir. Bir tərəfdən telekommunikasiya 
və informasiya texnologiyasındakı dəyişikliklər mul-
timilli müəssisələrin fəaliyyət xərclərini azaldır, digər 
tərəfdən dünya miqyaslı əsas korporasiyaların arasın-
dakı qlobal rəqabət bazarında rəqabətqabiliyətli iştirakçı 
kimi qala bilmək uğrunda mübarizəni intensivləşdirir. 
Standartlaşdırma qlobal marketinqin əsas ele-
menti olaraq qalır. Bununla yanaşı, multimilli müəssi-
sələr artıq anlamağa başlayıblar ki, istehlakçılar stan-
dart deyillər və zövqlər və tələblər müxtəlif millətlər-
də, mədəniyyətlərdə və regionlarda fərqlənir. Bunu 
anlamaq adətən istehlakçıların marketinq kampa-
niyalarına və standartlaşdırılmış məhsullara müqa-
viməti nəticəsində mümkün olur. Qlobal istehsalçılar 
zövq və davranışları manipulyasiya oluna biləcək 
standartlaşdırılmış qlobal istehlakçılar yaratmağa mü-
vəffəq olmayıblar. İstehlakçıların zövqlərinin müxtə-
lifliyi və mədəni müqavimət lokalizasiya və regiona-
lizasiyanın mühüm elementlərinə gətirib çıxarmışdır. 
 - 185 -
Beləliklə, istehsalçılar və istehlakçıların gücləri-
nin asimmetrik olmasına baxmayaraq, standartlaşdı-
rılmış marketinq strategiyaları heç də həmişə işləmir. 
Holtonun fikrincə, multimilli müəssisələrin 
fəaliyyəti nəticəsində inkişaf edən iqtisadi qloballaş-
ma nə məhvedici bir qüvvədir, nə də ki, o, dünyanın 
Makdonaldlaşdırılmasından xəbər verir. Multimilli 
müəssisələrin gücünü nə şişirtmək, nə də ki, qiymət-
ləndirməmək düzgün olmazdı. Qlobal iqtisadiyyatda 
onların mərkəzi rolu danılmazdır. Onun fikrincə, belə 
müəssisələrə yalnız sərvət toplayan bir qüvvə kimi 
baxmaq düzgün deyil. Çünki bu, multimilli müəssisə-
lərin tədqiqat və inkişaf da daxil olmaqla bir sıra 
fəaliyyətlərdə rolunu danmaq anlamına gəlib çıxardı. 
Beləliklə, multimilli müəssisələr iqtisadi güc olmaqla 
bərabər, həm də çox mühüm siyasi və mədəni qüvvə-
dirlər37. 
Qlobalizm siyasətini bütövlükdə və ya ayrı-ayrı 
müəyyən hissələrini qəbul etmək, yaxud da əksinə, 
bütövlükdə onu rədd etmək üçün yalnız tədqiqatçıla-
rın ifadə etdikləri doktrinaları deyil, həmçinin qlo-
balizmin ideologiyasının və siyasətinin formalaşma-
sında bilavasitə iştirak edənlərin fikirlərini bilmək 
lazımdır. Bu cür xadimlərdən biri də Corc Sorosdur. 
Onun qlobal iqtisadiyyatın üstünlükləri və mənfiliklə-
ri barədə bəzi fikirləri ilə tanış olmaq maraqlı olardı: 
                                                 
37 Holton R.J. Globalization and the nation-state. – Hong 
Kong, 1998,. p. 61. 
 - 186 -
''Biz artıq qlobal iqtisadiyyat sistemində yaşayırıq. 
Lakin burada bu termin altında nəyi nəzərdə tutduğu-
muzu dəqiq müəyyən etməliyik. Qlobal iqtisadiyyat 
yalnız məhsul və xidmətlərin deyil, həmçinin daha 
vacib ideyaların və kapitalın sərbəst hərəkəti ilə xa-
rakterizə olunur. Mahiyyətcə qlobal iqtisadiyyatı qlo-
bal kapitalist sistemi kimi nəzərdən keçirmək lazım-
dır''38. 
Milli dövlətlərin özlərinin ərazisinə, varına, gü-
cünə və s. görə fərqləndirdikləri halda, iqtisadi qlo-
ballaşmanın hər yerə bərabər yayılan bir proses kimi 
qiymətləndirilməsi düzgün deyil. Buna görə də qlo-
ballaşma haqqında sanki, o, hər bir milli-dövlətə və 
iqtisadiyyatın bütün sektorlarına eyni təsirə malik bir 
proses kimi danışmaq olmaz. 
 
Sosial ədalət prizmasından yanaşdıqda əsas 
problem kimi Şimal və Cənub yarımkürələri arasında 
artan bərabərsizlik götürülür. Bu, 1980-ci ildə Bey-
nəlxalq İnkişaf Məsələləri üzrə Müstəqil Komissiya 
tərəfindən hazırlanmış Brandt Hesabatı, Şimal-
Cənub: Yaşama Proqramının dərcindən sonra daha da 
ciddi xarakter aldı. Burada ''Şimal'' ABŞ, Avropa, 
Yaponiya və ekvatordan cənubda yerləşən Avstraliya 
və Yeni Zellandiya daxil olmaqla inkişaf etmiş 
dünyanı simvolizə edir. ''Cənub'' isə Çin də daxil 
                                                 
38 Данилов А.Н. Социология власти: теория и практика 
глобализма. – Минск: Университетское, 2001, стр. 321. 
 - 187 -
olmaqla yoxsulluq, aclıq və zəif inkişafı simvolizə 
edir. 
Şimalın payına dünya əhalisinin dörddə biri, 
Cənubun payına isə əhalinin dörddə üçü düşdüyü hal-
da gəlirlərin beşdə dördü şimalın, yalnız beşdə biri 
Cənubun payına düşür39. 
Samuel Hantinqtonun fikrincə isə, dünya, onu 
iqtisadi planda Şimal və Cənuba, mədəni planda isə 
Şərq və Qərbə ayıra bilmək üçün çox mürəkkəbdir40. 
Qlobal borcluluq, zəif inkişaf və iqtisadi 
bərabərsizliyin artması problemləri Bretton-Vuds 
sisteminin qarşısında duran çox çətin vəzifələrdir. 
İnkişafı Planlama Komitəsi qeyd edir ki, yar-
dımların çoxu inkişaf məqsədlərinə xidmət etmir, 
donor ölkənin ixracını təşviq etmək məqsədləri üçün 
istifadə olunur.41 
Xalqın milli bütövlüyü mədəni bütövlüklə bağlı 
məsələləri ortaya çıxarır. Bunlara yalnız millətin da-
xili mədəni tərkibi yox, həmçinin mədəni cəhətdən 
fərqli işçi qüvvəsinin miqrasiyası, musiqi və kino 
kimi mədəniyyət sənayelərinin qloballaşması və insan 
                                                 
39 Brandt W.  North-South : A Programme for Survival: 
The Report of the Independent Commission on International 
Development Issues. – London: Pan, 1980. p. 32. 
40 Хантингтон С. Столкновение цивилизаций. – Москва, 
2003, стр. 34.  
41 Steiner H.J. and Alston P. International human rights in 
context law, politics, morals. – Oxford: Clarendon Press, 1996. 
p. 1136. 
 - 188 -
hüquqları, vətəndaşlıq və s. sahələrdə transmilli tən-
zimləmə qurumlarının mədəni təsiri kimi qlobal 
meyllər təsir edir. 
Konnorun fikrincə, dövlətlərin yalnız çox az bir 
hissəsi (məs: İslandiya, Yaponiya, Norveç) milli-döv-
lət kimi təsvir edilə bilmək üçün kifayət qədər ho-
mogendir. 
Lakin Konnonun mövqeyindən fərqli olaraq , 
biz milli dövlət ifadəsini müasir dövrün demək olar 
ki, bütün suveren dövlətlərinə şamil edirik. 
Suveren milli dövlət çox cavandır. O, öz gücü-
nün və imkanlarının çoxunu XVIII-XIX əsrlərdə for-
malaşdırmış və möhkəmləndirmişdir. Roland Robert-
son XX əsrə, sülaləvi imperiyaların məhv olması və 
müstəmləkəçiliyə qarşı uğurlu üsyanlar nəticəsində 
milli-dövlətçiliyin siyasi forma kimi universaliza-
siyası əsri kimi baxır. Vətəndaş hüquqlarının inkişafı, 
rabitə və kütləvi təhsil kimi sahələrdə sənaye cə-
miyyəti üçün iqtisadi və sosial infrastrukturların tə-
min edilməsi ilə XIX-XX əsrlərdə dövlətin rolu artdı. 
Mannın fikrinə görə, müasir dövlət vahid institut çər-
çivəsində bir sıra müxtəlif funksiyaları birləşdirir və 
bu institut tükənişinin və qocalığının son nəfəsində 
deyil, əksinə, o, hələ də yetişməkdədir. Dövlətin müx-
təlif funksiyalarını əhəmiyyətli dərəcədə artıb-azal-
masına baxmayaraq, institut özü sağlam formadadır. 
Lakin buna baxmayaraq, milli-dövlət hüquqi 
funksiyalar və ya iqtisadi siyasət üzərində inhisara 
 - 189 -
malik deyil. AB iqtisadi siyasət quruculuğundan daha 
irəli gedib. Bu bir şəxsi həyat məsələlərinin tənzim-
lənməsi məsələsini nəzərdə tuturuq və insan 
hüquqlarında bu məsələlər də öz əksini tapıb. 
 
Millətlər və nasionalizm qlobal düzənin kompo-
nentləri olmaqla yanaşı, müəyyən mənada qloballaş-
maya müqavimət formalarıdır. 
Bir çoxlarının fikrincə, millətlər tarixin lap qə-
dim dövrlərindən əmələ gəlmişlər. Bəzilərinə görə 
isə, nasionalizm milli dövlətlərin meydana gəlməsi, 
sənayeləşmə və müasir kapitalizmin inkişafı kimi pro-
seslərlə bağlı olan yeni bir fenomendir. Onların 
fikrincə, keçmişlə inkarolunmaz bağlılığına baxmaya-
raq, nasionalizm ziyalılar tərəfindən inkişaf etdirilən 
və siyasi elitalar və xüsusi maraq qrupları tərəfindən 
idarə olunan icad olunmuş bir ənənədir. 
Antoni Smitə görə nasionalizm sosial qrupların 
böyük təhlükələrlə (Məs: müharibə təhlükəsi və ya 
sosial və mənəvi böhranlar) üzləşdikləri yerlərdə 
meydana gəlir42. 
Bir sıra amerikalı şərhçilərin fikrinə görə, etnik 
mənsubiyyətə malikliyin həm maddi, həm də simvo-
lik üstünlükləri var. Etniklik ikili xarakterə malikdir. 
O, həm qrupun üzvləri üçün identifikasiya mənbəyi 
kimi, həm də qrupu təmsil etmək üçün digərləri 
                                                 
42 Smith A.D. Theories of nationalism. – London: Duck-
worth, 1971. p.153. 
 - 190 -
tərəfindən istifadə olunan səciyyələndirici kimi faktor 
kimi funksiya daşıyır. 
 
Qlobal problemləri yalnız dövlətlərin birgə səy-
ləri nəticəsində həll etmək mümkündür. Bunun üçün 
əməkdaşlığın yüksək səviyyədə olması tələb olunur 
və buna da beynəlxalq hüquqa əsaslanan təhlükəsiz, 
demokratik dünya düzəni şəraitində nail olmaq müm-
kündür. Qloballaşma ilk növbədə bu cür dünya dü-
zəninin yaradılması vəzifəsini önə çəkir43. 
Təhlükəsizlikdən tutmuş əhalinin rifahına qədər 
bütün milli maraqlar açılan imkanlardan istifadə 
etmək bacarığından asılıdır. Hərçənd ki, bu imkanlar 
əhalinin müxtəlif təbəqələrində olduğu kimi, dövlət-
lərdə də eyni deyil. Onlar əsasən sənaye cəhətdən in-
kişaf etmiş ölkələrdə, böyük kapitalda çoxdur. İnkişaf 
etməkdə olan ölkələrdə, xırda sahibkarlarda isə məh-
duddur. Nəticədə qloballaşmanın bəhrələrindən geniş 
istifadə edənlər və məhdud istifadə imkanları olanlar 
arasında ziddiyyət yaranır. 
Nəzərə almaq lazımdır ki, iqtisadiyyat və ma-
liyyə sahəsində qloballaşma öz-özlüyündə siyasi sa-
hədə ciddi nəticələrə gətirib çıxara bilər. Qloballaş-
manın dövlətə təsirini və gələcəyini müəyyənləşdir-
mək üçün onun dövlətlərin demokratik inkişafına təsi-
rini müəyyən etmək lazımdır. 
                                                 
43 Лукашук И.И. Глобализация, государство, право, 
XXI век. – Москва: Спарк, 2000, стр. 26. 
 - 191 -
Liberal demokratiya çox əhəmiyyətlidir, lakin 
o, həqiqi demokratiyaya aparan yolun sadəcə bir mər-
hələsidir. Liberal demokratiya və kapitalizm cəmiyyə-
tinin əsas ziddiyyətlərindən biri demokratiya və kapi-
tal arasında olan ziddiyyətdir. Liberal demokratiyanın 
çatışmazlıqları qloballaşma şəraitində daha aydın gö-
rünür. 
Bu gün demokratiya ölkənin əmin-amanlığı 
üçün zəruri şərtdir. O, sosial və iqtisadi inkişaf üçün 
optimal şərait yaradır. Demokratiya cəmiyyətin və 
dövlətin birliyinə və təhlükəsizliyinə təhlükə törədən 
cəmiyyətə xas siyasi, sosial, iqtisadi, etnik xarakterli 
konfliktləri həll etmək üçün yeganə uzunmüddətli 
vasitədir. Bir sıra optimistlər hesab edirlər ki, hər bir 
ölkə demokratiya sistemini qəbul edərsə, beynəlxalq 
problemlər həll olunacaq. Eyni zamanda belə bir fikir 
də yayılmışdır ki, demokratiya dövlətlərarasında yox, 
yalnız dövlət daxilində mövcuddur. 
Burada italiyalı alim D.Arçibucinin fikrini qeyd 
etmək yerinə düşərdi: 
“Qərbin demokratik dövlətləri bütün dünyada 
demokratiyanın görünən və gursəsli tərəfdarlarıdır. 
Eyni zamanda vaxtaşırı beynəlxalq hüquqa zidd 
fəaliyyətlər göstərirlər. Bir sıra hallarda onlar üçüncü 
dünyada qanuni hakimiyyətləri devirib, onları mari-
onet rejimlərlə əvəz ediblər… ABŞ və İsrail kimi 
daxilən tamamilə demokratik dövlətlər daha az de-
mokratik olan Vyetnam, Qrenada, Panama, Suriya və 
 - 192 -
Livan kimi dövlətlərə hücum etmişlər’’44. 
Hər halda demokratiyanın sülhsevər münasibət-
lərin faktoru olduğunu inkar etmək olmaz. Bizim döv-
rümüzdə demokratik dəyərlərin qloballaşması baş 
verir. 
Dövlətin öz hakimiyyətini həyata keçirmək im-
kanına təhlükə elə demokratiyaya da təhlükədir. La-
kin transmilli şirkətlərin hakimiyyətinin tərəfdarları 
iddia edirlər ki, demokratiya dövlətsiz də mümkün-
dür. 
 Qloballaşma dövlətin informasiya axını üzərin-
dəki nəzarətini zəiflədib və hakimiyyət formalarının 
dəyişməsinə gətirib çıxarıb45. 
Hətta öz ərazisində dövlət ictimai asayişi qoru-
maq üçün qanuni məcburetmə həyata keçirməsi yol 
verilən yeganə subyekt deyildir. İnsan hüquqlarının 
nizama salınması, ekoloji siyasət, maliyyə reqlamen-
tasiyası getdikcə onun əlindən çıxır. Burada məsələ 
dövlətin zəifləməsində deyil, onun qlobal proseslərlə 
qarşılaşarkən yeni şəraitdə fəaliyyətə hazır olmaması 
ilə əlaqədardır. 
Beynəlxalq hüququn və ya Avropa Birliyi re-
gional hüququnun milli dövlətləri nəyəsə məcbur et-
mək imkanlarında çox böyük limitlər var. Transmilli 
                                                 
44 Лукашук И.И. Глобализация, государство, право, 
XXI век. – Москва: Спарк, 2000, стр. 23. 
45 Тураев В.А. Глобальные вызовы человечеству. – 
Москва: Логос, 2002, стр. 38. 
 - 193 -
hüquqi qurumların onlara tabe olmayan milli dövlət-
ləri məhkəmə prosesinin nəticələrinə qoşulmağa və ya 
onları qəbul etməyə məcbur etmək imkanları yoxdur. 
Məsələn, Beynəlxalq Millətlər Təşkilatının üzvləri 
Beynəlxalq Ədalət Məhkəməsinin Statutlarının avto-
matik iştirakçıları olurlar, lakin məhkəmənin yuris-
diksiyasını qəbul etmək məcburiyyətində deyillər46. 
Avropanın transmilli hüquq sistemləri yaratmaq 
cəhdləri daha effektiv olmuşdur. İnsan hüquqları sa-
həsində bu cür cəhdlərdən biri 1950-ci ildə ratifika-
siya olunmuş və 1953-cü ildə qüvvəyə minmiş İnsan 
Hüququ və Əsas Azadlıqlarının Müdafiəsi üzrə Av-
ropa Konvensiyasıdır. 
Birləşmiş Millətlər Təşkilatında mərkəzləşmiş 
bir çox transmilli siyasi institutlardan fərqli olaraq, 
AB-nin müəyyən sahələrdə, məsələn, ticarət sahəsin-
də hüquq sistemi yaratmağa haqqı var. 
Avropa Ədalət Məhkəməsi üzv dövlətin vətən-
daşına qarşı hərəkətlərinin hüquqiliyi ilə bağlı şika-
yətlərə baxır. Bu məsələlərdə üzv dövlətlər məhkəmə-
nin qərarlarını yerinə yetirməlidirlər. 
D.Heldin fikrincə, BM sisteminin inkişafı 
Vestfal sazişinin məntiq və strukturunu kökündən də-
yişmədi47. 
                                                 
46 Held D. Democracy and the global order. – Cambridge: 
Polity Press, 1995. p. 96. 
47 Held D. Democracy and the global order. – Cambridge: 
Polity Press, 1995. p.97-98. 
 - 194 -
Keohanın fikrincə, XX əsri dövlətlərarası söv-
dələşmələr və çoxtərəfli əməkdaşlıq səciyyələndirir. 
Bu, eyni zamanda həm qlobal tənzimləyici təşkilatla-
rın artmasını, həm də dövlətlərin çox israrla və əmin-
liklə öz maraqlarını həyata keçirmək cəhdlərini əks 
etdirir. Bu kontekstdə suverenlik ərazi baryerindən 
daha çox, mürəkkəb transmilli şəbəkələrlə xarakterizə 
olunan siyasət üçün sövdələşmə mənbəyidir. 
Suverenliklərini qorumaq üçün dövlətlər bir sıra 
qrupların maraqlarını təmin etmək imkanlarına malik 
olmalıdırlar. Bu qruplara əmək təşkilatları, istehlak-
çılar, millətin mədəni bütövlüyündə maraqlı olanlar 
və s. aid ola bilər. Bu qruplar tək başına və ya itti-
faqlarda dövlətə daha azad və daha təhlükəsiz ticarəti 
təmin etməsi, beynəlxalq müqavilə və konvensiyaları 
ratifikasiya və ya rədd etməsi, immiqrant axınını ge-
nişləndirməsi və ya məhdudlaşdırması üçün təzyiq 
edə bilərlər. Eyni zamanda Multimilli müəssisələr ki-
mi xarici maraqlar, Beynəlxalq Valyuta Fondu və 
GATT kimi beynəlxalq tənzimləmə qurumları, Bey-
nəlxalq Amnistiya və Beynəlxalq Qrinpis kimi qeyri- 
hökumət təşkilatları dövlətlərə milli siyasət quruculu-
ğunda insan hüquqları, fiskal siyasət, xarici inves-
tisiya üzərində nəzarət sahəsində müxtəlif dəyişiklik-
lər etməsi üçün təzyiq göstərə bilərlər48. 
Milli və transmilli maraqlar arasında əlaqələrə 
                                                 
48 Holton R.J. Globalization and the nation-state. – Hong 
Kong, 1998. p.90-91.  
 - 195 -
danışıqlar və ümumi maraqlar axtarışı daxildir. Lakin 
maraqlar fərqli olarsa onlar arasında konflikt də ola 
bilər. Burada əsas faktor qarşılıqlı asılılıqdır. Belə-
liklə, bir sıra xarici maraqlar dövlət dəstəyindən asılı-
dır, həmçinin dövlət institutları da müxtəlif kənar 
vasitələrdən asılıdırlar. 
Ətraf mühitlə bağlı razılaşmaların sıx və hərtə-
rəfli hüquqi və institusional strukturu özlüyündə su-
verenlik üçün təhlükə törədir. Beynəlxalq institutlar 
və rejimlər milli hökumətlərin hakimiyyətini təhlükə 
altında qoyan yeni hakimiyyət mərkəzləri formalaşdı-
rırlar. Dövlətin hakimiyyəti çox sıx beynəlxalq prin-
siplər, qaydalar, normalar və institutlar tərəfindən 
məhdudlaşdırılır49. 
Qloballaşma müasir dünyada baş verən dəyişik-
liklərin əsas mənbəyidir və onun bir çox aspektləri 
qlobal siyasi sistem çərçivəsində milli-dövlətlərin ro-
lu və bir-birləri ilə, həmçinin digər təşkilatlanmış ma-
raqlarla münasibətlərini dəyişir. Bu cür dəyişikliklərə 
müəyyən sərhədlər çərçivəsində dövlətin mütləq su-
verenliyi ilə bağlı ənənəvi idealların “eroziyası” aid 
edilə bilər. 
Bir sıra nəzəriyyəçilər qlobalizmi dövlətlərarası 
sistem kimi yox, multiaktorlu sistem kimi görürlər. 
                                                 
49 Hurrell A. International political theory and the global 
environment. International Relations Theory Today. Edited by 
Ken Booth and Steve Smith. – Cambridge: Polity Press, 1995. 
p.136-137. 
 - 196 -
Bəs əsas aktorlar kimlərdir? Onlar bir-birləri ilə necə 
münasibətdədirlər və qlobal siyasi qarşılıqlı asılılığın 
hansı yeni növləri yaranmaqdadır? 
Qlobalizasiyaya çox zaman ilk növbədə iqtisa-
diyyatla əlaqəli bir qüvvə kimi baxılır. Kapital, əmək, 
texnologiya və informasiyanın mobil qüvvələri siyasi 
və mədəni sərhədlər üzərindən dayanmadan hərəkət 
edirlər və milli mədəniyyətlərin və milli-dövlətlərin 
bütövlüyünü təhlükə altında qoyurlar. 
R.Holtonun fikrincə, sərhədlər hələ də qalmaq-
dadır və bu mütləq suverenlik ideallarının qlobali-
zasiyaya alternativ olduğu üçün deyil. Bu ona görədir 
ki, bir çox qlobal iqtisadi aktorlar müəyyən sabitləşdi-
rici qanunlar toplusuna və ictimai dəstək struktur-
larına ehtiyac duyurlar. Hətta derequlyasiya dövründə 
də bir sıra aktorlar dövlətlərdən bu cür dəstəyi təmin 
etmələrini gözləyirlər50. 
Digər iki növ aktor da hesaba alınmalıdır. Daha 
çox gözə çarpanı beynəlxalq miqyasda Birləşmiş 
Millətlər Təşkilatı və onu əhatə edən transmilli siyasi 
və hüquqi institutlar, regional miqyasda isə Avropa 
Birliyidir.  
Kommuniksiya və informasiya texnologiyasın-
dakı dəyişikliklərin siyasi hadisələrə çox böyük təsiri 
var. Henri Kissincerin dediyi kimi, heç bir iqtisadi 
                                                 
50 Holton R.J. Globalization and the nation-state. – Hong 
Kong, 1998. p.108. 
 - 197 -
sistem siyasi əsassız möhkəm ola bilməz51. 
Peyk yayım texnologiyasının inkişafı dünyanın 
bir nöqtəsində baş verən hadisələrin televiziya 
vasitəsi ilə bütün yerlərdə izlənməsinə şərait yaratdı. 
Bu da Amerikanın CNN kanalı ilə simvolizə olunan 
qlobal xəbərlərin meydana çıxmasında əks olunur. 
Bəzi media tənqidçilərinin fikrincə dünya xə-
bərlərinin televiziya yayımı ideoloji manipulyasiya 
halına gəlib çatır. 
Qloballaşma prosesinin təsiri yalnız böyük mə-
safələr və sərhədlər üzərindən kommunikasiya ötür-
mələrindən qaynaqlanmır. O, həmçinin beynəlxalq 
miqrasiya proseslərindən qaynaqlanır. Beynəlxalq 
miqrasiya proseslərinin vasitəsi ilə informasiya şə-
bəkələri və transmilli bağlantılar diaspora əhalisini 
dünyada baş verən hadisələrdən xəbərdar edir. 
Müasir texnikanın neqativ planda açdığı geniş 
imkanlar beynəlxalq miqyasda terrorizmin yeni for-
malarının üzə çıxmasına da səbəb olur və dünya icti-
maiyyəti qarşısında bu istiqamətdə səyləri birləş-
dirmək vəzifəsi qoyur. 
 
                                                 
51 Киссинджер Г. Нужна ли Америке внешняя поли-
тика? К дипломатии для XXI века. – Москва, 2002, стр. 259. 
 - 198 -
 
 
 
 
 
 
Sivilizasiya və mənəviyyat 
 
Milli dəyərlərə önəm vermək, 
gənc nəsli milli dəyərlər əsasında 
tərbiyə etmək bu gün qloballaşan 
dünyada xüsusi əhəmiyyət daşıyır.  
İlham Əliyev 
 
İnsan-təbiət münasibətində insan həmişə onu 
təbiətdən fərqləndirən və təbiətə qarşı dayanmağa im-
kan verən yeganə amilə - öz mənəvi qüdrətinə istinad 
etmiş, yalnız mənəviyyatı  sayəsində təbiətə nəzərən  
nisbi müstəqillik əldə etmişdir. Ayrıca bir fərd təbiə-
tin müqabilində çox gücsüz olardı və İnsan-Təbiət 
münasibətinin tarazlığını və ahəngdarlığını təmin et-
mək üçün insanlar öz aralarında ittifaqa girməli idilər. 
Beləliklə, İnsan-Təbiət münasibətinin mümkün olma-
sı üçün İnsan-İnsan münasibəti zəruri şərt idi. Bu mü-
nasibətlərdən birincisi ilk praktik biliklərin, ikincisi 
isə əxlaqın formalaşmasına gətirmişdir. Deməli, insa-
nın əmələ gəlməsi üçün zəruri olan, insan mənəvi 
dünyasının kənar qütblərini təşkil edən iki əsas tərəf 
elm və əxlaq yox, bilik və əxlaq olmuşdur. Elm isə 
yenə də İnsan-Təbiət münasibəti sayəsində, lakin çox-
 - 199 -
çox sonralar, biliklərin inkişafında yeni keyfiyyətli bir 
mərhələ kimi ortaya çıxmışdır. Ümumiyyətlə, istər 
İnsan-Təbiət münasibətləri, istərsə də İnsan-İnsan 
münasibətləri çox mürəkkəb, ziddiyyətli inkişaf yolu 
keçmişdir. Bu iki münasibət forması arasındakı qar-
şılıqlı əlaqə də getdikcə möhkəmlənmiş, daha mürək-
kəb və zəngin bir prosesə çevrilmişdir. Bilik-Əxlaq 
ziddiyyətinin yeni formaları: Elm-Əxlaq, Elmi-tex-
niki tərəqqi-Əxlaq münasibətləri əmələ gəlmişdir. Bu 
münasibətlərdə ikinci tərəf həmişə eyni sözlə ifadə 
olunsa da, əxlaq özü də müəyyən keyfiyyət dəyişik-
likləri keçirmişdir. 
Zaman keçdikcə həm İnsan-Təbiət, həm də İn-
san-İnsan münasibətləri vasitələnmiş, buraya bir sıra 
aralıq mərhələlər əlavə olunmuşdur. İnsanın təbiəti 
dəyişdirməsi və dəyişdirilmiş təbiətin, bir tərəfdən, 
yeni təbiət kimi (ikinci təbiət), digər tərəfdən də, insa-
nın təbiəti dəyişdirməsi üçün bir vasitə kimi (texnika) 
çıxış etməsi İnsan-İnsan münasibətində də öz əksini 
tapmışdır. İnsanın texnikaya,  istehsal  vasitələrinə nə 
dərəcə malik  olması onun  İnsan-Təbiət və İnsan-İn-
san münasibətində tutduğu mövqeyi müəyyən edən 
başlıca amilə çevrilmişdir. İstehsal münasibətləri in-
sanın daxil olduğu bütün münasibətlərin əsasını təşkil 
etmişdir. Sinifli cəmiyyətin yaranması ilə İnsan-İnsan 
münasibəti İnsan-Cəmiyyət-İnsan münasibətinə keç-
mişdir və cəmiyyətin strukturu, istehsal üsulu, siyasi 
və hüquqi üstqurum ilkin İnsan-İnsan münasibətinin 
 - 200 -
bütün formaları üçün həlledici rol oynamağa baş-
lamış, o cümlədən, əxlaqa da ciddi təsir göstərmişdir. 
Cəmiyyət İnsan-İnsan münasibətini vasitələndirdiyin-
dən onun keçirdiyi keyfiyyət dəyişmələri (ictimai-
iqtisadi formasiyaların əvəzlənməsi, sosial inqilablar) 
öz əksini əxlaqda da tapmışdır. 
Rasionallaşma, sənayeləşmə təkcə insan mənə-
viyyatına deyil, həm də təbiətə və təbiətin bir hissəsi 
kimi insana təsir edir. Bu zaman qarşıya çıxan 
problem insan ilə təbiət arasındakı müvazinətin, 
harmoniyanın pozulması təhlükəsi ilə bağlıdır. Bu 
təhlükəni aradan qaldırmaq üçün üç yol vardır: 
Birincisi, necə deyərlər, Russo proyekti olub, 
müasir dövrdə bir sıra Qərb ideoloqlarının da iddia 
etdiyi kimi, elmi-texniki tərəqqinin qarşısını almaqdır 
ki, bu da ən azı iki səbəbdən qeyri-mümkündür: 
1) Təbiəti dərk etmək və dəyişdirmək İnsan-
Təbiət münasibətinin ayrılmaz tərkib hissəsidir və 
habelə insanın öz daxili imkanlarının, yaradıcılıq po-
tensialını realizə etməsinin ən mühüm aspektlərindən 
biridir (siyasət və incəsənətlə yanaşı). İnsan səadəti-
nin məhz daxili imkanların reallaşdırılması ilə bağlı 
olduğunu nəzərə alsaq, məlum olar ki, guya insan 
səadəti naminə irəli sürülən "Russo proyekti" əslində 
onun əleyhinədir. 
2) Elmi-texniki tərəqqi bəşəriyyət qarşısında du-
ran bir sıra ictimai problemlərin həllində əsas istinad 
sahəsidir və ondan üz döndərmək, getdikcə artmaqda 
 - 201 -
olan əhali kütləsinin nəinki təkcə mənəvi, həm də 
çoxcəhətli maddi tələbatının ödənilməsini qeyri-
mümkün edərdi. 
Deməli, bu "yol" heç cür özünü doğrulda bil-
məz. 
İkincisi, insanların bioloji adaptasiyasıdır, yəni 
onların tədricən elmi-texniki tərəqqinin təsirilə yara-
dılmış ikinci təbiətə uyğunlaşması prosesidir ki, bu da 
elm və texnikanın müasir inkişaf tempi şəraitində 
qeyri-mümkündür. Yəni, insan orqanizmi elə mütə-
hərrik deyil ki, onun milyon illər ərzində formalaşmış 
təbii ehtiyacları və onların ödənilməsi üsulları qısa bir 
müddət ərzində öz xarakterini dəyişə bilsin. 
Və nəhayət, üçuncüsü, elmi-texniki tərəqqinin 
təbiətə təsirini elə istiqamətləndirmək ki, bu zaman, 
bir tərəfdən, İnsan-Təbiət qarşılıqlı münasibətinin 
harmoniyası pozulmasın (və ya pozulma imkan da-
xilində minimuma çatdırılsın), digər tərəfdən də, bir 
təsir başqa bir təsiri kompensasiya etsin və ya məhz 
mənfi təsirlərin kompensasiyasına xidmət edən xüsusi 
proqramlar işlənib hazırlansın. Başqa sözlə, elmi-
texniki tərəqqinin doğurduğu mənfi nəticələr  onun  
öz  imkanları  hesabına  neytrallaşdırılmış olsun. 
İnsan təbiətin bir hissəsi kimi, bioloji varlıq 
kimi deyil, təbiətlə əkslik təşkil edən nisbi müstəqil 
tərəf kimi - mənəvi varlıq kimi götürüldükdə də tex-
nogen amillərin ona təsiri analoji yolla təhlil edilə 
bilər. Belə ki, industriallaşmanın insan mənəviyya-
 - 202 -
tına, əxlaqa mənfi təsir imkanlarını aradan qaldırmaq 
üçün də onun qarşısını almaq deyil, elə istiqamət-
ləndirmək, elə tətbiq etmək lazımdır ki, belə mənfi 
təsirlər minimuma endirilsin və ya hər halda zəruri 
olan mənfi nəticələr elmi-texniki inqilabın özünün 
açdığı digər imkanlar sayəsində kompensasiya edil-
sin. 
Lakin belə analogiya hər üç yolu əhatə etmir. 
İkinci yol – bioloji adaptasiya mümkün olmadığı hal-
da, mənəvi adaptasiya tamamilə mümkündür. Bunun 
üçün insan mənəviyyatına intensiv təsir üsullarından, 
xüsusi oriyentasiyalı tərbiyə vasitələrindən istifadə 
edilməli, ayrı-ayrı konkret situasiyaların spesifikasını 
nəzərə alan təbliğat metodları hazırlanmalıdır. 
Mənəvi adaptasiya – insan mənəviyyatının yeni 
şəraitə, elmi-texniki inkişafın qarşıya qoyduğu tələb-
lərə uyğun olaraq dəyişilməsi, yenidən formalaşması-
dır. Bəs bu yeni tələblər nədən ibarətdir? 
Əgər əvvəllər istensal prosesində texniki tərbi-
yə, müəyyən əmək vərdişlərinə mükəmməl şəkildə yi-
yələnmək əsas rol oynayırdısa, indi - elmi-texniki in-
qilab şəraitində - işçinin mənəvi keyfiyyəti: məsuliy-
yət hissi, diqqət, intizam və s. ön plana keçir. Hər bir 
işçi əvvəl yalnız bir dəzgaha nəzarət edirdisə, indi bü-
töv avtomat sistemin işi, bir yox, minlərlə qiymətli 
məhsulun taleyi bir adamın fəaliyyətindən asılı olur. 
İnsana nə qədər böyük sərvət etibar olunursa, onun 
işə vicdanlı münasibəti, mənəvi keyfiyyətləri də isteh-
 - 203 -
salın səmərəliliyində bir o qədər çox əks olunur. Av-
tomatın işi dəqiq vaxt bölgüsünə əsaslandığından onu 
idarə edən insandan da böyük dəqiqlik, daimi diqqət 
tələb olunur. 
Mənəvi tərbiyə işi müasir tələblər səviyyəsində 
qurularsa, texnoloji yeniliklər və onlara uyğunlaşmaq 
tələbi ağır bir yük kimi fəhlənin çiynindən asılmaz, 
əksinə, daxili mənəvi tələbat kimi mənimsənilər. Bu 
zaman texniki tərəqqiyə olan ehtiyacla fəhlələrin fərdi 
mənəvi ehtiyacı arasındakı ziddiyyət də müvəf-
fəqiyyətlə aradan qaldırılmış olar. 
Texniki tərəqqi sayəsində istehsalatda insanların 
yaradıcılıq potensialının reallaşdırılması üçün geniş 
imkanlar açılır. Məhz texniki amillər gənclərdə isteh-
salata, yaradıcı əməyə həvəs yaradır və bununla ya-
naşı, onlarda məsuliyyət hissini artırır, əməyə vicdanlı 
və intizamlı münasibət formalaşdırır. Texniki maraq, 
sosial maraq və fərdi mənəvi marağın üst-üstə düş-
məsi, bir-birini tamamlaması müasir mərhələdə ən 
ciddi vəzifələrdən biri kimi ortaya çıxır. 
Bu məsələlərin həllinin prinsipcə mümkün ol-
ması heç də o demək deyil ki, onlar öz-özünə də həll 
oluna bilər. Əgər xüsusi tədbirlər görülməzsə, istə-
nilən şəraitdə texnogen amillər əxlaqa, mənəvi tər-
biyəyə müsbət təsir göstərdiyi dərəcədə də, mənfi 
təsir göstərmək imkanına malikdir. Keçid dövrdə bu 
imkan özünü çox aydın büruzə verir. Texniki tərəqqi 
ilə gələn ziddiyyəti K.Marks çox gözəl şərh edir: 
 - 204 -
"Bizim vaxtımızda hər şey elə bil ki, öz əksliyi ilə 
əvəzlənir. Texnikanın qələbələri elə bil ki, əxlaqi 
deqradasiya bahasına başa gəlir".52 
Yeni dövrdə mənəviyyatla bağlı problemlərin 
ortaya çıxması səbəbləri kapitalizm cəmiyyətininmi, 
yoxsa bütövlükdə Qərb dünyasınınmı xarakteri ilə 
bağlıdır? Bu suala müxtəlif dövrlərdə müxtəlif cür ca-
vablar verilmişdir. XIX-XX əsrdə, industrial 
cəmiyyət dövründə yaşamış Alfred Veber yazır: 
“Qərb cəmiyyətinə baxdıqda hiss olunur ki, burada 
surroqatlarla doldurulmuş böyük boşluq vardır… 
Qərbin bütün dünyaya ötürdüyü texnikalaşmış və 
xalis empirik yönümlü mənəviyyat təbəqəsi əslində 
Qərbin özü üçün də təhlükəlidir. Bu gün Qərb dün-
yasında ruhi-mənəvi dərinlikdən məhrum olan 
intellektuallıq hakim kəsilmişdir”.53 
Müasir dövrdə texnika ilə əxlaq arasındakı zid-
diyyət, doğrudan da çox kəskindir. Lakin məsələyə 
daha ümumi şəkildə yanaşdıqda dərhal belə bir təbii 
sual ortaya çıxır. Texnika ilə əxlaq arasındakı əkslik 
bu iki tərəfin öz mahiyyətlərindən irəli gəlir, yoxsa bu 
tərəflər arasındakı əlaqəni təmin edən ictimai mü-
hitdən asılıdır? 
Bu suala "hə" və "yox" - deyə qəti cavab ver-
mək çətindir. Bir şey qəti məlumdur ki, baxılan zid-
                                                 
52 К.Маркс и Ф.Энгельс, Сочинения, т. 12, стр. 4 
53 Альфред Вебер. Избранное: Кризис европейской 
культуры. Санкт-Петербург, 1999, стр. 248. 
 - 205 -
diyyət texnikanın təbiətindən irəli gəlməyib, onun 
hansı ictimai mühitdə və necə tətbiq olunması ilə bağ-
lıdır. Cəmiyyət inkişaf etdikcə elmi-texniki inqilabın 
mənəviyyata mənfi təsir imkanlarının gerçəkliyə çev-
rilməsi daha çox məhdudlaşdırılır və əksinə, müsbət 
təsir imkanlarının reallaşması üçün geniş şərait yara-
dılır. 
Texnogen amillər konkret sosial şəraitdən asılı 
olaraq mənəviyyata həm mənfi, həm də müsbət təsir 
göstərmək imkanlarına malikdir. Deməli, elmi-texniki 
inqilabın insana təsirini idarə etmək üçün istensal 
üsulunun dəyişilməsi özlüyündə hələ kifayət deyil. 
Konkret sosial şəraitin dəyişdirilməsi lazımdır; həm 
də məhz elmi-texniki inqilabın qoyduğu tələblər baxı-
mından və hər bir mikromühitin spesifikasını, səciy-
yəsini nəzərə almaqla. 
Mütərəqqi cəmiyyətin üstünlüyü bunda deyil ki, 
bütün ziddiyyətləri, o cümlədən, texnika-əxlaq zid-
diyyətini öz-özünə aradan qaldırır. Bu, mümkün de-
yil. Mütərəqqi cəmiyyətin, qabaqcıl ictimai sistemin 
üstünlüyü kompleks proqramlar tərtib olunarkən, mə-
sələn, elmi-texniki tətbiqlərin iqtisadi səmərəsi ilə bir-
likdə, həm də sosial nəticələrini, o cümlədən, insan 
mənəviyyatına, əxlaqa təsirini də nəzərə almaq im-
kanındadır. Məhz bu cür sosial-iqtisadi-mənəvi kom-
pleks proqramların hazırlanıb həyata keçirilməsi 
cəmiyyətin təkmilləşdirilməsi üçün mühüm şərtdir. 
A.Toffler özünün məşhur “Üçüncü dalğa” kita-
 - 206 -
bında ictimai inkişafda kefiyyətcə fərqli üç əsas mər-
hələ qeyd edir: “Bu günədək insanlıq daha iki böyük 
dəyişiklik dalğası keçirdi. Bunlardan hər biri əvvəlki 
mədəniyyətləri yox edib, yerlərinə öncəkilərin ağıl-
larına belə gətirməyəcəkləri yeni həyat tərzləri qoydu. 
Birinci dəyişiklik dalğası ancaq min ildə ortaya çıxa 
bildi. İkinci dalğa – sənaye devrimi – sadəcə üç əsr-
də…  Bu gün tarix daha böyük sürətlə keçir. Üçüncü 
dəyişikliklər dalğası, yəqin ki, yüz ildən çox sür-
məyəcəkdir”.54 Bu mərhələ müxtəlif müəlliflər tərə-
findən müxtəlif cür adlandırılır. Z.Bcezinski bunu 
“texnetron dövr”, Daniel Bell “postindustrial cəmiy-
yət”55, Manuel Kastels “informasiya epoxası”56, 
A.Toffler isə “superindustrial cəmiyyət” adlandırır. 
Tofflerə görə, “üçüncü dalğa ailələrimizi parçalaya-
raq, iqtisadiyyatı sarsıdaraq, siyasi sistemlərimizi lax-
ladaraq, dəyərlərimizi dağıdaraq hər birimizə təsir 
edir. A.Toffler belə hesab edir ki, bu mərhələ daha 
çox texnoloji səciyyə daşısa da, industrial cəmiyyət-
dən köklü surətdə fərqlənir. Fərqlər içərisində isə ən 
çox yeni yaşayış tərzinə keçid zərurətini vurğulayır.57   
                                                 
54 Тоффлер Алвин. Цчцнжц дальа. «Алтын китаблар». 
1981, сящ. 28. 
55 Белл Даниел. Грядущее постиндустриальное об-
щество. Опыт социального прогнозирования. Перевод с ан-
глийского. М.: Academia, 1999. 
56 Бах: Мануэль Кастельс. Информационная эпоха. М. 
2000. 
57 Йеня орада, сящ. 28-29. 
 - 207 -
F.Fukuyama da əxlaqi-mənəvi problematikaya 
müraciət edir: “Müasir kapitalizm cəmiyyətinin əxlaq 
qarşısında qoyduğu problem iqtisadi mübadilənin tə-
biətindən irəli gəlmir. Səbəbkar ilk növbədə yeni tex-
nologiyalara keçiddir… O, eyni dərəcədə həm iqtisadi 
mübadiləyə, həm də mənəvi mübadiələyə təsir edir ki, 
bu da Böyük Ayrılmanın mənbəyidir”.58 
Beləliklə, industrializasiyanın əxlaqa mənfi təsir 
imkanlarını aradan qaldırmağın ən düzgün üsulu on-
ları ört-basdır etmək yox, üzə çıxarmaq, dərk et-
məkdir. 
İlk növbədə rasionallaşmaya, yeni elmi-texniki 
nailiyyətlərin, nou-hauların tətbiqinə əsaslanan Qərb 
sivilizasiyasının mənfi təsir imkanlarına, məsələn, 
aşağıdakıları nümunə göstərmək olar: 
1. Elm və texnikanın bütün əmək sahələrinə və 
məişətə nüfuz etməsi nəticəsində insan mənəviyyatın-
da rasional və intellektual meylin üstünlük təşkil et-
məsi və mənəviyyatın ümumi ahənginin pozulması 
təhlükəsi. Lakin rasional düşüncə tərzinin hakim kə-
silməsi, böyük arzu və idealların, ali duyğuların, saf 
emosiyaların, məhəbbət hissinin quru məntiqi ana-
lizlə, "sağlam düşüncə" ilə əvəz olunması - əxlaqi 
tənəzzül, mənəvi deqradasiya təhlükəsi. 
2. Əmək bölgüsünün sürətlənməsi, dar ixtisas-
laşma, əməyin diferensiasiyası nəticəsində fərdin bü-
                                                 
58 Френсис Фукуяма. Великий разрыв. М. 2003, стр. 
356-357. 
 - 208 -
tövlüyünün aradan qalxması təhlükəsi. K.Marks elm-
dən və müasir texnikadan çox-çox uzaq olan ibtidai 
icma cəmiyyəti dövründəki adamın yüksək elmi-
texniki inkişaf səviyyəsinə malik kapitalizm döv-
ründəki (hətta, ümumiyyətlə, müasir dövrdəki) adama 
nisbətən daha bütöv, tam bir fərd olduğunu 
söyləyirdi. Bunun səbəbini  isə, hər şeydən   əvvəl, 
əmək bölgüsündə görürdü. Belə ki, artıq hər bir şəxs 
öz fəaliyyətini bu fəaliyyətin məqsədi ilə əlaqələndirə 
bilmir, əməyinin məhsulunu tam şəkildə təsəvvür edə 
bilmir, ideyadan onun texniki realizasiyasına qədər 
bütün mərhələləri keçmir. Onun fəaliyyəti hansı isə 
tamın bir hissəsi olduğu kimi, o özü də hansı isə 
tamın hissəsinə çevrilir. Əmək bölgüsü ilə, texnikanın 
tətbiqi ilə bağlı olan bu proses müstəqil milli dövlət 
quruculuğu dövründə öz-özünə aradan qalxmır. Cə-
miyyətin təkmilləşdirilməsi və müstəqil dövlət qu-
ruculuğu prosesində qarşıda duran vəzifələrdən biri 
də, məhz nə vaxtsa itirilmiş olan bütövlüyünü insana 
qaytarmaqdır. Təbii ki, bunun üçün əmək bölgüsün-
dən, iri maşınlı sənayedən imtina etmək yox, elmi-
texniki inqilabın açdığı asudə vaxt imkanından sə-
mərəli və məqsədyönlü surətdə istifadə etmək nəzərdə 
tutulur. 
3. Müasir texnikaya əsaslanan istehsalatda, bir 
tərəfdən, fəaliyyətin monotonluğunun, iş prosesindəki 
yekrəngliyin, digər tərəfdən də, zehni əməyin və mə-
suliyyət hissinin artması ilə psixoloji gərginlik şəraiti-
 - 209 -
nin yaranması. Bu meyli aradan qaldırmaq və ya heç 
olmazsa, zəiflətmək üçün, əvvəla, əməyin inteqrasiya-
sına, eyni işçinin bir neçə yaxın ixtisasa yiyələnməsi 
və vaxtaşırı olaraq işini dəyişməsinə, işə yaradıcı mü-
nasibətin inkişaf etdirilməsinə, ikincisi, əməyə və 
onun nəticəsinə şüurlu münasibət aşılanmasına nail 
olmaq lazımdır. Burada insanların mənəvi bütövlüyü 
onun fiziki və psixoloji gərginliyi ilə əlaqədar olan 
çətinlikləri kompensasiya etməli olur. 
4. Urbanizasiya, iri şəhər və sənaye mərkəzlə-
rinin yaranması, kənd adamının şəhərə gəlişi, təbii 
ünsiyyətin süni ünsiyyət vasitələri ilə əvəz olunması, 
İnsan-Təbiət münasibətinin İnsan-İkinci təbiət, 
İnsan-İnsan münasibətinin İnsan-Texnika-İnsan 
münasibəti tərəfindən sıxışdırılması və s. bu kimi 
dəyişikliklər nəticəsində əxlaq normaları və "fərdi 
mənəvi keyfiyyətlərin keçirdiyi təbəddülat. Ənənəvi 
əxlaq təsəvvürləri ilə yeni normalar arasında ziddiy-
yətin yaranması. Bu məsələdə ümumi çıxış yolu, 
vahid resept söyləmək çox çətindir və konkret 
sosioloji tədqiqatlara böyük ehtiyac vardır. 
5. Bu gün Qərbdə yüksək texnoloji inkişaf 
sayəsində hər şeyin adiləşməsi, dərk olunan və əlça-
tan olması, insanı heyrətləndirə biləcək hadisələrin 
azalması, insanın təbiətə məftunluğunun təbiət üzərin-
də hakimiyyət hissi ilə əvəz olunması, maddi vasitələ-
rin gücünə inamın artması, onların hər şeyə qadir ol-
ması fikrinin mənəvi idealları sıxışdırması təhlükəsi 
 - 210 -
yaranmışdır. Bu təhlükənin qarşısını almaq maddi 
şəraitin dəyişdirilməsindən daha çox, tərbiyə vasitələ-
rinin yeni tələblərə uyğun şəkildə qurulmasından, 
ideya-mənəvi tərbiyə işinin təkmilləşdirilməsindən, 
incəsənətin  bədii  təsir gücünün  artırılmasından  və  
s. asılıdır. 
Müəyyən ümumiləşdirmə aparsaq, elmi-texniki 
tərəqqinin əxlaqa, mənəviyyata mənfi təsir imkanla-
rının aradan qaldırılması yollarını üç əsas istiqamətdə 
qruplaşdırmaq olar: 
1. Elmin və yeni texnologiyaların istehsalata, 
məişətə tətbiqinin layihələşdirilməsi zamanı mümkün 
mənfi nəticələri qabaqcadan nəzərə almaq. 
2. İnformatizasiya və texnizasiyanın zəruri mən-
fi təsirlərini başqa vasitələrlə (din, əxlaq, incəsənət və 
s.) kompensasiya etmək. 
3. Mənəvi tərbiyənin elmi-texniki tərəqqinin tə-
ləblərinə müvafiq olan yeni, intensiv metod və forma-
larını hazırlamaq və onun kütləviliyini artırmaq məq-
sədi ilə elmi-texniki tərəqqinin açdığı imkanlardan 
istifadə etmək. 
Eyni bir texniki yeniliyin müxtəlif nəticələr do-
ğura bildiyini dana konkret şəkildə göstərmək üçün, 
məsələn, internetin və televiziyanın əxlaqa və ümu-
miyyətlə, insan mənəviyyatına təsir imkanlarını nə-
zərdən keçirək. 
Əvvəllər insan əxlaqı yalnız onun yaşadığı 
konkret ictimai mühitin (həm makro, həm də 
 - 211 -
mikromühitin) təsiri ilə, həmin mühitdə hakim olan 
əxlaq normaları ilə müəyyən olunurdu. Hər bir fərdin 
irsi keyfiyyətləri ilə şərtlənən potensial əxlaqi meyl 
real ictimai mühitin təsiri ilə bu və ya digər üstün 
istiqamət əldə edirdi. Lakin televiziyanın təsiri ilə 
insanın yaşadığı konkret ictimai mühit sanki geniş-
lənir və insanın əxlaqi keyfiyyətləri təkcə öz mikro-
mühitinin təsirindən yox, həm də televiziya proqram-
larının məzmunundan asılı olur. Burada biz bir daha 
müasir texnikanın insana müxtəlif təsir imkanlarının 
şahidi oluruq. Lakin bu təsirin xarakteri texnikanın öz 
təbiətindən, tutaq ki, televizorun quruluş və keyfiyyə-
tindən asılı deyil. Bu təsirin istiqaməti həmin texniki 
vasitənin hansı məqsəd üçün istifadə olunmasından 
asılıdır. İstənilən cəmiyyətdə televiziyanın əxlaqa 
təsirindən başqa, mənfi təsir imkanlarından da da-
nışmaq mümkündür. Bu isə, görünür, ilk növbədə 
məişət şəraitinin və müasir texnikanın hər halda məh-
dudluğu ilə bağlıdır. Belə ki, adamların yaş 
dövrlərini və inkişaf səviyyələrini nəzərə alan 
müxtəlif televiziya proqramlarının hazırlanması və 
onların eyni vaxtda paralel şəkildə translyasiya olun-
ması və ailənin müxtəlif üzvlərinin istədikləri proq-
rama baxmaq üçün müxtəlif televizorlardan istifadə 
etməsi mümkün olmadıqda istər-istəməz hamı eyni 
bir proqrama tamaşa edir. Bu zaman isə eyni bir veri-
liş müxtəlif yaş qruplarına mənsub olan və müxtəlif 
səviyyələrə malik adamlara tamamilə müxtəlif isti-
 - 212 -
qamətdə təsir edə bilər. 
Digər tərəfdən də, televiziya proqramlarının 
tutulmasında buraxılan kiçik bir qüsur və ya sub-
yektiv amil mənəvi tərbiyə işinə olduqa ciddi ziyan 
verə bilər. Məsələn, "ağladan yanında otur, güldürən 
yanında yox" hikməti unudulduqda, məzhəkələrə, 
ucuz gülüş vasitələrinə, şit yumora həddindən artıq 
yer verildikdə televiziya gənclərdə həyata ciddi 
münasibətin, fəal həyat mövqeyinin, mübariz keyfiy-
yətlərin formalaşmasına pis təsir göstərmiş olur. Ya-
xud gəncləri "dünya mədəniyyəti" ilə tanış etmək 
kimi çox xeyirxah niyyət, əgər bu, xüsusi profilaktik 
tədbirlərlə müşayiət olunmazsa, ideologiya süzgə-
cindən keçirilməzsə, bayağı mədəniyyətin və əxlaqın 
təbliği kimi səslənə bilər və ümumi inkişaf səviyyəsi 
aşağı olan, hələ əqidə yetkinliyi əldə etməmiş 
gənclərin əxlaqa deqradasiyasına gətirib çıxara bilər. 
Televiziya və kinonun bədii ədəbiyyat və teatr-
la, fotoqrafiyanın təsviri sənətlə rəqabəti və birinci-
lərin texniki cəhətdən müntəzəm olaraq təkmil-
ləşməsi sayəsində getdikcə daha böyük audito-
riya qazanması, ikincilərin olduqca mühüm və 
böyük mənəvi tərbiyə gücünün kölgədə qalmasına 
səbəb olur. Mükəmməl texnika vasitəsilə kiçik vaxtda 
böyük işlər görmək imkanı vaxta münasibəti dəyişir 
və elmi-texniki inqilab şəraitində yaranmış psixoloji 
atmosfer adamları daha çox dərəcədə yığcam infor-
masiya dalınca qaçmağa sövq edir, necə deyərlər, 
 - 213 -
roman oxumağa vaxt qalmır. 
Texnogen cəmiyyətdə onsuz da gərilmiş əsəblər 
"başqalarının" faciəsinə şərik olmağa "dözmür", 
adamlar istər həyatda, istərsə də sənətdə dərin fəlsəfi-
psixoloji vəziyyətlərdən, gərgin dramatik səhnələrdən 
qaçır, düşünmək və həyəcanlanmaq tələb etməyən 
yüngül səhnələrə meyl edir. Nəticədə, insan faciə və 
dramın böyük mənəvi tərbiyə gücündən məhrum olur, 
komikliklə, eybəcərliklə müntəzəm kontakt onu mə-
nən kasıblaşdırır, təsadüfi kənar təsirlərə qarşı daxili 
müqavimət qabiliyyəti azalır. İztirablarsız, mənəvi 
təbəddülatlarsız əxlaq normaları insan mənəviyyatının 
dərin qatlarına nüfuz edə bilmir, qəlbin hökmünə 
çevrilmir. Habelə, elmi-texniki inqilabın bir tərəfdən, 
incəsənətin özünə, digər tərəfdən də, adamların 
incəsənətə münasibətinə təsiri mənəvi tərbiyədə də öz 
əksini tapmış olur. 
1. Ümumi elmi-mədəni səviyyənin yüksəlməsi, 
elmi dünyagörüşünün və nəticə etibarilə ali məqsəd, 
əqidə və s. əxlaqi keyfiyyətlərin formalaşması. Ümu-
mi bilik səviyyəsi, elmi düşüncə tərzi əxlaqı bilavasitə 
dəyişdirməsə də, fərdi əxlaqla ictimai əxlaq arasın-
dakı, habelə fəaliyyətin motivi ilə nəticəsi arasındakı 
ziddiyyətin aradan qaldırılması üçün mühüm  şərtdir. 
İctimai həyat mürəkkəbləşdikcə, əmək və onun 
sosial-iqtisadi nəticələri arasındakı vasitəlilik artdıqca 
insanın öz əməli fəaliyyətinin nəticələrini dərk etməsi 
çətinləşir və daha fərdi əxlaq insan fəaliyyətini bir-
 - 214 -
qiymətli şərtləndirə bilmir. İnsanın istəyi, niyyəti ilə 
əməlləri, əməllərin real nəticələri arasındakı körpü - 
sağlam şüur, empirik bilik, fərdi həyat təcrübəsi daha 
özünü tam doğrultmur, yəni daha etibarlı rabitəyə 
entiyac duyulur. Yeni dövrdə yüksək əxlaqi keyfiy-
yətlərin, nəcib hiss və duyğuların həyata elmi münasi-
bətlə, elmi-nəzəri biliklərlə vəhdəti tələb olunur. İc-
timai elmlər insanın əxlaqa keyfiyyətləri ilə ictimai-
iqtisadi fəaliyyətini düzgün əlaqələndirməyin əsas 
şərtinə çevrilir. Beləliklə, yaşadığımız cəmiyyəti və 
lokal ictimai həyat hadisələrini dərk etmək yalnız 
alimlər qarşısında duran problem olmayıb, həm də hər 
bir şəxsin mənəvi ehtiyacıdır. 
Bir tərəfdən, elm və texnikanın yüksək inkişaf 
tempi ilə əxlaqa tənəzzül arasında, digər tərəfdən də, 
mənəvi aləmdə intellektual səviyyə ilə əxlaqi səviyyə 
arasında kəskin ziddiyyət yaranır. Görkəmli fizik, 
atom silahını yaradanlardan biri P.Oppenheymer ya-
zır: "...Avtomatlaşdırmada, hesablama texnikasında 
və kosmosun tədqiqində böyük tərəqqiyə nail olsaq 
da, əxlaqi-mənəvi tərəqqiyə nail ola bilməmişik".59 
Bu gün elm və əxlaqın inkişaf tempi arasında optimal 
nisbət yaradılması bir problem kimi qalmaqdadır. 
Elm və texnika həmişə insanın qarşısına onun 
yeni imkanlarına uyğun yeni vəzifələr qoya bilirmi? 
Elmin inkişaf tempi insanın mənəvi imkanlarının 
                                                 
59 Оппенгеймер П. Наука и культура. - В сб.: 
Наука и человечество, М., 1964, стр. 53 
 - 215 -
artması tempi ilə ayaqlaşa bilirmi? 
Bu sual, göründüyü kimi, elmi tərəqqi ilə mə-
nəvi tərəqqinin intensivlikləri arasındakı münasibətə 
dair yuxarıda qoymuş olduğumuz sualın tam əksidir. 
Cəmiyyətin inkişafının müəyyən mərhələsində mənə-
vi tərəqqinin elmi tərəqqini qabaqlaması və onun da-
ha yüksək sürətlə inkişafı üçün obyektiv şərait 
yaratması imkanı ortaya çıxır. Burada fəlsəfi fikrin 
üzərinə yeni bir yük düşür və naturalist düşüncə 
paradiqmasının humanist düşüncə paradiqması ilə 
əvəzlənməsi zərurətə çevrilir. 
3. Yeni texniki nailiyyətlərin mənəvi tərbiyə 
işinin təşkilinə tətbiq edilməsi, mənəvi tərbiyə vasitə-
lərinin kütləvilik dərəcəsinin artması, etik biliklərin 
daha böyük miqyasda yayılması və s. də elmi-texniki 
tərəqqi sayəsində mümkün olur və onun müsbət təsir 
imkanlarına aiddir. 
İnsanın mənəvi kamilliyi onun əməli fəaliyyəti 
ilə bilavasitə bağlıdır. Daha doğrusu, mənəvi keyfiy-
yətlər məhz əməli fəaliyyətdə təzahür edir ki, onun da 
ən mühüm tərkib hissələrindən biri peşə fəaliyyəti, 
ixtisas sahəsindəki işdir. Əxlaq yalnız insanlararası 
münasibətlə məhdudlaşmır, buraya İnsan-Cəmiyyət-
İnsan münasibətləri də daxil olur. İnsan-Cəmiyyət 
münasibətləri isə hər bir şəxsin cəmiyyətdə, ictimai 
həyatda tutduğu mövqe ilə, o cümlədən, onun ictimai-
faydalı əməyi ilə şərtlənir. Ona görə də, elmi-texniki 
tərəqqinin əxlaqa, insanın mənəvi simasına təsirindən 
 - 216 -
danışarkən insanın əməli fəaliyyətini, onun bu sahə-
dəki mənəvi xüsüsiyyətlərini və burada baş verən 
dəyişiklikləri, meylləri də nəzərə almaq lazımdır. 
Müasir dövrdə əxlaqın konkret formalarından 
biri İnsan-Texnika-İnsan münasibətlərində təzahür 
edir. Başqa sözlə, insanlararası münasibət texnika ilə 
vasitələnir və bu zaman müasir texnikaya necə, hansı 
səviyyədə yiyələnmək və ondan hansı məqsədlə isti-
fadə etmək insanın mənəvi keyfiyyətlərindən də asılı 
olur. Burada mənəvi idealla, insanın arzu və istəkləri 
ilə texnikanın hansı məqsəd üçün istifadə olunması 
arasında əlaqə yaranır. 
Rasionalizm müasir dövrdə insanlara, onların 
taleyinə, həyat mövqeyinə və nəticə etibarilə həm də 
əxlaqına, mənəvi keyfiyyətlərinə qlobal problemlər 
vasitəsilə də təsir göstərir. Miqyasca bütün planeti 
əhatə edən, bütövlükdə bəşəriyyətin taleyi ilə bağlı 
olan, hər bir ölkəni, hər bir xalqı, hər bir insanı dü-
şündürməli olan problemlər nəzərdə tutulur. Bunlara 
ilk növbədə Yer üzərində sülhün təmin edilməsi - 
müharibə və sülh problemi, cəmiyyətin təbiətə dəyiş-
dirici təsirinin məqsədəuyğun surətdə idarə olunması 
- ekoloji problem, planetimizdə əhalinin artması, ailə-
məişət münasibətlərində baş verən geniş miqyaslı 
dəyişikliklər - demoqrafik problem, tükənməkdə olan 
enerji mənbələrinin yenilərilə əvəz edilməsinə ehtiyac 
- energetik problem və s. aiddir. Bu problemlər istər 
bilavasitə, istərsə də bilvasitə elmi-texniki tərəqqi ilə, 
 - 217 -
onun neçə tənzim olunması və hansı səmtə yönəldil-
məsi ilə bağlıdır. 
Bu gün bütün dünyanın tərəqqipərvər adamları 
böyük insan adının layiq olduğu mövqeyi müdafiə et-
məli, yalnız yaşadıqları ölkənin, mənsub olduqları 
xalqın mənafeyini deyil, həm də bütövlükdə cə-
miyyətin, bəşəriyyətin taleyini düşünməli, öz böyük 
mənəvi borclarını, insanlıq borclarını yerinə yetirmə-
lidirlər. Məhz bu cəhət, hadisələrin qlobal miqyas 
alması ilə əlaqədar olaraq düşüncə tərzinin, mənəvi 
məsuliyyətin də qlobal miqyas alması müasir dövrün 
başlıça səciyyələrindən biridir. Əgər bir tərəfdən 
elmi-texniki tərəqqi bəşəriyyət qarşısında qlobal 
problemlər qoyursa, o biri tərəfdən, elmin inkişafı, 
elmi dünyagörüşünün formalaşması, əsrlərin miras 
qoyduğu zəngin elmi-mədəni sərvətlərə yiyələnmiş 
olan insanın yüksək mənəvi kamillik səviyyəsi bu 
problemləri məhz insan mənafeyi baxımından, huma-
nist mövqedən həll etməyə imkan verir. 
Qloballaşma şəraitində İnsan-Təbiət qarşılıqlı 
təsirində də elə ziddiyyətlər ortaya çıxır ki, onların 
həlli ümumbəşəri mənəvi məsuliyyətlə cilovlanan 
ciddi münasibət tələb edir. Əxlaq bir daha İnsan-İnsan 
münasibətlərinin çərçivəsindən kənara çıxır və İnsan-
Təbiət münasibətləri qlobal ekoloji problemləri vasi-
təsilə insanın, bəşəriyyətin taleyinə təsir göstərməklə 
İnsan-Təbiət-İnsan münasibətlərinə çevrilir. İnsan ilə 
təbiət arasındakı münasibətin qlobal miqyas alması 
 - 218 -
qarşıya yeni əxlaqi problemlər qoyur, insan fəaliyyə-
tini məhdudlaşdıran mənəvi qadağaların sayı artır. 
İnsan amilinin rolunun artması, onun təkcə öz 
konkret fəaliyyət sahəsində deyil, beynəlxalq aləmdə 
baş verən hadisələr miqyasında fəallıq göstərməsi, 
dünyəvi problemləri dərk edərək onlara şüurlu mü-
nasibət bəsləməsi, təkcə öz mənsub olduğu xalqın 
deyil, həm də bütövlükdə bəşəriyyətin mənafeyini 
nəzərə alması insanın mənəvi tərəqqisi prosesində 
yeni keyfiyyətli pillədir. Elmi-texniki inkişaf, siviliza-
siya insanın təbiətlə qarşılıqlı münasibətdə maddi fəa-
liyyət imkanlarını, "fiziki" gücünü artırdığı kimi, 
düzgün kurs götürdükdə, humanist əhvali-ruhiyyə ilə 
tərbiyə olunduqda insanın mənəvi gücünü də artırır və 
ümumi ahəng, harmoniya yenə də təmin edilmiş olur. 
 
 
 - 219 -
 
 
 
 
 
 
Sivilizasiyada xərçəng: terror və 
onun ideoloji resursları 
 
Amerika Birləşmiş Ştatlarına 
qarşı terror Dünya Birliyinə, demo-
kratiyaya qarşı terrordur. Bu terror 
demokratiyaya və sivilizasiyalı inki-
şaf yolu tutmuş hər bir ölkəyə qarşı 
yönəlmişdir. 
Heydər Əliyev 
 
Cəmiyyətin ümumi yaradıcılıq potensialı heç də 
sonsuz və tükənməz deyil. Ümumbəşəri intellektual 
potensialın cəmiyyətin təşkilatlanmasına və təbiətin 
məqsədyönlü surətdə dəyişdirilməsinə, təbii enerjinin 
insan maraqlarına yönəldilməsinə sərf olunması da 
itkisiz həyata keçirilə bilmir. İdeyadan praktik təcəs-
sümə gedən yolda səmərəsiz məsrəflər də olur. Tə-
biətdə enerji itkisinin qarşısını almaq mümkün ol-
madığı kimi, intellektual enerjidə də itkilər labüddür. 
Lakin bu itkilər hara sərf olunur? Və burada faydalı iş 
əmsalını artırmaq nəyin sayəsində mümkündür? Tə-
biətşünaslar neçə əsrdir ki, bu problem üzərində 
çalışır və xeyli uğur əldə edə biliblər. Lakin cəmiy-
 - 220 -
yətdə bu problem, demək olar ki, öyrənilməmişdir.  
Öz kökü olmayan və şitilin gövdəsindən çıxan 
bic zolaqlar vaxtında qırılıb atılır ki, enerji əsas göv-
dəyə getsin və bar almaq mümkün olsun. Əks təq-
dirdə enerji çoxlu sayda zolaqlara paylanmaqla heç 
bir istiqamətdə bar vermək üçün yetərli olmur. Cə-
miyyətin inkişafında da ideyadan praktik məqsədə 
gedən yolda, bütün döngələrə dönməklə əsas məqsədə 
gedib çıxmaq olmaz. İctimai inkişafın ana xətti 
bütövlükdə bəşəriyyətin təbiəti daha çox dərəcədə 
özünə tabe etməsi, təbii enerji ilə daha çox dərəcədə 
silahlanaraq güclənməsi ilə bağlıdır. Lakin bu proses 
həm də cəmiyyətin təşkilatlanması və vahid məqsəd 
ətrafında birləşməsini tələb edir. Bütün bəşəriyyətin 
vahid bir ideya ətrafında birləşməsi və ayrı-ayrı 
insanların səylərinin vahid davamlı inkişaf prosesində 
birləşdirilməsi hələ ki, mümkün olmamışdır. İnsan-
ların ümumbəşəri təhlükələrin aradan qaldırılması, 
qlobal problemlərin həlli uğrunda vahid cəbhədə 
fəaliyyət göstərməsi ancaq son dövrlərdə aktuallıq 
kəsb etmiş, lakin buna nail olmaq hələ mümkün 
olmamışdır. 
Ümumiyyətlə, bəşər tarixində müxtəlif xalqların 
və insan nəsillərinin vahid bir inkişaf prosesində 
təmsil olunması və bu birgə səy nəticəsində əldə 
olunan dəyərlər sivilizasiyalar adlanır. Bu böyük 
sivilizasiyalardan kənarda məhdud sayda insanların 
nisbətən kiçik dövr ərzində birgə fəaliyyətinin 
 - 221 -
nəticələri də, şübhəsiz ki, nəzərə alınmalıdır. Belə 
lokal dayanıqlı inkişaflar daha böyük miqyaslı 
proseslərlə, bəşəriyyətin ali məqsədlərini ifadə edən 
böyük ictimai fəaliyyətlərlə – sivilizasiyalarla üst-üstə 
düşmədikdə bəzən ona əngəl törədir və hətta 
antisivilizasion proseslərə çevrilir... 
Deyirlər ki, başqa planetlərdən gəlmiş və bizdən 
daha şüurlu varlıqlar Yer əhalisinin fəaliyyətinə nə-
zarət edir və kritik məqamlarda bu proseslərə müda-
xilə edərək onu yoldan çıxmaqdan qoruyurlar. Bu 
fərziyyənin düz olub-olmadığını deyə bilmərik. Lakin 
Yer planetinin özündə bütövlükdə bəşəriyyəti və onun 
ali məqsədini təmsil etməkdə daha çox imkanları və 
haqqı olan ictimai-siyasi birliklər, dövlətlər var. Sivi-
lizasiyanın önündə gedən və bələdçilik məsuliyyətini 
üzərinə götürən belə dövlətlər təkcə öz xalqlarını de-
yil, bütövlükdə Yer sakinlərinin, bəşəriyyətin taleyi 
üçün məsuliyyət daşıyırlar. Lakin heç də bütün xalq-
lar və bütün ölkələr bəşəriyyət qarşısında duran 
qlobal problemlərə xidmət etmək, ictimai inkişafı 
daha dayanıqlı etmək və təbiətlə üz-üzə dayanan 
insanın öz gələcəyini daha böyük şansla müəyyən 
etmək istiqamətindəki səylərə və proseslərə qatılmır-
lar. Buna onların elmi-texniki inkişaf səviyyəsimi, 
intellektual potensialımı, yoxsa optimal ictimai təş-
kilatlanma səviyyəsimi imkan vermir – bu ayrıca bir 
məsələdir. Reallıq isə bundan ibarətdir ki, bu gün Yer 
planetində ən qüdrətli ölkə sayılan Amerika Birləşmiş 
 - 222 -
Ştatları başqa ölkələrə təkcə elmi-texniki və iqtisadi 
potensialını artırmaqda və ümumi sivilizasion pro-
seslərə qatılmaqda deyil, həm də ictimai təşkilatlan-
manın daha mütərəqqi üsullarına, demokratik inkişaf 
formasına yiyələnməkdə köməklik göstərməyə çalışır. 
Superdövlətin bu səyləri bəzən dünya imperializmi, 
militarizm və birqütblü qloballaşma aspektindən izah 
edilir. Halbuki, bu köməklik öz iradəsini başqasına 
qəbul etdirmək yox, başqasının da ümumictimai pro-
seslərdə iştirak edə bilmək üçün düzgün istiqamətə 
yönəldilməsi kimi dəyərləndirilə bilər.  
Lakin dayanıqlı inkişaf prosesinə, sivilizasiya-
ya, qlobal problemlərin həllinə yönəldilmiş ümum-
ictimai səylərlə yanaşı, əldə olunmuş elmi-texniki 
nailiyyətlərdən digər məqsədlər üçün istifadə edənlər 
də vardır. Böyük elmi-texniki nailiyyətləri və onların 
törəməsi olan müasir tipli siahları antisivilizasion 
qüvvələrdən qoruyub saxlamaq heç də asan iş deyil. 
Ümumi gövdədə bitən bic zolaqlar kökdən gələn 
qidanı bəzən daha çox sovurub alır. Sivilizasiyadan 
bəhrələnən, lakin ona qarşı yönələn qüvvələr şitil-
lərdəki bic zolaqlar kimi vaxtında qırılıb atılmalıdır. 
Biz bu prosesi hətta xərçəng xəstəliyi ilə müqayisə 
edə bilərik. Beynəlxalq terror orqanizmin enerjisini 
mənimsəyən, lakin onun əsas funksiyalarına xidmət 
etməyən, nəticə etibarilə orqanizmi zəiflədən və 
məhvə sürükləyən xərçəngi də xatırladır.  
11 sentyabr terroru məhz sivilizasiyanın ən 
 - 223 -
yüksək nailiyyətlərinə əsaslanması ilə, yüksək elmi-
texniki nailiyyətlərdən istifadə ilə səciyyələnirdi. Və 
buna görə də sivilizasiyanın özündə xərçəng kimi 
qiymətləndirilə bilər. Bizcə bu ictimai xərçəng daha 
qorxulu bir xəstəlikdir. Və təbiblər hələ xərçəngin 
dərmanını tapana qədər bu ictimai xərçəngin dava-
dərmanı tapılmalı, onun qarşısı ümumbəşəri səylərlə 
alınmalıdır.  
İctimai inkişafın öz dialektikasından çıxan və 
yeni total silahlanmanın mutasiyası olan bu sosial 
bəlanın səbəblərini hansı isə dini əqidələrdə axta-
ranlar, heç şübhəsiz, ünvanı səhv salırlar. Sivili-
zasiyada xəstəlik olan bu hadisə bütün sivilizasiyanı, 
bütün bəşəriyyətin birgə səyləri ilə aradan qaldırıl-
malıdır. Həm də zəruri cərrahiyyə əməliyyatları ilə 
yanaşı və ondan daha çox dərəcədə terapevtik 
müalicə üsulu ilə. Mən hələ 11 sentyabrın ilk təəssü-
ratı ilə 11 oktyabrda yazdığım məqalədə bu hadisənin 
miqyasının Bin-Ladenlərlə məhdudlaşdırılmasının 
əleyhinə çıxış etmişdim.60 Bu müdhiş hadisənin, bü-
tövlükdə beynəlxalq terrorun həqiqi böyük miqyasını 
dərk etmədən, onun səbəblərini ictimai inkişafın öz 
daxilində arayıb tapmadan və aradan qaldırmadan, 
lokal cərrahiyyə əməliyyatları məqsədə nail olmaq 
üçün əsla kifayət deyil. Və hətta bu əməliyyatlara 
uyaraq əsl səbəblərin arxa plana keçməsi, bəşəriy-
                                                 
60 S.Xəlilov. Terror haqqında düşüncələr // “Azərbaycan” qəzeti, 
12 oktyabr, 2001-ci il.  
 - 224 -
yətin özünüdərk prosesinin və beynəlxalq miqyasda 
ictimai təşkilatlanmadakı nöqsanların araşdırılması 
zərurətinin yaddan çıxarılması qorxulu bir haldır.  
Bizcə fəlsəfəyə qayıtmağın əsl vaxtıdır. Bəşə-
riyyət özünü dərk etmədən hansı proseslərin sivili-
zasion, hansıların isə antisivilizasion olduğunu müəy-
yənləşdirmək çətin olacaqdır. 
Yeni dövrün fəlsəfəsi bütün xalqların birgə səyi 
ilə yaradılmalı və qloballaşma şəraitində ümumbəşəri 
idealları əks etdirən bu fəlsəfəyə uyğun olaraq siyasi 
və hüquqi üstqurum daha da təkmilləşdirilməlidir.  
XXI əsr bir sıra yeni əlamətlərlə səciyyələnir. 
Bir çox anlayışlar öz ənənəvi məzmunundan kənara 
çıxaraq yeni məna kəsb edir.  
Sülhün də, müharibənin də yeni formaları, əs-
lində əvvəlkindən köklü surətdə fərqli, mahiyyətcə 
yeni hadisələr ortaya çıxır.  
Total müharibədən fərqli olaraq, indi dövlətə 
qarşı münasibətlə xalqa, əhaliyə qarşı münasibət 
arasında fərq qoyulur. Dövlət qurumlarına, hərbi 
obyektlərə bomba zərbələri endirilir, dinc əhaliyə isə 
maddi yardım, qida paketləri atılır. Bu, bir növ əkslik-
lərin yeni məzmunlu vəhdətidir. Dövlətçilik şüuru ilə, 
hüquqi təfəkkürlə, beynəlxalq normalarla bahəm hu-
manitar təfəkkürün, insan hüquqlarının qoşa mövcud-
luğu faktıdır.  
Lakin XXI əsr üçün bu da azdır. Bizcə, yeni əsr 
ümumiyyətlə müharibəyə, ümumiyyətlə terrora, ümu-
 - 225 -
miyyətlə silaha qarşı yönəldilmiş yeni ideologiyanın 
təntənəsi əsri olmalıdır. 
XXI əsrin əvvəllərində geniş vüsət tapmış qlo-
ballaşma şəraitində bəşəriyyətin tərəqqisinə xidmət 
edən hadisələrlə yanaşı, ümumi məqsəddən, böyük 
amaldan kənara çıxan arzuolunmaz hadisələr də baş 
verir ki, bunların vahid kontekstdə öyrənilməsinə 
böyük ehtiyac vardır. Bunlardan biri də terrordur.  
11 sentyabr 2001-ci il. Bəşər tarixinə qara 
hərflərlə yazılan, lakin sadəcə bir faciə kimi yox, həm 
də beynəlxalq miqyaslı ictimai təbəddülat kimi tə-
zahür edən yeni keyfiyyətli bir hadisə... Ağrılı-acılı, 
həm də düşündürən bir hadisə. Bəşəriyyətin özünü-
dərk yolunda, zamanın ahəngdar axınında bir böhran, 
bir kəsilmə məqamı. 
Çox az-az hallarda, nadir hadisələrin təsiri ilə 
tarix ənənəvi inkişaf yolundan çıxaraq yeni səmtdə 
cərəyan edir. 11 sentyabr da belə məqamlardan biri 
oldu. İstənilən halda bu hadisə ümumbəşəri inkişaf 
prosesindən, ictimai tərəqqinin normal gedişatından 
kənaraçıxma idi, zamanın məntiqinə sığmırdı...  
Bu terror aktı nəinki təkcə ABŞ, həm də bü-
tövlükdə bəşəriyyətə böyük zərbə oldu. Bəşəriyyət 
sarsıldı. Şüurlar donub qaldı. Baş verən hadisə in-
sanların nəinki normal düşüncəsinə, heç fantaziyasına 
da sığmadı. Bəşəriyyət bu hadisəni həzm edə bilmədi. 
Nə emosional müstəvidə, nə də təfəkkür müstəvi-
sində. Hətta ən kənar qütbləri də bir araya gətirən, 
 - 226 -
əkslikləri vəhdətdə götürən Hegelin dialektik məntiqi 
də bu hadisəni qavramaqda aciz idi. Ona görə də 
ümumbəşəri idrak yol ayrıcında dayanıb baş verənlər 
üçün yeni qəlib, yeni şablon, yeni paradiqma axtarır. 
Ancaq hələ ki, belə bir paradiqma tapılmayıb. 
Düzdür, hadisələr davam edir. Lakin hadisələr, 
təəssüf ki, yenə də köhnə təfəkkür standartları və 
ənənəvi ideoloji yönüm istiqamətində davam edir.  
Bəsit düşüncə, kütləvi şüur problemin güc möv-
qeyindən, getdikcə daha müasir silahların işə düşməsi 
hesabına həll oluna biləcəyinə inansa da, analitik 
təhlil bunu şübhə altına alır, yeni baxışın və yeni həll 
üsullarının labüd olduğunu göstərir.  
Amerika və bütün dünya seçim qarşısında qaldı. 
Ya ictimai rəyə və kütləvi şüura uyğun olaraq emo-
siya səviyyəsində qərarlar qəbul etmək, «qisas» möv-
qeyindən çıxış etmək, ya da dünyada terrora rəvac 
verən əsl səbəbləri aşkar etmək, onun ideoloji, siyasi 
və iqtisadi köklərini üzə çıxarmaqla daha geniş 
miqyaslı fəaliyyət strategiyası seçmək.  
Hadisələr göstərir ki, ABŞ bu yollardan hər iki-
sini seçmişdir. Həm yaxın müddətli proqramın icrası 
olaraq terrorçu qruplaşmaların və təşkilatların güc 
tətbiqi ilə ləğvinə nail olmaq təşəbbüsü göstərilir, 
həm də uzun müddətli proqram olaraq terrorun bir 
spesifik ictimai hadisə kimi ideoloji, hərbi sursat və 
maliyyə qaynaqlarını müəyyənləşdirmək istiqamətin-
də axtarışlar aparılır. Lakin birincidə ifrata varmaq 
 - 227 -
ikincinin uğurla həyata keçirilməsinə mane ola bilər.  
ABŞ alimi Angelo Korlet yazır: «Bir sıra 
ölkələrin siyasətçiləri öz ölkələrinə və müttəfiqlərinə 
qarşı olan siyasi zorakılıqları terrorizm kimi pislədik-
ləri halda, öz dövlətlərinin həqiqi terroru himayə 
etdiklərini qəbul etməyi bacarmırlar»61. Başqa sözlə, 
terrora münasibətdə ikili standartların aradan götü-
rülməsi zərurəti Amerikanın özündə də elmi icti-
maiyyət tərəfindən mühüm şərt kimi irəli sürülür.  
 
Güc tətbiq edilməsi səbəbi yox, ancaq müəyyən 
nəticələri aradan qaldıra bilər. Əsas məsələ isə əv-
vəllər ideoloji müstəvidə buraxılmış səhvlərin aradan 
qaldırılması olmalıdır. Bu səhvlərdən biri dini qarşı-
durmalara şərait yaradılması, KİV-də buna geniş yer 
verilməsi, bu və ya digər ölkədən çıxmış ekstremist 
qruplaşmaların fəaliyyətinin onların mənsub olduğu 
dinlə əlaqələndirilməsidir. «İslam fundamentalizmi» 
ideyasının həddindən artıq qabardılması və bəzi 
terrorçu dəstələrin qəsdən dini ehkamlara istinad 
etmək cəhdlərini təkzib etmək əvəzinə, bunu qeyd-
şərtsiz qəbul etməkdir. Nəticədə ictimai şüurda han-
sısa terrorçu təşkilatların fəaliyyətini dinlə əla-
qələndirmək meylləri formalaşır ki, bu da qətiyyən 
yolverilməzdir. Çünki bütün dinlər kimi, islam da hər 
cür zorakılığın, günahsız qurbanların, insan həyatına 
                                                 
61 C.Angelo Corlett. Terrorism. A Philosophical Analysis. 
Kluwer Academic Publishers. 2003. p. 48.  
 - 228 -
qəsd etməyin qəti əleyhinədir. Bu məsələdə islamın 
təməl prinsiplərndən terrora qarşı mübarizə üçün 
istifadə etmək daha məqsədəuyğun olardı.    
Təsadüfi deyildir ki, 11 sentyabr terroru dünya 
ictimaiyyətinə ayrı-ayrı adamların, yüzlərlə-minlərlə 
insanın şəxsi faciəsi şəklində təqdim edilmədi. Əgər 
biz televiziya kanallarının terrorla bağlı göstərdiyi 
süjetlərə diqqət yetirsək, görərdik ki, şəxsi faciələr-
dən, insanların müsibətindən, göz yaşından, hönkürtü-
dən söhbət getmir. Biz ekranlarda qan görmədik, me-
yitlər, cənazələr, kəsilmiş, parçalanmış bədən üzvləri 
görmədik. Biz həlak olanların yaxın qohum-qarda-
şının ah-şüvənini görmədik.  
Bütün televiziya kanalları eyni bir süjeti gös-
tərdi. Biz ekranlarda bir növ hərbi güc-qüdrətin sim-
volu olan Pentaqonun və sivilizasiyanın simvolu olan 
«qoşa göydələnlər»in necə zərbələrə məruz qaldığını 
və necə çökdüyünü gördük. Bu, əlbəttə, təsadüfi de-
yildi. Bunun özündə bir rəmz vardır. Faciənin miq-
yası və əsl obyekti bu halda daha aydın görünür.  
Əlbəttə, jurnalistlər yüzlərcə ürək ağrıdan fərdi 
faciə səhnələri göstərə bilərdilər. Lakin onlar bunu 
etmədilər. Təkcə ona görə yox ki, öz dövlətlərinin qü-
rurunu qorumağa çalışdılar (Əgər belədirsə, bizim 
jurnalistlər dövlətçilik hisslərini, milli qürur hissini də 
amerikanlardan öyrənsələr yaxşıdır). Həm də ona 
görə ki, bu, baş vermiş hadisənin mahiyyətini açmaz-
dı. Terrorun məhz bütövlükdə sivilizasiyaya qarşı 
 - 229 -
çevrildiyini göstərilən süjetdən daha yaxşı təqdim 
etmək mümkün deyildi. Zira «göydələnlər» həqiqətən 
sivilizasiyanın, insan qüdrətinin, elmi-texniki tərəqqi-
nin təcəssümü idi.  
Paradoksal hal odur ki, ümumbəşəri tərəqqiyə, 
sivilizasiyaya qarşı yönəldilmiş terror aktı özü bu 
sivilizasiyanın məhsuludur. Elmi-texniki inkişaf, ən 
müasir silah növlərinin kəşfi özündə potensial olaraq 
mənfi faktorları da saxlayır. Təsadüfi deyildi ki, atom 
fizikasının yaradıcıları A.Eynşteyn, N.Bor, Oppen-
qeymer, Frederik C.Küri və başqaları atom silahının 
işlədilməsi əleyhinə, silah istehsalı əleyhinə ən kəskin 
çıxış edən adamlar idi. Bəli, elmi-texniki tərəqqi 
sülhə xidmət etdiyi kimi, müharibəyə də xidmət edə 
bilər.  
İkinci Dünya Müharibəsindən sonra bəşəriyyə-
tin bütün mütərəqqi qüvvələri yaranmış yeni təhlü-
kələri görərək ona qarşı mübarizə aparmağın yeni 
formalarını axtardılar. Bununla bağlı beynəlxalq 
hüquq normaları yaradıldı. Və dünyanın bütün ölkələ-
rinin bu normalara riayət etməsi uğrunda mübarizə 
başlandı. Birləşmiş Millətlər Təşkilatı, Avropa Təh-
lükəsizlik və Əməkdaşlıq Təşkilatı və s. beynəlxalq 
qurumlar yaradıldı. Bir sözlə, yeni dünya müharibə-
sinə qarşı bütün qüvvələr səfərbər edildi.  
Lakin bəşəriyyət müharibəyə qarşı mübarizə 
formaları axtardığı bir vaxtda yeni bir təhlükə mən-
bəyi ortaya çıxdı. İndi müasir silahların təkcə 
 - 230 -
dövlətlər tərəfindən deyil, həm də ayrı-ayrı şəxslər və 
qruplaşmalar tərəfindən ələ keçirilərək istifadə olun-
ması ən böyük təhlükəyə çevrilmişdir. Bu – ən müasir 
texnika ilə təchiz olunmuş beynəlxalq terrordur. 
Dövlətlərə nəzarət etmək, sivil qaydalarla beynəlxalq 
münasibətlər sistemini təkmilləşdirmək terrora qarşı 
mübarizə aparmaqdan, görünür, daha asan imiş. Onun 
ən spesifik və ən mənfi cəhəti bəşəriyyətin neçə əsrlər 
ərzində əldə etmiş olduğu sivil normalara, beynəlxalq 
hüququn tələblərinə, mənəvi və dini prinsiplərə məhəl 
qoymamasıdır. Lakin bununla yanaşı, terrora münasi-
bətdə də ikili standartdan çıxış etmək, onu bu və ya 
digər dini təlimlərlə əlaqələndirmək yolverilməz hal-
dır.  
Əsl günahkar silahdır, silah alveri ilə varlanmaq 
cəhdləridir. Əsl günahkar sivilizasiyanın öz daxilin-
dəki naqis məqamlardır; onu kamilləşdirmək lazım-
dır.  
Bəli, bu gün terrorizmin arxasında dayanan hə-
qiqi böyük qüvvə varsa, o da silah alveri ilə məşğul 
olan mafiyalardır. Böyük dövlətlərin öz silah artıq-
larını geri qalmış dövlətlərə və ilk növbədə müsəlman 
ölkələrinə satmaq siyasəti də terrorizm üçün bu ölkə-
lərdə zəmin hazırlayır. Sonra isə diqqəti əsl səbəbdən 
yayındırmaq üçün «islam faktoru» ideyası ortaya 
atılır. Və bu istiqamətdə məqsədyönlü iş gedir. Bu 
yönümdə yaranmış konsepsiyaları real həyati faktlarla 
təsdiq etmək üçün qəsdən münbit şərait yaranması da 
 - 231 -
istisna olunmur. Silah istehsal edən böyük dövlətlər 
daxilindəki müəyyən qüvvələr dövlətin ideoloji 
kursuna da təsir göstərməyə çalışırlar. Görünür, sivili-
zasiya anlayışının xristian və islam sivilizasiyalarına 
ayrılması və bunların labüd surətdə toqquşması ideya-
sı da təsadüfən yaranmamışdır.  
Bizcə, keçən əsrdə formalaşdırılmış olan belə 
tendensiyalı konsepsiyalara, artıq xeyli dərəcədə kök 
atmış qüsurlu ideoloji əsaslara yenidən baxmaq, 
dünya miqyasında və ayrı-ayrı regionlarda güclə 
hikmət, hərbi və mənəvi-intellektual inkişaf səviyyə-
ləri arasında balansın pozulması təhlükəsini nəzərə 
almaq lazımdır.    
Bəşəriyyətin nicatı qəzəbdə, gücdə, silahda 
deyil. Bəşəriyyətin nicatı cəzada deyil. Hətta cinayətkara 
qarşı yönəlsə belə! Axı, xristianlığın bu hikmətini Qərb 
dünyası çoxdan mənimsəmiş olmalıdır. 
Dünyanı nifrət yox, bbət xməhəilas edəcəkdir.    
Əlbəttə, «yüksək materiya»dan çıxış etsək, «qa-
nı qanla yumazlar», «bir zorakılıq başqa zorakılıqla 
aradan qaldırıla bilməz» fəlsəfəsini ön plana çəksək, 
ABŞ-ın Əfqanıstandakı qisas aksiyasını qınamaq da 
olardı. Xüsusən belə geniş miqyasda həyata keçirilən 
aksiyanı.  
Qisas aktının daha konkret ünvana yönəldil-
məsi, məhz Bin Laden və onun terrorçu qrupunun, 
digər terrorçu təşkilatların cəzalandırılması mövqeyi, 
əlbəttə, daha düzgün görünür. Lakin Bin Ladeni dəs-
 - 232 -
təkləyənlər vaxtında düzgün nəticə çıxara bilmədilər-
sə və rasional mövqe nümayiş etdirə bilmədilərsə – 
burada məsuliyyət təkcə ABŞ-ın yox, həm də və daha 
çox dərəcədə Taliban liderlərinin üzərinə düşür.  
Bəs onların belə qeyri-rasional mövqe tutması, 
öz milli maraqlarına biganəlik göstərməsi nə ilə bağlı 
idi?  
Bu qədər böyük itkilər vermiş, bu qədər böyük 
təxribata məruz qalmış Amerika dövlətindən daha çox 
təmkin və alicənablıq gözləməkdənsə, vaxtında si-
tuasiyanı düzgün qiymətləndirərək bir nəfər terror-
çunu təhvil vermək daha düzgün olmazdımı? Belə 
tərsliyin, belə açıq-aşkar özünəqəsdin səbəbini nədə 
axtarmaq lazımdır? Şərq düşüncəsindəmi? «Qeyrət», 
«kişilik» haqqındakı təsəvvürlərdəmi? «Qonağı sat-
mamaq», «dostluqda axıra qədər sadiq olmaq», «sənə 
sığınanı başqasına təslim etməmək» kimi fərdi əxlaqi 
mülahizələrlə düşünən adamlar dövlətə başçılıq 
etməyə nə dərəcədə layiqdirlər? Axı, fərdi əxlaq 
dövlətçilik təfəkkürü ilə, fərdi münasibətlər dövlət 
siyasəti ilə qarışıq salınmamalıdır. Dövlət başçısı öz 
xalqının və dövlətinin taleyini bir terrorçunun məna-
feyinə necə qurban verə bilər? 
İstər-istəməz sual ortaya çıxır: əgər yüksək 
əxlaqi keyfiyyətlərdən söhbət gedirsə, həqiqi dost-
luqdan və «qəhramanlıqdan» söhbət gedirsə Bin La-
denin özü talibanların xətrinə, əfqan xalqının xətrinə 
niyə özünü təslim etmədi? Niyə «qəhrəmanlıq» gös-
 - 233 -
tərmədi? Başqalarının şəhidliyi ilə terror törədən 
adamın öz şəhidliyinə mənəvi gücü çatmadısa, əfqan 
liderləri nəyə görə xalqın, dövlətin taleyi ilə risqə 
gedib Bin Ladeni qorumaq mövqeyini seçdilər? Eyni 
sualları Səddam Hüseyn haqqında da vermək olar. O, 
öz xalqını, vətənini azca da olsa sevirdisə, bu xalq 
naminə niyə özünü vaxtında qurban vermədi.    
Axı, Şərqdə, Şərq təfəkküründə «şəxsi qəhrə-
manlıq», «qeyrət», «kişilik» təsəvvürləri üstün yer 
tutur və bunun naminə ölümə getmək şərəf hesab 
olunur. 
Lakin məsələyə rasional idrak mövqeyindən 
yanaşılarsa, başqa suallar ortaya çıxır. 
Birini qorumaq naminə başqalarını, yüzlərlə, 
minlərlə günahsız adamı ölümə vermək və ya həyatını 
təhlükə altına almaq nə dərəcədə məqbul addımdır və 
«şərəf», «qeyrət» anlayışlarına nə dərəcədə uyğun 
gəlir? Elə islam dininin prinsiplərinə, şəriətə nə 
dərəcədə uyğun gəlir?  
XXI əsr üçün nə qədər təəccüblü görünsə də, 
Qərb təfəkkürü üçün nə qədər ağlasığmaz olsa da, 
məhz dövlətçilik şüurunun çatışmaması, məhz sosial-
siyasi idrakın yoxluğu bəzi Şərq ölkələrində bu cür 
addımlar atılmasına gətirir. Məgər Səddam Hüseynə və 
onun rejiminə münasibət də İraq xalqına fəlakətlər 
gətirmədimi?  
Bəzi məsuliyyətsiz liderlərin iddialı çıxışlarının 
xalq üçün necə faciəli nəticələrə gətirməsindən 
 - 234 -
danışarkən yadıma 1990-cı ilin yanvar ayı düşdü. 20 
Yanvar qırğını ərəfəsində Azərbaycanda da bəzi 
məsuliyyətsiz «liderlər», o vaxt Xalq Cəbhəsinin ra-
dikal qanadını təmsil edən adamlar əliyalın əhalini 
tankların qabağına verməyi bir qəhrəmanlıq hesab 
edirdilər. Əlbəttə, özləri tankın qabağına getmədilər. 
Lakin əvvəlcə «bizdə silah var», «bu hakimiyyəti si-
lahlı yolla, güclə devirəcəyik», «hamıya silah payla-
nacaq», «xarici dövlətlərdən hərbi dəstək gələcək» və 
s. bu kimi həqiqətdən uzaq və məsuliyyətsiz 
bəyanatlarla Moskvanı təcavüzə təhrik edən, daha 
doğrusu, onun əlinə bəhanə verənlər törədilən qırğı-
nın «əsaslandırılması» işində Kremlin dəyirmanına su 
tökmüş oldular. 
Belə adamların təsəvvüründə başqalarının həya-
tı, əhalinin təhlükəsizliyi heç bir qiymət daşımır. Bu 
gün Qərb sivilizasiyasının, Qərb dövlətçilik təfəkkü-
rünün, demokratiyanın, «insan hüquqlarının qorun-
ması» ideyalarının ən əhəmiyyətli cəhətlərindən biri 
də hər bir insanın həyatına hörmət və məsuliyyətlə 
yanaşmaqdır. «Ölüm hökmü» ilə əlaqədar düşüncələ-
rin əsasında da məhz belə humanist bir mövqe durur: 
«Başqasının həyatına, yaşamaq hüququna qarşı hökm 
çıxarmaq olmaz». Əlbəttə, günahı təsdiq olunan bir 
adam haqqında belə mövqe mübahisəlidir. Minlərlə 
adamın ölümünə səbəb olmuş Abdullah Öcalan və 
Hüsamə Bin Ladenin həyatı uğrunda mübarizə özü 
absurddur. Zira terrorçuların əfvi neçə-neçə günahsız 
 - 235 -
insanların qətlinə potensial imkan yaratmaqdır və ya 
artıq qətlə yetirilmişlərin ruhuna hörmətsizlikdir. 
Lakin belə adamları qorumaq naminə dəridən-
qabıqdan çıxanlar və onların «həyatı naminə» min-
lərlə insanın həyatı, hətta bütövlükdə öz xalqlarının, 
dövlətlərinin taleyi ilə risq edənlər hansı məntiqə 
əsaslanırlar? 
Biz Bin Ladenə münasibətdə Taliban liderləri-
nin öz xalqlarının mənafeyini bəsit kişilik təsəvvür-
lərinə qurban verdiklərini qətiyyətlə pisləsək də, hər 
halda onların məntiqini anladıq. 
Bəs Öcalanı uzun müddət gizlədən, mühafizə 
edən, tutulduqdan sonra da hər vasitə ilə müdafiə 
etməyə çalışan Avropadakı müəyyən dairələrin mən-
tiqini necə başa düşək? 
Burada artıq rasional düşüncənin məhdudluğun-
dan, emosiyaya qapılmaqdan, dövlətçilik təfəkkürü-
nün çatışmazlığından danışmaq mümkün deyil. Çünki 
Qərb rasional düşüncənin bolluğu ilə səciyyələnir.      
İkili standart göz qabağındadır. Azərbaycan 
Respublikasının Prezidenti İlham Əliyev ikili möv-
qeyə kəskin münasibət bildirərək demişdir: «Haqq anı 
gəlib çatmışdır. Bəzi ölkələr üçün eyni zamanda ikili 
mövqe tutub həm terrorizm qurbanları, həm də terro-
run təşkilatçıları ilə yaxşı əlaqələri qorumağa çalış-
maq və bunu tarazlı siyasət adlandırmaq imkanı 
yoxdur. Bu halda belə siyasət tarazlı adlandırıla bil-
məz, belə siyasət kəskin tənqidə layiq siyasətdir. 
 - 236 -
Terrorizmi birbaşa və ya dolayısı ilə dəstəkləyən hər 
bir ölkə və ya təşkilat beynəlxalq birlik tərəfindən 
məsuliyyətə cəlb olunmalıdır».62  
Taliban hakimiyyətinin rasional dövlətçilik 
təfəkküründən məhrum olmasını islam faktoru ilə 
əlaqələndirmək haqsızlıq olardı. Bu hadisə ilə bağlı 
Azərbaycan, Türkiyə, Pakistan, Özbəkistan və sair 
müsəlman dövlətlərinin tutduqları rasional mövqe bir 
daha göstərdi ki, terrora münasibətin dinlə heç bir 
əlaqəsi yoxdur. Əksinə, terrordan ən çox ziyan 
çəkənlər də məhz müsəlman ölkələridir. Burada ilk 
növbədə Azərbaycanın və Türkiyənin neçə illər ər-
zində mütəşəkkil terrora məruz qaldığını yada salmaq 
lazımdır. Təəssüf ki, bu məsələdə nə ABŞ nə də 
Avropa ölkələri Azərbaycan və Türkiyəni kifayət də-
rəcədə dəstəkləmədilər. Təəssüf ki, Türkiyə və Azər-
baycana qarşı açıq terror əməliyyatları aparan bir sıra 
terror təşkilatları Ermənistan dövləti tərəfindən açıq-
aşkar dəstəkləndiyi halda ABŞ Konqressinin Ermə-
nistana maliyyə yardımı etməsi, Azərbaycanın isə 
yardımdan məhrum edilməsi bu gün də davam 
etməkdədir. Digər tərəfdən, ərazimizi işğal etməklə 
kifayətlənməyən ermənilərin «Sadval» terrorçu 
təşkilatının əli ilə Bakıda dalbadal terror aktları tö-
rətməsi də, təəssüf ki, böyük dövlətlərin diqqətindən 
kənarda qalırdı. Heydər Əliyevin dediyi kimi, «kiçik 
                                                 
62 İlham Əliyev. AŞPA-da çıxış. Strasburq, 25 sentyabr, 2001-ci 
il // Sivilizasiya və terror. Bakı, 2002, səh. 17.   
 - 237 -
bir regionda terrorçuların bu cəhdləri dünya icti-
maiyyətini çox da narahat etmirdi. Lakin terrorizmin 
getdikcə daha çox cəzasız qaldığı və beynəlxalq 
terrorizmin Nyu-Yorkda və Vaşinqtonda Amerika 
Birləşmiş Ştatlarına qarşı bəşər tarixində görünməmiş 
terror əməlləri törətmək səviyyəsinə gəlib-çıxdığı bir 
vaxtda, biz hamımız bütün dünya birliyi üçün və təbii 
olaraq, hər bir ölkə, hər bir insan üçün necə bir 
təhlükənin yaxınlaşdığını bilməliyik». Bəli, terrorun 
kiçiyi-böyüyü yoxdur. Ona görə də, hər bir terror 
təzahürünə qarşı dünya ictimaiyyəti birgə mübarizə 
aparmalıdır. «ASALA» kimi beynəlxalq terror təşki-
latlarının bu gün də nəzarətdən kənarda qalması və 
ermənilərə «xüsusi münasibət» göstərilməsi təəccüb 
doğurmaya bilmir.  
Terrora qarşı ikili standartlarla aparılan mübari-
zənin böyük səmərəsi ola bilməz. Böyük terrorun baş 
verməməsi üçün vaxtında «kiçik» terrorların qarşısı 
qətiyyətlə alınmalıdır.   
 Əlbəttə, dünyaya meydan oxuyan, sivilizasiya-
nın nailiyyətləri ilə oyun oynayan terrorçular və terror 
təşkilatları ən ağır cəzaya layiqdirlər. Hələ kökləri 
tapana qədər artıq cücərmiş, qol-budaq atmış, geniş 
miqyaslı sosial hadisəyə çevrilmiş terrorun daha bö-
yük güc tətbiqi ilə məhv edilməsi zəruri addımdır. 
Ancaq xəstəliyin ən kəskin təzahürü zamanı, əlbəttə, 
cərrahiyə əməliyyatı qaçılmaz olur. Lakin terrorun 
kökünü kəsmək üçün cərrahi üsul kifayət deyil. Onu 
 - 238 -
müalicə yolu ilə həmişəlik aradan götürmək lazımdır. 
Başqa sözlə desək, Amerikada törədilmiş terror aktına 
cavab olaraq və qəzəblənmiş əhalinin istəyini yerinə 
yetirmək üçün operativ tədbirlər həqiqətən görülməli 
idi. Lakin, həqiqi dövlətçilik məfkurəsi daha dərin 
təhqiqatlar aparılmasını və terrora rəvac verən real 
ictimai proseslərin və ideoloji kursların aşkar edilməsi 
və aradan qaldırılmasını tələb edir. 
 
 
 
 
 
 
 - 239 -
 
 
 
 
 
 
Sivilizasiya və sülh mədəniyyəti 
 
  İyirminci yüzilliyin sonunda 
Avropa qarşısında həqiqi sülh və 
sabitlik yolu açılmışdır. 
Heydər Əliyev 
 
Üçüncü minilliyin başlanğıcında, beynəlxalq 
iqtisadi inteqrasiya və qloballaşma şəraitində, iki 
dünya sisteminin qarşıdurmasından qüvvələr nisbə-
tinin yenidən bölüşdürülməsinə keçid şəraitində kiçik 
bir ölkənin yüksək müstəqillik dərəcəsini qoruyub 
saxlaması olduqca çətindir. Məhz bu kritik zamanda 
keçidlər və təbəddülatlar dövrünü yaşayan Azərbay-
can üçün bu, ikiqat çətindir. Lakin təcrübə göstərir ki, 
düzgün siyasət yürüdüldükdə bu çətin vəzifənin öhdə-
sindən gəlmək mümkündür.  
Azərbaycan rəhbəri 90-cı illərin əvvəllərində 
yaranmış beynəlxalq maraqlar və beynəlxalq-ictimai 
rəy mənzərəsini dəyişdirmədən Dağlıq Qarabağ prob-
leminin ədalətli həllinin mümkün olmadığını vaxtında 
görərək, bu mənzərənin dəyişdirilməsi istiqamətində 
 - 240 -
məqsədyönlü və gərgin fəaliyyətə başladı. Kiçik, 
regional problemlərə böyük coğrafi-siyasi xəritələr 
kontekstində baxa bilməyənlər bu gün də Heydər 
Əliyev siyasətini anlaya bilmirlər... 
“İpək yolu”nun bərpası, Bakı-Ceyhan neft kə-
məri layihəsi, GUÖAM-ın yaradılması, Qafqazda 
Təhlükəsizlik Paktı ideyası və s. Heydər Əliyevin 
coğrafi-iqtisadi siyasətin prioritetliyini nəzərə almaqla 
dünyanın coğrafi-siyasi mənzərəsini dəyişdirmək, 
regionun maraqlarını və regionda Azərbaycanın 
maraqlarını beynəlxalq siyasətin mərkəzinə çəkmək 
istiqamətində atdığı mühüm addımlar idi.  
Bəli, Heydər Əliyevin siyasəti sülh siyasəti idi.  
Bu gün Prezident İlham Əliyev də bu siyasəti davam 
etdirir. Lakin hər şey “sülh” anlayışını necə başa düş-
məkdən asılıdır. Sülh siyasəti heç də mübarizənin 
dayandırılması kimi başa düşülməməlidir, əksinə, 
qarşıdurmanın bəsit, primitiv həll üsulu olan və əs-
lində heç vaxt, heç bir məsələni tam həll edə bil-
məyən müharibə yolundan fərqli olaraq, sülh yolu çox 
çətin və mürəkkəb bir yoldur. Burada siyasi konsep-
siyaların, ideologiyaların mübarizəsi gedir.  
Müasir dövrdə müharibədə qaliblər olmur. Da-
ha doğrusu, müharibə edən tərəflərdən hər hansı biri 
qalib olmur. Qələbə ancaq başqalarını müharibəyə 
təhrik edən qüvvələrin siyasi qələbəsi şəklində olur. 
Əgər biz ordunu möhkəmləndiririksə, bunu da ilk 
növbədə ədalətli sülhə nail olmaq üçün, sülh danışıq-
 - 241 -
larında daha inamlı olmaq üçün edirik.  
Təsadüfi deyildir ki, BMT XX əsrin son ilini 
“Sülh mədəniyyəti” ili elan etmişdi. Nədir “sülh mə-
dəniyyəti”? Sülhü passiv mövqe kimi, milli maraqlar 
uğrunda mübarizədən əl çəkilməsi, təslimçilik əhvalı 
kimi başa düşənlər səhv edirlər. Daha doğrusu, belə-
ləri “sülh mədəniyyəti”ndən uzaq olanlardır. “Sülh 
mədəniyyəti” sülhün mürəkkəb daxili quruluşunu, 
dinamikasını, dramatizmini dərk etmək, incə yollarla, 
qansız-qadasız mübarizə üsullarına yiyələnməkdir. 
Coğrafi-iqtisadi siyasət də, coğrafi transsiyasət də, 
azad ticarət və iqtisadi məkan uğrunda mübarizə də 
“sülh mədəniyyəti”nin tərkib hissələridir. 
Müharibə qılınc-qalxandan topa-tüfəngə, top-
tüfəngdən raketə, bombaya doğru böyük bir təkamül 
yolu keçmiş, XX əsrin ortalarında öz inkişafının 
apogeyinə çatmışdır. Əsrin sonunda bəşəriyyət küt-
ləvi qırğın, qlobal faciə qarşısında dayandığını dərk 
edərək mübarizənin yeni, daha çətin, daha kəskin, 
bəlkə hətta daha kütləvi, lakin bütövlükdə bəşəriy-
yətin taleyi üçün təhlükəsiz olan yollar arayır.  
Müharibə də səfərbərlik tələb edir, sülh də. La-
kin sülh daha geniş miqyasda, daha böyük qüvvələrin 
səfərbər olunmasını tələb edir.  
Ancaq hərbi potensialın səfərbərliyi hətta müha-
ribə üçün də kifayət deyil. Çünki millətin, xalqın 
gücü-qüdrəti olduqca müxtəlif sahələrə paylanmış 
olur ki, bunların da içərisində iqtisadi potensial, intel-
 - 242 -
lektual potensial, mədəni-mənəvi potensial heç də 
hərbi potensialdan az əhəmiyyətli deyildir.  
İlk növbədə məhz mənəvi-psixoloji enerjinin 
məqsədyönlü surətdə səfərbər olunması lazımdır. 
Söhbət insanların duyğularının, məqsədlərinin, bütün 
mümkün və ilk baxışda qeyri-mümkün nəzəri və 
əməli fəaliyyət imkanlarının səfərbər olunmasından 
gedir. Söhbət bütün sahələrdəki yaradıcı potensialın 
vahid istiqamətdə, vahid məqsəd ətrafında səfərbər 
olunmasından gedir. Ancaq bu halda iqtisadi gücün 
də intensiv surətdə artırılması, mütəşəkkillik dərəcə-
sinin yüksəldilməsi, intellektual potensialın siyasi və 
hüquqi müstəvilərdə nisbi çəkisinin məqsədyönlü su-
rətdə artırılması və s. mümkündür. Ancaq bu halda 
informasiya mübarizəsində, təbliğat kampaniyasında 
əsrlər ərzində buraxılanları qısa müddət ərzində 
kompensasiya etmək mümkündür.  
 
* * * 
 
Müharibə və sülh probleminin konturları XX 
əsrin ortalarına qədər əsasən ağ və qara rəngdə 
görünürdü. Müharibə bir dövlətin hərbi güc tətbiqi ilə 
öz iradəsini başqa dövlətə qəbul etdirməsi və bir 
qayda olaraq ərazi işğalı ilə bağlı idi. Sülh isə mü-
nasibətlərin müharibə vəziyyətinədək gərginləşdiril-
mədən qurulması idi. Yəni, iki dövlət arasındakı sülh 
heç bir ziddiyyətin olmaması halından başlayaraq zid-
 - 243 -
diyyətlərin tarım çəkilmiş vəziyyətinə qədər bütöv bir 
gərginlik spektrini əhatə edirdi. İkinci Dünya müha-
ribəsindən sonra beynəlxalq hüquq normalarının siya-
si münasibətlərə təsir etməsi, böyük dövlətlərin və 
dövlətlər birliyinin (məsələn, Birləşmiş Millətlər Təş-
kilatı, ATƏT və s.) ölkələr arasındakı münasibəti nə-
zarətə götürməsi sülhün strukturunda da xeyli dəyi-
şiklik yaratdı.  
Əvvəla, qeyd etmək lazımdır ki, müasir dövrdə 
sülh heç də tam qarşılıqlı anlaşma və maraqların uy-
ğunluğu demək deyil. Ölkələr arasında hər hansı bir 
ziddiyyət nəticəsində hərbi təcavüzün qarşısı bey-
nəlxalq qüvvələr tərəfindən alındığına görə, əvvəllər 
müharibəyə gətirən münasibətlər indi daxili gərginliyi 
artmış dinamik müvazinət halı ilə əvəz olunur. Bu 
halı “əsəbləri tarıma çəkilmiş”, yüksək daxili gər-
ginlikli sülh kimi qəbul etmək olar. Başqa baxımdan 
yanaşdıqda, bu, sülhdən daha çox konflikt vəziyyə-
tidir; lakin hərbi müdaxilə və müharibə səviyyəsinə 
çatmamış bir konflikt.  
Əslində müasir dövrdə maraq dairələri az-çox 
dərəcədə kəsişən dövlətlərin çoxu ya gərgin sülh, ya 
yumşaq konflikt vəziyyətindədir. Belə ki, ölkələr ara-
sındakı münasibətlər heç də sadəcə olaraq maraqların 
qarşılıqlı surətdə ödənməsi, ikitərəfli qazanc şəklində 
qurulmur. İstər-istəməz maraqların kəsişməsi halları 
olur ki, bu da konflikt vəziyyətinin miqyaslarını ge-
nişləndirir. 
 - 244 -
Tarixi salnamələrlə tanış olarkən çox vaxt belə 
təsəvvür yaranır ki, bəşər tarixi elə müharibələr tarixi 
olub. Bəzi filosoflar müharibəni hətta cəmiyyət in-
kişafının hərəkətverici qüvvəsi kimi izah edirlər. Ta-
rixdə ən çox nəzərdən qaçırılan müharibəsiz period-
lardır. Halbuki məhz bu dövrdə ölkələrin maddi 
sərvətləri və insani potensialı, insanların enerjisi və 
şüuru insan-təbiət münasibətlərinin, sosial-iqtisadi 
problemlərin həllinə yönəldilib, elm və təhsil inkişaf 
edib. Düzdür, elm və texnologiyanın inkişafı da çox 
vaxt müharibələrlə əlaqələndirilir. Guya yeni hərbi 
texnikanın yaranması və s. elmi-texniki tərəqqinin 
əsas şərtlərindən biridir. Lakin yeni hərbi texnika heç 
də yalnız bilavasitə müharibə şəraitində yaranmır. 
Əksinə, müharibə başlanandan sonra ancaq əvvəldən 
məlum olan texnologiyaların reallaşdırılması müm-
kündür. Yeni texnologiyaların, nou-xauların yaran-
ması, xüsusən fundamental elmlərin inkişafı əsasən 
dinc dövrdə həyata keçir. Hərbi texnikaya sosial sifa-
riş isə həmişə olur. Belə ki, müharibələrsiz dövrlərdə 
də ölkələrarası münasibətlərdə həmişə müəyyən bir 
gərginlik olub. Qeyri-bərabər inkişaf şəraitində iqti-
sadi potensiallar arasındakı nisbətin dəyişilməsinə 
uyğun olaraq siyasi nüfuz dairəsinin də yenidən 
müəyyənləşdirilməsi tələbi, milli və dini eqoizmdən 
irəli gələn dözümsüzlük faktoru və s. bu kimi 
səbəblər gərginliyi daha da artırır. Və bu gərginlik 
daim silahların təkmilləşdirilməsini tələb edir. Lakin 
 - 245 -
tarazlayıcı amil olaraq beynəlxalq sazişlər, beynəlxalq 
hüquq normaları, beynəlxalq təşkilatların qərarları və 
s. açıq müharibələrin qarşısını almağa yönəldilmişdir. 
Və nəticədə bir tərəfdən ölkələrarası münasibətlərdə 
gərginlik artır, digər tərəfdən də bu gərginliyin 
müharibə vaxtında aradan götürülməsinə yol verilmir. 
 Beləliklə, ölkələr arasındakı münasibətdə sülh 
vəziyyəti mütləq yox, nisbi anlayışdır. Müharibədən 
fərqli olan bütün vəziyyətləri “sülh” vəziyyəti kimi 
qiymətləndirsək bir-birindən fərqli müxtəlif “sülh”lər-
dən danışmaq olar.  
Əvvəla, beynəlxalq miqyasda maraqların tama-
milə üst-üstə düşməsi mümkün deyil. Əgər belə olar-
dısa iki müxtəlif dövlətin mövcudluğuna ehtiyac 
qalmazdı – onlar birləşərdi. Dövlətlər arasında hansı 
isə müstəvidə: ya etnik-milli, ya iqtisadi, ya tarixi-
siyasi (bir dövlətin başqa ölkələrlə tarixən artıq qə-
rarlaşmış və müqavilələrlə təsbit edilmiş münasi-
bətləri), ya ideoloji aspektlərdə və buna uyğun milli 
maraqlarda fərqlərin olması labüddür. 
Söhbət maraqların bu və ya digər müstəvidə 
əsasən üst-üstə düşməsindən, qismən üst-üstə düşmə-
sindən və köklü surətdə fərqlənməsindən gedə bilər. 
Belə olduqda ölkələr arasındakı münasibətdə sülhün 
dayanıqlığı və daxili gərginlik dərəcəsi də bu maraq-
ların eyniyyət və fərq dərəcələrinə uyğun olaraq 
formalaşır.        
Tarixi-siyasi müstəvidə əsas gərginlik mənbəyi 
 - 246 -
bir qayda olaraq keçmişdə iki ölkə arasında baş 
vermiş müharibələr, ənənəvi ərazi iddialarıdır. Buraya 
çox vaxt etnik-milli və dini müstəvidəki problemlər 
də əlavə olunur. “Ənənəvi dostluq və “ənənəvi düş-
mənçilik” münasibətləri çox vaxt üçüncü ölkə ilə 
münasibətlərə də təsir edir. Belə ki, üçüncü ölkələrin 
ənənəvi dost ölkə ilə konfliktə girməsi və ya ənənəvi 
düşmənlə dostluq münasibətləri qurması münasibət-
lərdə gərginlik yaradır və sülhün dayanıqlıq dərəcəsi 
azalır (kövrəklik dərəcəsi artır). Belə ənənəvi müna-
sibətlər müasir şəraitdə çox vaxt real maraqlarla üst-
üstə düşmür. Məsələn, Rusiyanın iqtisadi maraqları 
Türkiyə və digər türkdilli dövlətlərlə münasibətlərin 
yaxşılaşdırılmasını tələb etsə də, Türkiyə ilə ənənəvi 
düşmənçilik hələ də ön plana çəkilir. Ermənistanın 
Azərbaycana qarşı ərazi iddiaları onun iqtisadi maraq-
larına heç cür uyğun gəlmir. Azərbaycana və Tür-
kiyəyə qarşı ənənəvi düşmənçilik mövqeyi, müntə-
zəm olaraq “erməni genosidi” mövzusunun müxtəlif 
ölkələrin parlament müzakirəsinə çıxarılması Ermə-
nistanın qonşu dövlətlərlə münasibətlərini daha da 
gərginləşdirir və regionda sülhün sarsılmasına səbəb 
olur.  
Ümumiyyətlə, müasir dövrdə sülhün dayanıqlı-
lığının artması, (beynəlxalq münasibətlərdə stabilliyin 
möhkəmlənməsi), iqtisadi maraqların ön plana çəkil-
məsindən, etnik-milli və tarixi-siyasi müstəvilərdəki 
ənənəvi düşmənçilik mövqelərinin iqtisadi maraqların 
 - 247 -
xeyrinə tədricən aradan götürülməsi prosesindən ası-
lıdır. Lakin təəssüf ki, iqtisadi maraqlar qarşılıqlı 
surətdə nəzərə alınmadıqda, milli eqoizm özünü gös-
tərdikdə – bu müstəvidə də sülhə əks-təsir çoxala 
bilər, sülhün daxili gərginliyi artar. Belə gərginlik, 
adətən, iki ölkə arasında deyil, üç və daha artıq ölkə 
arasında yaranır. Yəni bir ölkənin başqa bir ölkədə 
iqtisadi maraqlarının ödənilməsi üçüncü ölkənin hə-
min ölkədəki planlarına uyğun gəlmədikdə iqtisadi 
qarşıdurma siyasi müstəviyə keçə bilər. Hazırda 
Xəzər regionunda böyük neft yataqlarının olması və 
bunun istismarı uğrunda mübarizədə bir sıra böyük 
dövlətlərin maraqları toqquşur. Rusiya Xəzər neftinin 
çıxarılması, emalı və daşınması üçün investisiya 
imkanları olmadığından siyasi təzyiqlərə əl atır, o 
cümlədən, regiondakı konfliktlərdən, ilk növbədə 
Dağlıq Qarabağ konfliktindən və Ermənistan 
ərazisində hərbi bazaların olmasından bir faktor kimi 
istifadə edir. Dünya birliyi hərbi təcavüz edən ölkəyə 
nəinki silah satılması, hətta hər hansı bir sahədə 
kömək göstərilməsi əleyhinə çıxır, belə ölkələrə qarşı 
iqtisadi sanksiyalar tətbiq olunur. Lakin Rusiya 
Azərbaycan torpaqlarının 20%-ni işğal etmiş olan 
Ermənistana külli miqdarda hərbi yardım göstərir və 
bu regionda destabilizasiyanın əsas səbəblərindən 
biridir. Maraqlıdır ki, regionda həm iqtisadi, həm də 
siyasi maraqları olan ABŞ-da bu məsələdə anlaşılmaz 
(izah oluna bilməyən) mövqe tutur. ABŞ konqresi 
 - 248 -
işğalçı dövlət olan Ermənistana qarşı deyil, işğala 
məruz qalan Azərbaycana qarşı yardımın məhdud-
laşdırılması barədə qərarlar qəbul edir. 
Lakin bu cür ilk baxışda anlaşılmaz və para-
doksal görünən qərarlar əslində böyük dövlətlərin 
regionda gərginliyi saxlamaq istəyinin təzahürüdür.  
Beləliklə, iqtisadi müstəvidə problemlər siyasi 
müstəviyə keçir və regionda hərbi güc potensialı da 
bura əlavə olunur. Kiçik dövlətlər arasında sülhün 
kövrək olması, münaqişə ocaqlarının, yarı sülh, yarı 
müharibə şəraitinin saxlanması böyük dövlətlərə re-
gionda öz geosiyasi planlarını həyata keçirmək sahə-
sində manevrlər etmək üçün imkan yaradır.  
Hazırda planetimizin etnik münaqişələr 
baxımından ən qızğın regionlardan biri keçmiş SSRİ 
məkanıdır. SSRİ vahid güclü dövlət olduğu vaxtlarda 
heç bir xalq üçün müstəqillik imkanı olmadığından və 
daxili sərhədlər rəmzi səciyyə daşıdığından burada 
etnik zəmində hər hansı münaqişəyə zəmin yox idi. 
Lakin elə ki, SSRİ dağıldı və bir çox milli dövlətlər 
yarandı, separatizm meylləri  gücləndi.  
Bu gün dünyada sülhün təmin olunması xeyli 
dərəcədə keçmiş SSRİ məkanındakı vəziyyətdən 
asılıdır. Və ilk növbədə SSRİ-nin hərbi varisi kimi 
Rusiyanın seçdiyi inkişaf yolu bütövlükdə Avrasiya 
regionunda təhlükəsizliyin səviyyəsinə böyük təsir 
göstərə bilər. Belə ki, Rusiya iqtisadi cəhətdən geri 
qalsa da, böyük nüvə potensialına malikdir və bu fakt 
 - 249 -
dünyada sülh üçün təhlükə olaraq qalır. Demokratik 
ölkələrdə nüvə potensialının olması o dərəcədə təhlü-
kəli deyil, nə dərəcədə ki totalitar rejimli dövlətlərdə. 
Ona görə də, Rusiyanın məhz bir demokratik ölkə 
olması regionda və dünyada sülhün təmin olunması 
üçün ən mühüm faktorlardan biridir. 
Regionda sülhün xeyli dərəcədə iqtisadi amil-
lərdən və beynəlxalq ticarət əlaqələrindən asılı olması 
dünyanın geopolitik xəritəsində iqtisadi faktorun nə-
zərə alınmasını tələb edir. Bu baxımdan, regiondakı 
dövlətlərin Qədim İpək Yolunun bərpası haqqında 
qəbul etdikləri qərarın təkcə iqtisadi yox, həm də 
böyük siyasi əhəmiyyəti vardır.   
Hətta etnik zəmində yaranan münaqişələrin də 
sülh yolu ilə həll olunması üçün iqtisadi faktorun 
böyük rolu vardır. Etnik zəmində yaranmış ən mürək-
kəb münaqişələrdən biri Dağlıq Qarabağ problemidir. 
Artıq neçə ildir ki, bu problemlə bağlı Azərbaycanla 
Ermənistan arasında nə müharibə, nə sülh vəziyyəti 
davam edir. Lakin tərəflərin maraqları arasında balans 
yaradılması, etnik mənafelərlə iqtisadi mənafelərin 
ortaq məxrəcə gətirilməsi istiqamətində axtarışlar 
aparılır. Bu baxımdan sülhün yeni konsepsiyası, 
maraqların tarazlaşdırılmasına əsaslanan dinamik sülh 
ideyası xüsusi əhəmiyyətə malikdir.   
Sülh vəziyyətinin dinamik strukturunun araş-
dırılması böyük dövlətlərin iqtisadi-siyasi və mədəni-
mənəvi maraqlarının planetin geosiyasi xəritəsində  
 - 250 -
bir fon kimi götürülməsini və münasibətdə olan 
dövlətlərin öz maraqlarının bu fonda, bu kontekstdə 
ikinci qat kimi yerləşdirilməsini nəzərdə tutur. Bu 
struktura habelə hər bir ölkənin milli-mənəvi də-
yərləri, din faktoru da daxil edilməlidir. Nəticədə 
sülhün strukturuna iqtisadi, siyasi, mədəni, milli-mə-
nəvi və dini faktorların daxil edilməsi lazım gəlir. Bu-
raya beynəlxalq hüquqla, ümumbəşəri dəyərlərlə və 
böyük dövlətlərin maraqları ilə şərtlənən infrastruktur 
da əlavə edildikdə sülhün əslində necə mürəkkəb 
struktura malik olduğu ortaya çıxır.       
 
Dağlıq Qarabağla bağlı məsələyə səthi yanaş-
dıqda belə təsəvvür yarana bilər ki, siyasət müstə-
visində neçə illik gərgin mübarizədən sonra ortada 
heç bir real nəticə yoxdur. Lakin böyük siyasətdən 
başı çıxanlar bilirlər ki, son nəticəyə gedən yolda 
neçə-neçə görünməyən vəsilələr vardır. Hadisə müs-
təvisində məqsədə nail olmaq üçün əvvəlcə ideya 
müstəvisində ona ardıcıl surətdə yaxınlaşmaq, beynəl-
xalq ictimai rəyi, geosiyasi iqlimi, sosial-psixoloji 
infrastrukturu əlverişli vəziyyətə gətirmək tələb 
olunur.  
Siyasət hadisələrin görünən tərəfi ilə yanaşı 
böyük zaman və məkan kəsiklərindəki proyeksiya-
larını, aysberqin alt qatını da nəzərə almağı tələb edir. 
Nə qədər paradoksal görünsə də, kiçik ölkələrin si-
yasət müstəvisindəki problemləri böyük ölkələrinkin-
 - 251 -
dən böyük olur. Güc çox olan yerdə siyasət bıçağı 
korş halda da kəsir. Güc az olanda, ölkə kiçik olanda 
və öz istəyindən asılı olmadan böyük geosiyasi 
oyunların mərkəzinə cəlb olunanda ağırlıq siyasətə, 
siyasi liderin üzərinə düşür. Məhz bu zaman siyasətdə 
yeganə düzgün olan gedişləri tapmaq, böyük 
dövlətlərin bizim üçün hazırladığı qıl körpüsündən 
keçmək, hələ üstəlik koru da körpüdən keçirmək 
lazım gəlir. Real həyatda, praktik fəaliyyətdə qəti ad-
dım atmaq, bir dəfə düzgün biçmək üçün fikir 
dünyasında bütün mümkün variantları yüz dəfə 
ölçmək lazım gəlir.  
Taleyin qismətindən biz yeni, hələ tarixin sınaq-
larından çıxmamış yollarla gedirik. Bir tərəfdən, im-
periyanın rəsmi buxovlarından azad olsaq da, hələ 
onun iqtisadi və siyasi təzyiq dairəsindən tamamilə 
çıxmamış müstəqil dövlət qurmaq sınağından keçirik. 
Digər tərəfdən, içərisində yetişdiyimiz sosializm cə-
miyyətindən azad iqtisadi münasibətlərə, vətəndaş 
cəmiyyətinə doğru yol tutmuşuq. Bunların hər ikisi 
çətin sınaqdır. Lakin vəziyyət onunla mürəkkəbləşir 
ki, biz bu ağır yolu çiynimizdə Dağlıq Qarabağ prob-
lemi deyilən bir yüklə keçməliyik.  
Dağlıq Qarabağ problemi xüsusi, spesifik, dün-
yada analoqu olmayan mürəkkəb problemlərdən biri-
dir. Ona görə yox ki, burada ədalətli həll yolu tapmaq 
çətindir. Xeyr, əksinə, ədalət mövqeyindən yanaşıl-
dıqda burada əslində heç problem də yoxdur. Çətinlik 
 - 252 -
də elə problem olmayan yerdə problem yaradılmasın-
dadır. Və haqsız bir iddianın beynəlxalq problem sə-
viyyəsinə qaldırılmasında maraqlı olan tərəflərin 
mövqelərini tarixi və hüquqi ədalət mövqeyi ilə bir 
araya sığışdırmaqdadır.  
Dağlıq Qarabağ probleminə və onunla bağlı 
beynəlxalq miqyasda qəbul olunan sənədlərə üç 
müstəvidə yanaşmaq olar:  
1) Əxlaqi müstəvidə və ya “adi şüur” səviy-
yəsində; 
2) Hüquqi müstəvidə; formal məntiq səviy-
yəsində; 
3) Siyasi müstəvidə; praqmatik təfəkkür səviy-
yəsində. 
Birinci mövqedən yanaşdıqda Ermənistan silah-
lı qüvvələrinin törətdiyi cinayətlərə görə gərək bütün 
dünya birliyi təcavüzkar bir dövlət olan Ermənistana 
qarşı ən ciddi sanksiyalar tətbiq edəydi, onu faşizmdə, 
genosiddə günahlandıraydı, lənətlə damğalayaydı.  
Əsasən ancaq bizə məlum olan faktlar mövqe-
yindən, haqq-ədalət mövqeyindən yanaşdıqda Ermə-
nistana nə cəza verilərsə verilsin, yenə də azdır, onun 
günahına adekvat ola bilməz. 
Müxalifət məsələyə birinci mövqedən yanaşdı-
ğına görə dünya birliyinin Dağlıq Qarabağ problemi-
nə münasibətindəki təkamülü görə bilmir və ya gör-
mək istəmir.  
Ancaq siyasətdən xəbərsiz adamlar, sadəlövh-
 - 253 -
lər, diletantlar siyasi mübarizə meydanına əxlaqi ka-
teqoriyalarla, yalnız özlərinə məlum faktlara söykə-
nən haqq-ədalət ideyaları ilə çıxırlar.  
Lakin hətta “adi şüur” səviyyəsində, ictimai 
rəyin haqq-ədalət tərəzisində də hadisələri beynəlxalq 
aləmə olduğu kimi deyil, ermənilərin xeyrinə təhrif 
olunmuş şəkildə çatdırıldığı faktı ilə hesablaşmalı və 
nə qədər gec də olsa informasiya mübarizəsindəki 
boşluqları doldurmağa çalışmalıyıq. Sumqayıt hadisə-
sinin iç üzü dünyaya açılmadan, Xocalı faciəsi dünya-
ya çatdırılmadan biz əxlaq müstəvisində də “günah-
kar” obrazında qalacağıq. 
Hüquqi müstəvidə yanaşdıqda, yenə də ərazi 
bütövlüyünün toxunulmazlığı prinsipinə görə dünya 
ictimaiyyəti Ermənistanı təcavüzkar bir ölkə kimi 
pisləməli, ona qarşı sanksiyalar tətbiq olunmalı idi. 
Lakin ermənilər burada da manevr edərək millətlərin 
öz müqəddəratını həll etmək hüququ ilə fikirləri 
çaşdırır, guya vaxtilə Dağlıq Qarabağda ermənilərin 
hüquqlarının tapdalandığını, onların milli məninin 
təzyiq altda qaldığını və xilas üçün müstəqilliyin 
yeganə vasitə olduğunu “isbat” etməklə ərazi toxunul-
mazlığı ilə milli özünütəsdiq hüququ arasında paritet 
yaratmağa çalışırlar. Digər tərəfdən də, ərazinin 
əslində guya ermənilərə məxsus olması və qırmızı 
inqilabın ədalətsiz qərarı ilə Azərbaycana verilməsi 
və indi tarixi səhvləri düzəltməyin labüdlüyü barə-
sindəki hədyanlarla avropalıları “çaşdırırlar”. Əlbəttə, 
 - 254 -
Avropanı çaşdırmaq o qədər də asan deyil. Onlar 
həqiqəti bilməmiş olmazlar. Lakin, görünür, məhz 
həqiqəti görməkdə maraqlı olmadıqlarından həqiqətə 
bənzədilmiş versiyaları həqiqət kimi qəbul etməyə 
hazırdırlar. 
Beləliklə, hüquqi müstəvidə də ermənilər böyük 
səylərlə tarix və ictimai rəylə manipulyasiya edərək 
müəyyən paritet yaratmağa nail olublar. 
Siyasi müstəviyə gəldikdə isə, burada həqiqət 
daha az rol oynayır.        
Siyasəti fəlsəfədən fərqləndirən də budur ki, o, 
hadisələrin özündən çox, onların dünya birliyinə necə 
təqdim olunmasına, artıq formalaşmış ictimai rəyə, 
dövlətlərin daha qlobal mənafelərinə söykənir.        
 
* * * 
 
Bu gün reallıq bundan ibarətdir ki, Azərbayca-
nın torpaqları işğal olunmuşdur. Bir milyon nəfərədək 
qaçqın və məcburi köçkün vardır və onlar ən ele-
mentar insan hüquqlarından belə məhrum olmuşlar. 
Nə biz, nə də insan hüquqlarına hörmətlə yanaşan is-
tənilən beynəlxalq təşkilat, tərəqqipərvər qüvvələr 
yüz minlərlə insanın belə acınacaqlı vəziyyətinin 
uzun müddət davam etməsinə razı ola bilmərik.  
Lakin reallıq həm də bundan ibarətdir ki, 
Cənubi Qafqazda sabitlik olmadan və qonşu dövlət-
lərlə iqtisadi əlaqələr qurmadan Ermənistan iqtisadi 
 - 255 -
cəhətdən inkişaf edə bilmir, iqtisadi çətinliklər keçirir. 
Bu cür yaşamaq onlara da sərf etmir. Avropa və 
Amerika Ermənistanı bu vəziyyətdən çıxarmaq və 
Qafqazdakı iqtisadi layihələrdə onların iştirakını 
təmin etmək məqsədi ilə bizə təzyiq göstərirlər. Lakin 
təəssüf ki, bunun müqabilində onlara BMT-nin qərar-
larını yerinə yetirmək istiqamətində heç bir təzyiq 
göstərilmir. Münaqişənin həlli üçün heç şübhəsiz, ilk 
növbədə böyük dövlətlərin mövqeyi daha rasional 
olmalıdır. Sivilizasiyalararası dialoqun alınması üçün 
lobbiçiliyin təsirləri aradan götürülməli, dini təssüb-
keşlik kimi subyektiv amillərə yol verilməməlidir. 
Yeni əsr yeni meyarlar, yeni mübarizə üsulları 
ilə səciyyələnir. XXI əsrdə sərhəd rolunu tikanlı 
məftillər deyil, gömrük məntəqələri əvəz edir. İnkişaf 
etmiş ölkələrdə torpaq uğrunda mübarizə iqtisadi ma-
raqlar və nəqliyyat dəhlizləri uğrunda mübarizə ilə 
əvəzlənir. Yeni əsrdə isə qloballaşmanın yeni formulu 
mədəni-mənəvi sədləri keçmək, öz mənəvi prinsip-
lərini daha böyük ərazilərə yaymaqdan ibarətdir.  
Bu gün kiçik dövlətlərin bu prosesə öz simasını 
saxlamaqla qatıla bilməsi, mədəniyyət müxtəlifliyinin 
saxlanılması üçün xüsusi səylər göstərilməlidir. 
Son illərdə Azərbaycanda gedən inteqrativ pro-
seslər Şərq və Qərb sivilizasiyaları arasında səmərəli 
dialoqun təmin edilməsi sahəsində bir nümunə, pozi-
tiv təcrübə kimi dəyərləndirilə bilər. 
 
 - 256 -
 
 
 
 
 
 
 
 
 
 
M Ü N D Ə R İ C A T 
 
 
 
Giriş ............................................................................ 5 
Qloballaşma, yoxsa qlobal sivilizasiya?! ................. 23 
Mədəniyyət və  ideologiya ....................................... 40 
Şərq və Qərb sivilizasiyaları:                                             
milli və dini aspektlər ............................................... 61 
Şərq ruhu ............................................................... 72 
Bütün dinlər şərq hadisəsidir ................................... 78 
Din və ideologiya .................................................... 81 
Qərb ruhu ............................................................... 89 
Şərq və Qərb düşüncə tərzi ....................................... 93 
Şərqdə və Qərbdə  ictimai təşkilatlanma ................ 112 
 - 257 -
Sivilizasiya və cəmiyyət ......................................... 127 
Sivilizasiya və texniki-iqtisadi inkişaf ................... 143 
Sivilizasiya və iqtisadi qloballaşma........................ 172 
Sivilizasiya və mənəviyyat ..................................... 198 
Sivilizasiyada xərçəng:                                                       
terror və onun ideoloji resursları ............................ 219 
Sivilizasiya və sülh mədəniyyəti ............................ 239 
 
