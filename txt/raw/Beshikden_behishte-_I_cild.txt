1
ALTAY  CƏMİL
BEШИKDЯN
         BEHИШTЯ
I  CİLD
Görsən bir milləti mala meyilli,
Başqa bir faciə arama milli.
Beøikdяn
Behiøtя
I Cild
Altay Cяmil
2
Áèсìèëëящèр-ращìянèр-ращèì!
Щаìыìыç éоëдаéыг. Áу éоë Àëëащдан Àëëащадыр: Ондан баøëар, Онда бèтяр. Íя баøга бèр 
баøëанüыú, ня геéрè бèр сон вар. Ñадяúя, бяçèìèç Она доüру, бяçèìèç Она гарøы эетìяêдяéèê. Áèр 
гèсìèìèçèн ìöсаôèрëèéè êюнöëсöç, бèр гèсìèìèçèнêè êюнöëëöдöр.
“Áеøèêдян бещèøтя” êèтабы êюнöë éоë÷уëуüу щаггында, êюнöë éоë÷уëары барясèндядèр. Áу бèр 
эер÷яêдèр êè, Àëëащ-Òяаëа щаìыìыçы эюрся дя, щяр бèрèìèçèн гяëбèня бахар. “Åé Ðяббèìèç! Áèçè 
щèдаéят етдèêдян сонра гяëбëярèìèçè сапдырìа вя Юç гатындан бèçя рящìят ещсан еéëя. 
Щягèгятян, Ñян боë ещсан Ñащèбèсян” (Àëè-Иìран, 8).
Áу êèтаб Àçярбаéúан Ðеспубëèêасы Äèнè Ãуруìëарëа Иø öçря Äювëят Êоìèтясèнèн 05 август 2013-úö 
èë ÄÊ-413/Á нюìряëè раçыëыг ìяêтубуна ясасян няøр едèëèр.
www.fb.com/eastwest.az
Àëтаé Úяìèë
Áеøèêдян бещèøтя
Bakы, "Шяrq-Qяrb" Nяøriyyat Åvi, 2013, 288 sяh.
3
Êèтабын щаçырëанìасында вя няøрèндя çящìятè оëан èнсанëара тяøяêêöр едèряì.
Àëëащ щаìысындан раçы оëсун!
ISBN 978-9952-40-446-3   
3
Ön sÖz əvəzİ
Bismilləhir-rahmənir-rahim
Şahidlik edirəm ki, Allahdan başqa ilah, İslamdan qeyri din, 
Həzrət Muhəmməddən (salləllahu aleyhi və səlləm) sonra pey­
ğəmbər yoxdur. Haqq­Təala həzrətlərinə sonsuz həmd­sənalar, 
Rəsuluna, onun mübarək əhli­beytinə, əsha bına, arxasınca ge dən ­
lərə saysız salavat və salamlar olsun!
Allah­Təala ilk insanı torpaqdan, sonrakıları bildiyimiz şey­
dən yaradaraq yer üzünü bizlərə beşik qıldı. “O, yer üzünü sizin 
üçün bir beşik etdi və doğru gedəsiniz deyə, orada sizin üçün 
yollar meydana gətirdi” (əz-Zuxruf, 10).
İnsan yaranandan “İnsan nə üçün yarandı” sualına ca vab ax­
tarmaqdadır. Haqq sual elmin, batil sual elmsizliyin ni şa nəsi dir. 
Əslində, Adəmoğlu “İnsan nə üçün yarandı?” deyil, “İnsan kim 
üçün yaradıldı?” şəklində sual qoyma lı dır. Əgər o bu suala cavab 
taparsa, nə üçün yarandığı, haradan gəlib, haraya getdiyi kimi 
suallara da aydınlıq gətirmiş ola caqdır. “Ey Adəm övladı! Hər 
şeyi sənin üçün, səni də Özüm üçün yaratdım” Qüdsi­hədisi də 
bunu təsdiqlə mək dədir. Durum bu olduqda, bizi Xəlq edənin istə­
diyini istə mək, istəmə di yini də istəməmək yaradılışımızın qayə­
sini, təyinatını təşkil edir. Çünki yalnız Ona məxsusuq, ancaq 
Onun üçünük. Bu zaman da haradan gəlib haraya getdi yi miz də 
məchul qal mır. Ondan gəlmişik, Ona gedirik.
Allah­Təala həzrətlərinin istədiyi, bircə kəlmə ilə desək, 
Axi rətdir. Dünyanın Onun qatında heç bir dəyəri yoxdur. İnsan 
bu ilahi istəyə uyğunlaşarsa, öz dünya həyatının məna sını tapmış 
olur. Mənalı ömrün mükafatı isə hədisdə ifadə edilən “Hər şey”dir. 
Aydındır ki, hər şey, yəni bildiyimiz, bilmədiyimiz və tükənməz, 
əbədi olan bütün nemətlər ancaq Behiştdədir. Yalnız Behişt əhli 
hər şeyə şahid və sahib ola caqdır.
4
“Beşikdən behiştə” kitabı Haqq­Təala həzrətlərinin izni və 
lütfü ilə, elmlənmək və ondan da çox paklanmaq istəyənlər üçün 
yazıldı. Zatən beşik pak və məsum məxluqlar, yəni tövbə qun­
dağına bürünərək anadan yenicə doğulmuş kimi təmiz olanlar 
üçündür və Behişt əhli də məhz onlardır.
Kitabda Allah­Təalanın gerçək qulları “necə olmalıdır” yox, 
“necə olublar” prinsipi ilə hərəkət edərək öyrənilən elmi deyil, ya­
şanan elmi oxucuların nəzərinə çatdırmaq istədik. Bu düşün cəylə 
beşikdən Behiştə aparan Haqq yol yolçularının yaşadığı halları 
topladıq və bəzən qafiyəli, bəzən də qafiyəsiz olaraq söhbət ləri­
mizi həmin hallar üzərində qurduq. Əslində, kitabın həqiqi müəl­
lifi məhz onlar, yəni fikir və fəzilətlərindən bol­bol faydalandı ğı­
mız Allah dostlarıdır. Könül əhlindən Əli Havas Berlisi həzrətləri 
buyurdu ki: “Bir kimsə öz elmi dərəcəsini bil mək istərsə, – bir 
yəqin halıyla, şəksiz olaraq – hafizəsində daşı dığı hər sözü sahi­
binə buraxsın. Bundan sonra elminə baxsın. Özündə nə bulursa, 
elmi o qədərdir. Sanıram ki, bundan sonra onda çox az bir bilgi 
qalar ki, bununla da ona alim adı veril məz”. İbn Ata həzrətləri isə 
tələbələrinin: “Nə etməli, nə söyləmə li yik?” sualına bu cavabı 
verdi: “Ən yaxşı iş edilmiş, ən yaxşı elm söy lə nilmişdir”. O halda 
indiyə qədər edilməmiş bir işi etmə, söylən məyən sözü söyləmə”.
Biz Uca Rəbbimizdən tovfiq diləyərək acizanə bir cəhddə 
bulunduq. Umuruq ki, bu cəhdimiz, kitabda adı və sözü keçən din 
böyüklərimizin xəstə qəlblərə dərman, zəif könüllərə qüvvət ola 
biləcək hal və hekayətlərindən, örnək yaşayışlarından verdiyi miz 
cüzi misallar oxucunu bu mübarək zatlar barəsində yazılmış, 
yaxud o zatların yazdığı əsərlərlə tanışlığa sövq edər. Onların 
hikmətlə dolu deyim və davranışları “siratin müstəqim”in, yəni 
Allahdan Allaha aparan yeganə doğru yolun yolçusu olmaq istə­
yənlər üçün, gerçəkdən, əvəzsiz mənbədir.
Haqq­Təala həzrətləri qəlbimizi xəyanətdən, qələmimizi xəta ­
dan qorusun! Çünki onun rizasını qazanmaqdan başqa niyyə ti miz 
yoxdur. Uca Rəbbimiz lütf və ehsanda bulunaraq, bu kitabın oxu­
cularını da, bizi də Öz rəhmətiylə bağışlayıb həqiqi qullarının 
sırasına qəbul eyləsin. Amin!
5
ÜMUMİ FƏSİL
“Bİz İnSAnA YoLU göSTƏrDİk” 
(əl-İnsan, 3)
Uzandıqca uzanan, ucaldıqca ucalan ucsuz-bucaqsız bir yol üstəyik. Önü görünməsə də, sonu sezilməsə də, bu yolun əvvəli məlum, axırı 
bəlli. “Əvvəl odur, Axır odur” (əl-Hədid, 3).
Bu yol Allahdan başlar, Allahda bitər. Ondan gəldik, 
ona gedirik.
Hər şey iki, hər kəs qoşa,
Tək olana cüt gedirik.
Əlli yaşa, ya yüz yaşa,
Yenə ağzı süd gedirik.
Ha keçsək də öndən sona,
Getmədəyik Ondan Ona.
Ha girsək də dondan-dona,
Lüt gəlmişik, lüt gedirik.
Əvvəlimiz bir az palçıq,
Axırımız ondan artıq.
Yol açıqdan daha açıq,
Biz tünddən də tünd gedirik.
Zatən hər kəs – anlayan da, anlamayan da, diləyən də, 
di ləməyən də, inanan da, inanmayan da bu yoldadır. “Ha­
mı nız ona dönəcəksiniz. Allahın vədi haqdır” (Yunus, 4). 
Fəqət Allaha iki cür gedilər: 1) Ona doğru; 2) Ona qarşı.
6
Haqdan Haqqa getməyən yox,
Yaman gedir, yaxşı gedir.
Kimi Ondan Ona doğru,
Kimi Ona qarşı gedir.
Düz gedənlər behişt əhli,
Tərs gedənlər atəş əhli.
Çoxu alış-veriş əhli –
Bütün bazar, çarşı gedir.
Hamının eyni yolda görünməsi hər kəsin eyni yolun 
yol çusu olmasına dəlalət etməz. İnsanlardan çox azı bunun 
fər qindədir. Fərq isə bundan ibarətdir ki, Allahdan Allaha 
doğru gedən Onunla və Onun üçün, Allaha qarşı gedən 
isə Onsuz və özü üçün yeriməkdədir. Onlara müjdələr, bun-
lara yazıq lar olsun! “kim rəhmanın zikrindən yayınarsa, 
ona şeytanı qoşarıq və ona yaxın olar. Və onlar (şey tan­
lar), şübhə siz, bunları yoldan çıxarar. Bunlar isə hesab 
edər lər ki, həqi qətən, düz yoldadırlar. Və o (şeytana uyan) 
Bizə dön düyü zaman (şeytana) deyər: “kaş ki ara mızda 
iki məşriq arası qədər məsafə olaydı. Sən nə pis yoldaş 
idin” (əz-Zuxruf, 36-39). Bəziləri də bəzən Onunla, bəzən 
də Onsuz, yəni şeytanla gedər. 
Yol birdi, yol əhli qoşa,
Arzu, niyyət amma başqa.
Cahil gənci düşdük başa,
Çox asilər yaşlı gedir.
İlk insan gil, ya torpaqdı,
Sonra beldən-belə axdı.
Qəlb əhlinə yol açıqdı,
Nəfs əhli naşı gedir.
7
İbrət
Yəhya Peyğəmbər (aleyhissəlam) İblisə dedi: “Mənə 
Adəmoğlunun təbiətini anlat.” İblis dedi: “Bizə görə insan-
lar üçdü: Birincilər sənin kimidir; günahlardan uzaq dır, 
heç bir şeydə onlara gücümüz yetməz. İkincilərə gəlincə, 
çocuqlarınızın əlindəki top necədirsə, onlar da bizim əli-
mizdə elədir. Belələrini nəfslərinə buraxırıq, onlara yetər. 
Bizə ən zor gələn üçüncülərdir. Bunlardan birinə müsəllət 
olar və işimizi onda tamamlarıq. Fəqət o, dərhal tövbə edər 
və çalışmamız puça çıxar. Amma yaxasını burax ma rıq. Yenə 
bir xeyli çalışar, nəhayət, aldadarıq. Fəqət o, yenə istiğfar 
edərək zəhmətimizi heçə endirər. Qısası, bu cür insan lar-
dan nə məmnuq qalarıq, nə də ümid kəsərik”.
Bütövsənmi, qırıqsanmı –
Əslini de, zatını de.
Yaxınsanmı, qıraqsanmı –
Bayırın xoş, batini de.
Süd iləsən, mey iləsən?
Sur iləsən, ney iləsən?
Yer iləsən, göy iləsən –
Qibləni de, qatını de.
Nəcibləsən, nacinsləsən?
Könülləsən, nəfsləsən?
Allahlasan, iblisləsən,
Hər kimləsən, adını de.
Allaha Onunla gedən sapmaz, zəlalətə düşməz. Çünki 
Onunla eşidər, Onunla görər. “Sevdiyim qulumun qulağı, 
gözü olaram. Mənim rizam olan sözləri eşidər, mənim rizam 
olan şeyləri görər”? (Hədisi-qüdsi). Onunla olana Onsuz 
olanlar bir zərər verməz. Allah sevdiyinin vəkilidir və O 
kimin vəkilidirsə, o kimsəni iki ən təhlükəli düşməninin 
şərindən amanda edər. Belə ki, nəfsi ona kölə, şeytanı isə 
yardımçı olar.
8
İbrət
Bir gün Şibli həzrətləri sınıq körpüdən keçər kən ayağı 
sürüşüb suya düşdü. Çay dərin idi. O anda bir əl uza nıb 
onu sahilə çıxartdı. Əlin sahibinə diqqətlə baxaraq onun 
şeytan olduğunu gördü və sordu: “Ey məlun, sənin adətin 
təpik vurmaqdı, əl tutmaq deyil. Nədən belə etdin?” Şeytan 
ciddiyyətlə cavab verdi ki: “Mən təpiyə layiq olanlara 
təpik ataram”.
Adəm oğlu, aşiqmisən?
Aşiqsənsə, sadiqmisən?
Aşiq isən, sadiq isən,
Bu lütfə bəs layiqmisən?
Allahla və Allah üçün yolçuluq edən qəribsəməz, tən-
ha lıq, kimsəsizlik duymaz, Rəhmət mələklərinin əhatə sində 
irə liləyər. Yolun başlanğıcında sənə elə gələr ki, gedən sən-
sən. Bu yolda addım-addım, qarış-qarış qabağa get dikcə 
bir hiss sənə güc gələr: “Əcəba, sənmi bu yolu gedirsən, ya 
bu yolmu səni aparır?” Halbuki nə yoldu səni aparan, nə 
sən sən onu gedən. Ancaq O, ancaq O vardır, Onunla gedir -
sən, Onun üçün gedirsən və aparan da yalnız Odur. Onunla 
olanın kimə ehti yacı var? Onsuz olanın kimi var? “onlar 
(Musa və Harun Fironun yanına getmək əmri aldıqda): 
“Ey rəbbimiz! Bizə şiddətli cəza verməsindən və ya azğın­
laşaraq həd dini aşmasından qorxuruq”, – dedilər.
(Allah) buyurdu: “Qorxmayın, mən də sizinləyəm. 
Eşidirəm və görü rəm!” (Ta ha, 45)
Bu məclisdə kim baqidi,
Yalnız Ondan söhbət olur.
Könül badə, dil saqidi,
Nuş edənə şərbət olur.
9
Haqq susarsa, süqut sayma,
Batil dinsə, sübut sayma.
Sözsüz Haqqı sükut sayma,
Haqsız söz lağ, qeybət olur.
Haqq ərənlər rəqib olmaz,
Rəqibə Haqq nəsib olmaz.
Yurdsuz ərən qərib olmaz,
Ərənsiz yurd qürbət olur.
İbrət
Əbu Bəkr Bərraq həzrətləri rəvayət edir: “Mək kəyə 
səfər edirdim. O yolda bir qadın da piyada Həccə gedirdi. 
Məndən kim olduğumu sordu. Dedim: “Qəribəm”. Dedi ki: 
“Həccə gedirsən, Allah səninlədir. Allah səninlə ikən necə 
qərib olursan?”
Qadının bu sözlərindən elə təsirləndim ki, addım at mağa 
taqətim qalmadı”.
Soruşmuram, Adəmoğlu,
Əcəmsənmi, ərəbsənmi,
Bu dünyada sorduğum bu:
Yerlisənmi, qəribsənmi?
Qoşul bizə, qərib isən.
Vətən üçün qəribsəsən,
Nə şərqi seç, nə qərbi sən, –
Cənnətdə ev hörübsənmi?
Çünki əhli-iman oldun,
Bu dünyana mehman oldun.
Dərd selinə ümman oldun,
Dağ selləri görübsənmi?
O dünyanı qəlbdən qoyma,
Atəşi var, çox soyuma.
Nə vermisən xalqa, sayma,
Haqqa könül veribsənmi?
10
Ona yaxınlaşmayan hər qəlb boş, Ona yaxınlaş dırma-
yan hər addım boşunadır. Boş-boşuna olan hər şey ya Ondan 
uzaq laşdırar, ya da Ondan məsafədə saxlar. Hər kəs özünə 
bağlandığı qədər Ondan aralanar, özündən ara landığı qədər 
Ona yaxınlaşar. Yaxınlaşdıqca Onu böyük dən böyük, özünü 
kiçikdən kiçik görməyə başlar. Sonda Rəbbinə o dərəcədə 
yaxın gələr ki, özü qəlbinin gözündən itər.
Kimin qəlbi qalın olur,
Sanma onun islahı var.
Zalim əliyalın olur,
Nə olsun ki, silahı var.
Demə təkdi, cüssəsizdi,
Kim Haqladı, qüssəsizdi.
Şahlar gördüm, kimsəsizdi,
Yetim gördüm, Allahı var.
İbrət
Biri Bəyazid Bistami həzrətlərinin qapısını döydü. İçəri-
dən həzrətin səsi gəldi: “Kimi arayırsan?” “Bəya zidi” cavabını 
eşitdikdə dedi: “Ey adam, yoluna davam et, burada Allahdan 
qeyrisi yoxdur”. O kimsə həzrətin bu sözün dən özünü 
itirdi. Onu divanə zənn edərək sürətlə oradan uzaq laşdı.
Haqq diləsən, yüzündən qop,
Yüz nədi, yer üzündən qop.
Aləmlər səndə gizlənib,
Umsan Onu, özündən qop.
Bu yol Allah yoludur, bəndə yolu deyil. Yeganə doğru 
yoldur, haqq yoludur, “siratin müstəqim”dir.
Hədis
Rəsulullah (salləllahu aleyhi və səlləm) bir gün yerdə bir 
xətt cızaraq buyurdu: “Bu, Allah yoludur”. Sonra bu xəttin 
sağında, solunda başqa xətlər çəkərək yenə buyurdu: “Bun-
11
lar da yollardır. Bu yolların hər birində insan ları o yola 
çağıran bir şeytan vardır”. Ardınca da bu ayəni oxudu: 
“Bu, şübhəsiz ki, Mənim yolumdur. onu tutub gedin. Sizi 
onun yolundan sapdıracaq yollara uyma yın” (əl-Ənam, 
153). Nə Allahdan başqa ilah, nə də Allah yolun dan başqa 
bir yol vardır. Allaha tərəf deyil də, Ona qarşı gedənlərə, 
Onun yolundan qeyrisini axtaranlara şaşılır. Haq dan kə-
narda haqmı olur? “Filankəsin yolu”, “mənim yolum” 
deyi lən bir şey yox. Haqq Haqqın içində və Özüylə aranır. 
Hərənin öz yolu deyil, öz izi ola bilər. İzlər isə eyni olmur, 
sahibləri kimi müxtəlifdir, yerişə bağlıdır. Hər izə etibar 
edil məz. Şeytan da öncə Allah yolundaydı, amma sonra 
Ona qarşı gəldi, asi oldu və Adəm övladına ilahi xəbər-
darlıq endi: “Şeytanın izi ilə getməyin!” (əl-Bəqərə, 168).
Könül haqq səltənətdi, yeganə bir Sultanı var.
Kim könül əhli deyil, min qönçeyi-xəndanı var.
Bizdən əvvəlkilərin Sevdiyidi Sevdiyimiz,
Kim sevər başqasını, bizdən deyil, nöqsanı var.
Götürüb dərdi bizi bu dünyada dərdsizlərin,
Kim ondan bixəbərdi, nə dərdi, nə dərmanı var.
İnsan imkanlıya, imkansıza çoxdan bölünüb,
O, imkan əhlidi ki, bölünməz bir imanı var.
Vay onun halinə ki, düşməni cüt, özü təkdi,
Xoş onun halinə ki, nə nəfsi, nə şeytanı var. 
“Ey Adəm övladı! Məgər Mən sizdən əhd alma dımmı 
ki, şeytana ibadət etməyin, o sizin açıq­aşkar düşməni­
nizdir. Və Mənə ibadət edin, Siratin mustəqim (doğru yol) 
budur” (Ya sin, 60-61). “Biz insanı eşidən və görən etdik. 
Biz ona yolu göstərdik. İstər şükür etsin, istər nankor 
olsun” (əl-İnsan, 2-3).
12
Haqq birdirsə, bil, ey ərən,
Haqqa yol da yeganədir.
Bəndə görən, Haqq görünən,
Nədən insan biganədir?
İnsan ancaq bir yolçudur. Kimi asta, kimi yeyin gedər. 
Bəziləri fərd halında, bəziləri dəstə şəklindədir. Geriyə 
qalanlar, önə keçənlər var. “Siz üç zümrəyə ayrılacaq sı nız: 
Sağ tərəf sahibləri. kimdir o sağ tərəf sahibləri? Sol tərəf 
sahibləri. kimdir o sol tərəf sahibləri? Və öndə olanlar. 
onlar öndədirlər. onlar yaxınlaşdırılmış kimsələrdir” 
(əl-Vaqiə, 7-11). Ən öndə peyğəmbərlərin (aleyhimussalam) 
sonuncusu Həzrət Muhəmməddir (salləllahu aleyhi və səl ləm). 
“Hikmət dolu Qurana and olsun ki, sən göndərilmiş 
peyğəmbərsən. Siratin mustəqim üzrəsən” (Ya sin, 2-4). 
O, arxadakıların da, öndəkilərin də öndəridir. Ondan nəinki 
qabaqda, hətta onunla yanaşı bir kimsə yox. Bu yolun yol-
çuları yalnız onun iziylə gedənlərdir. Nicat tapanlar da 
onlardır. “Biz səni bütün insanlara müjdə verən və qor­
xudan bir peyğəmbər göndərdik. Lakin insanların çoxu 
bilməz” (Səba, 28).
Dil verməyib, deyib-gülək,
Can verməyib, yeyib ölək.
Ağıl verib, Haqqa gələk,
Haqdan gedən divanədir.
Haqqa Haqqın Özüylə get,
Haqqa Onun sözüylə get.
Rəsulunun iziylə get,
Qeyri nə var, əfsanədir.
İbrət
Bəyazid Bistami həzrətləri rəvayət edir: “Bizim ruhu-
muzu səmalara götürdülər. Cənnəti, cəhənnəmi göstərdi lər. 
13
Heç bir şeyə baxmadım. Yalnız Allah-Təalanı düşünür düm. 
Neçə məqamlardan keçirdilər. Nəhayət, əbədiyyət ağacını 
gördüm. Sonra: “Ya Rəbbi! Sənə gələ bilmək üçün məni 
mənliyimdən qurtar”, – deyə yalvardım. Mənə buyurdu: 
“Ey Bəyazid! Mənliyindən qurtulub Mənə yaxınlaşmaq 
sevgili Peyğəmbərimə uymana bağlıdır. Onun ayağının 
tozunu gözünə sürmə çək. Onun bildirdiyi hökmlərə tabe 
olmaqda davam et!”
Bəşər məşəqqətdən ayrı deyildir,
Eşqdən, məhəbbətdən ayrı deyildir.
Allah sevgisindən başqa sevgi yox,
Amma Muhəmməddən ayrı deyildir.
Ey yolçu! Yol səni yormasın. Bu yol tamdır, bütündür, 
yarımçıqlığı sevməz, yarımçıqları atar. Yorulub yolda qalan-
larla, usanıb geri dönənlərlə sənin işin yox. “Muhəmməd 
ancaq bir peyğəmbərdir. ondan öncə də peyğəmbərlər 
gəlib keçmişlər. İndi o ölər, ya öldürülərsə, siz gerimi 
(əvvəlki dininizə) dönəcəksiniz? kim geriyə dönərsə, 
Allaha heç bir zərər verməz. Allah şükür edənləri müka­
fat landıracaqdır” (Ali-İmran, 144). Sən səndən öndə olan-
lara yetişməyə tələs. Yol Sahibi “dur” deməyincə heç yerdə 
ayaq saxlama. Yolçu və yolda olduğunu hər zaman xati rində 
tut. Bir hədisdə bildirildi ki, Allah Rəsulunun (salləllahu 
aleyhi və səlləm) səhabələri onun üçün yataq tədarük etmək 
istədilər. Həzrət (salləllahu aleyhi və səlləm) razı olmayıb bu-
yurdu: “Mənim dünya ilə nə işim var? Mən dünyada bir 
ağac altında kölgələnən, sonra da durub gedən bir yolçu 
kimiyəm”.
İbrət
İmam Şafi (rahmətullahi aleyh) həmişə əsa ilə yeriyərdi. 
Səbəbini sordular. Buyurdu ki: “Dünyada bir yolçu oldu-
ğumu daima xatırlamalıyam.”
14
Can cahandan gec usanar,
Haqq yolçusu cavan gərək.
Yaş artdıqca yol uzanar,
Öz vaxtında rəvan gərək.
Bu dünyanı kiçik tutun,
Çıx içindən bu tabutun.
Yer döşəmə, dağlar sütun,
Göylər sənə tavan gərək.
Hər anı son dəqiqə et,
Sən təqvanı azuqə et.
Artıq nə var, sədəqə et,
Bu yolda rizq yavan gərək.
Allah yolunda yorğunluq olmaz. Yorğunluq yalnız yan-
lış və ya lüzumsuz atılan addımlar zamanı baş verər. Musa 
peyğəmbər (aleyhissəlam) Həzrət Xızır (aleyhissəlam) ilə gö-
rüş mək üçün iki dənizin qovuşduğu yerə qədər məsafə qət 
etsə də, yorğunluq duymadı. Fəqət unutqanlıq üzündən 
görüş yerini keçib, bir az gedən kimi yorğunluğunu hiss 
edərək dayandı və: “Bu yolçuluğumuzdan yorğun düş dük” 
(əl-Kəhf, 62) dedi.
Allah yolçuluğu yorulanadək yox, ölənədəkdir.
Dünya səfərlərindən fərqli olaraq, bu yolda durmaq yox-
dur. İlk dayanacaq ölümdür. Ondan sonra isə nə olacaq, 
ancaq Allaha bəlli. Yolçuya düşən – son nəfəsədək bu yolda 
olmaqdır.
Bu yol sadə, zinət, süs yox,
Burda gecə, ya gündüz yox.
Fasilə yox, tənəffüs yox,
Davam, davam, davam gərək.
İbrət
Qarışqa Həcc səfərinə çıxmaq istədi. Digər qarışqalar 
yolun uzaq və təhlükəli olduğunu, indiyədək heç bir qa-
15
rışqanın Həccə getmədiyini dəlil gətirərək onu fikrindən 
daşındırmaq istədilər. Amma qarışqa niyyətində israrlıydı 
və yoldaşlarının dəlillərini qəbul etməyib dedi: “Kəbəyə 
gedib çıxmasam da, heç olmasa, bu yolda ölə rəm.”
Haqq yolçusu, ömür qısa,
Durma, yolun açıq olsun!
Qıl cismini dəmir əsa,
Nəfsin taxta çarıq olsun!
Zaman uçur, yel kimidi,
Fitnələr gur sel kimidi,
Haqqın yolu tel kimidi,
Nəbadə bir qırıq olsun!
Bu yol bizdən ötrü imiş,
Bitməz bizi bitirməmiş.
Qulu Rəbbə götürməmiş
Yorulana yazıq olsun!
Hamı İslam fitrətiylə doğulsa da, hər kəs fitrət üzrə 
ölməz. “Bütün uşaqlar müsəlman fitrətiylə dünyaya gəlir. 
Bunları sonra anaları, ataları xristian, yəhudi və dinsiz 
edir” (Hədisi-şərif). İnsan gözünü açıb dünyanı görür və 
yumana qədər ondan qopa bilmir. Dünya həyatı çoxları 
üçün fitrətdən, yəni “lə iləhə illəllah”dan ayrılıqdır. Fitrət-
dən ayrılmamaq ona qayıtmaqdan xeyirlidir. Hədisdə “Bir 
kimsənin son kəlməsi “Lə iləhə illəllah” olursa, o kimsə 
Cənnətə girər” buyuruldu. Fəqət sonunun necə olacağını, 
həyatının haçan, harada və nə cür bitəcəyini kim bilir? Odur 
ki, hər nəfəsi son nəfəs kimi dəyərləndirən udur. Hədisin 
haqqını verən və müjdəsinə qovuşanlar da məhz onlardır.
Hikmət
Nəqşibəndi həzrətlərindən sordular: “Qurtuluş yolu 
nə dir?” Buyurdu: “Son nəfəsdə hansı hal üzrə olacaq sansa, 
daim o hal üzrə olmaq”.
16
Haqq əhli Haqq yoldan dönməyənlərdir,
Haqq üçün alışan, sönməyənlərdir.
Dilini kəssən də susmayanlardır,
Başını kəssən də dinməyənlərdir.
Ölüm ilk dayanacaq olsa da, axırıncı deyil. Haqq yolun 
həyəcanları beşikdən behiştəcən sürər. Hər ikisində həm 
beşikdə, həm də behiştdə, yalnız günahsızlardır. Birincilər 
hələ günah etmədiklərinə, ikincilər isə artıq bağışlandıq-
larına görə məsumdur. “Kim ki Həccin fərzlərini yerinə 
yetirər, fəna söz danışmaz, cahilcəsinə hərəkətlər etməzsə, 
Həccdən döndükdən sonra, anasından doğulduğu kimi mə­
sum və tərtəmiz olar, günahları bağışlanar” (hədis). Zatən 
Allaha qayıdış Həccdən dönüş kimi olmalıdır. Nə yazıq ki, 
dünya həyatını bütünlüklə Həccə, yer üzünü təmamən 
hərəmə çevirənlər çox azdır.
Öncə, ey qul, bu dünyada
Öz könlünü hərəm eylə.
Sonra bulun bu duada:
“Ya Rəbb, mənə kərəm eylə!”
Aldatmasın hüsnü səni,
Altı səni, üstü səni.
Ağlatmasın hüznü səni,
Bu dünyaya sitəm eylə.
Adəm övladı istədiyi kimi yaşamaq, rahat və sərbəst 
ömür sürmək istər. Fəqət dünya həyatında bu istək müm-
kün süz görünür. Kimsə taleyindən qaça bilməz. Allah-Təala 
rahatlığı ancaq Axirətdə, daha dəqiq desək, Behiştdə qərar 
verib. O dünyanın gözəl həyatı bu dünyanın doğru həya-
tından keçir. Əsas məsələ bu dünyada gözəl yaşamaq deyil, 
düzgün yaşamaqdır ki, o dünyada gözəl yaşayasan. Kim 
Axi rətdə özünün istədiyi və nəfsinin buyurduğu kimi yaşa-
17
mağa can atarsa, dünyada Rəbbinin istədiyi və buyur duğu 
kimi yaşamağı seçməlidir. Adəmoğluna zor gələn də budur.
Tut çölünü ala-babat,
Əsas için olsun abad.
Yamanlığı yüz il yubat,
Yaxşılığı hər dəm eylə.
Say özünü haqq sürgündə,
Hər günahdan dursan gendə,
Ən qorxulu, qəmli gündə
Nə qorxu bil, nə qəm eylə.
İbrət
Əbu Əli Şəfəvi həzrətləri Allah Rəsulunu (salləllahu aleyhi 
və səlləm) röyada görərək sordu: “Ya Rə su lallah! “Saç larımı 
“Hud” surəsi ağartdı” sözünün Sizdən rəvayət edil diyi doğ-
rumudur? Əgər doğrudursa, buna səbəb olan bu surənin 
hansı qismidir? Peyğəmbərlərin qissə lə rimi, yoxsa keçmiş 
qövmlərin məhv olmalarımı?” Həzrət buyurdu: “Bun ların 
heç biri deyil. Ancaq Allah-Təalanın “Sənə əmr olunduğu 
kimi, doğru (yolda, istiqamətdə) ol. Səninlə birlikdə tövbə 
edənlər də (doğru olsunlar). Həddi aşma yın. Çünki nə 
etdiklərinizi görür” (Hud, 112) ayəsi saç la rımı ağartdı.”
Ruhumun qiyamı yox, qoy büküm Allaha sarı.
Hara əysən, yenə səcdəm, rükum Allaha sarı.
Şələyib cismimi öz canıma hey yol gedirəm,
Gedirəm bir canım, bir can yüküm Allaha sarı.
Yüklənib dünya günahlarla gedir hey aşağı;
Bağlayın qurşağıma, qoy çəkim Allaha sarı.
Sayın hər dəqiqəmi, cüt bu yana, tək o yana;
Cütüm Allaha tərəfdi, təkim Allaha sarı.
18
Doğrayın siz məni səhradə ilanlar mələşən,
Görəcəksiz, sürünür hər tikəm Allaha sarı.
Sındırın, məndə nə var, sonra baxın hər sümüyə;
Hər çatım, hər sınığım, ey həkim, Allaha sarı.
Bitirin bir talada, sonra qazın mehvərimi;
Uzanar hər budağım, hər köküm Allaha sarı.
Ayırın tellərimi, dörd tərəfə bağlı tutun;
Dartınar hər kəkilim, hər tüküm Allaha sarı.
Məni zərtək alıb ay nuruna siz ərzə atın,
Şeşim Allaha tərəfdi, yekim Allaha sarı.
Eyləyin siz məni şam, sizlərə aydınlıq olum,
Baxın, şeytanə tərəf kim və kim Allaha sarı.
Tutmasın kimsə məni zirvədə qartallara tən,
Bir qərib quşcuğazam, cik-cikim Allaha sarı.
Allah-Təalanın bizə göstərdiyi və buyurduğu doğru 
yol şəhərlərarası, qitələrarası, hətta planetlərarası yollara 
bən zə məz və ya çox az bənzər. Bu, dünyalararası bir yol-
dur. Başqa sözlə, dünya səfəri deyil, Axirət yolçuluğudur. 
Dün ya dan aralanmadıqca bu yolçuluq alınmaz.
Hikmət
Əbu Əli Dəqqaq həzrətlərinin yanına bir adam gələrək 
dedi: “Mən sizi ziyarət etmək üçün çox uzaq bölgədən gəl-
dim”. Həzrət buyurdu: “Bu iş yolçuluq edərək dağı-dərəni 
aşmaq işi deyildir. Bir addım ataraq nəfsini tərk et, məq sə-
din hasil olsun”.
Haqq yolun uzun, qısalt, qatla,
Qət edilməz bu yol atla.
Qula düşən bir addımdır,
Nəfsdən keç, qəlbə adla.
19
Nəfsi tərk etmək dünyanı tərk etməkdir. Çünki nəfsin 
muradı odur. “Siz dünyanı istəyirsiniz, Allah isə Axirəti 
istəyir” (əl-Ənfal, 67). Öz istəyini Onun istəyinə fəda et mə-
yən Axirətini dünyasına qurban vermişdir. Fəqət tərki dün-
ya lıq dünyanın içindən çıxmaqla deyil, dünyanı içdən çıxar -
maqla olur.
Ey könül, Sevdiyimiz aləmlərdə yeganədi.
Aşiq o kimsədi ki, aləmlərə biganədi.
Xaliqin nəzdində o, əhli-məqamdan sayılar,
Amma xəlqin nəzərində dəli, ya divanədi.
Haqqın bir məzəmməti eşq əhlini iflic eylər,
Xalqın min töhmətinə amma mətin, mərdanədi.
Kim Ona versə könül, qəmxar bulmaz Ondan qeyri,
Qəmxarı olmayana külli-aləm qəmxanədi.
Çoxdu eşq əhlinə xam, eşqə də əfsanə deyən,
Ey dil, boş ver ki, deyən xam, deyilən əfsanədi.
Hədis
Allah Rəsulu (salləllahu aleyhi və səlləm) buyurdu: “Kön-
lünüz doğru olmayınca imanınız doğru olmaz. Diliniz 
doğru olmayınca könlünüz doğru olmaz. Əməliniz doğru 
olmayınca diliniz doğru olmaz.”
Əshab soruşdu: “Ya Rəsulallah, dürüst olmanın əla-
məti nədir?” O Həzrət (salləllahu aleyhi və səlləm) buyurdu: 
“Darul-qürurdan (dünyadan) əl çəkməkdir və ölüm gəl mə-
dən öncə ölüm üçün hazırlaşmaqdır” buyuraraq bu ayəni 
oxudu: “Artıq qəlbləri Allahın zikrinə qarşı qatılaşmış 
olanların vay halına!” (əz-Zumər, 22).
Dünya yükdür. Yolçu yola ən zəruri şeyləri götürər, 
özünü yükləməz. Haqq yolda ən öndəkilər yükü ən az olan-
lar, ən arxadakılar yükü ən çox olanlardır. Dünyayla yola 
çıxanların şələsi nə ağırdır! Bu dünyanı o dünyaya daşıya 
bilməzsən. Ölüm adlanan qapıdan bir iynə belə keçməz!
20
Dünya qəfəs, dünya tabut,
Mülk eləmə bu dünyanı.
Təqva ilə burnunu tut,
Müşk eləmə bu dünyanı.
Kimsə qalmaz bu məskəndə,
Gecikən də, tələsən də.
Qəbrində tir-tir əssən də,
Kürk eləmə bu dünyanı.
Hər zərrənin qorxusu var,
Qulduru var, oğrusu var.
O dünyda sorğusu var,
Yük eləmə bu dünyanı.
İbrət
Salman Farsi (radiyallahu ənh) ölüm yatağına düşəndə 
Səad ibn Əbu Vəqqas (radiyallahu ənh) onu ziyarət etdi. 
Salman hönkür-hönkür ağlayırdı.
Səad “Səni ağladan nədir, ey Əbu Abdullah? Rəsu lullah 
səndər razı olaraq vəfat etmişdi” dedikdə Salman bu cavabı 
vermişdi: “Vallahi, ölümdən qorxduğum üçün və ya dün-
yaya bağlılığıma görə ağlamıram. Rəsulullah (salləllahu 
aleyhi və səlləm) bizdən söz almışdı. Demişdi ki: “Sizin dün-
yadan nəsibiniz ancaq bir yolçunun azuqəsi qədər olsun”. 
İndi isə görürsən, ətrafımda bir sürü qaraltı var...”
Səad deyir: “Baxdım, ətrafımda təmiz bir tabaqdan 
başqa bir şey yox idi”. 
Ey milyonçu, əcəldən qorx,
Hər qəpiyin hesabı var.
Halaldısa, sorğusu çox,
Harmadısa, əzabı var.
Haqq arayan gec-tez bulur,
Muzd arayan tez yorulur.
Nə paylarsan sənin olur,
Nə toplarsan xarabı var.
21
Hər bir bidət qəbrə layiq,
Hər bir sünnət həşrə layiq.
Hər bir qulluq əcrə layiq,
Yalnız qulun savabı var.
Ey yolçu! Yanında dünyadan oğrunun əliboş, dilən çi-
nin əlidolu qayıda biləçəyi qədər azuqə saxla. Unutma ki, 
Axirət dünyadan təkcə irəlidə yox, həm də yuxarıdadır. 
Yüklə qabağa getmək zor, yuxarı qalxmaq ondan da zor-
dur. Adi bir əşyanı dəhlizin bu başından o başına daşı-
maqla bir mərtəbədən digər mərtəbəyə çıxarmaq eynimi?
İbrət
Bəyazid Bistami həzrətlərindən sordular: “Bu yüksək 
mərtəbələrə nəylə yetişdin?” Buyurdu ki, dünyadan heç 
bir şey daşımadan.
Qəm sarayı – dünya budur!
Bu sarayda gülməkdən qorx.
Haqqa sarı gedən udur,
Haqqa qarşı gəlməkdən qorx!
O dünya bar, bu dünya bağ,
Göz yaşıyla o bağa yağ.
Bağban kimi ölməyə bax,
Padşah kimi ölməkdən qorx!
Alim var ki, atəşdədi,
Cahil var ki, behiştdədi.
Hər kim olsan, təqva şərtdi,
Bilməməkdən, bilməkdən qorx!
Adəm oğlu dünyanı çox böyük görür. Çünki gördüyü 
budur. Bu dünyadan dəfələrlə böyük olan digər dünyanı 
isə görməyib, ancaq haqqında eşidib və “Kimsə o dünyanı 
görüb qayıtmayıb” prinsipi ilə hərəkət edərək gördükləri 
ilə müqayisədə eşitdiklərinə ciddi yanaşmır. Ayələrdə, bir 
22
qayda olaraq, qulaqlar gözlərdən, eşitmək görməkdən öndə 
gəlir. “...Qulaq, göz və qəlb – bunların hamısı sorğu­sual 
olunacaqdır” (əl-İsra, 36). Əzaların bu cür ardıcıllığı gör dü-
yümüzə nisbətən eşitdiyimizə, yəni dünya ilə müqayisədə 
Axirətə daha çox önəm verməyimiz üçündür. Zatən əsil 
iman gördüyün həqiqətlərə deyil, görmədiyin həqiqətlərə 
inanmaqdır. İnsan dünyaların birini deyil, hər ikisini qəbul 
edərək yanaşı qoysa, dərhal bu dünyanın çox kiçik oldu-
ğunu görəcəkdir.
Dünya ilk baxışda göyçək kimidir,
Üstünə qonanlar milçək kimidir.
Könlüm gül istəməz, gülüstan istər,
Dünya pəncərədə dibçək kimidir.
İbrət
Rəvayət olunur ki, bir gün Əkbər şah müdrik Birbalı 
çıxılmaz vəziyyətə salmaq üçün yerdə uzun bir xətt cızdı 
və dedi: “Birbal, bu xəttə toxunmadan onu kiçilt”. Birbal 
bu cür məsələləri həll etməyin ustasıydı. Dərhal həmin 
xəttin yanında daha uzun bir xətt çəkərək dedi: “İndi sizin 
çəkdiyiniz xətt oldu kiçik”.
Bu dünya, ey dünyapərəst,
Bir əyləncə, bir oyundu.
Bu dünyaya o dünya tərs –
Hər ikisi, bil, Onundu.
Sanma Cənnət, ya Behiştdi,
Qan qusduğun qızıl teştdi,
Bu dünya bir gözəl leşdi,
Qonana, qarğaya quzğundu.
Haqq yolçusunun qəlbi yuxa,
Verər, vurmaz nala-mıxa.
Kim haqladı əlbəyaxa,
Şeytanla o, qolboyundu.
23
Dünya qanlı, qalmaqallı,
İfritədi gül camallı.
İki şeydi dünya malı:
Bir kəndirdi, bir sabundu.
Düşün, dünya dar bir dalan,
Düşünməzmi darda qalan?
Taxta kimi burda olan
Orda da boş bir odundu.
Allah yolçuluğu bədən yolçuluğu deyil, könül yol çu lu-
ğudur, könüllü yolçuluqdur. Könülsüz din, dinsiz könül 
kimidir. Nə o, qəbuldur, nə bu. Bədənlər bir qəlibə bənzər. 
Bu yol qəlibsiz keçilər, amma qəlbsiz keçilməz. Məsələn, 
namaz dinin sütunu olduğu halda, üzrlü kimsə onu oturan, 
uzanan vəziyyətdə, sadəcə, kirpikləri qaldırıb-endirməklə 
qıla bilər. Başqa sözlə, namaz müəyyən hallarda əlsiz-
ayaqsız məqbuldur, könülsüz əsla.
Hər canlıda nəfəs vardır,
Quru nəfəs məqsəd deyil.
Hər canlıda nəfs vardır,
Cılız həvəs məqsəd deyil.
Vüsal uman baxmaz fəslə,
Fəslə uyan yetməz vəslə.
Can quşunu daim bəslə,
Altun qəfəs məqsəd deyil.
İbrət
Əhməd ibn Hərb həzrətləri yağışlı bir havada məsciddə 
namaz qılırdı. İçindən keçdi ki, yağış kəssəydi, evinə ge-
dərdi. Bu zaman xəfif bir səs gəldi: “Könlünü evdə qoy mu-
san, sən burada könülsüz neyləyirsən?”
24
Adəm oğlu, qəlb Dost bağı,
Dəvət etsən, candan eylə.
Nə könlünü ev dustağı,
Nə cismini zindan eylə.
Qul oldunsa Haqq Sultana,
Oxşama hər gülsatana.
Çölün dönüb gülüstana,
Keç içini xəndan eylə.
Gerçəkdən namaz yeddi əzamızla yerinə yetirilsə də, 
bədəndən çox qəlbin ibadətidir. Könül əhli üçün o, yolu 
artıq sürünə-sürünə deyil, süzə-süzə qət etməkdir. Süzən-
lərin sürünənlərə uyması nə ağırdır!
Dünya dar, qəlbini sıxar deyirəm,
Yüz dünya bir qəlbə sığar deyirəm.
Demirəm dünyanın içindən sən çıx,
Dünyanı içindən çıxar deyirəm.
İbrət
Seyyid Ələvi ibn Muhəmməd həzrətləri zöhr namazı 
vaxtı bir məscidə getmişdi. İqamə gətirildikdən sonra hər 
kəs imama uydu. Seyyid həzrətləri isə səfdən çıxıb bayırda 
təkbaşına namaz qıldı. Namaz bitincə camaat bunun səbə-
bini bilmək istədi. Aralarında əyan-əşraf da vardı. Həzrət 
buyurdu: “Namazda südü çox olan inəyin arxasına düş-
müş bir imama uymaq istəmədiyimdən tək qıldım.”
Bu sözləri gedib imama çatdırdılar. Dedi: “Doğrudur. 
Zövcəm xəstədir, müalicəsi üçün hər gün süd içməsi lazım-
dır. Camaat içində çox süd verən bir inəyin sahibini gör-
düm. Namazdan sonra ondan istəməyə qərar verdim. 
Zehnim bunlarla məşğul oldu”.
25
Bir süfrədən yeyənlər var;
Qablar eyni, qəlblər ayrı.
Bir mənbədən deyənlər var;
Sözlər eyni, təblər ayrı.
O da fəqir, bu da fəqir,
Bunda giley, onda səbir.
Bu mal umur, oysa əcir,
Dərdlər eyni, həblər ayrı.
Bu da dində, o da dində,
Bu da bəndə, o da bəndə,
Biri haqda, bir zəndə;
Qullar eyni, Rəblər ayrı.
Bu yolu atlı da qət eləmək olar, piyada da. Əsas məsələ 
durmamaq, irəliləməkdir. Sadəcə, biri mənzil başına tez, 
digəri gec çatar. Ancaq tez çatmaqla gec çatmağın sevinci 
eynidimi? Bizi Yaradan bizi tələsdirir: “rəbbinizin məğfi­
rə tinə və genişliyi göylərlə yer üzü qədər olan, müttəqi lər 
üçün hazırlanmış Cənnətə tələsin” (Ali-İmran, 133). Süva-
riylə piyadanın tələsməsi də eyni olmaz. Bu yolda atlı olan 
Cənnətdə də at üstədir. Amma at, nə at!
Hədis
“Cənnətdə elə bir ağac vardır ki, onun üstündən hüllə 
(behişt libası), altından altun misallı atlar çıxar. Bu atların 
yəhəri də inci və yaqutdandır. Bu atlarda pislik, idrar olmaz, 
qanadları göz işləyən qədər uzundur. Cənnət əhli bu atlara 
minib, arzu etdikləri yerlərə uçub gedərlər. Onlardan aşa-
ğıda olanlar deyərlər: “Ya Rəbbi, bu qulların nəylə belə yük-
sək dərəcələrə yetişdilər?”
Allah-Təala buyurar: “Siz yatarkən onlar oruc tutar dı-
lar, siz xəsislik edərkən onlar mallarını xərcləyərdilər, siz 
qorxarkən onlar savaşardılar”.
26
Demirəm ki, boynundan düş,
Dünya bundan sınan deyil.
Deyirəm ki, qoynundan düş,
Aşnan deyil, anan deyil.
Nəfsini də eylə minik,
Qoyma onda qürur, mənlik.
Dörd yan cıdır, göy çəmənlik,
Çap ki, dinclik qanan deyil.
Əsrimiz sürət əsridir,
Simasız surət əsridir.
Az bax ki, həsrət əsridir,
Zaman sənin aynan deyil.
Allah yolunun minikləri digər miniklərə, süvariləri digər 
süvarilərə bənzəməz. 
İbrət
İbrahim ibn Ədhəm həzrətləri həcc yolçuluğundaydı. 
Qızmar günəşin altında səhra ilə gedərkən o, yolda dəvə-
nin üzərində səfər edən bir ərəbə rast oldu. Ərəb ondan 
xəbər aldı: “Ey tənha adam! Səfərin harayadı?” Həzrət 
“Tənha adam” xitabına təbəssüm edərək sualla cavab verdi: 
“Sən haraya gedirsən?” Ərəb: “Beytullahı ziya rətə gedi rəm” 
– dedikdə buyurdu: “Mənim də niyyətim odur. Allah evini 
ziyarət üçün yola çıxmışam”. Ərəb heyrətləndi: “Bu necə 
olur? Miniyin yox, azuqən yox. Bu uzun yolu, qızmar səh-
raları nə cür gedirsən? Bir yerdə tələf olarsan”. Həzrət dedi: 
“Mənim bir çox miniyim vardır. Sadəcə, sən görə bil mir-
sən”. Ərəb daha çox heyrət edərək sordu: “Bunlar nədir, 
necə şeylərdi? Mənə anlat”. İbrahim ibn Ədhəm sadala-
mağa başladı: “Mənim “səbir” adlı bir miniyim var. Başıma 
bir bəla gəldimi, onun belinə minirəm. Nemətə qovuş du-
ğum zaman “şükür” adlı mini yimə süvar oluram. Bir qə-
27
zaya uğradıqda “riza” adlı mini yim imdadıma yetir. Onda 
da onunla yoluma davam edirəm”.
Ərəb bu cavabdan şövqə gələrək sordu: “Daha nəyin 
var?” Həzrət buyurdu ki: “Bir də nəfsim məni bir şeyə 
zor la dığı zaman düşünürəm ki, ömrümün çoxu gedib, azı 
qalıb. Bu durumu xatırlayaraq nəfsimə uymaqdan son 
dərəcə saqınıram”.
Ərəb daha özünü saxlaya bilməyib qışqırdı: “Vallahi, 
desənə əsil piyada mənmişəm, atlı da sən! Yoluna davam 
et, Allah sənə salamatlıq versin! Şübhəsiz ki, sən muradına 
çatacaq, mənzilə yetişəcəksən”.
Sən hamar yol arama heç,
Haqq qanadlı miniklər seç.
Atəşdən keç, şaxtadan keç,
Haqq əriyən, donan deyil.
Allah yolunda nə çox minik, fəqət nə az süvari vardır. 
Minik qayğısına qalmayan yolçu yaxşı halda piyadaya, pis 
halda özü miniyə çevrilər. Əslində Cənnətə tələsən üçün 
əsas minik nəfs olsun gərək. Amma bu var ki, o, minil məyi 
deyil, minməyi sevər. Əgər sənin miniyin odursa, Cənnətə, 
onun miniyi sənsənsə, Cəhənnəmə aparar. 
Hikmət
Saleh zatlardan birinə: “Sənin barəndə “Havada uçdu” 
deyirlər. Bu nə cür olur?” – deyə sual etdilər. O da bu ca-
vabda bulundu: “Mən arzuları tərk etdim və bu səbəblə 
onların üzərinə mindim. Əgər onlar məni yaxalasaydılar, 
boynuma minərdilər”.
Bir qab gilik, bir qətrə su,
Əslimiz bu, kökümüz bu.
Bir cəsədik, min bir arzu;
Şələmiz bu, yükümüz bu.
28
Çöldə adi bir adamıq,
İçəridə atamanıq.
İki arşın, beş batmanıq;
Ölçümüz bu, çəkimiz bu.
Şeytana dənk olmayalım,
Nəfsə minik olmalayım,
Asi, müşrik olmayalım;
Tək qorxumuz-hürkümüz bu.
Nəfsi digər mənəvi miniklərdən fərqləndirmək gərək-
dir. Obrazlı desək, səbir, şükür, riza kimi “miniklərə” cıdır 
atları kimi yanaşmaq, nəfs ilə isə dəyirman yabısı kimi 
rəftar etmək uyğundur. Necə ki böyüklərimizdən Səhl ibn 
Abdullah Tüstəri həzrətləri etmişdir.
İbrət
Səhl ibn Abdullah Tüstəri həzrətləri həcc ziyarəti üçün 
yola çıxmışdı. Kufəyə çatanda nəfsi balıq istədi. Bu istək 
get-gedə şiddətlənib qarşısıalınmaz oldu. Nəfsini tərbiyə 
etmək üçün bir dəyirmançıya yaxınlaşdı. Dəyirmanın çar-
xına qoşulmuş bir atın gündəlik kirayə haqqının iki akça 
olduğunu öyrəndi və bir akça müqabilində səhərdən ax-
şama qədər atı əvəz edərək çarxı fırlatdı. Sonra o bir akça 
ilə balıq alıb nəfsinə dedi: “Nə zaman məndən bir şey istə-
sən, sənə layiq olan bir işi gördürüb, ondan sonra istədi yini 
yerinə yetirəcəyəm”.
Yaşama sarayda məliklər kimi,
Sən yaşa səmada mələklər kimi.
Könüllər həmişə piyada qalar,
Nəfslər olmasa miniklər kimi.
Mənəvi yolçuluqda nəfsini yoran əsla yorulmaz. Nəf sin 
yorduqları isə belə deyildirlər. Onlar saysız istəklərin, son-
suz xəyalların əsirləri, girovları, nökərləridirlər. Məsəl var: 
29
“Yaxşı at özünə qamçı vurdurmaz”. Amma nəfs elə bir atdır 
ki, gərək qamçısını əskik etməyəsən.
İbrət
Üveys əl-Havlani həzrətləri qamçısını namazgahın di va-
rından asmışdı. Ona baxar, deyərdi: “Heyvanlardan daha 
çox, mən qamçıyla döyülməyə layiqəm”.
Nəfsin başı üstündə dur,
Nə istəsə, ağzından vur.
İstəməsə, sal abırdan,
Qoyma onda əsla qürur.
Yor nəfsini ulaq kimi,
Əzizləmə uşaq kimi,
Hərçənd odur ən yaxının,
Sən davran ən uzaq kimi.
Nəfsinə qarşı gəlməyən Rəbbinə qarşı gəlmişdir. Nəf-
sinlə qarşıdurmada yardımçın Odur. Rəbbinlə qarşıdur-
mada yardımçı varmı? Nəfsə qarşı gəlmək ondan qop maqla 
olur. Ondan qopmayan Rəbbinə qovuşmaz.
Hikmət
Bəyazid Biztami həzrətləri röyada Rəbbindən sordu: 
”Ey Rəbbim! Sənə yol necə olur?” Nida gəldi: “Nəfsini 
burax, Bizə yetiş”.
Rəbbin dərk edilməz, nəfsini dərk et.
Rəbbin tərk edilməz, nəfsini tərk et.
Tərki-nəfs eyləsin vəsli-yar uman, 
Etməsən, üzrün yox, etsən, zirək et.
Nəfs qan-qan deyir, meydanə çıxın!
Mərdin meydanıdır, mərdanə çıxın!
İçin axıradək düşmən qanını,
Haqqın hüzuruna məstanə çıxın!
30
Bu yol bir seçim məsələsidir. Ya O, ya sən. Seçimin düz-
dürsə, yəni Odursa, az əməllə də qurtularsan, səhvdirsə, 
çox əməlin də səni xilas etməz.
Zatən seçən sən deyilsən, Odur. O səni seçdikdə artıq 
Onunla baxmağa başlarsan, Onunla baxan isə haqq olan-
dan, yəni Ondan başqasını görməz, çünki Ondan başqa və 
Ondan kənarda, ümumiyyətlə, heç nə və heç kəs yoxdur. 
Nələrsə, yaxud kimlərsə varsa, bu ancaq Onsuz baxan ların, 
yəni səhv seçim edənlərin baxışıdır. Qəlblər ancaq Onu 
seçmək və sevmək üçün yaradılıb. Ondan qeyrisini, yəni 
məxluqatı seçib-sevmək üçün yox. Sadəcə, Xaliqə olan sev-
gidən məxluqa da pay düşür.
Əksinə olarsa, bu, şirk olur. “İnsanlardan Allaha tay lar 
tutanlar da vardır. Allahı sevdikləri kimi, onları da sevər­
lər. Lakin Allah sevgisi möminlərdə daha güclüdür” 
(əl-Bəqərə,165). İnsan bunu anlar və bu anlayış içində 
ömrünü sürərsə, görüntülərdən qurtulub ancaq gerçəkləri 
görməyə başlar.
Demirəm eşqdən başqa mövzu qula qəbahətdi,
Sadəcə, eşq əhlinə qeyri söhbət, söz qəhətdi.
Aşiq o kimsədi ki, öz qərarı olmaz onun,
Bildiyi ancaq bu ki, Mövla bilən məsləhətdi.
Kim Onu sevdisə, sevdalərinə verdi o son,
Bizi cəlb eyləyən məhz eşqdə elə bu cəhətdi.
Qul nə istər, iki şey: ac qalmasın, xof bilməsin.
Rəbbini razı salan könül toxdu, can rahətdi.
Eşqdə sabitqədəm ol, ən nəzik tel üstündəyik;
Bil ki, rəhmət və əzab əzəl gündən həmsərhəddi.
Bir gün, ey dil, soruşar səndən eşqin vəsfini xəlq,
Sus, cavab vermə ki, bu, dilsiz-ağızsız söhbətdi.
31
İbrət
Muhəmməd Şuveymi həzrətlərinin yanına bir kişi gələ-
rək bir qadını sevdiyini, onunla evlənmək niyyətində oldu-
ğunu, lakin qadının onu qəbul etmədiyini söyləyib yardım 
istədi. Həzrət ona boş bir otağı göstərərək buyurdu: “Bu 
otağa gir, qapını bağla. Davamlı olaraq o qadının ismini 
söylə!”
O kişi buyurulana tabe oldu. Aradan bir müddət keçdi. 
Bir gün heç kəsin gözləmədiyi halda bir qadın gəldi, qapını 
döyərək dedi: “Mən filan qadınam. Sənin üçün gəldim, aç 
qapını!”
Amma indi də kişi onu qəbul etmədi. Dərgahdakı tələ-
bələrin heyrətli baxışları altında qadını geri qaytardı. Bu 
hərəkətini isə belə izah etdi: “Bir halda ki sevdiyinin adını 
çox anmaqla ona qovuşmaq mümkündür, onda elə mənim 
üçün daha xeyirli olan Rəbbimi anıb Ona qovuşmaqdır”.
Bundan sonra o, davamlı olaraq, Allah-Təalanı zikr 
etməyə başladı. Beş gün ərzində qəlb gözü açıldı və böyük 
nemətlərə qovuşdu.
Kişilik, sadəcə, erkəklik deyil,
Qadınlıq, sadəcə, göyçəklik deyil.
Kişi də, qadın da quludur Onun,
Qeyri söz batildi, gerçəklik deyil.
Doğru seçim istəyə bağlıdır. “kim istərsə, rəbbinə 
qa yıdan yol tutar” (ən-Nəbə, 39). Yəni heç kəs üçün yasaq 
yoxdur. İrqindən, dinindən, millətindən, cinsindən, imka-
nın dan, mövqeyindən və digər fərqlərdən asılı olmayaraq, 
hər kəs Rəbbinə yaxınlaşmağı, qovuşmağı diləyə bilər. Yetər 
ki, diləsin. Fəqət “Aləmlərin rəbbi olan Allah istəməsə, 
siz istəyə bilməzsiniz” (ət-Təkvir, 29) ayəsinin hökmünə 
görə, doğru seçim kimi doğru istək də insanın ixtiyarında 
deyil və bu hökm bir sıra digər ayələrdə də vurğu lan maq-
dadır. Sual doğur: əgər O istəmədən biz istəyə bilməriksə, 
32
onda bizim istəməyimizə yasaq qoyulmamasının nə önəmi 
qalır və istəyənlə istəməyən, yaxud istəməklə istəməmək 
eyni olmurmu? Bu suala Quran işığında aydınlıq gətir məyə 
çalışaq. 
Əvvəla, Allaha yaxınlaşdıran doğru yolu hamı istəyə 
bilsə də, hər kəs istəmir və istəməyənlər istəyənlərdən qat-
qat çoxdur. İstəyən ancaq Onu çağırar. Kim Onu çağır-
mazsa, yaxud Ondan başqasını çağırarsa, deməli, istəyi yox-
dur. İstəməyənə də önəm verilməz. “De: “Duanız olmasa 
(onu çağırmasanız), rəbbim sizə nə deyib dəyər versin?” 
(əl-Furqan, 77). “Yalnız ona edilən dua haqdır. ondan baş­
qasını çağıranların duasına cavab verilməz” (ər-Rəd, 14).
Tutalım başdayam, hamıdan başda,
Əlimdən nə gələr, duadan başqa?
Xaliqə möhtacdır hər cürə məxluq:
İnsan da möhtacdı, heyvan da, quş da.
Beləliklə, Ondan istəməyənlərlə bağlı məsələ aydındır. 
Rəbbimizin dəyər vermədiklərinə biz də vaxt ayırmayaq. 
İkincilərə, yəni Ondan istəyənlərə gəldikdə isə bir qədər 
geniş şərhə ehtiyac vardır. Sirr deyil ki, Adəmoğlunun 
istəkləri çoxdur. Lakin onlar, bir qayda olaraq, nəfsanidir.
“Allah istəməsə, siz istəyə bilməzsiniz” ayəsi nəfsin 
istəklərini deyil, Allahın istəklərini nəzərdə tutur. Çünki 
Aləmlərin Rəbbinə yol onlardan keçir. Rəbbini istəyən 
Onun istəyini də istəməlidir. Bəs nəfsin istəkləri Rəbbin 
istəklərindən nəylə fərqlənir? Allahın Kitabında bu suala 
cavab qısa və aydındır. “Siz dünyanı istəyirsiniz, Allah 
isə Axirəti istəyir” (əl-Ənfal, 67). 
Kim nəfsinə arxalanar,
Şeytanını yıxa bilməz.
Kim könlündən axtalanar,
Hurilərə baxa bilməz.
33
Bu dünyadan daralmayan,
Ayrılıqdan saralmayan,
Bulud olub qaralmayan
Rəhmət olub yağa bilməz.
Yalnız Haqdan zövq alanlar,
Yalnız Onu Haqq bulanlar,
Yalnız Ona qul olanlar
Başqasını ağa bilməz.
Rəbbinə yaxın olmaq istəyənlər hər halda anlayırlar ki, 
Allahın dəvət etdiyi özlərinin can atdığından xeyirlidir. 
Lakin nəfslərinə güc gəlib o dünyanı, heç olmasa, bu dünya 
qədər sevə bilmirlər. “Qullarım məni səndən sorarlar, de: 
“Mən yaxınam, Məni çağırsalar, cavab verərəm. Qoy onlar 
da düz yolla gedənlərdən olmaq üçün mənim dəvətimi 
qəbul edib mənə iman gətirsinlər” (əl-Bəqərə,186).
“Mən” demə; möminin zilləti budur.
“Allah” de; möminin izzəti budur.
Dünyasız qəlb ilə yaşa dünyada;
Dünyanın yeganə ləzzəti budur.
Quran ilahi dəvətdir. “Aləmlərə öyüddür. Sizdən doğru 
istiqamətdə olmaq istəyənlər üçündür” (ət-Təkvir, 27-28). 
İnsan Dəvətçini arzulayıb, dəvəti qəbul etməyi bacar mırsa, 
Allaha yaxınlaşmağı istəyib, Ona aparan yeganə yolu istəyə 
bilmirsə, o, doğru istiqamətdə olmağı diləmiş sayılmaz. 
Kimsə ona bacarmadığını bacarmaq üçün yardımda bulun-
malı, istəyə bilmədiyini istətməlidir. Bu yardımçı isə Aləm-
lərin Rəbbindən başqası deyildir. Deməli, diləyən Odur. 
O diləməzsə, insan nəfsinə zor gələn şeyləri diləyə bilmir.
İbrət
Bəyazid Bistami həzrətlərindən rəvayət edilmişdir: 
“Haqq-Təala həzrətləri, hüzurunda min yerdə məni dur-
34
durdu. Hər dəfəsində mənə iki cahanı ərz eylədi. Mən: 
“İstəmirəm”, – dedim. Sonuncuda mənə buyurdu ki: “Ey 
Əba Yezid! Sən nə istəyirsən?”
Mən də: “Bir şey istəməməyimi istəyirəm”, – dedim. 
Bu zaman: “Sən Mənim həqiqi və sadiq qulumsan”, – deyə 
buyurdu.
Yalnız onu diləyənlər
Yalnız Ondan dilər bunu.
Onu murad eyləyənlər
Yalnız Ondan bilər bunu.
Kim nəfsini fəda edər,
Yalnız o bir fayda edər.
Yaxşılığı qayda edər,
Yaddaşından silər bunu.
Arxalansa kim elminə,
Bilməz Dinin təməli nə?
Güvənmə min əməlinə;
Rəbbin bir-bir ələr bunu.
Doğru istiqamətdə olmağı diləyən kimsə bu diləyində 
səmimi olub-olmadığını sübut etməlidir. O, haqqı həqiqə-
tənmi istəyir, doğrunu doğrudanmı arzulayır, yoxsa bu 
istəyin, bu arzunun arxasında, yaxud altında, yəni qəlbdə 
başqa niyyət vardır? Çünki “Allah­Təala surətlərinizə və 
üzlərinizə baxmaz. Ancaq qəlblərinizə, daşıdığınız niyyətə 
və ixlasa baxar” (hədis).
“Mən”dən qurtul, ixlas odur,
Kim qurtulsa xilas olur.
Sanma qula bu xas olur;
Rəbbi qismət elər bunu.
Əgər niyyət düzdürsə, safdırsa, Allah-Təala o kimsənin 
qarşısıalınmaz istəyini ehtiyaca, tələbata çevirər, düz de yilsə, 
35
saf deyilsə, o istək həvəsdən, maraqdan o yana keçməz. 
Ehtiyac və həvəs, tələbat və maraq fərqli şeylərdir. Allaha 
can atmaq növbəti həvəs, müvəqqəti maraq deyil, yeganə 
ehtiyac, əbədi tələbatdır. Ehtiyac qəlbə, həvəs nəfsə aiddir. 
“Məni istəyən məni bulur. Məndən başqasını istəyən Məni 
bula bilməz” (Hədisi-qüdsi).
Bəşər bilsəydi nədir Allah və qul məhəbbəti,
Əsla bilməzdi nədir kölə və pul məhəbbəti.
O səma sevgisidi, bənzəməz yer sevgisinə,
Nə qadın sevdasıdı, nə də oğul məhəbbəti!
Bir kəniz köləni rədd eyləsə bu, faciəmi?
Qorx ki, Rəbb eyləməsin quldan qəbul məhəbbəti!
Eni yer-göycə olan Cənnəti qıl vəslə məkan,
Nədi dünya deyilən bu kənd, qul məhəbbəti?
Eşqdən, ey dil, başına yağsa bəla yağmur kimi,
Nəfsini hesaba çək, tutma məsul məhəbbəti.
İbrət
Böyüklərdən İbn Ata həzrətləri bir tələbəsi haqqında 
rəvayət edir: “O səhrada yolu itirdi. Dolaşarkən özünü bir 
bulaq başında gördü. Orada çox gözəl bir qız durmuşdu. 
Qıza qarşı qəlbində güclü bir meyil oyandı və sevgisini ona 
bildirdi. Qız: “Orada elə gözəl bir qız var ki, mən onun 
əlinə su tökməyə də yaramaram” söyləyincə, dönüb həmin 
tərəfə baxdı. Amma kimsəni görə bilmədi. Qız tələbəyə: 
“Doğruluq nə qədər gözəl, yalan nə qədər pisdir! Bütün 
varlığınla mənə bağlı olduğunu iddia edirsən. Halbuki 
mənim yanımda bir başqasına baxmaq istəyirsən”, – dedi. 
Tələbə xəcalətindən başını aşağı saldı. Qaldıranda qarşı-
sında kimsəni görmədi”.
36
İsmiylə çağrılar o Gün hər bəşər,
Yerdə də, göydə də adını qoru.
Özünü qadından qoru həmişə,
Həmişə özündən qadını qoru.
Sevgi sələm deyil, sədəqə deyil,
Sevgi əbədidir, dəqiqə deyil.
Eşq cinslərarası əlaqə deyil,
Qul və Rəbb arası andını qoru.
Məhəbbət həvəs yox, amal olmalı,
Məhbubda səmavi əhval olmalı.
Məhəbbət azad yox, hale olmalı,
Halal məhəbbətin dadını qoru!
Sevgisiz yaşayan Rəhmansız ölər,
Sevgi bir amandır, amansız ölər.
Qüsulsuz, kəfənsiz, imansız ölər,
Amandı, zinadan zatını qoru!
Sanma eşq doğuda, ya batıdadır;
Əsil eşq Axirət həyatındadır,
Həqiqi aşiqlər Haqq qatındadır,
Ey qul, mərtəbəni, qatını qoru!
Nəfs xeyir olanı deyil, xoş olanı xoşlar. Şeytan da bu 
xətasını ona gözəl və gerçək olaraq göstərər. İnsan bəzən 
nəfsinə güc gələ bilsə də, Rəbbinə sığınmadıqca Şeytanına 
qarşı zəifdir. Ona görə də xeyirli şeylər Allah istəmədikcə 
qulun qəlbinə yol tapmaz, tapsa belə, o qəlbdə kök sal maz. 
Çünki şeytan bunu əngəllər. Lakin Allah-Təala bir qulu 
üçün xeyir dilədikdə ya bunu birbaşa onun qəlbinə ilham 
edər, ya da o qulu elə batini və zahiri proseslərdən keçirər 
ki, qəlb Rəbbinin istədiyini istəmədikcə rahat olmaz. Təbii-
dir ki, insana rahatlıq gətirən, onu sıxıntıdan qurtaran şey 
37
ona xoş və sevimli görünməyə başlar. Lakin bu artıq şey-
tani yox, Rəhmani olar. Allah bu cür halları hər kəsə deyil, 
seçdiyi və ya dilədiyi quluna nəsib edər. Bəs bu ilahi seçim, 
ilahi istək hansı meyarlara söykənir? Şübhəsiz ki, Allahın 
hikmətindən sual edilməz. Kimi və nə üçün seçdiyi Onun 
Özünə aiddir. Anlaşılan bu ki, O, yaratdıqlarının qəlb 
durumuna özlərindən daha artıq vaqifdir. Yəni bizə bizim 
düşündüyümüzdən də yaxındır. O hansı qəlbin haqq üçün 
yararlı, hansının isə yararsız olduğunu və ya olacağını Öz 
əzəli elmilə bilir.
İbrət
Rəvayət olunur ki, Hz. Musa (aleyhissəlam) Rəbbinə 
münacat edərək dedi: “Ya Rəbbi! Məxluqatı Sən yaratdın. 
Nemətinlə onları bəslədin. Sonra onları Qiyamətdə Cəhən-
nəmə qoyursan!”
Allah-Təala ona belə vəhy etdi: “Ya Musa! Qalx, əkin ək!” 
O da əkdi, suladı, zamanı gəlincə məhsulu biçdi.
Uca Allah buyurdu: “Ya Musa! Əkin işin nə oldu?” O da 
“Məhsulu yığdım”, – dedi. Allah sordu: “Ondan heç bir 
şey buraxmadınmı?” Hz. Musa: “Ya Rəbbi! Yararsız olan-
ları tərk etdim”, – dedi. Allah belə buyurdu: “Ya Musa! 
Şübhəsiz ki, mən də işə yaramayanı Cəhənnəmə vasil edə-
rəm. O elə bir yara mazdır ki, “lə iləhə illəllah” deməkdən 
belə çəkinmişdir”.
Döy nəfsinin qafasını,
Yoxsa qanmaq vərdişi yox.
Döy qəlbinin qapısını,
Haqqın ayrı girişi yox.
Öz könlünə girmən gərək,
Öz Rəbbini görmən gərək.
Hər haqqını vermən gərək,
Qulun başqa bir işi yox.
38
Cahan qürbət, xalq əcnəbi,
Hər kəsə var “köç” tələbi.
Dünya kişilik məktəbi,
Cəhənnəmdə bir kişi yox.
Bizlərə elə görünə bilər ki, nəyi isə istəyir, nəyə isə nail 
oluruq. Amma bu, görüntüdən başqa bir şey deyildir. İstə-
yən də, nailiyyəti yaradan da Odur. Bu dünyaya gəlişimiz 
Onun istəyilə oldu, bizim istəyimizlə yox. Bu dünyadan 
gedişimiz də Onun istəyilə olacaq, bizim istəyimizlə yox. 
(Adəm oğlu o dünyaya getməyi heç sevməz). Olum və 
ölüm arasındakı bütün gerçəklər də belədir. Yalnız Onun 
dilədiyi olur. Adəm övladı, həqiqətən, Rəbbini arzularsa, 
Ona tərəf yol tutmaq dilərsə, bu onun öz həqiqəti deyil, 
ilahi lütfdür, Allahın ehsanıdır, rəhmətidir. Əgər əksini 
düşünərsə, o zaman ondakı arzu, dilək rəhmani olmaz, 
nəfsani, şeytani olar və heç vaxt gerçəkləşməz. Hətta ger-
çək ləşməsi bir yana, arzulananın tam tərsi baş verər.
Mən kiməm özümə bir dəyər biçəm?!
Bizi xəlq edən var, O bilir heçəm!
Gecəni-gündüzü Odur yaradan,
Onsuz necə keçsin gündüzüm, gecəm?!
Nəyi yaratdısa, asan yaratdı,
O dovşan yaratdı, aslan yaratdı...
Ondan başqasını necə düşünüm,
Bizləri heyvan yox, insan yaratdı?!
İbrət
Bəyazid Bistami həzrətləri bir gün tələbələri ilə birgə 
çox dar bir küçədən keçirdi. Həzrət qarşıdan bir köpəyin 
gəldiyini gördü və geriyə çəkilib ona yol verdi. Tələbə lərin-
dən buna heyrət edənlər oldu. Həzrət onların qəlbində ki-
ləri anlayıb buyurdu: “Bu köpək hal dili ilə mənə dedi ki, 
39
“Sənə ariflərin sultanı olmaq xələtini, mənə də köpəklik 
dərisini geydirdilər. Bunun tərsi də ola bilərdi.” Buna görə 
də mən ona yol verdim”.
Haqdan Haqqa yollar çoxdu,
Sən Haqq yolun haqqını ver.
Haqq sahibi qullar çoxdu,
Sən haqq qulun haqqını ver.
Hər nemətə nəzir vardır,
Hər möhnətə səbir vardır,
Hər halına əcir vardır,
Azın, bolun haqqını ver.
Biz ha örtsək, qazan qazır,
Hər çiyində yazan yazır.
Düz və öndə getmək azdır,
Sağın, solun haqqını ver.
Dur, əlini başına qoy,
Kipriyinə, qaşına qoy.
Demirəm ki, boşuna qoy,
Hər bir qılın haqqını ver.
Allahın murad və yardımı olmadan bir kimsənin tək ba-
şına və ya özbaşına Allaha dönməsi, Allah yolçusu olması 
düşünülməz. Bu yolun beşik dövrü tövbədən başlar, behiş-
tədək sürər. Tövbə Rəbbinə dönüşdür, Allaha qayıdışdır. 
Beşikdə yatan körpə nə cür məsumdursa, pakdırsa, tövbə 
edən kimsə də o cür təmiz olar. “Günahından tövbə etmiş 
şəxs günah etməmiş kimidir” (hədis). Behişt əhli, qəlbləri 
beşik əhlinin qəlblərinə bənzəyən tövbə əhlindən başqası 
seyil. “Bu sizə vəd olunan (cənnətdir). o hər (Allaha) qayı­
dan, (nəfsini haramlardan) qoruyan, rəhmandan (onu) 
görmədən qorxan və Haqqa dönmüş qəlblə gələn bəndə 
üçündür“ (Qaf, 32-33).
40
Nəfslər dindikcə vicdanlar susdu,
Yetər susduğumuz, dinmək vaxtıdır!
Ürəklər donduqca beyinlər qızdı,
Alışmaq vaxtıdır, sönmək vaxtıdır!
Xeyrimiz qabaqda, şərimiz məlum,
Kisəmiz köhnəlib, kirimiz məlum.
Saydıq yerimizdə, yerimiz məlum,
İblisdən Allaha dönmək vaxtıdır.
Şeytana yarınıb nəfsi yarıtdıq,
Halbuki yüz dəfə kəfəni yırtdıq.
Yetər yedəklərdə yabıyla yortduq,
Yelqanad atlara minmək vaxtıdır!
Cismən yekələnib, ruhən büzüldük,
Səy­səy əmrlərə səf­səf düzüldük.
Bəsdi boğazlarda üzüb­üzüldük –
Qəlbin qatlarına enmək vaxtıdır!
Nəfsinə qalib ol ibadət ilə,
Şeytana qalib ol rəşadət ilə.
Ölümə qalib ol şəhadət ilə,
Yetər hey yenildik, yenmək vaxtıdır!
Bu fəsildə haqq yolçuluğuna ümumi bir nəzər saldıq. 
Biri qədər müfəssəl söhbətlər, inşaallah, sonrakı fəsillərdə 
gələcəkdir. Böyüklərimiz “Yolumuzun əsası söhbətdir” 
de miş lər. Uzaq bir səfərə başlayırıq. Yolu qısa edən yola 
nərdivan salan söhbətdən qeyri bir şeymidir? Allaha doğru 
gedən bu yolda Allah yeganə yardımçımızdır. Qə dəm ləri-
miz sabit, yolumuz uğurlu olsun! Yol Onun, uğur Ondandır.
41
I  FƏSİL
”EY rƏBBİM! MƏnƏ SALEH öVLAD VEr!”
       (əs-Saffat, 100)
Yaxşı övladı, demək olar, hər kəs istəyir. Yaxşı olan da, yaxşı olmayan da. Xüsusən indiki dövrdə, ən imkansız valideynlər belə, övladlarının gözəl 
təhsil, gözəl tərbiyə alması üçün hər cür çətinliklərə qat-
lan maqdadır. O başqa məsələdir ki, hər gözəl olan doğru, 
hər gəlirli olan faydalı olmaya bilir.
Şükür Allaha, yolu oğlumuzun din yoludu,
Yoxsa nə dünya, nə də cin və şəyatin yoludu.
Rəbbimin lütfüdü, Quran-hədisə saldı meyil,
Yolu bir çoxlarının çünki küçə-tin yoludu.
“Çində də olsa elm, get” deyib Allah Rəsulu,
Məğribdən məşriqədək dünya ona Çin yoludu.
Qoy kiçiklər böyüsün, böyüklərin xətti ilə,
Yolu din böyüyünün təlim və təmkin yoludu.
Bu “Əuzu billahi min əş-şeytanir rəcim”
Və “əlhəmdülillahi Rəbbil aləmin” yoludu.
Doğru yol – qəbrədək davam edən doğru tərbiyə de-
məkdir. Allahın yolundan başqa doğru yol olmadığı kimi, 
Allahın tərbiyəsindən başqa doğru tərbiyə də yoxdur. İlk 
qədəmdən son qədəmədək ilahi əmr və ədəblərə uyma yan-
42
lar Allah yolçusu olmaz. Hər cür böyüklük tərbiyədən, tər-
biyə kiçiklikdən, kiçiklik yoxluqdan başlar. Məşhur rəvayət-
dir: Bir müdrik: “Oğlumun üç yaşı var, tərbiyəsinə nə vaxt 
başlayım?” – deyə soran birinə qısaca bunu söyləmiş: ”Üç il 
gecikmisən”.
Gözəl cavabdır, ancaq kamil deyil. Söylənən müddət ən 
azı doqquz ay əskikdir. Ona görə ən azı deyirik ki, əslində 
övladın tərbiyəsi bətnə düşməzdən də qabaq, yəni ana-ata-
nın nikahından əvvəl başlar. Haqq yolçuluğunda tər biyə 
təvəllüddən öncədir.
Tərbiyə almasa, verməsə insan,
İnsan naqis olur, insanlıq nöqsan.
Öncə tərbiyədir, sonra təvəllüd,
Övlad tərbiyəsi ən gözəl ehsan.
Özünü, Rəbbini biləndi xoşbəxt,
O biri dünyada güləndi xoşbəxt.
Doğul doğulmadan və öl ölmədən –
Bu cür doğulandı, öləndi xoşbəxt.
Bütövlükdə, körpələrin tərbiyəsini beş mərhələyə ayır-
maq olar: 1) nikahaqədər dövr; 2) nikahdan bətnəqədər 
dövr; 3) hamiləlik dövrü; 4) südəmər dövrü; 5) süddişi 
dövrü. Hər dövrü ayrıca nəzərdən keçirməyə çalışaq.
Nikahaqədərki tərbiyə
Körpənin nikahaqədərki tərbiyəsi anasını seçməkdən 
başlar. Bir qayda olaraq, kişilər seçən, qadınlar seçiləndir. 
Bəzən əksinə olursa da, bu artıq istisna haldır. Lakin seçi-
min uğuru seçənin kimliyindən çox asılıdır. Allah Rəsulu 
(salləllahu aleyhi və səlləm) buyurdu: “Siz təmiz və iffətli 
olun ki, xanımlarınız da iffətli olsunlar. Siz ananıza və 
atanıza yaxşılıq edin ki, çocuqlarınız da sizə yaxşılıq 
43
etsinlər”. Sual doğur: Dünyada olmayan, hətta bətnə belə 
düşməyən bir uşağın tərbiyəsinin nikaha nə dəxli ola bilər? 
Məsələ burasındadır ki, Allah qatında məqbul olan nika hın 
(dini nikahdan söhbət gedir) və dinimizə görə evlənmə nin, 
izdivacın əsas məqsədi, sadəcə, cütləşmə yox, üçləşmə, 
dördləşmə, yəni övladlardır. “Qadınlar sizin tarlanızdır. 
Dilədiyiniz vaxt tarlanıza gəlin” (əl-Bəqərə, 223). Tarla nə 
üçündür, nədən ötrü suvarılır? Əlbəttə, məhsul götürmək 
üçün. Ayədə nəzərdə tutulan tarlanın məhsulu övladdan 
başqası deyildir. Bu həqiqət hədislərdə də təsdiqlən mək də-
dir. “Qısır qadını, gözəl olsa da, boşayın, zənci olsa belə, 
çox doğan qadınlarla evlənin. Çünki mən Qiyamət günü 
başqa ümmətlərə nisbətən sizin çox olmağınızla öyünə­
cəyəm”.
Hər bir gəlin özgə qızı,
Yad elindən gələnə bax!
Aldatmasın işvə-nazı,
Sən əlindən gələnə bax!
Nikah övlad naminədi,
Saleh oğul xəzinədi.
Demə bəs qız nəmənədi?
Hər dilindən gələnə bax!
Demirəm ki, bir ucdan doğ,
Deyirəm ki, çocuğu yox.
Müsəlmanı sən eylə çox,
Hər belindən gələnə bax!
Yuxarıdakı ayə və hədisdən göründüyü kimi, qadın 
ləzzət vasitəsi yox, həyat səbəbidir. Yəni bu zərif cinsin əsas 
təyinatı qadınlıq deyil, analıqdır; dünyaya sağlam övladlar 
gətirmək və onları qanacaqlı, əməlisaleh böyüdüb yetiş dir-
məkdir. Fəqət bu cür övladları hər qadın doğmaz. Deməli, 
44
düzgün seçim gərəkdir. Aydındır ki, gələcək uşağı seçə bil-
məzsən, amma gələcək ananı seçmək mümkündür. “Yaxşı 
və ləyaqətli ailədən evlənin. Çünki qanın təsiri var”. 
“Öz nütfələriniz üçün seçin. Çünki qadınlar qardaşlarına 
və bacılarına bənzəyən uşaqlar dünyaya gətirərlər”. Bu 
məzmunlu hədislərin sayını artırmaq da olar.
Donuzdan çox doğan yoxdu,
Söyülməyən bir yeri yox.
Qoyun bir, ya iki doğur,
Yeyilməyən bir yeri yox.
Surətə bax, mənanı tut,
Nə say ara, nə bazburut.
Sən yabıdan gözləmə qurd,
Döyülməyən bir yeri yox.
Qul sınanar sərt günündə,
Qul ucalar dərd edəndə.
Qul odur ki, Haqq önündə
Əyilməyən bir yeri yox.
İbrət
Rəvayət edirlər ki, İmam Əli (aleyhissəlam) Hz. Fati mə-
nin (aleyhasalam) vəfatından sonra böyük qardaşı Əqil ibn 
Əbu Talibə dedi: “Evlənməyim üçün mənə qeyrətli ərəb 
qadının doğmuş olduğu və mənim üçün cəngavər bir oğul 
doğa biləcək bir qadın tap”.
Əqil ibn Əbu Talib ərəb nəsəb elminin bilicisiydi. Bir 
az düşündü və qardaşına Kilab qəbiləsindən olan Ummul-
Bəninlə evlənməyi məsləhət görərək dedi: “Ərəblər ara-
sında onun ata-babasından daha şücaətli kimsə yoxdur.”
İmam (aleyhissəlam) o cür də etdi və bu nikahdan dörd 
oğul dünyaya gəldi ki, onlardan biri də Kərbəla şəhidi Hz. 
Əbul-Fəzl idi. Hamısına Allahın salamı olsun!
45
Saleh övlad uman üçün
Öncə saleh övrət gərək.
Saleh övrət uman üçün
Özündə bir qeyrət gərək.
Salehi hər ana doğmaz,
Hər surətdən məna doğmaz.
Qara qarğa sona doğmaz,
Yaşılbaşla ülfət gərək.
Saleh övlad zəhmətlədir,
İmanladır, ismətlədir.
Saleh övlad qismətlədir,
İlahidən niyyət gərək.
Bətnəqədərki tərbiyə
Uşağın nikahdan bətnəqədərki tərbiyəsinin əsasını 
nika hın özü təşkil edir. Kəbinsiz uşaqdan uşaqsız kəbin 
yaxşıdır. Qadının nəcib ailədən və imanlılardan olması 
nikahdankənar uşaq doğmasına əsla bəraət qazandırmaz. 
Belə bir doğuşun ən böyük zərbəsi, bəlkə də, doğandan çox 
doğulana dəyəcəkdir. Allah Rəsulunun (salləllahu aleyhi və 
səlləm) “Kəbinsiz doğulan uşaq üçlüyün ən pisidir” buyur-
duğu rəvayət olunur. Hədisi hərfi mənada qəbul etsək, 
həqiqətən, o uşaqdan bədbəxti yoxdur. El içində beləsinə 
“vələdizzina” deyirlər. Əgər hədisi hərfi mənada qəbul 
etməsək, bu hədislə bağlı təfsirlərə əsaslansaq, yenə kəbin-
siz doğulanın sonundan əndişə edilir. Çünki əvvəli Allahın 
istədiyi kimi yox, Şeytanın istədiyi kimi olmuşdur. “zinaya 
yaxın getməyin, şübhəsiz, o, fahişəlikdir və pis yoldur.” 
(əl-İsra, 32) “Şeytan yoxsulluğu vəd edər və çirkin işləri 
buyurar” (əl-Bəqərə, 168).
46
Haram ilə yoğurmayın
Mayasını körpələrin.
Doğulmamış doğramayın
Dünyasını körpələrin.
Bu soy işi, səhv etməyin,
Səhv edəni əfv etməyin.
Həya edin, məhv etməyin
Həyasını körpələrin.
Şeytanlara tay etməyin,
Cəhənnəmə pay etməyin
Zina ilə zay etməyin
Ziyasını körpələrin.
İbrət
İblis əsgərlərini yer üzünə yayar və onlara deyər: “Han-
sınız bir müsəlmanı ən çox yolundan azdırarsa, başına tac 
qoyacağam”.
Şeytanlardan biri: “Filankəsə arvadını boşatdım” deyər. 
Ona: “Mühüm bir iş görmüş deyilsən, çox çəkməz, başqa-
sını alar” cavabı verilər. Bir başqa şeytan gəlib iki qardaş 
arasında ədavət salması ilə öyünər. Buna da “Böyük iş 
deyil, yaxında barışarlar” deyilər. Bir şeytan da söyləyər: 
“Filankəsə durmadan vəsvəsə verdim, o da zina etdi”. İblis: 
“Etdiyin nə gözəldir!” – deyərək tacı onun başına qoyar.
Adam var, adamtək anadan olur,
Adam var, heyvantək zinadan olur.
İnsan surətində vəhşilər azmı?
Surətə uyanlar mənadan olur.
Kəbinsiz bətnə düşən uşaqların çox zaman doğul ma dan 
elə bətndəcə tələf edildiyini, doğulduğu təqdirdə isə çox 
47
erkən yaşlarından pozğun təbiətli insanlara qoşulduğunu 
adi gözlə də görmək mümkündür. 
Zina çoxaldıqca doğum azalır,
Tifil taleləri teldən asılır.
Dönür başdaşına qadın qəlbləri,
Bətndə körpələr qəbri qazılır.
Tifil tələfinə qabil olmayın,
Siz cahil olmayın, qafil olmayın!
Bir ana, bir ata olun körpəyə,
Siz cəllad olmayın, qatil olmayın!
Allah bilir, indiki nəsillərin arasında günahlardan çəki-
nən həqiqi möminlərin mütləq azlıqda olması, bəlkə elə bu 
zina amilindən qaynaqlanır. Zina şirkdən sonra Qurani-
Kərimdə xatırladılan yeganə əməldir ki, ona mübtəla olan-
larla evlənmək möminlərə yasaq edilmişdir. “zina edən 
kişi yalnız zina edən və ya (Allaha) şərik qoşan qadınla 
nikaha girər. Bu, möminlərə haramdır” (ən-Nur, 3). Ayə-
dən göründüyü kimi, zinakar kimsə müşriklə bərabər tutu-
lur. Quranda şərab içmək, qumar, haqsız öldürmə, oğur-
luq, yalan, qeybət və sair kimi bir çox böyük günahların 
sadalandığı və iman gətirənlərin onlardan çəkindirildiyi 
bəllidir. Lakin iman əhlinin o günahların sahibləriylə nika-
hını qadağan edən ayə yoxdur. Allah-Təala bir müsəl ma nın 
xaçpərəst, yaxud yəhudi qadınlarıyla evlənməsini də haram 
buyurmadı. “Möminlərin, həmçinin sizdən əvvəl kitab 
verilmişlərin azad və ismətli qadınları, mehrlərini verdi­
yiniz, namuslu olub zina etmədiyiniz və aşna kimi sax la­
madığınız təqdirdə sizə halaldır” (əl-Maidə, 5). Rəhman və 
Rəhim Allah hətta zinakarlar cəzalandırılarkən onlara acı-
mamağı da möminlərə əmr etdi. “zinakar kişiyə və zina­
kar qadına yüz çubuq vurun. Allaha və Axirət gününə 
inanırsınızsa, Allahın dini barəsində ürəyiniz onlara yum­
48
şalmasın və möminlərdən bir dəstə də onların əzabına 
şahid olsun” (ən-Nur, 2).
Zina haqqındakı bu ayələr ilahi qeyrəti və zinanın müd-
hiş miqyasını anlatmaqdadır. İbrət almaq istəyən üçün bun-
lar yetər. Allah Rəsulu (salləllahu aleyhi və səlləm) buyurdu: 
“Namus qısqanclığı baxımından Allah­Təaladan daha qıs­
qanc olan heç bir kimsə yoxdur. Bu səbəbdən dolayı açıq 
və gizli bütün fühşiyati (əxlaqsızlıqları) haram qılmışdır”.
Hər uşaq ilahi qüdrət əsəri!
Heyranlıq əsəri, heyrət əsəri!
Nikahsız təmasdan həya eyləyin,
Hər uşaq ilahi qeyrət əsəri!
 Nə yazıq ki, şəhvətlər şüurları üstələməkdə, öncə cinsi 
münasibətə, sonra nikaha girənlərin və bunu təbii sayan-
ların sayı sürətlə artmaqdadır. Nəticədə bir çox övladların 
dünya həyatı öncə küçə mühitində, yaxud uşaq evlərində, 
sonra həbsxanalarda, digər xoşagəlməz yerlərdə keçmək-
dədir. Axirət həyatlarının harada keçəcəyini isə ancaq Allah 
bilir.
Qadın kəsdirməsə kişiylə kəbin,
Cinə övrət olur, iblisə gəlin.
Beləsi iblisə nəvələr doğar,
Beləcə kəsilər, ey Adəm, nəslin.
Dövrümüzdə kəbinsiz, amma bir ailə kimi yaşayan, 
uşaqlarını böyüdən cütlər az olmadığı kimi, dünyaya övlad 
və ya övladlar gətirdikdən sonra nikahlarını rəsmiləşdirən 
ana-atalar da kifayət qədərdir. Bəziləri uşaq amilindən 
dolayı, bəziləri rüsvay olmaqdan qorxduqlarına görə, bəzi-
ləri də qadını taleyin ümidinə buraxıb getməyi, sadəcə, kişi-
likdən saymadıqları üçün bu addımı atır və bununla işi 
yoluna qoyduqlarını zənn edirlər. Ancaq ən vacib məsələ 
49
unudulur. Zinadan sonra nikah kişilik məsələsi deyil, tövbə 
məsələsidir. Bu da ki kişi və qadın arasında yox, qul və Rəbb 
arasında həll olunur. Nikah nikaha qədərki günahları əsla 
silməz. O günahlardan peşman olmaq, sidq-ürəklə tövbə 
etmək gərəkdir. Əks təqdirdə, zinanın toxunduğu hər kəs, 
yəni kişi, qadın, o cümlədən, uşaqlar onları dünyada və 
Axirətdə gözləyən fəlakətlərdən yaxa qurtarmaz. “Bundan 
sonra tövbə edib özlərini islah edənlər istisnadır. Çünki 
Allah bağışlayandır, rəhmlidir!” (ən-Nur, 5).
Oddan törəyənə əsla uymayın,
Hələ doğulmayan cana qıymayın!
Özünüz şeytana qardaş oldunuz,
Çocuğa o cürə əmi qoymayın!
Qadın gözəl, zəngin, arxalı ola bilər. Lakin bütün bun lar 
müvəqqətidir, keçib gedəcək. Qadına qalan yalnız dinidir, 
imanıdır. Ona görə də Allah Rəsulu (salləllahu aleyhi və səlləm) 
buyurdu: “Qadın dörd şeyə görə nikah edilir: malına, so­
yuna, gözəlliyinə və dininə görə. Sən dindar qadına bax, 
məsud olarsan”. Dindən, ibadətdən uzaq qadınların hüsnü, 
soyu, malı özlə rinin də, doğduqlarının da əleyhinə işlər. 
Çünki Allahla yox, şeytanladırlar. Belələrini tələyə salmaq, 
yaxud başqa ları üçün tələyə çevirmək şeytana çətin deyil. 
Qadın dinini qorumayanda ismətini də qorumağa həvəsli 
olmur. Kişi nin də, qadının da ismətinin əsas qoruyucusu 
məhz dindir – İslamdır. “Mömin qadınlara de: “göz lərini 
haram buyu rulmuş şeylərdən çevirsinlər, ayıb yerlərini 
qorusun lar...” (ən-Nur, 31).
Adəm qızı, nə olsan ol,
Bircə əhli zina olma!
Bu dünyanın kişisi bol,
Hər saqqala həna olma!
50
Yad qapını açacaqsan,
Bundan hara qaçaqcaqsan?
Quştək sən də uçacaqsan,
Hər cür gölə sona olma.
Qaxac kimi qurusan da,
Tənhalıqdan zarısan da,
Evdə qalıb qarısan da,
Sən nikahsız ana olma!
Nikahsız münasibətə razılıq verən qadınlar özlərinin və 
sevdiklərinin, xüsusən də doğduqlarının gələcəyini, yəni 
Axirətini düşünməyənlərdir. Bəllidir ki, uşaqların tərbiyə-
silə daha çox analar məşğuldur. Məsəl var: “Anası çıxan 
ağacı balası budaq-budaq gəzər”. Gerçəkdən, övladları 
Cəhənnəm atəşinə sürükləyən ilk öncə valideynlərdir. 
“Ey iman edənlər! özünüzü və əhli­əyalınızı elə bir atəş­
dən qoruyun ki, onun yanacağı insanlar və daşlar, xid­
mətçiləri isə Allahın əmrlərinə asi olmayan, buyuru lan­
ları yerinə yetirən çox sərt mələklərdir” (ət-Təhrim, 6).
Tifili zinayla zəlil etməyin,
Dumduru bulağı tez lil etməyin
Əbədi şikəstdir mənən şikəstlər;
Uşaq doğulmamış əlil etməyin.
Zina təkcə Axirətdə deyil, dünyada da cəzasız qalma-
yan günahlardandır. Allah Rəsulu (salləllahu aleyhi və səlləm) 
buyurdu: “Zinadan qorunun! Onun, üçü dünyada, üçü də 
Axirətdə olmaqla, altı zərəri vardır: Dünyadakı zərərləri 
bunlardır: 1) üzün nuru gedər; 2) ömür qısalar; 3) fəqirlik 
davam edər.
Axirətdəki zərərləri bunlardır: 1) Allahın qəzəbini cəlb 
edər; 2) hesab şiddətli olar; 3) Cəhənnəm əzabına yol açar”.
51
Gözün və bədənin zinasından qaç!
Özgənin qızından, anasından qaç!
Sənin olmayanın yaxşısından qorx!
Sənin olmayanın fənasından qaç!
İnsan Axirətdən çox dünyanı düşündüyündən axirəti-
nin deyil, dünyasının itkilərini hesablar. Hədisdə xatırla dı-
lan üç dünyəvi zərər istənilən müasir ailədə övlad tərbi yə-
sini axsatmaq, hətta tamam kəsmək üçün yetərlidir. Çünki 
üzdən nurun getməsi rüsvayçılıqlardan, ömrün qısalması 
xəstəlik və şikəstliklərdən, fağırlığın davam etməsi də aman-
sız ehtiyaclardan xəbər verməkdədir. Bu halların yaşan dığı 
evlərdə daima şikayət, dava, Allaha üsyan olar, böyüklər 
dindən, uşaqlar tərbiyədən uzaq düşər. “Ey rəbbimiz! Bizə 
dünyada da həsənatlar, Axirətdə də həsənatlar əta eylə! 
Bizi atəş əzabından qoru! “ (əl-Bəqərə, 201).
Ata övladına hər bir şey versə,
Tərbiyə verməsə, mirası yoxdur.
On belə oğul da belindən gəlsə,
Qısırdır, özündən sonrası yoxdur.
Miras mənəvidir, maddi deyildir,
Miras hər pullunun həddi deyildir.
Heç nə tərbiyədən ciddi deyildir,
İslami olmasa, bəhrəsi yoxdur.
Başından aşsa da hər mal, hər sərvət,
Əlindən gəlsə də hər iş, hər sənət,
Yerində olsa da sağlamlıq, səhhət,
Daxilən şikəstdir, yarısı yoxdur.
Övlad gözümüzün qarası, ağı,
Kimə göz nurudur, kimə göz dağı.
Bunlar tərbiyəyə, ədəbə bağlı,
Azmı göz ağı var, qarası yoxdur?!
52
Hamiləlik və südəmərlik dövrünün tərbiyəsi
Körpə elə bir fidandır ki, iki damla suyuna haram qat-
masan, düzgün böyüyəcək. Bunlardan biri ata nütfəsi, digəri 
ana südüdür. Uşaq fiziki və mənəvi qüsurlarla doğulub 
boy atırsa, valideynlər bunun səbəbini daha çox özlərində 
aramalıdır. Qüsurlu övlad nəticədir. Səbəbi qoyub, nəticə 
ilə əlləşmək hər zaman ağrılı, çox zaman isə faydasız olur.
İstənilən ər və arvad hamiləliyin qarşısını almaq üçün 
tədbirlər görsələr belə, bir-biriylə yaxınlıq etmək istərkən, 
ilk növbədə, bu təmasın mütləq uşaqla nəticələnə biləcə yini 
düşünməli və xeyir-duada bulunmalıdır. Allah Rəsulu 
(salləllahu aleyhi və səlləm) cinsi təmasdan öncə bu duanı 
edərdi: “Allahın adıyla! Allahım, bizi şeytandan uzaqlaş­
dır və şeytanı da bizi ruziləndirəcəyin nemətdən (çocuq dan) 
uzaqlaşdır!” Eyni zamanda hər cür haramdan, bəyənilmə-
yən hərəkətlərdən qaçmaq gərəkdir. Nikahsız cinsi müna si-
bətin haramlığı barədə artıq bəhs etmişik. Lakin bu, yeganə 
haram deyildir. Qadının heyz görməsi, kişinin, yaxud qadı-
nın və ya hər ikisinin sərxoş, ya içkili olması, digər haram 
və şübhəli qidalar qəbul etməsi cinsi əlaqəni yasaqlayan, 
yaxud yubadan amillər sırasındadır. Çox zaman ani bir 
ləzzət ömürlük, hətta əbədi həsrətə səbəb olur.
Sanma, ey qul, məhəbbət şəhvət və ya ehtirasdı,
Əksinə, ehtirasa, şəhvətə eşq etirazdı.
Kamali-ehtiramla səsləməkdi sevdiyini
Gündə beş dəm, ən azı, Ərşə çıxan haqq-avazdı.
Canda cismani nə vardırsa, nəfsdən silər eşq,
Məhəbbət Məhbub ilə məsumanə bir təmasdı.
Bənzəməz söhbətimiz yer əhlinin söhbətinə:
Ona fərman, fəqirə amma layiq iltimasdır.
53
Eşq qəlbin qurtuluşu deyil isə başqa nədir?
Nəfsi zəncirləməsən, zənn eyləmə ruh xilasdı.
Könül zənginliyini nə, ey fəqir, eylər əvəz?
Elə bir sərvətdi bu, zöhd əhlinə ancaq xasdı.
İbrət
Nişapur böyükləri Əhməd Hərb həzrətlərini ziyarət 
etdilər. Söhbət əsnasında Həzrətin oğlu sərxoş vəziyyətdə, 
atasına və qonaqlara etina etmədən, hay-küylə qapıdan 
keçdi. Ziyarətçilər bundan çox üzüldülər. Əhməd Hərb 
dedi: “O, üzürlüdür (günah mənimdir). Ona görə ki, bir 
gecə zəngin qonşumun evindən toy aşı göndərdilər, o gecə 
yedik, anasıyla təmasda bulunduq və bu uşaq ana rəh-
minə düşdü. Məni o gecə elə yuxu tutdu ki, gecə ibadətini 
qaçırdım”.
Canlar cütləşəndə az vəsli düşün,
Belindən gələcək pak nəsli düşün.
Şəhvətə uyanda dəstəmazlı uy,
Şəhvət uyuyanda tez qüslü düşün.
Uşaq ana bətninə düşdükdən sonra onun sağlam və 
saleh doğulub böyüməsi üçün bütün mümkün tədbirləri 
görmək valideynlərə vacib olur. Hamiləlik və südəmərlik 
dövründə ananın düzgün və halal qidalnması bu tədbir-
lərin əsasını təşkil edir. Böyüklərimizdən Ali Havas Berlisi 
həzrətləri körpənin sağlamlığı məsələsində ananın düz gün 
qidalanmasına diqqət çəkərək, bir sıra nəsihətlərdə bulun-
muşdur. Faydalı olacağını nəzərə alıb bir qismini burada 
veririk: “Çocuqların xəstəliklərinə səbəb analardır. Çeşidli 
yeməklərdən, çeşidli içəcəklərdən acgözlüklə, gərəyindən 
artıq yeyib-içərlər. Bundan sonra, təbiətlərinə zidd olaraq, 
vücudlarında qaba-qaba qırışlar əmələ gəlir. Bu səbəbdən, 
xüsusilə bətn dəki yavrular ciddi təsirlərə məruz qalırlar.
54
O qadınların rəftarları da anladılan səbəblə dəyişincə o 
çocuqlarına əmizdirdikləri südlər pozuq olur və bu durum 
müxtəlif xəstəliklərə gətirib çıxarır. Ağrılar, illətlər, ifliclər, 
şikəstolma hallarını bu sırada saya bilərik.
Bir xilqət etibarilə qüsurlu olmağı, üz şəklinin dəyiş mə-
sini yenə bu sırada saya bilərik.
Hər kim bu mərəzlərdən qurtulmaq istəyirsə, ancaq tək 
çeşidli yemək yesin. O da ehtiyac duyduğu anda. O da aclı-
ğını götürəcək qədər. Bundan sonra bir müddət istirahətə 
çəkilməli, uyumalıdır. 
Sonra aşırı hərəkətə də, çox yatıb-durmağa da meyil 
etməməlidir”.
Ey qadın, nəfsini bacardıqca boğ,
Səni Yaradana layiq qullar doğ!
Analıq Allahın lütfüdü sənə,
Səndən müqəddəsi yer üzündə yox!
Valideyn ana bətninə düşən körpənin oğulmu, qızmı, 
xoşbəxtmi, bədəbxtmi, zənginmi, yoxsulmu, ömrünün qı-
samı, uzunmu olduğunu bilməz. “Bətnlərdə olanı o bilir” 
(Loğman, 34). Lakin çocuq gələcəkdə salehlərdən olacaqsa, 
hər şeyə qadir olan Rəbbimiz bəzən bunu müxtəlif işarə-
lərlə anladar, yaxud bəzi arif qullarına bildirər. İstənilən 
halda ata da, ana da körpəni Allahın misilsiz neməti kimi 
qəbul etməli, gecə-gündüz şükürdə bulunaraq uşağın həqiqi 
salehlərdən olması üçün çalışmalıdır. “Allah şükrü qəbul 
edən və biləndir” (ən-Nisa, 147).
İbrət
Mənsur Əl-Bətaihi həzrətlərinin anası Mənsura hamilə 
ikən qohumlarından övliya Muhəmməd Şənbəki həzrət-
ləri nin söhbətinə gedibmiş. O, içəri girincə Həzrət ayağa 
qalxmış, səbəbi sorulduqda belə cavab vermişdi: “Mən ona 
55
deyil, bətnindəki çocuğa hörmət olaraq qalxarmış. O, do-
ğulduqda uca bir şana sahib olacaqdır”.
Nə qədər olsan da şöhrətə düşkün,
Ey qadın, analıq şanını düşün.
Bilirəm, Peyğəmbər doğmayacaqsan,
Amma varisini doğmaq ki, mümkün.
İnsan mələk sayılmaz, lakin iblis də deyildir. Xilqə tində 
nöqsanlar olduğu kimi, fəzilətlər də vardır. Adəm oğlu 
Adəmdən fərqli olaraq, bunlardan xəbərsiz doğulur. “Allah 
sizi analarınızın bətnindən çıxardı, heç nə bilmirdiniz” 
(ən-Nəhl, 78). İlk insan doğulmadı, Yaradanın qüdrət əli ilə 
birbaşa yaradıldı. Ona görə də bir çox şeyləri Allah-Təala 
Özü Adəmə öyrətdi. Ancaq sonrakıların, yəni doğul muş la-
rın təlim-tərbiyəsi, ilk növbədə, valideynlərə aiddir. Onlar 
övladlarını mələklərə də yoldaş edə bilər, şeytanlara da. 
Sonda hər kəs yoldaşının yurdunda məskun olacaqdır. Bu 
dünyada həmməslək olanlar o dünyada həmməskəndir.
Vay olsun o günə, dərs yox, təlim yox!
Vay olsun o evə, bir müəllim yox!
Vay olsun o gəncə, nadan böyüdü,
Ölsə, atasına heç təsəllim yox.
Uşaqlarda olan bir sıra qəribəlik və qəbahətlərin irsən 
keçdiyini söyləyənlər çoxdur. Bunda həqiqət payı olduğu 
kimi, övlad tərbiyəsi məsuliyyətindən yaxanı kənara çək-
mək meyli də görünməkdədir. Məsələn, valideynlərdə, 
əcdadlarda olmayan hər hansı mənfi xislət övladda üzə 
çıxa və ana-atanın bütün öyüd-nəsihətlərinə, hətta cəza la-
rına baxmayaraq, davam edə bilər. Burada uşağı qınama-
ğın, döyməyin adı yoxdur. İşin əslinə varılsa, qınayanın və 
döyənin qınanmağa və döyülməyə daha çox layiq olduğu 
görsənər. Çünki uşağın əxlaqında müşahidə edilən və islahı 
56
çətin olan fəsadlar mayalanma və hamiləlik dövründə bura-
xılan nöqsanlarla sıx bağlıdır.
Adəm qızı, aldanma ki,
Fərsiz kimi tanınarsan.
Adəm qızı, aldatma ki,
Ərsiz kimi qınanarsan.
Bax, necədir quruluşun,
Danışığın, oturuşun.
Özündədir qurtuluşun –
Hər addımda sınanarsan.
Demirəm ki, bir dənə ol,
Deyirəm ki, nümunə ol!
Saleh ana, ya nənə ol –
Nə yandırar, nə yanarsan.
İbrət
Şeyx Vəfa (Mustafa) həzrətlərinin uşaqlıqda qəribə bir 
vərdişi vardı. Su tuluğunu doldurmuş birini gördükdə 
gedib tuluğu deşər, yerə axıdardı. Qonşular bir ağsaqqal 
göndərib möhtərəm atasını bu məsələdən hali etdilər. 
Mustafanın valideynləri nüfuzlu və dinə bağlı insanlardı. 
Onun adi uşaq olmadığını başa düşürdülər. Bunu təsdiq 
edən işarələr kifayət qədərdi. Hər halda belə bir nurlu uşa-
ğın bu qəribə vərdişi hikmətsiz deyildi. Odur ki, hər ikisi 
Mustafanı yatırandan sonra oturub öz xətalarını araşdır-
dılar. Sonda anası bir xatirəsini xatırlayıb dedi: “Tapdım, 
tapdım. Mustafaya hamilə idim. Qonşuya keçmişdim. 
Masada portağal vardı. Bu meyvəni ilk dəfəydi görürdüm. 
Onlara da kənardan hədiyyə gəlmişdi. Nəfsim ondan is-
tədi. Bəlkə özləri ikram edərlər deyə gözlədim. Ancaq belə 
bir şey ağıllarına gəlmədi. Mənə nar şərbəti gətirmək üçün 
çıxdılar. Bir an otaqda yalqız qaldım. Nəfsimi saxlaya bil-
mədim, əlimdəki corab bizi ilə meyvəni dəlib şirəsindən 
57
bir neçə udum əmdim. Ev sahibi qayıdanda etdiyimi de-
məyə cürətim çatmadı, utandım və o hal gizli qaldı. Dər hal 
gedib halallıq diləyərəm. Baxsana, çocuğumuz bir damla 
haram meyvə suyunu belə qəbul etmir. Mən por ta ğalı dəl-
diyim kimi, o da tuluqları deşib, ayıbımı üzə vurur”.
Səhər açılan kimi qonşuya keçib halallaşdılar. Mustafa 
da o vərdişini tərgitdi.
Uşaq bağçasıdır ananın bətni,
Orda yazdırılır ömürün mətni.
Əməllər, əcəllər yazılır orda,
Orda öyrənilir İslamın himni.
Övladın xoşbəxt olmasını hər bir valideyn istər. Fəqət 
xoşbəxtlik istəyi və anlayışı insanlarda fərqlidir. Böyük 
əksəriyyəti dünya rahatlığına üstünlük verir, buna çalışır 
və övladlarını da bunun üçün hazırlayırlar. Faciə ilə nəti-
cələnən səhv də buradan doğur. Çünki dünya xoşbəxtlərin 
yurdu deyildir. Sevinc və kədərin daim gündüz və gecə 
kimi bir-birini əvəz etdiyi, ölümün kölgə kimi həyatdan 
ayrılmadığı, sonda gediləcək yerin cənnət, yoxsa cəhən nəm 
olduğunun bilinmədiyi bir yurdda səadətmi var?
Nə salmısan şirin-şirin
Bu dünyaya meyil, kişi?
Axirətlik yoxmu işin,
Nə gəzirsən veyil, kişi?
Nəfsin səni odlamasın,
Şeytan səndən adlamasın,
Dünyan səni qatlamasın,
Sən Rəbbinə əyil, kişi.
Bu dünyanın heyranı çox,
Yağından turş ayran çox.
Haqq kişinin dövranı çox,
Dünya sənlik deyil, kişi.
58
İbrət
Bir zəngin adam gözəl bir qəsr almışdı. İmam Əlinin 
(aleyhissəlam) yanına gələrək qəsrin giriş qapısı üzərində 
bir kitabə yazmasını istədi. O Həzrət də bunları yazdı:
“Bismilləhir-rahmənir-rahim. Bundan sonra deyirəm 
ki, dünyaya aldanmış olan bir məğrur başqa bir məğrur dan 
bir qəsr satın aldı. Qəflət yuxusunda olanlar oraya girib 
sahibini əbədiləşdirmək istədilər. Halbuki onun dörd tərəfi 
vardır. Bir tərəfi ölümə açılmaqdadır. İkinci tərəfi qəbrə 
açılmaqdadır. Üçüncü tərəfi həşrə və nəşrə açılmaqdadır. 
Dördüncü tərəfi də cənnətə və ya cəhənnəmə açılmaq da dır. 
Vəssalam!”
Bu sözlərdən sonra o kimsə qəsri geri sataraq bütün 
pulunu Allah yolunda xərclədi. Dünyada zöhd yolunu 
tutdu.
Həqiqi səadət dünyada da, məzarda da, məhşərdə də, 
məhşərdən sonra da nurlar içində yaşamaqdır. Nur sahib-
lərinin, nurani insanların dünya həyatı rahat olmasa da, 
bü tün rahatsızlıqlar, məşəqqətlər müvəqqətidir və dünya-
daca bitər. Allah bitməyən bəlalardan qorusun! Əsl səadət 
dünyadan sonrakı səadətdir. “Allah dilədiyini nuruna qo­
vuşdurar” (ən-Nur, 35). O kimə nur bəxş edərsə, xoş bəxt 
odur. Övlad tərbiyəsi ilk gündən bu anlayış üzrə olmalı, 
valideynlər ana bətnindəki körpənin Allahın nurundan bir 
parça olduğunu düşünərək davranmalıdırlar. Lakin Allah-
Təala Öz nurunu haramla bəslənən vücudlara yerləşdir məz. 
Çünki “Haramla qidalanan bədən atəşdə yanacaqdır” (hədis).
İlanlar olmasın, kirpilər olsun,
Hasarlar olmasın, körpülər olsun.
Əzəldən oyundu dünya həyatı,
Oynayan bizlər yox, körpələr olsun.
Dünyaya yeni göz açan körpənin qidası anasından əm-
diyidir. Nə qədər “ana südü kimi halaldır” ifadəsi dəbdə 
59
olsa da, ana südünün halal olması üçün analar halal yeyə-
cək və içəcəklər qəbul etməlidir. Çünki bu misilsiz nemət 
anaların yeyib-içdiyindən əmələ gəlir. Atalar haram qazanc-
dan qaçmalı, analar da onları buna zorlamamalıdır. Ağrı sını 
təkcə özləri deyil, həm də və bəlkə daha çox çocuq çəkə-
cəkdir. Unutmaq olmaz ki, ilk ata-anamızın, yəni Adəmlə 
Həvvanın Cənnətdən çıxarılmasının tək səbəbi yasaq olun -
muş qidanı yemələridir. Yenidən oraya qayıtmaq istəyi riksə, 
eyni səhvi təkrarlamamalıyıq.
Ey qoşulub qaçan qadın,
Hicrandımı, vüsaldımı?
İndi oğlun səndən qaçqın:
Cavabdımı, sualdımı?
Demə, uyub bir “ləçərə”,
Bəs sən nəydin, ay biçarə?
Səninkidir bu şəcərə
İrsdimi, ya iqbaldımı?
Yüz cür təzyiq məram etdin,
Sonda nə əfv, nə ram etdin.
Süd vermişdin, haram etdin,
Verdiyin süd halaldımı?
İbrət
Bəyazid Bistami həzrətləri gəncliyində bəzi ibadətlə-
rin dən zövq ala bilmirdi. Anasından sordu: “Anacan! Məni 
əmizdirdiyin zaman mənim üzümdən haramdan bir şey 
aldınmı? İçimdə məni Rəbbimdən ayıran bir şey hiss edi-
rəm. Amma nədən baş verdiyini bilmirəm.” Anası xeyli 
düşündükdən sonra dedi: “Oğlum! Bircə şey xatırlayıram. 
Sən hələ kiçikdin. Qonşuya keçmişdim. Qucağımdaykən 
ağla mağa başladın. Heç cür kiridə bilmədim. Səni sakitləş-
dirmək üçün ocağın üstündəki bişintiyə qonşudan izinsiz 
60
barmağımı batırıb ağzına qoydum”. Bəyazid Bistami ana-
sından dərhal o qonşuya gedib halallıq istəməsini xahiş 
etdi. Anası halallıq aldıqdan sonra Bistami etdiyi ibadət-
lər dən zövq almağa başladı.
Ey gəlin, Rəbbindən qorx bacardıqca!
Bətnini doğrama, doğ bacardıqca!
Ərinə övrət ol, körpənə ana,
Qalan istəkləri boğ bacardıqca!
Müşahidələr göstərir ki, çocuqları haramdan qoru-
maqda qadınlar kişilərə nisbətən daha az diqqətlidirlər. 
Buna da bir qədər təbii yanaşmaq lazımdır. Çünki ana 
xilqət etibarilə körpəsinə daha həssasdır və onu kiritmək, 
ağrısını götürmək üçün hər vasitəyə əl atar. Ona görə də 
ata uşağın qida məsələsini daim nəzarətdə saxlamalıdır.
Nə canı var dözə bilsin,
Haram ətlə doğma, gəlin.
Nə elmi var üzə bilsin,
Haram südlə boğma, gəlin.
Vacibini cah-cəlal olsun,
Hər səhərin xas bal olsun.
Yavanlıq ye, halal olsun!
Haram yağı yaxma, gəlin.
İbrət
İmamül Harameyn Cüveyni həzrətləri nəql edir: “Süd-
əmər çağımda ikən anam atama yemək çatdırmaq üçün 
məni qonşuya verdi. Az sonra ağlamağa başlayınca qon-
şudakı cariyələrdən biri ovutmaq üçün məni əmizdirmək 
istədi. Fəqət atam gələrək dərhal mane oldu. Məni ayaq la-
rımdan tutub başıaşağı çevirdi və əmdiyim südü qusdurdu. 
61
Anama isə dedi: “Bu cariyənin sahibindən izin almadan 
əmdirmək halal olmaz”.
Haram süd ver, ya halal mey –
Körpən üçün bu eyni şey.
Haram döşdən halal daş yey,
Haqdan, Haqdan çıxma, gəlin.
Bir qırpımda zaman ötər,
Cəhənnəmdən nə var betər?
Günahlardan sən qorx, yetər,
Qalan şeydən qorxma, gəlin.
Ana südünü heç nə əvəz etməz. Amma nə yazıq ki, 
əvəz edir; körpəni çox erkən döşdən ayırırlar. Allah-Təala 
buyurdu: “onun (ana bətnində) daşınması və (süddən) 
kəsilməsi otuz aydır” (əl-Əhqaf, 15). Hamiləliyin, bir qayda 
olaraq, doqquz, istisna hallarda altı ay çəkdiyini nəzərə 
alsaq, otuz ayın iyirmi bir ayından iyirmi dörd ayına 
qədə rinin əmizdirmə müddəti olduğu üzə çıxar. Digər bir 
ayə isə belədir. “(Süddən) kəsilməsi iki il ərzində olur” 
(Loğman, 14). Əmizdirmə müddətinin Qurani-Kərimdə bil-
di ril məsi və təkrarən vurğulanması müddət məsələsinin 
uşaq üçün xüsusi önəmini göstərməkdədir. Ana südündə 
bildiyimiz, bilmədiyimiz faydalar, ilahi hikmətlər vardır. 
Bir çox müasir analar öz rahatlığını övladın xeyrindən 
üstün tutaraq Allahın qoyduğu müddətə uymur, ana 
südüylə ötürülən bərəkətlərdən uşağı məhrum edirlər.
Nə qatırsan qat südünə,
Bircə haram qatma, gəlin.
Nə satırsan sat, – kimə nə? –
Vicdanını satma, gəlin.
Xalqdan küssən, Haqdan küsmə,
Candan, bir də dindən bezmə.
62
O kəsməsə, süddən kəsmə,
Rəbbinsiz iş tutma, gəlin.
Sənə borclu Adəm oğlu,
Səndən keçir Cənnət yolu.
Yol canavar ilə dolu,
Sən balanı atma, gəlin.
İbrət
Bir dəfə hicablı bir qadın İmam Şafinin (rahmətullahi 
aleyh) qapısını döydü və məsləhət almaq üçün gəldiyini 
söyləyərək içəri girməyə izin istədi. Dediklərindən məlum 
oldu ki, əri müharibədədir və üç aydan sonra gələcək, 
körpəsinin isə 2 yaşı tamamdır. Bilmir onu süddən kəssin, 
yoxsa ərini gözləsin.
İmam Şafi qadınlarla bağlı bu cür məsələlərdə, adətən, 
öz zövcəsi ilə məsləhətləşərdi. Bu dəfə də belə etdi. Zövcəsi 
gələn qadına məsləhət gördü ki, uşağı hələ süddən kəs-
məyib ərini gözləsin. Qadın təşəkkür edib getdi. 3 aydan 
sonra yenə gələrək dedi: “Allah sizdən razı olsun. Uşağım 
bu üç ayda əvvəlki 2 ildə olduğundan qat-qat çox inkişaf 
edib”.
İmam Şafinin zövcəsi yenə qadına uşaq özü döşdən əl 
çəkməyənə qədər südünü kəsməməyi tövsiyə etdi.
Bu hadisədən xeyli müddət keçdi. Qadın bir daha gələ-
rək bildirdi: “Uşağın zehni, qavraması, sağlamlığı çox əla-
dır. Süddən isə hələ indi əl çəkib”.
İmam Şafi buyurdu: “Ana südündə Cənnət meyvə ləri-
nin dadı, xeyri var. Körpəyə onu nə qədər çox versən, fay-
dası bir o qədər artıq olacaq”.
Siz ey bu dünyada cənnət umanlar,
Bu cənnət şeytanın caynağı altda.
Siz ey o dünyada cənnət umanlar,
O Cənnət ananın ayağı altda!
63
Kim əmsə bircə il pak ana südü,
Almış o, on illik ata öyüdü.
Tanıyar Allahı, unudar bütü,
Yaşamaz batilin bayrağı altda.
Ana duasına, ey qul, nail ol,
Allahın, anan və atan ilə ol!
Sən Kənan olma, yox, sən İsmail ol,
Uzan İlahinin bıçağı altda!
Yeni doğulan çocuğun tərbiyəsi sağ qulağına azan, sol 
qulağına iqamə oxumaqla, əqiq qurbanı kəsməklə başlar, 
bu kimi Peyğəmbər sünnəsinə uyğun olan digər əməllərlə 
davam edər. Çox təəssüf ki, dindən uzaq, yaxud zəif imanlı 
ailələr bu ayinlərə önəm vermir, biganə yanaşırlar. Hal buki 
belə ənənələr önəmsiz olsa idi, insanların ən önəmlisi olan 
Peyğəmbərimiz (sallallahu aleyhi və səlləm) onların əsasını 
qoymazdı.
Elə bir mərtəbəyə çıxdı cəhalət bizdə,
Daha xam övlad üçün yoxdu xəcalət bizdə.
Altı da, üstü də nemətdi Vətən torpağının,
Bilmirəm nə çoxdu: sərvət, ya səfalət bizdə?
Din və dünyamızı, ya Rəbbi, Özün yerbəyer et!
Dünyamız məqsəd olub, dinimiz alət bizdə.
Sanasan öz evində hiss eləyir zülm özünü,
Elə bil qürbətdədi amma ədalət bizdə.
Allahın qulları, ya İblisin əsgəriyik?
Tapar hər axtaran hər şeytani halət bizdə.
Kimsə keçməz şər əməllərdə bizi, var adımız,
Xeyir işlərdə fəqət vardır ətalət bizdə.
Nədən nöqsanımıza, ey Rəbbimiz, bunca koruq;
Dörd tərəf ibrət ikən, bu nə zəlalət bizdə?
64
Valideynlərin, xüsusən də anaların ibadət əhli, əməli-
saleh olması övladın ilkin tərbiyəsində ən ciddi amildir. 
Ana ilk və əvəzolunmaz tərbiyəçidir. Ümumiyyətlə, böyük-
lərimizin tərcümeyi-halına baxarkən analarının Rəbbini 
tanıyan, təqvalı, salehə qadınlardan olduğunu, bir çoxu nun 
da ərlərini erkən itirib çocuqlarını təkbaşına böyütdüyünü 
görməkdəyik. Görünür, seçilmişlər üçün ilk etibarlı məs kən 
məhz möminə və salehə qadınların bətni və qucağıdır. Bu 
məsul və müqəddəs vəzifə qeyri qadınlara etibar edilməz.
İbrət
Xoca Sadəddin əfəndinin qardaşları da özü kimi alim 
idilər. Anasından: “Sənin uşaqların bu şərəfə nə ilə qo-
vuşdu?” – deyə sordular. Bu cavabı verdi: “Heç birini dəstə-
mazsız əmizdirmədim. Hamısının əqiq qurbanını kəsdir dim. 
Ayrıca, hər cümə günü hər birinin adına bir qoç kəsdirib 
kasıblara payladım”.
İslam haqq tərbiyə, İslam haqq ədəb,
Dindən ibtidai, həm ali məktəb.
Kiçik də, böyük də şagirddi burda,
Hər kəsdən əxlaqdı, elmdi tələb.
Döş südündən kəsiləndən süd dişi tökülənədək tərbiyə
Uşaq yeriməyə, danışmağa, dinləməyə, necə deyərlər, 
qanmağa və qandırmağa başlayınca, yaşı üstünə yaş gəl-
dikcə islami sevgiləri astalıq və ustalıqla ona aşılamaq vali-
deynin əsas və təxirəsalınmaz vəzifəsinə çevrilir. “Uşaq ları­
nızı üç sevgi ilə tərbiyə edin: 1) Quran sevgisi; 2) Peyğəm­
bər sevgisi; 3) Əhli­beyt sevgisi” (hədis). 
Uşaqları aşiq edin,
Məhəbbətsiz nə tərbiyə!
Peyğəmbərə layiq edin,
Muhəmmədsiz nə tərbiyə!
65
Çocuq məsum, nəbadə döy!
Nə açıqlan ona, nə söy
Demirəm ki, daima öy,
Məzəmmətsiz nə tərbiyə!
Ata olan nazik olsun,
Kiçik ilə kiçik olsun.
Minmək umsa, minik olsun,
Məşəqqətsiz nə tərbiyə!
Bu sevgilər dini bilgilərsiz olmur. O bilgilər də həmin 
sevgilərsiz əmələ gəlməz. Öyrətmək bilməyi tələb edir. 
Ana-ata dürüst bilgilərə, az da olsa, sahibdirsə, nə gözəl. 
Sahib deyilsə, bilənlərin köməyindən faydalanmaq gərək-
dir. “Hələ kiçikdir, böyüyəndə öyrənər” prinsipi, ən azı, 
iki səbəbə görə təhlükəlidir: əvvəla, kiçiyin beyni və qəlbi 
ağ səhifədir, nə desən həkk olunacaq. “Uşaqlıqda öyrən­
mək daş üzərində, yaşlı çağında öyrənmək isə su üzərində 
yazmaq kimidir” (hədis). 
Uşaq qəlbi ağ səhifə,
Qələm olsun, yazı olsun.
Haqq yazmaqdı baş vəzifə;
Yazandan Haqq razı olsun.
İkincisi, uşaq böyüyüb vaxtının azını evdə, çoxunu ev-
dən kənarda keçirməyə başladıqda çöl içəridən şirin gələr, 
küçədəkilərə uyub, evdəkilərə qulaq asmaz. Çox zaman 
məhz belə də olur. “Ana­atanın tərbiyə edə bilmədiyi bir 
övladı zaman tərbiyə edər. Zamanın tərbiyə edə bilmədiyi 
bir övladı isə cəhənnəm atəşi tərbiyə edər” (hədis). Cəhən nə-
min tərbiyəsi aydındır, orada tərbiyəsizlik keçməz. Zama-
nın tərbiyəsi isə başın daşdan-daşa dəyməsi ilə olur. Deməli, 
ən gözəli valideyn tərbiyəsidir. Vaxtında və düzgün veri lən 
66
valideyn tərbiyəsi dünyanın daşından, Axirətin atəşindən 
qoruyan qalxandır.
Əvvəli yaz, sonranı yaz,
İnkir-minkir soranı yaz.
Demirəm tam Quranı yaz,
“Fatihə” ən azı olsun.
Yazılası elm Dindi,
Bu gün hər söz sabah mindi.
Kim siləcək yazsan indi,
Zaman hakim, qazı olsun.
İbrət
Rəsulullah (salləllahu aleyhi və səlləm) zəkat olaraq gəti-
rilmiş xurmaları bölüşdürürdü. Həzrət Həsən (aleyhissəlam) 
də orada oynayırdı. Xurmalardan birini götürüb ağzına 
qoydu. Rəsulullah (salləllahu aleyhi və səlləm) bunu gördü. 
Dərhal əlini uzadaraq xurmanı onun ağzından çıxardı və 
ona buyurdu: “Əhli-beytə zəkat malın haram olduğunu 
bilmirsənmi?”
Halal yesə övrətlə ər,
Övlada bu öyüd yetər.
Alın təri, göz yaşı tök,
Odlar sönər, bağlar bitər.
İbrət alan üçün bu hədisdə ən azı 4 ibrətamiz dərs 
vardır: 
1) İmam Həsənin (aleyhissəlam) təvəllüdünün hicrətin 
3-cü, Allah Rəsulunun (salləllahu aleyhi və səlləm) vəfatının 
isə 10-cu ilində baş verdiyini nəzərə alsaq, hədis ortaya çıx-
dığı zaman İmamın yaşının yeddidən çox olmadığını söy-
ləyə bilərik. Deməli, yaşın azlığı övlad tərbiyəsini əngəl lə-
mir, əksinə, stimullaşdırır.
67
Tərbiyə hər yanda, hər çağda gözəl,
Zamana baxmaz o, məkana baxmaz.
Tərbiyə toxumda, həm tağda gözəl,
Əkən zəlzələyə, təkana baxmaz.
2) Bu tərbiyəvi hadisənin ictimai yerdə baş verməsi, 
haramın qarşısının alınmasında zaman kimi məkan amili-
nin də önəm daşımadığını göstərməkdədir. Yəni haram 
hər yerdə və hər vaxt əngəllənməlidir.
3) Peyğəmbər (salləllahu aleyhi və səlləm) sevimli nəvə-
sinə sadəcə: “Xurmanı ağzından çıxar, zəkat bizə haram-
dır” söyləməklə də kifayətlənə bilərdi. Təbii ki, nəvəsi də 
itaətdə bulunacaqdı. Ancaq Rəsulullah (salləllahu aleyhi və 
səlləm) başqa cür davrandı. Öncə əliylə haramı dəf edib 
sonra diliylə vacib olanı çatdırdı. Zatən bu cür davranış 
fənalıqlara münasibətlə bağlı buyurduğu digər bir hədisə 
tam uyğundur: “ Bir yerdə fəna və qeyri­münasib bir şey 
gördüyünüz zaman onu əlinizlə düzəldin, alınmazsa, dili­
nizlə islah edin, o da mümkün olmazsa, qəlbinizlə pislə yin 
ki, bu, imanın ən zəif dərəcəsidir”. Deməli, mömin şahidi 
olduğu haramlara heç bir halda biganə qalmamalıdır.
Öyüd nəbilərdən qalma sənətdi,
Xeyirdən qalana şər müsəllətdi.
Sonu tərbiyənin sonsuz cənnətdi,
Gülüstan istəyən tikana baxmaz.
4) Haram qida məsələsində, çarəsiz durumlar istisna 
olmaqla, heç bir güzəşt yoxdur. Uşaq yalnız halal olanı 
yeməlidir.
Günahdan qorxanlar nə gözəl qorxaq!
Ondan qorxmayanlar nə cəsur axmaq!
İslam haqq nəsihət, iman düz əxlaq,
Axmaqlar ədəbə, ərkana baxmaz.
68
Çocuq tərbiyəsi nəsihətsiz, danlaqsız keçmədiyi kimi 
bəzən cəzasız da ötüşmür. Lakin cəza böyük olsun, kiçik 
olsun, cəzalandırılanın xasiyyətinə uyğun seçilməli, tərbiyə 
edənin qəzəbinin yatırılmasına deyil, tərbiyə olunanın isla-
hına yönəlməli, həddi aşmamalı, yerinə düşməli, vaxtına 
çəkməlidir.
İbrət
Rəvayət edirlər ki, Həllac Mənsur həzrətləri “Ənəlhəq” 
(Haqq mənəm, yaxud: mən Haqqam) sözünə görə edam 
edilərkən xalqdan ona daş atanlar oldu. O isə atılan daş lara 
səsini çıxarmır, ancaq təbəssüm edirdi. Dostlarından biri 
daş yerinə gül atdı. O zaman Həzrət inlədi. Səbəbini sor du-
lar. Bu cavabı verdi: “Daş atanlar məni yəqinliklə tanıma-
yanlardır. Təbii ki, haldan anlamazlar. Hal anlayanların 
bir gülü belə məni incitdi”.
Tərbiyə var, gül ilədir,
Tərbiyə var, daşla olur.
Gah qələmlə, dil ilədir,
Gah da gözlə, qaşla olur.
Tənbeh var ki, dağ çəkdirər,
Tənbeh də var, bağ əkdirər.
Gah alından tər tökdürər,
Gah da gözdən yaşla olur.
Sanma öyüd baş qatmaqdı,
Başqa yolu başlatmaqdı,
Düşündürmək, yaşatmaqdı;
Həm qəlblə, həm başla olur.
Söz ilə tərbiyə, şübhəsiz ki, digər vasitələrdən həm əfzəl, 
həm də gözəldir. Bu var ki, ən dəyərli söz belə zamanla 
unu dula bilir. Lakin cəza uşaq hafizəsində dərin iz qoydu-
69
ğundan daim təzə və təsirlidir. Bu baxımdan bəzən faydalı 
cəza faydalı sözdən qat-qat səmərəli olur. Məsələn, Allah 
Rəsulu (salləllahu aleyhi və səlləm) uşağın yeddi yaşında 
namaza alışdırılmasını buyurmuş, qılmadığı təqdirdə xəfifcə 
döyməyə izin də vermiş, amma cəzanı üç il sonraya, yəni 
on yaşına saxlamışdır. “Çocuqlarınız yeddi yaşına gəldiyi 
zaman onlara namazı əmr edin. On yaşına çatdıqlarında 
namaz qılmaq istəməzlərsə, onları cəzalandırın və yataq­
la rını ayırın” (hədis).
Söz uşağa çatmırsa, at,
Çənəni az yormaq yaxşı.
Söz qulağa batmırsa, at,
O qulağı burmaq yaxşı.
İbrət
Hz. Ömərin (radiyallahu ənh) xəlifəliyi dövründə Şam dan 
bir miqdar zeytun yağı gəlmişdi. Möminlərin Əmiri ondan 
qabla götürüb xalqa bölüşdürürdü. Yanında uzunsaçlı bir 
uşaq da vardı. Qabın dibində qalan yağdan saçlarına sür-
türdü. Hz. Ömər onun bu halını görüb dedi: “Görürəm ki, 
saçların müsəlmanların saçlarına çox düşkündür”.
İşini qurtardıqdan sonra uşağın əlindən tutub bərbərə 
apardı. Saçlarını dibindən qırxdırıb dedi: “Sənin üçün ən 
asan cəza hər halda budur”.
Hərdən başı üstündə dur,
Balaca bir məhkəmə qur.
Demirəm ki, boynunu vur,
Boynundan bir vurmaq yaxşı.
Görsən gəzir veyil-veyil,
Hər cəzaya salma meyil.
Barmaq həlqə üçün deyil,
Yol göstərən barmaq yaxşı.
70
Hər bir valideynin həyatda xeyirli övlada ehtiyacı çox, 
qəbirdə daha çoxdur. Çünki özü dünyasını dəyişsə belə, 
həyatda qoyub getdiyi övladının savab və dualarından bəh-
rələnir. Odur ki, ana-ata doğru yolda olsalar da, olmasalar 
da, balalarını xeyirli işlərə həvəsləndirməli, haqq yolçu luğa 
hazırlamalıdırlar. Oturan, iməkləyən körpəni yavaş-yavaş 
yeriməyə öyrətmək olar. Öyrətməsən də yeriyəcək. Fəqət 
haqq yolçuluğu belə deyil. Onu mütləq öyrətmək lazım dır. 
Allah-Təala hər kəsi ən azı bir istedad üzrə yaradıb. Çox 
erkən yaşlarda o istedadın, qabiliyyətin işartıları görün-
məyə başlayır. Bir çox valideynlər bunları ya görmür, ya da 
görsələr belə, düzgün qiymətləndirmir, uşağı yanlış, iste-
dadı olmayan sahələrə istiqamətləndirirlər. İstedadı görə 
bilmək və yönəltməyi bacarmaq da fəqət hər kəsdə olmaz. 
Allah onu dilədiyinə verər.
Demə uşaq avaradı;
Fərasət yox, istedad yox.
Demə sözüm divaradı,
De ki, bizdə o ustad yox.
İbrət
Rəvayət olunur ki, Mövlana Seyyid Həsən həzrətləri 
kiçik bir çocuqkən atası onu Xacə Übeydullah Əhrar həz rət-
lərinin söhbətinə apardı. Otağına girəndə çocuq Həzrə tin 
yanında bal gördü və cəld götürüb yeməyə başladı. Xacə 
həzrətləri gülümsəyərək ondan adını sordu. Bal yeməyə 
aludə olan uşaq “Bal” cavabını verdi. Həzrət bu cavabdan 
çox xoşlanaraq Seyyid Həsənin atasına buyurdu: “İste-
dadlı, yetənəyi qüvvətlidir. Çünki kiçik bir bal ləzzətini 
almaqla ona özünü elə verdi ki, onun sevgisində əridi və 
özünü bal zənn etdi. Başqa bir şey dadınca, onda da elə 
olacaq”.
71
Bir az həssas olsaq əgər,
Hər çocuq bir böyük əsər.
Bəlkə bizik bir südəmər,
Oxuyası o savad yox.
Kim umursa saleh uşaq,
Tərbiyə ilk tanınan haqq.
Tərbiyəçi olmasa xalq,
Məmləkətdə islahat yox.
Yuxarıda verdiyimiz ibrətamiz misal bir daha göstə rir 
ki, gerçəkdən, zər qədrini zərgər bilər. İlk baxışda hər bir 
atanı utandıra biləcək bu hərəkət, yəni yad evdə, validey nin 
yanında oğulun bal görüb, izinsiz, təklifsiz ona cumması 
çoxları üçün görməmişlik, acgözlük və tərbiyəsizlik nümu-
nəsindən başqa bir şey deyildir. Lakin Übeydullah Əhrar 
həzrətləri kimi bir ustadın gözüylə baxanda durum dəyi şir. 
Həzrət bu bal hadisəsində Allahın bir lütfü olan fərasətlə 
çocuqda gələcəyin övliyasını gördü.
Fəqirin xanəsinə şeyxi-kəbir nədən gəlməz?
Qalmadı canda qərar, əhli-səbir nədən gəlməz?
Kimə üz tutduq isə, əhli-saray bulduq onu,
Dirilər yordu bizi, əhli-qəbir nədən gəlməz?
Hər kimi gördük əgər, gördük onu bizdən ulu,
Bu nə sirdir ki, bizə bizdən fəqir nədən gəlməz?
Hanı hal əhli, sora haqq ilə bu halimizi,
Nalədən batdı səsim, ondan hənir nədən gəlməz?
Gəlməsə Haqdan əmr, gəlməz o Pirim, bilirəm.
Haqq bizə bizdən yaxın, amma əmr nədən gəlməz?
72
Çox yalan fəcrə bu qul aldanaraq batdı qəmə,
Nə uzun çəkdi gecəm, gerçək fəcir nədən gəlməz?
Dərd o vaxt buldu kamal, kamil onun həmdərdi var,
Fəqir anlar fəqiri, qeyri fəqir nədən gəlməz?
Ya biz arif deyilik, ya Ondan bir işarə yox,
Qarışıb röyalarım, doğru təbir nədən gəlməz?
Ayrılıq üzdü bizi, təsəlli yox, ümid vardır,
Hicranın əcri vüsaldırsa, əcir nədən gəlməz?
Dövrümüzdə və dövrəmizdə nə qədər nurlu, hissiy-
yatlı uşaqlar vardır. Əgər süddən yenicə kəsilmiş bir 
çocuq gecə duraraq özündən xəbərsiz yatağında kamil 
səcdəyə gedirsə, yalnız Quranın ayələrini oxumaqla sakit-
ləşib, qorxmadan, səksənmədən yatırsa, başqalarının eşit-
mədiyi səsi eşidirsə, görmədiyi şeyləri görürsə, vali deyn-
lərin, yaxın ların Allaha şükürlər edərək öz qüsurlarını 
düzəltmək, dinin əmr və yasaqlarına sarılmaq, uşağı da 
din biliciləri ilə məsləhət lə şib Allahın sevdiyi bir şəkildə 
boya-başa çatdırmaq əvəzinə onu cadu-pitiyə, yaxud iynə-
dərmana salıb korlamağın nə adı var? Nə yazıq ki, həqiqi 
könül sərraflarının ortada olmaması, yaxud görünməməsi 
könül dəllallarına meydan vermiş, müxtəlif falçıların, ca-
dugərlərin, saxta görücü lə rin, yalançı təbiblərin qol-qanad 
açmasına imkan yaratmışdır. Allah heç bir cəmiyyəti ger-
çək üləmasız, kamil mürşidsiz eləməsin. Millətin irşad və 
inkişafı onlara bağlıdır.
Bu hərracın dəllalı çox,
Yalnız sərraf istər könül.
Naşısı çox, cığalı çox,
Əqdi şəffaf istər könül.
73
Bu nə bazar, nə sövdədi,
İkibaşlı bir gövdədi.
İlk umduğu son tövbədi,
Sonra təvaf istər könül.
Cənnətlərdi cana əvəz,
Amma nəfs, amma nəfs
Bu dünyaya eylər həvəs,
İnsaf, insaf istər könül.
İbrət
Rəvayət olunur ki, Pir Muhəmməd Cəncəvi uşaq ikən 
birdən-birə insanlardan qaçmağa başlayır. Atası oğlunun bu 
halını görüb onu Şeyx Əbdülqaffar Əfəndinin yanına aparır.
Şeyx uşaqdan soruşur: “İnsanları görəndə nə üçün 
qaçırsan?” Uşaq deyir: “İnsanlar mənim gözümə vəhşi hey-
vanlar şəklində görünürlər. Məcbur olub qaçıram. Qaç ma-
sam, rahat ola bilmirəm”.
Şeyx Pir Muhəmmədin atasına toxtaqlıq verib deyir: 
“Qorxma, uşaqda qorxulu heç bir şey yoxdur. Allah-Təala 
onun bəsirətini – qəlb gözünü açmışdır. Hər kəsi həqiqi 
sifətində görür. İnsanların çoxu vəhşi heyvan təbiətində 
olduğundan, onun gözünə olduqları kimi görünür. Qoy 
mənim yanımda qalsın. İnşaallah, kamil bir insan olar”.
Hanı bir mürşidi-kamil, qulu Sultanə götürsün?
Könlüm quş, köksüm qəfəs, alsın gülüstanə götürsün?
Ayırıb qəlbi qəlibdən qula ehsanda bulunsun,
Cismimi dərdə salıb canımı dərmanə götürsün.
Dünya arxamca yüyürməkdə Züleyxasayağı,
Qapılar bağlıdı, bu məhbusu zindanə götürsün.
Heç nə verməz bizə zövq, kimsə bizi şad eləməz,
O yolun yolçuları getdi, o karvanə götürsün.
74
Kainat bir bağça-bağ, şübhəsiz, bir Bağbanı var,
Deyin bağ istəmirəm, qoy bizi Bağbanə götürsün.
Qaldırsın pərdələri, ayna tutub bətnimizə
Ruhumuz Haqq ilədir, nəfsimi imanə götürsün.
Var elə müşkülümüz, yox elmimiz idrak edək,
Əql əngəlsə, kərəm eyləyib divanə götürsün.
Bir məqam ummadayıq, ayıq başla yox yetişən
Əhli-hal qılsın qulu, mənzilə məstanə götürsün.
Alsın məndən məni, Ondan Onadır onsuz da yol,
Lütfü varsa fəqirə, Rəhim və Rəhmanə götürsün.
Uşağı təkcə öyrətmirlər, ondan həm də öyrənirlər. 
Bəzən bir uşağın böyüyə verdiyi tərbiyə böyüyün uşağa 
verdiyindən qat-qat təsirli olur. Kiçiklərin qəfilcəsinə dediyi 
qəribə sözlərə qafilcəsinə yanaşılmaz. Çünki yaşlılardan 
fərqli olaraq, çocuqlar saf və səmimi olduqlarından Allah-
Təala bəzi həqiqətləri onların dili ilə söylər. 
Elm öyrənilməsi heç zaman gec sayılmadığı kimi öyrə-
dənin öyrənəndən gənc olması da utanc hesab edilməz. 
Elm tədrisində nə öyrədənin yaşı maneədir, nə də öyrə nə-
nin. Önəmli olan öyrədənə həssaslıq, öyrədilənə həvəsdir. 
Ulaqdan öyrən demirəm,
Hərçənd o da bir ibrətdir.
Uşaqdan öyrən deyirəm,
Arifə min işarətdir.
Sevdiyimiz dünyası yox,
Qiymətli bir əşyası yox,
Qəlbinə bax, riyası yox,
Hər təmizlik ibadətdir.
75
İbrət
Bir gün Əhməd Rifai həzrətləri yolda dava edən uşaq-
lara rast gəldi. Onları ayırdı və birindən kimin oğlu oldu-
ğunu sordu. Uşaq: “Sənə lazım olmayan şeyi nə edəcək-
sən?” – deyə cavab verdi. Həzrət: “Oğlum, Allah sənə xeyir 
versin. Mənə ədəb öyrətdin” – söyləyə-söyləyə oradan 
uzaq laşdı. 
Bax, nə söylər, nə soruşar,
Küssə də dərhal barışar.
Rəbbi onu danışdırar;
Hikmət bundan ibarətdir.
Əbu Muhəmməd Ruveym həzrətləri nəql edir: “Bir gün 
Bağdadın içi ilə gedirdim. Bərk susadım. Su istəmək üçün 
bir qəsrin qapısı önündə durdum. Bir oğlan uşağı qapıya 
çıxıb mənə su verdi. Alıb içdim. Oğlan qiyafəmə baxıb dedi: 
“Sufi gördüm, gündüz su içər.” Bu söz ürəyimə ox kimi 
təsir etdi. Söylədənin kim olduğu mənə aydındı. Allahdan 
tövfiq dilədim. Ondan sonra ölüncəyə qədər gündüz təam 
yemədim, su içmədim”.
Hikməti yaxından, uzaqdan öyrən,
Demə ki, heyvandı, ulaqdan öyrən.
Yalana alışmış ağızlardan qaç,
Yenicə dil açan uşaqdan öyrən.
Tərbiyə doğmalıq və sərtliyin vəhdətini tələb edir. Hər 
müəllim bir valideyn, hər valideyn də bir müəllim kimi 
dav ranmazsa, uşağın təlim-tərbiyəsi naqis olar və dərhal 
olmasa da, gələcəkdə acı nəticələr verər. Gələcək dedikdə 
daha çox Axirəti nəzərdə tuturuq. Dünyanın onsuz da 
gələcəyi yoxdur. Allah Rəsulu (salləllahu aleyhi və səlləm) 
buyurdu ki: “Uşaqlarına dinlərini öyrətməyənlər Cəhən­
nəmə girəcəklər”. Çünki övlad valideynə cavabdeh olmasa 
da, valideyn övlada cavabdehdir. 
76
Kitab əlindən düşməsin,
Bu nə gözəl tərzdi, oğul!
Allah dilindən düşməsin,
Zikr bizə fərzdi, oğul!
Yük eyləmə hər əşyanı,
Bir çantayla gəz dörd yanı.
Sən məktəb bil bu dünyanı;
Daim işi tərsdi, oğul.
Hər dama sən təməl olma,
Hər başa sən təpəl olma.
Diri tərpən, tənbəl olma,
Daim işi tərsdi, oğul.
Mal dünyada baş ağrısı,
Axirətdə üz qarası.
Elm Peyğəmbər mirası;
Öyrənən varisdi, oğul.
Əgər ana-ata uşağa dinini öyrədərsə, o da öyrən dik-
lərinə əməl edərsə, onda valideyn həm borcundan çıxar, 
həm də saysız savablara qovuşar. Uşaq öyrəndiklərinə 
əməl etməzsə, valideyn savab qazanmasa belə, günah da 
qazanmaz, çünki artıq üzürlüdür, borcundan çıxmışdır. 
Əgər ana-ata uşağa dinini öyrətməzsə, o da böyüyüb yo-
lunu azarsa, onda valideyn öz boynundakı övlad haqqını 
yerinə yetirmədiyinə görə günahkar sayılmaqla bərabər, 
övladın günahlarına da az ya çox dərəcədə şərik olar. Və 
övlad tövbə etmədikcə bu şəriklik valideynin əməl kitabı 
qapandıqda, yəni vəfatından sonra da davam edər. Odur 
ki, valideynlik təkcə fiziki-cismani deyil, həm də mənəvi-
ruhani olur və sonuncu öncəkini üstələr.
77
İbrət
Bir gün Əhməd Rifai həzrətləri oğlu Salihə öyüddə 
bulu naraq dedi: “Sənə öyrətdiyim elmə əməl etməsən, 
mən sənin atan deyiləm, sən də mənim oğlum deyilsən.” 
Oğlum, ata öyüd yeri,
Bu dünyada mən də biri.
İlk xilqətdən üzü bəri
Xaliqdəndi Xaliqə yol.
         Allahla ol!
Rəbbim Birdi, Rəbbim Ulu,
Sən də, mən də Onun qulu.
Muhəmməd Allah Rəsulu –
Budur Dinin, çək buna qol,
         Allahla ol!
Ya alim ol, ya tələbə,
Elmlədir hər qələbə.
Qoyma qeyri qida qəlbə,
Ancaq elmə tamahla ol,
         Allahla ol!
Uşağa dinini öyrətmək Allahı tanıtmaqdan başlar. 
Zatən bu elə bir mərifətdir ki, ancaq başlanğıcı var, sonu 
yoxdur. Çocuq, belindən gəldiyi, bətnindən çıxdığı kimsə-
ləri necə tanıyırsa, onu yaradan Qüvvəni də o cür və daha 
çox tanı malıdır. Ona görə də azyaşlılara, “Səni bizə bir 
hacıleylək gətirdi, yaxud bazardan aldıq” kimi “nağılları” 
yox, onları xəlq və bəxş edən Allah haqqında həqiqətləri 
açıqlamaq gə rəkdir. Onsuz da hər çocuq ruhən islam fit-
rəti üzrədir. Və təkcə özünün, ana-atasının yox, gördüyü, 
yaxud umduğu hər şeyin də Allahdan olduğu ona ilk gün-
lərdən aşılan malıdır.
78
Çocuq söz qandıqca söz aç Tanrıdan,
Haqq ilə tanınar Haqqı tanıdan.
Xaliqə bəndə ol, xəlqə nümunə,
Qeyri bir tələb yox ana-atadan.
Sanma ki, dərədən-təpədən keçər,
Sanma ki, dalğadan-ləpədən keçər,
Təpədən dırnağa qədərdi haqq yol,
Fəqət böyükdən yox, körpədən keçər.
İbrət
Səhl Tüstəri həzrətlərinin bir uşağı vardı. Nə vaxt ana-
sından yeməyə bir şey istəsə, anası: “Bunu Allah-Təaladan 
istə!” deyər, uşaq duada bulunmaq üçün səcdəyə qapa-
nanda istədiyi şeyi hazırlayıb xəlvətcə yanına qoyardı.
Bir gün anası evdə yoxkən uşağın könlü bir şey istədi. 
Həmişəki kimi səcdəyə qapandı. Səcdədən qalxanda istə-
diyi şeyi yanında bulub yeməyə başladı. Anası içəri girəndə 
bu durumu görüb təəccübləndi. “Oğlum, bu haradan gəldi?” 
– deyə sordu. Uşaq: “Həmişəki yerdən”, – deyə cavab verdi.
Səcdəylə aç hər sabahı,
Səcdə ibadətin şahı.
Dua möminin silahı,
Gecə-gündüz silahla ol,
      Allahla ol!
Dünya qara qoç belində,
Bəxt üzünə gec güləndə,
Ehtiyac çox güc gələndə
Rizası bol, ruzisi bol
      Allahla ol.
Dünən yasdı, bu gün büsat,
Bu gün boldu, sabah kasad.
Din islahdı, dünya fəsad;
Fəsadla yox, islahla ol,
      Allahla ol!
79
Hər fəslin öz gözəlliyi, hər gözəlliyin öz fəsli var. Doğ-
rudur, təbiətin fəsillərindən üçü barədə hərdən deyin mə lər 
olur, ancaq baharı sevməyən yoxdur. Uşaqlıq ömrün bahar 
fəslidir. Istər heyvanlarda, istərsə də insanlarda məxlu qa tın 
ən sevimlisi balacalardır. Məhz məxluqatın sevimlisi. Çünki 
Xaliqə olan sevgi bütün sevgilərin fövqündədir.
Bir könül min ola, hətta mindən çox,
Ondan qeyrisinə yer yenə də yox.
Balacaların tərbiyəsi övlad sevgisindən çox Allah sev-
gisindən doğmalıdır. Məxluqa aşırı sevgi sevəni kor edər, 
sevilənin nöqsanlarını görməyə mane olar. Allah sevgisi isə 
övladlığı deyil, bəndəliyi önə çəkər. Uşaq da valideynin 
istəyi üzrə yox, Yaradanın muradı üzrə tərbiyə olunar.
İbrət
Əbdülqadir Geylani həzrətləri Allah sevgisinə azacıq 
xələl gətirə biləcək hər cür sevgini dərhal könlündən silərdi. 
Həzrətin belə söylədiyi rəvayət edilir: “Hər nə zaman bir 
cocuğum olsa, onu əlimlə tutar və “Bunu ölmüş qəbul edi-
rəm” deyər, qəlbimdən çıxarardım”.
Allah mənə səndən yaxın,
Allah sənə məndən yaxın,
Allah bizə təndən yaxın,
Nə bədənlə, nə ruhla ol,
      Allahla ol!
Rəbbini balasından çox sevən valideyn övladının dün-
yasından çox axirəti üçün, balasını Rəbbindən çox sevən 
valideyn isə övladının axirətindən çox dünyası üçün çalı şa-
caqdır. Allah Axirəti istəyir. Allahın istəyinə qarşı çıxmaq 
nə valideyn üçün arzuediləndir, nə də övlad üçün. “Bilin 
ki, mallarınız da, övladlarınız da fitnədir və böyük əcir 
Allahın yanındadır” (əl-Ənfal, 28). Övlad fitnəsinin fəsa dın-
dan qorunmağın ən gözəl vasitəsi dini tərbiyə, tərbiyənin ən 
80
gözəl üsulu isə şəxsi nümunədir. İki fitnə, yəni övlad və mal 
birləşəndə bu birləşmədən doğa biləcək fəsadlar da təh lü-
kəli və qarşısıalınmaz həddə çatır. Odur ki, övladın başına 
ağıl qoymadan cibinə pul qoyan valideynlər özlə rini hansı 
seçim qarşısında qoyduqlarının fərqinə varmayan lardır.
İbrət
Rəvayət olunur ki, möminlərin əmiri Ömər ibn Əbdül-
əziz həzrətləri oğlunun min dirhəmə bir üzük qaşı aldığını 
eşitdi. Dərhal ona məktub yazaraq o qaşı satmasını, puluna 
min acı doyurmasını və ikidirhəmlik bir üzük alıb, üzərinə 
“Allah- Təala həddini bilənə mərhəmət etsin” yazdır ma sını 
buyurdu.
Oğlum, məndən sənə qalan
Bir az sözdü, para deyil.
Bir çoxu da çoxdan elan:
“Qatıq ağdı, qara deyil”.
Hər halında təvəkkül et,
Hər halına təşəkkür et.
Hər sözümü təfəkkür et:
“Şaxsey” deyil, “ura” deyil.
Həyat sənə meydan olsun,
Fayda ver ki, faydan olsun.
Ehsan etmək qaydan olsun;
Dərhal elə, sonra deyil.
Özgəni tərbiyə əslində özünütərbiyədir. Tərbiyəçi tər-
biyə etdiyi kimsəyə söylədiklərini özünə də aid etmirsə, 
nümunə olmağa çalışmırsa, tərbiyəsinin əks nəticə ver məsi 
daha gözləniləndir. Tərbiyə edilən kimsə övlad olduqda 
məsələ qat-qat ciddiləşir. Çünki kiçiklər, adətən, eşitdik lə-
rindən çox gördüklərini götürməyə meyillidirlər. “onlara: 
“Allahın nazil etdiyinə tabe olun!” deyildikdə, onlar: 
“Xeyr, biz atalarımızın getdiyi yola tabe olacağıq!” – deyə 
81
cavab verərlər” (Loğman, 21). Ona görə də uşaqlar ana-ata-
larının gözündə Allah-Təalanın hər şeydən, o cümlədən 
maldan və hər kəsdən, o cümlədən övladdan üstün tutul-
duğuna daim şahid olmalı və özləri də bu ruhda tərbiyə 
edilməlidirlər.
İbrət
İbnül-Cəlla həzrətlərindən rəvayət olunur: “Mən ana-
atamdan məni Allaha hədiyyə etmələrini istədim. Onlar da: 
“Səni Allah-Təalaya hədiyyə etdik” – dedilər. Bir müd dət 
onlardan ayrıldım. Sonra məmləkətimə geri döndüm. Gecə 
vaxtı idi və yağış yağırdı. Evimizin qapısını döydüm. Atam 
içəridən kim olduğumu soruşdu. Mən: “Oğlun Əhməd” 
dedim. Atam: “Bizim bir çocuğumuz vardı, onu Uca Allaha 
hədiyyə etdik. Biz ərəb millətindənik, hədiyyə etdiyimiz 
şeyi geri almarıq” dedi və qapını açmadı”.
Bir az səni tumarladıq,
Bir az yolu hamarladıq.
Səni Haqqa ismarladıq:
Nə şəms ilə, nə mahla ol,
         Allahla ol!
Kim qismətə qane oldu,
Gerçəkdən o Haqqı buldu.
Haqq qatında hamı quldu;
Nə gədayla, nə şahla ol,
        Allahla ol!
Azyaşlı övladların öz valideynlərinə oxşamaq istəmə-
ləri, oxşamaları, onlarla fəxr etmələri təbii haldır. Vali deyn-
lər bundan bəhrələnməli, analar qızları, atalar da oğulları 
üçün əsl örnək olmağa çalışmalıdırlar. Ata tərbiyəsi kişilik 
məktəbidir. Dilimizdə “kişilik” anlayışı mərdlik, mübariz-
lik, bütövlük, namus, qeyrət, düzlük və digər gözəl key fiy-
yətləri ehtiva edir. Ata bu keyfiyyətləri özündə cəm edirsə, 
82
övlad onunla öyünməkdə yanılmır və onun tərbiyəsində 
zorluq yaşanmaz.
Kişi yüzdən beşi olmur,
Kişi olan vəhşi olmur.
Hər erkəkdən kişi olmur,
Kişilik macəra deyil.
Bu fəsildə Allah yolçusunun özündən çox valideynlə-
rindən danışmalı olduq. Çünki Allah yolçuluğunun ilk 
dövrü ana-atasız, yaxud onları əvəz edən kimsələrsiz təsəv-
vür edilməz. Bu dövrdə yolçular hələ ataların bellərində, 
anaların qarınlarında, yaxud onların böyürlərində, qucaq-
larında, arxalarındadırlar və müstəqil addım atmaları müm-
kün deyildir. Yerisələr belə, qədəmləri iz qoymayacaq qədər 
kövrəkdir. Ona görə də valideynin övlad üzərindəki qay ğı-
sını önə çəkməyimiz təbiidir. Növbəti fəslimizdə isə əksinə 
olacaq, yəni, inşaallah, övladın ana-ata qarşısındakı borcun-
dan bəhs edəcəyik. Zatən Allah yolçusunun müstəqil ad-
dımları məhz bu borcun dərkindən və icrasından başlar, 
ta qəbrədək davam edər. Bunsuz heç bir yolçu mənzil 
başına çatmaz.
Sınaqlar çox, sərt və çətin,
Hər sınaqdan çıx mərd, mətin.
Haqdan ölüm umma qəti,
Ölüm haqdı, çara deyil.
Töhmət görsən, ağ bayraq ol,
Qiymət görsən, düş, torpaq ol.
Hikmət görsən, boş varaq ol,
Nə həkk olsa, yara deyil.
İstər sür şah həyat tərzi,
İstər də ol sadə dərzi,
Yadda saxla bircə dərsi:
Dünya bizim era deyil.
83
II  FƏSİL
”AnA­ATAnA ŞÜkÜr ET”
    (Loğman, 14)
Sanma ləzzət mənbəyi,
Qadın izzət mənbəyidir,
Bu dünyada ana qədər
Kim fəzilət mənbəyidir?!
Valideynə övladlıq Allaha bəndəlik kimidir. Vali-deynə qarşı getmək Allaha qarşı getmək, vali-deynə doğru get mək Allaha doğru getməkdir. 
Çünki “Allahın riza və məm nun luğu ana­atanın (övlad dan) 
razı qalmasında, Allahın qəzəb və hiddəti də ana və ata nın 
qəzəblənməsindədir” (hədis). Allah-Təala Özünə qarşı edi lən 
bir çox günahları bağış la dığı halda valideynlərə qarşı bir 
“of” kəlməsini belə qəbul etmir. “ondan başqasına ibadət 
etməyin və valideyn ləri nizə ehsan edin. Əgər sənin ya­
nında onlardan biri və ya hər ikisi ixtiyar çağa yetişərsə, 
onlara “uf” belə demə” (əl-İsra, 23).
Haqq sevgidən sonrakı fərz
Valideyn sevgisidir.
Burda cəmdi ərş ilə ərz:
Dünya və din sevgisidi.
Bu sevdanın rəngi başqa,
Baxan yoxdu gözə-qaşa.
Burda hiss və şüur qoşa;
Qəlb və beyin sevgisidi.
84
Sanma ki, bir minnət vardır,
Amma yeddi cənnət vardır.
Şükür vardır, lənət vardır,
Kafir, mömin sevgisidi.
Valideyn haqqını tapdalayıb keçənlər Haqq yolçusu 
ola bilməzlər. Belələrini nə oruc-namazları, nə ehsanları, 
nə də həcləri xilas edər.
Bu sevda haqq övlad istər,
Hər övladdan cihad istər,
Səbir istər, səbat istər,
Əhli-təmkin sevgisidi.
İbrət
Malik ibn Dinar həzrətləri Həcc ziyarətinə getmişdi. 
Həccini tamamladığı gecə röya gördü. Bir səs deyirdi: “Ya 
Malik! Həccə gedənlərdən Əbdürrəhman ibn Muhəmməd 
əfv edilmədi.” Səhər bu yuxunun təsiri ilə həmin şəxsi ara-
mağa başladı. Onun hər il həccə gəldiyini, Quran əhli 
oldu ğunu deyib yerini nişan verdilər. Əbdürrəhman ibn 
Muhəmməd Malik ibn Dinarı görüncə bir ah çəkib bayıldı. 
Özünə gələndə dedi: “Məni röyada gördün. Mənə Allah-
Təalanın məni əfv etmədiyini söyləmək üçün gəldin, elə 
deyilmi?” Həzrət heyrətlə təsdiqləyib səbəbini sordu. O da 
bunları dedi: “Bir Ramazan ayının ilk gecəsi idi. İçib sər xoş 
olmuşdum. Bu arada atam məni aramış və bir yerdə yat-
mış vəziyyətdə tapıb aparmaq istərkən sərxoşluğumdan 
vurub onun bir gözünü çıxarmışam. O da mənə bəd duada 
bulunubmuş. Ertəsi gün ayılanda nələr etdiyimi bilib, 
bütün içki küplərini sındırdım, kölələrimi azad etdim. 
Əməllərimdən peşman olub haqq yola gəldim. Hər il beləcə 
həccə gəlir, dua edirəm. Fəqət hər səfərimdə sizin kimi 
birisi gəlib röyasında Allah-Təalanın məni əfv etmədiyini 
eşıtdiyini bildirir”.
85
Malik ibn Dinar həzrətləri bu əhvalatdan çox üzülüb, 
Əbdürrəhmanın atasını aradı. Onu tapıb, oğlunu bağışla-
ması üçün çox xahişdə bulundu. O da “Sən şahid ol ki, 
oğlu mun qüsurunu bağışladım və ona haqqımı halal etdim” 
deyərək oğlunun yanına gəldi. Əbdürrəhman bu müjdəni 
Malik ibn Dinardan, ardınca da atasından eşitdikdə iki 
dəfə kəlmeyi-şəhadəti gətirərək ruhunu təslim etdi.
Valideynin qəlbin hər üzəndən
Ancaq Şeytan məmnun olur.
Öpər o üz, bu üzündən,
Çünki o da məlun olur.
İki nəfər tapmaz nicat:
Naşükür qul, nankor övlad.
Nanəcibə qarşı cihad
Haqq qatında qanun olur.
Adəm oğlu, halinə yan:
Oyunda, oddasan, oyan!
Cahanda odla oynayan
Cəhənnəmdə odun olur!
Allah-Təala “Mənə və ana­atana şükür et” (Loğman, 14) 
buyurmaqla Özündən sonra yalnız valideynlərin şükrə layiq 
olduğunu bəyan etdi. Yəni ananı-atanı incitmək də naşükür-
lükdür. Halbuki “Allah naşükürləri sevməz” (əl-Həcc, 38). 
Onun sevmədiklərinin əsla əfv edilməyəcəyini və hamı-
sının mütləq Cəhənnəmdə yanacağını söyləmək istəmirik. 
Buna elmimiz və cəsarətimiz çatmaz. İstənilən halda, ilahi 
rəhmət ilahi qəzəbdən öndədir. Amma bir şeyi əminliklə 
deyə bilərik ki, Allahın sevmədiklərinin könül yolçusu 
olması qeyri-mümkündür. İnsan yaşlaşdıqca uşaqlaşar. 
“Hər kəsə uzun ömür versək, onu xilqətcə dəyişib tər sinə 
çevirərik” (Ya sin, 68). Ömür azaldıqca qəlb də nazilər. 
86
Ehti yatsız bir söz, düşünülməmiş bir hərəkət onu asan lıqla 
qırar. Allah qəlb qıranların deyil, qəlbi qırılanların yanın-
da dır. Valideynlərin könlünü sındıranlar o yaxınlığa ümid 
etmə sinlər. “onların hər ikisinə (ana­ataya) acıyaraq mər­
hə mət qanadının altına alıb de: “Ey rəbbim! onlar məni 
körpəliyimdən tərbiyə edib bəslədikləri kimi, sən də 
onlara rəhm et!” (əl-İsra, 24)
Hədis
Bir adam Rəsulullahın (salləllahu aleyhi və səlləm) yanına 
gələrək sordu: “Anam və atam yaşlandılar. Mən kiçik ikən 
onların mənə etdikləri kimi mən də indi onlara yaxşılıq 
etsəm, haqlarını tam olaraq ödəmiş ola bilərəmmi?”
Allah Rəsulu (salləllahu aleyhi və səlləm) buyurdu: “Xeyr, 
tam ödəmiş olmazsan! Çünki onlar sənə yaxşılıq edərkən 
sənin yaşamanı istəyərək edirdilər. Sən isə onlara yaxşılıq 
edərkən onların ölməsini gözləyərək yaxşılıq edirsən”.
Gözəl oğul olmayanın
Bəndəliyi çirkin olur.
Həqiqi qul olmayanın
Haqq-hesabı kəskin olur.
Hər kim uyub aşnasına,
Kəm baxarsa anasına,
Bax onun qəlb aynasına:
Qapqara çən, çiskin olur.
Kim ataya qarşı gələr,
Rəbbi ondan nuru silər.
Dünyasını Allah bilər,
Dini amma miskin olur.
Gerçəkdən, kiçiklər ana-ataya acımadıqca, qədir-
qiymət lərini bilmədikcə böyüklərdən sayılmazlar. Həqiqi 
87
din böyük lərinin valideynlərə münasibətdə göstərdikləri 
diqqət, həs saslıq isə, həqiqətən, heyrət və ibrətvericidir.
Saleh övlad, saleh bəndə –
Hər ikisi birdir dində.
Saleh olsa ins də, cins də,
Sevimlicə seçkin olur.
Qul olmağa yoxsa həvəs,
Yaxşı oğul olmaq əbəs.
Sadiq quldan başqa, hər kəs
Haqq qatında heç kim olur.
İbrət
Abdullah ibn Avn həzrətləri ana-atasına çox şəfqətli idi. 
Fəqət buna baxmayaraq, onlarla oturub bir qabdan əsla 
yeməzdi. Səbəbini soranlara bu izahda bulunmuşdu: “Onla-
rın gözü olan bir tikəni fərqinə varmadan onlardan əvvəl 
yeyə biləcəyimdən qorxuram”.
Bəşər yaşamazsa şəfqət içində,
Bəşər yaşayacaq qəflət içində.
İnsanlıq insanı sevə bilməkdir
Həyatmı yaşamaq nifrət içində?
Olmasa quzuya, qoduğa şəfqət,
Olarmı tifilə, çocuğa şəfqət?
Hər ana, hər bala hörmətə layiq,
Bəsləyin cücəyə, toyuğa şəfqət.
Bir dəfə anası Abdullah ibn Avnı çağırdı. Fikirli oldu-
ğundan bir az sərt şəkildə hay verdi. Sonra səsindəki sərt-
liyi hiss edib çox üzüldü. Dərhal oradan ayrıldı və qəba hə-
tinin kəffarəsi olaraq iki kölə satın alıb azad etdi.
88
Anana bağırıb özündən çıxma,
Qarnından çıxmısan, sözündən çıxma.
Möhtəşəm saraydır hər insan ömrü,
Bircə bağırtıyla özüldən yıxma.
Hərdən soruşurlar: “Övladı dünyaya gətirdikdən sonra 
onu tərk edən valideynlərə münasibətdə övladın bir borcu 
varmı?“ Anadan söhbət gedirsə, cavab birmənalıdır: “Bəli, 
vardır”. Qadının doğduğu üzərində haqqı danıla bilməz. 
Bu onun hamiləlik dövründəki əziyyətlərinin, doğuş anın-
dakı ağrılarının haqqıdır. Hətta doğuşdan dərhal sonra 
körpəyə yiyə durmasa belə, o durum dəyişməz. Çünki uşağı 
bətnində tələf etməyib, bütün məşəqqətlərə baxmayaraq, 
doqquz ay onu daşıyıb. “Biz insana ana­atasına yaxşılıq 
etməyi tövsiyə etdik. Çünki anası onu zəhmətlə gəz dir­
miş, əziyyətlə doğmuşdu...” (əl-Əhqaf, 18).
Sevməyən insanda ziya görməzsən,
Həyat boz görünər, boya görməzsən.
Hər cürə sevgidə bir təmənna var,
Ancaq analarda riya görməzsən.
Ataya gəldikdə isə durum bir qədər fərqlidir. Övladlıq 
borcunun yaranması üçün atalıq haqqının olması vacibdir. 
Şəhvətini bir qadına yükləmək haqq sayılmaz. Kişilər hami-
ləlik və doğuş əziyyətinə qatlanmırlar. Ata zəhməti, əsasən 
uşağın doğuşundan sonradır. 
Oğul fitnə, qız fitnədir,
Nə fərəhli fitnədi bu!
Övlad sevmək həm sünnədi,
Nə sevimli sünnədi bu!
89
Atalıq öhdəlikdi,
Çoxövladlıq fəhləlikdi.
Deyirlər, bu, köhnəlikdi,
Nə tazə-tər köhnədi bu!
Saleh ata olmaq şərəf,
Arxasında neçə xələf.
Cənnətdə də dura səf-səf,
Ah, nə gözəl səhnədi bu!
Əgər ata belindən gələnlərə əlindən gələn zəhməti çək-
mirsə, körpəni də, anasını da atıb gedirsə, övlad boynun-
dakı haqdan məhrumdur. Uşaq böyüyüb, himayəyə ehti yacı 
olmayanda gələrsə, onda atalıq haqqı tanıyıb-tanımamaqda 
övlad sərbəstdir. Övladlıq edərsə, savab qazanar, etməzsə, 
günah daşımaz. Ona görə də “Cənnət anaların ayaqları 
altındadır”, ataların ayaqları altında deyildir.
İbrət
Rəvayət olunur ki, biri Əbu İshaq həzrətlərinin yanına 
gələrək dedi: “Dünən gecə yuxumda sənin saqqalının göv-
hər və yaqutlarla süsləndiyini gördüm.” Həzrət buyurdu: 
“Haqlısan, doğrudur. Çünki dünən gecə saqqalımı ana mın 
ayağının altına sürtmüşdüm”.
Uyma yetmiş üç axına,
Cənnət umsan, cum yaxına:
Ya ananı başa keçir,
Ya düş onun ayağına.
İslam dinində anaya verilən qiyməti indiyədək heç 
kim verməyib və bundan sonra da verməyəcək. Biri Allah 
rəsulundan (salləllahu aleyhi və səlləm) insana ən yaxın 
şəxsin kim olduğunu üç dəfə sordu. Hər dəfə buyurdu ki, 
“anandır.” Yalnız dördüncü dəfədə “atandır” cava bını 
verdi.
90
Ananın südündən nə var, nə, ləziz?
Ananın özündən kim var, kim, əziz?
Anadan müqəddəs varsa bir varlıq,
Onu Xəlq edəndi, şəksiz-şəriksiz.
Əgər bu dünyada həqiqətən xoşbəxtlik olsaydı, o, anası 
həyatdaykən hidayət olunan şəxsə nəsib olardı. Çünki onun 
bağışlanmasını və Cənnətə girməsini hər kəsdən artıq istə-
yən və buna birbaşa vəsilə olan ən yaxın varlıq yanın da dır. 
Kim bilir, Hz. Adəmin (aleyhissəlam) anası olsaydı, bəlkə də 
o, Behiştdən çıxarılmazdı.
Bu dünyanı dörd çaparsan,
Gözəllərdən məğruru yox.
Hər qadında səhv taparsan,
Anaların qüsuru yox.
Baxmaz şahdı, yaxud gəda,
“Balam” deyib salar səda.
Nəyi varsa, eylər fəda,
Sanki nəfsi, qüruru yox.
İbrət
Bir adam Allah Rəsulunun (salləllahu aleyhi və səlləm) 
hüzuruna gələrək ərz etdi: “İşləmədiyim çirkin iş qalmadı. 
Tövbə etməyim üçün bir yol varmı?”
Rəsulullah (salləllahu aleyhi və səlləm) ondan soruşdu: 
“Ana-atandan sağ olanı varmı?” Atasının həyatda oldu ğunu 
bildirdikdə buyurdu: “Get və ona yaxşılıq et”. O kimsə 
gedəndən sonra əlavə etdi ki: “Kaş anası sağ olaydı!”
Gəz aləmi quzey-güney,
İndi sevgi qərib, ögey.
Dəb olsa da ərdən giley,
Pis oğuldan mənfuru yox.
91
Sevilsə də hamıdan az,
Ana qədər kimdi həssas?!
Nəfs nankor şəxsə də xas,
Fəqət qəlbi, şüuru yox.
Anaya diqqət həyatda hər şeyin fövqündədir. Yalnız 
iman istisnadır. Çünki iman Xaliqə olur. Ana isə Onun 
yaratdığı bir məxluqdur. Məxluqa sevgi və qayğı Xaliqə 
imanı üstələsə, hətta ona tən olsa, bu, şirkdir. “Əgər (vali­
deynlərin) bilmədiyin bir şeyi Mənə şərik qoşmağına 
cəhd göstərsələr, onlara itaət etmə və dünyada onlarla 
gözəl keçin” (Loğman, 15).
İbrət
Səad ibn Əbu Vaqqas (radiyallahu ənh) müsəlman olduğu 
zaman anası Hamnə binti Əbu Sufyan ona dedi: “Ey Səad! 
Sənin bu etdiyin nədir? Ya sən dinindən dönəcəksən, ya 
da mən sabahdan axşama qədər yerimdən tərpənməyəcək, 
ölüncəyə qədər heç bir şey yeməyəcək, heç bir şey içmə-
yəcəyəm. O zaman da sənə “Ana qatili!” deyərlər”.
Anası üç gün sözündə durdu. Sonunda aclıq və susuz-
luqdan zəifləyib öləcək hala gəldi. Səad anasına dedi: 
“Allaha and olsun ki, əgər sənin yüz canın olsa və hər biri 
tək-tək çıxsa, yenə də mən dinimdən dönmərəm! İstə yir-
sən ye, istəyirsən yemə”.
Qadın aclığını dayandırmalı oldu.
İman bəhsi keçən yerdə
Başqa söhbət, mövzu varmı?
Rəbbin səni seçən yerdə
Ondan özgə arzu varmı?
Atan yaxşı, anan yaxşı,
Cahan yaxşı, canan yaxşı,
Dəvən yaxşı, danan yaxşı,
Rəbbin üçün quzu varmı?
92
Bu dünyanı bölənlər çox,
Sərhədləri silənlər çox,
Ey qalanlar, ölənlər çox,
İndi izi-tozu varmı?
Rəbbinə üz tutmayanın,
Gecə-gündüz tutmayanın,
Səmtini düz tutmayanın
Çatmağa bir üzü varmı?
Dində imandan sonra elm öyrənmək və artırmaq qədər 
xeyirli əməl, bəlkə də, yoxdur. Fəqət ana rizası olmadan əldə 
edilən elmə Allah bərəkət verməz. Çünki Allah qatında 
ana haqqı elmin haqqını üstələr. Zatən, valideyni incik 
salmağın özü ən böyük cahillikdir. Eyni zamanda övladlıq 
borcunu axıradək və ləyaqətlə yerinə yetirən kimsəyə göz-
ləmədiyi elm gələr. Bu, Allah-Təalanın lütfüdür.
Qadın dayansa da kişidən geri,
Atadan öndədir ananın yeri.
Ananın haqqını anlamayana
Elmin nə faydası, dinin nə xeyri?
Ana dediyimiz bir həqiqət var,
Anadan fədakar hansı xilqət var?
Bir canda nə qədər şəfqət olarmış,
Onu Bəxş edəndə gör nə şəfqət var!
İbrət
Hakim Tirmizi həzrətləri gəncliyində elm öyrənmək 
üçün iki yoldaşı ilə birgə səyahətə çıxmağı qərara aldı. 
Anasından izin istəyəndə o buna çox üzülərək dedi: 
“Oğlum, mən zəif, kimsəsiz və xəstə bir qadınam. Bütün 
xidmətlərimi sən görmüsən. İxtiyar ananı yalqız və çarəsiz 
kimə tapşırıb gedirsən?” 
93
Hakim Tirmizi qalmalı oldu. Yoldaşları onsuz getdilər. 
Bu durumdan çox sıxıldı. Üzdə büruzə verməsə də, tez-tez 
tənha yerlərə çəkilər, için-için ağlardı. Bir gün yenə qəbiris-
tanlıqda öz-özünə: “Burda elmdən məhrum qaldım. Cahil-
likdən qurtara bilməyəcəyəm, yoldaşlarım isə alim olaraq 
dönəcəklər” deyərək ağlarkən nurani bir qoca gəldi. Ağla-
masının səbəbini soruşdu. Başına gələnləri öyrəndikdə 
dedi: “O iki yoldaşını keçmək istəyirsənmi?” Hakim Tirmizi: 
“Əlbəttə, amma necə?” – deyə sorduqda nurani qoca onu 
öyrədə biləcəyini söylədi. Dərhal razı oldu.
O ixtiyar ona üç il dərs verdi. Sonda o, mübarək zatın 
Xızır (aleyhissəlam) olduğunu anlayıb dedi: “Bu böyük nemət 
anamın rizası və duası bərəkətiylə bizə ehsan olundu”.
Bu alçaq dünyada ən uca qanun
Ananı-atanı  etməkdi məmnun.
Səmavi qanuna xor baxarsa kim,
Hər iki dünyası xar olur onun.
Allahın Kitabında analara xüsusi və həssas bir müna-
sibət sezilməkdədir. Quranda ana adına, “ana” kəlməsinə 
azacıq kölgə sala biləcək bircə ayə belə yoxdur. Halbuki 
ata, övlad, övrət haqqında bunu söyləmək mümkün deyil-
dir. Fikrimizi bəzi ayələrlə əsaslandırmağa çalışaq:
1) “Mallarınız da, övladlarınız da fitnədir” (ət-Təğa-
bun, 15). Bu ilahi xəbərdarlıq Quranda azacıq fərqlərlə dönə-
dönə təkrarlanmışdır. Fəqət valideynlər haqqında eyni 
məzmunlu ayəyə rast gəlmirik. Nə analar, nə də atalar fitnə 
olaraq tərif edilmir.
Adəm oğlu, sal yadına,
Səni doğan anan kimdi?
Könül versən min qadına,
Səni doğma sanan kimdi?
94
Süddən gəldin, qandan gəldin,
Beldən gəldin, candan gəldin,
Yaddan deyil, ondan gəldin,
Cahan nədi? Canan kimdi?
2) “Xatırla ki, bir zaman İbrahim atası Azərə demişdi: 
“Sən bütləri tanrımı qəbul edirsən? Mən səni və sənin 
tayfanı açıq­aydın zəlalət içində görürəm!” (əl-Ənam, 74) 
“onlara: “Allahın nazil etdiyinə tabe olun!” deyildikdə, 
onlar: “Biz ancaq atalarımızın getdiyi yolla gedəcəyik” 
deyirlər. Bəs ataları bir şey anlamayıb doğru yolda deyil­
lərsə, necə?” (əl-Bəqərə, 170). Hər iki ayədə qınanan ancaq 
atalardır, analar yox.
Nur istəsən, çırağın o,
Su istəsən, bulağın o,
Od istəsən, ocağın o,
Buz istəsən, donan kimdi?
3) “De: “Əgər atalarınız, oğullarınız, qardaşlarınız, 
zövcələriniz, qohumlarınız, qazandığınız mallar, kasad 
olmasından qorxduğunuz ticarət, xoşladığınız evlər 
Allah dan, rəsulundan və onun yolunda cihaddan sevim­
lidirsə, Allahın əmri gələnədək gözləyin.” Allah fasiq 
qövmü hidayət etməz” (ət-Tövbə, 24). “Ey iman gətirənlər! 
Əgər atalarınız və qardaşlarınız küfrü imandan çox se­
vərsə, onlarla dostluq etməyin və sizdən kim onlarla dost­
luq edərsə, məhz belələri zalimdir” (ət-Tövbə, 23). Uca 
Allahın bu ayələrdə Xaliqdən çox məxluqu, imandan çox 
küfrü sevənləri fasiq, zalım adlandırdığını, fəqət bu siya-
hıda analardan bəhs etmədiyini görməkdəyik. Anaya sevgi 
digər məxluqlara sevgidən sanki ayrı tutulmaqdadır. 
Gülün solsa, can bağına,
Nəğmən sussa, dodağına,
Bar verməsən, budağına
Bülbül kimi qonan kimdi?
95
4) “o gün insan qaçacaq öz qardaşından, anasından, 
atasından, zövcəsindən və oğullarından!” (Əbəsə, 33-35). 
“o günün əzabından qurtarmaq üçün günahkar istərdi 
ki, fəda etsin öz oğullarını, övrətini və qardaşını, ona sığı­
nacaq verən əşirətini, qohum­əqrabasını və yer üzündə 
olanların hamısını­təki özünü qurtarsın!” (əl-Məaric, 11-14). 
Hər iki ayənin məzmunundan göründüyü kimi, hətta o 
dəhşətli Qiyamət günündə də xilas olmaq üçün bütün ya-
xınlarını fəda etməyə hazır olan yalnız atalar, övladlardır. 
Anaların adı çəkilmir. Kim bilir, bəlkə dünyada olduğu 
kimi Axirətdə də ana fədakarlığının şahidi olacağıq. Vəllahu 
Əlim!
Can yandıran adam gəzsən,
Səhər gəzsən, axşam gəzsən,
Həm pərvanə, həm şam gəzsən,
Ondan başqa yanan kimdi?
5) “zövcələrinizdən və övladınızdan sizə düşmən olan­
lar vardır. onlardan özünüzü gözləyin” (ət-Təğabun, 14). 
“Allah kafirlərə nuhun övrəti ilə Lutun övrətini misal 
çəkdi. onlar bizim qullarımızdan iki saleh bəndənin 
kəbini altında idilər. onlar ərlərinə xəyanət etdilər...” 
(ət-Təhrim, 10). Zövcələrin ərlərinə xəyanətindən – istər 
mənəvi, istər cismani olsun – Quranın bir çox ayələrində 
bəhs edilməkdədir. Lakin Allahın Kitabında anaların övlad-
larına xəyanətindən söhbət açılmır. Çünki ana övlada sadiq-
dir. Qadının bir kişini atıb başqa kişini tutması tez-tez rast 
gəlinən hallardandır. Lakin ananın öz övladını atıb başqa-
sını övlad etməsi düşünülməz. Ana qəlbində övladın hər 
cürünə məkan və məhəbbət vardır.
Varmı elə bir varlıq ki,
Həyat onsuz hədər olsun?
Varmı elə bir xarlıq ki,
Ana qırmaq qədər olsun?
96
Nəbilərdən kim müqəddəs,
Peyğəmbərdən eyləsən bəhs?
Varmı ana gözündə şəxs,
Övladdan da öndər olsun?
Olsa da yad, yağı kimi,
Zəhər, ya da ağu kimi,
Varmı bala dağı kimi
Bu dünyada kədər olsun?!
“Ana” kəlməsi müqəddəsdir, Allahın Kitabında pis əməl -
lər və ya onların sahibləri təsvir edilərkən həmin kəlmə-
dən əsla istifadə olunmadığı ortadadır. Eyni zamanda 
“Anası onu zəhmətlə gəzdirmiş, əziyyətlə doğmuşdu.” 
(əl-Əhqaf, 15) və “Peyğəmbərin xanımları möminlərin 
analarıdır” (əl-Əhzab, 6) kimi ayələr, habelə “Əl-Fatihə” 
surəsinin “Ummul-Quran” (Quranın anası) adlanması ana 
sözünün hər cür yüksək dəyərləri ifadə etmək üçün işlən-
diyini göstərməkdədir.
Doqquz ay bətnində bizə qıymadı,
Üç il də qoynunda bizdən doymadı.
Bətnindən, qoynundan düşsək də, fəqət
Heç zaman qəlbindən yerə qoymadı.
Möminlər üçün anaya və ataya qayğı bütün nafilə iba-
dətlərdən üstündür, çünki fərzdir. “rəbbin qəzavat (hökm) 
etdi: “ondan başqasına ibadət etməyin və valideyn ləri­
nizə ehsan edin” (əl-İsra, 23). Valideynə diqqət namaz, oruc, 
zəkat kimi fərz ibadətləri də özünə bağlamışdır.
Hədis
Bir adam Rəsulullahın (salləllahu aleyhi və səlləm) hü zu-
runa gələrək dedi: “Ya Rəsulallah! Beş vaxt namazı qılsam, 
Ramazan orucunu tutsam, zəkat versəm və Həcc ziyarətini 
yerinə yetirsəm, mənim üçün nə (hansı mükafat) vardır?”
97
Həzrət (salləllahu aleyhi və səlləm) buyurdu: “Kim bun ları 
edərsə, peyğəmbərlər, siddiqlər, şəhidlər və saleh kimsə lərlə 
birlikdə olur. Fəqət ana-atasını üzməməsi şərtdir. Allah ana 
və atasına qarşı gələnə lənət etmişdir”.
Ananı-atanı üzən oğulmu?
Namazı, orucu onun qəbulmu?
Kim daha bədbəxtdi, bilə bilmirəm:
Naxələf övladmı, naşükür qulmu?
Ailədə övlad yeganədirsə, onun evdə qalıb ana-atasına 
qulluq etməsinin cihaddan üstün tutulduğunu göstərən 
hədislər də mövcuddur. Həqiqətən də, Allah yolçusu olmaq 
sözün hərfi mənasında hər oğulun işi deyildir. Yaxşı alim 
də, yaxşı abid də ola bilərsən. Lakin yaxşı övlad olmadıqca, 
nə çox elmin səni ucaldar, nə də çox ibadətin.
Nə verər  bəzəmək  ana qəbrini,
Sağ ikən  bilməsək ana qədrini?
Bəlkə də dünyada cahil qalmazdı,
Anlaya  bilsəydi  ana  qəlbini.
İbrət
Əbulhəsən Harkani həzrətləri rəvayət etmişdir: “Bir 
diyarda iki qardaş yaşayırdı. Anaları yataq xəstəsiydi. Hər 
gecə növbəylə qardaşlardan biri anasına baxır, digəri iba-
dətlə məşğul olurdu. Bir gecə onlardan birinə ibadət o qədər 
şirin gəldi ki, ertəsi gecə qardaşına dedi: “Ey qardaşım, izin 
ver, bu gecə də Allah-Təalaya ibadət edim, sən də anama 
bax”.
Qardaşı sevə-sevə qəbul etdi. Ondan razılıq alan qar-
daş da könül rahatlığıyla ibadətə başladı. Gecənin bir saa-
tında səcdədə ikən uyudu. Bu zaman bir yuxu gördü. 
Röya sında ona xitabən: “Öncə qardaşını bağışladıq. Səni 
də onun xatiri üçün əfv etdik” deyildi. Təəccüblə soruşdu: 
“Fəqət mən Allah-Təalaya ibadət edirəm, halbuki qarda-
98
şım anama baxır. Necə olur ki, mən onun əməli səbəbiylə 
bağışla nıram?”
Ona buyuruldu: “Elədir, sən Allah-Təalaya ibadət edir-
sən. Qardaşın da ananın qulluğundadır. Allah-Təalanın 
sənin ibadətinə ehtiyacı yox. Amma ananız qardaşının xid-
mətlərinə möhtacdır”.
Cihad etsən, Adəm oğlu,
Şəhid, ya da qazi olsan,
Zərrə qədər əcrin yoxdu,
Valideynə asi olsan.
Xətm etsən hər gün Kitab,
Beytullahı hər il təvaf,
Naxələfə olmur savab,
Hətta xalqın gözü olsan.
Dursan an xidmətində,
Gecə-gündüz zəhmətində,
Yenə nur yox qismətində,
Qulluğundan razı olsan.
Valideynə itaət peyğəmbərlik sifətlərindəndir. Allah-
Təala Yəhya Peyğəmbəri (aleyhissəlam) vəsf edərkən bu-
yurdu: “Ana­atasına qarşı da olduqca itaətkardır, zalim, 
asi deyildir” (Məryəm,14). Atasız doğulan Həzrət İsanın 
(aleyhissəlam) da beşikdəykən dilə gətirdiyi ilk kəlmə lər dən 
biri eyni məzmundaydı. “o həmçinin məni anama qarşı 
olduqca itaətkar etdi, zülmkar, asi eləmədi” (Məryəm, 32). 
Peyğəmbərlərə aid sifətlər bütün Allah yolçularına aiddir, 
çünki Allaha gedən yolda peyğəmbərlər öndədir.
Nə cür doğulmusan, get, anandan sor,
Şükür Allaha ki, nə şilsən, nə kor!
Atan qız ummadı, oğlan istədi,
Oğlan olmaq asan, oğul olmaq zor.
99
Allah-Təalanın Hz.Musaya (aleyhissəlam) belə buyur-
duğu rəvayət edilir: “Ey Musa, ana və atana çox hör mət et. 
Kim valideynlərinə sayğı göstərirsə, ömrü uzanır, özünə 
itaət edən çocuğu olur. Kim də ana və atasına qarşı gəlirsə, 
ömrü qısalır və özünə asi övlad verilir”.
Göründüyü kimi, yaxşı övlad valideyni olmaq yaxşı 
övlad olmaqdan keçir. Hər kəs başqalarına yaşatdığını 
yaşayır. “Biz onlara zülm etmədik. onlar özləri­özlərinə 
zülm edirdilər” (ən-Nəhl,128).
Hər kəs yaşayacaq yaşatdığını,
Hər kəs daşıyacaq daşıtdığını.
Hətta ayağına bir daş dəyəndə
Xatırlar bir quşa daş atdığını.
Bu dünyada ana, ya atanın üzünə ağ olan o dünyaya 
üzüqara gedər. Bəzən soruşurlar: “Valideynlər övladın sev-
diyi ilə nikahın əleyhinədirlərsə, onlara itaət vacibdirmi?” 
Cavab birdir: əgər ana-atanı razı salmaq vasitələri tükə-
nərsə, tabe olmaqdan başqa çarə görünmür. Səni həyata 
daxil edən qadınla sənin həyatına sonradan daxil olan 
qadın eyni tutula bilərmi? Allahın razılığı ana-atanın razı-
lığındadır. Onların xeyir-dua vermədiyi işə Allahın da rizası 
yoxdur. Yad bir qıza məhəbbət ən doğma insanlara qarşı 
çıxa biləcək dərəcədə şiddətlidirsə, bu, Allaha olan iman 
və sevginin azlığından, təqvanın zəifliyindən irəli gəlir. 
Çünki valideynə itaət Allahın əmridir. İlahi əmri pozaraq 
ana və ataya qarşı çıxmaq əmr sahibinə qarşı çıxmaqdır. 
Məxluqun məxluqa məhəbbəti məxluqun Xaliqə məhəb-
bə tinə üstün və ya tən gəlirsə, bu artıq eşqdən çox şirkə 
bənzər. “İnsanlardan Allaha taylar tutanlar da vardır. 
Allahı sevdikləri kimi onları (tay tutduqlarını) da sevər­
lər. Lakin Allah sevgisi möminlərdə daha güclüdür” 
( əl-Bəqərə, 165).
100
Rəbbini sevəmməz özünü sevən,
Rəbbini sevəmməz yüzünü sevən.
Rəhmanın nuru var, atəşi vardır,
Rəbbini sevəmməz közünü sevən.
Məhəbbət Məhbuba fəda olmaqdır,
Məhəbbət Məhbubda fəna olmaqdır.
Məxluqat torpaq, su, od və fəzadır,
Məhəbbət daha çox fəza olmaqdır.
Məhəbbət ülvi hissdir, səmavidir. Böyük günahlara 
səbəb olmamalıdır, olursa, artıq nəfsanidir, şeytanidir. Ən 
böyük günah şirkdir. Səhih bir hədisdə isə valideynə itaət-
sizlik şirkdən sonradır. “Sizlərə günahların ən böyüklərini 
xəbər verimmi? Allaha şərik tanımaq, ana və ataya asi ol­
maqdır...”
Həqiqətən, dörd qadına ər olmaq bir qadına oğul olmaq-
dan asandır. Nəfs asan olanı və xoş gələni seçər. Adəmoğlu 
yüz qadından yüz övlad doğura bilər, fəqət özünü doğa 
biləcək ikinci qadın varmı? Kişi şəriət çərçivəsində dilə diyi 
qadınla nikaha girə, dilədiyi vaxt onu boşaya və bu işi dilə-
diyi qədər təkrar edə bilər. Buna görə heç bir ilahi cəza da 
yoxdur. Zatən nikaha qədər bir-birisiz yaşaya bilməyən lərin 
nikahdan sonra bir-biriylə yaşaya bilmədikləri az görül mə-
mişdir. Lakin səni doğan qadından nə cür ayrıla, onu nə 
cür tərk edə bilərsən? Bunun cəzası oddur, atəşdir!
Səndən doğan qadın ilə
Səni doğan bir olurmu?
Sən sağdığın qadın ilə
Səni sağan bir olurmu?
Birmi ruhi, cinsi təmas? –
Ana candı, canan libas.
Qurandandı bu iqtibas:
Can və yorğan bir olurmu?
101
Hər oğlandan olmur oğul,
Nəfsini at, Rəbbini bul!
O – Əzim Rəbb, sən – miskin qul:
Sənlə Ağan bir olurmu?
İbrət
Rəsulullahın (salləllahu aleyhi və səlləm) zamanında 
Əlqamə adlı çox ibadət edən, ehsanda bulunan mömin bir 
gənc vardı. Şiddətli bir xəstəliyə tutulub ölüm yatağına 
düşdü. Yanına gələnlər səylə ona kəlmeyi-şəhadəti təlqin 
etsələr də, “Lə ilahə illəllah” deyə bilmədi. Durumu Pey ğəm-
bərə (salləllahu aleyhi və səlləm) çatdırdılar. Həzrət (salləllahu 
aleyhi və səlləm) Əlqamənin valideynlərindən yalnız yaşlı 
anasının sağ olduğunu öyrənib onunla görüşmək istədi. 
Qadın hüzura gələndə ondan oğluna münasibətini soruşdu. 
O da Əlqaməyə qarşı qəzəbli olduğunu söyləyib, səbəbini 
belə açıqladı: “Xanımını məndən üstün tutar və məni üzərdi”.
Rəsulullah (salləllahu aleyhi və səlləm): “Əlqamənin anası 
qəzəb edərsə, Əlqamənin dili də şəhadət kəlməsindən pər-
dələnər, onu gətirə bilməz” buyuraraq, Hz. Bilala (radi-
yallahu ənh) çoxlu odun toplamağı əmr etdi. Əmrdən sonra 
Rəsulullahla (salləllahu aleyhi və səlləm) qadın arasında bu 
söhbət keçdi:
– Nə edəcəksən, ya Rəsulallah?
– Gözlərin önündə oğlunu yandıracağam.
– Qəlbim buna dözə bilməz!
– Ey Əlqamənin anası! Allahın əzabı daha çətin və 
davamlıdır. Allahın onu bağışlaması səni sevindirəcəksə, 
ondan razı ol, haqqını halal et. Nəfsim qüdrət əlində olan 
Allaha and içirəm ki, sən oğluna qəzəbli olduğun müd dətdə 
Əlqamənin namazı, orucu, sədəqəsi ona fayda verməz.
– Ya Rəsulallah! Allah-Təalanı, mələklərini və burada 
olan müsəlmanları şahid tuturam ki, oğlum Əlqamədən razı 
oldum, haqqımı halal etdim.
102
Rəsulullahın (salləllahu aleyhi və səlləm) əmri üzrə Bilal 
Əlqamənin evinə baş çəkib onun yüksək səslə şəhadət 
gətirdiyini xəbər verdi.
O gün Əlqamə Rəbbinə qovuşdu. Rəsulullah (salləllahu 
aleyhi və səlləm) onun cənazə namazını qıldırdı, dəfnindən 
sonra qəbrin yanında duraraq əshabına xitabən buyurdu:
“Ey mühacir və ənsar camaatı! Kim xanımını anasın-
dan üstün tutarsa, Allahın, mələklərin və bütün insanların 
lənəti onun üzərinə olsun! Tövbə etməyincə, anasına eh-
sanda bulunub könlünü almayınca Allah onun nə fərz, nə 
də nafilə ibadətlərini qəbul edər. Allahın rizası ananın razı 
olmasında, qəzəbi də ananın qızmasındadır”.
Allah naxələfi naçar eyləyər,
Ananı cənnətə açar eyləyər.
Ərənlər, Allahın qəhrindən qorxun:
Ana qəzəbinə düçar eyləyər!
Qadın tələb etmir Məcnun olasan,
Qadın tələb edir onun olasan.
İblis də, ey insan, bunu istəyir,
İstəyir özütək məlun olasan.
Övrəti valideyndən üstün tutmaq dünyanı Axirətdən 
üstün tutmaq kimidir. Dünya sevgisi isə, bəlli olduğu kimi, 
bütün xətaların başıdır.
Hikmət
Rəvayət edirlər ki, biri saleh bir zatın yanına gələrək 
yaxşılıq etdiyini, fəqət qəlbində o yaxşılığın ləzzətini bula 
bilmədiyini söylədi. O zat da səbəbini belə açıqladı: “Çünki 
İblisin qızı, yəni dünya sevgisi sənin qəlbinə yerləşmişdir. 
Şübhəsiz ki, bir ataya gərək olan şey qızını evində ziyarət 
eləməkdir. O qızın evi isə sənin qəlbindir. İblisin oraya gir-
məsi də ancaq fəsad törətmək üçündür”.
103
Ərini anasından ayıran gəlin, gerçəkdən, İblisin qızın-
dan başqası deyildir.
Gəlməmisən şər evinə,
Gəlmə cin-şeytanla, gəlin.
Sən gəlmisən ər evinə,
Buyur din-imanla, gəlin.
Özgə gölün sonasısan,
Uçub ora qonasısan.
Sən də ana olasısan,
Anaları anla, gəlin.
Hələ şuxsan, solmağın var,
Ətə, yaşa dolmağın var,
Qayınana olmağın var,
Nə işin var qanla, gəlin?
Şeytan bəzi canlıları və cansızları Adəmoğluna cazibəli 
göstərərək, onlara qarşı nəfslərdə şəhvani arzular oyadar. 
“Qadınlara, uşaqlara, yığın­yığın qızıl­gümüşə, cins atlara, 
mal­qaraya, əkinlərə aşırı məhəbbət insana gözəl göstə ril­
mişdir. Bunlar dünya həyatının matahıdır, gözəl dönüş 
yeri isə Allahın yanındadır” (Ali-İmran,14).
Ayədən göründüyü kimi, şeytanın “siyahısı”ndakı can-
lıların arasında valideynlər yoxdur, amma qadınlar baş da-
dır. Çünki o, Adəmoğlunun ən zəif yerini yaxşı bilir, zatən 
Hz. Adəmin (aleyhissəlam) özünü də Həvvanın vasitəsilə 
azdırmışdı.
Övrət olmaq ad-san deyil,
Ana olmaq asan deyil.
Gəlin olmaq nöqsan deyil,
Gir qulluğa canla, gəlin.
Bəziləri “Məhəbbət könül məsələsidir, qəlbə isə hökm 
etmək olmur” deyərək, qadına olan aşırı sevgiyə haqq qa-
104
zan dırırlar. Əvvəla, gözəl qadın qəlbin deyil, nəfsin seçi mi-
dir. Nəfs şeytana, qəlb Allaha yaxındır. Qəlbə qalası olsa, 
o, Rəsulullahın (salləllahu aleyhi və səlləm) buyurduğu kimi, 
qadının hüsnünə yox, dininə baxar. Din-imanı yerində 
olan gəlin isə ərinə özünü qayınanasından çox istətməz, 
Allahdan qorxar.
Sevib gəldin, onsuz qalsan,
Ağ duvaqsız, donsuz qalsan,
Qorx sonundan, sonsuz qalsan,
Sən özünü danla, gəlin.
Haqq yolçularından Əbussuud ibn Əbulaşair həzrət ləri 
buyurdu: “Bütün gözəl xasiyyətlər qəlbdən doğur, bütün 
pis xislətlər isə nəfsdən gəlir.” Kişi nəfsə və şeytana uyarsa, 
cazibəli görünənin təsiri altına düşüb yolunu azar, vali deyn-
lərini də, tövbə-istiğfarı da unudub günah ardınca günaha 
girər və sonda qəlbi də pərdələnib möhürlənər.
Qəlblər Allahın qüdrət əlindədir, dilədiyi kimi çevirər. 
Əgər Adəm oğlu öz nəfsini düzgün tərbiyə edə bilsə, Allah 
onun qəlbini şeytanın məkrlərindən, fitnələrindən qoru yar. 
Vəsvəsələr ona zərər verməz. Rəbbindən uman ağıllı kimsə 
nəfsinin seçiminə çox etibar etməz. Nəfs tez alışdığı kimi, 
tez də sönəndir, sabah başqa bir gözəli görsə, öncəkini unu-
dacaq, yaxud öncəkindən doyan kimi başqasını istəyəcəkdir.
Bu dünyanın min gözəli
Bir hurini əvəz etməz.
Allah görür hər əməli:
Arif minə həvəs etməz.
Öz nəfsinə baş bulayan,
Şeytanına daş tullayan,
Asimanlar arzulayan
Bu dünyanı qəfəs etməz.
105
Bu yol seçən, seçilən yol,
Qul boyuna biçilən yol,
Analardan keçilən yol,
Naxələfdən heç bəhs etməz.
İbrət
Malik ibn Dinar həzrətlərinin xanımı Ümmü Yəhya 
vəfat etdi. Həzrətə yenidən evlənməyi təklif etdilər. Bu-
yurdu ki: “Gücüm yetsə, nəfsimi boşayacağam”. Nəfs möv-
zusunu irəlidə, inşaallah, daha geniş qələmə alacağıq.
Bəziləri gənclərin həyatına valideyn müdaxiləsini yol-
verilməz hesab edirlər. Haqlıdırlarmı? Cavab yenə bir mə na-
lıdır: əlbəttə, yox! 
Hədis
“Bir adam Rəsulullahın (salləllahu aleyhi və səlləm) hüzu-
runa gələrək dedi: “Ya Rəsulallah! Atam malımı almaq istə-
yir.” Rəsulallah (salləllahu aleyhi və səlləm) ona buyurdu: 
“Sən də, malın da atana aidsiniz”.
Övladlar ölənədək boyunlarındakı ana və ata haqqını 
unutmamalıdırlar. Əgər valideynlər gənclərin həyatına, 
o cümlədən ailə məsələlərinə qarışmazlarsa, kim bilir nə 
qədər övlad ömrünü subay başa vurar, nə qədər boşan ma-
lar baş verər, ailələr dağılardı!..
Hər qadın bir gün soyuyar,
Ana səndən soyudumu?
Hər qadın sənsiz uyuyar,
Ana sənsiz uyudumu?
Su istədin, axdı sənə,
Öz canını taxdı sənə.
Göz yağını yaxdı sənə,
Sən doymadan o, doydumu?
106
İndi odurmu doyduğun,
İstisindən soyuduğun?
İndi məmnun uyuduğun
Başqasının qoynudumu?
Bəzən valideynlərin gəlin seçimi, yaxud digər müda xi-
lələri övladın arzu etmədiyi şəkildə və ya uğursuz ola bilər. 
Lakin bu, ana-ataya ağ olmağa əsla əsas verməz. Övlad 
övladlıq borcunu, ədəbini sonadək gözləməlidir. Onun bu 
cür davranışına görə Allah-Təalanın ana-atanı inadla rın dan 
döndərəcəyi umulur. Çünki valideynlərin də qəlbləri var 
və o qəlblər də Onun əlindədir. Hətta bu, dünya həyatında 
baş verməsə belə, ehsanı bol olan Rəbbimizin övlad səb rini 
axirət həyatında mükafatlandıracağı şəksizdir. Əsas olan 
da budur.
Rəbb dilərsə, şahla kölə sarmaşar,
Gül tikana, tikan gülə sarmaşar.
Çəpər olmaz, sərhəd olmaz ortada
Və ev evə, el də elə sarmaşar.
Bu dünyada sevmədiklərinlə yaşayıb o dünyada sevi lən 
kəslərlə və sevilən yerdə olmaq bu dünyada sevdiklərinlə 
yaşayıb o dünyada sevilməyən kimsələrlə sevilməyən yerdə 
olmaqdan xeyirlidir. “Hər kəs sevdiyi ilə bərabərdir” (hədis).
Ey böyüyə ağ olanlar,
Böyükləri sağ olanlar,
Ey əzabı haqq olanlar,
Bu din sizə oyundumu?
İbrət
Ali İbn Sihab həzrətləri ailə qurmaq yaşına çatanda 
anası onu öz bölgəsindən evləndirmək istəyərək təklifdə 
bulundu. O da dostuna məsələni açıb məsləhətləşdi. Dostu 
107
dedi: “Bunun üçün istixarə namazına dur, Rəbbindən xeyir-
lisini istə. Ondan gələcək işarət üzrə hərəkət edərsən.”
Həzrət bu cavabı verdi: “Mən anama itaət xüsusunda 
istixarəyə gedə bilmərəm”.
Anan üçün hər anı ver,
Səndəki ən pünhanı ver.
O cahana səni verdi,
Sən də ona cahanı ver.
Sual oluna bilər: övlad valideynin hər arzusunumu 
yerınə yetirməlidir? Əlbəttə ki, yox. Allah Rəsulu (salləllahu 
aleyhi və səlləm) buyurdu ki: “Haramda itaət yoxdur”. Ana 
və atanın istək və qadağaları Allahın əmr və yasaqlarına 
əsla müxalif olmamalıdır. Olursa, övladdan tələb edilən 
itaət deyil, itaətsizlikdir. Çünki Allah-Təalanın açıq-aşkar 
əmri olan bir xüsusda ilahi əmrə müxalif, ana-atanın isə 
xahiş, ya buyuruğuna müvafiq davranmaq şirkdir, vali deyni 
ilahiləşdirməkdir. Halbuki Allahdan başqa ilah yoxdur. 
Böyüklərimiz nəinki aşkar haramlarda, hətta şübhəli şey-
lərdə də kimsənin, o cümlədən valideynin sözünü tut maz-
dılar.
Demirəm ki, münafiq ol,
Hər ölçüyə müvafiq ol.
Deyirəm hər fərzə müti,
Hər harama müxalif ol.
İbrət
Bir gün Vuheyb ibn Vərd həzrətlərinə anası süd gətirdi. 
Həzrət onu suallara tutdu: “Bu süd hansı qoyundan sağıldı? 
Bu qoyunun əvəzi haradan ödəndi? Bu qoyun haralarda 
otladı?” Anası cavab verə bilmədi. Çünki qoyunun otlaq 
yeri şəhərə məxsusdu. Oğlunun südü içmədiyini görüb 
dedi: “Oğlum, Allah-Təala məğfirət edər”. Həzrət buyurdu: 
108
“Mən bilə-bilə üsyan edib sonra məğfirət olunmağı nə cür 
istəyə bilərəm?”
Bu dünyaya qatılalı
Xəyallardan qurtulmuruq.
Bu dünyadan qurtulalı
Suallardan qurtulmuruq.
Hərçənd məhşər iqballıyıq,
Fəqət dünya əhvallıyıq,
Nəfsə uymuş zavallıyıq,
Zavallardan qurtulmuruq.
Əhməd Hərb həzrətlərinin anası bir gün quş əti bişirib 
oğluna dedi: “Oğlum, bu quşu evimdə bəslədim, halaldır, 
ye!” Həzrət: “Bu quş bir gün qonşu damının otundan yedi. 
O qonşu əsgər ərənlərdəndi. Bu quş boğazımdan keçməz” 
– deyərək yemədi.
Din elminə saldıq meyli,
Halallar çox, haram xeyli.
Haramlara yox deyəli
Halallardan qurtulmuruq.
Lakin ana və ataya haqlı etiraz onların digər haqlarını 
pozmamalıdır. Yəni övlad valideynin istəyi ilə razılaş ma-
dıqda qəlbi qıra biləcək hər cür söz və hərəkətdən qətiy-
yətlə çəkinməlidir. Çünki çəkinməzsə, başqa bir ilahi əmrə 
qarşı gəlmiş olacaqdır. “onları (ana­atanı) acılama və 
onlarla xoş danış” (əl-İsra, 23).
Kim anaya acı ola,
O, Allaha üsyan eylər.
Abidlərin tacı ola,
Kafir kimi ad-san eylər.
109
Haqq söz gəlib qanan üçün,
Hər batili danan üçün,
Bir xoş söz de anan üçün,
Rəbbin onu dastan eylər.
Valideynlərin, xüsusən də ananın istəkləri dinin tələb-
lərinə zidd deyilsə və icrası mümkünsə, böyüklüyündən-
xırdalığından asılı olmayaraq, onları yerinə yetirmək Allah 
yolçusu üçün vacibatdan və ədəbdəndir. Qeyri münasibət 
Allah yolçuluğu ilə bir araya sığmaz. Hədisdə buyuruldu: 
“Allah bütün günahlardan dilədiyinin cəzasını Qiyamətə 
qədər yubadar, fəqət valideynə qarşı gəlməklə bağlı işlə nən 
günahın cəzasını gecikdirməz, yəni dünyada qarşılığını 
verər”.
İbrət
Bəyazid Bistami həzrətləri anası ilə bağlı buyur muş dur: 
“Həyatımda yalnız iki dəfə anamın arzusunu yerinə yetirə 
bilmədim. Hər dəfəsində də zərərini çəkdim. Birincidə 
yıxıldım, burnum əzildi. İkincisində ayağım sürüşüb yıxıl-
dım, çiynimdəki su testisi qırıldı”.
Hər kim tikən, quran olsa,
Hər kəlməsi Quran olsa,
Amma könül qıran olsa,
Kamal bulmaz, nöqsan eylər.
Dünya tarla, yaxşılıq ək,
Yaxşı nə var yaxşılıq tək?
İnsanların dərdini çək,
Bu dərd səni insan eylər.
Həqiqi qul olmaq həqiqi oğul olmaqdan keçir və əksinə, 
yəni həqiqi oğul olmaq da həqiqi qul olmaqdan keçir. 
Çünki həqiqətin yeganə meyarı, yaxşı oğulu pis oğuldan 
ayırmağın tək ölçüsü Dindir. Digər meyarlar, ölçülər xətalı 
110
ola bilir və çox zaman o cür də olur. Allaha yol ruşd yolu-
dur. “ruşd xətadan ayrılmışdır” (əl-Bəqərə, 256). Allah 
yolunda olmayan oğullar xətadan qurtula bilməz. Çünki 
ruşd Allahın Öz sevdiyi və seçdiyi qullarına bir lütfüdür, 
ehsanıdır. “Allah sizə imanı sevdirdi və onu qəlblə rinizdə 
zinətləndirdi, küfrü, fisqi və asiliyi isə sizə çirkin gös­
tərdi. Məhz onlar rəşiddirlər” (əl-Hucurat, 7).
İbrət
İbn Nüceyd həzrətləri “Allah-Təaladan, Onun rizasın-
dan başqa bir şey istəməyəcəyəm” deyə əhd etmiş və qırx 
il, yəni vəfatına qədər bu əhdə sadiq qalmışdı. Ərdə olan 
bir qızı vardı. Həkimlərin çarə edə bilmədiyi bir xəstəliyə 
tutulmuşdu. Ərinin tövsiyəsi ilə atasının yanına gəlib şəfası 
üçün ondan dua istədi. Həzrət: “Əgər sənin üçün əhdimi 
pozsam, sən yaxşı bir övlad olmazsan” söyləyərək qızının 
xahişini qəbul etmədi. Qızı: “O halda vidalaşaq, çünki əcə-
lim yaxındır. Bu xəstəlikdən qurtulmayacağam” – dedi. 
Bu yurdu ki, “Gəlib cənazə namazını qılaram”. Qız vida la-
şıb ayrıldı. Amma qısa müddətdə yaxşılaşıb, atasının vəfa-
tın dan sonra qırx il ömür sürdü.
Qul gördüm, yox oğulluğu –
Asilərin kəskinidir.
Oğul gördüm, yox qulluğu –
Asilərin miskinidir.
Dünyadadır, dində deyil,
Vətəndaşdır, bəndə deyil,
Sağda deyil, öndə deyil,
Sol tərəfin sakinidir.
Gerçəkdən, övlad valideynlər, xüsusən, atalar üçün ən 
ciddi imtahandır. Bəndəliyi atalıqdan üstün tutmaq hər 
valideynə müyəssər olmaz. Övlad imtahanının ən böyüyü 
Hz. İbrahimin (aleyhissəlam) qismətinə düşmüşdür. Yüz ilin 
111
başında Allah sənə yeganə bir oğul, on üç il sonra da onu 
kəsmək əmri verə, buna çoxmu ata tab gətirər? Atalar tanı-
yıram ki, Allah yolunda qurban kəsdirərkən, yerə yatırılan 
heyvanın boğazına bıçağın çəkilməsini görməmək üçün 
üzünü çevirir. Halbuki Hz. İbrahim (aleyhissəlam) hansısa 
bir qoyunu deyil, öz doğma balasını və hansısa bir qəssa bın 
deyil, özünün əli ilə boğazlamalıdır. Belə bir mənzərəni 
nəinki yaşamaq, nəinki görmək, hətta xəyalda canlan dır-
maq belə adamı əsdirir! Düzünü Allah bilir, bəlkə də pey-
ğəmbərlərin yalnız kişilərdən seçilməsinin bir hikməti də 
bundan qaynaqlanır. Çünki ağlı başında olan heç bir ana 
övladının başını kəsməz, kəsə bilməz.
Eyni zamanda, hər valideyndən İbrahim çıxmadığı kimi, 
hər övladdan da İsmayıl olmaz. “oğlum! Yuxuda gördüm 
ki, səni qurban kəsirəm. Bax gör, nə fikirləşirsən!” o dedi: 
“Atacan! Sənə nə əmr olunursa, onu da et. İnşaallah, mə­
nim səbirlilərdən olduğumu görəcəksən” (əs-Saffat, 102). 
On üç yaşlı yeniyetmənin bu cavabı qul və övlad itaətinin, 
Allaha və valideynə şükrün kamil nümunəsidir.
Qul olmayan amalında
Loğman ola kamalında,
Yusif ola camalında,
Çirkinlərin çirkinidir.
Qul odur ki, oğul ola,
Oğul odur ki, qul ola.
Haqq qatında məqbul ola,
Seçkinlərin seçkinidir.
İstər valideyn, istər övlad olsun, Allah-Təala bütün qul-
larını sınayandır. Sınaqlar hər kəsin durumuna görədir. 
Durumlar isə fərqli, hətta bəzən bir-birinə tamamilə zid dir. 
Məsələn, Uca Allah imanlı valideynlərə xitabən buyurdu: 
“Ey iman gətirənlər! Mallarınız və övladlarınız sizi Allahın 
112
zikrindən yayındırmasın! Hər kəs bunu etsə (zikr et məsə), 
belələri əsil ziyana uğrayanlardır” (əl-Munafiqun, 9).
Hər bətndə bir şeytan var:
Şeytanını edam eylə.
Hər bətndə bir heyvan var:
Heyvanını adam eylə.
Adsız qul yox, əzəl ad qoy,
Ömrün boyu özəl ad qoy,
Ölsən yenə gözəl ad qoy,
Qeyri miras bədnam eylər.
Dünya malına uyanların Allahı-malın əsil Sahibini unut-
ması, zikr etməməsi bir gerçəklikdir. Bu baxımdan ayədə 
övlad mal ilə eyniləşdirilir. Yəni onun istək və tələbat la rına 
uymaq da zikrdən uzaqlaşdırır. Allah-Təalanın buyur duq-
larını etmək, yasaqladıqlarını da etməmək zikrdir. Övlad 
və onunla bağlı məsələlər valideynin qəlbini məşğul, daha 
dəqiq desək, işğal etdikdə orada Allaha yer qalmır. Qəlb 
Onu unudur. Onu unutmaq Onun əmr və yasaqlarını da 
xatırlamamaqdır.
Ən böyük təhlükə də budur. Çünki unudulan heç nə 
itirmir, itirən ancaq unudandır. “Allahı unutduqlarına görə, 
Allahın da onları özlərinə unutdurduğu kimsələr kimi 
olmayın. Fasiqlər elə onlardır” (əl-Həşr, 19).
Nəfsini qurd, canavar bil;
Rəbbindən tut, Havadar bil.
Bu dünyanı dörd divar bil;
Nə döşəmə, nə dam eylə.
İnsanlar qaçmadıqca,
Nöqsanlardan qaçmadıqca,
Asanlardan qaçmadıqca,
Çətinliklər davam eylər.
113
Ana da, ata da, övladın dünyasından çox axirəti üçün 
çalışmalıdırlar. Bu zaman öz Axirətləri üçün də çalışmış 
olurlar.
Lakin övladdan fərqli olaraq, valideynlər, xüsusən də 
analar Allahı unutduran deyil, xatırladan varlıqlardır. Hə-
disdə buyuruldu: “Kəbəyə baxmaq ibadətdir, anaya­ataya 
baxmaq iba dətdir, Allahın Kitabına baxmaq iba dətdir.” 
Göründüyü kimi, valideynlərin üzünə baxmaq Allah-
Təalanın evinə və Kitabına, yəni Kəbəyə və Qurana bax-
maqla eyni tutu lur. Başqa cür ola da bilməz. Çünki yer 
üzündə şükrə layiq olan yeganə məxluqa iltifat və itaət 
yerdə də, göylərdə də şükrə layiq olan yeganə Xaliqə iba-
dət sayılır.” “Ataya itaət Allaha itaətdir. Ataya asi olmaq 
Allaha asi olmaqdır” (hədis). Hər bir ibadət isə, öncədən 
qeyd etdiyimiz kimi, zikrdir, Allahı xatırlamaqdır. Məbudu 
unudan ibadət edərmi? Vali deynə sayğı həm də elə bir 
ibadətdir ki, bu zaman övladın mömin olması tələb edil-
diyi halda ana-atanın imanlı, yaxud iman sız olması əhə-
miyyət daşımır. “Üç şey var ki, onların heç birində heç kimə 
güzəşt yoxdur: 1) müsəlman da olsa, kafir də olsa, onunla 
bağlanan əhdə vəfada; 2) müsəlman da olsa, kafir də olsa, 
anaya­ataya ehtiram və ehsanda; 3) müsəl man da olsa, 
kafir də olsa, əmanətə sədaqətdə” (hədis).
Mömin doğur hər cür ana,
Hər doğuş bir ibadətdir.
Çıx bətnindən, gir qoynuna,
Hər ağuş bir ibadətdir.
Hər böyüyə şəfqətlə bax,
Onlar baxan riqqətlə bax,
Dikəlməyən bir qəddlə bax,
Hər baxış bir ibadətdir.
114
Yolçu, bu yol ağrılıdır,
Çox ananı o ağladır
Bu yol yalnız yuxarıdır –
Hər yoxuş bir ibadətdir.
Valideynə bağlılıq tam olmalı, təkcə maddi deyil, mə-
nəvi əlaqələri də əhatə etməlidir. Yoxsa ibadət sayılmaz. 
Maddi tələbatları ödəməklə iş bitməz. Bunu müxtəlif qu rum-
lar, yad kimsələr də edir. Övladdan umulan, ilk növbədə, 
mənəvi ehtiyacların ödənilməsidir. Bu isə dün yəvi olan heç 
bir şeyi ana və atadan üstün tutmamaqla mümkün olur.
İbrət
Həzrət Fatimə binti Musənna 12-ci əsrdə yaşamış xa nım 
vəlilərdəndi. Xurma budaqlarından tikilmiş bir komada 
qalırdı. Onun haqqında Muhyiddin Arabi həzrətləri yazır: 
“Hüzuruna məndən başqa kimsənin girməsinə müsaidə 
etməzdi”. “Nə üçün yalnız ona izin verirsiniz, başqalarına 
müsaidə etmirsiniz?” deyə sorulduqda buyurdu: “Başqa-
ları yanıma gəldikləri zaman yarım olaraq gəlirlər. Yəni 
özləri gəlirlər, fəqət qəlbləri işlərinin, dünyalıqlarının, evlə-
rinin, ailələrinin yanında qalır. Ancaq Muhəmməd ibn 
Arabi mənim övladımdır. Gözümün nurudur. Yanıma gəl-
diyi zaman tam gəlir. Oturduğu zaman tam oturur. Digər-
ləri kimi geridə bir şey buraxmaz. Düşüncələri, qəlbi geridə 
qalmaz”.
Gündən-günə gözəlləşən bu fani dünyada yaxşı ata, 
yaxşı ər olmaq hər oğulun işi deyildir. Fəqət yaxşı oğul 
olmaq daha zordur. Bu bir həqiqətdir ki, valideyn nə qədər 
pis olsa da, onun ucbatından övlad lənətlənməz: “Allah 
flan kəsin balasına lənət etsin” deyən çoxmu? Amma bir çox 
valideynlər pis övlada görə qarğış hədəfi olarlar. “Allah 
filankəsi əkənə lənət etsin! “ deyənlər azmı?
115
Ha öyünsək, bir şey məlum:
Nə yer cənnət, nə biz məsum.
Fəqət ana, o pakdan pak,
Zalimini sevən məzlum.
Hədis
Rəsulullah (salləllahu aleyhi vəsəlləm) buyurdu: “Atasına 
söyənə Allah lənət etsin! Anasına söyənə Allah lənət etsin!” 
Dedilər: “Ey Allahın Rəsulu! İnsan da ana-atasını söyərmi? 
Buyurdu: “Kişi filankəsin atasını söyər. O da qayıdar bunun 
atasına söyər. Kişi filankəsin anasını söyər, o da qayıdar 
bunun anasını söyər”.
Dünya kimin anasısa,
Yetim qalır, tənha olur.
Dünya kimin sonasısa,
Susuz qalır, təşnə olur.
Dünya kimin atasıdı,
Bu ən böyük xətasıdı.
Dünya kimin qudasıdı,
Şeytan ona yeznə olur.
Yaxşısansa minnət etmə.
Yamansansa sənət etmə.
Kafirə də lənət etmə,
Bəlkə əhli-tövbə olur.
Ey Allah yolçusu! Bu yolçuluğunda ilk kövrək addım-
larını atmağı bacardınsa, yəni anana-atana həqiqi övlad ola 
bildinsə, onda daha sabit qədəmlərə keçmək, yəni Rəbbinə 
gerçək qul olmaq zamanı gəldi. Zatən övladlığın özü də 
bəndəliyə daxildir. Çünki Haqq yol yol Sahibinə səmimi 
qulluqdan başqa bir şey deyildir.
Yolçu yolda gərək!
116
III  FƏSİL
”QULLArIM ArASInA gİr”
          (əl-Fəcr, 29)
Adəmoğlu özünə nə qədər qiymətli görünür görün sün, ibadətdən kənarda onun heç bir dəyəri yoxdur. Bütün dəyər lər yeganə Məbuda 
ibadətin içindədir. Allah-Təala buyurdu: “Mən cinləri və 
insanları ancaq Mənə ibadət etsinlər deyə yaratdım” (əz-
Zariyat, 56). İbadətsiz hər cür dəyər dəyərini itirdiyindən 
“ibadət” kəlməsinin mənasını qısaca incələməyə çalışaq. 
O, mənşəcə ərəb dilindən gəlmə sözdür. Dilimizdə yalnız 
dini çalar daşıyır. Sözün kökü “əbd”dir – “qul” deməkdir, 
təki bildirir. Cəm halda “ibad”– qullar olur. Ona görə də 
“ibadət” qulluq, xidmət anlamına gəlir.
Ay ağalar, qulaq verin:
Qulluq gözəl, qul gözəldir!
Bu dünyaya talaq verin,
Bu dünyada dul gözəldir!
Qula təfəkkür yaraşar,
İman, təvəkkül yaraşar,
Mömin başa gül yaraşar,
Kafir başa kül gözəldir.
Maraqlıdır ki, “ibadət” termini dilimizdə oturuşub həya-
tımıza qarışsa da “əbd” (qul) və “ibad” kəlmələri ümumiş-
lək deyil və ancaq insan adlarında istifadə olunur. Məsə lən 
İbad, Əbdül, Əbdüləzim, Əbdürrəhman, Əbdülhəmid və s. 
117
Göründüyü kimi, “əbd” kəlməsi müstəqil işlənmədikdə 
Əsmai-hüsnanın, yəni Allahın gözəl isimlərinin önündə 
gəlir. Bu da Xaliqə məxsus adların birbaşa məxluqa qoyul-
masını önləmək üçündür. Belə ki, uşağa Xaliq, yaxud Rəhim 
yox, Abdulxaliq (Xaliqin qulu), Abdurrəhim (Rəhimin qulu) 
ismi verməklə Uca Yaradana, onun gözəl isimlərinə hörmət 
və ehtiram bildirilir.
Hər gözəldə tövhidi gör,
Bax, ilahi bir lütfü gör.
Nə şanəni, nə zülfü gör,
Hicab gözəl, tül gözəldi.
Bu dünyada Günəşi var,
O dünyada atəşi var.
Məkan fövqündə ərşi var,
Ərşdən əsən yel gözəldir.
Ərəb mənşəli olan “əbd”, “ibad” kəlmələri dilimizdə 
müstəqil işlənməsə də, fars mənşəli olan “bəndə” sözü ölkə-
mizdə geniş yayılmışdır və öz sözümüz olan “qul”dan fərqli 
olaraq, yalnız dini məna daşıyır. Bu baxımdan “ibadət”in 
nisbətən dəqiq qarşılığı “bəndəlik”dir. Hər bir halda isə iba-
dət kəlməsinin mənasını daha yaxşı anlamaq üçün qulun, 
bəndənin kimliyini mötəbər mənbədən bilməyə ehtiyac 
vardır. 
Kimdir qul? “Əl-Fəcr” surəsinin aşağıdakı anlama gə-
lən 27-30-cu ayələrində oxuyuruq: “Ey mutmain (rahatlıq 
tapmış) nəfs! Dön rəbbinə, onu razı edərək və ondan 
razı olaraq. Qullarımın arasına gir (Fədxuli fi ibadi). Cən­
nətimə gir.” Deməli, Uca Allah yalnız razı olduğu, razı 
etdiyi cənnətlik kimsəni “qulum” adlandırır. Digər sözlə, 
başqasının qulları deyil, məhz Onun qulları cənnətə girə cək 
və hər adam bu şərəfə layiq görülməz.
118
Qədəri var, qəzası var,
Qəzəbi var, rizası var,
Mükafatı, cəzası var,
Tikan gözəl, gül gözəldir.
Beş dəm gündə avaz eylə,
Altı yönə pərvaz eylə,
Yeddi göylə təmas eylə,
Zirvə gözəl, zil gözəldir.
İbrət
İbrahim Ədhəm həzrətlərinə: “Sən kimin qulusan?” 
dedilər. Bunu eşidincə huşunu itirib yıxıldı, yerdə çır pın-
mağa başladı. Bir müddət sonra özünə gəldi, qalxıb Quran-
dan bir ayə oxudu. Nə üçün cavab vermədiyini sorduqda 
buyurdu: “Qorxdum, əgər “Onun quluyam” desəm, mən-
dən qulluq haqlarını istər. Deyiləm desəm, bunu da necə 
deyim”.
Əgər İbrahim ibn Ədhəm kimi bir vəli, Bəlxin hökm-
darlığını buraxaraq Rəbbi yanında qulluğa sarılan bir Allah 
dostu “Onun quluyam” deməyə cəsarət etmirsə, bu, “mömi-
nəm” deyən hər kəsi düşündürməlidir. İstər elm, istər mal, 
istərsə də mövqe sahibi ol, bir sözlə, nə sahibi olursan ol, 
Onun qulu, bəndəsi olmayınca bir kimsə qurtulmaz. 
Nəfs sanar çox bahayıq,
Sanmasın heç, bir şahıyıq.
Allahdanıq və Allahayıq;
Yolçu gözəl, yol gözəldir.
Hər qulluq Ona qulluq sayılmadığı kimi, hər qul da 
Onun qulu hesab edilməz. Bəs Onun qulu nə cür olmalı, 
hansı əsas sifətləri daşımalıdır? Qurani-Kərimin Furqan 
surəsinin 63-74-cü ayələrində Uca Allah həmin sifətləri bir-
bir sadalamışdır. Bunlar on ikidir. Uca Rəbbimizdən tovfiq 
diləyərək onların bəyanına keçirik.
119
1. “rəhmanın qulları o kəslərdir ki, yer üzündə təvazö 
ilə yeriyərlər” (əl-Furqan, 63).
Rəbbimizin Öz qulunu vəsf edərkən təvazönü önə qoy-
ması bu sifətin əhəmiyyətini anlamağa yetərlidir. Təvazö 
ibadətin qaymağıdır. Qul təvazökar olmadıqca qulluqdan 
dad almaz.
Hədis
Allah Rəsulu (salləllahu aleyhi və səlləm) bir gün əsha bına 
buyurdu: “Nə üçün sizdə ibadətin şirinliyini görmürəm?” 
Soruşdular: “İbadətin şirinliyi nədir?” Buyurdu ki: “Təva-
zö karlıq”.
Rəbbim bizi qul yaratdı,
Qulluğa xor baxmayalım.
Gil yaratdı, döl yaratdı,
Gerçəyə kor baxmayalım.
Bir palçığıq, yerdən qalxdıq,
Bir damcıyıq, beldən axdıq,
İnsanıq, insandan çıxdıq,
İnsanlıqdan çıxmayalım.
Təvazö təkəbbürün tam tərsidir. Hədisdə bildirilir: 
“Qəl bində zərrə qədər təkəbbür olan Cənnətə girməz”. Bu o 
deməkdir ki, Cənnətə ancaq təvazökar addımlarla gedilir. 
Çünki iman və təkəbbür bir arada olmaz. İmansızın son və 
əbədi mənzili isə ancaq Cəhənnəmdir. “Təkəbbürlülərin 
məskəni nə pisdir!” (ən-Nəhl, 23).
Təkəbbür özünü böyük sanıb, başqalarını kiçik, aşağı 
görməkdir. Halbuki “göylərdə və yerdə böyüklük yalnız 
ona məxsusdur” (əl-Casiyə, 37).
Gizlidir O, Aşkardır O,
Cabbardır O, Qahhardır O,
Qorxanlara Qaffardır O,
Qeyrilərdən qorxmayalım.
120
Təvazö təkəbbürün ziddi olduğundan qulun böyüklük 
iddiasında bulunmaması, ən azı özünü başqalarından üs-
tün, yaxud başqalarını özündən aşağı görməməsidir. Yusif 
ibn Əsbat həzrətlərindən təvazönün qayəsi ilə bağlı sual 
etdikdə “Evindən çıxdığı zaman qarşılaşdığı hər kəsi özün-
dən üstün biləndir” cavabını verdi. Abdullah ibn Mübarək 
həzrətləri isə buyurdu: “Nəfsini tanıyan Rəbbini tanıyar” 
hədisinin sirrinə qovuşanlar nəfsini küçədə gördüyü köpək-
dən aşağı bilir”.
İbrət
Rəvayət edirlər ki, Şeyxulislam ən-Namiqi əl-Cami həz-
rətlərinin tələbələrindən biri həccə getdi. Qayıtdıqdan sonra 
ustadının söhbətlərində bulunmağa davam edərək bir gün 
ondan sordu: “Mən həccə getməzdən öncə daima sizin başı-
nız üzərində bir nur haləsi görünürdü. İndi o yox olub. 
Səbəbi nədir?”
Həzrət cavabında buyurdu: “Sən həccə getməzdən 
qabaq Allaha qarşı təvazökar və müti bir qul olaraq Ona 
dua edib yalvarırdın. İndi isə həccin səni qürurlandırdı və 
öz nəfsinə dəyər verməyə başladın. Bu səbəbdən dolayı 
əvvəlki mərtəbədən daha aşağı mərtəbəyə endin və o nur 
artıq sənə görünməz oldu.
Könül işi nur yığmaqdı,
Dörd tərəfə gur yağmaqdı.
Könül işi büt yıxmaqdı,
Könülləri yıxmayalım.
Əsil təvazö qulun bütün canlılara aşağıdan yuxarı bax-
ması anlamına gəlməz. Çünki təvazö məxluq üçün deyil, 
Xaliq üçün olmalıdır. Bu isə yaradılanın yox, Yaradanın 
böyüklüyü və əzəməti qarşısında qulun həqirliyi və heç liyi 
deməkdir. Bu cür həqir bəndələr böyük və müəzzəm görün-
mək istəyənləri görüncə, onlara yuxarıdan aşağı baxar və 
121
bir heç olduqlarını büruzə verməkdən əsla çəkinməzlər. 
Çünki “Təkəbbürə qarşı təkəbbür sədəqədir” (hədis).
Dünyan ovlamasın tilovla səni,
Nəfsin tovlamasın pilovla səni.
Yurdunun içinə qəlbiyuxa get,
Qövmün qovlamasın oxlovla səni.
İbrət
Rəvayətə görə, Mutarrif ibn Abdullah həzrətləri Zalım 
Həccacın ordu komandanı Mühəlləb ibn Əbi Suğranı zinət 
içində yeriyən görüb dedi: “Sənin bu yerişin Allah və Rəsu-
lunun sevmədiyi bir yerişdir.” Mühəlləb ondan sordu: “Sən 
mənim kim olduğumu bilirsənmi?” Həzrət buyurdu: “Bilib 
neyləyirəm. Əvvəlin nütfə, sonun leş. Bu ikisi arasındakı 
halın da murdarlıqdan başqa bir şey deyildir”. Bu söz 
Mühəlləbə təsir etdi və o, yerişini dəyişdirdi.
Çölün riya, içərin şirk,
Ədəbin nə, ədan nədir?
Sonun çürük, əvvəlin çirk,
Mərhəban nə, vidan nədir?
Bir az yelsən, bir az körük,
Bir az selsən, bir az köpük,
Bir az çöpsən, bir az kötük,
Xeyirin nə, faydan nədir?
Bir qəpiyə cüssən dəyməz,
Bir təpiyə hissən dəyməz,
Bir çəpiyə qissən dəyməz,
Sükutun nə, sədan nədir?
Təvazö elm və mərifətdən, təkəbbür cəhalət və qəf lət-
dən doğar. Rəbbini tanıyan, Onun Kitabını az-çox oxuyan, 
əmr və yasaqlarını eşidib bilən kimsənin təvazökar olma-
122
ması mümkün görünmür. Çünki “göylərdə və yerdə bö­
yük lük yalnız ona məxsusdur” (əl-Casiyə, 37).
Əmr sahiblərinin böyüklük iddiasında bulunmaları bü-
tün dövrlərdə adət olunan haldır. Şübhəsiz ki, bu onların 
əzabını xəfiflətməz.
Fəqət elm sahiblərinin eyni mərəzə mübtəla olması, 
başqalarıyla təvazöylə davranmaması ancaq təəccüb və 
təəssüf doğurur. Təvazökar cahil elmsiz, təkəbbürlü alim 
isə elmli sayılmaz.
Mən kiməm özümə bir dəyər biçəm,
Kiməm ki, söyləyim qüvvəyəm, gücəm?!
Sadəcə, bilgim var Onun verdiyi,
Bildiyim budur ki, O, Haqq, mən heçəm.
Allahı uca tutub bəndəsini həqir görən kimsə Allahı 
uca tutmamışdır. Elm elələrini zirvəyə ucaltmaz, əksinə, 
uçuruma itələr. “Təvazökar olun ki, Allah sizi ucaltsın” 
(Hədisi-şərif).
İbrət
Muhəmməd Baki-billah həzrətlərinin gənc bir qonşusu 
vardı. Tez-tez içib qonşuları rahatsız edərdi. Bir gün Həz rəti 
sevənlərdən Xacə Husaməddinin şikayəti əsasında o gənc 
tutulub həbsə atıldı. Həzrət bunu eşitdikdə Xacə Husa-
məddini yanına çağırıb qınadı. Xacə Husaməddin: “Elə 
fasiq, elə pis adamdı ki, bəd əməlləri saysız və başqalarına 
zərər verən haldadır” dedikdə dərindən köks ötürüb üzün-
tülü şəkildə buyurdu: “Sən özünü saleh, təmiz və xeyirli 
gördüyündən sənin nəzərində o, fasiq, pis və şərli görü nür. 
Fəqət biz heç bir şəkildə özümüzü ondan fərqli görmürük. 
Nə cür onun ziyanına bir söz söyləyə bilərik?”
Sonra Həzrətin vasitəçiliyi ilə o gənc həbsdən çıxarıldı 
və tövbə edərək salehlərdən oldu.
Digər nemətlər kimi elm də Allahın qula ehsanıdır, 
qulun öz hünəri deyil. Alimin yer üzündə tanınması, sevil-
123
məsi də başqa bir ilahi lütfdür. Kim bilməsə də, elm əhli 
bilir ki, Haqq-Təala təkcə əziz edən deyil, həm də zəlil edən-
dir. Nöqsansız insan yoxdur. Allah bir qulunu izzət sahibi 
etmək istədikdə onun eyiblərini örtüb fəzilətlərini yayar, 
zillət sahibi etmək istədikdə isə əksinə edər, yəni fəzilət lə-
rinə pərdə tutub nöqsanlarını ortaya çıxarar. Müsəl man-
ların sevimlisi və öndə gedən alimlərindən olan Abdullah 
ibn Məsud (radiyallahu ənh) tez-tez deyərdi ki: “Əgər halımı 
mənim qədər bilsəydiniz, başıma torpaq səpərdiniz”.
Torpaqdan, o əsildənik,
Satanlardan olmayalım. 
İblis oddan, biz gildənik,
Şeytanlardan olmayalım.
Hər cür halı min öyüddü,
Dağlar döşdü, sellər süddü.
Yer anamız, o böyütdü –
Cırtdanlardan olmayalım.
Allahın elm verdiyi kimsələr bu ehsanın qarşılığını 
Onun elm vermədiyi və ya az verdiyi kimsələrə xidmət 
etməklə ödəməlidirlər. Birinə xidmət etmək isə onun üstün-
lüyünü, yaxud bərabərliyini qəbul etməkdir.
İbrət
Əbu Müaviyə əl-Əsvəd həzrətləri: “Qardaşlarımın ha-
mısı məndən daha xeyirlidir” – deyərdi. Ondan: “Bu nə 
cür olur?” – deyə sorulduqda buyurdu ki: “Onların hamısı 
məni özlərindən üstün görürlər. Məni özlərindən üstün 
tutan hər kəs məndən daha xeyirlidir”.
Sadə dolan yer üzünü,
Qoy dizini, sürt üzünü.
Boylar bəlli, öz-özünü
Dartanlardan olmayalım.
124
Nə sadədi bu gen torpaq,
Eyləsək də tapdaq-tapdaq.
Örtər bizi, özü çılpaq,
Xortdanlardan olmayalım.
Mələklər Allah Rəsuluna (salləllahu aleyhi və səlləm) 
“Qul peyğəmbərmi, yoxsa hökmdar peyğəmbərmi olmaq 
istəyirsən?” təklifində bulunduqları zaman o Həzrət qul 
peyğəmbər olmağı seçdi və son nəfəsədək bu seçimə sadiq 
qalıb bir an da qulluqdan, ibadətdən ayrılmadı, azaltmadı. 
Onun həqiqi varisləri məhz bu yolla gedənlər, qul olmağı 
alim olmaqdan öndə tutanlardır. Çünki “Allah­Təala bir 
alimə elm ehsan edincə, peyğəmbərlərdən söz aldığı kimi 
ondan da söz alır” (hədis).
Sadə ol, ibadət şirin görsənər,
Ən dayaz yerin də dərin görsənər.
Daim dərəcəndən aşağı əyləş,
Bütün məclislərdə yerin görsənər.
İbrət
İmam Rza (aleyhissəlam) bir gün hamamda yuyu nar kən 
bir əsgər gəldi. İmama tərəf dönərək başına su tökməsini 
xahiş etdi. Həzrət “yaxşı” deyərək əsgərin başına su tök-
məyə başladı.
İmamı tanıyanlar durumu görüncə çox üzüldülər və 
“Ey əsgər, sən özünə xidmət etdirdiyin zatı tanıyırsanmı? 
O kimsə Əliyyul-Murtəza və Fatimətüz-Zəhra həzrət ləri nin 
nəvəsi İmam Əli Rzadır. Sən nə etdiyinin fərqindəmisən?” 
dedilər. Əsgər bu sözləri eşidincə xətasının böyüklüyünü 
anladı. Həzrətin ayaqlarına qapanaraq ağlaya-ağlaya: 
“Aman, ağam! Nə üçün özününzü tanıtmadınız? Cəhalət 
və qəflətimi nə cür əfv etdirə bilərəm? Lütfən məni bağış-
layın” – deyib üzrlər dilədi.
İmam (aleyhissəlam) onu qaldırdı, başını oxşayaraq bu-
yurdu: “Əsla üzülmə! Bir müsəlmana xidmət etmək hər 
125
kəsə savab qazandırdığı üçün sənə xidmət etməyi sevə-
sevə qəbul etdim”.
İnsanlar  azacıq  etsə  təfəkkür,
Azacıq  olsa da etməz təkəbbür.
Bətndən lüt çıxıb, qəbrə lüt girər,
Xəlq edən, həşr edən Allaha şükür!
İnsan şüurludur, buna sözüm yox,
İnsan qüsurludur, danan üzüm yox.
Palçıqdan yarandı, çirkdən törəndi,
Fəqət qürurludur, buna dözüm yox.
“rəhmanın qulları o kəslərdir ki, onlar yer üzündə 
təvazö ilə yeriyər” (əl-Furqan, 63) ayəsi göstərir ki, ən gözəl 
təvazö təklikdə yox, insanlar arasında olarkən göstərilən 
təvazödür. Çünki qeyri-təvazö, qürur, təkəbbür ilk növ-
bədə başqalarına münasibətdə üzə çıxır və belələrinin ən 
çox istəmədikləri, özlərinə sığışdırmadığı şey məhz ictimai 
yerlərdə, digər insanların yanında qürurlarının sındırıl ması, 
heysiyyətlərinin əzilməsidir. Bütün Adəm övladlarını eyni 
şeydən yaradan Uca Allah isə hər kəsin əslinə dönməsini, 
saxta qürurlardan, süni heysiyyətlərdən, bir sözlə sonra dan 
qondarılan hər cür qeyri-təbii ədalardan qurtulmasını istə-
yir. “İnsanlardan (təkəbbürlə) üzünü çevirmə, yer üzündə 
lovğa­lovğa yerimə. Həqiqətən, Allah heç bir özündən 
razını, lovğalanıb fəxr edəni sevməz. Yerişində müva zi nət 
gözlə” (Loğman, 18-19). 
Yolçu yerişindən bəllənər. Allah yolçusu təvazö ilə 
addımlarsa, Allaha doğru, təkəbbürlə addımlarsa, Allaha 
qarşı yeriməkdədir.
Hanı bu dünyada qürrələnənlər,
O biri dünyada qüssələnənlər?
Orda baş soxmağa yer tapmayacaq
Burda baş qaldırıb qüllələnənlər.
126
Dünya ovlamasın qarmaqla səni,
Şeytan tovlamasın qaymaqla səni.
Şəhadət barmağı Rəbbə işarət,
Millət göstərməsin barmaqla səni.
2. (“rəhmanın qulları o kəslərdir ki,) cahillər onlara 
söz atdıqda “salam” deyərlər (əl-Furqan, 63). 
Əslində bu ayə müstəqil deyil, “rəhmanın qulları o 
kəslərdir ki, yer üzündə təvazö ilə yeriyər” (əl-Furqan, 63) 
ayəsinin içindədir və ehtiva etdiyi məna da məhz təvazö ilə 
əlaqədardır. Onu ayrıca bir sifət kimi verməyimizin səbəbi 
isə budur ki, ictimai münasibətlər öz qaydasında olarkən 
büruzə verilən təvazö, həmin münasibətlər öz qaydasında 
olmayanda büruzə verilən təvazöylə eyni deyildir. Başqa 
sözlə, sənə sataşan, səni incidən bir cahil qabağına çıx ma-
dıqca həmişəki təvazö halınla cəmiyyətdə gəzib dolaşır-
san, bəs qarşını bir eləsi kəsib ünvanına haqsız ittihamlar, 
nalayiq sözlər yağdırsa, onda necə, əvvəlki halını qoruyub 
saxlaya biləcəksənmi?
Cahil sənə sitəm eylər,
Sən cahilə salam eylə.
Rəbbin sənə kərəm eylər,
Rəbbinlə sən kəlam eylə.
Cəmiyyət rəngarəngdir, hər cür insanlarla doludur, 
üs təlik Allah-Təala Öz qullarını sınayan, içlərini üzə çıxar-
maqla imtahan edəndir. Şeyx Əbul Fazil Əhmədi həzrət ləri 
buyurdu: “Bəzi xətalar var ki, onların kəffarəsi ancaq xalqın 
insan şərəfinə toxunan sözləridir. Sizə pislik edənlərə qarşı 
qəzəbə gəlməkdən nəfsinizi qoruyun. Bunu bilin ki, o sizə 
sataşanlar Rəbbinizin arzusu ilə sataşmaqdadırlar”.
127
İbrət
Biri gələrək Yəman ibn Müaviyətül-Əsvəd həzrətlərinə 
sataşdı. Yanındakılar mane olmaq istədilər. Qoymadı. 
“Bura xın ürəyini boşaltsın” dedi.
Sonra əllərini açdı: “Allahım, bu adamı mənə sataş dı ran 
hansı günahımdısa, bağışla” – deyib yalvarmağa başladı.
Xalqdan gələn hər cür qınaq
Ya cəzadı, ya da sınaq.
Könül evdi, bəla qonaq,
Mehman üçün məqam eylə.
Vəki ibn Cərrah həzrətlərinin qabağına biri çıxıb ona 
əziyyət etdikdə dərhal oradaca oturar, başına torpaq saçar: 
“Əgər Allaha qarşı günahım olmasaydı, Allah bunu başıma 
müsəllət etməzdi” deyərək istiğfarda bulunar, onu incidən 
şəxs susub gedənə qədər Rəbbindən bağışlanmasını dilərdi.
Göründüyü kimi, böyüklərimiz cahillərin hücum larına, 
təzyiqlərinə məruz qaldıqda səbəbini özlərində arayar, on-
ları deyil, nəfslərini töhmətləyər, hətta bu hallarında belə o 
cahillərlə yox, Allahla olardılar. Şübhəsiz ki, bu, nəfsə zor 
gələn işdir və dövrümüzdə buna qatlanan çox azdır.
Səni iqrar eyləməzlər,
Sənə ilqar eyləməzlər,
Sənlə iftar eyləməzlər;
Sən inkar yox, ikram eylə.
İbrət
Bir gün Bəyazid Bistami həzrətləri müridləriylə bir dar 
küçədən keçirdi. Qarşılarına bir köpək çıxdı. Həzrət kənara 
çəkilib ona yol verdi. Müridlər bu hala bir məna verə bil-
məyib hikmətini sordular. Buyurdu ki: “O it qarşıdan gə-
lirdi, hal lisanıyla dedi: “Ey Bəyazid! Məndə nə əskiklik var 
ki, əzəli aləmdə mənə it dərisini rəva gördülər. Səndə nə 
artıqlıq var ki, sənə insanlıq, müsəlmanlıq və şeyxlik xələ-
128
tini geyindirdilər. Halbuki tərsinə də ola bilərdi.” İçimə bir 
əndişə doldu, odur ki, çəkilib yol verdim”.
Baxışlar buz, gözlər oddu,
Sifətlər boz, sözlər coddu.
Bəşər bu gün sanki qurddu;
Ya Rəbb, bizi adam eylə.
“Cahillər onlara söz atdıqda “salam” deyərlər” ayə-
sində iki söz – “cahillər” və “salam” diqqətçəkicidir. Allah-
Təala söz atanları cahil adlandırır. Sözün dəyərini anla ma-
maq, həqiqətən, böyük cəhalətdir. 
Aran əhli, dağ əhliyik,
Şəhər əhli, bağ əhliyik,
Ləqəb əhli, lağ əhliyik,
Bizi əhli-İslam eylə.
Həkim və Qadir Rəbbimiz sözdə elə bir hikmət, elə bir 
qüdrət yerləşdirmişdir ki, kimin dilinə qoyulmasından asılı 
olaraq sahibini endirər, yaxud ucaldar, Cəhənnəmlik, yaxud 
Cənnətlik edər. Çox zaman davanı sülhə, sülhü davaya 
çevirən sözdür. Uca Allah buyurdu: “Qullarıma de, gözəl 
sözlər danışsınlar. Çünki şeytan aralarını vurmaq istər” 
(əl-İsra, 53). Uca Rəbbimiz Öz qullarının gözəl sözlər danış-
masını istəyir. Sözün gözəli, şübhəsiz ki, Allahın kəlamı dır, 
hədislərdir. Onun qulu olmağı umanlar, ilk növbədə, dillə-
rini tutmalı, hər sözə diqqət etməli, bütün hüznlərin başı 
dünya olduğu üçün, zəruri hallar istisna olmaqla, dünyəvi 
söhbətlərdən imkan daxilində qaçmalıdırlar.
İbrət
Rəbi ibn Heysəm həzrətləri iyirmi il dünya kəlamı söy-
ləmədi. Daim yanında kağız, qələm gəzdirərək gündüz 
danışdıqlarını yazar, axşam olan kimi içərisində dünya 
kəlamı olub-olmadığını araşdırıb nəfsini hesaba çəkərdi.
129
Sözün surəti var, mənası vardır;
Surətə uyanlar zina əhlidir.
Sözün qeyrəti var, zinası vardır;
Qeyrətə uyanlar məna əhlidir.
Bəşər dayanıbdı sanki buz üstə,
Yapışıb bir sapdan, durub biz üstə.
Qırğındı beş-altı arşın bez üstə;
Hələ söz anlamır, ana əhlidir.
Digər bir ayədə buyuruldu: “Allah pis sözün dilə gəti­
rilməsini sevməz” (ən-Nisa, 148). Mömin ayıbları tökən, 
nöqsanları araşdıran biri deyildir. Bunları edən Rəhmanın 
qulu yox, Şeytanın köləsi olur. Çünki belə şeylər Şeytanın 
istədiyidir. Həqiqi qul onu pisləyəni pisləmək xətti tut ma-
malıdır. Belə edərsə, aradakı fərq itər. Bu da sirr deyil ki, 
bədxah adamlar kimisə aşağılamaq istədikdə, onun olan 
eyiblərini bəyan etməklə kifayətlənmir, olmayan eyib lə rinə 
dair yalanlar da uydurur, iftira yaxırlar. Aşağılanan, ayıb la-
nan kimsə həmin bədxahın cavabını verməyə qalxdıqda şey-
tanın qurduğu tələyə düşür, yəni qızışıb eyni xətanı tək rar-
lamalı olur. Halbuki Allah buyurdu: “Ey iman gəti rənlər! 
Allahdan qorxun və doğru söz söyləyin!” (əl-Əhzab, 70).
İbrət
Birisi Bəkb ibn Abdullah əl-Muzəni həzrətlərinə pis 
sözlər söylədi. O isə susdu. Həmin şəxs daha da irəli getdi. 
Həzrətdən: “Nə üçün susursan, cavabını vermirsən? – deyə 
sordular. Buyurdu: “Mən onun haqqında pis bir şey bilmi-
rəm ki, ona qarşılıq və cavab verim. Həmçinin, onun haq-
qında yalan şeylər deyib asıb-kəsməm də mənə halal 
deyildir”.
Kim əziz tutmasa xətrini sözün,
Kim əgər qanmasa qədrini sözün,
Kim əgər duymasa ətrini sözün,
Ətir aləminin, sanma, əhlidir.
130
Dünya dayanmayıb özü öz üstə,
Dünya dayanıbdır doğru söz üstə.
Söz yeri bilənə yer var göz üstə;
Yer əhli deyil o, səma əhlidir.
İbn Abdullah əl-Muzəni həzrətlərinin “Onun haqqında 
pis bir şey bilmirəm” sözü həqiqi qula yaraşan sözdür. 
Çünki pis şeyi bilmək üçün araşdırmaq gərəkdir. Bu isə 
möminlərə yasaqdır. Bu sözlər də Həzrətə məxsusdur: 
“Əgər sənə ikramda bulunan və hörmət göstərən müsəl­
man qardaşlarınla qarşılaşsan, “bu, Allah­Təalanın bir 
eh sa nıdır” de. Əgər onlardan cəfa görsən, “bu, etdiyim 
bir günahdan dolayıdır” de. Həzrətin yuxarıda xatırlat dı-
ğı mız “Mən onun haqqında pis bir şey bilmirəm ki, ona 
qarşılıq verim” sözü öz ünvanına deyilən ittihamı inkar 
etmədiyi kimi də anlaşıla bilər. Şeyx Əli Kazeruni həz rət-
lərinin belə söylədiyi rəvayət edilir: “Bir kimsə özü barədə 
deyilən pis liklərə, özündə olmasa belə, “doğrudur” deməsə, 
o bu yolda bir salik (yolçuluğa yeni başlayan) ola bilməz”.
Səni söyənləri inkar eyləmə,
Səni öyənləri iqrar eyləmə.
Sən Haqdan qeyri söz izhar eyləmə:
Haqq əhli həmd ilə səna əhlidir.
İbrət
“Bir gün İmam Zeynəlabidin (aleyhissəlam) məsciddən 
qayıdarkən bir şəxs qarşısını kəsib ünvanına ədəbsiz və 
əsası olmayan sözlər dedi. Qulamları onu döymək istə sə lər 
də, İmam onları saxladı və həmin şəxsə dönərək buyurdu: 
“Bizim gizli işlərimiz sənin bildiklərindən də çoxdur”.
Həmin adam utanaraq dedi: “Vallahi, sən həqiqətən 
imamsan. Bu fəziləti Rəsulullahın övladlarından başqası 
göstərə bilməz”.
İbrətlərdən göründüyü kimi, böyüklərimiz cahil bəd-
xahların təkzibinə yox, tərbiyəsinə, ifşasına deyil, islahına 
önəm vermişlər. Böyüklük də məhz budur. Pislik pisliklə 
131
yuyulmaz. İnsanlara ancaq yaxşılıqla təsir etmək müm kün-
dür. Dövrümüzdə insanlar özlərini özləri kimilərinin qar-
şısında təmizə çıxarmaq üçün dəridən-qabıqdan çıxır, mal, 
mövqe, məhkəmə və sair bu kimi təsir-təzyiq vasitələrin dən 
istifadə edərək barələrində deyilən yalanların, yaxud ger-
çəklərin əksini sübut etməyə can atır, bəzən aylarla, illərlə 
uzanan çəkişmə proseslərinə vaxt, əsəb, pul xərcləməkdən 
yorulmurlar. Halbuki önəmli olan xalqın yox, Xaliqin qiy-
mətidir. O isə bütün həqiqətləri bilir. Əsil divan da Onun 
hüzurunda qurulacaq. Kimin pak, kimin napak olduğu 
orada bəllənəcək. Dünyada bir kəlməylə yoluna qoyula 
biləcək mübahisələri həftələrlə, aylarla uzatmaq aqillərə 
məxsus hərəkət deyildir. “o kəslər ki, sözü dinləyib onun 
ən gözəlinə uyarlar. onlar Allahın doğru yola yönəltdiyi 
kimsələrdir. Ağıl sahibləri də elə onlardır” (əz-Zumər, 18).
İbrət
Bir gün bir adam Rəbi ibn Heysəmə pis sözlər söylədi. 
Sakitcə dinləyib buyurdu: “Söylədiklərini Allah-Təala eşi-
dir. Əgər mən Cənnət ilə aramdakı əngəlləri aşıb Cənnətə 
girərəmsə, sənin sözlərinin mənə zərəri yoxdur. Sirat kör-
püsündən keçə bilməzsəm, anlaram ki, sənin söylədik lə rin-
dən də pis bir insanam”.
Rəbbi murad eyləməsə,
Qulda hüsn, camal olmaz.
Rəbbi imdad eyləməsə,
Qulda doğru amal olmaz.
Söz o deyil səlis ola,
Söz odur ki, xalis ola.
Ayə ola, hədis ola,
Qeyri sözdə kamal olmaz.
“Cahillər onlara (rəhmanın qullarına) söz atdığı za­
man “salam” deyərlər” ayəsində Allah-Təala cahillərə, 
sadəcə, baş qoşmamağımızı deyil, həm də onları xoş üzlə 
132
qarşılayıb, xoş sözlə dindirməyimizi istəyir. İnsanlar rast-
laşarkən ən xoş söz “salam”dır, onun “Allahın salamı, rəh-
məti və bərəkəti üzərinizə olsun” şəklidir. Hər sözün öz 
vaxtı, öz yeri, hər yerin, hər vaxtın öz sözü vardır. Salam 
bütün zamanların və məkanların kəlməsidir. Bu kəlmə qar-
şındakının nəfsin şərindən, şeytanın torundan səla mətdə 
olmasını diləmək, o kimsə üçün xeyir-duada bulun maq dır. 
Zatən bütün zərərli mübahisə, münaqişə və müharibələrin 
baiskarı o ikisi deyilmi?
İbrət
Bir gün İbrahim ibn Ədhəm həzrətlərinin qarşısına bir 
əsgər çıxıb ondan soruşdu: “Sən köləmisən?”
Həzrət təsdiqlədikdə qəsəbənin ən şənlik yerini xəbər 
aldı. İbrahim Ədhəm: “Qəbirstanlıqdır” dedikdə, əsgər ələ 
salındığını zənn edərək qamçısıyla Həzrətin başını vurub 
yardı. Sonra da onu atının qabağına qatıb qəsəbəyə üz 
tutdu. Yolda bu mənzərəni görənlər heyrətə düşdülər. İşin 
əslini öyrəndikdə əsgəri qınayıb, ona kölə sandığı şəxsin 
kimliyini anlatdılar. Əsgər xətasını bilən kimi atdan enib 
Həzrətin əllərinə sarıldı, əfvini dilədi və “köləyəm” demə-
sinin səbəbini sordu.
İbrahim ibn Ədhəm təbəssüm edərək buyurdu: “Mən-
dən: “Köləmisən?” – deyə soruldu. Kimin köləsi olduğum 
so rulmadı ki? Mən Allahın köləsiyəm. Onun həqir qulu-
yam. Başımı yardığın üçün isə Allahdan sənə ehsanda 
bulunmasını dilədim”.
Əsgər: “Bu nə cür olur?” – deyə təəccüb etdikdə Həzrət 
izahda bulundu: “Sənə görə, yəni sənin etdiyinə qarşılıq 
olaraq Allah-Təala mənə mükafat verəcək. Mənə görə də 
sənin cəza görmənə könlüm razı olmadı. Sənin də məndən 
yaxşılıq görməyini istədim”.
Qul qismətə qızan deyil,
Çünki heç nə pozan deyil.
Hər çağırış əzan deyil,
Hər çağıran Bilal olmaz.
133
Rəbbi qula ilham eylər,
Qul Haqq üzrə kəlam eylər.
Qatilinə salam eylər,
Başqa kəlmə halal olmaz.
“Salam” Allahın gözəl adlarından biridir. O zikr olu-
nanda şər qüvvələr zəiflər. Həqiqi qul cahillərin tənə və 
təhqir lə rinə tuş gələrkən “salam” deməklə Allahı təkcə 
qarşı tərəfə xatırlatmır, həm də özü xatırlamış olur. Yəni 
hər iki tərəfin şərdən qorunmasına cəhd edilir. Çünki qul 
nə qədər imanlı, elmli olur-olsun, Rəbbini çağırmadıqca, 
nəfsinə, şeytana uyaraq, təhqirə təhqirlə cavab verməklə 
qarşısındakı cahi lin səviyyəsinə enə bilər. Bu isə Allahın 
yolçusu üçün yol ve rilməz bir haldır. 
Hər oxunan Qurandımı?
Hər oxuyan heyrandımı?
Hər uzaqlıq hicrandımı?
Hər yaxınlıq vüsal olmaz.
Rəbbi qulun muradıdı,
Həyat nəfsə cihadıdı.
Qul nəfsinin cəlladıdı,
Əzrailə macal olmaz.
Ayədəki “Salam deyərlər” ifadəsi təkcə “salam” kəl mə-
sini deyil, davanı sülh, davakarı islah edə biləcək bütün 
xoşniyyətli sözləri ehtiva edir. Allah sülhü, barışı sevər. 
Mənasız davanı yatıran, çəkişməni götürən hər cür söz, 
hətta doğru olmasa belə, xeyirli sayılır və Onun qatında 
bəyəniləndir. Bu durum, istər şifahi şəkildə olsun, istər 
yazışma qaydasında, dəyişməz. Əslində, qələmə alınan təh-
qir, dilə gətirilən təhqirdən pisdir. Çünki həqarət istənilən 
halda düşünülmüş şəkildə olur və daha geniş miqyasda 
yayılır. Ayədə buyuruldu: “o, qələmlə yazmağı öyrətdi” 
(əl-Ələq, 4). Əgər Allah qələmlə yazmağı öyrətdisə, qələm 
də Onun öyrətdiklərini yazmalıdır. Allahın öyrətdikləri 
134
Onun əmr, yasaq və tövsiyələridir. O isə “Fəhşi (çirkin şey­
ləri) əmr etməz” (əl-Əraf, 28). Gerçək qul onu acılayanlara 
dillə olduğu kimi, qələmlə də cavab verərkən salama, 
onun əhatə etdiyi mənalara sadiq qalmalı, hətta bu zaman 
daha çox səy göstərərək yazdığı hər sətri, hər sözü əziz 
tutulacaq, and yerinə çevrilə biləcək hala gətirməlidir. Çünki 
Uca Allah qələmi və yazdıqlarını çox əziz tutmuşdur: “And 
olsun qələmə və sətir­sətir yazdıqlarına” (Qələm, 1).
İbrət
Əhməd Rifai Həzrətlərinə Şeyx İbrahim Busti təhqi ra-
miz bir məktub yollamışdı. Məktub bu sözlərlə başlayırdı: 
“Ey kor, ey əccal, ey bidətçi, ey erkəklərlə qadınları birləş-
dirən, it oğlu it.....”
Həzrət məktubu gətirənə oxutdurdu, sonra özü baxdı. 
“Doğrudur” deyib duada bulundu: “Allah məndən dolayı 
ona xeyir ehsan eləsin!” Sonra qasidə bu məzmunda bir 
məktub yazdırdı: “Bu heç bir şey olmayan Əhməddən, ağam 
Şeyx İbrahim Bustiyə...
Söylədiyin sözlərə gəlincə, onu deyərəm ki, Allah-Təala 
məni dilədiyi kimi yaratdı və dilədiyi yerə məskun etdi. 
Sənin doğruluğuna, dürüstlüyünə güvənərək mənə duada 
bulunmanı, haqqını halal etməni və helmini əskik qılma-
manı istəyirəm”.
Məktub İbrahim Bustiyə yetişincə alıb oxudu və üzü-
üstə yerə qapandı.
Salam əhli olmayınca,
Kəlam əhli olana vay!
Ədəb əhli olmayınca,
Qələm əhli olana vay!
Tərs söz hərbə bais olur,
Sülh gətirsə, caiz olur.
Düz sözə muzd faiz olur,
Sələm əhli olana vay!
135
Yazdığını yüz dəfə sil,
Silinməyən yazını bil!
Qəmdi Qələm, davadı dil,
Ələm əhli olana vay!
Dilin də, qələmin də şərindən Allaha pənah aparırıq.
3. “(rəhmanın qulları o kəslərdir ki,) rəbbinə səcdə lər 
və qiyamlar edərək gecələrlər” (əl-Furqan, 64). 
Bu ayə bütün gecəni yatmamaq və yalnız namazda ke-
çirmək anlamına gəlməz. “Ey örtünüb bürünən! gecə na­
maza qalx, (gecənin) az bir hissəsi istisna olmaqla, yarısı 
qədər, yaxud ondan bir qədər az və ya bir qədər çox, ağır­
ağır Quran oxu!” (əl-Muzzəmmil, 1-4) ayələri göstərir ki, 
Allah Öz həbibinin (salləllahu aleyhi və səlləm) bütün gecəni 
Rəb binə həsr etməsini buyurmamış, eyni zamanda gecəni 
tama mən nəfsinə ayırmasını da rəva görməmiş və bu iki-
sinin arasında vaxtlar müəyyən etmişdir. Bunu “gecənin 
bir vaxtı durub, ancaq sənə xas olan əlavə (təhəccüd) na­
mazı qıl” (əl-İsra, 79) ayəsi də təsdiqləməkdədir.
Gecə bilmə, gündüz bilmə,
Sanki yoxsan, zamandan çıx.
Dərə bilmə, dağ-düz bilmə
Sanki oxsan, kamandan çıx.
Səni məkan bağlamasın,
Bazar-dükan bağlamasın,
Heç bir sükan bağlamasın,
Dünya koma, komandan çıx.
Gecə ibadətləri ümmətə əmr yox, tövsiyədir. Yəni fərz 
buyurulmayaraq, möminlərin öz ixtiyarına buraxılmışdır. 
Lakin könül yolçuluğu gündüz bilmədən, gecə bilmədən 
qət edilən yolçuluqdur. Rəhmanın gerçək qulu olmağı dilə-
136
yənlər gecələr dayanıb yalnız gündüz getsələr, diləklərinə 
çatmazlar.
Hər gecə qalx, təhəccüd et,
Yəni ölmə, təvəllüd et.
Tövhid ilə təəhhüd et,
Gir yəqinə, gümandan çıx.
Hədis
Abdullah ibn Ömər (radiyallahu ənh) gəncliyində bir 
röya görüb Rəsulullaha (salləllahu aleyhi və səlləm) danış mağı 
çox arzu edirdi. Allah onu bu arzusuna qovuşdurdu. Özü 
belə nəql edir: “Əlimdə qalın bir qumaş parçası gördüm. 
Məni uçurub Cənnətə götürməsini istəyirdim. O an iki 
ada mın gəldiklərini gördüm. Məni Cəhənnəmə götürmək 
istəyirdilər. Bir mələk onları qarşıladı və “Onu qorxut ma-
yın” dedi. Onlar da məndən əl çəkdilər.
Röyamı bacım Həfsə Rəsulullaha (salləllahu aleyhi və 
səlləm) danışdı. O da “Abdullah nə gözəl adam! Gecələri 
namaz qılsa və bu namazı çoxaltsa...” buyurdu”.
O gündən ölüncəyə qədər, ev olsun, səfər olsun, gecə 
namazını tərk etmədim.
Nə yatmısan, Adəm oğlu,
Oyanmağa gümanmı var?
Günəş yenə sənsiz doğdu,
Yatmışlara amanmı var?
Dur, təqvimi könlündən as,
Hər gününə on savab az,
Hər tükünə sən savab yaz,
Keçəl başa dərmanmı var?
Hər anını təftiş eylə,
Son an üçün təşviş eylə.
Yaxşılığa vərdiş eylə,
Yamanlığa zamanmı var?
137
Bəzi könül yolçularının illər boyu hər sübh namazını 
işa namazının dəstəmazı ilə qıldığı, yəni bütün gecələri 
yatmayıb ibadətdə keçirdiyi barədə rəvayətlər mənbələrdə 
yer almaqdadır. Məsələn, Əbu Əli Dəqqaq həzrətləri nəql 
etmişdir ki: “Mənə çatan bir xəbərə görə, Şibli yuxusuz-
luğa alışması və gözlərinə yuxu gəlməməsi üçün uzun bir 
zaman duzla gözlərinə sürmə çəkmişdir”. Bu cür misal ların 
sayını istənilən qədər artırmaq olar. Mümkündür ki, bu 
durum Allah dostlarının yaşadığı hal və bulunduğu mə-
qamlardan irəli gəlmiş, yaxud birbaşa qəlblərinə ilham 
olunmuşdur. Çünki Allahın seçdikləri, sevdikləridir. Eyni 
zamanda xalqın onlara aşırı sevgisinin nəticəsi olaraq bəzi 
mübaliğələrə yol verildiyi də nəzərdən qaçırılmamalıdır.
İbrət
Bişr Hafi həzrətləri bir camaata rast oldu. Onu görən lər: 
“Bu elə bir zatdır ki, bütün gecəni heç uyumadan ibadətlə 
keçirir və ancaq üç gündən bir iftar açır” dedilər. Həzrət 
bunu eşitcək ağladı. Nə üçün ağladığını sorduqda buyurdu: 
“Mən heç bir gecəni uyğusuz olaraq ibadətlə keçirdiyimi 
xatırlamıram. Üstəlik, mənim gecələr bir şey yemədən heç 
oruc tutduğum olmadı. Fəqət Allah-Təala bir lütf olaraq, bu 
qulunun etdiyindən daha artığını insanların qəlbinə atdı”.
Bu yol başdan-ayağa nur,
Gecə nurlar gündüzdən gur.
Nursuz nə var, nur ilə vur,
Zülmətdən çıx, dumandan çıx.
Haqq söz haçan, necə gəldi,
Gerçək gəldi, gecə gəldi,
Qəlbə gəldi, içə gəldi,
Sən Ondan tut və “mən”dən çıx.
Bütün mövzularda olduğu kimi, gecə ibadəti məsələ-
sində də ən gözəli, ən xeyirlisi Qurana və sünnəyə uymaq-
138
dır. Rəsulullahın (salləllahu aleyhi və səlləm) gecə ibadəti üçün 
məscidə gələnlərin çoxaldığını görüb gecə namazının fərz 
qılınacağından ehtiyat edərək belə buyurduğu rəvayət olun-
muşdur: “Ey insanlar! Edə biləcəyiniz əməllərə girişin. Siz 
əməldən usanmadıqca Uca Allah savabdan usanmaz. 
Əməllərin xeyirlisi isə (az olsa da) davamlı olanıdır”. İmam 
Rzadan (aleyhissəllam) nəql edilən rəvayətdə isə bildiril miş-
dir: “Əmirəlmöminin (Əli aleyhissəlam) üç gecəni yatmazdı: 
Qədr gecəsi, Fitr bayramının gecəsi və Şaban ayının 15-ci 
(Barat) gecəsi. Bu gecələr ruzilər bölünər, ömrün müddəti 
və həmin il baş verəcək bütün hadisələr təyin olunar”.
İşa namazından sonra dərhal yatmayıb, gecənin müəy-
yən saatlarına qədər Allah üçün oyaq qalmaq da gecə iba-
dətidir və savablardan məhrum deyildir. Bu var ki, Quranın 
Muzzəmmil surəsində “Yatma” deyil, “Qalx” buyuruldu. Bu 
isə yuxunun şirin vədəsi Allah üçün oyanıb ibadət etmə nin 
gecənin bir vaxtına qədər ibadət edib sonra yat maq dan daha 
fəzilətli olduğuna işarədir. Allah Rəsulu da (salləllahu aleyhi 
və səlləm) belə edərdi. Hətta bəzi səhabələrin bunu özləri üçün 
az sanıb gecələr bütünlüklə ibadətə qapan mağa cəhd etməsi 
xəbəri Həzrətin (salləllahu aleyhi və səlləm) şid dətli qəzəbinə 
və camaatı toplayıb elələrini qınamasına səbəb olmuşdur.
Hər gecə dur, bir “mən” öldür,
İlahlara aman yoxdur!
Qoyma sübhə, həmən öldür!
Sabahlara zaman yoxdur.
Lakin Allah yolçusu yatarkən də yolundan qalmamalı, 
yəni yuxusunu ibadətə çevirməlidir. Bu isə yatmadığın hər 
anını Allahın buyurduğu və dilədiyi şəkildə, yəni elm və 
əməl üzrə keçirməklə mümkündür. Onda yuxu qəflət yox, 
huşyarlıq, yuxuya qədərki ibadətlə yuxudan sonrakı iba dəti 
ayıran fasilə deyil, birləşdirən vasitə olur. Hədisdə buyu-
ruldu: “Alimin yuxusu ibadətdir”. Fəqət bu, peyğəm bər 
139
varisi olan alimlərə, yəni o Həzrətin (salləllahu aleyhi və 
səlləm) sünnəsindən bir an belə qəflət etməyən elm əhlinə 
aiddir. Belələri “Mənim gözlərim uyuyar, qəlbim uyumaz” 
hədisinin hikmətindən nəsib alanlardır. Bir qul səcdə ha-
lında uyuyub qaldığı zaman Rəbbi onu mələklərinə göstə-
rib öyünər və buyurar: “Quluma baxın, ruhu ilə qatımda, 
cəsədi ilə önümdə durmaqdadır”.
Sən nəfsini çul kimi tut,
Qara qəpik pul kimi tut.
Kölə kimi, qul kimi tut,
Padşahlara güman yoxdur.
Din sabitdi, dəb arama,
Rəbdən başqa Rəbb arama.
Hərislərə həb arama,
Tamahlara dərman yoxdur.
Gecə ən gözəl ibadət elmlə məşğul olmaqdı. Elmin isə 
qaynağı da, qaymağı da Qurani-Kərimdir. Allah Öz həbi-
binə (salləllahu aleyhi və səlləm) buyurdu: “(gecə qalx) və 
ağır­ağır Quran oxu!” (əl-Muzzəmmil, 4). Ağır-ağır oxumaq 
hər kəlməni, hərfi düşünərək, dərk və hiss etməyə çalışa raq 
oxumaqdır. Bu cür oxuyanlara bəzən bir ayə səhəri diri 
gözlə açmağa yetər. Rəsulullahın (salləllahu aleyhi və səlləm) 
“Əgər onlara əzab edərsən, şübhəsiz, onlar sənin qulla­
rın dır. Əgər onları bağışlarsan, şübhəsiz, Sən Əzizsən. 
Həkimsən!” (əl-Maidə, 118) ayəsini sübhə qədər oxuyub 
ağladığı rəvayət edilmişdir.
Quran nurdu, həyat zülmət,
Hər gecəni say qənimət.
Min yaşasan, birdi hikmət:
Günahlara fərman yoxdu.
Gecə aşiqlərin bir-biri üçün ayırdığı zamandır, görüş 
və söhbət vədəsidir. Quran oxumaq Allahla həmsöhbət 
140
olmaqdır. Çünki Onun kəlamıdır. Quranın gündüz deyil, 
gecə göndərilməsi Rəbb və qul arasında səmimi görüş üçün 
gecənin gündüzdən üstün olduğuna işarədir. 
“Həqiqətən, Biz onu (Quranı) Qədr gecəsi nazil etdik! 
Sən nə bilirsən Qədr gecəsi nədir?! Qədr gecəsi min ay­
dan xeyirlidir!” (əl-Qədr, 1-3). Bu surənin ən bəsit anlamı 
budur ki, Qədr gecəsi sevgililərin ilk görüş gecəsidir. Bu 
gecə uzunömürlü bir insanın bütün ömrünə dəyər. Çünki 
min ay səksən üç ilə bərabərdir. O qədər yaşayan birinin 
hansı gecəsi, yaxud günü sevənlərin ilk görüş gecəsini tək-
rarlar? Hər gecəni ilk görüş gecəsinə bənzətməyə çalışmaq 
ancaq ariflərin, işarə anlayanların (hal əhlinin) sənətidir.
Eyləmiş Rəbbi qula lütfünü ehsan bu gecə,
Yazılar aşiqə göz yumması nöqsan bu gecə.
Ayrılıq çəksə uzun, vüsal uzanmazmı olur?
Nə mübarəkdi! enib son Qüdsi-dastan bu gecə.
Nə bilirsən sən onun qiyməti nə, qədri nədir?
Çoxdu hərçənd gecələr, eyləmiş ad-san bu gecə.
Ramazan on birə şahdı, Cümə də altılara,
Üç yüz altmış beşə gəlmiş neçə sultan bu gecə.
Vurular nurdan olan zəncirə oddan törənən,
Ərzdə yox kimsə, edə göylərə üsyan bu gecə.
Yazmış Allah gecəni sübhə qədər dinclik üçün,
Dincələr yalnız ibadət ilə insan bu gecə.
Rəhmanın rəhməti narın yağışa bənzəmədə,
Ey könül, yatma ki, yağmaqdadı leysan bu gecə.
İbrət
Əhməd ibn Əbul-Havari nəql etmişdir: “Bir dəfə Əbu 
Süleyman Daraninin yanına getdim, ağlayırdı. Soruşdum: 
“Səni ağladan nədir?” Bunları söylədi: “Ey Əhməd! Mən nə 
141
üçün ağlamayım? Gecə qaranlığı çökdüyündə gözlər uyu-
yub hər kəs sevgilisiylə baş-başa qalınca məhəbbət əhli olan 
aşiqlər dizləri üstə çökər, göz yaşları yanaqlarından aşağı 
axar, mehrablarındakı səcdə yerinə süzülər. Uca Allah 
onlara nəzər edər və Cəbrailə belə buyurar: “Ey Cəbrail! 
Zatıma and olsun ki, kim Mənim kəlamımı oxuyaraq zövq 
duyar və Mənim zikrimi edərək rahatlıq taparsa, mən onla-
rın xəlvətxanələrdəki bu hallarını bilməkdəyəm, iniltilə rini 
eşitməkdəyəm, ağlamalarını görməkdəyəm. Ey Cəbrail, sən 
onlara get de, bu ağlama nədir? Siz heç bir kimsənin sev-
diklərinə əzab etdiyini gördünüzmü? Yaxud, gecə oldu-
ğunda Mənə yönələn, ağlayıb-sızlayaraq hüzurumda yal-
varıb-yaxaran bir camaata əzab etməm gözəl olurmu? Mən 
zatıma and içdim, onlar Qiyamət günü hüzuruma gəldik-
lərində onlara camalımın pərdəsini açacağam. Onlar Mənə 
baxacaq. Mən də onlara nəzər edəcəyəm”.
Zaman Onun zamanıdır;
Sabah olur, axşam olur.
Fərman Onun fərmanıdır;
Davam olur, tamam olur.
Gecə ibadətləri dünyadan aralanmaqdır, zəng edən, 
arayıb-axtaran yox. “Şübhəsiz ki, gecə qalxmaq daha əl­
verişli və söz demək daha münasibdir. Çünki gündüz 
sənin uzun­uzadı davam edən işlərin vardır. rəbbinin 
adını zikr et və ona yönəl” (əl-Muzzəmmil, 6-8).
Kimin gecə namazı yox,
Rəbbi ilə təması yox.
Yer əhlidir, səması yox,
Merac ona haram olur.
Gecə ibadətində riya, göstəriş də olmaz. Kimə göstə rə-
cək? Yanında Ondan başqası yox. Nə gələn var, nə gedən. 
Həm də riya əhli fərz olan gündüz ibadətinə güclə səbir 
142
edir, fərz olmayan ibadət üçün şirin yuxudan oyanmaq 
əziyyətinə qatlanarmı?
Gecə ibadəti fərz olmasa da, nafilələrin ən fəzilətlisidir. 
Axirət mükafatı umanlar gecələr Allah üçün qalxmağın 
qarşılığını bilsəydilər, heç bir gecəni sübhədək yataqda 
keçirməzdilər.
İbrət
Əbu Süleyman Darani həzrətləri rəvayət etmişdir: “Bir 
gecə virdimi çəkmədən uyumuşdum. Röyamda füsunkar 
üzlü bir huri gördüm, mənə belə deyirdi: “Sən uyuyursan, 
halbuki mən 500 ildən bəri özəl çadırımın içində sənin 
üçün yetişdirilib hazırlanıram”.
Zikrin gecə əyyamı var,
Zikrsiz bir ziyamı var?
Eşq əhlinə röyamı var?
Uyuyanlar nakam olur.
Möminin sübhədək uyuması gecə oyaq qalıb, nəfsi 
üçün çalışmasından xeyirli, Rəbbi üçün çalışması da bütün 
gecəni uyumasından xeyirlidir. Xüsusilə, qış aylarında, 
günün son fərz namazından ertəsi günün ilk fərz nama zına-
dək olan vaxtın az qala 12 saata qədər uzandığı gecələrdə 
qalxıb, iki rukət də olsa, namaz qılmamaq tam bir günün 
yarısını qəflətdə keçirməkdən başqa bir şey deyildir. Böyük-
lərimizin çox düşündükləri şey ölüm, çox qorxduqları şey 
qəflətdə ölməkdir. Malik ibn Dinar həzrətləri qızı ondan nə 
üçün uyumadığını soruşanda demişdi: “Atan uyuyarkən 
ölümün gəlməsindən qorxur”. Said ibn Cubeyr həzrətləri 
isə eyni sualla üzləşərkən bu cavabda bulunmuşdu: “Cəhən-
nəm qorxusu məni qoymur ki, uyuyum”. Onlar üçün örnək, 
şübhəsiz ki, Allah Rəsuludur (salləllahu aleyhi və səlləm).
Hədis
Bir dəfə Hz.Həfsə (Hz.Ömərin qızı) Rəsulullahın 
(salləllahu aleyhi və səlləm) gecələr yataq kimi istifadə etdiyi 
143
həsiri iki qatlayıb sərdi. Yataq həmişəkindən yumşaq və 
rahat olduğundan Hz.Peyğəmbər (salləllahu aleyhi və səlləm) 
möhkəm yatmış və yalnız sübh azanı verilərkən oyan mışdı. 
Bundan bərk narahat olan Hz.Peyğəmbər (salləllahu aleyhi 
və səlləm) zövcəsinə buyurdu: “Ya Həfsə, neylədin? Yatağı 
ikiqat edib, səhərə qədər yatmağıma, gecə namazını ötür-
məyimə səbəb oldun. Dünya mənim nəyimə gərəkdir? 
Nədən məni yumşaq yataqla məşğul edirsən?”
Ömür qısa, bir həftə bil,
Öz nəfsini bir fəhlə bil,
Ölümü ilk fasilə bil,
Həftə sonu bayram olur.
Gecə günahların etirafı, hacətlərin bəyanı üçün ən mü-
nasib vədədir. Sirr deyil ki, bir bəndə özü kimi bir bən-
dəyə hər hansı ehtiyacını bildirərkən bunu ikilikdə etməyi 
istər. Halbuki Allah istənilən hacət üçün üz tutulmağa layiq 
yeganə Məbuddur. Qul hər kəsin uyuduğu bir zamanda 
yatağından qalxaraq, Rəbbinin dilədiyi qədər ibadət edər, 
tövbə-istiğfarda bulunar, sonda hacətlərini istərsə, onun 
ilahi dərgaha uzanan əlləri boş geri çevrilərmi? Hədisi-
qüdsidə bildirildi: “Gecənin son üçdə biri qaldığında Rəb­
bimiz Təbarəkə və Təala buyurar: “Mənə dua edən yoxmu, 
duasına icabət edim? Məndən hacətini istəyən yoxmu, dilə­
yini verim? Məndən məğrifət uman yoxmu, onu bağışla yım?”
Quş kimi yat, quş kimi dur,
Gündüzün O, gecən Odur.
Dikəl, ucal, pərvaz eylə,
Sürünən  yox, uçan udur.
Yerdə sevib, göydə  sevil –
Ərşdən gələn fərman budur.
Hər yuvada bir könül qoy,
Hər könüldə bir yuva qur.
Tut Günəşi, Ayı şahid –
Bu cür olur, nurələnnur.
144
4. ”(rəhmanın qulları) o kəslərdi ki, deyərlər: “Ey 
rəb bimiz! Cəhənnəm əzabını bizdən dəf et. Şübhəsiz ki, 
onun əzabı daimidir. Həqiqətən, o nə pis məkan, nə pis 
məskəndir!” (əl-Furqan, 65-66).
Cəhənnəm atəşindən, həqiqətən, qorxmaq yəqin mər-
hələsinə yetişən bir imanın nişanəsidir. Çünki qorxanlar 
görmədikləri və yalnız ölüb dirildikdən sonra baş verəcək 
bir əzaba bütün varlıqlarıyla inanan və onu görürlərmiş 
kimi ibadət edən kimsələrdir. Eyni fikri, şübhəsiz ki, cən nət 
barəsində də demək olar. Amma bu var ki, Adəm oğlunun 
təbiətində xoşbəxt gələcəyə inanmaq meyli faciəvi gələ cəyə 
inanmaq meylindən güclüdür. Başqa sözlə, Cəhənnəmdən 
əndişə edənlər, Cənnətə ümid edənlərdən qat-qat azdır. Belə 
bir hal özü-özlüyündə yaxşı sayıla bilər. Çünki ”Rəhmətim 
qəzəbimdən öndədir” və “Qulumun zənni üzrəyəm” qüdsi 
hədislərinin ruhuna uyğundur. Fəqət Cəhənnəmi, onun 
dəhşətlərini ciddi qəbul etməmək insanı həmin dəhşətləri 
yaşamağa səbəb olacaq günahlar girdabına yuvarlar. Odur 
ki, Allah Rəsulu (salləllahu aleyhi və səlləm) buyurdu: “Cən­
nətə ancaq onu arzu edənlər girər. Cəhənnəmdən ancaq 
ondan qorxanlar qurtular”.
Adəm oğlu, nəfsini boğ,
Boğmayana güzəşt olmur!
Rəhmət umsan, qəzəbdən qorx,
Qorxmayana behişt olmur.
İbrət
Bir dəfə İmam Zeynəlabidin (aleyhissəlam) evində namaz 
qılarkən yanğın baş verdi. Evdəkilər: “Ey Rəsulullahın öv-
ladı, yanğın!” – deyə fəryad etsələr də, İmam (aleyhissəlam) 
başını səcdədən qaldırmadı. Alov söndü. Ondan yanğına 
əhəmiyyət verməməyinin səbəbini soruşanda buyurdu: 
“Cəhənnəm atəşi dünya odunu mənə unutdurdu”.
145
Qan qidadan ayrılmışdır,
Ruşd xətadan ayrılmışdır,
Şah gədadan ayrılmışdır,
Hər rəhbərdən rəşid olmur.
Hər əmələ qələm vardır,
Hər nəşəyə ələm vardır,
Hər diriyə ölüm vardır,
Hər ölüdən şəhid olmur.
Gerçəkdən Adəm oğlu dünyada itirdiklərini Axirətdə 
itirəcəklərindən daha böyük itki saymaqdadır. Halbuki miq-
yaslar heç bir müqayisəyə sığmır. Qısa müddətdə əldən 
çıxacaq şeylərə əbədiyyən əldən çıxmayacaq nemətləri fəda 
etmək zəkadan xəbər verməz. Bir Hədisi-qüdsidə buyu-
ruldu: “Ey insanlar! Əgər fağırlıqdan qorxduğunuz qədər 
Cəhənnəmdən qorxsaydınız, sizləri Cəhənnəmdən qurtarar 
və ummadığınız yerdən zəngin edərdim.” Axirət itkilərinin 
səbəbi məhz dünyəvi itkilərin zahiri süsü, cazibəsidir. Çünki 
“Cəhənnəmə yol nəfsin arzu etdiyi şeylərlə, Cənnətə yol nəf­
sin sevmədiyi şeylərlə döşənmişdir” (hədis). İnsan nəfsin 
istəklərindən qopa bilmədiyindən haraya üz tutduğunun 
fərqində deyil. Bu baxımdan “Ey rəbbimiz! Cəhənnəm 
əzabını bizdən dəf et” (əl-Furqan, 65) deyənlər əslində “Ey 
rəbbimiz! Bizi nəfsimizin şərindən, dünyamızın süsün­
dən hifz et!” deməkdədirlər.
İbrət
Şəqiq Bəlxi həzrətlərindən soruşdular: “Qulun öz nəfsi 
üçün fəqirliyi (könül yolçuluğunu) ixtiyar etdiyi nə cür bili-
nir?” Həzrət buyurdu: “Zənginliyin gəlməsindən qorx ması 
kasıblığın gəlməyindən qorxması kimi olursa”.
Bu dünya bir əlvan xalı,
Sən ayaq qoy, alın qoyma. 
Qoy ovcuna mülkü-malı,
Qəlbə gümüş, altun qoyma.
146
Sərvət, şəksiz, yasaq deyil,
Fəqət şərsiz qonaq deyil.
Cənnət quldan uzaq deyil,
Cəhənnəmi yaxın qoyma.
Dünya sevgisi, dünya malına şəhvani məhəbbət nəfs-
lərin dirilib, qəlblərin ölməsinə səbəbdir. Nəfsini öldürən 
Cənnətə, qəlbini öldürən Cəhənnəmə girər. Lakin Allahın 
yardımı olmadan dünya sevgisini, yaxud onun şəhvani li-
yini yox etmək zor görünür. Allah isə ancaq aqibətini dü-
şünüb qorxanlara, yəni təqva əhlinə yardım edər. Süfyan 
Sevri həz rətləri buyurdu: “Dini və imanı haqqında “Sonum 
nə olur?” deyə söyüd yarpağı kimi titrəməyən kimsənin 
sonu təhlükəlidir.”
İbrət
Bir gün Rəbi ibn Heysəm ilə İbn Məsud (radiyallahu anh) 
dəmirçilər bazarındaydı. İbn Heysəm orada körüklərin üfü-
rülüb atəşlərin alovlandığını görüncə cəhənnəm odunu xa-
tırlayıb özündən getdi. İyirmi dörd saat huşsuz vəziy yətdə 
qaldı. Bu səbəbdən beş vaxt namazını da qıla bilmədi. Onu 
evinə gətirib ayılıncaya qədər yanından ayrılmayan ibn 
Məsud buyurdu: “Allahdan qorxmaq, bax, bu cür olur.”
Olmayın çöp kimi, ya kötük kimi,
Olmayın köp kimi, ya köpük kimi,
Üzünüz ağ olsun, yurdunuz nurlu,
Olmasın üz kömür, yurd körük kimi.
Yaşamaq ilahi iznə bağlıdır,
Sevincə bağlıdır, hüznə bağlıdır.
Siz ey bu dünyaya yüngül baxanlar,
O dünya mizana, vəznə bağlıdır.
İnsanı Cəhənnəmə vasil edən öz günahlarından baş-
qası deyildir. “(günahkarlardan sorulacaq:) “Sizi Səqərə 
147
(Cəhən nəmə) salan nədir? onlar deyəcəklər: “Biz namaz 
qılan lar dan deyildik; Yoxsulu da yedirtməzdik; Batilə 
uyanlarla birlikdə biz də uyardıq; Haqq­hesab gününü 
yalan sayar dıq. ölüm bizi haqlayana qədər” (əl-Muddəssir, 
42-47). Hər cür günahlardan çəkinmək, haramlardan, şüb-
həli şeylər dən qaçmaq təqvadan sayılar. Lakin hər günah 
etməyənə, haram işləməyənə təqva əhli deyilməz. Bu iş-
lərdə niyyət dürüst, yəni Allah üçün olmalı, niyyəti qəlbə 
salanın və gerçək ləş dirənin də, əslində, Allah olduğuna 
içdən iman gətirilməli və bu ilahi lütfdən məhrum qalmaq 
əndişəsi qulu heç vaxt tərk etməməlidir. Əbu Vasil Şaqiq 
ibn Sələmə həzrətlərinin yanında birini müttəqi (təqvalı) 
kimi vəsf etdilər. Həzrət buyurdu: “Yazıq sənə! Əcəba, heç 
müttəqi gördünmü? Müt təqinin əlaməti odur ki, cəhən nə-
min adı keçdiyi yerdə can verə”.
Demirəm gülməyin, ey qövmüm, gülün,
Kədəri tək çəkib, sevinci bölün.
Dediyim odur ki, əzabdan qorxun,
Qorxuyla yaşayıb, qorxusuz ölün.
Qövm qəflətdədi, darıxanı yox,
Lüt yatıb, üstündə bir yorğanı yox.
Deyirsən məhşər var, hesab var, qorxun,
Qorxduğum odur ki, heç qorxanı yox.
Təqva yalnız ibadətdən doğmalıdır. Məsələn, bir insan 
donuz əti yemirsə, şərab içmirsə, o bunu donuz ətindən və 
şərabdan xoşlanmadığına görə deyil, dində haram buyu rul-
duğu üçün etməlidir. Çünki zövq müvəqqətidir. Adəm oğlu 
bu gün xoşlamadığını sabah xoşlaya da bilər. Haram isə 
Qiyamətə qədər haramdır. Bir yerdə ibadət yoxdursa, yəni 
halal-haram gözlənilmirsə, orada təqva da yoxdur. “Ey 
insanlar! Sizi və sizdən əvvəlkiləri yaratmış rəbbinizə 
ibadət edin ki, müttəqi olasınız” (əl-Bəqərə, 21).
148
O dünyada saraylar al,
Bu dünyada daxman yetər.
Orda bağlar, zəmilər sal,
Burda halal loxman yetər.
İnsan burda ac canavar,
Yetməz ona min bir davar.
Orda nəfs nə umsa, var,
Burda onu boğman yetər.
Təqvasızlığın sonu Cəhənnəmdir, atəş əzabıdır. Allah-
Təala Adəm övladlarını məhz bundan çəkindirir. Peyğəm-
bərlər, kitablar, ilk növbədə, bunun üçün göndərilmişdir. 
“kafirlər üçün hazırlanmış, yanacağı insanlardan və kib rit 
daşlarından ibarət olan oddan həzər edin!” (əl-Bəqərə, 24).
İbrət
Həzrət İsa (aleyhissəlam) bütpərəstlərin yaşadığı bir 
kəndə getdi. Orada bir dağ vardı, daim inlərdi. Kənd ca-
maatı burada məskunlaşandan o iniltini eşitdiklərini söylə-
dilər. Həzrət İsa Allahdan izin alaraq dağdan inləməyinin 
səbəbini sordu. Ona bu cavab gəldi: “Ya İsa! Məndən alı­
nan daşla büt düzəldir, Allahı qoyub, ona tapınırlar”. 
Qor xuram ki, onların üzündən Allah məni Cəhənnəmə 
atar. Çünki mən Allahın bu ayəsini dinlədim: “Yanacağı 
insan lar və daşlar olan oddan saqının!” (əl-Bəqərə, 24).
Bu ibrətamiz rəvayət Allahın Kitabındakı bu ayəni xatır-
latmaqdadır: “Biz əmanəti göylərə, yerə və dağlara ərz 
etdik. onlar haqqını ödəyə bilmərik deyə, onu yük lən­
məkdən çəkindilər və insan onu yükləndi. Həqiqətən, o, 
çox zalım və çox cahildir” (əl-Əhzab, 72).
O dünyanda büt, sənəm yox,
Müvəqqəti bir dönəm yox,
Orda sənə Cəhənnəm yox,
Burda ondan qorxman yetər.
149
Cənnət və Cəhənnəmi bu dünyasıyla bağlamaq zülm 
və cəhalət olaraq Adəm oğluna yetər. Halbuki dünya Cəhən-
nəmlə müqayisədə cənnət, Cənnətlə müqayisədə isə cəhən-
nəmdir. Dünyanın cazibələri gözlərdə böyüdükcə cəhən-
nəmin dəhşətləri kiçilməkdədir. Dövrümüzdə cəhənnəm 
mövzusunun nə qədər adiləşdirildiyini, bayağılaşdırıl dı ğını 
az qala hər addımbaşı görməkdə, hər kəlməbaşı eşitmək də-
yik. Məsələn, birinin yanında xoşuna gəlməyən şeydən və 
ya şəxsdən bəhs edildikdə çox asanlıqla “cəhənnəmə ki!” 
və ya “cəhənnəm olsun!” kimi ifadələr işlədir. Halbuki xoş-
ladığı şey və ya şəxs haqqında danışıldıqda Cənnətə dair 
kəlmələr dilinə gəlməz. Bu hal əksəriyyətimizin Cəhən-
nəm barəsində çox az düşündüyünü və bu səbəbdən çox 
az qorxduğunu göstərməkdədir. Məgər Allahın Kitabı hər 
kəsi düşündürə biləcək ayə və qissələrlə dolu deyildirmi? 
Ağıl sahibləri üçün təkcə elə bu ayə kifayət etməzmi: 
“nəhayət, onlar Cəhənnəmə gəldikdə qulaqları, gözləri 
və dəriləri etdikləri əməllər barəsində onların əleyhinə 
şəhadət verəcəkdir” (Fussilət, 20)?
Bəşər düşünməsin özbaşınadır,
Sanmasın bu qədər söz boşunadır.
İnsanın özünü döyən günü var:
Bir qapaz dizinə, yüz başınadır.
Bu dünya günah, ya savab üçündür,
O dünya əcir, ya əzab üçündür.
Həyat imtahandan başqa nədir ki? 
Qiyamət sual və cavab üçündür.
İbrət
Məhşər günü günahkarlardan biri sorğu-sual üçün 
Allahın hüzuruna çıxarıldıqda deyər: “Ey Rəbbimiz! Əməl-
lərimin təsdiqi üçün özümdən başqasının şahid olmasını 
istəmirəm”. Allah ondan sorar: “Məgər Allahın şahid olması 
150
sənə yetməzmi?” O kimsə istəyində israr edincə Allah-Təala 
qəbul edər. Lakin o kimsə heç bir əməlini inkar edə bilməz. 
Çünki haqqı inkar etməyə alışmış ağzı möhürlənər və digər 
bədən əzaları onun əleyhinə şəhadət verməyə başlar.
Siz ey öyünənlər, asıb kəsənlər,
Soyuyub əsnəyən, qızıb əsənlər,
Siz həşri, hesabı nə zənn etdiniz?
Sizi məhv edəcək həmin bu zənlər!
Bu qədər nemət var, hesab yoxmu bəs?
Bu qədər möhnət var, savab yoxmu bəs?
Bəşər düşünməzmi dünyaya baxıb:
Bu qədər rəhmət var, əzab yoxmu bəs?
Allah yolçusu ancaq Allahın (Cəllə Cəlaluhu) fərz bu-
yurduğu əməlləri etməklə və haram buyurduğu əməlləri 
etməməklə kifayətlənməz, doymaz, kifayətlənməkdən qor -
xar, doymaqdan həya edər. Çünki “Allahı sevirsinizsə, 
rəsuluma uyun. Allah da sizi sevər, günahlarınızı bağış­
lar” (Hud, 90) ayəsi vardır. Rəsulullaha (salləllahu aleyhi və 
səlləm) uymaq onun izini tutub getməklə olur. O isə “Allah 
sənin keçmiş və gələcək günahlarını bağışlar” (əl-Fəth, 2), 
“Biz Quranı sənə məşəqqət çəkəsən deyə göndərmədik” 
(Ta ha, 2) ayələrinə baxmayaraq, ibadətini əsla azaltmadı, 
çünki ilahi ehsanın qarşılığı şükürdür. Həmçinin “onlar­
dan (zövcələrindən) dilədiyini təxirə salar, dilədiyini də 
öz yanına ala bilərsən” (əl-Əhzab, 51) ayəsinə rəğmən zöv-
cələrinin yanında növbə ilə qalmaqda davam etdi. Çünki 
“Ədalət təqvaya daha yaxındır” (əl-Maidə, 8).
Qul odur ki, bu qulluqda
Qüsur etməz, qürur etməz.
Nə qıtlıqda, nə bolluqda
Qulluq onu məşhur etməz.
151
Qul odur ki, peşəsi bu,
Ələmi bu, nəşəsi bu,
Aləmi bu, guşəsi bu,
Qeyri işdə uğur etməz.
Peyğəmbər dövründə yaşamadığımızdan peyğəmbər 
dövrünün möminləri kimi yaşamağa ehtiyac qalmadığını, 
Allahın artırdığı, gözəlləşdirdiyi halal nemətlərdən, rahat-
lıqlardan geninə-boluna faydalanmaqda qəbahət olmadı-
ğını düşünənlər bu cür düşünməyənlərdən hazırda qat-qat 
çoxdur. Halbuki 1400 il ərzində dəyişən maddi dəyərlər dir, 
dini-mənəvi dəyərlər dəyişməz. “Zəqqumu” düşünən iştah-
dan, “Hutaməni” xatırlayan şəhvətdən kəsilər. Rəhmanın 
qulları özlərini Axirət nemətləri üçün saxlayanlardır. Onlar 
Allahın Kitabındakı bu ayələrdən qafil deyillər: “İnsan ların 
bəzisi: “Ey rəbbimiz, bizə nə verəcəksənsə, elə bu dün­
yada ver!” deyər. onların Axirətdə əsla nəsibi yoxdur!” 
(əl-Bəqərə, 200); Biz axirət qazancını (savabını) istəyənin 
qazancını artırar, dünya mənfəəti istəyənə də ondan verə­
rik. Axirətdə onun heç bir nəsibi yoxdur” (Şura, 20). Fəqət 
“Hər kim tez keçən dünyanı istərsə, dilədiyimiz kimsəyə 
dilədiyimiz qədər dünyalığı qabaqcadan verərik. Sonra 
isə ona Cəhənnəmi məskən edərik” (əl-İsra, 18). “Bizimlə 
qarşılaşacaqlarına ümid etməyənlərin, dünyanı bəyənib 
ona bel bağlayanların və ayələrimizdən qafil olanların, 
məhz onların qazandıqları günahlara görə düşəcəkləri 
yer Cəhənnəmdir” (Yunus, 7-8).
Qul Rəbbini anar ancaq,
Qul nəfsini danlar ancaq.
Qulu da qul anlar ancaq,
Qul olmayan şüur etməz.
İbrət
Cövhərə əl Bərasiyə həzrətləri Bağdadda məskunlaş mış 
xanım abidlərdən idi. İbadəti və təqvası ilə çox məşhurdu. 
152
Bir gün ərindən soruşdu: “Ey Əbu Abdullah, qadınlar Cən-
nətə girdiyi zaman bəzənirlərmi?” Əri: “Əlbəttə!” dedikdə, 
fəryad qoparıb bayıldı. Ayılınca Əbu Abdullah: “Nə oldu 
sənə?” – deyə sordu. “Əvvəlki halımı və dünyalığımı xatır-
ladım, Axirətdə məhrum qalacağımdan qorxdum” – deyə 
cavab verdi.
Qulun köşkü, qəsri olmaz,
Candan qeyri nəzri olmaz.
Ölməyincə üzrü olmaz,
Həyat onu məzur etməz.
Əbu Abdullah əl-Bərasi rəvayət edir ki, Cövhərə röya-
sında gözəl qəsrlər gördü: “Bu qəsrlər kimindir?” – deyə 
sordu: “Gecələr Quran oxuyaraq namaz qılanlarındır” – 
dedilər. O da ondan sonra uyumazdı.
“Ey rəbbimiz! Cəhənnəm əzabını bizdən dəf et!” 
(Furqan, 65) ayəsində “biz” kəlməsi təkcə dua edəni deyil, 
onun əhli-əyalını da ehtiva edir. Çünki “Hamınız çoban sı­
nız və hamınız rəiyyətiniz (öhdəliyinizdə olanlar) barə sində 
məsulsunuz. Amirlər məmurların, kişi ailəsinin, qadın evin 
və uşaqlarının çobanıdır” (hədis). Allah-Təala buyurdu: 
“Ey iman edənlər! özünüzü və əhli­əyalınızı elə bir od dan 
qoruyun ki, onun yanacağı insanlar və daş lar, xid mət çi ləri 
isə Allahın onlara verdiyi əmrlərə asi olmayan, buyuru­
lanları yerinə yetirən çox sərt mələk lərdir” (ət-Təhrim, 6). 
Bu dünyada ev əhlini
Əhli-Quran və sünnət et.
Rəbbin üçün sev əhlini,
Nə bütləşdir, nə minnət et.
Övrət bağça, sən bağban ol,
Övlad quzu, sən çoban ol.
Nə qoçluq et, nə qurban ol,
Qul qalmağı sən sənət et.
153
Kişinin öz ailəsini oddan qoruması onlara dini dün ya-
dan çox sevdirmək, sevdirə bilməzsə, onları buna inan dır-
maq, alınmazsa, məcbur etmək yolu ilə olur. Ən təsirli 
vasitəsi isə, şübhəsiz ki, şəxsi nümunədir. “Əhli­beytinə 
(ev əhlinə) namazı əmr et. özün də onda (namazda) ardı­
cıl ol. Səndən ruzi istəmirik, sənə ruzini biz veririk. Aqi­
bət təqvanındır” (Ta ha, 132). Ayənin son hissəsində aşı-
lanan budur ki, kişi ailəsinin tələbatlarını ödəmək üçün 
günah işlərə girməməli, haram vasitələrə əl atmamalıdır. 
Çünki tələbatları ödəyən o deyil, Allahdır. Əgər qul təq valı 
olsa, yəni günahlardan çəkinsə, Allah onu və ailəsini bu 
dünyada ruzisiz, axirətdə mükafatsız qoymaz. Lakin bunun 
yolu davamlı namazdan, ibadətdən keçir.
Ailə Haqq imtahanı,
Ev əhlindən yaxın hanı?
Tanı, tanıt bu cahanı,
Nə Cəhənnəm, nə Cənnət et.
Kişi öz əhli-əyalını oddan qorumasa, yəni onlara axirət-
ləri üçün faydalı şeyləri təlim və tətbiq etməsə, bunun zər-
bəsi gec-tez özünə dəyəcəkdir. Allah Rəsulu (salləllahu aleyhi 
və səlləm) Qiyamətin əlamətlərini sadalarkən buyurdu: “Elə 
bir zaman gələcək, möminin həlakı yaxınlarının (əhli­
əyalının, ana­atasının və s.) əlində olacaqdır”. Bu o de mək-
dir ki, mömin dünyaya uyan doğmalarını, ilk növbədə, 
arvad-uşağını, ən azı, öz səviyyəsinə qaldırmasa, onlar onu, 
ən azı, öz səviyyələrinə endirəcəklər. Kişi nikah altında 
ol duğu müddətdə xanımını və ən azı, evləndirənə qədər 
də övladlarını qorumağa borcludur.
Doğrusunu Allah bilir, amma bu məsələdə oğlunu, ya-
xud qızını gələcək ailə həyatına hazırlaya və həyat yoldaşı 
seçimində xətadan qoruya bilən kimsə, ən azı, borcunu 
yarıyadək yerinə yetirmişdir.
154
Öz əhlinlə tanınarsan,
Əzizlənər, qınanarsan,
Yaxınlarla sınanarsan,
Nə xəta, nə xəyanət et.
İbrət
Biri Həsən Bəsri həzrətlərindən məsləhət istədi: “Ya 
Həsən, çox sevdiyim bir qızım var. Dünya əhlindən bir 
çoxları gəlib onu məndən istəyirlər. Nə deyirsən, onu ərə 
verimmi?”
Həzrət buyurdu: “Xeyr, qızını təqvalı birinə ver ki, se-
vərsə, ona ikramda bulunar, sevməzsə də, qəzəblənəndə, 
heç olmasa, ona zülm etməkdən çəkinər”.
Oğul böyüt, mətin olsun,
Qız böyüt ki, gəlin olsun;
O da, bu da mömin olsun,
Nə lənətlən, nə lənət et.
Həsən Bəsri həzrətlərinin də yetişmiş qızı vardı. Bir zən-
gin şəxs o qız üçün elçi düşdü, mehr olaraq da yüz min 
dirhəm təklif etdi. Qızın anası bu təklifi cazibəli bularaq 
söhbətə qarışdı: “Ya Həsən, niyə durursan? Qızını bu adama 
vermirsənmi?”
Həzrət: “Bunu bil ki, bir adam evlilik mehri üçün yüz 
min dirhəm verirsə, o, cahil, məğrur və qız verilməyə layiq 
olmayan bir şəxsdir” – deyərək təklifdən imtina etdi və 
daha sonra qızını saleh bir şəxslə nikahladı.
“Sizdən hər biriniz mütləq Cəhənnəmə varid olacaq­
sı nız! Bu, rəbbinin qatında qəti bir hökmdür!” (Məryəm, 
71). İbrət almaq istəyən üçün bu ayə ibrət olaraq yetər. 
Çünki Uca Allah (Cəllə Cəlaluhu) hər kəsin Cənnətə deyil, 
Cəhən nəmə girəcəyini buyurdu. Rəbbimiz Kərim olan 
Allahdır, qullarına o qədər mərhəmətlidir ki, behiştə daxil 
etdiyini əsla oradan çıxarmaz. Lakin dilədiyi kimsələri 
155
Cəhənnəm dən, atəş əzabından qoruyacaqdır. “Sonra Biz 
Allahdan qorxub pis əməllərdən çəkinənlərə nicat verə­
cək, zalımları isə orada diz üstə çökmüş halda saxlaya ca­
ğıq” (Məryəm, 72). 
Dünya daşqın, İslam gəmi,
Həyat xoş bir səfər olsun.
Hamı gəzsin bir qul kimi,
Nə şah, nə də nökər olsun.
Qəflətdədi fəqət bəşər,
Nə Nuh yadda, nə də Məhşər.
Zərdən doğar dünyada şər,
Nə zər olsun, nə şər olsun.
Məhşər günü sınmayan yox,
Tanrıları danmayan yox.
Məhşər günü qanmayan yox,
Hər günümüz Məhşər olsun.
Şübhəsiz ki, Cənnət kimi Cəhənnəm də məxluqdur. 
Rəhmanın qulları isə ancaq Xaliqə üz tutanlar, könül verən-
lərdir. Onlar üçün Cəhənnəm əbədi hicran yurdu olduğu 
üçün müdhiş, Cənnət isə əbədi vüsal yeri olduğu üçün 
gözəldir. “Ey rəbbimiz! Bizi atəş əzabından qoru” (Ali-
İmran, 16), “Ey rəbbimiz! Bizi o zalımlarla bir etmə!” 
(əl-Əraf, 47) deyənlər Onun himayəsindən məhrum qalmaq 
qorxusunu ifadə etməkdə, qorunmaqdan çox Qoruyana 
olan ehtiyaclarını dilə gətirməkdədirlər. Həqiqətən, O kimi 
qorumazsa, bundan müdhiş müsibət, O kimi qoruyarsa, 
bundan gözəl səadət yoxdur! Gerçək qul son anadək Rəb-
binə ümid edər, duadan, yəni Onu çağırmaqdan usan maz. 
Fəqət qorxudan da, ümiddən də yuxarıda dayanan və 
qorxunun da, ümidin də qaynaqlandığı bir duyğu var. Bu, 
imandır. Rəhmanın qulları “Ey rəbbimiz! Bizi atəş əza­
bından qoru” deyərkən Rəhmandan başqa, onları qo ruya 
156
bilənin olmadığına şahidlik edirlər. Onlarda Cəhən nəm 
qorxusundan, Cənnət ümidindən öndə Cənnət və Cəhən-
nəmə imandır. Bu iman, bu şəhadət yoxdursa, qur tuluş da 
yoxdur.
O Gün səflər sıralanar,
Nur atəşdən aralanar,
Çox sifətlər qaralanar,
İnsan torpaq istər olsun.
Cəhənnəm var, Cənnət vardır,
Ədalət var, rəhmət vardır,
Şəfaət var, şəfqət vardır,
Sonumuz xoş xəbər olsun!
İbrət
İbrahim əl-Acuri həzrətləri ocaqçı idi. Bir yəhudiyə 
borcu vardı. Bir gün yəhudi alacağını istəməyə gəldi. Həz rət 
borcunu ödəyib ona buyurdu: “Müsəlman ol, Cəhənnəmə 
girməzsən”. Yəhudi dedi: “Mən də, sən də mütləq Cəhən-
nəmə girəcəyik. Çünki siz Kitabınızda “Sizdən hər biriniz 
mütləq Cəhənnəmə varid olacaqdır. Bu, rəbbinin qatında 
qəti bir hökmdür!” (Məryəm, 71) ayəsini oxuyursunuz. Əgər 
mənim müsəlman olmağımı istəyirsənsə, mənə elə bir şey 
göstər ki, onunla İslamın şərəfini bilim”.
Həzrət ondan cübbəsini istədi və öz cübbəsi ilə birgə 
büküb ocağın içinə atdı. Ardınca yaxşı yanması üçün ocağı 
qarışdırdı. Bir saat sonra yaxınlaşıb hər iki cübbəni ocaq-
dan götürdü. Baxıb gördülər ki, yəhudinin cübbəsi tamam 
yanmış, İbrahim əl-Acurinin cübbəsi isə əvvəlki şəklin də-
dir. Bundan sonra Həzrət yəhudiyə dedi: “Səninlə mənim 
Cəhənnəmə girməyimiz də, bax, bunlar kimi və bu cür olur”.
Qəlblərdən çıxarsa atəş qorxusu,
Qəlblərə girərmi behişt qoxusu?
Burunlar behişti duymaq üçündür,
Burundan uzağı görməz çoxusu.
157
5. “(rəhmanın qulları) o kəslərdir ki, infaq edərkən 
(mallarından xərclərkən) nə israfçılıq, nə də xəsislik edər, 
bu ikisinin arasında orta bir yol tutarlar” (əl-Furqan, 67).
Orta yolu tutmaq Allah yolçusundan elm, fərasət, həs-
saslıq tələb edən fəaliyyətdir və asanlıqla ələ gəlməz. İslam 
bütün sahələrdə ifrat və təfritdən qaçmağa, tarazlığı göz-
ləməyə, ortaq məxrəcə gəlməyə diqqət çəkir: “Yerişində 
müvazinət gözlə” (Loğman, 19); “Yeyin­için, ancaq israf et­
məyin” (əl-Əraf, 31); “Ər­arvad arasında ixtilafdan qorxar­
sınızsa, bir münsif kişinin ailəsindən, bir münsif də qadı­
nın ailəsindən seçin. Əgər onlar sülh yaratmaq istəsələr, 
Allah onları müvəffəq edər” (ən-Nisa, 35); “Həqiqətən, 
mö minlər qardaşdırlar. Buna görə də iki qardaşınızın ara­
sını düzəldin” (əl-Hucurat, 10); “namaz qılarkən səsini nə 
çox qaldır, nə də çox alçalt. Bunun arasında orta bir yol 
tut” (əl-İsra, 110); “Ey iman gətirənlər! Allahın halal bu­
yurduğu təmiz nemətləri özünüzə haram etməyin, həddi 
də aşmayın” (əl-Maidə, 87).
Nə asta, nə iti yeri,
Nə zildən get, nə tam kiri,
Nə yat ölü, nə gəz diri,
Adəm oğlu, ortada dur:
Orda duran sonda udur.
Orta yol insanın din və dünyası üçün salamatlıqdır, 
yüngüllükdür, onu azğınlıqdan, fitnə-fəsadlardan, məğlu-
biyyət və məhrumiyyətdən qoruyar. Lakin bu yol yalnız 
haqq işlərdə etibarlıdır, batil əməllərdə mötəbər sayılmaz. 
“Allahın haram buyurduğunu halal etmək məqsədilə onu 
bir il halal, bir il haram sayarlar. Pis əməlləri onlara gözəl 
görünmüşdür. Allah kafir qövmü doğru yola yönəlt məz” 
(ət-Tövbə, 37); “Allahı peyğəmbərlərindən ayırmaq istə­
yən lər, “Biz peyğəmbərlərdən bəzisinə inanır, bəzilərinə 
isə inanmırıq” deyənlər və bunun arasında bir yol tap­
158
maq istəyənlər – bütün bunlar, həqiqətən, kafirdirlər” 
(ən-Nisa, 150-151).
Xeyirin nə, şərin nədir?
Öyrən: dayaz, dərin nədir?
Elm yoxsa, ortada yox,
Elm varsa, xəta da yox.
Orta yol üçün ən gözəl örnək, şübhəsiz, Allah Rəsulu-
nun (salləllahu aleyhi və səlləm) mübarək həyatıdır. Qızıl 
ortanı tutmaq ancaq o Həzrətin sünnəsinə uymaqla müm-
kündür.
Hədis
Ənəs ibn Malik (radiyallahu ənh) rəvayət etmişdir: “Bir 
gün əshabdan üç kimsə Peyğəmbərin (salləllahu aleyhi və 
səlləm) xanımlarının evinə gələrək Rəsulullahın ibadəti ba-
rədə soruşdular. Bu haqda onlara məlumat verildikdə öz 
ibadətlərini az sayaraq dedilər: “Biz Peyğəmbərlə (salləllahu 
aleyhi və səlləm) müqayisə oluna bilərikmi? Çünki Allah-
Təala Rəsulunun bütün keçmiş və gələcək günahlarını ba-
ğış lamışdır”.
Onlardan biri: “Mən bütün gecələri namazla keçirə cə-
yəm”, digəri: “Mən ömrüm boyu oruc tutacağam”, üçün-
cüsü də: “Mən qadınlardan ayrı yaşayıb, heç evlənmə yə-
cə yəm” deyincə, Rəsulullah (salləllahu aleyhi və səlləm) gəldi 
və buyurdu: “Siz o kimsələrsiniz ki, belə dediniz. Agah 
olun. Vallah, aranızda Allahdan ən çox qorxanınız mənəm. 
Lakin mən oruc tutur, yemək yeyirəm. Namaz qılır, yatıb 
dincəlirəm və qadınlarla evlənirəm. Sünnətimə uyma yan-
lar məndən deyildir”.
Adam var, həmişə amiranədir,
Adam var, həmişə acizanədir.
Dünyana amir ol, dininə müti,
Bax, bu yol ortadır, aqilanədir.
159
Dinimizdə orta yolda olmağa verilən önəmi həm də 
ondan görmək mümkündür ki, Uca Allah İslam ümmətini 
öyərkən onu orta ümmət adlandırdı. “Beləliklə də, sizi orta 
bir ümmət etdik ki, insanlara şahid olasınız. Peyğəmbər 
də sizə şahid olsun” (əl-Bəqərə, 143). Digər bir ayədə isə 
“orta ümmət” anlayışına aydınlıq gətirilir: “Siz insanlar 
üçün ortaya çıxarılmış ən yaxşı ümmətsiniz. Yaxşı işlər 
görməyi əmr edir, pis əməlləri qadağan edir və Allaha 
inanırsınız. Əgər kitab əhli də iman gətirsəydi, əlbəttə, 
onlar üçün yaxşı olardı. onların da içərisində bəzi iman 
gətirən şəxslər vardır, lakin çox hissəsi haqq yoldan çıxan­
lardır” (Ali-İmran, 110).
İstəsəydi, daş edərdi,
Canlar ehsan etdi Rəbbim.
Heyvan eylər, quş edərdi,
Bizi insan etdi Rəbbim.
Əhli-küfrə tuş edərdi,
Əhli-iman etdi Rəbbim.
Qəlbimizi boş edərdi,
Əhli-irfan etdi Rəbbim.
Ərzi bizə hərəm qıldı,
Yer üzünü fərş elədi.
Qüdrətini qələm qıldı,
Surət bizə nəqş elədi.
Lütf buyurdu, kərəm qıldı,
Məna dəxi bəxş elədi.
Dərdsiz idik, məlhəm qıldı,
Dərdi dərman etdi Rəbbim.
Ortada olmaq başqaları üçün nümunə olmaq demək dir. 
Yəni hansı ümmət Rəbbinə daha düzgün və gözəl iba dətdə 
bulunmaq istəyirsə, örnək vardır, bu, Muhəmməd (salləl-
lahu aleyhi və səlləm) ümmətindən başqası deyildir. Eyni 
zamanda Allah “Sizi orta bir ümmət etdik ki, insanlara 
160
şahid olasınız” (əl-Bəqərə, 143) buyuraraq, müsəlmanları 
müsəlman olmayanlara şahid tutdu. Bəllidir ki, şahid adil, 
mötəbər, bitərəf, yalnız haqqa şəhadət edən kimsədir. 
İbrət
Rəvayət olunur ki, Qiyamət günü Həzrət Nuh (aleyhis-
səlam) öz qövmünü Haqqa dəvət edib-etmədiyi barədə 
sorğu-suala çəkilir. Nuh (aleyhissəlam) ilahi əmr və yasaq-
ları çatdırdığını söyləsə də, qövmü onu doğrulamaz və 
şahid istər. O da Muhəmməd ümmətini şahid tutar. Lakin 
qövmü: “Onlar bizdən sonra gələn ümmət olduqları halda 
bizə necə şahidlik edə bilər?” deyərək etiraza qalxar. Allahın 
izniylə müsəlmanlar şəhadətdə bulunaraq Nuh peyğəm bə-
rin sözlərini təsdiqləyər və dəlil olaraq da Qurani-Kərimə 
istinad edərlər. Allah-Təala da onların şahidliyini qəbul 
edər.
Bəşər tənha, Allah Vahid,
Tənhalıqdan Ona sığın,
Qulluq cihad, qul mücahid,
Bu savaşda Ondan saqın.
Bu dünyada çoxmu zahid?
Dünya satlıq, nəfs satqın,
O dünyada Quran şahid,
Əhli-Quran etdi Rəbbim.
Orta yolu təyin edən Allahdır, insan deyil. “Allah hər 
şey üçün bir ölçü təyin etmişdir” (ət-Təlaq, 3). Bizlərə 
düşən o ölçüləri öyrənmək, o ölçülər üzrə yaşayanları 
tanımaq, örnək götürmək, onlara uymaqdır. “İçərinizdə 
yaxşılığa çağıran, xeyirli işlər görməyi əmr edən və pis 
əməlləri qa dağan edən bir camaat olsun. Bunlar nicat 
tapan lar dır” (Ali-İmran, 104). O orta camaat olmazsa, orta 
ümmət də olmaz. Allah ölçülərə sığışmaq istəməyənləri, 
həddi aşan ları sevməz. Çünki bu, Onun ölçüləri, Onun 
hədləridir.
161
Bizi bəndə edən Odur,
Hər bəndəyə həmdərd olduq.
Doğru dində edən Odur,
Son Nəbiyə ümmət olduq.
Sonda öndə edən Odur,
Aləmlərə rəhmət olduq.
Oddan gendə edən Odur,
Cənnətməkan etdi Rəbbim.
Orta həddi tutmaqda ümməti ən çox zora və zərərə 
salan məsələ dünya malını israf və xəsisliyə yol vermədən 
sərf etməkdir. Rəsulullah (salləllahu aleyhi və səlləm) bu-
yurdu: “Hər ümmət üçün bir fitnə (imtahan) vardır. Mənim 
ümmətimin fitnəsi dünya malıdır”. Bu imtahandan üzüağ 
çıxa bilməyənləri dünya və Axirətdə qınaq, peşmançılıq 
gözlər. “nə əlini boynuna bağla (nə simic ol), nə də əlini 
çox açıq tut (nə də israf et). Yoxsa həm qınanar, həm də 
peşman olarsan” (əl-İsra, 29). Digər bir ayədə isə israfçılar 
şeytanların qardaşları kimi qiymətləndirildi: “Qohuma, yox­
sula, yolda qalana haqqını ver. Malını da dağıtma. Malını 
dağıdanlar şeytanların qardaşlarıdır” (əl-İsra, 26-27).
Nə məlakə, nə iblis ol,
Nə milyonçu, nə müflis ol,
Nə ceyran ol, nə ilbiz ol,
İhsan kimi sürət götür;
Hər məxluqdan ibrət götür.
Nə məchul ol, nə də məlum,
Nə zalim ol, nə də məzlum,
Nə hakim ol, nə də məhkum,
Haqqı qucub, nahaqqı boğ;
Rəbbindən um, Rəbbindən qorx.
Təbii bir sual doğur: əcəba, xəsislik və israfçılıq ara sın-
dakı orta həddi nə cür bilmək olar? Bu suala cavab ver məz-
162
dən öncə bir məsələyə aydınlıq gətirilməlidir: Quranda 
keçən xəsislik və israfçılıq anlayışları yalnız Allah üçün 
olan əməllərimi əhatə edir, yoxsa Allah üçün olmayanlar 
da buraya aiddir?
Bəllidir ki, Allah hər adamın əməlini qəbul etməz. Məsə-
lən, kafirlər, münafiqlər bütün mallarını belə kasıblara pay-
lasalar, yenə Allah qatında bir dəyəri olmaz. Allah (Cəllə 
Cəlaluhu), eyni zamanda iman əhlindən də hər əməli qəbul 
etməz. Məsələn, möminlər bütün mallarını kasıblara payla-
salar, amma bunu, deyək ki, şöhrət üçün etsələr, bu əməl 
də kafir və münafiqin əməlinin aqibətini yaşar, yəni qəbula 
keçməz. “Ey iman gətirənlər! Allaha və Axirət gününə 
inanmayan, xalqa göstərmək üçün mallarını verən kəs 
kimi minnət qoymaq və incitməklə sədəqələrinizi batil 
etməyin” (əl-Bəqərə, 264). Əgər əməl batildirsə, qəbul edil-
mirsə, əməl sahibi üçün onun faydası olmaz. Əgər fayda-
sızsa, o zaman əməlin israfçılıq, yoxsa xəsislik, yaxud bu 
ikisinin arasında olub-olmadığını araşdırmağın nə anlamı 
var? Deməli, comərdliyin, səxavətin həddini faydalı, Allah 
üçün olan xərclərdə aramalıyıq. “Siz Allah yolunda xərclə­
məyə dəvət olunursunuz. Sizdən kimisi xəsislik edər və 
kim xəsislik edərsə, yalnız özünə xəsislik edər” (Muhəm-
məd, 37), “Xeyirdən nə infaq etsəniz, özünüzə qalar və 
infaq etdiyinizi yalnız Allah rizası üçün edin” (əl-Bəqərə, 
272) ayələri də bunu göstərməkdədir.
Oruc, zəkat, namazdı din,
Elm, əməl, ixlasdı din,
Bu üçlüksüz iflasdı din.
İçin zəngin, çölün yoxsul –
Orta yolu sən bu cür bul.
Bəs malın nə qədərini Allah yolunda xərcləsək bədxərc 
və nə qədərini saxlasaq xəsis sayılarıq? Çünki “Allah xəsis­
163
lik edənləri sevməz” (ən-Nisa, 37) və həmçinin “Allah müs­
rifləri (israf edənləri, həddi aşanları) sevməz” (əl-Maidə, 87).
Comərdliyin, yəni Allah yolunda xərclərin orta həd dini 
anlamaq üçün bu xərclərin iki növünə diqqət yetirmək 
gərəkdir: 1) fərz olan xərclər; 2) fərz olmayan xərclər. Onları 
qısaca araşdıraq.
Fərz olan xərclər dedikdə, şübhəsiz ki, zəkat nəzərdə 
tutulur. Fiqh bilgilərindən bəlli olduğu kimi, zəkat müəy-
yən imkana sahib hər bir mömin üçün ödənişi vacib, məc-
buri olan və ümumi götürdükdə malın 1/40-ni, yəni 2.5 
faizini təşkil edən sədəqədir. Göründüyü kimi, məbləği də 
böyük deyil. Allah (Cəllə Cəlaluhu) buyurdu: “o sizdən 
malınızı (bütünlüklə) tələb etməz. Əgər sizdən onu tələb 
etsəydi, sizi zora salsaydı, xəsislik edər, hərisliyinizi bü­
ruzə verərdiniz” (Muhəmməd, 36). Zəkat “artım”, “təmiz-
lənmə” mənasına gəlir. “onların mallarından sədəqə 
(zəkat) al ki, bu vasitəylə onları pak edəsən” (ət-Tövbə, 103) 
ayəsi və “Zəkat verməklə mallarınızı qoruyun” hədisi də 
bunu göstərməkdədir. Bəs görəsən yalnız zəkatı ödəməklə 
xəsislik damğasından qurtulmaq olarmı? Bu suala Pey ğəm-
bər səhabələrinin (Allah hamısından razı olsun) diliylə cavab 
verək.
İbrət
Həzrət Osman (radiyallahu ənh) Kabul Akbardan so-
ruşdu: “Ya Əba İshaq, əgər malın zəkatı verilirsə, sahibi 
yenə o maldan sorğuya çəkilirmi?”
Kəab “xeyr” deyincə, Əbu Zərr (radiyallahu ənh) ayağa 
qalxıb, əlindəki əsa ilə Kabul Akbarın başına toxunaraq 
dedi: “Ey Yəhudi qadının oğlu, Allah Quranda saleh qul la-
rını: “özləri ehtiyac içində olsalar belə, başqalrını özlə rin­
dən üstün tutarlar” (əl-Həşr, 9) və “onlar öz iştahaları 
çək diyi halda yeməyi yoxsula, yetimə və əsirə 
yedirərlər” (İnsan, 8) və “o kəslər ki, mallarında 
müəyyən bir haqq vardır, dilənən və məhrum olan kimsə 
164
üçün” (əl-Məaric, 70) deyə öyərkən, sən nə cür “Zəkatı 
verilən malın sorğusu yoxdur” deyirsən”.
Nə daş bulun, nə də ki dürr,
Nə dustaq ol, nə də ki hürr,
Fağır kimi ömrünü sür.
Zəngin kimi ehsan eylə,
Uzaq yolu asan eylə.
Bu mövzuda Allah Rəsulunun da (salləllahu aleyhi və 
səlləm) belə buyurduğu rəvayət edilmişdir: “Zəkatını dürüst 
verən, qonağa ikram edən, dərdə düşmüş, müsibətə uğra mış 
kimsələrə yardımda bulunan kimsə xəsislikdən qurtul muş dur.”
Göründüyü kimi, təkcə malın zəkatını çıxarmaqla ger-
çək Allah yolçusu olmaq, Allahın səxavətli qullarından sayıl-
maq mümkün deyil. Zəkat, əgər belə demək caizsə, Allah 
yolunda sərf olunacaq malı təmizləmək üçün bir vasitədir. 
Çünki Rəbbimiz ancaq təmizi qəbul edər. “Səndən nəyi 
infaq etməyi (Allah yolunda paylamağı) soruşarlar. De: 
“Artıq olanı” (əl-Bəqərə, 219), habelə “Qızıl­gümüş yığan və 
Allah yolunda xərcləməyən kəsləri acı bir əzabla müj dələ” 
(ət-Tövbə, 34) ayələri də göstərməkdədir ki, fərz olmayan 
sədəqələrsiz səxavət, comərdlik yoxdur. Həqiqi Allah yol-
çuları üçün bu məsələdə də örnək ilk növbədə, şübhəsiz 
ki, Allah Rəsuludur (salləllahu aleyhi və səlləm).
Hədis
Bir adam Rəsulullahın (salləllahu aleyhi və səlləm) ya nına 
gələrək yardım istədi. Həzrət (salləllahu aleyhi və səlləm) ona 
az bir yardımda bulunduqdan sonra buyurdu: “Sənə bu 
anda bundan artıq yardım edə bilmirəm. Fəqət get, sənə 
nə lazımsa, mənim adıma satın al. Allah mənə verdiyi 
zaman sənin borcunu mən ödəyəcəyəm”.
Həzrət Ömər (radiyallahu ənh) dedi: “Ya Rəsulallah! Ona 
gücün yetdiyi qədər yardım etdin. Allah səni gücünün yet-
165
mədiyi bir şeylə sorumlu tutmamışdır”. Bu sözdən Rəsu-
lullahın (salləllahu aleyhi və səlləm) xoşlanmadığını fərq edən 
bir səhabə dedi: “Ya Rəsulallah, ver. Allah səni heç zaman 
güc durumda buraxmayacaqdır”.
Rəsulullah (salləllahu aleyhi və səlləm) təbəssüm edərək 
buyurdu: “Bax, mən bununla əmr olunmuşam”.
Bəşər bilmədisə kimdir Muhəmməd,
Bəşər nə biləcək nədir məhəbbət?!
Varmı bilməməkdən müdhiş müsibət:
Allahdan sonradı, Adəmdən ulu,
    Allah Rəsulu?
Qabağa keçmişdi batil gerçəkdən,
İblis məlakədən, çirkin göyçəkdən.
Dünya ibarətdi sanki erkəkdən:
Qoydu bir sıraya qızı, oğulu
    Allah Rəsulu.
Nəfslər itiydi, doyan yox idi,
Könüllər kütüydü, duyan yox idi.
Fağırı düşünən, sayan yox idi,
Keçirdi zəngindən önə yoxsulu
    Allah Rəsulu.
Möminin çalışıb çox qazanmasında qəbahət yoxdur. 
Qəbahət çox paylamamaqdadır. Savab istəyənə qazandığı 
deyil, Allah yolunda payladığı qalar. Zatən qazancı yeti rən 
Allah-Təaladır. O yetirməsə, kimsənin imkanı olmaz. Zən-
gin də, yoxsul da Ona möhtacdır. Paylayan Onun ver di yini 
paylayır. O isə verdiklərinin paylanılmasını istəyir, yığıl-
masını yox. “Qızıl­gümüş yığan və Allah yolunda xərc lə­
məyən kəsləri acı bir əzabla müjdələ. Qiyamət günü o 
(qızıl­gümüş) Cəhənnəm atəşində qızdırılar və alınları, 
böyürləri, arxaları onunla dağlanar və (onlara) deyilər: 
166
“Bu sizin özünüzə yığdığınızdır. nəyi yığmısınızsa, onu 
dadın” (ət-Tövbə, 34-35). Ətrafında bu qədər yoxsul, möh tac, 
borc içində yaşayan insanlar var ikən evlərdə, banklarda 
külli miqdarda sərvət saxlayanlar sabahını düşünmə yən-
lərdir. Elə təkcə banklara yatırılmış vəsaitlərin üstünə gələn 
faizlər günah olaraq sahiblərinə yetər.
Hədis
Əbu Zərr Gifari (radiyallahu ənh) rəvayət etmişdir: “Bir 
gün Rəsulullahın (salləllahu aleyhi və səlləm) əlindən tutmuş 
halda gedirdik. Mənə: “Ya Əba Zərr, bu Uhud dağı qədər 
qızıl və gümüşüm olsa da, hamısını Allah yolunda xərc lə-
səm, öldüyüm zaman yanımda ondan iki qram belə qal ma-
sını istəmərəm” – dedi.
“Ya Rəsulallah, bir kantar da saxlamazdınmı?” – dedim. 
“Mən aza gedirəm, sən çoxa gedirsən. Mən Axirəti istə-
yirəm, sən isə dünyanı”, – buyurdu və bu sözünü üç dəfə 
təkrarladı”.
Səfasız yaşadı, sədasız gəlib,
Ləkəsiz yaşadı, xətasız gəlib,
Anasız yaşadı, atasız gəlib,
Sevdirdi yetimi, saydırdı dulu,
                Allah Rəsulu.
Var oldu məqamlar, hallar dünyası,
Xar oldu ovsunlar, fallar dünyası,
Yar oldu ağalar, qullar dünyası,
Xalqın seyyididi, Xaliqin qulu,
                Allah Rəsulu.
Onsuz əməllərin savabı yoxdur,
Onsuz sualların cavabı yoxdur,
Onsuz könüllərin təvafı yoxdur,
İnsan itiribdir onsuz sağ-solu –
                Allah Rəsulu.
167
Rəhmanın qulu olmaq istəyən özünü deyil, Onu düşü-
nər. Onu düşünən xəsis olmaz, bundan qorxar, həya edər. 
Çünki sərvət toplayan istəsə də, istəməsə də, sərvət Sahi bini 
deyil, sərvəti daha çox anacaq. Allah belələrini alçaldar, 
yüksəltməz. Yüksək dərəcələr dünya malına üz tutmaqla 
yox, arxa çevirməklə qazanılır.
İbrət
Əbu Bəkr Kəttani həzrətlərini sevənlərdən biri halal 
yolla 20 dirhəm gümüş para qazanmışdı. Həzrətin hüzu-
runa getdi. Dirhəmləri yavaşca səccadəsinin altına qoyub: 
“Ehtiyaclarınız üçün bəlkə lazım olur”, – dedi. Həzrət para-
lara gözucu baxaraq buyurdu: “Qardaşım! Biz içində bulun -
duğumuz bu halı əlimizdə olan hər şeyi verməklə qazan dıq. 
Sən isə dünyalıq verərək qazandığımızı qeyb etdirməkmi 
istəyirsən?” Sonra qalxdı və səccadəni silkələdi. O kimsə 
dağılan pulları xəcalət içində yığıb getdi.
Böyüklərimiz dünya malı ələ gətirməyə yox, əldə olan 
maldan yaxa qurtarmağa can atmış, özləri ehtiyac içəri sində 
olsalar da, qapıya gələni əliboş qaytarmaqdan həya etmiş-
lər. Hətta Muhyiddin ibn Arabi həzrətləri qapısına gələn 
dilənçiyə verməyə bir şey tapmadığından evi ona bağış la-
mış və çıxıb getmişdi. Onların bu cür davranışları israf çı lıq 
sayıla bilərmi? Əlbəttə, yox. Çünki onlar Allah dostları dır-
lar. “İsrafçıların şeytanın qardaşları” (əl-İsra, 27) oldu ğunu 
yaxşı bilirlər. Əgər özlərinin ehtiyac duyduğu şeyləri Allah 
üçün başqasına vermək israfçılıq sayılsaydı, bunu əsla 
etməzdilər.
İbrət
Həzrət Ömər (radiyallahu anh) rəvayət etmişdir: “Bir gün 
Rəsulullah (salləllahu aleyhi və səlləm) sədəqə ver məmizi 
əmr etdi. (Bu, cihada çıxacaq ordunun təchiziylə bağlıydı.) 
O zaman mənim malım çox idi. Qəlbimdə “Bu gün Hz. Əbu-
bəkri keçə bilərəm” deyib, malımın yarısını sədəqə etdim. 
168
Rəsulullah (salləllahu aleyhi və səlləm) məndən sordu: 
“Çocuqlarına nə saxladın?”
Dedim: “Gətirdiyim qədər də onlar üçün saxladım”.
Sonra Hz. Əbubəkr gəldi və malının hamısını sədəqə 
olaraq verdi. Rəsulullah (salləllahu aleyhi və səlləm) ondan 
da “Çocuqlarına nə saxladın?” – deyə sordu.
Hz. Əbubəkr: “Onlara Allah və Rəsulunu saxladım” – 
dedi.
O zaman içimdən: “Əbubəkri comərdlikdə keçməmə 
imkan yox” düşüncəsi keçdi”.
Sıravi əsgərdi, ali komandan,
Ona kin küfrdü, sevgi imandan.
O dünya onsuz od, bu dünya duman,
Həyat da, ölüm də onsuz qorxulu –
                  Allah Rəsulu.
Yoxdusa Peyğəmbər nuru ürəkdə,
Fərqi nə: taxtdasan, yoxsa dirəkdə?
O nursuz göylər boş, yerlər boz rəngdə,
Kainat bir bağça, odur məhsulu –
                  Allah Rəsulu.
Aldı bizdən bizi, bizdən bir nəfər,
Onsuz nə cihad var, onsuz nə zəfər.
Bəşər müsafirdi, yaşamaq səfər,
Göstərdi beşikdən behiştə yolu –
                  Allah Rəsulu.
Hz. Ömərin nəql etdiyi ibrətamiz hədisdən anlaşılan bu 
ki, ən azı, taleyüklü məslələrlə bağlı Allah üçün olan xərc-
lərdə israf olmur. Olsaydı, Allah Rəsulu (salləllahu aleyhi və 
səlləm) öz mağara yoldaşına (Hz. Əbubəkrə) irad bildi rərdi. 
Zatən bu məşhur səhabə iradlara səbəb olacaq hərəkətlərə 
yol verən də deyil. Həmçinin Hz. Ömərin (radiyallahu ənh) 
comərdlikdə başqasını qabaqlamaq istəyində də qəbahət 
169
yoxdur. Çünki Allah buyurdu: “Yaxşı işlər görməkdə bir­
birinizi ötməyə çalışın” (əl-Bəqərə, 148). Hz. Əbubəkrin 
(radiyallahu ənh) Allah yolundakı comərdlik nümunəsi isə 
sonrakı nəsillərin könül insanları üçün, demək olar, bir 
fətva hökmünü almışdır.
İbrət
Zahir alimlərindən biri Şibli həzrətlərini sevməz, elm-
sizlikdə, sünnəyə uymamaqda günahlandırar, ona maneə-
lər yaradardı. Bir gün imtahan niyyətilə ondan sordu: “Ey 
şeyx, beş dəvənin zəkatı nə qədərdir?” Şibli həzrətləri bu-
yurdu: “Normalda bir qoyun vacibdi. Fəqət bizim kimilər 
üçün üsul hamısını verməkdir”.
Alim bu cavabdan şaşırıb sordu: “Bu xüsusda kimə 
uyur sunuz? İmamınız kimdir?” Həzrət cavab verdi ki: 
“Həzrət Əbubəkr Siddiq. Ona uyuruq”. Alim səbəbini sor-
duqda buyurdu: “Çünki evinə gedib nəyi varsa sevgili Pey-
ğəmbərimizə gətirdi. Çocuqlarına nə saxladığını soranda 
isə “Allah və Rəsulunu saxladım” cavabını verdi”. O alim 
bundan sonra Həzrətə qarşı rəftarını tamam dəyişdi.
Adəm oğlu, bu cahanın
Milçək qədər qiyməti yox.
Milçək belində uçanın
O cahandan qisməti yox.
Tamah yükdü, tulla getsin,
Varmı ölü, malla getsin?
Səndən qabaq yolla getsin,
Səndən sonra hörməti yox.
Öz nəfsini büt bilənin,
Öz Rəbbini cüt bilənin,
Şeytan ilə dərd bölənin
Cəhənnəmdə həmdərdi yox.
170
Din böyüklərimizin özləri möhtac ikən Allah yolunda 
infaq etmələri barədə istənilən qədər misal çəkmək olar. 
Lakin bu hal kişinin ailəsini məhrumiyyətdə buraxması, 
öz çoluq-çocuğunun boğazından kəsib başqalarının çoluq-
çocuğuna yedirməsi anlamına gəlməz. Şübhəsiz ki, cihad, 
din və dövlətin müdafiəsi kimi məsələlərdə ən gözəl iş 
Hz. Əbubəkrin (radiyallahu ənh) nümunəsinə uymaqdır. 
Lakin məişət məsələlərində ailə üzvlərinin haqqı digər ləri-
nin haq qından çoxdur ki, az deyil.  
Allahın Kitabında buyuruldu: “Allahın sənə verdik­
lərindən Axirətini də qazan, dünyadakı nəsibini də 
unutma. Allah sənə yaxşılıq etdiyi kimi, sən də yaxşılıq 
et” (əl-Qəsəs, 77). Hədisi-şərifdə isə bildirildi: “Sədəqənin 
ən fəzilətlisi çoluq­çocuğunu yedirib geyindirməyindir.”
Məlumdur ki, Rəsulullah (salləllahu aleyhi və səlləm) öz 
xanımlarının birillik nəfəqəsini öncədən ayırıb qoyardı. 
Allah yolunda infaq etmənin (paylamanın) əsas hikmət lə-
rindən biri başqalarını özündən önə keçirməklə “mən, mən” 
psixologiyasından qurtulub, “Allah, Allah” ovqatına kök-
lən məkdir. O “başqaları” isə ailə üzvlərindən başlayır.
Hədis
Vida Həcci əsnasında məşhur səhabə Səad ibn Əbu 
Vaqqas (radiyallahu ənh) ağır xəstələnib yatağa düşmüşdü. 
Allah Rəsulu (salləllahu aleyhi və səlləm) onu ziyarət edər kən 
Səad həzrətləri bu istəkdə bulundu: “Ya Rəsulallah, mən 
sərvət sahibi olan biriyəm. Varisim olaraq sadəcə bir qızım 
var. Malımın üçdə ikisini sədəqə olaraq paylayımmı?”
Rəsulullah (salləllahu aleyhi və səlləm): “Xeyr, etmə” – bu-
yurdu və aralarında belə söhbət keçdi: 
– Yarısını paylayımmı?
– Xeyir, etmə.
– Üçdə birini verim.
– Ola bilər. Hətta üçdə biri də çoxdur. Varislərini zən-
gin olaraq buraxman, onları başqalarına əl açan kimsələr 
171
olaraq buraxmandan daha xeyirlidir. Allahın rizasını uma-
raq edəcəyin infaqın qarşılığını görəcəksən. Bu infaq xanı-
mına yedirdiyin bir loxma olsa belə”.
Sonralar İslam fiqhinin miras məsələlərində əsas dəlil-
lər indən biri olacaq bu sözlər həm də Səad ibn Əbu Vaq-
qa sın (radiyallahu ənh) gerçək durumundan qaynaqlanırdı. 
Onun bu xəstəlikdən ölməyəcəyini, varislərinin isə daha 
çox ola cağını Allah Rəsulu (salləllahu aleyhi və səlləm) pey-
ğəm bər lik nuru ilə görmüşdü. Belə də oldu. Səad ibn Əbu 
Vaqqas Rəsulullahın (salləllahu aleyhi və səlləm) vəfatından 
sonra uzun bir ömür yaşadı və arxasınca bir çox övladlar 
qoya raq Hicrətin 54-cü ilində Rəbbinə qovuşdu. Allah on-
dan razı olsun!
Rəbbin sənə sərvət verib,
Hər sərvəti bölüş, ey qul!
Övlad verib, övrət verib,
Məhəbbəti bölüş, ey qul!
Ev əhlinə haqlar tanı,
Əhlin – Haqqın imtahanı.
İmtahansız Cənnət hanı?
Sən Behişti bölüş, ey qul!
Bölüşməsən, bölünməzsən,
Bölünməsən, ələnməzsən,
Ələnməsən, bilinməzsən,
Bu söhbəti bölüş, ey qul!
Allah üçün könüllü infaqda əsas məsələlərdən biri də 
kişinin öz nəfsinə ən sevimli olanı hədiyyə etməsidir. İnsan 
özü üçün ehsanda bulunursa, hədiyyəsi özünə layiq, Rəbbi 
üçün ehsanda bulunursa, hədiyyəsi Rəbbinə layiq olmalı dır. 
“Sevdiyiniz şeydən (Allah yolunda) sədəqə etməyincə 
xeyrə yetişməzsiniz” (Ali-İmran, 92).
172
Hədis
Zeyd ibn Harisənin (radiyallahu ənh) Şəmlə adında bir 
atı vardı. Bütün malları içində ən çox bu atı sevirdi. “Sev di-
yiniz şeydən sədəqə etməyincə xeyrə yetişməzsiniz” ayəsi 
endikdə atla birgə Rəsulullahın (salləllahu aleyhi və səlləm) 
yanına gələrək dedi: “Ya Rəsulallah, bu atım Allah yolunda 
sədəqədir”.
Allah Rəsulu (salləllahu aleyhi və səlləm) qəbul edib, atı 
Usamə ibn Zeydə (Zeyd ibn Harisənin öz oğluna) verdi. 
Daha sonra Rəsulullah (salləllahu aleyhi və səlləm) Zeydin 
üzündən sədəqəsinin öz oğluna verildiyi üçün qəbul edil-
di yinə şübhəsi olduğunu anlayaraq buyurdu: “Qorxma, 
Allah sənin sədəqəni qəbul edir”.
Sən nə yığsan, təfriqədir,
Səni yığan sədəqədir.
Ömür beş-on dəqiqədir,
Bu möhləti bölüş, ey qul.
Sən nə bölsən, bilən Odur,
Bölünməyən bölən Odur,
Çağırana gələn Odur,
Bu sifəti bölüş, ey qul!
Əshabdan Əbu Talha (radiyallahu ənh) da özünün ən çox 
xoşladığı və Rəsulullahın (salləllahu aleyhi və səlləm) tez-tez 
gedib şirin suyundan içdiyi Bəyrəha adlı zəngin xurma bağ-
çasını Allah yolunda sədəqə etmək üçün Allah Rəsuluna 
(salləllahu aleyhi və səlləm) təqdim etdi və onun tövsiyəsiylə 
xurmalığı öz əmisi oğulları arasında bölüşdürdü. 
Önəmli olan dürüst niyyətdir. Allah əməldən öncə niy-
yəti qəbul edər. Nəql edilən hədislər Allah üçün infaqda 
ailə və əqrəbaya üstünlük verildiyini göstərməkdədir. Bu, 
Qurana da uyğundur. “Səndən (Allah yolunda) nə verə­
cək ləri haqqında soruşanlara de: “Verəcəyiniz şey ana­
ataya, qohumlara, yetimlərə, miskinlərə və yolçulara məx­
173
susdur” (əl-Bəqərə, 215). Yaxşılığa yaxınlardan başladıqda 
ehsan savabının üzərinə sileyi-rəhm (qohumlararası ülfət) 
savabı əlavə olunur. Bu isə ilahi bir lütfdür. Allah Öz qul-
larının az bir əməllə daha çox xeyir qazanmasını istəyir. 
Necə deyərlər, sonda qazanan yenə comərd kimsədir, yəni 
Allah üçün xərcləyəndir. Lakin sədəqə verərkən sədəqə 
verilməyə ən layiq, Allaha yaxın kimsələrin olduğu unu dul-
mamalıdır. Allah üçün etdiyi yaxşılıqdan dolayı insanın nə 
özünə, nə də malına zərər gəlməz. Zərər çəkənlər ehsan-
dan, sədəqədən çəkinənlərdir. “Allah yolunda xərcləyin. 
öz əlinizlə özünüzü təhlükəyə atmayın” (əl-Bəqərə, 195).
İbrət
Səxavəti ilə tanınan Hakim ibn Hizam (radiyallahu ənh) 
bir evini Əbu Sufyana altmış min dirhəmə satdı. Ona dedi -
lər: “Sənin evinin dəyəri daha artıqdır. Əbu Sufyan səni 
aldatmışdır”. Cavab verdi ki: “Mən o evi cahiliyyə döv-
ründə (İslam d an qabaq) bir tuluq şərab qarşılığında almış-
dım. Allah üçün şahid olun ki, mən bu paranı Allah yo-
lunda fəqir lərə, kölələrə infaq etdim. Hansımız aldan dıq, 
əcəba?”
Yaxşılığa sarılanın
Fürsətləri uzun çəkər.
Yaxşılıqdan ayrılanın
Həsrətləri uzun çəkər.
Ehsan elə, sərhəd qoyma,
Sərhəd qoysan, müddət qoyma,
Müddət qoysan, minnət qoyma,
Zillətləri uzun çəkər.
Yaxşı işdə aldanan yox,
Aldansa da, qatlanan yox,
Qatlansa da, odlanan yox,
Cənnətləri uzun çəkər.
174
Rəsulullah (salləllahu aleyhi və səlləm) bir xütbəsində 
buyurdu: “Ey insanlar! Allahın sizə din olaraq seçdiyi 
İslamı comərdlik və yaxşı əxlaq ilə gözəlləşdirin. Bilin ki, 
comərdlik budaqları dünyada olan cənnətdən bir ağacdır. 
Kim comərd olursa, o budaqlardan birinə yapışmış olur, o 
budaq sonunda onu Cənnətə yüksəldir. Bunu da bilin ki, 
xəsislik də budaqları dünyada olan Cəhənnəmdən bir ağac­
dır. Kim xəsis olursa, o ağacın budaqlarından birindən 
asılmış olur və sonunda o budaq onu Cəhənnəmə götürər. 
Allah yolunda comərd davranın”.
Hər bir mömin comərd olmalıdır. Çünki comərdlik mala 
deyil, daha çox imana bağlı məsələdir. Zəkat bütün zəngin 
möminlərə, sədəqə isə bütün möminlərə vacibdir. Xəsislik 
imandan çıxarar, səxavət imana gətirər.
İbrət
Rəvayət edirlər ki, bir gün Hz. İsa (aleyhissəlam) şeytan-
dan sordu: “Xalqdan ən çox kimi sevərsən?” Şeytan cavab 
verdi ki: “İmanlı olmaqla bərabər xəsis olanı”.
– Bəs ən çox sevmədiyin kimdir?
– Comərd olan fasiq kişini sevmirəm. 
– Nədən?
– İmanlı xəsis bir gün xəsisliyi nəticəsində imanını qeyb 
edə bilər. Fasiq isə comərdliyi sayəsində salehlərə qatıla 
bilər.
Mala, mülkə güvənənə
Mülkü, malı tələ olur.
Mal-mülk üçün evlənənə
Ömür ancaq şələ olur.
Comərd odur yığmaz, bölər,
Hürr yaşayar, hürr də ölər.
Mömin xəsis ola bilər,
Xəsis yalnız kölə olur.
175
Bu dünyaya qul olanın,
Nal olanın, çul olanın,
Bu dünyası pul olanın
O dünyası nalə olur.
Mömin ən azı üç səbəbə görə öz comərdliyini fəzilət 
ola raq qəbul etməməlidir: 1. Məxluqun comərdliyi Xaliqin 
comərdliyi ilə müqayisədə bir heçdir. 2. Allah yolunda paylanı-
lan mal qula deyil, Rəbbinə məxsusdur, yəni qul özünün yox, 
Rəbbinin malını paylayır. 3. Qulunu xəsis olaraq xəlq etməyən 
də Xaliqdir. Odur ki, Allah yolçusu ondan Allah üçün istə-
yən kimsəni böyük, istənilən şeyi isə kiçik görməlidir. 
Muhəmməd Nəsəvi həzrətləri buyurur: “Comərdə comərd-
liyi səfa verməz. Ancaq verdiyi şey gözündə kiçiləcək və 
verdiyi şeyi alanın özündən böyük olduğuna inanacaq”. 
Mömin ondan istəyənin kim olmasına deyil, Kimə xatir 
istəməsinə baxmalı və Allah üçün istəyənə verməmək üçün 
bəhanə yox, vermək üçün imkan aramalıdır.
İbrət
Abdullah ibn Muhəmməd Murtəiş həzrətləri rəvayət 
etmişdir: “Bir gün evimizin qabağında oturarkən yanıma 
bir gənc gəldi. Çiynində xirqə, başında köhnə papaq vardı. 
Gözəl, rəvan bir nitqlə məndən bir şey istədi. Mən: “Sap-
sağlam bir gənc olasan da, utanmadan dilənçilik edəsən, 
olacaq şey deyil” – deyə düşündüm və heç cavab vermə dim. 
Mənə sərt şəkildə: “Qəlbinə gələn şeydən Allah-Təalaya 
sığınıram” – dedi.
Bayıldım, özümə gələndə gənc yox idi. Peşman oldum. 
Gecə röyamda Həzrət Əlini (aleyhissəlam) gördüm. O gənc 
də yanında idi. Mənə buyurdu: “Kaş ki elə düşünmə yəy-
din və buna bir şey verəydin. Allah rizası üçün heç bir şey 
verməyəni Allah-Təala sevməz”.
176
Yaxşılarla qoşalıq et,
Yaxşı şeydən qarşılıq et.
Kimi görsən yaxşılıq et,
Qəbirdə nur, halə olur.
Xəsislik tamahın çox, təvəkkülün az olmasından qay-
naqlanır. Allah yolçusu Allah yolunda xərclədiyinin Allah 
tərəfindən əvəzinin artıqlamasıyla ödəniləcəyinə əsla şübhə 
etməz.
İbrət
Muhəmməd Hilmi Əfəndi çox comərd olub, evinə gələn 
bütün hədiyyələri kasıblara paylardı. Bir gün qardaşı oğlu: 
“Əmi, gələnin hamısını paylayırsan” dedikdə Həzrət bu-
yurdu: “Oğlum, paylamasan gəlməz”.
Xəsisdə gül gilə dönər,
Comərddə gil gülə dönər.
Damla versən, gölə dönər,
Dərya yığsan, gilə olur.
Allah comərd qullarını hər iki dünyada bol-bol mü ka-
fatlandırandır. “Mallarını Allah yolunda sərf edənlərin 
halı yeddi sünbül verən bir toxuma bənzər ki, bu sün­
bül lərin hər birində yüz ədəd dən vardır. Allah dilədiyi 
kimsə üçün bunu qat­qat artırır. Allah Vasidir! Heç bir 
kəsə minnət qoymadan, əziyyət vermədən mallarını Allah 
yolunda sərf edənlərin rəbbi yanında mükafatları vardır. 
onların heç bir qorxusu yoxdur və onlar qəm­qüssə gör­
məzlər” (əl-Bəqərə, 261-262).
Qəm-qüssə doğuran mal xeyir, xeyirli mal da qəm-qüssə 
gətirməz. Xeyirli mal günahlar yox, savablar qazandıran və 
Allahın lütfüylə bərəkətlənən maldır. “Allahın fəzlindən 
verdiyinə xəsislik edənlər elə düşünməsinlər ki, bu on lara 
xeyirdir. Əksinə, bu onlara zərərdir. Xəsislik etdikləri şey 
177
Qiyamət günü boyunlarına dolanacaqdır. göylərin və 
yerin mirası Allaha məxsusdur və Allah əməlinizdən 
xəbərdardır” (Ali-İmran, 180).
Allah çox malı çox zaman sevmədiklərinə versə də, 
xeyirli malı ancaq sevdiklərinə verir.
İbrət
Əbdülqadir Geylani həzrətləri rəvayət etmişdir: “Ab-
dullah ibn Mübarəkin yanına bir dilənçi gəldi və yeməyə 
bir şey istədi. Həzrətin evində on yumurta vardı. Xid mət-
çiyə yumurtaların hamısını dilənçiyə verməyi əmr etdi. 
Xidmətçi yumurtaların doqquzunu dilənçiyə verib birini 
saxladı.
Axşam oldu. Biri gəlib qapını döydü və boş yumurta 
səbətini istədi. Xidmətçi vermək istəməsə də, Abdullah ibn 
Mübarək gəlib boş səbəti qapını döyənə uzatdı. O kimsə 
səbəti geri qaytardığı zaman içində doxsan yumurta vardı. 
Bunu görən Abdullah ibn Mübarək xidmətçini sorğu-suala 
tutdu. Xidmətçinin öncə gələn dilənçiyə doqquz yumurta 
verib, bir dənəsini axşam iftarına saxladığını öyrənincə, 
“Sən bizə 10 yumurta zərər etdirdin” – dedi.
Öz canını şirin bilən
Nə çapsa da, Fərhad olmaz.
Öz malını bir din bilən
Nə qapsa da, rahat olmaz.
Xəsis min yas, ağlaş qura,
Haqq deyibən min hayqıra,
Mal üçün min kafir qıra,
Nə yapsa da, cihad olmaz.
BİR olana iki şey seç,
Canından keç, malından keç.
Seçsən haqsan, seçməsən heç,
Min yaşasan, həyat olmaz.
178
Uca Allah Öz Kitabında qullarına “Ana­ataya, qohum­
əqrabaya, yetimlərə, yoxsullara, yaxın və uzaq qonşuya, 
yaxın yoldaşa, (yolda qalan) müsafirə yaxşılıq etməyi” 
(ən-Nisa, 36) buyuraraq, yalnız özünü düşünməkdən çəkin-
dirdi. Belələri, yəni özündən və ya ailəsindən başqasını 
düşünməyənlər xəsislərdir. Onlar “özləri xəsislik etməklə 
bərabər, başqalarını da xəsisliyə təhrik edir və Allahın öz 
lütfündən bəxş etdiyi nemətləri gizlədirlər” (ən-Nisa, 37). 
Allah-Təala eyni zamanda “öz mallarını xalqa göstərmək 
xatirinə xərcləyənləri də” (ən-Nisa, 38) sevməz. Çünki bun-
lar israfçılar, “şeytanla yoldaşlıq edənlərdir” (ən-Nisa, 38).
Beləliklə, bu qənaətə gələ bilərik ki, xəsislik və israf çı lıq 
Allah üçün olmayan, səxavət, comərdlik isə Allah üçün 
olan xərclərdədir. Xəsislik və israfdan qorunub, bunların 
arasında orta yol tutanlara gəldikdə isə onlar Allah üçün 
olan xərclərdə əsla əsirgəməyən, Allah üçün olmayan xərc-
lərdə isə zəruri ehtiyacdan artıq sərf etməyən kimsələrdir.
İbrət
Rəvayət olunur ki, Əmirəl-möminin Əli (aleyhissəlam) 
bir adama beş dəvə yükü xurma göndərdi. Buna şahid olan 
biri dedi: “Ey Möminlərin Əmiri! Vallah, filankəs səndən 
istəməyib, ona bir dəvə yükü də yetər”. Həzrət buyurdu: 
“Allah möminlərin arasında sənin kimilərini çoxaltmasın! 
Mən ərməğan edirəm, sən xəsislik edirsən”.
Adəm oğlu, utanma, ver,
Azdı demə, yoxdu demə.
Kim istəsə, usanma, ver,
Acdı demə, toxdu demə.
Sən səbəb ol, bəhanə yox,
Sən saqi ol, peymanə yox.
Sən çıraq ol, pərvanə yox,
“Yandım” demə, “yaxdı” demə.
179
Gec-tez gözü yumulansan,
Nəsibini tam alansan.
Sevin, hələ umulansan,
Umanların çoxdu demə.
6. “(rəhmanın qulları) o kəslərdir ki, Allahla yanaşı 
başqa bir ilahı çağırmazlar” (əl-Furqan, 68).
Allahla bərabər başqa bir ilahı çağırmaq olmayan bir 
şeyi çağırmaq, yoxluğa səslənməkdir. Çünki “odur Allah! 
ondan başqa ilah yoxdur” (əl-Qəsəs, 70). 
Allahdan başqa bir ilahın yoxluğuna inanmayan Allahın 
var və Bir olduğuna iman gətirməmişdir. Başqa sözlə, “lə 
ilahə” (ilah yoxdur) gerçəkliyini bilərəkdən, ya bilməyə rək-
dən qəlblərinə yaxın qoymayanlar “İlla Allah” (ancaq Allah 
vardır) həqiqətindən bilərəkdən ya bilməyərəkdən uzaq 
düşmüşlər. “Məgər bilmirsənmi göylərdə də, yerdə də 
mülk (hakimiyyət) yalnız Allaha məxsusdur? o, dilə di­
yinə əzab edər, dilədiyini bağışlar” (əl-Maidə, 40).
Allah ikincisi olmayan Birdir. Onu bu cür tanımayan 
tanıyıncayadək zəlalətdə, azğınlıqdadır. Onu bu cür tanı yan-
lar üçün isə başqa ədəd olmaz. Çünki bütün başqa ədədlər 
və onların ifadə etdiyi məzmunlar O Birdə cəmdir, Ondan 
kənarda heç nə yoxdur.
İbrət
Şibli həzrətləri bir parça dükanına girdi. Dükançı onu 
üzdən tanımırdı. Oxumuş biri olduğunu anlayınca qumaş-
ların hesabını aparmağı ona təklif etdi və cavabını gözlə-
mədən əlinə bir çox rəqəmləri qoydu. O da məcburən 
rəqəmləri topladı. Bitirdikdə dükançı həyəcanla soruşdu: 
“Nə qədər etdi?” Həzrət ciddiyyətlə: “Bir” – dedi. Dü kançı: 
“Dəlisənmi?” – deyə kükrə dikdə sakitcə buyurdu: “Sən 
yoxsa bilmirsənmi həqiqət daima Birdir, digərləri isə mə-
cazdır? Allah-Təala “İxlas” surəsində buyurmadımı ki: 
“De: “O, Allah, Birdir”?”
180
Siz ey dostlar, siz ey yadlar,
Siz ey nurlar, siz ey odlar,
Rəbbimindir gözəl adlar:
Camal Onda, Cəmil Onda
  Lə ilahə illa Allah.
Rəhman Odur, Rəhim Odur,
Kəbir Odur, Kərim Odur,
Əziz Odur, Əzim Odur,
Camal Onda, Cəmil Onda –
  Lə ilahə illa Allah.
Lətif Odur, Lütf Onunki,
Əfuvv Odur, əfv Onunki,
Ərş Onunki, Lövh Onunki,
Kamal Onda, Kamil Allah –
  Lə ilahə illa Allah.
Vardır evi, otağı yox,
Birdi misli, ortağı yox,
Nurdu odu, ocağı yox,
Nə məlum, nə məchul Allah –
  Lə ilahə illa Allah.
“Allah buyurdu: “İki ilah qəbul etməyin. Həqiqətən, 
Vahid ilah odur. Yalnız Məndən qorxun” (ən-Nəhl, 51). 
Adəm oğlu tez-tez “lə ilahə illallah” desə də, çox zaman nə 
dediyinin fərqində deyil. O, vücudunu, qəlbini, dilini ikinci 
ilahdan təmizləmədikcə, hər əməlindən, hər düşüncə sin dən, 
hər kəlməsindən Vahid Allahdan qeyrisini rədd etmədikcə 
imanın həqiqətinə nüfuz edə, qovuşa bilməz.
Hədis
Bir gün biri “Kim Allaha və Rəsuluna itaət edərsə, doğru 
yolu bulmuş, kim o ikisinə asi olarsa, doğru yoldan azmış-
181
dır” – dedi. Rəsulullah (salləllahu aleyhi və səlləm) “o ikisi” 
kəlməsindən xoşlanmayaraq, “Kim Allaha və Rəsuluna asi 
olarsa” şəklində düzəliş etdi.
Möhtacı biz, Hasib Allah,
Duaçı biz, Mucib Allah.
Muhəmməddi Həbibullah,
Muhəmmədən Rəsulullah,
Lə ilahə illa Allah.
İnsan doğulandan ölənədək müxtəlif adamlarla, nemət-
lərlə, hadisələrlə qarşılaşır. Adamları da, nemətləri də, 
hadisələri də yaradan Allahdır. O, yaratdıqlarını hikmətlə 
idarə edər. Yəni yer üzündə hər şeyi bir səbəb altında xəlq 
etmişdir. Adəm oğlu həyatda hər hansı bir nəticəyə nail 
olmaq istəsə, mütləq həmin səbəblərdən, vasitələrdən yapış-
malı, amma bir nəticə hasil olursa, bunu səbəbə, vasitəyə 
bağlamamalıdır. Səbəbi kim yaradıbsa, nəticəni də O yara-
dır. O yaratmazsa, bütün cəhdlər nəticəsiz qalar. Əli Havas 
Berlisi həzrətləri buyurdu: “Hər kəs səbəblər üzərində 
durursa, şirk qoşmuş olur. Əgər olacaq bir yaxşılıq varsa, 
bir anın içində də baş verir”.
Allahı qoyub bəndədən kömək istəyən istədiyinə nail 
olursa, kömək yenə Allahdandır, bəndədən deyil. Bəndə, 
sadəcə, səbəbdir, vasitədir.
İbrət
İmam Cəfər Sadiqin (aleyhissəlam) belə söylədiyi rəva-
yət olunur: “İnsanın: “Əgər filankəs olmasaydı, mən məhv 
olardım, filankəs olmasaydı, belə-belə olardım, filankəs 
olmasaydı, ailəm məhv olardı” deyərkən bu sözlərlə Allaha 
şərik qoşduğunu görmürsənmi?” Ravi deyir, ərz etdim: 
“Bəs, əgər “Allah filankəsin vasitəsilə mənə kömək etmə-
səydi, məhv olardım” desə, necə?” Buyurdu ki: “Belə desə, 
eybi yoxdur”.
182
Məbud Odur, bəndə Onun,
İns də Onun, cin də Onun,
Ruh da Onun, tən də Onun,
İnna Lillah, İnna Lillah –
       Lə ilahə illa Allah.
Həkim Odur, hikmət Onun,
Hakim Odur, qüdrət Onun,
Malik Odur, nemət Onun,
Axir Allah, Əvvəl Allah –
  Lə ilahə illa Allah.
Bu cür hallar, əsasən, gizli şirkə aiddir. Açıq şirklə gizli 
şirkin əsas fərqi odur ki, birincisi imansızların, yəni Allahın 
Bir və şəriksiz olduğuna iman gətirməyənlərin durumu-
dursa, ikincisi imanlılarda, yəni Allahın Bir və şəriksiz oldu-
ğuna iman gətirdiyini zənn ya iddia edən kimsələrdə də 
ola bilir. “Və onların əksəriyyəti Allaha iman gətirsələr də, 
ona şərik qoşurlar” (Yusif, 116). Gizli şirk qəlbdəki qəflə-
tin nəticəsi olaraq görünmədən, eşidilmədən, duyulmadan 
gələr. Onu görmək, eşitmək, duymaq üçün qəlbi daim əldə 
tutmaq, hallarını yoxlamaq gərəkdir. Çünki iman qəlbdə 
olur, onu tamamən doldurmasa, boş qalan yerdə asanlıqla 
başqaları məskən salar. Qafil qəlblər gizli şirklər üçün 
həmişə açıqdır. Halbuki qəlb sahibi bunun fərqinə varmaz.
İbrət
Rəvayətə görə, gənc bir oğlan zəngin bir qadının qapı-
sına gələrək ona aşiq olduğunu söyləməyə başladı. Qadın 
onu içəri çağıraraq bu işdən çəkindirmək istədi. Gənc razı 
olmadı. Qadın əvəzində iki min gümüş təklif etsə də, gənc 
fikrindən dönmədi. Qadın məbləği get-gedə artıraraq on 
min gümüşə çatdırdı. Gənc on min rəqəmini eşidincə razı 
oldu.
183
Qadın tamahkar gəncin dilinin kəsilməsini əmr edərək 
dedi: “Bizi sevdiyini iddia edən, amma bizə deyil, malı-
mıza razı olanın cəzası budur!”
Cabbar Odur, cəbri də var,
Qahhar Odur, qəhri də var,
Vahhab Odur, əcri də var,
Ehsanları bol-bol Allah –
  Lə ilahə illa Allah.
Allah yolçusu özünü Allahdan ayıran hər şeyi ya özün-
dən ayırmalı, ya da özü ondan ayrılmalıdır. Bu, bir günün, 
hətta bir ömrün də işi deyil. Tövhid həqiqətinə qovuşmaq 
istəyən ən şüurlu çağında başqaları kimi yaşamağı dayan-
dırıb yeni bir ömür başlamalıdır. Hz. İsanın (aleyhissəlam) 
belə söylədiyi rəvayət edilir: “İki dəfə doğulmayan şəxs 
yerin və göylərin hikmətlərinə vaqif ola bilməz”.
Allaha gedən yolda qarşıya çıxan, gözə dəyən, ağıla 
gələn kim və nə varsa, Allahı unutdurmamalı, əksinə, xa-
tırlatmalı, Onu nişan verməlidir. Qulu Rəbbinin zikrindən 
yayındıra biləcək hər şeyin Rəbbi yenə Odur. Qulun qaba-
ğına çıxan yox, qabağına Çıxaran vardır. Bir sözlə, ancaq 
O mövcuddur. Qul bu cür düşünmədikcə, davranmadıqca 
“Allah Birdir, şəriksizdir” sözü, sadəcə, əzalardan birinin, 
yəni dilin ibadətindən başqa bir şey deyildir.
İbrət
Böyüklərdən biri heç sağına, soluna nəzər etməzdi. Bir 
gün Kəbəni təvaf edərkən bir adam onu çağırdı. Səs gələn 
tərəfə baxmaq istərkən qeybdən bu nidanı eşitdi: ”Bizdən 
başqasına baxan Bizdən deyildir”.
Din cihaddır, iman silah,
“Silah! Silah” deyənlərik.
Xəlqi namaz eylər islah,
“Salah! Salah” deyənlərik.
184
Dünya ruhsuz bədənimiz,
Bizdən deyil dönənimiz.
Dünya artıq dünənimiz,
“Sabah, sabah” deyənlərik.
Yetmiş yerdən dəlinsək də,
Yetmiş yerə bölünsək də,
Yetmiş dəfə döllənsək də,
“Allah, Allah” deyənlərik.
Allah yolçusu üçün ən gözəl zikr “Lə ilahə illallah”dır. 
Əgər yolun hansısa mərhələsində “Lə ilahə” həqiqətinə 
qovuşarsa, yəni içindəki bütün ilahlardan təmizlənərsə, 
“illa Allah”, yaxud “Allah, Allah” zikri ona yetər. Ən təh-
lükəli ilah nəfsdir. “nəfsini özünə ilah edən və Allahın 
bilərəkdən yoldan çıxartdığı, qulağını və qəlbini möhür­
lədiyi, gözünə də pərdə çəkdiyi kimsəni gördünmü?” 
(əl-Casiyə, 23). Nəfsin təhlükəsi ona görə ən böyükdür ki, 
o, xahiş etməz, əmr edər. Əmr edən isə, məlum məsələdir 
ki, əmr etdiyi kimsəyə özündən qeyrisinin əmr etməsini 
qəbul etməz. Qul Rəbbinin əmrləri ilə nəfsinin əmrləri 
ara sında seçim edərkən kimə üstünlük verərsə, ibadəti 
onadır.
İbrət
Əbul-Həccac Aksuri həzrətləri (Yusif İbn Abdurrahim) 
anladır: “İlk günlərimdə daim “Lə ilahə illallah“ deyirdim 
və heç bundan qafil olmazdım. Bir gün nəfsim mənə dedi: 
“Sənin Rəbbin kimdir?“ Mən də: “Rəbbim Allah-Təaladır” 
dedim. Onda nəfsim bunları söylədi: “Sənin Rəbbin mənəm, 
çünki sən mənə ibadət edir, mənim əmrlərimi yerinə yeti-
rirsən. Kimin əmrinə tabesənsə, ibadətin onadır. Sənə “məni 
doydur” deyirəm, yeyirsən. “Yat” deyirəm, yatırsan. “Get” 
deyirəm, gedirsən. “Al” deyirəm, alırsan. Sən mənim hər 
əmrimi yerinə yetirirsən, deməli, mənə qulluq edirsən”.
185
Bunun üzərində bir müddət düşündüm. Sonra bəsi rə tim 
açıldı və mənə buyuruldu: “Allah-Təalanın əmrlərinə uy, 
nəfsə qarşı müxalifət et. Nəfsin “yat” desə, Allah-Təalanın 
saleh qulları üçün “onlar gecələr az yatardılar” (əz-Zariyat, 
17) buyurduğunu və sənin bu cür edən saleh qullardan ola -
ca ğını de! Nəfsin sənə “Ye” desə, Allah-Təalanın “Yeyin, 
için, ancaq israf etməyin!” (əl-Əraf, 31) buyurduğunu de! 
Sənə “yeri” deyərək qürur və təkəbbürlə yeriməyini istəsə, 
Allah-Təalanın “Yer üzündə təkəbbürlə və qürrələnərək 
yerimə” (əl-İsra, 37) buyurduğunu de! Nəfsin bir şeyi alma-
ğını istə dikdə Allah-Təalanın “Əlini boynuna bağlı sax­
lama (simic olma) və tamam da açıq qoyma (israf etmə)” 
(əl-İsra, 29) buyur duğunu de!
Soruşdum: “Bunları edərsəm, nəyə nail olacağam?” 
Buyu ruldu: “Mütəqqilərdən, ariflərdən və siddiqələrdən, 
Rəbbinə ibadəti tam yerinə yetirənlərdən olursan”.
Həyat zülmət, ölüm işıq,
Nədən nəfsim zülmət istər?
Bir qədri yox yarım qaşıq,
Yer-göy qədər qiymət istər.
Hələ fasiq ikən nəfsim,
Xəlqə aşiq ikən nəfsim,
Qəhrə layiq ikən nəfsim,
Nədən könlüm rəhmət istər?
Çiyinlərdə gedir hamı,
Könüllərdə gedən hanı?
Əzəlindən bu cahanı
Mərd istəməz, namərd istər.
Haqdandı hər hüsni-kamal,
Haqdandı hər elmü-kamal.
Cahil olan cahü-cəlal,
Arif olan hikmət istər.
186
Nəfsin ən ciddi təhlükəsi özünə dəyər biçməsidir. 
Allahdan başqasını öyərkən Rəbbinə ortaq qoşan insan öz 
dəyərindən danışmaqla, yaxud özünə dəyər verilərkən sus-
maqla daha artıq şirkə girmiş olur. Çünki quyuya su tök-
məklə quyu dolmaz. İnsanda dəyərli, tərifəlayiq nə varsa, 
mənbəyi Allahdır. “De: “Bir söyləyin görək, əgər suyunuz 
çəkilib getsə, (Allahdan başqa), kim sizə axar su gətirə 
bilər?” (əl-Mulk, 30). Allah dilədiyini ucaldar, ucaltdığını 
da dilədiyi zaman endirər. Yüksəliş də, eniş də Ondandır. 
Adəm oğlu öz qatında nəfsinə dəyər verdiyi andan Allah 
qatında dəyərdən düşür. 
Nəfsinə savaş aç, adi yarış yox,
Düşmənə verəsi bircə qarış yox.
Bu savaş kimsəyə güzəşt tanımaz,
Burada atəşkəs, yaxud barış yox.
İblisin aqibəti heç vaxt unudulmamalıdır. O, Rəbbi ya-
nındakı xidmətlərinə baxmayaraq, özünün insandan üstün 
olduğunu dilə gətirən kimi ilahi rəhmətdən kənar laşdı rıldı. 
Allah yolçusu başqalarından faydalanarkən onların, baş qa-
ları ondan faydalanarkən özünün vasitədən qeyri bir şey 
olmadığını daim xatirində tutmazsa, yolçuluğu faydasız dır. 
“günəşə və aya səcdə etməyin, onları yaradan Allaha 
səcdə edin” (Fussilət, 37).
İbrət
Zunnun Misridən rəvayət edilir: “Bir gün dağlarda dola-
şarkən bir camaat gördüm. Hamısı xəstə idi. Burada nə 
etdiklərini sordum. Dedilər: “Burada bir abid var, ildə bir 
dəfə üzə çıxır, bizim üçün bəzi şeylər oxuyur, hamımız 
şəfa tapırıq”. Mən də onlara qoşulub abidi gözlədim.
Sarıbənizli, zəif vücudlu, gözləri çuxurlaşmış bir adam 
çıxdı. Heybətindən dağ silkələndi. Sonra şəfqət dolu bir 
nəzərlə adamlara baxdı, ardınca səmaya baxdı, onlara tərəf 
187
üfürən kimi hamısı şəfa tapdı. Getmək istərkən ətəyindən 
yapışıb yalvardım: “Allah üçün onları maddi xəstə liklər dən 
qurtardın. Mənim də mənəvi mərəzlərimə əlac elə!”
“Ey Zunnun, – dedi, – əlini ətəyimdən çək. Allah-Təala 
səni gördüyü halda Onu qoyub mənim ətəyimdən tutdun. 
Allah-Təala ikimizi də həlak edər”.
Kim Onun heyranıdır, hüri, ya qılman diləməz,
Kim Onun xəstəsidi, həkim, ya Loğman diləməz.
Su Onun, atəş Onun, yandıran O, söndürən O,
Kim Onun təşnəsidir, dərya, ya ümman diləməz.
Çırpınar qəlb quşumuz, döş qəfəsi darlıq edər,
Meyli Ərşdir, nə ki yer, hətta asiman diləməz.
Kəbəyə döndü könül, Beytül-haram mislindədi,
Haqq evin Sahibini hansı, de, mehman diləməz?
Hər kərəm Sahibinin ümdə bir ehsanı olur,
Vəslə müştaqdı bu qul, qeyri ərməğan diləməz.
Elə bir Hakimə təslim eləmiş könlünü qul,
Qətlinə versə əmr, əfvinə fərman diləməz.
Ey könül, canı verib artıq azad oldum demə,
Nəfsdən qeyri o Şah bu quldan qurban diləməz.
  
İnsan zərrə qədər də olmadığını anlamayınca Tamın qiy-
mətini verə bilməz. Zatən Din Allahdan başqa Böyüyün 
olmadığını anladan Haqq elmdir. Ona ibadət edənlər bu 
anlayışa sahib deyillərsə, ibadətdə hesab edilməzlər. İbadət-
lərin şahı, Dinin dirəyi sayılan namaza çağırışın, yəni Aza-
nın, habelə namazın özünün “Allahu Əkbər” (Allah Böyük-
dür) sədaları ilə başlaması həmin gerçəkliyin ifadəsidir.
188
“(Rəhmanın qulları) o kəslərdir ki, Allahla yanaşı başqa 
bir ilahı çağırmazlar” (əl-Furqan, 68) ayəsinin hikməti məhz 
namazda daha çox üzə çıxır. Qul Rəbbini nə üçün çağırar? 
Əlbəttə, sığınmaq, qorunmaq, kömək istəmək üçün. Hədis-
lərdən də bəlli olduğu kimi, çağırışların, yəni duaların ən 
məqbul vaxtı namazlardan sonradır. “Səbir və namazla 
kömək arayın. Şübhəsiz ki, bu, ağırdır. Ancaq müti olan lar 
istisnadır”. (əl-Bəqərə, 45) ayəsi də bunu təsdiqləməkdədir. 
Möminlər Allah Rəsulundan (salləllahu aleyhi və səlləm) dua-
sını almaq istədikdə o Həzrət mütləq iki rükət namaz qılar, 
ardınca dua edərdi. Yeri gəlmişkən, dövrümüzdə də mömi-
nin bu sünnəyə uyması, yəni özü kimi birinin kömə yinə 
ehtiyac duyanda, hər hansı müşkülünü həll etmək istə-
yəndə öncə iki rükət namaz qılıb duada bulunması çox 
gərəklidir. Çünki bu zaman ehtiyacını özü kimilərdən deyil, 
özü kimi olmayan Allahdan diləmiş olur. Allah isə ancaq 
Onun böyüklüyünü qəbul edən, ancaq Ondan uman və 
umduğunu ancaq Onun verə biləcəyinə inanan qulunun 
müticəsinə Ona uzanan əllərini boş geri qaytarmaz. Yetər 
ki, bəndə Kimin hüzuruna çıxdığını anlamış olsun.
İbrət
Əbu Əmr Züccaci həzrətlərindən sordular: “Fərz namaz-
larda ilk təkbiri gətirərkən nədən halın dəyişir?” Cava bında 
buyurdu: “Bir fərzə sidq və səmimiyyətlə başlamamaqdan 
qorxuram. Bir kimsə “Allahu Əkbər (Allah ən böyükdür)” 
deyər və qəlbində Ondan böyük bir şey bulunarsa və ya 
ömrü boyu Ondan başqasının ucalığını və böyüklüyünü 
qəbul edərsə, özünü öz diliylə təkzib eləmiş olur”.
Adəm oğlu, nəfsini yıx,
Zəfər sənə bu cür gülər!
Yıxdığının üstünə çıx,
Başın buludları dələr.
189
Yeddi dəfə etsən əfqan,
Yeddi evdə olmaz qanan.
Bircə kərə çəksən Azan,
Yeddi səma səda elər.
Bu dünyaya gözünü yum,
Namazdan çıx, namaza cum!
Hər nə umsan, səcdədə um,
Ummadığın yerdən gələr.
Allahın gözəl adlarından biri Mucibdir. Yəni Haqq-Təala 
yaratdıqlarının çağırışlarına cavab verən, dualarını müstə-
cəb qılandır. “Qullarım Məni səndən sorarlar, de: “Mən 
yaxınam, Məni çağırsalar, cavab verərəm. Qoy onlar da 
Mənim dəvətimi qəbul edib Mənə iman gətirsinlər ki, 
düz yolla gedənlərdən olsunlar” (əl-Bəqərə, 186). 
Diləklər süslənir “Allah” deyəndə,
Mələklər səslənir “Allah” deyəndə,
Od qoyun şeytana bu dünyada da,
Hər dəfə səksənir “Allah” deyəndə.
Yuxarıdakı ayədə göründüyü kimi, yalnız Onun qulla-
rının çağırışına cavab veriləcəyindən söhbət gedir. Yəni, 
özünü Onun qulu saymayanlar bu qarşılıqdan məhrum dur. 
“ondan başqasını çağıranların duası müstəcəb olmaz” 
(ər-Rəd, 14). Özünü Onun qulu hesab edən, fəqət Onu ça-
ğırmayan kimsələrin də durumu eynidir. “De: “Əgər dua­
nız (çağırışınız) olmasa, rəbbim sizə nə dəyər versin?” 
(əl-Furqan, 77). Lakin Onu çağıran həqiqi qul kimi çağır malı, 
yəni içdən Ona səslənməlidir. Allah ancaq qəlbin harayını 
eşidər. Digər fəryadlar faydasızdır. “rəbbinizə müti olaraq 
və astadan dua edin” (əl-Əraf, 55). “onu qorxa­qorxa və 
ümid ilə çağırın” (əl-Əraf, 56). “Allaha ixlasla (tam səmi miy­
yətlə, yalnız onun rizasını umaraq) dua edin” (əl-Mumin,14).
190
Din duadır, iman ədəb,
Dinsizlikdən həya eylə.
Sən miskin qul, O Qadir Rəbb,
Nə üsyan, nə riya eylə.
Gündüz gülmək üçün deyil,
Gecə ölmək üçün deyil.
Təqdir silmək üçün deyil,
Gecə-gündüz dua eylə.
Nə sus, kiri, nə coş, bağır,
Asta çağır, müti çağır.
Rəbbin Qəni, hamı fağır,
Onu deyib fəryad eylə.
Dua qəlbin harayıdır,
Könül Onun sarayıdır.
Dil naləsi havayıdır,
Sən ruhunu əhya eylə.
Uca Rəbbimiz “Yalnız ona edilən dua haqdır” (ər-
Rəd, 14) buyurdu. Dövrümüzdə və dövrəmizdə açıq şirk, 
əlbəttə ki, heç gizlində də yoxdur, yəni İslam ümmətindən 
olan, kəlmeyi-şəhadəti dilə gətirən kimsələrin daşdan, 
taxtadan bir büt yonub qabağına qoyması, ondan nəsə 
diləməsi, yaxud günəşə, ulduza, digər yaradılan şeylərə 
tapınması, artıq təsəvvür edilməz. Çünki belələri bütpə rəst 
olub, bu ümmətdən sayılmaz. Fəqət gizli şirk, yəni ixlas dan 
uzaq əməllər müsəlman sayılanların arasında açıqdan-
açığa tüğyan etməkdə, hər addım və kəlməbaşı qarşı mıza 
çıxmaqdadır. 
Şirkin gizlisi var, açığı vardır,
Muşrikin avamı, alçağı vardır.
Gizli şirk özünü gözə soxmaqdı,
Ey avam, gözün də bıçağı vardır.
191
Allah Rəsulu (salləllahu aleyhi və səlləm) buyururdu: 
“Ümmətimdə şirk qarışqanın mərmər daşı üzərindəki hərə­
kətlərindən daha səssiz və gizlidir”. Bu o deməkdir ki, iba-
dət əhli olan biri ibadətdən saydığı, yaxud haram hesab 
etmədiyi bir əməli işlər, fəqət bu əməliylə Allaha şərik qoş-
duğunun fərqinə varmaz. Məsələn, həvəslə nərd oynayan 
biri “zər verdi, zər vermədi” deyərkən Rəbbinə heç bir şans 
buraxmayıb, ancaq zərə tapındığını anlamaz. Beləsinə “Nərd 
oynayan əlini donuz ətinə, qanına batırmışdır” hədisini 
xatırladarsan, gözünü döyər. 
Kim əgər dünyada nərddən ayrılmaz,
Hər iki dünyada dərddən ayrılmaz.
Burda vaxtı gedər, orada bəxti –
Şeytanlar o bəxtsiz fərddən ayrılmaz.
Yaxud, “pul hər şeyi həll edir” prinsipini rəhbər tutan-
lar pulun heç bir şeyi həll etmədiyini, hər şeyi həll edənin 
yalnız Allah olduğunu unutmaqdadır. Halbuki ayədə “Allah 
Qəni (zəngin), siz isə fəqirsiniz” (Muhəmməd, 38) buyu-
ruldu. Vəzifəsinə, yaxud yüksək vəzifə tutan qohumuna, 
tanışına güvənən, “Filankəs dağ kimi arxamdadır” deyən 
kimsələr “Dağları qum təpəsinə döndərib (əl-Muzzəm mil, 
14) toz kimi səpələyənin” (əl-Vaqiə, 6) varlığından sanki 
xəbərsizdilər. Allahdan çox adamlardan qorxanlar qor xuda, 
Xaliqdən çox məxluqa ümid edənlər ümiddə, Yaradandan 
çox yaradılanları sevənlər məhəbbətdə, özü kimi Olma yan-
dan çox özü kimi olanlardan utananlar həyada Rəbbinə 
ortaq qoşmaqda, fəqət bundan qəflət etməkdədirlər.
Sən ey öz qövmündə mötəbər adam,
Az qala bütlərə bərabər adam.
Xalqın mədhiyyəsi məst və məhv elər,
Xaliqin qəhrindən bixəbər adam.
192
Məgər bəndəlikdən çox vətəndaşlığa, qulluqdan çox 
azadlıqlara can atanlar koalisyon, yəni şərikli höku mətlə rin 
nə qədər az ömürlü olduğunu görmürlərmi? Milyon illərlə 
nizamlı şəkildə ayaqda duran bu möhtəşəm, ahəngdar 
kainat da şərikli idarə olunsaydı, bu qədər duruş gətirə 
bilərdimi? “Əgər yerdə və göydə Allahdan başqası olsaydı, 
ikisi də (yer də, göy də) pozulardı” (əl-Ənbiya, 22).
Rəbbin Birdi, dünyan qoşa,
Düşünmə tərs, Adəmoğlu.
Hər ikisi gedər boşa –
Düşünmək fərz, Adəmoğlu.
Ay və Günəş Xəlq edənə,
Nur və atəş Xəlq edənə,
Asiman, Ərş Xəlq edənə
Böyükmü ərz, Adəmoğlu?
Nəfsin şişər, təhrik etmə,
Töhmət elə, təbrik etmə,
Müdrik elə, müşrik etmə,
Adəm ilk dərs, Adəmoğlu.
Məlum olduğu kimi, Allah Rəsulu (salləllahu aleyhi və 
səlləm) 23 il ərzində Allahın köməyilə müşriklərə və müna-
fiqlərə qarşı barışmaz mübarizə apardı və hicrətin 8-ci ilində 
Məkkəni fəth etməklə İslam düşmənlərini qəti məğ lubiy-
yətə uğradaraq şirkin “onurğa sütununu” qırdı. Həz rə tin 
vəfatına yaxın belə buyurduğu rəvayət edilir: “Müsəl man­
lar! Bundan sonra təkrar bütpərəst olmağınız mümkün 
deyil. Bu sarıdan zərrə qədər qorxum yoxdur. Qorxdu ğum 
şey sizin dünyapərəst olmağınızdır”.
Baxsan çölümüzə, dünyapərəstik,
Baxsan içimizə, xülyapərəstik.
Şeydən yaransaq da, bir şey deyilik,
Bir şey olmasaq da, əşyapərəstik.
193
Bütpərəstlik açıq, yəni böyük, dünyapərəstlik isə gizli, 
yəni kiçik şirkdir. Böyük şirkdən qorunanlar küfr mərə zin-
dən qurtulub müsəlman, kiçik şirkdən qorunanlar isə bütün 
qəlb mərəzlərindən qurtulub müttəqi, təqva sahibi olur. 
“Aqibət təqvanındır” (Ta ha, 132).
Hədis
Biri Rəsulullahdan (salləllahu aleyhi və səlləm) sordu: 
“Qurtuluş nədir?” Cavab verdi: “Allahı aldatma man dır”. 
O kimsə təəccüblə dedi: “Allah necə aldadılır ki?” O Həzrət 
belə buyurdu: “Allah və Rəsulunun sənə əmr etdiyi əməli 
iş lərkən Allah rizasını niyyət etməməklə. Riyadan qorun; 
o, ən kiçik şirkdir”.
Kiçik şirk olan qəlblərdə böyük məhəbbət olmaz. Bö yük 
məhəbbət olan qəlblərdə isə bütün qeyri məhəbbətlər kiçikdir.
Rəbbim bizə bir şam verdi,
Biz pərvanə olammadıq.
Sevgi dolu bir cam verdi,
Biz məstanə olammadıq.
Eşq heyranlıq, məftunluqdu,
Müsibətdən məmnunluqdu,
Məhəbbət Haqq məcnunluqdu,
Biz divanə olammadıq.
Mərd – dünyanı dəf edəndir,
Dost yolunda sərf edəndir,
Mərd – “mən”ləri məhv edəndir,
Biz mərdanə olammadıq.
7. “(rəhmanın qulları) o kəslərdir ki, Allahın haram 
qıldığı cana haqsız olaraq qıymazlar” (əl-Furqan, 68).
Hər bir insanın Allahdan qeyrisindən, yəni insan lar dan 
qorxmadan, təhlükə duymadan yaşamaq haqqı vardır. Allah 
bu haqqı tanımış və tanınmasını istəmişdir. Müəyyən hal lar 
194
istisna olmaqla, insanın insanı qətlə yetirməsi haramdır. 
Lakin o halları müəyyən edən də bəndə deyil, Allahdır. 
“kim bir cana qıymayan və ya yer üzündə fəsad törət­
məyən bir kimsəni öldürürsə, bütün insanları öldürmüş 
kimi olur” (əl-Maidə, 32).
Ölüm vardır ənənəvi:
Cana qıyan qatil olur.
Ölüm də var ki, mənəvi:
Can qalsa da, batil olur.
Cismən ölü o kəsdi ki,
Axirəti məlum deyil.
Mənən ölü o kəsdi ki,
Axirətdə məzlum deyil.
Cismən ölmək xalqda eyni,
Xalqı mənən öldürməyin.
Hikmətlə ağladın yəni,
Hikmət yoxsa, güldürməyin.
İnsan başqa canların cəlladı ola bilmədiyi kimi, öz belin-
dən gələn, yaxud bətnindən çıxan canların da qatili ola bil-
məz. “Diri­diri gömülən qızın hansı suçdan dolayı öldü­
rüldüyü sorulduğu zaman” (ət-Təkvir, 8-9). Cinsindən asılı 
olmayaraq, uşaq ana bətninə düşəndən 4 ay sonra ona ruh 
üfürülür və o, hələ doğulmasa da, bir nəfsə, yəni canlıya 
çevrilərək yaşamaq, qorunmaq hüququ qazanır. Odur ki, 
körpənin istər bətndə, istər doğuşdan sonra tələf edilmə si-
nin günah və cəza dərəcəsi tələf edənlər üçün eynidir. 
Çünki hər iki halda Allahın can verdiyi məsum bir varlığı 
qətlə yetirmişlər. 
Körpə qətli ən böyük şər;
O şərdənsə xədim olun.
Qatil olmaq şərtsə əgər,
Nəfsinizə qənim olun.
195
Adəm oğlunun nəinki öz övladını, hətta özünü də öldür-
mək haqqı yoxdur. “özünüzü öldürməyin” (ən-Nisa, 29).
Hədis
Sizdən öncə keçən ümmətlərdən birində bir kişi vardı. 
Vücudu yaralar içindəydi. Ağrılarına dözməyib, bıçaqla 
damarını kəsmiş və qan itkisindən ölmüşdü. Allah-Təala 
buyurur ki: “Qulum öz-özünə qıymaqla Məni keçdi. Mən 
də ona cənnəti haram qıldım”.
Ömür imtahandı, ölüm intizar,
İnsan intixabda: iman, ya inkar?
İntizar bitəndə insan biləcək:
O iman edibdir, yoxsa intihar.
Haqsız qətllərin içərisində ən ağırı və ağrılısı, şübhəsiz 
ki, mömin kimsənin öldürülməsidir. “Hər kim bir mö mini 
qəsdən öldürürsə, cəzası içində əbədi qalacağı Cəhənnəm­
dir. Allah ona qəzəb etmiş, ona lənət etmiş və onun üçün 
böyük bir əzab hazırlamışdır” (ən-Nisa, 93).
Dinimizdə fətva vermək haqqı olanın fətvası olmadan 
mömin şəxsi öldürməyə bəraət qazandıracaq hal yoxdur. 
Hətta cihad zamanı öldürülməkdən qorxaraq “Lə ilahə il-
ləllah” deyən bir kafirin qətli yolverilməz sayılır. “Ey iman 
gətirənlər! Allah yolunda səfərə (cihada) çıxdığınız zaman 
diqqətli olun! Sizə müsəlman olduğunu bildirən (salam 
verən) bir kimsəyə dünya həyatının puç mənfəətinə ta­
mahsılanaraq (öldürmək üçün): “Sən mömin deyilsən” 
deməyin! Halbuki çox qənimətlər Allah yanındadır. Siz 
özünüz də bundan əvvəl onlar kimi idiniz. Lakin Allah 
sizə mərhəmət etdi” (ən-Nisa, 94). 
Hədis
Üsamə ibn Zeyddən (radiyallahu ənh) belə rəvayət olu-
nur: “Rəsulullah bizi bir dəstəylə göndərdi, Cüheynə qə bi-
ləsinin Huruqat boyuna hücum etdik. Bu zaman bir adamı 
196
yaxaladım. O da “Lə ilahə illallah” dedi. Amma mən onu 
vurub öldürdüm. Bu səbəbdən içimə bir şübhə düşdü. 
Axırda bunu Hz. Peyğəmbərə (salləllahu aleyhi və səlləm) bil-
dirdim. Rəsulullah (salləllahu aleyhi və səlləm) buyurdu: “O, 
“Lə ilahə illallah” dedi və sən onu öldürdün, eləmi?” Mən: 
“Ey Allahın Rəsulu, bunu ancaq və ancaq silah qorxusuyla 
söylədi” – dedim. Buyurdu: “Bunu (silah qorxusuyla) söy-
lə yib-söyləmədiyini öyrənmən üçün qəlbinimi yardın?” 
Və bu sözü davamlı şəkildə o qədər təkrarladı ki, hətta 
“Kaş İslama bu gün girmiş olaydım” – dedim”.
Qəfil ölüm yoxdu, qafil insan var,
Qəlbini qətl edən qatil insan var.
Şər şeytan əməli, onsuz kimsə yox,
Şərə qalib insan, qabil insan var.
Dövrümüzdə “Lə ilahə illəllah” deyənlər arasında baş 
verən qətllərin çoxu məişət zəminindədir. İslam dinindən 
sayılan insanların xırda mübahisə və münaqişələr üzün dən 
ayıq və sərxoş başla bir-birini güllələməsi, bıçaqlaması, 
mət buatın, demək olar ki, adi və gündəlik məlumatları sıra-
sındadır. Əcəba, Allahın verdiyi canı bədəndən ayırmaq bu 
qədər asanmı? Heç nəyin üstündə əldən gedən təkcə dünya 
deyil, həm də Axirətdir axı!
Hədis
Allah Rəsulu (salləllahu aleyhi və səlləm) buyurdu: “İki 
müsəlman qılınclarıyla qarşılaşıb döyüşdüklərində öldü rən 
də, ölən də cəhənnəmdədir”.
Soruşdular: “Ya Rəsulallah! Öldürəni anladıq, ölənin 
təqsiri nədir?” Buyurdu: “Çünki o da qarşısındakını öl dür-
məyə istəkli idi”.
Ey ölüm, həyatdan sənə salamlar!
O da salam deyir sizə, adamlar.
Orada bilmirəm həyat necədi,
Burda qətllərdi, bir də edamlar.
197
Təkcə məişət zəminində deyil, qanun əsasında törə di-
lən qətllər də həyəcan doğurur. Çünki, bir qayda olaraq, 
ilahi hikmətdən yox, bəşəri düşüncələrdən qaynaqlan maq-
dadır. Hədisdə buyuruldu: “Adil hakim Qiyamət günü 
ilahi məhkəmə qarşısına çıxarılacaq. Hesabın şiddətini 
görüncə umduqlarından vaz keçəcək və arzulayacaqdır ki, 
kaş bir dənə xurma haqqında belə iki adam arasında hökm 
verməmiş olaydı”. Əgər adil hakimlərin xırda bir mülki iş-
dən dolayı durumu budursa, öz ağlıyla ölüm hökmlərinə 
imza atan hökm sahiblərinin vay halına! Hər bir cəza haqq 
üzrə, yəni günahın ölçüsündə olmalıdır. Haqq ölçünü 
Allahdan yaxşı bilən varmı?
Hədis
Rəsulullah (salləllahu aleyhi və səlləm) əshabına buyurdu: 
“Hakimlər üç qisimdir. Bir qismi Cənnətdə, iki qismi 
Cəhənnəmdədir. Haqqı bilib onunla hökm edən hakim cən-
nətdədir. Haqqı bildiyi halda qəsdən zülm edən hakim isə 
cəhənnəmdədir. Bilmədən hökm verən hakim də atəşdədir”.
Səhabələr sordular: “Ya Rəsulallah, bilməyənin günahı 
nədir?” Cavab verdi ki: “Onun günahı layiq deyilkən hakim 
olmasıdır”.
Amirlərə, məmurlara
Söylə zalim olmasınlar.
Rəhmət yoxdur mənfurlara,
Mənfur xadim olmasınlar.
Şəri sifariş eyləyib,
Şeytanla saziş eyləyib,
Nəfsə nəvaziş eyləyib,
Qəlbə qənim olmasınlar.
Doğru dində olmayanlar,
Daim öndə olmayanlar,
Haqqa bəndə olmayanlar
Xalqa hakim olmasınlar!
198
Uymasınlar hədyanlara,
Səltənətə, sultanlara!
Uymasınlar şeytanlara;
Məlun, rəcim olmasınlar!
Allah mütləq Hakimdir. Bu o deməkdir ki, bu gün yer 
üzündə hökm edən də, hökm edilən də sabah Onun hüzu-
runda mühakimə olunacaq. Bədbəxt bunu unudan, Axirəti 
düşünməyəndir. “Allahı zalımların əməllərindən qafil 
sanma. Allah onları elə bir gün üçün saxlayır ki, o gün 
gözləri hədəqəsindən çıxar. onlar başlarını yuxarı qaldı­
rıb durar, gözlərini də qırpa bilməzlər. Qəlbləri də bom­
boşdur” (İbrahim, 42-43).
Zülmün qədəhi var, səbrin kasası,
Zülmün zopası var, səbrin əsası.
Əsa toppuz olar kasa dolanda;
Gec olur, güc olur səbrin qisası.
Rəhbərlik elmdir, rəyasət deyil,
Elm ibadətdir, siyasət deyil.
Xaliqə qulluqdur, xalqa xidmətdir;
Rəhbərlik başqa bir fərasət deyil.
Zülm təkcə hökm sahibinin öz hökmündə haqq ölçü ləri 
itirməsi deyil, həmçinin buna əngəl ola biləcək kimsələrin 
əngəl olmamasıdır.
İbrət
Yavuz Sultan Səlim xan ölkədə ipək alqı-satqısını yasaq 
etmişdi. Lakin ölkə əhlindən dörd yüzə qədər adam bu 
yasağı pozdu. Qanunlara əməl etməkdə hamıya nümunə 
olan hökmdar hər cür pozuculuğa qarşı amansız idi. Dər-
hal o dörd yüz nəfərin edamı barədə fərman verdi.
Osmanlının səkkizinci şeyxülislamı Zənbilli Ali Əfəndi 
bu xəbəri eşidən kimi Sultanın hüzuruna tələsərək qəzəbli 
199
hökmdarı bu işdən çəkindirmək istədi. Aralarında belə bir 
söhbət keçdi:
– Bu əlləri bağlı dörd yüz adamın öldürülməsi halal 
deyildir. Buna görə Allah qatında cavab verməli olarsan. 
Onları edam etdirmə.
– Xalqın üçdə birinin halını düzəltmək üçün üçdə iki-
sinin belə öldürülməsi caiz ikən bu cür bir ovuc kimsənin 
qanının tökülməsini çox görmək yersiz deyildirmi?
– Bu işə bir böyük fitnələr zamanı yol verilə bilər.
– Hökmdarın əmrinə qarşı gəlməkdən daha böyük 
fitnə olurmu?
– Bunlar sənin əmrinə qarşı çıxmamışlar. Çünki sənin 
ipək əmiri təyin etmən ipəyin alınıb-satılmasını göstərir. 
Bu bir rüsxətdir, açıqca izin vermən deməkdir. İpək alınıb 
satılmayacaqsa, niyə ipək əmiri təyin etdiniz, onun vəzi fəsi 
nədir?
– Sənin səltənət işlərinə aid bu kimi şeylərdə söz söy lə-
mən vəzifən deyildir.
– Bu xüsus Axirət işlərindəndir. Buna qarışmaq bizim 
vəzifəmizdir.
Şeyxülislam bu son sözləri deyərək, salam vermədən 
hüzurdan ayrıldı. Sultan əvvəlcə çox qəzəblənsə də, bu cəsa-
rətli söhbət onu uzun müddət və ciddi olaraq düşün dürdü. 
Sonra Qurani-Kərimdə buyurulan: “Əgər bağışlarsınızsa, 
bu, təqvaya daha yaxındır” (əl-Bəqərə, 237) ayəsinə uyaraq, 
o, dörd yüz nəfəri əfv etdi.
Hökm əhli oynar odla,
Bir qığılcım yaxar onu.
Su boğaza çıxar onda,
Bir tüpürük boğar onu.
Kim öldürmək gücündədir,
Həlakının küncündədir.
Uçurumun ucundadır –
Bir üfürük yıxar onu.
200
Zor əhlinə yüyən gərək,
Yüksəldikcə əyən gərək.
Haqq kəlməni deyən gərək,
Qeyri sözlər çaxar onu.
Zalım haqdan, düzdən deyil,
Div görükər, dizdən deyil.
Zalım rəhbər bizdən deyil, 
Cin-şəyatin doğar onu.
Ölüm hökmünün ləğvi mövzusu müasir dünyanın gün-
dəmindədir. Dünyəvi dövlətlər içərisində tam, ya qismən 
bu addımı atanlar da, buna hazırlaşanlar da vardır. Lakin 
həqiqət budur ki, Allah onu ləğv etməmişdir. Haqq-Təala 
Öz yaratdıqlarının bilmədiklərini bilir. Əgər ölüm hökmü-
nün ləğvi cəmiyyətin islahını artırıb, fəsadını azaltsaydı, 
Rəbbimiz bunu mütləq edərdi. Çünki ilahi hikmət Adəm 
oğlunun xeyrinə yönəlmişdir. Durum bu ikən, ölüm hök-
münün ləğvi ilə bağlı tədbirlər nəinki dünyamız, həmçinin 
Axirətimiz üçün də təhlükədən xali deyildir. Çünki “Allahın 
nazil etdiyi ilə hökm etməyənlər, əlbəttə, zalımdırlar” 
(əl-Maidə, 45).
Bəşəri qorumaz bəşər qanunu,
Bəşərə gərəkdir Məhşər qanunu.
Səmavi hökmlər keçməsə yerdə,
Nə verər insana Qərb-Şərq qanunu?!
Ölüm hökmünü saxlamaqla hökm və ya haqq sahibi nin 
bağışlamaq haqqından düzgün faydalanması daha müna-
sibdir. Allah çox bağışlayandır və bağışlayanları sevər. “Hər 
kəs bağışlasa, bu onun üçün bir kəffarədir” (əl-Maidə, 45). 
Cəza da, güzəşt də caninin tərbiyəsinə xidmət etməlidir. 
Tərbiyə dedikdə caninin Allah qarşısında tövbəsi üçün 
həbsxana və islah düşərgələrində zəruri şəraitin yara dıl-
ma sını nəzərdə tuturuq. Tövbədən gözəl islah yoxdur.
201
İbrət
Məkkənin fəthi zamanı İslam Peyğəmbəri (salləllahu 
aleyhi və səlləm) Qureyşi bağışlasa da, bir neçə şəxsin qanını 
halal buyurdu. Bunlardan biri də Uhud savaşında Hz. Pey-
ğəmbərin (salləllahu aleyhi və səlləm) əmisi Hz. Həmzəni 
nizəylə həlak edən və sonra da ciyərini çıxaran Vəhşi idi. 
O bu işi Qureyşin böyüklərindən olan Əbu Sufyanın zöv cəsi 
Hindin sifarişi ilə etmişdi. İslam ordusu Məkkəyə girəndə 
Vəhşi qaçıb bir müddət Məkkədən kənarda yaşadı. Sonra 
peşman olub geri döndü. Hz. Peyğəmbərin (salləllahu aleyhi 
və səlləm) hüzuruna gəldi və salam verdikdən sonra dedi: 
“Ya Rəsulallah! Bir kimsə Allaha və Rəsuluna düş mən lik 
edərsə, ən çirkin günah işlərsə, sonra peşman olub imana 
gələrsə, cəzası nədir?”
Allahın Rəsulu (salləllahu aleyhi və səlləm) buyurdu: “İman 
edən, peşman edən bağışlanır, bizim qardaşımız olur”.
Vəhşi: “Ya Rəsulallah! Mən sənə iman etdim, peşman 
oldum. Allah-Təalanı və Rəsulunu hər şeydən çox sevi rəm. 
Mən Vəhşiyəm”, – dedi.
Hz. Peyğəmbər (salləllahu aleyhi və səlləm) Vəhşi adını 
eşidincə əmisi Hz. Həmzənin parça-parça olmuş bədəni 
gözünün önünə gəldi. Gözləri yaşardı. “Get, gözüm səni 
görməsin!” – dedi. Vəhşi öldürüləcəyini anlayıb qapıya tərəf 
yüyürdü. Səhabələr qılınclarını çəkib onun qabağını kəsdi-
lər. Bu an Cəbrail (aleyhissəlam) gəlib Allah-Təalanın buyu-
ru ğunu Rəsulullaha (salləllahu aleyhi və səlləm) yetirdi: “Ya 
Peyğəmbər! Bütün ömrünü bütə tapınmaqla, qullarımı 
mənə qarşı qaldırmaqla keçirən bir kafir tövhid kəlməsini 
oxuyunca mən onu əvf edirəm, sənsə əmini öldürdü deyə 
onu əvf etmirsən? O, peşman oldu. Sənə inandı. Mən əvf 
etdim. Sən də əvf et”.
Bütün səhabələr “Öldürün!” əmrini gözlərkən Hz. Pey-
ğəmbər (salləllahu aleyhi və səlləm) “Qardaşımızı çağırın”, – 
dedi. “Qardaş” sözünü eşidincə qılınclar qınına qoyuldu. 
202
Allahın Rəsulu (salləllahu aleyhi və səlləm) Vəhşiyə bağış-
lan mağını müjdə verərək buyurdu: “Ancaq səni görmək 
mənim üçün ağırdır. Mənə görünmə!”
Vəhşi Rəsulullahı (salləllahu aleyhi və səlləm) üzməmək 
üçün bir daha onun yanına gəlmədi. Peşman, gözükölgəli 
bir ömür yaşadı.
Ey məhbus, əzabmı zindan əzabı?
Hələ görməmisən vicdan əzabı.
Məhbəslər ən gözəl tövbə yeridir;
Haqqa gəl, gəlməmiş heyvan əzabı.
“(rəhmanın qulları) o kəslərdir ki, Allahın haram 
qıldığı cana haqsız olaraq qıymazlar” (əl-Furqan, 68) ayəsi 
təkcə insanları deyil, heyvanları, quşları, balıqları da əhatə 
edir. Çünki canlıdırlar, onlara şüur verilməsə də, can veril-
mişdir. Uca Allah bəzi heyvanları-onlar nə qədər iri olsalar 
belə, bir ruzi kimi Adəm oğluna ram edərək ehsanda bulun-
muşdur. İnsan qəsb etməmək şərtilə onları kəsə, yeyə və 
yedirə bilər. “Və qurbanlıq dəvələri sizə Allahın nişa nə­
lərindən etdik. onlarda sizə xeyir vardır. onlar səfdəy ­
kən üzərində Allahın adını anın, (kəsilib) yan üstə yıxıl­
dıqları zaman onlardan yeyin, istəyənə də, müti durana 
da verin. Beləcə, onları sizə ram etdik. Bəlkə, şükür edə­
siniz” (əl-Həcc, 36-37). Kimsə özünə məxsus olmayan hey-
vanı sahibindən icazəsiz öldürə bilməz. Öldürərsə, ən azı 
Rəhmanın quluna xas sifətlərdən birini itirmiş olur. Başa 
düşən üçün bu, kiçik itki deyildir.
Sahibsiz sayılan, əhliləşməyən heyvanları da zərə rin dən 
qorunmaq, yaxud faydalanmaq üçün deyil, əylənmək xati-
rinə öldürməyə Adəm oğlunun haqqı yoxdur.
HƏDİSİ­QÜDSİ: Hər kim əyləncə üçün bir sərçəni öl-
dürərsə, o sərçə Qiyamət günü Allaha belə söylər: “Ya Rəbb, 
ondan soruş, məni nədən boş yerə öldürdü, faydalanmaq 
203
üçün öldürmədi.” Bəlkə də bu hədisin təsiridir ki, Xalifə 
Qızılayaq həzrətləri deyərdi: “Çocuqluğumda sapandla bir 
sərçə vurmuşdum. Bunu hər xatırlayanda qorxudan qəl bim 
əsir”.
Fərqi nə: bu fildi, o qarışqadı,
Ədalət odur ki, hər qarışdadı.
Zülm ədavətdə və əyləncədə,
İnsaf iztirabda və barışdadı.
Allah Rəsulunun (salləllahu aleyhi və səlləm) sərrast at-
mağı öyrənmək üçün canlı heyvanları nişan almağı yasaq-
ladığı rəvayət edilir. Rəhmanın qulu olmaq Onun mərhə-
mətindən nəsib almaq deməkdir. Onun yaratdıqlarına acı-
mayanlar nədə irəliləsələr də, könül yolçuluğunda irəliləyə 
bilməz. Çünki suda, quruda, havada yaşayan nə varsa, Onu 
təsbih etməkdədir. “o, sübhandır və onların dedik lərin­
dən çox ucadır. Yeddi göy də, yer də, onlarda olanlar da 
onu təsbih edər və elə bir şey yoxdur ki, həmd ilə onu 
təsbih etməsin. Lakin siz onların təsbihini anlamaz sınız” 
(əl-İsra, 43-44).
Adəm oğlu, dərd basanda
Günahında axtar onu,
Yurdun nə bir gədasında,
Nə şahında axtar onu.
Ey quşları qıran kişi,
Sapand alıb vuran kişi,
Evin qalsa viran, kişi,
Quş ahında axtar onu.
Bircə gündə baş ağarsa,
Göydən su yox, daş yağarsa,
Axırına quş çıxarsa,
Allahında axtar onu.
204
İbrət
İbrahim Həvvas həzrətlərindən rəvayət olunur: “Halal 
bir dolanışıq vasitəsi arayaraq balıq tutmağa başladım. Bir 
gün qarmağıma bir balıq düşdü. Onu çıxardım, kənara 
qoyub, qarmağımı təkrar atdım və bir balıq da tutdum. 
Onu da kənara qoyub, qarmağı təkrar atmaq istəyəndə gizli 
bir səs eşitdim: “Bizi zikr edən varlıqları ovlayıb öldür mək-
dən başqa bir dolanışıq vasitəsi tapa bilmədinmi?” Dərhal 
qarmağı qırıb ovçuluğu tərk etdim”.
Zülm eyləyənlər bir duruxsunlar,
Dünyadan ötəri az vurnuxsunlar.
Xalqın qəhərini düşünməyirlər,
Xaliqin qəhrindən barı qorxsunlar.
Bəlxin ən məşhur övliyalarından İbrahim ibn Ədhəm 
həzrətlərinin də Bəlx taxt-tacından imtina edərək könül 
yolçuluğuna başlamasının səbəbini ovçuluqda üzləşdiyi 
bir hadisəylə əlaqələndirirlər. Belə ki, həzrət ov zamanı bir 
ceyranı qovarkən belə bir gizli səs eşitmişdi: “Vallahi, sən 
bunun üçün yaradılmadın, bununla əmr edilmədin”.
Qüdrət nə oxdadır, nə qurşundadır,
O nə sərkərdədə, nə qoşundadır.
Zalimə uğrasan, Allah arxanda,
Zalimlik eyləsən, O, qarşındadır.
Əslində, ovçuluq İslamda haram deyildir. Diləyənlər bu 
peşəylə məşğul ola bilər. Sadəcə, bu məşğuliyyət maddi ehti-
yacdan irəli gəlməli, faydalanmaq üçün olmalı, əylənmək 
niyyəti daşımamalıdır. ”Səndən hansı şeylərin halal edil­
diyini soruşarlar. De: “Bütün pak nemətlər sizə halal 
buyurulmuşdur. Allahın sizə öyrətdiyi ilə təlim edib əhli­
ləşdirdiyiniz yırtıcı heyvanların ovladıqları da sizə halal­
dır. onların sizin üçün tutub gətirdiklərindən yeyin və 
ona görə Allahın adını çəkin” (əl-Maidə, 4). Allah (Cəllə 
205
Cəlaluhu) ovçuluğa izin verməklə yanaşı İhramda olan Həcc 
zəvvarlarına bunu yasaq etmişdir. “Ey iman gətirənlər! 
İhramda ovu öldürməyin” (əl-Maidə, 95). Lakin həqiqi könül 
yolçuları bu kimi məsələlərdə rüxsətlərə deyil, qadağalara 
etina edərlər. Onlar bütün yer üzünü hərəm, özlərini isə 
həmişə ihramda hesab edən kimsələrdir. Nəinki əti yeyi lən 
heyvanlara, hətta xırda ziyanverici həşəratlara belə qıy-
mazlar. Çünki həşəratın xırdalığını və zərərini deyil, onu 
Yaradanın böyüklüyünü və hikmətini görərlər.
Nə bilirsən həşəratdı?
Bəlkə, o da həzəratdı?
Yer üzünü sən Quran bil;
Hər həşərat işarətdi.
İbrət
Əhməd Rifai həzrətləri bir müridini bit və ya birə öl dü-
rərkən görsə deyərdi: “Səni Allaha götürmərəm. Qəzəbini 
bitdən, birədən çıxarırsan”.
Öz vücudunda hər hansı bir yerə bir ağcaqanad qonsa, 
onu uçurmaq istəməz, başqasının uçurmasına da imkan 
verməzdi, “buraxın, Haqqın ona qismət etdiyi qədər qanı 
içsin” – söylərdi.
Günəşdə yeridiyi zaman üzərinə bir çəyirtkə qonsa və 
keçib bədəninin kölgəli bir yerində dursa, onu halı ilə bura-
xırdı. Ta özü uçub gedincəyə qədər uçurmazdı. Səbəbini 
soranlara deyirdi: “O bizə kölgələnməyə gəldi”.
Sanma ömür işgəncədi,
Dad qanana şəkər olur.
Sanma ömür əyləncədi,
Ancaq qanmaz bekar olur.
İstəsən bir iş qurasan,
Vacib deyil quş vurasan.
Ovçu olub ov arasan,
Nəfsin sənə şikar olur.
206
Hər canlının qiyməti var,
Haqq yanında qisməti var.
Hər nə görsən hikməti var,
Yaxşı baxsan, aşkar olur.
Başqasına qıyanlar nəfsinə qıymayanlardır. Böyükləri-
mizin hər cür canlıya xüsusi dəyər verməsi öz nəfslərinə 
heç bir dəyər verməmələrindən də irəli gəlir. Allahın on-
ları həşərat deyil, insan olaraq yaratmasına görə daim 
Yara dana həmd-səna edir və bunun tərsinə ola bilməsini 
də heç vaxt unutmurlar. Təkəbbürlülərin, özünü böyük 
tutanların Qiya mət günü qarışqa biçimində həşr ediləcəyi 
və keçənlərin ayaqları altında tapdalanacağı rəvayət edil-
məkdədir. Allah üçün insanı məhv etmək insan üçün 
həşə ratı əzib öldür mək dən qat-qat asandır. Əgər Allahın 
mər həməti olmasaydı və hər kəs öz nəfsiylə baş-başa bu-
raxılsaydı, yer üzündə Adəmin nəsli çoxdan kəsilərdi. İn-
san etdiyi günahların əvə zində bu aqibəti qazanır. “Allah 
insanları zülmlərinə görə cəzalandırsaydı, bir canlını da 
sağ qoymazdı. Lakin Allah məlum bir vaxta qədər on­
lara möhlət verər” (ən-Nəhl, 61).
İbrət
Hz. İbrahim (aleyhissəlam) zina edən bir şəxsi görərək: 
“Allahım, onu həlak et!” – dedi. O da dərhal həlak oldu. 
Sonra ikinci, ardınca üçüncü şəxsi də günah işləyən görüb 
onların da həlakını istədi. Allah Öz xəlilini qırmayaraq 
onları da həlak etdi. Lakin İbrahim (aleyhissəlam) günah 
edən dördüncü adamın da həlakı üçün dua edəndə Allah-
Təala onu saxladı: “Dur, ya İbrahim! Hər günah işləyəni 
həlak etsəydim, yer üzündə kimsə qalmazdı. Günah işlə-
yənə möhlət verərəm. Tövbə edərsə, qəbul edərəm, günahda 
israr edənlərin əzablarını təxirə salar, axirətə saxlaram. 
O mənim mülkümdən çıxmayacaqdır”.
207
Haqsız, ey qul, qıyma cana,
Nə haqq sənin, nə can sənin.
Bais olma nahaq qana,
Nə göz yaşı, nə qan sənin.
Ağladan O, güldürən O,
Dirildən O, öldürən O.
Bətnə salan, sildirən O,
Nə qız, nə də oğlan sənin.
Torpaqdan O xəlq edəndir,
Torpağa O qərq edəndir.
Bizi bizdən fərq Edəndir,
Nə dilənçi, nə xan sənin.
Səltənətdən, ad-sandan qorx,
İçindəki aslandan qorx!
Əvvəlin heç, sən sondan qorx,
Nə ön sənin, nə son sənin.
Fərzlərə uy, fərman Onun,
Tövbəni tut, aman Onun.
Vaxtını bil, zaman Onun,
Nə sonsuzluq, nə an sənin.
8. (rəhmanın qulları o kəslərdir ki,) zina etməzlər” 
(əl-Furqan, 68).
Bir adam Allah Rəsulundan (salləllahu aleyhi və səlləm) 
Allah qatında ən böyük günahın hansı olduğunu sordu. 
Buyurdu: “Səni yaradan Allah olduğu halda Ona ortaq qoş-
mandır”.
– Sonra hansıdır?
– Yeməyinə ortaq olur qorxusuyla körpəni öldür mən dir.
– Sonra hansıdır?
– Qonşunun halalıyla zina etməndir.
208
Allah-Təala Öz Elçisinin bu cavablarını təsdiqləyən 
“o kəslər ki, Allahla yanaşı başqa bir ilaha yalvarmaz, 
Allahın haram buyurduğu cana haqsız yerə qıymaz, zina 
etməzlər. Hər kəs bunu etsə, cəzasını çəkər” (əl-Furqan, 68) 
ayəsini nazil etdi.
Zinadan saqının, sonu fənadır,
Hər şeydən savayı, qadın anadır.
Zinadan çirkin şey varsa dünyada,
O da qonşu ilə olan zinadır.
Ayə və hədisdə zinanın ən bağışlanmaz günahla, yəni 
imansızlıqla bir sırada sadalanması dinimizin bu çirkin 
əmələ münasibətinin aydın göstəricisidir. “Əl-Muminun” 
surəsində də zina etməməni möminin sifətlərindən biri kimi 
görməkdəyik. “(Möminlər) o kəslərdir ki, ayıb yer lə rini 
qoruyub saxlayarlar” (əl-Muminun, 5).
İbrət
Rəvayət olunur ki, Bəsrədə “Mişki” ləqəbiylə tanınan bir 
adam vardı. Çünki daim ondan ətrafa müşk ətri yayılırdı. 
Bunun səbəbi sorulduğu zaman başına gələn bir əhvalatı 
nəql etdi:
“Mən çox gözəl üzlü və həddən artıq utancaq bir gənc 
idim. Atam insanlara qaynayıb-qarışa bilməyim üçün məni 
bir qumaş satanın yanında işə qoydu. Bir gün dükana bir 
yaşlı qadın gəldi. İstədiyi malları aldıqdan sonra yanın dakı 
pulun az olduğunu söyləyib qalan məbləği vermək üçün 
evinə dəvət etdi. Onunla getməli oldum. Məni bir qəsrə gə-
tirdi. İçəridə gənc bir qadınla ikilikdə qoyub çıxdı. Qadı nın 
mənimlə yaxınlıq etmək istədiyini başa düşəndə özümü 
itirdim. “Allahdan qorx, Allahdan qorx” desəm də, qadına 
təsiri olmadı. Bir çıxış yolu axtarıb, təbii ehtiyacımı rəf et-
mək bəhanəsiylə su başına keçdim. Orada böyük dəstə maz 
pozaraq pisliyimi hər iki üzümə, bədənimə yaxdım. Orada 
209
olanlar: “Bu dəlidir!” – dedilər və beləcə onların əlindən 
qur tul dum. Bu hadisədən sonra məndən mişk rayihəsi gəl-
məyə başladı”.
İmanla zinanın bir arada buluna bilməyəcəyinə işarət 
edən hədislər də yetərincədir. “Qul zina etdiyi zaman iman 
ondan çıxar, başı ucunda bir kölgə kimi gözlər. Qul zina­
dan ayrıldığında iman təkrar ona dönər”. “Kim Allaha və 
Axirət gününə iman edirsə, yanında məhrəmi olmayan bir 
qadınla yalnız qalmasın; çünki belə bir durumda üçüncü­
ləri şeytandır”.
Şeytan damarlarda dolaşar gerçək,
Çirkin olanı da göstərər göyçək.
Qadınsız evlərə girməsin qadın,
Erkəksiz evlərə girməsin erkək.
 Zikr etdiyimiz ayə və hədislərdən hasil olan və ibrət 
əhlinə kifayət edən ilk qənaət budur ki, əgər imanlı bir 
şəxs zina edərkən ölərsə, yaxud zinadan sonrakı ömrünü 
tövbəsiz başa vurarsa, imansız ölmüşdür. Allah qorusun! 
İmansız ölməkdən daha böyük müsibətmi var? Bir anlıq 
ləzzət xatirinə bütün əbədi ləzzətlərin üstündən xətt çək-
mək ağıl sahiblərinin işi deyildir.
İbrət
Abdullah ibn Əl-Müəzzin həzrətləri nəql etmişdir: 
“Kəbəni təvaf edirdim. O sırada bir adam diqqətimi çəkdi. 
Kəbənin örtüsünə sarılmış vəziyyətdə: “Ya Rəbbi! Məni 
müsəlman olaraq bu dünyadan apar!” – deyə dua edirdi. 
Başqa bir şey istəmirdi.
Ona yaxınlaşdım və: “Bu duana nədən başqa istəklər 
əlavə etmirsən?” – dedim. O da: “Əgər mənim hekayətimi 
bilmiş olsaydın, məni üzürlü görərdin!” – dedi.
“Sənin hekayətin nədir?” – sordum. Bu hadisəni anlatdı:
210
“Mənim bir çox qardaşlarım vardı. Ən böyük qarda-
şım müəzzin idi. 40 il ərzində azan oxumuşdu. Ölüm vaxtı 
yaxınlaşanda Quran gətirməyimizi istədi. Təbərrük üçün 
bir neçə ayə oxuyacağını zənn edərək istəyini yerinə yetir-
dik. Quranı əlinə aldı və ətrafında bulunanlara göstərərək 
onun içindəki ayələrə inanmadığını söylədi. Sonra xris tian-
lığı qəbul edərək xristian kimi öldü.
Onun dəfnindən sonra başqa bir qardaşım da mürtəd 
oldu. O da 30 il azan oxumuşdu. Öləndə xristian kimi öldü.
Mən də nəfsimin onlar kimi olmasından qorxuram və 
Rəbbimə dua edərək məni İslam dini üzrə qorumasını dilə-
yirəm”.
Mən: “Qardaşlarının öncəki halları necəydi?” – deyə 
sor dum. O da belə cavab verdi: “Onlar qadınların arxasına 
düşər, yeniyetmə oğlanlara baxardılar”.
Zina, yəni nikahsız münasibət Adəm övladları ara sında 
ən qədim və ən məşhur günahlardandır. Demək olar ki, 
bütün peyğəmbərlər (aleyhimussalam) öz qövmlərini bu çir-
kin yoldan çəkindirməyə çalışmışlar.
İbrət
Yəhudi kahinləri Hz. İsanı (aleyhissəlam) imtahan etmək 
və gözdən salmaq məqsədilə bir pozğun qadını onun yanına 
gətirib soruşdular: “Zinakarın cəzası daş-qalaqdırmı?” 
Hz. İsa (aleyhissəlam): “Bəli” – dedi. Kahinlər dedilər: “Bu 
qadın zina etmişdir, ona görə də daşqalaq edilməlidir!” 
Hz. İsa (aleyhissəlam) kahinlərin batinlərindəkini bildi. 
Buyurdu: “Qoy bu qadına daşı o kəs atsın ki, onun heç bir 
günahı yoxdur”. Kahinlər duruxdular. Hz. İsa (aleyhissəlam) 
isə davam etdi: “Eşidin! Hər xətaya bir cəza yazılmışdır. 
Qoy xəta edənin cəzasını o kəs versin ki, özü xəta törət mə-
mişdir. Bəndənin özündən qeyrisi üzərində haqqı cəza üçün 
deyil, islah və ibrət üçündür. Ən düzgün hökmü verən isə 
Allah Özüdür”.
211
Qadınlarsız, ey ərənlər,
Nə surət, nə məna vardır.
Kişilərsiz, ey zənənlər, 
Nə övrət, nə ana vardır.
Ana sevən cənnətdədir,
Övrət sevən fitnədədir.
Zənən sevən möhnətdədir,
Zənən varsa, zina vardır.
Sanma zina kişilikdi,
Hər cür zina vəhşilikdi.
Nə bu dünya meşəlikdi,
Nə də insan canavardı.
Zina dövrümüzdə əvvəlki əyyamlarda olduğu kimidir, 
hətta daha yayğın, daha miqyaslıdır. Əgər bu günün zina-
karına da rəcm cəzasını (daşqalaq etməklə öldürmə) və 
Həzrət İsanın (aleyhissəllam) üsulunu tətbiq etməli olsaq, 
yəni zina edənə daş atmaq üçün zina etməmiş birini arasaq, 
əqli kəsməyən uşaqlardan qeyrisini tapmaq müşkülə dönər. 
Bunun əsas səbəblərindən biri bəşəri normaların ilahi qa-
nunları üstələməsi, dünyəvi dövlətin dini dövlətdən üstün 
tutulmasıdır. Çünki dünyəvi dəyərlərə söykənən məmlə-
kətlərdə zinaya nəinki rəsmi qadağa, heç rəsmi qınaq da 
yoxdur. Cəmiyyəti ilbəil, nəsilbənəsil çökdürən bu müdhiş 
günah bir normaya, həyat tərzinə çevrilməkdədir. Görü nən 
və bilinən budur ki, durum Qiyamətədək pisləşməkdə da-
vam edəcəkdir. Çünki yeni bir Peyğəmbər əsla gözlə nilmir. 
Peyğəmbərlərin arasının kəsildiyi dövrlərdə isə əxlaqsız lı-
ğın ancaq artan istiqamətdə olması tarixin acı təcrübə lərin-
dəndir. Başqa sözlə, axır zamandır. Yeganə Qurtuluş yolu 
son Peyğəmbərin (salləllahu aleyhi və səlləm) əxlaqına sarıl-
maq, dini dəyərlərə dönməkdir.
212
Zənənlər ən zəif cinahımızdır,
Ən odlu, ən dadlı günahımızdır.
Zorumuz, zövqümüz şeytana bəlli,
Yaradan yeganə pənahımızdır.
İbrət
Bəra ibn Azibdən (radiyallahu ənh): “Üzü qara rənglə 
boyanmış və dəyənək vurulmuş bir yəhudi Peyğəmbərin 
(salləllahu aleyhi və səlləm) yanından keçirildi. Rəsulullah 
(salləllahu aleyhi və səlləm) onları çağıraraq soruşdu: “Zina 
edənin cəzası Kitabınızda bu şəkildəmidir?” Onlar “Bəli” 
dedikdə onların (yəhudilərin) alimlərindən bir kimsəni ça-
ğırdı və soruşdu: “Musaya Tövratı endirənin (Allahın) eş-
qinə, (deyin görüm) zina edənin cəzasını Kitabınızda bu 
şəkildəmi oxudunuz?” O da dedi: “Xeyr. Əgər məndən bu 
qay dada söz almasaydın, sənə bildirməzdim. Zina cəza sının 
rəcm olduğunu bilmədəyik. Ancaq şərəflilərimiz arasında 
zina çoxaldı. Sonda elə hala gəldik ki, şərəflilərimizi yaxa-
larsaq onu buraxır, zəifi yaxalarsaq, ona zina cəzası tətbiq 
edərdik. Ona görə də “Gəlin həm şərəfliyə, həm də zəifə 
tətbiq edə biləcəyimiz ümumi bir cəza üzərində birləşək” 
dedik və nəticədə rəcm cəzasını üzünü qara rəngə boyama 
və dəyənək cəzası ilə əvəz etdik”.
Rəsulullah (salləllahu aleyhi və səlləm): “Allahım, Sənin 
əmrini öldürdüklərində onu ilk dirildən mənəm” buyura-
raq əmr verdi və (zina etmiş yəhudiyə) rəcm tətbiq olundu”.
Ey qadın, qəhqəhən nə yaman şaqraq,
Qadın da çəkərmi bu cür şaqqanaq?
Sonu Axirətdə bunun od, atəş,
Dünyada şallaqdı, ya da daşqalaq.
Allah qurtuluş yolunu insanlara göstərmişdir. Allahın 
göstərdiyi yolu qoyub başqa yollar aramaq qurtulmaq istə-
213
məməkdir. Çünki qurtaran, nicat verən Odur. Onun buyur-
duğu yolla getməyəni nə deyib qurtarsın. “Allah və Pey­
ğəmbəri bir işi hökm etdiyi zaman heç bir mömin kişiyə 
və qadına öz işlərində başqa yol seçmək yaraşmaz” 
(əl-Əhzab, 36).
Müasir dünya, cinsindən asılı olmayaraq, hər kəsin bəra-
bər hüquq və azadlıqlarından çox bəhs edir, bu sahədə 
qazanılan nailiyyətlərlə çox öyünür. Əgər yer üzündə zina-
nın, ər-arvad xəyanətlərinin, boşanmaların, ailədəki stress 
və xəstəliklərin, zədəli, yaxud anormal uşaqların, sərxoş-
edici, uyuşdurucu şeylərə aludəçiliyin heç bir dövrdə gö-
rünməyən sürətli artımı gerçəkdən nailiyyətlərdirsə, onda 
İblisi təbrik etmək olar. Çünki niyyətinə çatmışdır. Dindən 
uzaqlaşmanın aqibəti budur.
Qadını mədh etmək şeytan fətvası,
Qadını fəth etmək nəfs davası.
Dünyanı iki şey islah edəcək:
Kişi tövbəsiylə qadın təqvası.
 İslam heç də müasir qadının cəmiyyətdə rolunun art-
masına, mövqeyinin güclənməsinə qarşı deyil. Sadəcə, dini-
miz əks cinslər arasında zinalara, xəyanətlərə yol açan saxta 
bərabərliyi, azadlığı yox, hər cür zinaya, xəyanətə yolu bağ-
layan gerçək bərabərliyi, azadlığı təbliğ edir. “Həqiqətən, 
Allah məhz müsəlman kişilər və müsəlman qadınlar, 
mömin kişilər və mömin qadınlar, (Allaha) müti kişilər, 
müti qadınlar, doğru danışan kişilər, doğru danışan qa­
dınlar, səbirli kişilər, səbirli qadınlar, təvazökar kişilər, 
təvazökar qadınlar, sədəqə verən, oruc tutan kişilər, sə­
dəqə verən, oruc tutan qadınlar, ayıb yerlərini qoruyub 
saxlayan kişilər və qadınlar və Allahı çox zikr edən kişi lər 
və qadınlar üçün məğfirət və böyük əcir hazırlamışdır” 
(əl-Əhzab, 35).
214
Cahan da, canan da zinətdi, kişi,
Zinətin axırı möhnətdi, kişi.
Nə dünya qadını Cənnət hurisi,
Nə qadın dünyası Cənnətdi, kişi.
Zinanı qadağan etməmək ona icazə vermək kimidir. 
Dinimizdə zinaya heç bir halda izin yoxdur. Əks cinslər ara-
sındakı cütləşmə ehtiyacını ödəməyin yeganə vasitəsi nikah-
dır. Subaylığın dəstəklənməməsi, evliliyin isə sıx-sıx təbliğ 
olunması, hətta dördə qədər qadınla evlənməyə icazə veril-
məsi həm də bu hikmətdən qaynaqlanır. “onlar ilə rahat 
olasınız deyə nəfsinizdən (özünüzdən) zövcələr xəlq et­
məsi aranızda sevgi və mərhəmət yaratması da onun qüd­
rət əlamətlərindəndir” (ər-Rum, 21).
Bu dünyanı o dünyaya
Sən nəbadə calaq eylə.
Könlünü ver bir sevdaya,
Şəhvətləri şallaq eylə.
Yüz tərəfə axmaqdansa,
Yüz oyundan çıxmaqdansa,
Yüz gözələ baxmaqdansa,
Bir nəfsini təlaq eylə.
Səndə Haqq da, batil də var,
Məsum da var, qatil də var,
Zalim də var, adil də var,
Şərləri daşqalaq eylə.
Allah Öz qullarının təmiz olmasını, ilahi hüzura pak 
gəlməsini istər. Zindanı zinadan və Züleyxalardan üstün 
tutan Hz. Yusif (aleyhissəlam) bütün nəsillər üçün örnək dir. 
“Ey rəbbim! zindan bu qadınların məndən istədiklərini 
etməkdən daha yaxşıdır” (Yusif, 33). Allaha və Axirət gü-
215
nünə inanan kimsə evləndiyi qadınla kifayətlənib ona sadiq 
olmalı, evlənmədiyi bütün naməhrəm qadınlara da evlənə 
bilməyəcəyi məhrəm qadınlara baxdığı gözlə baxmalıdır. 
Allaha və Axirət gününə inanmayan üçünsə inanmaması 
günah olaraq ona yetər.
İbrət
Bir gənc Rəsulullahın (səllallahu aleyhi və səlləm) yanına 
gələrək “Zina etmək üçün mənə izin ver” – dedi. Səhabələr 
onu tənbeh etmək istədilər. Rəsulullah (salləllahu aleyhi və 
səlləm) əshabını saxlayıb gənci yanına çağırdı və ondan 
soruşdu: “Ananla zina edilməsinə razı olardınmı?” Gənc 
“Razı olmaram” – dedi. Rəsulullah (salləllahu aleyhi və səlləm) 
buyurdu: “Bacınla zina edilməsinə razı olardınmı?” Gənc 
yenə: “Razı olmaram”, – dedi. Rəsulullah (salləllahu aleyhi 
və səlləm) bu qaydada gəncin qadın qohumlarının hamısını 
saydı, sonra mübarək əlini onun köksünə qoyaraq dua etdi: 
“Allahım, onun günahlarını bağışla, qəlbini təmizlə və övrət 
yerini (zinadan) qoru”.
O gənc bundan sonra ömrünün sonuna qədər heç bir 
naməhrəm qadına gözünün ucu ilə də baxmadı.
Adəm oğlu, nəfsin diri,
Öldürməyən ələmdədir.
Bir sümük qal, bir də dəri,
Yol şəhvani ölümdədir.
Demirəm ki, cəhənnəmdi,
Dünya nazlı bir sənəmdi.
Möminlərə naməhrəmdi,
Zina edən zülümdədir.
Özünü bil, cinsini bil,
Ruhunu bil, cismini bil.
Şeytanını, cinini bil,
Qurtuluşun elmdədir.
216
Zina həm ictimai, həm də fərdi bəladır. Zina edənin 
ömründən və ruzisindən kəsilər. Bir iş adamı vardı. Gənc 
olmasa da, ibadətə başladığı iki il idi. Bir gün biznesində 
iflas əlamətlərinin görünməsindən bəhs edib məsləhət is-
tədi. Tövbəni zəruri edən bir günahının olub-olmadığını 
sordum. Özündə heç bir günah görmədiyini söyləyərək 
getdi. Lakin işindəki axsamalar daha sürətlə artdığından 
işçilərin əksər hissəsini ixtisar etməli oldu. Növbəti gəliş lə-
rinin birində vəziyyətin çıxılmaz olduğunu bildirdi. Ona 
səbəbi öz günahlarında aramaq lazım gəldiyini yenidən 
xatırlatdım, bu dəfə daha səmimiydi və həyatında başqa 
bir qadının da mövcudluğunu etiraf etdi. Onu tövbəyə 
inan dırmaq asan olmadı. Qadından imtina etməsini heç cür 
həzm edə bilmirdi. Nəhayət, kimlərinsə məsləhətiylə o qa-
dınla dini nikaha girib, günah yükündən qurtulmaq niy-
yə tində bulundu. Lakin tövbəsiz bu addımın onun işi üçün 
mənasız, ailəsi üçünsə problemli olacağını qətiyyətlə bildir-
dikdə niyyətindən daşındı və tövbə edərsə işlərinin dərhal 
yaxşılığa doğru gedib-getməyəcəyi ilə maraqlanmağa baş-
ladı. Allahın qəbul edəcəyi bir tövbədə bulunarsa, iflasdan 
qurtaracağına şəkk etməməsini söylədim. Sonda Rəbbimiz 
bu din qardaşımıza tövbəni nəsib etdi. Tövbədən bir neçə 
gün sonra sürətlə baş verənlərə isə o, möcüzədən başqa bir 
ad verə bilmirdi. Çünki istehsal etdiyi malları topdan al-
mağa birdən-birə o qədər müştəri gəlməyə başlamışdı ki, 
nəinki əvvəlki işçiləri geri qaytarmalı olmuş, hətta bundan 
üç dəfə artıq işçiyə ehtiyac yaranmışdı. Həmd olsun aləm-
lərin Rəbbi olan Allaha! Həqiqətən, O hər şeyə qadirdir!
Ey igid, ər isən, zinadan qorun!
Zənn elə hərbdəsən, minadan qorun!
“Bir dılğır naxırı korlar” deyiblər,
İçində böyürən danadan qorun!
217
Dünya gözəlləri yalan kimidi,
Gözəllər dünyası dalan kimidi.
Dünyaya, qadına “yox” deyə bilən,
Cənnətin “hə”sini alan kimidi.
Zina baxışların ünsiyyətindən başlar, bədənlərin təma-
sıyla bitər. Allah buyurdu: “Möminlərə de: “gözlərini na­
məhrəmdən çevirsinlər və ayıb yerlərini qorusunlar. Bu 
sizin təmizliyiniz üçündür... Möminələrə söylə: “gözlə­
rini çevirsinlər və ayıb yerlərini qorusunlar” (ən-Nur, 30). 
Əgər göz zinası gerçək zinadırsa, onda dövrümüzdə hamı 
zinakardır, çünki məsum göz, demək olar, yoxdur. Kim 
bilir, bəlkə də, Rəbbimizin camalını bu dünyada görə bil mə-
mək Adəm oğlunun gözlərinə verilən ilahi cəzadır. Çünki 
Ona ancaq Ondan başqasına baxmayan gözlər baxa bilər.
Nəyə aşiqiksə ona layiqik,
Nəyə layiqiksə ona aşiqik.
Nəfs sevdiyinə sədaqət edər,
Dünyanı sevərik, ona sadiqik.
Ondan başqasına olan hər baxış, əlbəttə, göz zinası sayıl-
maz. İnsanın əlində olmayan şeylər vardır. Əsas məsələ 
ba xışı vaxtında çevirə bilməkdir. Ayədə buyurulan da bu-
dur: “gözlərini çevirsinlər”. Əgər baxan gözünü çevirə-
nə dək baxdığı kimsənin, necə deyərlər, şəklini çəkməyə 
macal tapıbsa, yəni yaraşıqlımı, yaraşıqsızmı, qaraşınmı, 
sarışınmı, incəmi, kobudmu olduğunu, zənginmi, kasıbmı 
göründüyünü təyin edə bilibsə, deməli, bu baxış o baxış lar-
dan deyil.
Ey insan, gözlərin zinasından qaç,
Odlu baxışların mənasından qaç.
Sənin olmayanın yaxşısından qorx,
Sənin olmayanın fənasından qaç.
218
Baxmaqda qəbahət görməyənlər, yaxud “Biz gözələ 
de yil, gözəlliyə baxdıq” prinsipini rəhbər tutanlar ən azı 
nəfsi və şeytanı ciddiyə almayan kimsələrdir. Ciddiyə al-
saydılar anlardılar ki, baxdıqları varlığı cazibədar göstərən 
Allah yox, Şeytandır. O isə təkcə göstərməklə işini bitmiş 
sayan düşmənlərdən deyil. Allah Rəsulu (salləllahu aleyhi və 
səlləm) nəinki naməhrəmlərə baxmaqdan, hətta onları təs vir 
etməkdən də çəkindirmişdir. “Qadınlar görüşdükləri qadın­
ların gözəlliklərini, yaxşılıqlarını ərlərinə anlatmasınlar. 
Ərləri o qadınları görmüş kimi olurlar” (hədis).
Demirəm meşənin şirindən qaçın,
Deyirəm qadının şərindən qaçın.
Nəfsin dilədiyi dadlı şeylərdi,
Dünyada dadlıdan, şirindən qaçın.
Allah üçün insanın gözəlliyi görkəmində, imkanında 
deyil, imanındadır. “Əlbəttə, Allaha iman gətirmiş bir 
kəniz hüsnünə heyran olduğunuz müşrik bir qadından 
daha yaxşıdır... Əlbəttə, Allaha iman gətirən bir kölə ca­
malına məftun olduğunuz müşrik bir kişidən daha xeyir­
lidir. onlar sizi Cəhənnəmə çağırdıqları halda, Allah sizi 
öz izni ilə Cənnətə, məğfirətə çağırır” (əl-Bəqərə, 221).
A kişi, cinsini dürüst idrak et:
Kişilik paklıkdır, özünü pak et!
Qanandan qadına qaçmağındasan,
Kişisən, özünü sən az həlak et.
Allah yolçusuna yaraşan – bütün naməhrəmlərə eyni 
gözlə, yəni həqiqi mömin kimi baxmaqdır. Bu isə baxan və 
baxılanın cinsindən asılı olaraq hər naməhrəmi bacı, yaxud 
qardaş şəklində görmək deməkdir. Bu görüşün sahib lə-
rində gördüklərinə qarşı nəfsani və şeytani duyğular baş 
qaldırmaz.
219
Kişi qorumazsa gözünü yaddan,
Necə qoruyacaq özünü oddan?
Quzuya dönməyin gözəl görəndə,
Quzu qoruyammaz özünü qurddan.
İbrət
Bir müdrik öz tələbələriylə səyahətə çıxdı. Söhbətlərin 
birində onlardan soruşdu: “Gecə ilə gündüzü bir-birindən 
nə ilə ayırd edə bilərsiniz? Dəqiq olaraq nə zaman qaran lıq, 
nə zaman aydınlıq başlar?”
Tələbələr müxtəlif cavablar verdilər. Biri: “Uzaqdakı 
sürüyə baxaram. Qoyunu keçidən ayıra bilmirəmsə, deməli, 
axşamdır”, – dedi. Digəri: “Ustadım, əncir ağacını zeytun 
ağa cından ayırdığım zaman anlayıram ki, səhərdir”, – söy -
lədi. Sonda tələbələr ustadın rəyini bilmək istədilər. O da 
bu ibrətli cavabı verdi: “Yolda gedərkən qarşıma bir qadın 
çıx dıqda gözəlmi, çirkinmi, qaramı, ağmı olduğunu ayır-
ma dan ona “bacı” deyə bildiyim zaman və yenə qarşıma bir 
kişi çıxdıqda zənginliyini, yoxsulluğunu, dinini, millətini, 
irqini fərq etmədən ona “qardaşım” deyə bildiyim zaman 
anlayıram ki, səhər girmiş, aydınlıq başlamışdır”.
Dünyaya nəbadə hərb aç!
Hərb açanlar məğlub olur.
Bacardıqca dünyadan qaç, –
Qaçana o, mənsub olur.
Hər qadını sən bacı bil,
Şirin gəlsə, tez acı bil.
Hər zülfünü bir qamçı bil,
Yüz zərbəsi vacib olur.
Öz nəfsindən umsan fayda,
Leylalara qılma fəda.
Hurilərə duysa sevda,
Bu dünyada rahib olur.
220
Bəzi din qardaşlarımız göz zinasından qurtula bilmə-
diklərini etiraf edərək bundan qorunmağın çarəsini soru-
şurlar. Bilmək gərəkdir ki, bu dünya gözə-göz, dişə-diş 
dünyasıdır. Fərqinə varmasaq da, hər şeydə bir ilahi əda lət 
mövcuddur. Başımıza gələnlər başqalarının başına gətir dik-
lərimizin qarşılığıdır. Hər kəs yaşatdığını yaşayır. Özünə 
qarşı umduğun rəftarı özgələrə tətbiq etmədikcə umma dı-
ğın şeylərlə qarşılaşacaqsan. 
Zənənə zillənmək gözə zinadır,
Niyyət nikahdısa, bu istisnadır.
Baxma yad qızına yad gözlə bu gün,
Sabah o baxışlar öz qızınadır.
“Mənə olar, başqalarına olmaz” prinsipi Allah qatında 
keçərsizdir. Göz də, nəfs də hər insanda vardır. Özgələrin 
qadınlarına göz dikəcəksənsə, sənin də qadınlarına göz 
dikəcəklər. Özünkülərlə bağlı nə qədər qeyrətli olursan ol, 
qeyriləri ilə də o cür olmadıqca bu qeyrətin istədiyin nəti-
cəni verməyəcəkdir. Çünki qoruyan əslində insan yox, 
Allah-Təaladır.
Gözəlləri xəlq edən var;
Əbədidir, əzəlidir.
Torpaqlara qərq edən var;
Sanki payız xəzəlidir.
Onun qorumadığı, himayə etmədiyi, əl götürdüyü kim-
sələrə dərhal şeytan müsəllət olur və himayəsiz, müda fiə siz 
qalmış qadınları asanlıqla aldadaraq toruna salır, yaxud 
daha cazibəli göstərərək onların vasitəsilə kişiləri yoldan 
çıxarır. Odur ki, öz qadınlarını yad gözlərdən müdafiə et-
mək istəyən kişi yad qadınlara nəzər edərkən düşünmə li-
dir ki, özününküləri müdafiəsiz qoymuşdur. Başqa sözlə, 
özgə qadınlara pis nəzərlə baxanlar, əslində, o nəzərlə öz 
221
qadınlarına baxdıqlarını göz önündə tutmalıdırlar. Hər 
qadın öz məhrəminin alınmaz qalası kimi olmalıdır. Öz 
qalanı zəif düşürmək istəmirsənsə, özgə qalasında zəif yer 
arama. Hücum etmə ki, hücuma məruz qalarsan.
Hər qadını bir qala bil,
Ana, bacı və bala bil.
Hər qadını bir bəla bil,
Sezməsən də nizəlidir.
İbrət
Bir zərgərin çox namuslu, iffətli xanımı vardı, ev işləri 
ilə məşğul olar, naməhrəm kişilərə əsla görünməzdi. Bir 
gün südsatanın tanış səsini eşidib süd almaq istədi. Adəti 
üzrə qapının arasından qabı uzadarkən gözləmədiyi halda 
südçü şəhvətlə biləyindən tutdu. Onun bu qəfil cəsarəti 
qadına çox ağır gəldi. Südü südsatanın üzünə ataraq qa pını 
çırpdı. Otağa qapanıb əri evə gələnədək göz yaşı tökdü.
Axşam zərgər işdən qayıdanda əhvalatı anladaraq qə-
zəbli halda sordu: “De görüm, bu gün nə etmisən ki, südçü 
əvvəllər heç zaman etmədiyi bu işi gördü, başıma bunlar 
gəldi?”
Zərgər səmimi etirafda bulundu: “Düz deyirsən, sən dən 
nə gizlədim. Bu gün indiyədək etmədiyim bir hərəkəti et-
dim. Bir qadın bilərzik alırdı. “Taxa bilmirəm” deyib mən-
dən kömək istədi. Mən də bilərziyi onun biləyinə taxarkən 
əlindən daha çox tutmaq üçün bu işi ləng gördüm. Sənin 
də başına gələnlərin səbəbi budur”.
Miltək gözə girməyənlər,
Qəlb gözünü hörməyənlər,
Gözəlləri görməyənlər
Gözəllərin gözəlidi.
Uca Allah (Cəllə Cəlaluhu) buyurdu: “zinaya yaxın get­
məyin, şübhəsiz, o, fahişəlikdir və pis yoldur” (əl-İsra, 32). 
222
Ayədə “zina etməyin” deyil, “zinaya yaxın getməyin” ifa də-
sinin işlənməsi bu günahdakı təhlükənin miqyası barədə 
təsəvvür yaratmaqdadır. Alov nə qədər böyük olursa, onun 
yaxınlığından keçmək bir o qədər təhlükəli olur. Göz zinası 
nəhəng bir tonqala yaxınlaşmaqdır. Hər an yandıra bilər.
Göz kor olsa, qəbrədəkdir,
Göz şor olsa, zülmət sonsuz.
Göz ac olsa, sonlar şəkkdi,
Göz tox olsa, nemət sonsuz.
Naməhrəmə baxanlar anlamalıdır ki, Allah da onlara 
baxır. Əgər baxışlarını çevirmirlərsə, deməli, bu anlayışa 
sahib deyillər, yoxsa ən azı həya edərdilər. İnsan nə qədər 
unutqan olsa belə, Rəbbinin heç nəyi unutmadığını unut-
mamalıdır. Hansısa xətamızın bu dünyada üzümüzə vu-
rulmaması Axirət günü də belə olacağına düşünməyə əsla 
əsas verməz. “Ey oğlum! Etdiyin əməl bir xardal dənəsi 
ağırlığında olsa da, bir daşın içində, yaxud göylərdə və 
ya yerin təkində olsa da, Allah onu (Qiyamət günü) üzə 
çıxarar” (Loğman, 16).
Hər üzdə bir göz yarası,
Hər baxışın öz yarası,
Hər yara da üz qarası,
Ləzzət qısa, töhmət sonsuz.
İbrət
Əbu Abdullah Zərrad həzrətləri vəfatından sonra rö-
yada görüldü. Ondan: “Allah-Təala səninlə necə rəftat 
etdi?” – deyə sordular. Cavab verdi ki: “Məni hüzurunda 
dur durdu, dünyada işlədiyim və etiraf etdiyim bütün gü-
nah larımı ba ğışladı, ancaq etiraf etməyə utandığım bir gü-
na hımı sax ladı. Məni üzümdəki ətlər tökülüncəyə qədər 
hüzurunda tər içində dayandırdıqdan sonra əfv etdi”. Sor-
223
dular: “O gü nahın nə idi?” Buyurdu ki: “Bir gün gözəl bir 
üzə bax mış dım, onu ilahi hüzurda zikr etməyə həya etdim”.
Nəfsin odsa, dərya ara,
O oyaqsa, röya ara.
Qaç başqa bir dünya ara,
Zinası yox, ismət sonsuz.
Göz zinasını doğuran və artıran önəmli amillərdən biri, 
şübhəsiz, müasir qadınların geyimi ilə bağlıdır. Xüsusən, 
isti mövsümlərdə camaat arasına çıxmaq mömin kimsələr 
üçün işgəncəyə çevrilir. Açıq-saçıqlıq o dərəcədədir ki, sanki 
paltar sərgisindəsən, amma bilmirsən, burada paltarlarmı, 
yoxsa bədənlərmi nümayiş olunur.
Yay gəldi, şəhərə çıxası deyil,
Kimə söz deyəsən, qorxası deyil?!
Paytaxt özü boyda çimərlik olur,
Evdə də ekrana baxası deyil.
Allahın Kitabında, ümmətin kişilərindən fərqli olaraq, 
qadınlara təkcə baxışları naməhrəmdən çevirmək yox, həm 
də örtünmək əmr edilmişdir. “Ya Peyğəmbər! zövcə lə rinə, 
qızlarına və möminlərin övrətlərinə de ki, örtüklərini ört­
sünlər!” (əl-Əhzab, 59).
Maraqlıdır ki, örtünmə əmri zərif cinsin nümayən də ləri 
üçün gəlsə də, daha az örtünən elə onlardır. Müşahidələr 
göstərir ki, örtünən qadınlara qarşı göz zinaları, bir qayda 
olaraq, baş vermir. Odur ki, vəziyyəti islah etmək üçün ilahi 
əmrə uymaqdan və təqva libasına bürünməkdən başqa çarə 
görünmür. “Sizə libas göndərdik ki, həm abrınızı örtsün, 
həm yaraşıq olsun. Və təqva libası ki, daha xeyirlidir” 
(əl-Əraf, 26). Təqva libası qara və soyuq torpağa bənzər. 
Bütün ayıbları örtməsə də, şəhvətləri söndürər. Bədən lə-
rini açıb, qəlblərini örtənlər bunu anlamaz.
224
Dövrün qadınları dəbə sarılı,
Baş açıq, bel açıq qızlı-qarılı.
Üstündə gəzənə yer necə dözsün,
Altında yatanlar daha abırlı?
Dövrümüzdə zina adiləşərək həya məsələsi çərçivəsin-
dən çıxmaqdadır. Lakin bu adiləşmə insanlar arasındadır. 
Bir-birilərinin yanında asanlıqla zina edə, yaxud xəlvətdə 
etdiklərini bir az da şişirdib, şirin-şirin danışa bilirlər. Allah 
qatında isə “zina fahişəlikdir” (əl-İsra, 32), yəni heç bir çər-
çivəyə sığmayan həyasızlıqdır, çirkinlikdir və əsla adiləş məz. 
Başqa məsələlərdə abırlı, utancaq sayılan biri zinaya yol ve-
rirsə, Allah üçün o həyasızdır, abırsızdır, bir sözlə, fahişə dir. 
Odur ki, mömin kimsə zinanın hər hansı şəklinə niyyət lə-
nərkən daha insanlardan deyil, Allahdan həya et məlidir. 
İnsanlardan utanan uzaqbaşı onlardan aralanıb, xəlvət bir 
guşəyə çəkiləcək, Allahdan həya edən isə Onun hər yerdə 
gördüyünü xatırlayıb, dərhal pis niyyətindən daşınacaqdır.
Ey dil, hər dilrubadan dəm vurma ki, dəm o deyil,
Dəmlər o dəmlər əgər olsa da, Həmdəm o deyil.
Sorma: “Yoxdurmu bizim mövzumuz eşqdən savayı?”
Məhəbbət haqda nə yazsaq, yenə az, həm o deyil.
Toplananlar dəyişəndə, deyirlər, cəm dəyişməz,
Nəyi eşq üstə gələrsək, alınan cəm o deyil.
Sevmək bir çarə ki, hər dərdi könüldən yox edər,
Sevməmək bir dərd ki, ha çarə qıl, məlhəm o deyil.
Qəlb hərəm olmalı ki, naməhrəmə yer olmasın,
Qəlb hərəm olsa, nə xeyri, əgər Məhrəm o deyil.
Dünya qəm qəsridir, ey dil, özünə Qəmxar ara,
Neylər o qəmxarı qəlb, görsə əgər qəm o deyil.
225
İbrət
“gerçəkdən də qadın ona meyil etmişdi. Əgər rəbbi­
nin dəlilini görməsəydi, o da qadına meyil edəcəkdi” 
(Yusif, 24) ayəsinin bir təfsirində deyilmişdir: Bütpərəst 
Züleyxa Yusifə (aleyhissəlam) yaxınlıq etmək istədiyi zaman 
evinin bir küncündəki bütün üzərinə bir örtük atdı. Yusif 
(aleyhissəlam): “Bunu nə üçün edirsən?” – deyə sordu. Zü-
leyxa “Ondan utandığım üçün belə edirəm” – deyə cavab 
verdi. O zaman Yusif (aleyhissəlam): “Sənin ondan utandı-
ğından daha çox mənə Allah-Təaladan utanmaq düşər” – 
deyərək qadına yaxınlıq vermədi.
Bilmədim bu sevdadə şükrümmü çox, səbrimmi çox?
Yanında sevdiyimin xətammı çox, xətrimmi çox?
Öyündüm fəzilətlə, fəxrim mənim faciəmmiş,
Baxıram keçmişimə, fəzlimmi çox, fəxrimmi çox?
Dünənlə üzülməmiş sabah dərdi üzür məni,
Bilməm hansı ağladır: dəfnimmi çox, həşrimmi çox?
Dünyanı sandım dükan: satılanmı, satanmıyam?
Çəkim nə, ölçüm nədi: əskiyimmi, əyrimmi çox?
Gah ümid isindirir, gah üşüdür qorxu məni,
Kitabım susur hələ: suçummu çox, əcrimmi çox?
Bizə, ey dil, bəla səndən, ya qələmdən gələcək,
Hansı baisdi görən: nəzmimmi çox, nəsrimmi çox?
Allahdan həya edəni Allah pərişan etməz, darda qoy-
maz, dünyada rüsvayçılıqdan, Axirətdə əzabdan qoruyar. 
Bir Hədisi-qüdsidə buyuruldu: “Ey qulum, sən Məndən 
utandığın müddətdə insanlara sənin ayıblarını unut dura­
ram. Ayrıca, yer üzünə də sənin ayıblarını unutduraram. 
226
Sənin xətanı Lövhi­məhfuzdan silərəm. Qiyamət günü səni 
incə bir hesaba çəkmərəm”.
Allah bizləri o cür qullarından qərar versin. Amin!
Hər qulun haqqı var, qaytar özünə, qayda budur.
Canı can Sahibinə eylə fəda; fayda budur.
Xaliqin haqqı qulun ən çox Onu sevməsidir,
Sevdiyin hər nə desə, sən boyun əy, sevda budur.
Demirəm ah-vayla gəz, ya demirəm havayla gəz,
Deyirəm təqvayla gəz, azuqə bu, qida budur.
Sevgi etməzsə qulu aydan arı, sudan duru,
Ləkədir aşiqə bu, qov qapıdan, gəda budur.
Ey qul, haqqın qulu olmaqdı qulun haqqı, qul ol!
Düşmə qulluqdan ayrı: ən qorxulu vida budur!
9. “(rəhmanın qulları) o kəslərdir ki, yalan şahidlik 
etməzlər” (əl-Furqan, 72).
Mötəbər mömin başqa möminlər tərəfindən şahidliyi 
qəbul edilən mömindir. Şahidliyi qəbul edilməyən, yaxud 
şübhə doğuran kimsələr imandan nəsibini ala bilmə yən-
lər dir. Çünki yalançının imanı, imansızın həqiqəti olmaz. 
Müsəlmanı, Muhəmməd ümmətini başqalarından fərqlən-
dirən əsas cəhət onun Allah və bəndə yanında güvənilən, 
etibarlı olmasıdır. Məhz bu cəhətinə görə müsəlmanlar 
Qiya mət günü qeyri millətlərə şahidlik edəcəklər. “Belə­
liklə də, sizi orta bir ümmət etdik ki, insanlara şahid ola­
sınız, Peyğəmbər də sizə şahid olsun” (əl-Bəqərə, 143).
Xəbər alsan nəslimizi,
Biz Muhəmməd ümmətiyik.
Maraq etsən əslimizi,
Eşq-məhəbbət ümmətiyik.
227
Göylər bizə ağuş açar,
Ölüm qapı, ömür açar.
Batil bizi görsə qaçar,
Haqq, həqiqət ümmətiyik.
Hər ümmətin zahidi çox,
Peyğəmbəri, şəhidi çox,
Fəqət bizsiz şahidi yox,
Biz şəhadət ümmətiyik.
Bizi keçən ifratdadır,
Geri qalan təfritdədir.
Qarşı gələn həsrətdədir,
Biz orta hədd ümmətiyik.
Doğru danışmama, yalan şahidlik bir müsəlman üçün 
elə müdhiş günahdır ki, Rəsulullah (salləllahu aleyhi və səlləm) 
onu əshabına həyəcansız ifadə edə bilməmişdir.
Hədis
Bir gün Rəsulullah (salləllahu aleyhi və səlləm) buyurdu: 
“Ən böyük günahı sizə xəbər verimmi?”
Dedik: “Bəli, ya Rəsulallah”.
Saymağa başladı: “Allaha şərik qoşmaq, ana-ataya itaət-
sizlik etmək...” Bunları buyurduqdan sonra dirsəkləndiyi 
yerdən qalxıb oturdu və “Yaxşı dinləyin! Bir də yalan söy-
ləmək və yalan yerə şəhadət etməkdir”, – söylədi. Bu son 
sözləri aramsız təkrarladı. Hətta o dərəcədə ki, “kaş ki, 
sussa”, – deyə içimizdən keçirdik”.
Şahidlik, ilk növbədə, Allaha xatir olmalı, heç bir tə-
mənna güdülməməlidir. “Allaha xatir doğru şahidlik edin” 
(ət-Talaq, 2). Şahidlik edən bu həqiqəti unutmamalıdır ki, 
“Allah hər şeyə şahiddir!” (əl-Buruc, 9). Odur ki Allah yol-
çusu, hətta insanların şahid ola bilməyəcəyi vəziyyətlərdə 
belə, Allahdan heç bir şeyin gizlin qalmadığını xatır laya raq 
yalnız doğru danışmalıdır.
228
Şahid o kimsədi, Haqdan savayı bəyanı yox,
Şahid o kimsədi ki, nəfsi yoxdu, şeytanı yox.
Düz sözün şahidinə kəc baxan minlərlə olur
Bir həqiqətdi: onun onlarla heç heyranı yox.
Qulu Cənnətlik edən sidqi deyil, başqa nədir?
Şəhid etsən də onu, haqqa qarşı üsyanı yox.
Haqqı gizlətmək olar, Haqdan necə gizlənsin qul?
Məhşərin şiddətində ondan daha giryanı yox.
Vardır Haqq şahidinin Haqq qatında mərtəbəsi,
Sidq məqamındadı o, qeyri onun meydanı yox.
İbrət
Qövsi-əzəm Əbdülqadir Geylani həzrətləri on-on iki 
yaşlarında ikən anasının izniylə elm öyrənmək üçün bir 
karvana qoşulub Bağdada tərəf səfər etdi. Yolda quldurlar 
qarşılarını kəsib karvanı soydular. Soyğunçulardan bir ne-
çəsi Həzrətdən pulu olub-olmadığını sorarkən “Qırx qızı-
lım var, cübbəmin qoltuğuna tikilmişdir”, – dedi. Onlar da 
bu ca vabı qorxmuş bir uşağın yalanı kimi qəbul edib əhə-
miyyət vermədilər. Sonra bunu başçılarına danışdılar. 
O da Həz rəti yanına çağırıb “Pulun varmı?” – deyə so-
ruşdu. Eyni cavabı aldıqda cübbəsinin sökülməsini əmr 
etdi. Qırx qızılı gö rəndə heyrətlə xəbər aldı: “Nədən giz-
lət mədin, doğru da nışdın?” Cavab verdi ki: “Anama söz 
vermişəm ki, heç za man yalan söyləməyəcəyəm, xəyanət 
edə bilmərəm”.
Quldurbaşı bunu eşidib ağladı. Sonra: “Neçə ildir məni 
yaradıb yetişdirənə verdiyim sözə xəyanət edirəm” – deyə-
rək tövbə etdi. Ona baxıb digər quldurlar da tövbə edərək 
soyduqları bütün malları karvan əhlinə qaytadılar.
229
Haqq zamanı susma, ey dil!
Haqsız hər şey batil olur.
Hər kəlməni sən məsum bil,
Hər yalançı qatil olur.
Hər söz borcdu, qatma sələm,
Ödənməyən hər borc ələm.
Şeh mürəkkəb, tikan qələm,
Nə söylərsən o, gül olur.
Şahidliyi ibadət say,
Qəzavat say, şəhadət say,
Sonda sonsuz səadət say,
Nə dilərsən hasil olur.
Bu bir gerçəkdir ki, şahidsiz əməl yoxdur. Özündən 
başqa şahidin olmadığını düşünərək günah işləyənlərin gü-
nah işləmiş əzalarını Qiyamət günü dilə gəlib öz əleyh lə-
rinə şəhadət verəndə o kimsələrin halları necə olacaq? “Bu 
gün onların ağızlarını möhürləyirik. Etdikləri əməllər ba­
rəsində onların əlləri Bizimlə danışar, ayaqları isə şəha­
dət verər” (Ya sin, 65). Adəm oğlunu yalana, həqiqəti gizlə-
məyə sövq edən məhz O Günü qəbul etməməsi, yaxud 
önəmsiz saymasıdır. Başqa bir ayədə isə buyuruldu: “nəha­
yət, onlar Cəhənnəmə gəldikdə qulaqları, gözləri və dəri­
ləri etdikləri əməlləri barəsində onların əleyhinə şəha dət 
verəcəkdir. onlar öz dərilərinə: “nə üçün əleyhimizə şəha­
dət verirsiniz?” – deyəcəklər. (Dəriləri də) belə cavab 
verəcəkdir: “Hər şeyi dilə gətirən Allah bizi danışdırdı. 
Sizi ilk dəfə yoxdan yaradan odur. Siz onun hüzuruna 
qaytarılırsınız!”
Siz qulaqlarınızın, gözlərinizin və dərilərinizin əley­
hinizə şəhadət verəcəyindən qorxub çəkinmir, etdiyiniz 
əməllərin çoxunu isə Allahın bilməyəcəyini zənn edir di­
niz” (Fussilət, 20-22).
230
Ey oğul, kal, ya da kalan danışma,
Filankəs haqqında filan danışma.
Həmişə özgəyə gerçəyi söylə,
Heç zaman özünə yalan danışma.
Şahidlik ədalətli olmalı, tərəfkeşlik edilməməlidir. Şahid 
üçün dost, ya düşmən yoxdur, yalnız həqiqət vardır. “Ey 
möminlər! Allah rizası üçün qalxın və ədalətlə şahidlik 
edin. Bəzi insanlarla düşmənçiliyiniz sizi ədalətsizliyə 
vadar etməsin. Ədalətli olun ki, bu, təqvaya daha yaxın­
dır və Allahdan qorxun ki, Allah etdiklərinizdən xəbər­
dardır” (əl-Maidə, 8).
Cəncəli çox bu cahanın;
Yalanı min, düzü birdir.
Haqqı tanı, Haqla tanın,
Adları çox, Özü birdir.
Xəlqə qarşı bir zahid ol,
Nəfsə qarşı mücahid ol!
Zülmə qarşı haqq şahid ol,
Haqq şahidin gözü birdir.
Dövrümüzdə dünyəvi qanunlara görə vətəndaşın özünə, 
yaxud doğmalarına qarşı şahidlik etməmək hüququ vardır. 
Bu isə çox zaman həqiqətin ört-basdır edilməsinə, ədalət siz 
qərarların qəbul və icrasına meydan açır. Din qanun larında 
isə belə deyildir. Şahid varsa, o, tərəflərə münasibətindən, 
bağlılıq dərəcəsindən asılı olmayaraq, həqiqəti ortaya qoy-
malı, ədalətə kömək etməlidir. Bəndəlik vətəndaşlıqdan 
öndədir. İşin prosesini, gedişatını deyil, sonunu düşün mək 
lazımdır. Gedişat dünyaya, son Allaha bağlıdır. Yəni şahi-
din adil olmaması üzündən işin gedişatı yanlış, ədalətsiz 
istiqamətdə ola bilər, fəqət sonda Allah onsuz da haqqı, 
ədaləti bərpa edəcəkdir. O zaman ədalətsiz şahidin aqibəti 
231
digərlərinkindən qat-qat ağır və ağrılı olacaqdır. Adil şahi-
din durumu isə əksinədir. Allah dilərsə, onun doğru şəha-
dətindən doğa biləcək dünyəvi ziyanı elə yerindəcə dəf edər.
Haqq önündə hər qul eyni;
Zəngin eyni, yoxsul eyni,
Ögey eyni, oğul eyni,
Həqiqətin üzü birdir.
Haqq susmazsa, batil dinməz,
Haqdan yanan xəlqdən sönməz.
Qul dönməsə, Allah dönməz,
Rəbbimiz Bir, sözü birdir.
İbrət
Bəsrə valisi Həsən Bəsri həzrətlərinin həbsinə dair əmr 
verdiyindən valinin adamları onu axtarırdılar. Həzrət onlar-
dan yaxa qurtarmaq üçün tələbəsi Həbib Əcəmi həzrət lə-
rindən sığınacaq istədi. O da razı oldu. Hər yeri ələk-vələk 
edən mühafizəçilər buraya da gələrək Həsən Bəsrini görüb-
görmədiyini soruşdular. Həbib Əcəmi: “Evimdədir”, – dedi. 
Onlar içəri keçib axtarsalar da, heç kimi tapmayıb getdilər.
Həsən Bəsri Həbib Əcəmiyə üz tutaraq dedi: “Anladım 
ki, Allah-Təala sənin hörmətinə məni onlara göstərmədi. 
Amma bəs mənim sənin boynunda heç ustadlıq haqqım 
yoxmu? Nədən yerimi nişan verdin?”
Həbib Əcəmi sakitcə dedi: “Ustadım, əgər yalan danış-
saydım, Allah-Təala onların səni tapmasına mane olmaya-
caqdı, nəticədə hər ikimiz həbs ediləcəkdik. Mühafi zəçilə-
rin səni görə bilməməsi Allaha xatir doğru danışmağımın 
səbəbiylədir”.
Əmr Onun, yasaq Onun,
Ondan başqa varmı qanun?
Öncə Onu eylə məmnun,
Sonra dərdin yüzü birdir.
232
Ən fəzilətli şahidlik, şübhəsiz, hökmdarın qəzəbinə tuş 
gəlməkdən qorxmayaraq onun yanında həqiqəti söylə mək -
dir. “Şahidliyi gizlətməyin. kim onu gizlərsə, qəlbi gü­
nahkar olar” (əl-Bəqərə, 283). Hər bir rəhbər idarəsi altında 
olanların yaşayışı, məmurlarının fəaliyyəti barədə vaxtında 
və dürüst məlumatlandırılmalıdır. Rəhbər adil şahidləri 
sevməyə bilər, fəqət rəhbərlik ədalətli şahidlik tələb edir. 
Allah yolçuları zalimlərin sarayına yalnız həqiqəti çatdır-
maq niyyəti ilə girməlidir. Qeyri niyyətlərlə girənlər bu 
yo lun həqiqi yolçusu ola bilməzlər. Allah Rəsulu buyurdu: 
“Çox yaxında zalım, fasiq idarəçilər olacaq. Kim onların 
yalanlarını təsdiqlər, zülmlərinə yardımçı olarsa, o mən dən 
deyil, mən də ondan deyiləm. O, əbədi olaraq mənim hovu­
zumdan içməyəcəkdir”.
İbrət
Bəsrə valisi ibn Hubeyrə Bəsrə böyüklərindən Mu həm-
məd ibn Sirin, Həsən Bəsri və Şabi həzrətlərini yanına dəvət 
edərək ibn Sirindən soruşdu: “Ya Əbu Bəkirin atası, şəhər 
camaatını necə gördün?” Həzrət cavab verdi ki: “Zülmün 
baş alıb getdiyini gördüm”. Arxasında durmuş qardaşı oğlu 
onun susmasına işarə olaraq çiynini çimdiklədi. İbn Sirin 
ona baxaraq buyurdu: “Soruşulan sən deyilsən, məndən 
soruşulur”. O, valinin sorduğu məsələnin şahidlik olduğu 
qənaətindəydi və gizlətməyi məkruh görürdü.
Görüşdən sonra vali Həsən Bəsriyə dörd min, ibn Sirinə 
üç min, Şabiyə də iki min dirhəm göndərdi. Amma ibn 
Sirin bəxşişi qəbul etməyib geri qaytardı. Nə üçün qəbul 
etmədiyini sorduqda səbəbini belə açıqladı: “Onu mənə 
xeyir olaraq verdiyinimi zənn edirsən? Əgər mən onun 
dü şündüyü kimiyəmsə, o bəxşişi qəbul etməməyim gərək-
dir. Əgər mən onun düşündüyü kimi deyiləmsə, hədiy yə-
sini qəbul etməyim caiz deyildir”.
233
Dünya dolu vəhşi ilə,
Demirəm ki, timsahdan qorx.
Dünya dolu bəxşiş ilə,
Deyirəm ki, tamahdan qorx.
Nə yeganə, nə vahidsən,
Vahid Odur, sən şahidsən.
Şahid ölsən, bil, şəhidsən,
Sən yeganə Padşahdan qorx.
Ömür nazik, naxışlı sap,
Sökmə, tik sən, tikmək savab.
Bu gün əməl, sabah hesab,
Sabahdan qorx, sabahdan qorx.
Əyləş, haqqı diz-dizə de,
Alınmasa, dur üzə de.
Qorxma şahdan, şax gözə de,
Deyəmməsən, Allahdan qorx!
Ədalətsiz məmləkətlərdə və məhkəmələrdə yalançı şa-
hidlər çox olar. Sirr deyil ki, şahidlərin ən çox dəvət edil diyi 
yer məhkəmələrdir. Ölkəni zalım idarəçilər idarə edirsə, 
hakimlərin adil olacağı düşünülməz. Təyin edən necə dirsə, 
təyin olunan da o cür olur, yaxud olmağa məhkumdur. 
Belələrinin də yalançı şahidlərsiz işləri keçməz. Bütöv lükdə 
isə bu cür durum dindən, imandan uzaq olmanın məh su-
ludur. Çünki həqiqi mömin, yəni müttəqi kimsə hər hansı 
təzyiqdən sınıb, təmənnaya uyub, yalan şahidlik etməz, 
Rəbbindən çəkinər, aqibətindən qorxar. Saxta şahidlər, bir 
qayda olaraq, Rəbbindən çox rəhbərindən qorxan, Axirə-
tini deyil, dünyasını itirməkdən əndişələnən kimsələrdir. 
Hətta hakimlər, adil olsa belə, idarəçilərin cavabdeh, iddiaçı, 
yaxud şahid qismində dəvət edilmədiyi məhkəmələr əda-
lətiylə tanına bilməz. Çünki bu zaman məhkəmə amir və 
234
məmurların fövqündə yox, onlar məhkəmənin fövqündə 
durmuş olur. Belə hallarda isə bir adil şahidin önünə on 
yalançı şahid çıxarmaq çətin deyildir. 
İbrət
Hz.Əli (aleyhissəlam) Siffeyn savaşına gedərkən yolda 
zirehini itirdi. Savaşdan sonra Kufəyə dönərkən zirehini bir 
yəhudinin əlində gördü. Yəhudiyə “Bu mənim zirehim dir, 
onu nə satdım, nə də hədiyyə etdim” – desə də, yəhudi 
“Zireh mənimdir” – deyib, onu verməkdən boyun qaçırdı. 
Hz. Əli (aleyhissəlam) zor tətbiq etmək istəmədi və onun tək-
lifi ilə hər ikisi hakimin yanına gəldilər. Qazi Şüreyh ibn 
Haris məsələni dinləyib Hz. Əlidən (aleyhissəlam) “İddianı 
sübut edəcək dəlil varmı?” – deyə soruşdu.
Hz. Əli (aleyhissəlam) “Bəli, var, xidmətçim Qənbər və 
oğlum Həsən bu zirehin mənimki olduğuna iki şahiddir”, 
– deyə buyurdu.
Hakim: “Oğlun ata üçün şəhadəti caiz deyildir”, – dedi.
Xəlifə: “Cənnət əhlindən olan şəxsin şəhadəti niyə qəbul 
olunmur? Mən Rəsulullahdan (salləllahu aleyhi və səlləm) 
“Həsən və Hüseyn Cənnət cavanlarının ağasıdır” buyur du-
ğunu eşitdim” desə də, hakim qəbul etmədi və sonda dəlil 
azlığını əsas götürüb yəhudinin xeyrinə qərar verdi.
Bu ədaləti gözləməyən yəhudi heyrətini gizlədə bil-
mədi:
“Möminlərin Əmiri məni hakimin yanına gətirdi, özü-
nün təyin etdiyi hakim isə onun əleyhinə hökm verdi. Mən 
şəhadət verirəm ki, bu din haqdır. Və yenə şəhadət edirəm 
ki, Allahdan başqa ilah yoxdur. Məhəmməd də Onun Rəsu-
ludur. Bu zireh sənindir. Dəvəndən düşmüşdü, mən də 
götürmüşdüm”.
Hz. Əli (aleyhissəlam) yəhudinin müsəlman olmasına çox 
sevinərək buyurdu: “Bir halda ki müsəlman oldun, mən də 
zirehi sənə hədiyyə edirəm”.
235
Sözdə kim sabit isə, əməldə həm səbat eylər,
Vay onun halına kim, qeyri-sabit vəfat eylər.
Kimin hər cümləbaşı hər bəyanı Allah ola,
Ona hər addımbaşı Allah özü imdad eylər.
Qəlbdə yoxdursa işıq, sən arama sözdə hüsn,
Kim sözün nurunu fərq etməsə, o, fəryad eylər.
Ərşü-əlada, könül, haqq kəlamdan dadlı nə var?
Sən sözü eylə şirin, söz də səni Fərhad eylər.
Bəşəri bəndə edən Haqq kəlamı tutmasıdır,
Həqiqi Hakim Odur, qeyriləri fəsad eylər.
Ey dil, Haqq şahidi ol, hər sözün şahidləri var,
Axirət mülkümüzü dil qədər kim bərbad eylər?
İnsanlar təkcə şahid olmaq deyil, şahid tutmaq zəru rə-
tilə də tez-tez qarşılaşırlar. Bu hal borc, girov, vəsiyyət və 
sair kimi məsələlərdə özünü daha çox büruzə verir. Döv-
rümüzdə xüsusən şahidsiz, yaxud etibarsız şahidlə həyata 
keçirilən borc müqavilələrinin çox zaman acı sonluqla nəti-
cələndiyi bir gerçəklikdir. Yaxud hansısa bir məmurun ta nı-
madığı və ya az tanıdığı vətəndaşa “şirinlik” müqabilində 
istənilən xasiyyətnaməni verməsi adi qarşılanan hallar dan-
dır. Halbuki söhbət yalan şəhadətdən gedir. Allah bizləri 
cahil olmaqdan qorusun! Ayədə buyuruldu: “(Borc alış­
verişində) öz adamlarınızdan buna hazır olan iki kişini 
şahid tutun! Əgər iki kişi hazırda yoxsa, o zaman doğru­
luğuna güvəndiyiniz bir kişi ilə iki qadın tutun ki, biri 
unudursa, digəri xatırlatsın. Şahidlər də dəvət olunduq­
ları zaman boyun qaçırmasınlar” (əl-Bəqərə, 282).
236
İbrət
Bir şikayətçi öz barəsində şahidlik etmək üçün bir nəfəri 
gətirmişdi. Xəlifə şahiddən soruşdu:
– Bunu necə tanıyırsan?
O şəxs dedi:
– Yaxşı adamdır.
– Yaxın qonşusan?
– Xeyr.
– Bir alış-verişiniz olubmu?
– Xeyr.
– Belə təxmin edirəm ki, sən bu adamı məsciddə başını 
əyib Quran oxuyarkən gördün. “Yaxşı insandır” demə yinin 
səbəbi budurmu?
– Elədir, belə oldu.
Bundan sonra Hz.Ömər şikayətçiyə üz tutaraq dedi: 
“Get, səni yaxından tanıyan birini gətir”.
Ey qələmim, gerçəyi yaz.
Doğru sözdən əzəl nə var?
Çirkini yaz, göyçəyi yaz.
Ədalətdən əfzəl nə var?
Ümumi de, ya özəl de,
Moizə de, ya qəzəl de,
Hər nə desən, sən gözəl de.
Gözəl sözdən gözəl nə var?
Hər sözü güd, tutularsan.
Hər sözü çək, dartılarsan.
Nəhəng sözlə qurtularsan,
Cırtdan sözdən cəncəl nə var?
Bu dünyada gecə gündüzü, gündüz də gecəni təqib edir. 
Qaranlıqlar heç nəyi əbədi örtməz. Adəm oğlunun gizli-
gizli işləri çox olsa da, əslində gizli olan bir şey yoxdur. 
Hər kəs özünü şahid saymasa belə, bir an da şahidlərsiz 
237
deyil. “Sağında və solunda qeyd edən iki mələk otur muş­
dur. Dediyi hər sözü (yazmaq üçün) onun yanında hazır 
durub gözləyən vardır” (Qaf, 17-18). Bunlar Allahın təyin 
etdiyi şahidlərdir. Yer üzündə kimsədən qorxmaz, kimsə-
nin təsiri altına düşməz, heç bir təmənnada bulunmaz, 
yalnız aləmlər Rəbbinin əmrlərini yerinə yetirərlər. Allah 
yolçusunun şahidliyi onların şahidliyi kimi olmalıdır.  
Kim düşünür şahidsizdi,
Qəflətini aşkar eylər.
Rəhmətdən o, ümidsizdi,
O, Rəhmanı inkar eylər.
Bir gəmidi, lövbəri yox.
Bir gədadı, rəhbəri yox.
Mələklərdən xəbəri yox,
Cin-şeytanla ilqar eylər.
Ey qələmim, qızanlar var,
Çox yazma ki, yozanlar var.
Yazmasaq da, yazanlar var:
Sağda, solda qərar eylər.
10. “(rəhmanın qulları) o kəslərdir ki, ləğvə (boş şey­
lərə) rast gəldikləri zaman vüqarla oradan keçib gedər lər” 
(əl-Furqan, 72).
Ayədə işlənən “ləğv” kəlməsi din və dünyamız üçün 
zərərli, yaxud faydasız, lüzumsuz şeylər anlamına gəlir. 
Dilimizdə “lağlağı” kimi ifadə olunur.
Sanma hər dadlı sözün, ey dil, qədri, qiyməti var.
O sözün qiyməti var, qədri var ki, hikməti var.
Rəhmanın hökmünə uyğundusa, hikmətlidi söz,
Yoxsa ki hansı sözün hikmətdən bir qisməti var?
238
Sözü hörmətsiz edən baxsın əməl dəftərinə:
Orda yalnız sözə hörmət qoyanın hörməti var.
Hər dili söz tutana hər zaman vacibdi şükür,
Çünki Rəbbindən onun nitq kimi bir neməti var.
Haqq əgər söyləməsək, Şeytanla söz birliyi bu.
Harda haqq söylədiksə, Rəbbimizin rəhməti var.
Vaxt “öldürməyə”, zamanı hədər keçirməyə xidmət edən 
boş, mənasız söhbətlər, şit, bayağı musiqilər, oyunlar, eyş-
işrət məclisləri də “ləğv”ə aid edilə bilər. Bir sözlə, “ləğv” 
o şeylərdir ki, insan onlar üçün yaradılmayıb.
İbrət
Bir gün Vuheyb ibn Ömər Sayrafi (Bəhlul Danəndə) 
həzrətləri küçəylə gedərkən oynayan uşaqlar gördü. Uşaq-
lardan biri kənara çəkilib onlara baxır və ağlayırdı. Həzrət 
o uşağa yaxınlaşdı, başını oxşayıb soruşdu: “Niyə ağlayır-
san? Gəl sənə bəzi şeylər alım, sən də yoldaşlarınla oyna”. 
Uşaq ona tərəf dönüb: “Ey qəribə adam! Biz oyun üçün 
yaradılmadıq”, – dedi. Həzrət bu sözə çox şaşırıb soruşdu: 
“Ey oğlum, yaxşı bəs nə üçün yaradıldıq?” Uşaq eyni cid-
diy yətlə cavab verdi: “Allah-Təalanı tanımaq və Ona iba dət 
etmək üçün”. Həzrət daha artıq təəccüb edərək soruşdu: 
“Yaxşı, bunun belə olduğunu haradan bilirsən?” Uşaq 
Qurani-Kərimin əl-Muminun surəsinin 115-ci ayəsi ilə ca-
vab verdi: “Sizi ancaq boşuna yaratdığımı və gerçəkdən 
bizə dönməyəcəyinizimi zənn etdiniz?”
Həzrət uşağın dilindən bu ayəni eşidəndə ağlayıb ba-
yıldı. Özünə gələndə soruşdu: “Ey oğlum! Sənin günahın 
yox. Sən bir çocuqsan. Necə olur ki, belə düşünə bilirsən?” 
Uşaq cavabında dedi: “Atamı ocaq qalayarkən gördüm. İri 
odunları kiçik çırpılarla alışdırırdı. Mən də Cəhənnəmin 
yanan kiçik odunlarından olacağımdan qorxuram”.
239
Vuheyb həzrətləri yenə ağlayıb özündən getdi. Özünə 
gələndə uşağı görməyib yanındakılardan onun kim oldu-
ğunu soruşdu. “Həzrət Hüseynin nəslindən olan seyid bir 
çocuqdur”. (Onun imam Muhəmməd Təqi (əleyhissəlam) 
ol duğu rəvayət edilir.) Həzrət: “Ancaq belə bir ağacın mey-
vəsi belə yetişmiş ola bilər” – deyərək oradan ayrıldı.
Adəm oğlu, dünya oyun,
Oynamağa gəlməmişik.
Bir qazandı, altı odun,
Qaynamağa gəlməmişik.
Bəslənməyən bəslər bizi,
Haqq səfərə səslər bizi,
Təqva ilə süslər bizi,
Soyunmağa gəlməmişik.
Hər gününü dön təzələ,
Dünya durmur, sən tez elə.
Bir minikdi son mənzilə,
Yayınmağa gəlməmişik.
Rəhmanın qulu olan kimsələrin nəfsin qulu olan kim-
sələrlə, əlbəttə, sözü-söhbəti tutmaz. Belə cahillərlə rastlaş-
dıqda, ən yaxşısı, onlara baş qoşmadan keçmək, bu, müm-
kün olmazsa, “sizinki sizdə, bizimki bizdə” prinsipi ilə 
dav ra naraq bir-iki zəruri kəlməni kəsib, salamatlaşıb ora-
dan ayrılmaqdır. “onlar boş bir söz eşitdikləri zaman 
ondan üz çevirib: “Bizim əməllərimiz bizə, sizin əməl lə­
riniz sizə aiddir. Sizə salam olsun! Biz cahilləri istə mə­
rik” – deyərlər” (əl-Qəsəs, 55).
Gerçəkdən, Axirətini düşünənlər dünyasını düşü nən lə-
rin boş söhbətlərinə, mənasız məclislərinə necə qatıla bilər-
lər? Bir dəfə vaxt keçirmək üçün küçəyə toplaşanların müka-
liməsini eşitdim. Biri oradakılardan birinə deyirdi: “Quş-quş 
240
danışma”. O isə cavabını sualla verdi: “Bura quşlamağa 
çıxmışıq ki?”
Çevrən qəfəs, çıx azad ol!
Quşbeyin yox, quşqanad ol!
Uç uzaqlaş, salamat ol!
Dayanmağa gəlməmişik.
Lağlağı söhbətlər çox asanlıqla yalan, qeybət kimi böyük 
günahlara yol aça bilir. Odur ki, təqva əhlinin nəinki belə 
söhbətləri dinləməsi, hətta onlara etiraz etmək niyyətilə 
bu cür məclislərə qatılması belə məqbul deyildir.
İbrət
Bir gün Vuheyb ibn Ömər Sayrafi həzrətlərini qəbir daş-
ları arasında ayaqlarını uzadıb torpaqla oynayarkən gö-
rənlər soruşdular: “Ey Bəhlul, nə edirsən?” Həzrət sakitcə 
buyurdu: “Mənə əziyyət etməyən, qeybətimi qılmayan 
insanlarla oturub söhbət edirəm. Bunlar dirilərdən daha 
təhlükəsizdirlər”.
Uç içindən ələmlərin,
Həşri vardır aləmlərin.
Arasında zalimlərin
Oyanmağa gəlməmişik.
Bütləri yıx, hər sənəm od!
Dövründən çıx, bu dönəm od!
Cənnət nurdu, Cəhənnəm od,
Biz yanmağa gəlməmişik.
Boş, faydasız, zərərli şeylərdən biri yüngül, bayağı mu-
siqiylə müşayiət olunan eyş-işrət məclisləri, əyləncələr, 
tamaşalardır. Dövrümüzdə belə şeylər o qədər yayılmışdır 
ki, artıq onları mənəviyyatlara yaratdığı təhlükə baxı mın-
dan birinci yerə də qoymaq olar. Müasir texniki imkanlar 
241
elədir ki, istənilən şəxs evindən, kabinetindən, maşınından 
çıxmadan istənilən əyləncəni seyr edə, hətta ona qatıla bilir. 
“İnsanlardan elələri vardır ki, elmsizcəsinə Allah yolun­
dan sapdırmaq və onu əyləncəyə çevirmək üçün boş söz­
ləri satın alırlar. onlar üçün həqarətli bir əzab vardır” 
(Loğman, 6). Bu ayənin nüzulu ilə bağlı rəvayət olunur ki, 
Məkkə müşriklərindən Nadr ibn Haris gözəl bir müğənni 
cariyə almışdı. Qureyşdən birini İslama meyillənən görüncə 
evinə gətirər, cariyəsinə onu yedirib-içirməyi, xoş söhbət-
lərlə, mahnıyla, şeirlə əyləndirməyi tapşırardı. Beləcə, o kim-
səni nəşələndirib, sonda deyərdi: “Gördünmü, bu, Mu həm-
mədin dəvət etdiyi şeydən, namazdan, onun qar şısında 
çarpışmaqdan daha gözəl deyilmi?”
Adəm oğlu, həddini bil!
Nədən belə tərs, inadsan?
Özünü bil, Rəbbini bil:
Yer üzündə amanatsan.
At hər zülfü-pərişanı,
Eyş-işrəti, şöhrət-şanı.
At dünyanı, kəhkəşanı,
Sən özün bir kainatsan.
Böyüklərimiz hər cür əyləncə məclislərindən nəinki uzaq 
durar, hətta belə şeylərə rast gəldikdə bunu xətalarının nəti-
cəsi hesab edərdilər.
İbrət
Hammad ibn Müslim Dəbbas həzrətləri bir gün yolda 
gedərkən bir evdən çalğı və mahnı oxuyan bir qadının səsini 
eşitdi. Dərhal tövbə və istiğfar edərək evinə dönüb ev əhlin-
dən soruşdu: “Biz hansı günahı işlədik ki, bu gün yolda bir 
günahla qarşılaşdıq?” Xanımı: “Axşam evə hədiyyə olaraq 
bir tabaq gətirmişdilər. İçində bir canlının şəkli vardı” – 
söy lədi.
242
Tabağı gətirdib qırdıqdan sonra buyurdu: “Bir də belə 
şey qəbul etməyin”! 
Dünyana sən hörmət qoysan,
Sərmayə və zəhmət qoysan,
Nəfsinə sən qiymət qoysan,
Ya qəpiksən, ya manatsan.
Nəfs yüngül, oynaq, bayağı şeylərə daha meyillidir. 
Tərbiyə edilməzsə, o meyil hər yaşda qalır. İbrahim Nəvvas 
həzrətlərindən soruşdular: “Əcəba, nədən insan şeir din lər-
kən vəcdə gəlir, halbuki Quran dinlərkən eyni vəcdi duy-
mur, hərəkətə gəlmir? Hikməti nədir?”
Həzrət buyurdu: “Quran insana çökən bir ağırlıq san cısı 
kimidir. Ona qapılan kimsədə taqət qalırmı ki, vəcdə gəlsin, 
hərəkət edə bilsin. Amma şeir elə deyildir. Nəfs ondan 
xoşlanır və dinlərkən hərəkətə keçir”.
Şair odur sözü güdə,
Nə fitnə, nə fəsad ola.
Qələmini külüng edə,
Özü gərək Fərhad ola.
Şair yazmaz, həkk eləyər,
Nə şirk, nə də şəkk eləyər.
Hər haramı tərk eləyər,
Hər tövbəsi fəryad ola.
Haqq şairi para pusmaz,
Sözü udar, amma qusmaz.
Haqla söylər, haqsız susmaz,
Bəlkə ondan ustad ola.
Haqq qafiyə kəramətdir,
Qeyriləri nədamətdir.
İşin sonu Qiyamətdir,
Axırımız abad ola.
243
Mənasız, lüzumsuz şeylərə uymamaq bu şeylərə aludə 
olan insanlardan da bacardıqca gen durmaq deməkdir. 
Allah yolçusu yol yoldaşlarını düzgün seçməlidir. Yusif ibn 
Hüseyn Razi həzrətləri buyurdu: “Allah yolunda yerimək 
istəyən bir kimsə üçün ən böyük təhlükə bu yolda olma yan 
kimsələrlə bərabər olmaqdır”.
İbrət
İbrahim ibn Əbu Talib Bətaihidən nəql olunur: “Bir gün 
Əbu Bəkr ibn Qavvam həzrətlərini ziyarət etmək üçün yola 
çıxdım. Bir karvana rast gəlib onlara yol yoldaşı oldum. 
Yolboyu karvandakılar içkidən, içki məclislərindən bəhs 
etdilər. Mən yolu başa vurub ibn Qavvam həzrətlərinin 
hüzuruna getdim. Məni görüncə: “Xeyirdir, ya İbrahim, 
bu halın nədir?” – dedi. Mən də: “Halım necədir ki?” – deyə 
sordum. O: “Əlində içki və alətləri var”, – dedi. Mən: “Yol 
gə lərkən bir karvanın camaatı ilə yol yoldaşlığı elədim. 
Onlar ancaq içkidən bəhs edirdilər. Deməli, söhbətləri mənə 
təsir etmişdir”, – dedim. Həzrət buyurdu: “Övladım, yaxşı 
kimsələrlə yoldaşlıq et. Pislərdən bacardığın qədər uzaq 
dur. Çünki onlarla ünsiyyət dünya və Axirətdə üz qarasıdır”.
Adəm oğlu, cahil olma,
Hər əməlsiz alimdən qaç.
Dünya qəflət, qafil olma,
Hər əməlli zalimdən qaç.
Pislərin içində gəzən pisliyin özünə, ətrafında dolanan 
tozuna bulaşar. Uca Allah buyurdu: “zülm edən kim sə lərə 
yaxın getməyin ki, sizə toxunar” (Hud, 113). Zalıma zəru rət 
olmadan yaxınlaşmaq istəyən onu zülmdən çəkindirmək 
niyyəti güdmürsə, onun məiyyətindən sayılır.
İbrətlər 
Süfyan Sevri həzrətləri birisiylə birlikdə evin qapı sında 
dururdu. Önlərindən süslənmiş bir adam keçdi. Yoldaşı bu 
244
adama baxarkən Həzrət ona mane olub buyurdu: “Əgər 
sizlər baxmamış olsanız, belə israf etməzdi. Bunun israf 
günahına siz də şərik olursunuz”.
Uyma uymuş hər sərməstə,
Ayıqlar az, məstlər dəstə.
Hər içi boş, könlü xəstə,
Boynuyoğun salimdən qaç.
Seyyid Nur Muhəmməd Bedayuni həzrətləri öz tələbə-
lərinə: “Küçədə fasiqlə, günaha batmış kimsə ilə qarşılaş-
maq qəlbdə zülmət hasil edər” – deyərək onların hansı 
fisqi, günahı işləyənlə rastlaşdığını xəbər verirdi.
Qaç sübh tezdən acmayandan,
Axşam iftar açmayandan.
Qaç haramdan qaçmayandan,
Hər müftəxor hakimdən qaç.
Muhəmməd ibn Yusif Sənusi həzrətləri haqqında rəva-
yət edirlər ki, o, küçədə süslü libaslar geyinmiş, süslü atlar 
minmiş kimsələr gördükdə belə hallara düşməkdən Allaha 
sığınar, yoluna başqa bir yerdən davam edərdi.
Bir gün yenə eyni kimsələrlə qarşılaşır, amma yolunu 
dəyişmək imkanı olmur. Ona görə də dərhal bir divarın 
arxasında gizlənir və onlar keçib gedincəyə qədər oradan 
çıxmır.
Ötəri bax ötkəmlərə,
Arxaları möhkəmlərə.
Görk ilə bax görkəmlərə,
Hər görkəmli xadimdən qaç.
Din böyüklərindən biri zəmanənin halına görə dükan-
bazara getməzdi. Getməyə məcbur olduğu zaman gözlə rini 
245
bir örtü ilə qapadır, balasının əlindən tutaraq küçəyə çı-
xırdı. Səbəbini soruşanlara deyirdi: “Allaha üsyan bayrağı 
çəkən və Onun ehsanını inkara qalxan kimsələri görmək 
istəmirəm”.
Qaçmaq qeyrət, qısqanmaqdır,
Yalnız Haqqa sığınmaqdır,
Qeyrətsizdən saqınmaqdır,
Haqdan qaçan hər kimdən qaç.
Xorasan alimlərindən Abdullah ibn Ömər Sərahbi deyir: 
“Bir dəfə bidət əhli ilə oturub yemək yedim. Abdullah ibn 
Mübarək həzrətləri bundan xəbər tutanda otuz gün məni 
danışdırmadı”.
Böyüklərimizin qafil, günah işləyən, dünyanı Axirət dən 
üstün tutan kimsələrlə görüşmək, salamlaşmaq, söhbət ləş-
mək istəməməsi, yırtıcı heyvandan qaçdığı kimi onlardan 
qaçması hikmətsiz deyil. Çünki həqiqətdə də məhz hey-
vanı görürlər. Yalnız Allahı görmək istədiklərindən, yaxud 
Allahdan başqasını görmək istəmədiklərindən Allah onla-
rın bəsirət gözünü açmış, başqalarını onlara əsil simasında 
göstərmişdir.
İbrət
Bərdəi Sultan həzrətləri məscidə gedərkən çox adamla 
qarşılaşdığı halda iki-üç kimsəyə salam verər, digərlərinə 
salam verməzdi. Tələbələrindən biri maraq edib səbəbini 
soruşdu. Həzrət bu tələbəsinin gözünə sığal çəkib bazara 
göndərdi. Tələbə küçəyə çıxınca kimini meymun, kimini 
donuz, kimini tülkü, kimini çaqqal, kimini canavar, kimini 
də köpək sifətində gördü. Ustadının salam verdikləri is-
tisna olmaqla, gördüyü hər kəs bir heyvan şəklindəydi. 
Ustadının yanına qayıdıb “anladım” dedi.
246
Nələr varmış, nəfsim, səndə:
Quzu burda, qurd burdadır.
Hürriyyətim, həbsim səndə:
Qürbət burda, yurd burdadır.
Fitnə sənsən, fəsad da sən,
Matəm sənsən, büsat da sən.
Firon da sən, Musa da sən:
Namərd burda, mərd burdadır.
İnsan olmaq bizsiz ehsan,
“Ol” deyənə bu çox asan.
Nə cür olaq kamil insan?
Bizlik olan dərd burdadır.
Allah yolçuları yer üzündə zikr məclislərini dolaş maqla 
vəzifəli olan mələklərə bənzəməli, yəni Allahı xatırladan 
və ya xatırlayan insanlara yaxın, Allahı xatırlatmayan və 
xatırlamayan insanlardan isə gen durmalıdırlar. Tac-ul 
Arifin Əbul Vəfa həzrətlərinin təbirincə desək: “Harada 
olursunuz olun, nə edirsiniz edin, Allah-Təala sizi görür. 
Odur ki yasaqlanan yerlərdə deyil, əmr edilən yerlərdə 
bulunun”. Əgər Allahdan qafil, dünyaya düşkün kimsələr 
ibadət əhli olsalar belə, nəinki onların toplandığı məclis-
lərdə, hətta məscidlərdə də görünməmək Allah yolçusu 
üçün daha uyğundur. Çünki o cür məscidlərdən mələklər 
də didərgin düşər.
Hədisi­qüdsi: “Kim məsciddə dünya kəlamı söyləsə, 
mələklər o məsciddən çıxıb gedərlər və “Ey Rəbbim! Sənin 
qulun bizi məsciddən qovdu” – deyərlər. Haqq-Təala həz-
rət ləri buyurar: “Şanım haqqı üçün, onların üzərinə bir 
qövm müsəllət edərəm ki, onların sözlərini eşitməzlər”.
Can evini ciddiyə al,
Sahibini məmnun eylə.
Şeytanları didərgin sal,
Mələkləri məskun eylə.
247
Kişisənsə, qadın olma,
Qadınsansa, qalın olma.
Sən könül ol, qarın olma,
Mədələri məhzun eylə.
Nəfsi tanı, nə varlıqdır,
Təmənnası tanrılıqdır.
Dünya qısa ayrılıqdır,
Sən vüsalı uzun eylə.
Sual doğur: əgər zikr əhli qəflət əhlinin arasına girməsə, 
məclislərində bulunmasa, onları qəflətdən kim ayıldacaq, 
həqiqi İslamı onlara kim təbliğ və təlqin edəcəkdir? Batilə 
dalanlarla təmas qurub onları haqqa dəvət etmək daha düz-
gün olmazmı? Məsələ burasındadır ki, gündən-günə gözəl-
ləşən Dünya dövrümüzdə qəlblərə elə yeriyib, qanlara elə 
hopub ki, dini dəyərləri dünya əhlinə ancaq şəxsi nümu-
nəylə anlatmaq mümkündür. Əməllər dil açmazsa, söz artıq 
təsirsizdir. Üstəlik din əhli əhli-dünya ilə qarışarsa, sonun-
cuların təsiri altına düşmə təhlükəsi daha böyükdür. Necə 
deyərlər, qaş dalınca gedən gözünü də qoyub gələr. Ona 
görə də Allah yolçusu Haqq yolda elə dürüst yeriməli, İslamı 
elə nümunəvi yaşamalıdır ki, dünyaya uyanlar özləri onun 
söhbətinə, xeyir-duasına can atsınlar, yaxud bu niyyətlə 
onu öz məclislərinə dəvət etsinlər.
Ya Rəbb, bizim Şərqimizi,
Qərbimizi gözəl eylə.
Süsləmişik şəhrimizi,
Qəlbimizi gözəl eylə.
Ucaltmışıq qəsrimizi,
Qəbrimizi gözəl eylə.
Unutmuşuq həşrimizi,
Qeybimizi gözəl eylə.
Sülh sanmışıq əşrimizi,
Hərbimizi gözəl eylə.
Azaltmışıq şükrümüzü,
Səbrimizi gözəl eylə.
248
İbrət
Böyük bir izdiham içindən biri Tac-ul Arifin Əbul-Vəfa 
həzrətlərindən soruşdu: “İslam nədir?” Həzrət suala sualla 
qarşılıq verdi: “Hansı islamdan soruşursan? Sənin islamın-
danmı, yoxsa mənim islamımdan?”
O kimsə təəccüblə soruşdu: “İslam iki cürdür?”
Həzrət buyurdu: “Bəli, iki cürdür. Sizin islamınız ima-
nınızın eynidir. Sən kəlmeyi-şəhadəti dilinlə deyər, qəl binlə 
buna inanarsan. Haqq-Təalanın və Rəsulunun (salləllahu 
aleyhi və səlləm) əmrini tutub onunla əməl edərsən. Amma 
biz imanın yanında “Heç vaxt Allah-Təaladan qafil olma-
maq İslamdır” deyirik. Sizin orucunuz Ramazan ayında 
fəc rin ağarmasından günəş batıncayadək yeməkdən, iç-
mək dən ibarət olub, cinsi təmasdan çəkinmək və axşam 
olunca iftar etmək dir. Bizim orucumuz isə yeyəcəklərdən, 
içəcəklər dən və bütün kainatdan uzaq durmaqdır. Biz 
dünya ne mət lərin dən, sadəcə, ibadət və itaətdə güc qazan-
maq üçün faydalanırıq. Bizim üçün əsas bütün əxlaq po zucu 
şeylər dən məsafə sax lamaqdır. Zəkata gəlincə, gümüşdən 
bu qədər, qızıldan bu qədər, mal-qaradan bu qədər deyib, 
fiqhdə buyurulduğu kimi, verirsiniz. Bizim zəkatımız möv -
cud olan hər şeyi bol-bol verməkdir və Allah-Təalanın 
nəz dində məqbul olan şey lərlə zənginlik hasil edib, bütün 
varlıqlardan əl çəkməkdir”.
Sorar olsan irqimizi,
Gönüqalın, bozsifətik.
Xəbər alsan xəlqimizi,
Kəmhövsələ, kəmfürsətik.
Maraq etsən nitqimizi,
Ya lağlağı, ya həsədik.
Sorsan əsas fərqimizi,
Qadınpərəst, pulpərəstik.
Soruşma heç firqəmizi,
Biz ayrı cür müsibətik.
249
Alma bizdən xirqəmizi,
Onsuz lax və lüt cəsədik.
Alma, ya Rəbb, əqlimizi,
Abrımızı gözəl eylə.
Dünya olub tazə gəlin,
Xəlq sanki öz toyundadı.
Nə nikah var, nə də kəbin,
Gəlin bəyin boynundadı.
Nə məzhəb var, nə də ki din,
Bəşər bütün oyundadı.
Sarmaşıbdı ins ilə cins,
Bir-birinin qoynundadı.
Çoban qurda aşiq, lakin
Qurdun gözü qoyundadı.
Gözəlliyə hanı zəmin,
Hamı gözəl hayındadı.
Kim insandan bu gün çirkin?
Rəbbim, bizi gözəl eylə.
11. “(rəhmanın qulları) o kəslərdir ki, özlərinə rəb­
binin ayələri zikr olunduğu zaman onlara qarşı kar və 
kor davranmazlar” (əl-Furqan, 72). 
Allah Rəsulu (salləllahu aleyhi və səlləm) buyurdu: 
“Quranın digər sözlərdən üstünlüyü Allahın məxluqatdan 
üstünlüyü kimidir”. Allah Kitabını başqa kitablar kimi oxu-
yan, yaxud dinləyən kimsədə xeyir yoxdur. Quran oxu nar-
kən susmayıb dillənənlər Allahın sözünü kəsmiş kimi olur-
lar. Çünki Quran oxumaq Allahla söhbətdir. “Sizlərdən kim 
Allah ilə söhbət etmək istədikdə, Quran oxusun” (hədis). 
Allah Öz bəndəsi ilə söhbət edərkən başqası ilə nə cür da-
nışmaq olar? “Quran oxunanda onu dinləyin və susun ki, 
bəlkə rəhm olunasınız” (əl-Əraf, 240). Bəllidir ki, Allahın 
rəhm etməyəcəyi, bağışlamayacağı yeganə günah şirkdir, 
250
Yaradana şərik qoşmaqdır. Haqqın sözünü xalqın sözü ilə 
eyni tutanlar məhz Haqqa şərik qoşanlara bənzər. Çünki 
Quran məxluq deyil, Allahın kəlamıdır. Bunu anlayanlar 
ilahi rəhmətdən nəsiblərini aldılar. 
Quran Haqdan Haqqa həmddi,
Xalqdan Haqqa belə həmd yox.
Quran qula məhəbbətdi,
Qulda belə məhəbbət yox.
Quran əldən düşmür bu gün,
Əzan zildən düşmür bu gün,
Hədis dildən düşmür bu gün,
Əməllərdə Muhəmməd yox.
Quran qula Haqq dəvətdi,
Səmavi bir ziyafətdi.
Haqq süfrədi, haqq söhbətdi,
Həmsüfrə az, həmsöhbət yox.
İbrət
Həyatda ikən “Quran məxluqdur” demədiyinə görə 
28 ay xəlifənin zindanında işgəncələrə məruz qalan Əhməd 
ibn Hənbəl həzrətləri vəfatından sonra röyada görüldü. 
Allah-Təalanın onunla nə cür rəftar etdiyi sorulduğunda 
bu cavabı verdi: “Məni əfv etdi. Başıma tac qoydu, ayaq la-
rıma qızıldan iki ayaqqabı geydirdi və mənə: “Ey Əhməd, 
bu sənə dünyada Quranın Mənim kəlamım olduğunu söy-
ləmənə qarşılıq verildi” – buyurdu. Sonra da Sufyan Sevri dən 
mənə çatan və dünyada etdiyim dua ilə Ona dua etmə yimi 
istədi. Mən də: “Ey hər şeyin Rəbbi və Sahibi, ey hər şeyə 
qüdrətiylə hökm edən Allahım! Mənim bütün günah la rımı 
əfv et! Məndən heç bir qüsuruma görə hesab sorma” – deyə 
dua etdim. O zaman Allah-Təala mənə: “Ey Əhməd, bu dur 
Cənnət, gir Cənnətimə” – buyurdu, mən də girdim.” 
251
Nə Xaliqdi, nə məxluqdu,
Quran Allah kəlamıdır.
Varlıq onsuz bir yoxluqdu,
Haqqın xalqa salamıdır.
Azğınlara öyüddü o,
Yorğunlara ümiddi o,
Vurğunlara mürşiddi o,
Hər ümmətin imamıdı.
İki kitab var amanat,
Bir vücudda qoşa qanad;
Bir Qurandı, bir kainat, –
Elmlərin tamamıdı.
Allah-Təala son Kitabını zahiri gözlə oxuna biləcək şə-
kildə nazil etməmişdir. “(Vəhy enərkən) onu tələm­tələsik 
əzbərləmək üçün dilini tərpətmə. Çünki onu (sənin qəl­
bində) cəm etmək, oxutmaq Bizə aiddir. Biz onu oxut du­
ğumuz zaman oxunmasını diqqətlə dinlə. Sonra onu bə­
yan etmək də Bizə aiddir” (əl-Qiyamə, 16-19). Ayələr oxu ya-
nın, yaxud dinləyənin qəlbində yer etmədikcə qəlb sahibi 
üçün arzu olunan faydanı verməz. Söhbət Axirət üçün olan 
faydadan gedir. Quran həyatdan sonrakı ölümü və ölüm-
dən sonrakı həyatı xatırladan, qəlblərə düşürən, qəlbləri 
dü şündürən mübarək Kitabdır. “Sənə göndərdiyimiz mü­
ba rək bir kitabdır ki, ayələri dərindən düşünsünlər və 
ağıl sahibləri ondan ibrət alsınlar” (Sad, 29). 
Biz nə dağ, nə də ki aran əhliyik,
Nə İran, nə də ki Turan əhliyik.
Nə Məğrib vətəndi, nə Məşriq bizə,
Allaha məxsusuq, Quran əhliyik.
Quran həqiqətlərindən bəhrələnmək istəyənin təkcə 
imandan nəsibinin olması yetərli deyil, o həmçinin təqva 
252
sahibi olmalı, yəni gələcək günahlardan çəkinməli, keçmiş 
günahlarına içdən ağlamalıdır. “İman gətirənlərin qəlbləri­
nin Allahı xatırlamaq və Haqdan nazil olan (Quran) üçün 
yumşalma vaxtı gəlib çatmadımı?” (əl-Hədid, 16). Xam tor-
paqlar su verilib münbit hala gəlməyincə məhsul vermə diyi 
kimi, sərt qəlblər də göz yaşlarıyla suvarılıb yumşal ma yınca 
Qurandan nəsib almaz. Odur ki, Allah Rəsulu (salləllahu 
aleyhi və səlləm) Allahın Kitabını avazla, yanıqlı səslə oxu-
mağı tövsiyə edər, bəzən özü də oxuyarkən, yaxud dinlər-
kən göz yaşını tuta bilməzdi.
Hədis
Abdullah ibn Məsud (radiyallahu ənh) rəvayət edir: 
“Rə sulullah (salləllahu aleyhi və səlləm) “Mənə Quran oxu” 
– dedi. “Ya Rəsulallah, Sənə endirilən Quranı mənmi oxu-
yum?” – dedim. Buyurdu ki: “Başqasından dinləmək istə-
yi rəm”.
Mən də “Nisa” surəsini (əzbərdən) oxumağa başla dım. 
“Hər ümmətə bir şahid gətirdiyimiz və səni də onlara şa­
hid gətirdiyimiz zaman halları necə olacaq?” (ən-Nisa, 41) 
ayəsinə çatdığımda “Yetər” dedi. Dönüb baxdığımda göz-
lə rindən yaş axırdı”.
Ağlamayım, kim ağlasın?
Gülənlərə ağlayıram.
Gedənləri kim saxlasın?
Gələnlərə ağlayıram.
Tamah tutub dörd bir yanı,
Yoxmu bunun bir doyanı?
Bu dünyada bu dünyanı
Bölənlərə ağlayıram.
Ərəb dilini bilməmək Qurani-Kərimi nazil olduğu dildə 
oxumağa əngəl olmamalıdır. İstənilən halda Quranı anla-
253
madan oxumaq dünyəvi kitabları anlayaraq oxumaqdan 
xeyirlidir. Allah dilərsə, Onun ayələri ərəb dilini bilmə yə-
nin də qəlbində yer eylər. Yetər ki, Onun Kəlamını oxuyan 
Onun rizası üçün oxusun.
İbrət
Həbib Əcəmi həzrətləri ümmiydi. Quran oxumağı ba-
carmırdı. Amma yanında Allahın Kitabından bir ayə oxun-
duğu zaman özünü saxlaya bilməz, hıçqıra-hıçqıra ağlar, 
gözlərindən şəbnəm damlası kimi yaşlar tökülərdi. Onun 
bu qərib halını görənlər: “Sən oxuya bilmədiyin və zahiri 
mənasını anlamadığın halda Qurani-Kərimi dinlərkən nə-
dən ağlayırsan?” – deyə soruşduqda: “Lisanım (dilim) anla-
mır, amma qəlbim anlayır” – deyə cavab verərdi.
Bir ayə də oxumadan,
Bir hədisə toxunmadan,
Yüz yaşayıb doğulmadan
Ölənlərə ağlayıram.
Nədi axı dünya varı?
Yaz günündə quzey qarı.
Bilməyənin dərdi yarı,
Bilənlərə ağlayıram.
İmam Əhməd ibn Hənbəl həzrətlərindən rəvayət edi lir: 
“Rəbbimi röyada gördüm. Soruşdum: “Ya Rəbbi, Sənə yaxın 
olanları yaxınlaşdıran vasitələr arasında ən dəyərlisi nədir?” 
Buyurdu ki: “Kəlamımı oxumaq”. Sordum: “Anlayaraqmı, 
anlamadanmı?” Buyurdu ki: “Anlayaraq da, anlamadan da”.
Rəbbini tanıyan, yəni mərifət əhli Quran oxunarkən bi-
ganə qala bilməz. Çünki Onun kəlamıdır, dərhal Sahibini 
xatırladır. Ana yüz səsin içindən öz uşağının səsini seç diyi, 
nə dediyini anlamasa da, harayına yüyürdüyü kimi arif 
qullar da Mövlanın kəlamını eşidincə, nə deyildiyini anla-
masalar belə, haqqını verməyə tələsərlər.
254
Qul tanınar qeyrət ilə,
Haqdan olan heybət ilə.
Savabları qeybət ilə
Silənlərə ağlayıram.
İtaətdə sönük olan,
Sahibinə dönük olan,
Öz nəfsinə minik olan
Köhlənlərə ağlayıram.
Qəlblər nə qədər yumşaq və təmizdirsə, Quran da bir 
o qədər təsirli və faydalı olur. Uşaqdan daha yumşaq və 
təmizqəlbli kimdir?
Hər övlad şagirddi, oxuda bilin,
Zülmətdən ziyaya çıxarda bilin.
Özünüz sevin ki, sevsin Quranı,
Özünüz qorxun ki, qorxuda bilin.
Hədisi-qüdsidə buyuruldu: “Şanım haqqı üçün kim ço­
cuqlarına Quran öyrədirsə, Mənim qatımda min dəfə qəza 
etmiş, min ac doyurmuş, min çılpaq geyindirmiş və İsmayıl 
övladlarından min kölə azad etmiş kimidir. Hər hərfinə on 
həsənat verərəm, on günahını əfv edib bağışlaram”.
Elm Qurandadır, Quran öyrənin;
Hər gün öyrənməyin, hər an öyrənin.
Quran qalacaqdır sizə, çocuqlar,
Sizə qalmayacaq dövran, öyrənin.
İbrət
Bu gün Fudayl ibn İyad həzrətlərinin yanına bir qari 
(Quran oxuyan şəxs) gəldi. Həzrət onu oğlu Əlinin yanına 
göndərərək dedi: “Oğluma Qurani-Kərim oxu. Dinləmək-
dən çox xoşlanır, “Zilzal” və “əl-Qaria” surələrini oxuma, 
255
çünki Qiyamət sözünü dinləməyə taqəti yoxdur, tab gətir-
məz”. Qari getdi. Amma xəbərdarlığı unudaraq “əl-Qaria” 
surəsini də oxudu. Dördüncü ayəyə çatdıqda Əli: “Allah!” 
– deyərək yıxıldı. Köməyinə gəldikdə ruhunu təslim etdi-
yini gördülər. Fudayl ibn İyad oğlunun vəfatı xəbərini eşit-
dikdə təbəssüm etdi. Səbəbini sordular. Buyurdu ki: “Bu 
anda Peyğəmbərimizin (salləllahu aleyhi və səlləm) də dad-
mış olduğu övlad ölümü acısını dadmaqdayam. Anladım 
ki, Allah-Təala oğlumun ölümünə razıdır. Mən də Allah-
Təalanın rizasına razı oldum. Onun üçün güldüm”.
Ey övlad atası, övladı oxut,
Zehnini ac saxla, nəfsini tox tut.
Halalı, haramı başa sal ona,
Haqla sevindirib, Haqq ilə qorxut.
İbrət
Hakim Suleyman Ata hələ kiçik çocuqkən Qurani-Kərim 
dərsləri almağa başladı. Allahın Kitabını heç vaxt boy nun-
dan asmaz, əliylə başı üstündə tutaraq daşıyardı. Elmə hör-
məti o qədər böyük idi ki, oxuduğu məktəbə əsla kürəyini 
çevirməz, dərsdən çıxıb evə çatana qədər üzü məktəbə, 
arxası evinə sarı olurdu.
Ortaya Quran qoy, yumruq qoyma sən,
Baş işlət, beyin qoy, buyruq qoyma sən.
Haqqı qoy ortaya, haqqı, a kişi,
Böyründə qulp qoyma, quyruq qoyma sən.
Allahın Kitabını bəndəyə çocuqkən öyrətməyə başla-
maq öyrədən və öyrədilən üçün daha münasib və məqsə də-
uyğun olsa da, Quranı öyrənmək heç bir yaşda gec deyil-
dir. İnsan yaşlandıqca uşağa dönməyə, qəlbi yumşalmağa 
başlar. “Hər kəsə uzun ömür versək, onu xilqətcə dəyişib 
tərsinə çevirər, başqa şəklə salarıq” (Ya sin, 68). Yaşdan asılı 
256
olmayaraq, ölüm yaxınlaşdıqca da insan kövrəlməyə, axirə-
tini daha çox anmağa meyillənər. Allah kəlamına belə sin-
dən daha möhtac kim vardır?
Öz Rəbbindən rəhmət uman
Məhrumlara rəhm eyləsin.
Haqdan gözəl qismət uman
Haqq Kitabı fəhm eyləsin.
Quran qula dərk üçündür,
Göstəriş yox, görk üçündür.
Haramları tərk üçündür,
Halallarda əzm eyləsin.
İbrət
Cüneyd Bağdadi həzrətləri vəfatından qabaq ağır 
xəstəydi. Buna rəğmən Qurani-Kərimi xətm edib, yenidən 
oxumağa başladı. Yanındakılar çox halsız olduğunu deyib, 
özünü çox yormaması üçün xahişdə bulundular. Buyurdu: 
“Bu anda bunlara məndən daha çox ehtiyacı olan varmı? 
Bax, vəfatıma az qaldı”.
Dörd mövsümü yaşayanlar,
Xəzan gəlib qışlayanlar,
Başqa dünya başlayanlar
Qoy Quranı xətm eyləsin.
Yaşı yetən baş qatmasın,
Yazı yatıb, qış yatmasın.
Yad bostana daş atmasın,
Öz nəfsini rəcm eyləsin.
Quran şəfadır. İlk növbədə, şübhəsiz ki, daha müdhiş 
sayılan mənəvi mərəzlərə çarə qılar, Qulu şirk, riya, həsəd, 
kin, tamah kimi qəlb xəstəliklərindən müalicə edər, batini 
257
pisliklərdən arındırar. “onlar ayələrə qarşı kar və kor dav­
ranmazlar” ayəsi də məhz qəlb korluğundan, qəlb karlı-
ğından qurtulanları öyməkdədir. Eyni zamanda, Allahın 
Kitabı iman və təqva sahibləri üçün cismani dərdin də dər-
manıdır.
Allahım, Quranla nurlandır bizi,
Bir mehdən sönənik, gurlandır bizi.
Xəstəyik, azğınıq, yoxsuluq, ya Rəbb,
Canlandır, yönləndir, varlandır bizi.
İbrətlər
Əbdülkərim Kuşeyri həzrətlərinin çocuqlarından biri 
şiddətli bir xəstəliyə tutulmuşdu, müalicəsi mümkün ol-
madı, sağalacağından ümid kəsildi. Həzrət bu durumdan 
çox üzüldü. Röyasında oğlunun xəstəliyini və özünün üzün-
tüsünü Rəbbinə ərz etdi. Ona buyuruldu: “Qurandakı şəfa 
ayələrini topla, onları çocuğunun üzərinə oxu, ayrıca onları 
bir qabın içinə yaz, içinə su tök və ona içir”.
Kuşeyri həzrətləri buyurulanı etdi, çocuq dərhal şəfa 
tapdı. Quranda keçən şəfa ayələri bunlardır:
1. “Allah möminlərin könlünə şəfa verir” (ət-Tövbə, 14).
2. “Ey insanlar, sizə rəbbinizdən bir öyüd, könül lər­
dəki xəstəliklərə bir şəfa, möminlər üçün bir hidayət və 
rəhmət gəlmişdir” (Yunus, 57).
3. “onda insanlar üçün bir şəfa vardır” (ən-Nəhl, 69).
4. “Biz Quranda möminlər üçün bir şəfa və rəhmət 
olan ayələr nazil edirik” (əl-İsra, 82).
5. “Xəstə olduğum zaman mənə şəfa verən odur” 
(əş-Şüara, 80).
6. De: “o, inananlar üçün bir hidayət və şəfadır” 
(Fussilət, 44).
Bir millət ki haqla deyil,
Çoxu, azı nəyə yarar?
Bir ömür ki keçə veyil,
Qışı, yazı nəyə yarar?
258
Rəbbini sən Özüylə bil,
Kitabıyla, sözüylə bil.
Haqqı qəlbin gözüylə bil,
Kəllə gözü nəyə yarar?
Yəman ibn Müaviyətul-Əsvəd həzrətlərinin gözləri gör-
mürdü. Quran oxuyacağı zaman Haqq-Təalanın izni ilə 
gözləri açılır, oxuyub bitirdikdən sonra təkrar əvvəlki kimi 
olurdu.
Şərt deyil, qul alim olsun,
Şərt odur, qəlb salim olsun.
Bir nəfs ki zalim olsun,
Həkim, qazı nəyə yarar?
Muhəmməd ibn Səmmak həzrətləri xəstələnmişdi. 
İdrarını bir yəhudi təbibə götürdülər. Yolda gözəl, zəngin 
geyinmiş bir şəxs onlara rast olub hara getdiklərini sordu. 
“Filan təbibə ibn Səmmakın halını ərz etməyə gedirik”, – 
dedilər. Bunu eşidincə buyurdu: “Sübhanallah, Allah dos-
tuna Allah düşmənindən imdadmı diləyirsiniz? Rəvamı? 
Geri dönün! İbn Səmmaka deyin ki, əlini ağrıyan yerin üs-
tünə qoysun, “Və bil haqqi ənzəlnahu və bil haqqi nəzzələ” 
(əl-İsra, 105) desin”.
Elə də etdilər. İbn Səmmak şəfa buldu və o şəxsin Xızır 
(aleyhissəlam) olduğunu söylədi.
Sanma dərmanlıqdı dərdi bu qövmün,
Sanma fərmanlıqdı dərdi bu qövmün.
Həkim də vacibdi, hakim də, şəksiz,
Fəqət Quranlıqdı dərdi bu qövmün.
Bir gün Cüneyd Bağdadi həzrətləri dayısı və ustadı Seri 
Saqati həzrətlərinin yanına getdi. Biri orada bayılmış vəziy-
yətdə yatırdı. Onun nə üçün bayıldığını sordu. 
259
O kimsənin Allahın Kitabından bir ayə oxuyub bu hala 
düşdüyünü dayısından eşitdikdə dedi: “Eyni ayəni təkrar 
oxusan, ayılar”.
Seri Saqati şaşırsa da, deyiləni etdi və adamın, həqi qə-
tən, ayıldığını görüb heyrətlə sordu: “Bunun hikməti nə, 
əcəba? Belə ayılacağını haradan bilirdin?”
Cüneyd Bağdadi cavab verdi ki: “Allahın Kitabından. 
Yəqub Peyğəmbərin gözləri oğlu Yusifin qanlı köynəyi gəl-
diyi zaman nurunu qeyb etməyə başladı və kor oldu. O göz-
lərlə görməyə başlaması yenə oğlu Yusifin köynəyinin gəl-
məsiylə baş verdi”.
Rəbbinlə söhbəti başla diz üstə,
Söz Onun sözüdür, saxla göz üstə.
Haqq sözdən, söhbətdən doyana yazıq,
Dünya sürüşkəndir, çıxma buz üstə.
Ən hissiyyatsız insan Quranın təsir etmədiyi insandır. 
İki gəncin nakam sevgi tarixçəsini oxuyub, yaxud seyr edib 
duyğulananlar bütün bəşəriyyətin faciə və qurtuluşunu 
an ladan Kitabdan təsirlənmirsə, bunun ancaq bir izahı var-
dır: qəlbləri qapalıdır. Allah onları hansısa günahlarından 
dolayı möhürləmişdir. Belələrinin həqiqi məhəbbətdən, yəni 
gerçək imandan anlayışı və nəsibi yoxdur. “Möminlər o 
kəslərdir ki, Allahı zikr edərkən qəlbləri əsər, onun ayə­
ləri oxunarkən imanları artar və rəbbinə təvəkkül edər­
lər” (əl-Ənfal, 2).
Doğru zövq Haqq dini dadmaqla və duymaqla olur,
Bu da Allaha və Peyğəmbərə uymaqla olur.
Əsil zövq elmi üçün sən Kitaba, sünnəyə bax,
Yoxsa, nə balla, nə bəhməzlə, nə qaymaqla olur.
Elm dəryadə duran kimsənin haqq yanğısıdır,
Cəhl sahildə durub dəryadən doymaqla olur.
260
Nəfsə min donda bu dünya görünə, ləzzəti yox,
Zövq onun dərisini büsbütün soymaqla olur.
Hər gün zövq artırmayan zövq tərkinə vermiş qərar,
Tərki-zövqün nişanı bir yerdə saymaqla olur.
Öz halını qoyub başqalarının dünyəvi hallarına ağla-
yan ların göz yaşları sünidir. Belələri öz Axirətinə biganə, 
özgələrinin isə dünyasına həssas yanaşanlardır. Əsl ağla-
malı gün gələndə onların özlərindən qeyrisi üçün ağlama-
yacağı yəqindir. Quran məhz bu gerçəkliyə indidən işıq 
tutan və həqiqi göz yaşlarının hədəfini bəyan edən Kitabdır.
İbrət
Bir gecə Həsən Bəsri həzrətləri “Hər bir nəfs ölümü 
dadacaqdır” (Ali-İmran, 185) ayəsini təkrar-təkrar oxuyub, 
için-için ağlarkən qəfil bir səs gəldi: “Bu ayəni daha nə 
qədər təkrar edəcəksən? Onu eşidən cinlərdən tam dörd 
mininin səmaya baxmalarına macal buraxmadan ölümünə 
səbəb oldun”.
Könül kimi kitab evi,
Quran kimi Kitab hanı?
Qəbir kimi xətib evi,
Ölüm kimi xitab hanı?
Quş kəsərək yaşayan kim,
Daş kəsərək yaşayan kim,
Baş kəsərək yaşayan kim,
İnsan kimi qəssab hanı?
Çox isti bir gündə Həsən Bəsri həzrətlərinə bir bardaq 
sərin su gətirdilər. Bardağı götürdü, suyun soyuqluğunu 
hiss edən kimi fəryad qoparıb bayıldı. Özünə gələndə ətraf-
dakılar bu halının səbəbini sordular. Buyurdu ki: “Suyu 
əlimə alıb soyuqluğunu hiss etdiyim zaman Cəhənnəm 
261
əhlinin Cənnət əhlinə xitabən bəyan etdiyi “Suyunuzdan 
bir az da bizə verin” (əl-Əraf, 50) ayəsini xatırladım, ağlım 
başımdan getdi.
Nədir həyat? Ancaq zəhmət,
Bir gün nemət, bir gün möhnət,
Sonda sərin sutək rəhmət.
Atəş kimi əzab hanı?!
“Ayələrə qarşı kar və kor davranmayanların” Quranın 
bircə ayəsindən təsirlənərək bayılması, yaxud ölməsi onun 
Allah kəlamı, yəni Haqq söz olmasındandır. Allahın sözü 
bəndənin sözündən fərqli olaraq, nəfsi, ağlı, huşu aşar və 
birbaş ruha işlər. Ruh bədənə üfürülməzdən çox-çox öncə 
yaradılan və Rəbbini təsdiq edən varlıqdır. Rəbbdən gələn 
sözün, vədin mütləq baş verəcəyini kim bilməsə də, ruh 
bilməkdədir. Yer üzünə, bu dünyaya Axirət aləmindən gəl-
diyi üçün o, aləmin həqiqətlərinə dair ayə oxunarkən onları 
təkrar görmüş, yaşamış kimi olur. Həmin həqiqətlər Cəhən-
nəm dəhşətləri barədə də ola bilir, Behişt mükafatları haq-
qında da.
İbrət
Zunnun Misri həzrətləri rəvayət edir: “Məscidə girdim, 
biri: “...rəbbi onlara tərtəmiz bir içəcək içirir” (İnsan, 21) 
ayəsini oxuyurdu. Bu ayəni təkrar edir, ovcu ilə də nəsə 
içirmiş kimi hərəkətdə bulunurdu. Sordum: “Ehey, Quranmı 
oxuyursan, yoxsa bir şeymi içirsən?”
Dedi: “Bu ayəni oxumaqdan o qədər ləzzət alıram ki, 
oxuduğum zaman anladılan şərbəti içər kimi oluram”.
Quran Haqdı, ona sarıl!
Aparmasın hər sel səni.
Haqdan qeyri nə var, ayrıl!
Qoparmasın hər yel səni.
262
Tərs burular çarxın onsuz,
Tam sorular arxın onsuz.
Tez vurular arxan onsuz,
Yıxar hər incəbel səni.
Haqq dünyadan söhbət olar,
Hər söz dönər şərbət olar.
Nə lağ, nə bir qeybət olar,
İncitməsin hər dil səni.
Quran qəlblərdən qaranlıqları götürən bir nurdur. “Biz 
sizə açıq­aydın bir nur endirdik” (ən-Nisa, 174). Qəlblər 
zülmətlərdən sıyrılınca Haqqı batildən, Axirəti dünyadan, 
əbədini fanidən, mələkləri şeytanlardan ayırmağa, fərqlən-
dirməyə başlar. O fərqi sezmək, seçmək o nur olmadan 
mümkün deyildir.
“Allah öz rizasına uyanları o kitabla salamatlıq yol­
larına yönəldər, onları izniylə qaranlıqlardan aydınlığa 
çıxarar və onları siratin müstəqimə (yeganə doğru yola) 
hidayət edər” (əl-Maidə, 16).
Nəfsə səni rəqib qılar,
Haqqa səni həbib qılar.
Xalqa səni qərib qılar,
Azdırmasın hər el səni.
Yaşayandı, yaşanandı,
Könüllərdə daşınandı.
Qurtarmaz o, başlanandı,
Qurtaracaq bu yol səni.
Quran fərqli qəlblərə fərqli təsir edər. Lakin bütün təsir-
ləri birləşdirən ümumi bir xətt var: bu, əbədi nemətləri mü-
vəqqəti nemətlərə fəda etməmək, Allah yanında olanları 
insan yanında olanlardan üstün tutmaqdır.
263
Şəqiq Bəlxi həzrətləri buyurdu ki: “İyirmi il Quran üzrə 
çalışdım. Dünyanı Axirətdən ancaq o cür ayırd edə bildim 
və daha çox bu iki cümlə üzərində durdum: “Sizə verilən 
hər hansı bir şey, sadəcə, dünya həyatının keçici matahı 
və zinətidir. Allah qatında olan isə daha xeyirli və ba qi­
dir” (əl-Qəsəs, 60).
Nə süzərsən bu dünyanı?
Bir baxışa dəymir dünya.
Nə bəzərsən bu dünyanı?
Bir naxışa dəymir dünya.
Doğulmadıq əşya üçün,
Çiy iş ya xam xülya üçün.
Doğulmadıq dünya üçün,
Bu doğuşa dəymir dünya.
Bir sevdalıq təhəri yox,
Bir sədalıq təpəri yox.
Bir dualıq dəyəri yox,
Bir qarğışa dəymir dünya.
İndi gəldik sonra üçün,
Gətirənə səna üçün.
Gəlmədik hər sona üçün,
Bir ağuşa dəymir dünya.
Quran Adəm oğlunun mənəvi qidasıdır. Bu qidanı qə-
bul etməyənlərə maddi qidalar halal olmur. İstər bu, istər 
o dünyda.
İbrət
Davud Tai həzrətlərinin yeməyi quru çörəkdən ibarət 
idi. Bir anını belə qəflətdə keçirməmək üçün çörəyi suya 
doğrayıb şorba kimi yeyər və buyurardı ki: “Çeynəmək 
vaxtı uzadır, bir loxmanı çeynəmək əlli Ayəti-Kəriməni 
oxu mağıma mane olur, nəyə görə zamanımı zay eləyim?!”
264
Səfər əmr, məskən yasaq,
Yox təqvadan başqa ərzaq.
Əcəl yaxın, mənzil uzaq,
Yır-yığışa dəymir dünya.
Bu dünyada Quranın siqlətini çəkə biləcək mizan, həc-
mini ölçə biləcək meyar, dəyərini qiymətləndirə biləcək 
məbləğ yoxdur. Allahın kəlamından başqa, hər şey xəlq 
olu nub. Məxluq olmayanı məxluq olanla nə cür çəkmək, 
nə cür ölçmək, nə cür qiymətləndirmək olar?! 
Hanı elə bir ərazi,
Haqq sövdəyə dükan olsun?
Hanı elə bir tərəzi,
Haqq çəkiyə imkan olsun?
Yeri gəlmişkən, kitab mağazalarında, köşklərdə Allahın 
Kitabının digər kitablarla bir sırada satışa qoyulması acı 
təəssüf doğurur. Pulla satılması bir dərd, alınmayıb aylarla, 
illərlə alıcısını gözləməsi başqa dərddir. Düşünürük ki, 
Qurani-Kərim tələbata uyğun miqdarda nəşr edilməli və 
təmənnasız olaraq yayılmalıdır. Allah Öz rizası üçün bu 
nəcib işi görənlərin dünyada ruzisini, Axirətdə mükafatını 
əskik etməz. 
Quran ərşdən enən ənam,
Yer süfrədi, Quran təam.
Demirəm ki, satmaq haram,
Amma ədəb-ərkan olsun.
Haqq satışı çoxmu asan?
Heç gördünmü satlıq ehsan?
Haqqı yerdə satan insan
Qorxmursanmı təkan olsun?
Quranın öyrədilməsi məsələsində maddi baxımdan düz-
gün yanaşma olmalıdır. İstənilən halda, öyrədənlə öyrə nən 
265
arasında heç bir sövdələşmə getməməli, eyni zamanda 
öyrədənin zəhməti qiymətləndirilməlidir. Əgər müəllimin 
başqa yerdən zəruri tələbatlarını ödəyə biləcək gəliri varsa, 
öyrətdiyinin mükafatını Allahdan umması, əgər belə bir 
gəliri yoxdursa, özünü təmamən bu işə həsr edə bilmə yin-
dən ötrü öyrənənin yaxınlarının, yaxud digər imkanlı və ya 
səlahiyyətli şəxslərin bu təlimi Allaha xatir təşkil və təmin 
etməsi nə gözəldir. Bu zaman Quran təlimi üçün ödənilən 
zəhmət haqqının Quranın bircə hərfinə belə adekvat olma-
dığı da unudulmamalıdır.
Haqq əməllə buluşanlar,
Haqq əməldə çalışanlar,
Haqq əmələ alışanlar
Görüm cənnətməkan olsun!
İbrət
Şeyx ibn Əbu Zeyd Keyravani oğlunun mürəbbisinə 
oğluna Qurandan iki hizb öyrətdiyi zaman yüz qızıl ver-
mişdi. Mürəbbi o qızılları alınca: “Bu çoxdur”, – dedi, Şeyx 
həzrətləri bu sözləri eşidincə: “Bu adam dünyalıq şeyləri 
çox və böyük görür. Dünyaya təzim edir” – deyərək oğlunu 
onun yanından aldı.
Quranı öyrənən İslamı öyrənmiş olur. Əslində din 
Qurandan ibarətdir. Çünki nə ona zidd ola, nə də ondan 
kənara çıxa bilər. O elə bir Kitabdır ki, hər bir müsəlmanın 
daim masasının üstündə, qəlbinin isə içində olmalıdır. Yəni 
şəriət də, təriqət də, həqiqət də onda cəmdir. Quran hər iki 
dünyanın Kitabıdır. Ondan dirilər də, ölülər də fayda lan-
maqdadır.
Adam gördüm, daşa dəyməz,
Başında yellər dolanır.
Daş da gördüm, küləkdöyməz,
Başına ellər dolanır.
266
Ömür var ki, keçər hədər,
Yox qədri bir gecə qədər.
Gecə var ki, əsrə dəyər,
Başına illər dolanır.
Dünya gördüm, bir Leyladı,
Bir kitablıq boş xülyadı.
Kitab gördüm, Haqq dünyadı,
Başına dillər dolanır.
İbrət
Bişr Hafi həzrətləri qəbiristandan keçirdi. O sırada 
məzardakıların bir şey paylaşdıqları ona göstərildi. Yal vardı: 
“Ya Rəbbi, bunların nə etdiklərini mənə bildir”. Nida gəldi 
ki: “Get, özlərindən sor”.
Gedib sordu. Cavab verdilər ki: “Bir həftə öncə bir mü-
səlman bizə üç “İxlas”, bir “Fatihə” göndərdi. O gündən 
bəri onun savabını paylaşmağa çalışırıq, hələ bitirə bilmə-
mişik”.
Bir hədisdə buyuruldu: “Ümmətimin savabları mənə 
göstərildi. Onların içində məsciddən atılan çöp belə vardı. 
Quran oxumaqdan daha xeyirlisini görmədim. Ayrıca, üm­
mətimin günahları mənə göstərildi. Onlar arasında özünə 
əzbərləmə nəsib edilən bir surəni unutmaqdan daha böyü­
yünü görmədim”.
Bəşər məhşərdə bölünər,
Bölüklər başdan bəllənər.
Baş var ki, küllər ələnər,
Baş da var, güllər dolanar.
Quran və ədəb ayrılmaz anlayışlardır. Zamanından və 
məkanından asılı olmayaraq, bütün hallarda Quran ədəbi, 
Quran əxlaqı gözlənilməlidir. Evdə, yaxud eşikdə, işdə, 
ya xud istirahətdə, toyda, yaxud vayda ol, çılpaq, yaxud pal-
267
tarlı ol, durum dəyişməz. Allahın Kitabı zamana və məkana 
görə yox, zaman və məkan Allahın Kitabına görə qiymət-
lən di rilməlidir. Çünki Quran məxluq deyil və məxluq olan 
hər şeyin, o cümlədən zamanın və məkanın fövqündədir.
Hər kim dövran əhlidisə,
Kitabını tez bağlar o.
Hər kim Quran əhlidisə,
Zamanını qabaqlar o.
Dünya kimin qalasıdı,
Qələbədən qalasıdı.
Dünya kimin tarlasıdı,
Haqq məhsulu bol saxlar o.
İbrət
Bir gün Quran hafizlərindən biri İmam Rabbaninin əy-
ləşdiyi kürsüdən daha alçaq olan bir kürsünü çəkib üzə-
rində oturdu və Quran oxumağa başladı. İmam həzrətləri 
bu durumun fərqinə varıb, dərhal kürsüsündən durdu və 
yerdə oturdu. Heç zaman Qurani-Kərim oxuyan hafizdən 
yüksəkdə oturmağı özünə rəva bilməzdi.
Kim Quranın şövqündədi,
Rəbbi onun zövqündədi.
Quran kimin fövqündədi?
Çox zirvələr ayaqlar o.
İbrət
Bir gün İmam Rabbani həzrətləri oturub qəlbinə axan 
mərifətləri yazırdı. Bövl sıxışdırması səbəbiylə qalxıb tələsik 
təharətxanaya getdi. Amma girdiyi ilə çıxması bir oldu. Su 
istəyib, sol əlinin baş barmağını yuyaraq ovxaladı və yeni-
dən təharətxanaya girdi. Bir müddət sonra çıxanda tələbə-
lərinin heyrətini sezib buyurdu: “İçəridə gözüm dırna ğıma 
268
sataşdı. Üzərində qara bir nöqtə vardı. Qələmin yazıb-
yazmadığını yoxlamaq üçün onu qoymuşdum. Halbuki, o 
nöqtə Qurani-Kərimi yazarkən istifadə edilir. Orada otur-
mağı ədəbdən kənar sayıb çıxdım. Nöqtəni yuyub təzədən 
içəri girdim.
Quranda haqq nöqtələr çox,
Oxu, onda son nöqtə yox.
Hər nöqtənin haqqından qorx:
Kim çox qorxsa, az ağlar o.
Ya Rəbb! Bizi dünyada da, Axirətdə də Qurandan nəsibsiz 
etmə! Bizi Sənin ayələrinə qarşı kar və kor davranmayanlardan qıl!
12. “(rəhmanın qulları) o kəslərdir ki, deyərlər: “Ey 
rəbbimiz! Bizə zövcələrimizdən və zürriyyətimizdən gözü­
müzün işığı olacaq övladlar ver və bizi təqva sahiblərinə 
imam qıl” (əl-Furqan, 74).
Ayənin birinci hissəsinin digər bir təfsiri “bizə gözü-
müzü aydınladacaq zövcələr və zürriyyətlər ver” şəklin də-
dir. İstənilən halda, qulun Rəbbindən təkcə özünün deyil, 
ailəsinin və bu ailədən törənəcək nəsillərin də Haqq üzrə 
olmasını dilədiyi aydındır. Çünki məhz bu dilək Quranda 
keçən bir çox peyğəmbər dualarında aşkar görsənmək də dir. 
Onlardan bir neçəsini misal gətirək: “Ey rəbbim! Bu yeri 
əmin bir şəhər et, məni də, övladlarımı da bütlərə tapın­
maqdan uzaq tut!” (İbrahim, 35). “Ey rəbbim! Mənə saleh 
övladlar ver!” (əl-Əhqaf, 15). “Ya rəbb! nəslimizdən yalnız 
Sənə təslim olan ümmət yetişdir” (əl-Bəqərə, 128). “Ya rəbb! 
Məni və nəslimdən olanları namaz qılan eylə” (İbrahim, 40). 
Adəm oğlu, sidq dua et,
Dildən çıxan səninkidir.
Saleh əməl iddia et,
Əldən çıxan səninkidir.
269
Sənsiz qışı, yazı düşün,
Sənsiz çoxu, azı düşün.
Sənsiz oğlu, qızı düşün,
Beldən çıxan səninkidir.
Bu ayələr sadiq və saleh qulun ailəsi və nəsli qarşı sında 
məsuliyyətini, habelə ata duasının önəmini göstərməkdədir. 
Sadiqlər, salehlər duası məqbul qullardır. Allahın onlara 
ehsan etdiyi bu imtiyazdan oğullarını, nəvə-nəticələrini və 
onlardan sonrakıları faydalandırmaq gerçək qulluğun şərt-
ləri sırasındadır. Doğrusunu Allah bilir, bəlkə, Rəhmanın 
həqiqi qullarının özləri də özlərindən əvvəlkilərin duasıyla 
bu mərtəbəyə qovuşmuşdur. 
Arxadadır dəvə əsri,
Ortadadır nüvə əsri.
Qabaqdadır nəvə əsri,
Yoldan çıxan səninkidir.
Demə hər şey kül olacaq,
Nə tikan, nə gül olacaq.
Demə hər şey gil olacaq,
Gildən çıxan səninkidir.
Rəsulullahın (salləllahu aleyhi və səlləm): ”Mən atam İbra­
himin duasıyam, qardaşım İsanın müjdəsiyəm” buyur-
duğu rəvayət edilir. Amma bu elə bir dua, elə bir müjdədir 
ki, ilk insan cənnətdən çıxarıldıqdan sonra onu, yəni Həzrət 
Muhəmməd qəsd edərək Rəbbinə: “Allahım, oğlu hörmə-
tinə atasına mərhəmət eylə” – deyə yalvarmışdı. Bu cür 
yal varışın səbəbi isə o idi ki, Hz. Adəm (aleyhissəlam) hələ 
Cənnətdə olarkən Ərşü-əlada “Lə ilahə illəllah” kəlmə sinin 
ardınca “Muhəmmədən Rəsulullah” yazıldığını görüb, onun 
kim olduğunu Rəbbindən sormuş və bu cavabı almışdı: 
“Ey Adəm, o Muhəmməd sənin axır zamanda dünyaya 
270
gələ cək və peyğəmbər olacaq bir övladındır ki, sən özün 
belə onun səbəbiylə, onun varlığıyla yaradıldın, dünyaya 
gəldin”.
Ərz usanmışdı küfrdən, qulağı səsdə idi,
Ən çoz izzət elə ən azğın olan kəsdə idi.
Qəlblər ölmüşdü bütün, ölməyəni xəstə idi,
Təkcə İblisdi ayaqda, hamı can üstə idi.
Qalxdı bir qul ki, gücü yalnız iki sözdə idi:
“Rəbbim Allahdır”, – dedi, – Lə ilahə illa Allah,
     Muhəmmədən Rəsulullah.
Qurdurub qəlblərə taxt, Quranı sultan elədi,
Sultana ağ olanı al qana qəltan elədi.
Ona beyət nə ki ins-cins, neçə şeytan elədi,
Müşrikə dünyanı dar, möminə meydan elədi.
Məzluma ərzi qala, zalimə zindan elədi,
Kəsdi küfrün kökünü, təkcə iman oldu silah, Rəsulallah.
İki aləmdə odur Həzrətimiz, həsrətimiz,
Odur həm seyyidimiz, sərvərimiz, sərvətimiz.
Başlayar onda, bitər onda könül sərhədimiz,
Ona Kövsərdə qovuşmaq ola kaş fürsətimiz!
İstədik biz də deyək söz, yox ikən qüdrətimiz,
Bir salamdır, salavatdır, edə bizdən qəbul Allah, Rəsulallah.
Salehlərin öz bellərindən gələcək nəsilləri barədəki dua-
ları bir neçə cəhətiylə seçilir:
1) Bəd yox, xeyir dua olmalıdır. İçkiyə, qumara qur şan-
mış bir zavallını xatırlayıram. Həyatının büsbütün dağıl-
masına baxmayaraq, pis vərdişlərindən tövbə edə bilmir, 
edəndə də qısa zamanda pozurdu. Həmişə deyirdi: “Ulu 
babam filankəsin nəslimiz üzərində qarğışı var. Deyib ki, 
nəslimdən kim içsə, qumar oynasa, pis yola getsə, yanıma 
üzü qara gəlsin”.
271
İbrət
Allah dostlarından Abdullah ibn Mübarəkin yanına 
bir valideyn gələrək oğlunun itaətsizliyindən şikayətlənir. 
Həzrət ondan soruşur: “Sən oğluna bəd dua etdinmi?”
Valideyn: “Bəli, canımı çox sıxdığı zamanlarda etdim” 
– deyir.
Abdullah ibn Mübarək ona buyurur: “Sən öz əlinlə 
uşağı pis etmisən. Ana-atanın uşağı haqqındakı duası rədd 
olun maz. Rəsulullah (salləllahu aleyhi və səlləm) mübarək 
dişini qıran qövmünə: “Ya Rəbb, qövmümü hidayət eylə. 
Onlar nə etdiklərini bilmirlər!” – deyə dua etdi. Sən də bu 
anlayış içində olsaydın, ziyan eləməzdin. Allah Rəsulunun 
(salləllahu aleyhi və səlləm) bu səbri və mətanəti ziyan gətir-
mədi, sonunda qövmünün imanlarına səbəb oldu”.
Bir xeyli övlad diləsən,
Nəzir eylə, əhddə bulun.
Xeyirli övlad diləsən,
Zinada yox, zöhddə bulun.
2) Hələ dünyaya gəlməyən xələflərin dünyası üçün de-
yil, axirəti üçün dua edilməlidir. Kim bilməsə də, salehlər 
yaxşı bilir ki, bu fani dünya duaya dəyməz. Allah qatında 
dəyəri olan ancaq Axirətdir, əbədi dünyadır. Zatən atanın 
övladları üzərindəki haqqı qədər ümməti üzərində haqqı 
olan Peyğəmbərimiz (salləllahu aleyhi və səlləm) bu ümmə-
tin qurtuluşu üçün edəcəyi məqbul bir duasını Axirətə 
saxlamışdır.
Faciəmi sonsuz olmaq,
Köynəksiz, ya donsuz olmaq?
Faciədi Onsuz olmaq;
Ona həmd et, mədhdə bulun.
“Furqan” surəsinin 74-cü ayəsində keçən “Bizi təqva 
sahiblərinə imam qıl” duası da iki önəmli cəhətiylə diq qət-
272
çəkicidir: 1) duaçı Rəbbindən, ilk növbədə, təqvalı davam çı-
lar, yəni müttəqilərdən ibarət bir ailə, nəsil diləməkdədir. 
Zatən hədisdə də buyuruldu: “Hər təqva sahibi Muhəm­
mədin (salləllahu aleyhi və səlləm) əhli­beytindəndir”. Bir vali-
deyn üçün haramlardan, şübhəli şeylərdən çəkinən, böyük-
kiçik tanıyan övladdan xeyirli nə ola bilər? Bu elə bir xeyir-
dir ki, valideyn nəinki öləndən, hətta diriləndən sonra da 
ondan bəhrələnə bilir. Bu dünyada isə o cür övladlar ana-
atanın üzünü ağ, könlünü xoş edən əvəzsiz nemətdir.
Kim nəfsinin adamıdır,
Sanma ondan adam olur.
Kim nəfsinin imamıdı,
Nəslinə də imam olur.
İmam odur, zəhməti var,
Xəlq Edənə xidməti var.
İmam odur, ümməti var,
Haqdan ona salam olur.
İbrət
İmam Rabbani həzrətləri ömrünün sona yaxınlaşdığını 
hiss edərək yaxınlarından birinə vəfatından sonra öz ye-
rində ikinci oğlu Muhəmməd Saidin oturmasını istədiyini 
bildirmişdi. O da bunu Muhəmməd Saidə söylədikdə Həz-
rət tam bir təvazöylə buyurdu: “Mənim kimi bir qabiliy yət-
siz belə şeylərə layiq deyildir. Həzrət İmam hara getsə, 
qar daşım Muhəmməd Məsumu öz yerində oturdur, mənə 
isə ona uymağı və xidmət göstərməyi buyururlar. Mən 
yük sək babamın şəhər kənarındakı məzarının başında bir 
hüc rəyə çəkilib bu vəzifəni o gözlərimin nuru Muhəmməd 
Məsuma həvalə edərəm”.
O şəxs bu sözləri Muhəmməd Məsuma ərz etdi. O da 
ağlayaraq buyurdu: “Əziz qardaşım Muhəmməd Said məni 
öz xidmətinə layiq görmür”.
273
İmam Rabbani həzrətləri iki oğlunun sözlərindən xə bər-
dar olduqda gözləri yaşardı, qardaşlar arasındakı bu mə-
həb bət və bağlılığı təqdir edib onlar üçün duada bulundu.
Ardınca bir gələn yoxsa,
Uğrunda bir ölən yoxsa,
Kimi imam bilən yoxsa,
İmamlığı nakam olur.
3) “Bizi müttəqilərə imam et” duasında diqqətçəkən 
ikinci cəhət budur ki, duaçı Rəbbindən ailəsinə, nəslinin 
davamçılarına istədiyi təqvadan daha artığını özü üçün 
diləməkdədir. Zatən duaçı təqvasız olursa, Allaha qarşı 
gəlməkdən çəkinmirsə, duasına ehtiyac da yoxdur. Çünki 
“Allah yalnız müttəqilərdən qəbul edər” (əl-Maidə, 27). 
Nə qurddan, nə quşdan, nə ilandan qorx,
Nə bitdən, nə fildən, nə filandan qorx!
Ey şəri xeyrindən bol olan bəşər,
Sən qəhri rəhmindən az olandan qorx!
İmam özünə uyulan kimsədir. Lakin o kimsə öz yanında-
kılara, yaxud özündən sonrakılara nümunə, örnək olmazsa, 
ona uyan tapılmaz. Arxadıkılar öndə gedənin öndərliyini 
ona görə qəbul edib ardınca gedirlər ki, o şəxsi özlərindən 
üstün bilir, ona bənzəməyə çalışırlar. Bu cür öndərlik, 
imamlıq gücün, imkanın deyil, inamın, etibarın hesabına-
dır. Fəqət ortada nümunə olmazsa, etibar da olmaz.
Böyüklərdən olmaq uman
Böyüklərlə kiçik olsun.
Böyüklərə qalmaq uman
Yoğun deyil, nazik olsun.
İmandı haqq dində edən,
Məxluqu qul, bəndə edən.
İki şeydi öndə edən:
Təqva, bir də bilik olsun.
274
İbrət
Leys ibn Səad həzrətləri ehtiyacı olanlara, xüsusən də 
elm əhlinə, din adamlarına çox ehsan edərdi. Oğlu Şüeyb 
də həmin ruhda böyümüşdü. Həzrət bir gün Qazı Mənsur 
ibn Əmmara min dinar göndərərək buyurdu ki: “Bunu 
oğlum Şuayb eşitməsin. Çünki bunu sizə az görür”. Şuayb 
da Qazı Mansura atasınkindən bir dinar əskik göndərdi və 
dedi ki: “Atamın verdiyi kimi olmasın deyə, bir dinar əksik 
göndərdim”.
Örnək olmaq haqq bir yazı,
Çox qorxmaqdı bu ən azı.
Şeytan ondan hey narazı,
Nəfs daim incik olsun.
Nə gözəldi, düz niyyət var,
Allah üçün əziyyət var.
Həm rəhbər, həm rəiyyət var,
Vacib bu ki, birlik olsun.
İnsanlara imam olmaq və nəslə imam olmaq eyni deyil. 
İnsanların imamı Allahın seçimi ilə peyğəmbərlərdən, onla-
rın canişinlərindən, varislərindən (həqiqi alimlərdən) olur. 
Məsələn, Allah-Təala Hz. İbrahimə (aleyhissəlam): “Səni 
insanlara imam təyin edəcəyəm” buyurdu (əl-Bəqərə, 124). 
Hz. Muhəmmədi (salləllahu aleyhi və səlləm) isə bütün insan-
lara və cinlərə rəhbər etdi. Bütün insanları sevmək, yaxud 
düşünmək, onların önündə gedib hidayətlərinə çalışmaq 
Rəbbimizin çox az kimsəyə bəxş etdiyi nadir nemət lərdən-
dir. Lakin nəsil sevgisi fitridir və demək olar, hər kəsdə 
özünü göstərir. Hətta, Allah-Təala Hz. İbrahimi (aleyhis-
səlam) imam təyin edəcəyini bildirəndə o: “nəslimdən 
necə” – deyə soruşdu. (Allah isə): “zalimlər Mənim əh­
dimə (imamlığa) nail olmazlar” – buyurdu (əl-Bəqərə, 124). 
Eləcə də Hz. Muhəmmədlə (salləllahu aleyhi və səlləm) bağlı 
bu ayə endi: “De: Mən bunun (risalətimin) müqa bi lində 
275
sizdən əqrəbama məhəbbətdən başqa bir şey istə mirəm” 
(əş-Şuara, 23).
Kim Muhəmməd Mustafadan,
O Həzrətdən, söylə, yaxşı?
Bil, böyüksüz bir tayfadan
Tayfasız bir kölə yaxşı.
Bar aranmaz cır meşədən,
Su umulmaz boş şüşədən.
Allahsız zövq və nəşədən
Şeytansız dərd, nalə yaxşı.
İmamlıq haqq rəhbərlikdir,
Hər rəhbərlik öhdəlikdir.
Hər öhdəlik fəhləlikdir;
Peşə gəzsən, fəhlə yaxşı.
İnsanların, yaxud müsəlmanların imamı olmaq müttə-
qilərin imamı olmaqla da eyni deyildir. Çünki müttəqilər 
yer üzündə sayca ən az olan təbəqədir, neyləsən də bütün 
insanları, yaxud bütün İslamı qəbul edənləri təqva sahibi 
edə bilməzsən. Ancaq hər kişi, hədisdə buyurulduğu kimi, 
öz ailəsinin, idarəsi altında olanların çobanı (imamı) sayıl-
dığından onların təqva əhli kimi yetişməsi üçün niyyətdə, 
duada, fəaliyyətdə bulunmağa borcludur və Allah dilərsə, 
bu borcunun öhdəsindən gələ bilər.
İbrət
Möminlərin Əmiri Ömər ibn Əbdüləzizin bu fani dün-
yada son günləri idi. Halsızlaşmışdı. Məsləmə ibn Əbdül-
məlik xəlifənin yanına gələrək dedi: “Ey Möminlərin Əmiri! 
Çoluq-çoçuğunu fağır bir halda buraxıb gedirsən. Heç ol-
masa, onları mənə təslim et. Səndən sonra baxıb ehtiyac la-
rını təmin edim”.
276
Xəlifə cavab olaraq buyurdu: “Ya Əba Said! Mən onları 
Quranı nazil edən Allaha təslim edirəm. O, saleh qulların 
vəlisi və hamisidir”. Sonra uşaqlarının çağırılmasını istədi. 
Onları təpədən dırnağa süzdü. Hamısının əynində ən adi 
qumaşdan libas vardı. Gözləri yaşla doldu. “Sizə Allahdan 
qorxmağı, kiçiklərinizin böyüklərə sayğı, böyüklərinizin də 
onlara sevgi və şəfqətlə yanaşmasını vəsiyyət edirəm”, – dedi.
Daha sonra Məsləməyə dönərək buyurdu: “Ya Əba Said! 
Əgər mənim övladlarım Allaha itaət edənlərdən olurlarsa, 
Allah onların itaətlərini puça çıxarmaz. Yox, əgər Allaha 
üsyan edənlərdən olurlarsa, mən malımla asi bir insana 
yardımçı olmağı istəmirəm”.
Tüpürməklə quyu dolmaz,
Göz yaşıyla səhraya gəl.
Üfürməklə dalğa olmaz,
Qoy səhranı, dəryaya gəl.
At dünyəvi sərvətləri,
At şeytani dəvətləri,
At nəfsani şəhvətləri,
Səmavi bir sevdayə gəl.
Nə fərman, nə fətva istər,
İmamlıq tam təqva istər.
Bir iş ki, bu Mövla istər,
Mövlaya gəl, Mövlaya gəl.
“İmam” kəlməsi rəhbər, başçı, öndər, itaət edilən, yol 
göstərən anlamına gəlir. Bunlar əmr və ya elm sahibi ol-
maqla iki cürdür: Birincilər Cənnətə çağıran imamlardır. 
Onlar Allah-Təalanın hər bir əmrinə yəqinlik və dürüst lüklə 
iman və əməl edən, başqalarına da nümunə olan səbir sahib-
ləridir. “Səbir etdiklərinə və ayələrimizə ürəkdən inan dıq­
larına görə Biz onlardan əmrimizlə haqq yolu göstərən 
rəhbərlər təyin etdik” (əs-Səcdə, 24). 
277
Tükü tükdən seçməyənlər
Başa keçib baş qatmasın.
Evdə sözü keçməyənlər
Bayırda baş ağrıtmasın.
Ərzə, əsrə dözməyənlər,
Şükrə, səbrə dözməyənlər,
Qəbrə, həşrə dözməyənlər
Qabaqda at oynatmasın.
Cənnətə çağıran imamların ilki, şübhəsiz, Qurani-
Kərimdir. O, məxluq deyildir. Lakin məxluqdan olan bütün 
haqq imamlar onu rəhbər tutmadıqca Allah qatında qəbul 
edilməzlər. Odur ki, Allahın Kitabı imamlar imamı olmaqla, 
ilk növbədə, bütün müttəqilərə rəhbərdir. “özündə heç bir 
şübhənin olmadığı bu kitab müttəqilər (Allahın əmr və 
yasaqlarına qarşı gəlməkdən çəkinənlər) üçün hidayət 
rəhbəridir” (əl-Bəqərə, 2). Bu baxımdan müttəqilərə imam 
olmağı Allahdan diləyənlərin davamçıları da özləri kimi 
Quran əhlindən başqası deyil. 
Haqq kəlamı dadmayanlar,
Xalq sözünü udmayanlar,
Millətə yas tutmayanlar
Millətə qoy toy tutmasın.
Xeyrə ağzı çatmayanlar,
Şərə dişi batmayanlar,
Nəfsə güllə atmayanlar,
Şeytanlara daş atmasın.
Hər nəsildə nəslin uya biləcəyi nurani bir ağsaqqalın, 
din böyüyünün, imamın olması nə gözəldir! Beləsi özün-
dən sonrakılara mal, mülk yox, elm, təqva dolu bir ömür 
nümunəsi qoyub gedər. Bu elə bir bərəkətli mirasdır ki, 
neçə-neçə nəsillər Qiyamətə qədər ondan faydalansa tükən-
278
məz, əksinə, artar. Zatən həqiqi imam ölümündən sonra 
imaməti davam edən kimsədir. 
Millət satan, yurd satanlar,
Vicdan satan, ad satanlar,
Yoldaş satan, yad satanlar,
Önə keçib naz satmasın.
İbrət
Qütb İbrahim Əfəndi həzrətləri məşhur vəli Uftadə həz-
rətlərinin nəvəsi idi. Mərhum babasına hörmət və ehtiramı 
o qədər çox idi ki, öz vəfatı yaxınlaşdığı zaman babasının 
türbəsində dəfn olunmamasını vəsiyyət edərək buyur-
muşdu: “Babamın hüzurunda cəsədimin də ayaq uzat ması 
ruhumu sıxar”.
Haqqa ərzdə, dəryada uy,
Həyatda uy, röyada uy,
Həm bu, həm o dünyada uy,
Ad itməsin, yurd batmasın.
İkinci qismə aid olan imamlar Cəhənnəmə dəvət edən-
lərdir. “Biz onları atəşə çağıran imamlar etdik” (əl-Qəsəs, 
41). Bunların ardınca müttəqilər yox, fasiqlər, Rəbbindən 
çox rəh bərinə tabe olanlar gedər. Cəhənnəmə çağıran 
imamların arasında elm sahibləri olsa da, əksəriyyəti əmr, 
səlahiyyət, imkan sahibləridir. Mal və mövqe bu dünyada 
belələrini nəslin önünə çıxarar, qohum-əqrəba, dost-tanış 
da onların kölgəsində daldalanıb o biri dünyada cəhən-
nəm atəşini haqq edərlər. “(Allah mələklərə buyurar): 
“onu tutub Cəhən nəmin tən ortasına sürüyün. Sonra 
başına əzab olaraq qay nar su tökün! “İndi dad görək! 
Sən ki (öz aləmində) çox əziz (qüvvətli) və möhtərəm 
şəxs idin!” (əd-Duxan, 47-49). 
279
Bir şah ki söyləyə ancaq “mən varam”,
Şahlığı batildi, fərmanı haram.
Zillətdi gördüyü məhşərdə şahın,
Quldan qeyrisinə yoxdu ehtiram.
İstər qədim, istər də yeni tarix qövmünü arxasınca cə-
hənnəmə sürükləyən zalım rəhbərlərdən korluq çəkməyib 
və çəkməməkdədir. Gələcək nəsillərə ibrət olsun deyə, 
Quran belə rəhbərlərdən biri, yəni Firon haqqında dönə-
dönə bəhs edir: “Firon dedi: “Ey əyanlar! Mən sizin üçün 
özümdən başqa bir ilah olduğunu bilmirəm. Ey Haman! 
Mənim üçün od qalayıb palçıqdan kərpic bişir və bir qüllə 
tikdir ki, (üstünə çıxıb) bəlkə, Musanın tanrısına tamaşa 
etdim. Axı mən onu, həqiqətən, yalançı sayıram!” Firon 
və əsgərləri yer üzündə nahaq yerə təkəbbür göstərdilər 
və elə güman etdilər ki, hüzurumuza qaytarılma yacaq lar. 
Buna görə də onu və əsgərlərini tutub dənizə atdıq. Bir 
gör zalimlərin axırı necə oldu” (əl-Qəsəs, 38-40). 
Atasız yetimi Allah qoruyar,
Atalı yetimdən Allah qorusun.
Arxasız alimdən millət yarıyar,
Arxalı alimdən Allah qorusun.
Zülmkar alimin elmi də zəif,
Zülmkar həlimin helmi də zəif.
Zülmkar zəifin zülmü də zəif,
Qüdrətli zalimdən Allah qorusun!
Nəfsini ilah zənn edənlər Şeytanın nökərlərindən baş-
qası deyildir. Ona uyanların isə aqibəti bəllidir.
İbrət
Bir gün Firon hamamda olarkən Şeytan insan surə tində 
onun yanına gəldi. Firon kiminsə icazəsiz hamama gir mə-
sindən qəzəblənərək soruşdu: “Kimsən?”
280
Şeytan dedi: “Məni tanımırsanmı? Halbuki məni sən 
yaratmısan”.
Firon Şeytanın bu sözlərindən elə qürrələndi ki, öz 
qövmü qarşısında: “Mən sizin ulu tanrınızam!” – deyə bə-
yan etdi.
Dünyada dünyasız, dul yaşa, ey qul!
Qulu Yaradana qul yaşa, ey qul!
Qulluq məqamını bul yaşa, ey qul!
Məqamsız hakimdən Allah qorusun.
Adəm oğlu Rəhmanın qulu olmaq ilə nəfsin, yaxud şey-
tanın nökəri olmaq arasında seçim etməlidir. Əgər qul 
olmağı, qulluq etməyi seçmirsə, artıq öz seçimini etmişdir. 
Rəbbinə qul olmaq müttəqilərin, yəni cənnətliklərin, Rəb-
bindən başqasına qul, nökər olmaq isə fasiqlərin, yəni 
cəhən nəmliklərin sifətidir. Təqvalı qulun dünyalıq işlərdə 
deyil, axirətlik məsələlərdə önə keçmək, başda olmaq istə-
məsi qəbahət yox, fəzilətdir. Çünki müşriklərin yox, müt-
təqilərin imamı olmağı diləməkdədir. Allah bu diləyi ger-
çəkləşdirirsə, qulluq şahlığa çevrilir.
Dünyan üçün az çapala,
Tərə, qana dəymir dünya.
Dünyalığı az topala,
Mala, cana dəymir dünya.
Haqdan çəkin, xalqdan çəkil.
Dünya nədir? Surət, şəkil.
Əvvəlin gil, axırın gil...
Önə, sona dəymir dünya.
Hikmət
Biri Muhəmməd ibn Vasi həzrətlərindən nəsihət istədi. 
Həzrət buyurdu: “Dünya və Axirətdə padşah olmanı töv-
siyə edirəm”. O şəxs: “Bu necə mümkün olur?” – deyə sor-
281
duqda belə cavab verdi: “Dünyada zahid olursan. Kim səyə 
möhtac olmadığın üçün dünyada şah kimi yaşarsan. Bu 
cür olan kəs Axirətdə də padşah kimi ömür sürür”.
Hər sultanlıq, ya padşahlıq
Bu günlükdür, ya sabahlıq.
Bir anlıqdı, ya bir ahlıq;
Aha, ana dəymir dünya.
İmamı Allah təyin edər. İstər o cənnətliklərin imamı 
olsun, istər cəhənnəmliklərin, istər bütün insanların imamı 
olsun, istər, sadəcə, müsəlmanların, istər bir qövmün imamı 
olsun, istər də bir nəslin, durum dəyişməz.
Əgər bir qövm yolunu azmışsa, xeyirdən nəsibi yoxsa, 
Allah içərilərindən ən pisini önə keçirəcək, o da qövmünü 
atəşə aparacaq. “Allah, şübhəsiz, zalim qövmü hidayət et­
məz” (əl-Maidə, 51). Əgər Allah-Təala bir qövmün xeyrini 
murad edərsə, içlərindən ən xeyirlisini qabağa çıxarar, o da 
ona uyanları Cənnətə götürər. “özünüz nə cürsünüzsə, 
başınıza o cürəsi gətirilir” (hədis). Lakin imam kim olursa-
olsun, o yalnız ona uyanların imamıdır, onun arxasınca get-
məyənlərin, imamlığını qəbul etməyənlərin imamı deyil. 
Bununla belə, bu durum onu imamlıqdan çıxarmaz. Çünki 
seçim Allahındır. İnsan nə özünü, nə də başqasını imam-
lığa təyin, yaxud imamlıqdan azad etmək ixtiyarına sahib 
deyildir.
Bülbül gülə həsrət olar,
Rəhbər bağban olmayanda.
Qoyun qurda qismət olar,
Rəhbər çoban olmayanda.
Millət gerçək büsat qurmaz,
Batili haqq bilib vurmaz.
Millət ayaq üstə durmaz,
Rəhbər daban olmayanda.
282
Həyat şər və şərab olar,
Ölkə xar və xərab olar,
Xalq quzu və qəssab olar
Rəhbər qurban olmayanda.
İbrət
İmam Həsən Əsgəri (alehissəlam) vəfatından öncə növ-
bəti imamın adını çəkməsə də, bəzi əlamətlərini bildirdi. Bu 
əlamətlərdən biri imam olacaq şəxsin kisədə nə olacağını 
xəbər verəcəyi idi. Həzrətin vəfatından sonra onun şərab, 
qumar, musiqi düşkünü kimi tanınmış qardaşı Cəfər ima-
mət iddiasında bulundu. Lakin matəm günlərində Qum 
əhalisindən bir dəstə gəldi və yanlarındakı kisənin içində 
olanların miqdarını və göndərənin kimliyini soruşduqda 
cavab verə bilmədiyindən yalançılığı üzə çıxdı. Cəfər hətta 
imamlığa iddia edən bir şəxs üçün ən böyük nöqsan sayı-
lacaq bir vasitəyə əl atmaqdan çəkinmədi. Yəni dövrün 
xəlifəsi Mötəmidə yarınaraq ondan imamətə çatmaq üçün 
kömək istədi. Lakin bütün bunlar faydasız oldu və Cəfər 
tarixdə, cəddi (babası) və adaşı 6-cı İmam Cəfərdən (aley-
hissəlam) fərqli olaraq, sadiq ləqəbiylə deyil, “kəzzab” (ya-
lançı) ləqəbiylə tanındı.
Göstər mənə rəhbərləri,
Deyim yurdda rəiyyət nə.
Göstər mənə qəbirləri,
Deyim yurdda vəziyyət nə.
Leylaları eylə əyan,
Məcnunları edim bəyan.
Sən toyları göstər, dayan,
Deyim nəsil və niyyət nə.
Sən nişan ver məmurları,
Nişan verim mənfurları.
İşarə et məşhurları,
Deyim fərd nə, cəmiyyət nə.
283
“Hər xalq öz rəhbərinə layiqdir” deyiblər. Bu baxım-
dan “Ya Rəbb! Bizi müttəqilərə imam et” duası nə qədər 
gözəl, ibrətamiz və məsuliyyətlidir! Hətta belə bir duada 
bulunmağa hər möminin cəsarəti də çatmaz. Bir qulda 
təqva hissi nə dərəcədə, nə mərtəbədə olmalıdır ki, digər 
təqva sahiblərinin içində yox, önündə gedə, onlara örnək 
ola bilsin. O dərəcələrə, o mərtəbələrə qovuşmayan birinin 
“Rəhmanın quluyam” deyə bilməsi, gerçəkdən, nə qədər 
zordur!
İbrət
Abdullah ibn Mübarək həzrətləri soyuq bir qış günü bir 
köynəkdə üşüyüb titrəyən köləyə rast gəldi. Ona “Ağana 
desənə ki, sənə bir palto alsın”, – dedi. Kölədən: “Ağama nə 
deyə bilərəm ki? O, halımı görür və bilir” – cavabını eşi-
dincə fəryad edib bayıldı. Özünə gəldikdə yanındakılara 
dedi: “Səbir və qənaəti (hər halına qane olmağı) bu kölə dən 
öyrənin”.
Nəfsinə qul olmağı bacaran çox, istəyən ondan da çox-
dur. Rəbbinə qul olmağı istəyən az, bacaran ondan da azdır.
Vətən bizdən  oğul  istər,
Hər övladdan oğul olmur.
Dünya  vətən  deyil  bizə,
Hər qamışdan noğul olmur.
Daş da deyil, qaşam deyən,
Saç da deyil, başam deyən.
Bunu səhər, axşam deyən
Haqq qatında qəbul olmur.
Kim kininin köləsidi,
Kim cininin köləsidi,
Kim mininin köləsidi,
Bəndə olmur, o, qul olmur.
284
“Müsəlmanam” deyənlər müttəqilərin önündə ola bil-
məsə də içində olmalıdır. Çünki “Aqibət təqvanındır” 
(Ta ha, 132). Müttəqilərə qarışandan, yəni onlardan birinə 
çevriləndən sonra onlara imam olmağı diləməkdə heç bir 
qəbahət yoxdur. Əslində bu, təqvalıların önündə olmaq yox, 
təqvada önə çıxmaq, irəli getmək istəyidir. Rəhmanın qul-
ları da məhz bu niyyəti Onun izni və yardımı ilə ger çək ləş-
dirənlərdir. Onların yanında olanlar nə xoşbəxtdir! Onla rın 
arxasınca gedənlər də onlardandır.
Qoy səni sıxmasın mənfur niyyətlər,
Qoy səni sıxmasın məhrumiyyətlər,
Qoy səni sıxmasın məğlubiyyətlər,
Min dəfə, min dəfə sıxılmaqdan yox,
Bir dəfə, bir dəfə yıxılmaqdan qorx.
İçində sınıqlar, çatlar sıxacaq,
Küçəndə yaxınlar, yadlar sıxacaq,
Çöhrəndə qırışlar, qatlar sıxacaq.
İflasdan, mərəzdən, qocalıqdan yox,
Sərvətdən, mənsəbdən, ucalıqdan qorx.
Bir xeyir qaynasa, yüz şər boğular.
Bir xeyir qurusa yüz şər doğular.
Şərlər görmədiyin yerdən soxular:
Arxadan, qabaqdan və cinahdan qorx,
İrili-xırdalı, hər günahdan qorx.
Gəzsən də dünyanı mələk donunda,
İnsan bəlli olur ancaq sonunda.
Axtar məqamını Allah yanında:
Dünyada qətlindən, ya həbsindən yox,
Axır nəfəsədək sən nəfsindən qorx.
Fəslin sonunda Rəhmanın qullarının Quranda keçən 
əsas sifətlərini bir daha ardıcıllıqla sadalayaq. Beləliklə, 
Onun qulları kimlərdir:
285
1)  onlar yer üzündə təkəbbür göstərməyib təvazö ilə 
yeriyənlərdir;
2)  onlar cahillərdən ədəbsizlik görəndə ədəblə qarşı lıq 
verənlərdir;
3) onlar gecəni nəfsiylə deyil, Rəbbiylə keçirənlərdir;
4)  onlar Cəhənnəm əzabından qurtulmağı diləyən, 
atəşdən nura can atanlardır;
5)  onlar xərclərkən israfçılıq və xəsislik etməyib, orta 
yol tutanlardır;
6)  onlar Allahla yanaşı başqa bir ilahı çağırma yan lar-
dır;
7)  onlar Allahın haram buyurduğu cana haqları olma-
dan qıymayanlardır;
8) onlar zina etməyənlərdir;
9) onlar yalandan şahidlik etməyənlərdir;
10)  onlar din və dünyaları üçün zərərli, yaxud fayda sız 
olan şeylərə əsla etina etməyənlərdir;
11)  onlar Quran ayələri oxunarkən kar və kor dav ran-
mayanlardır;
12)  onlar özlərindən törəyəcək nəsillərin də təqva üzrə 
olmasını və özlərini bu nəsillərin uya biləcəyi kim-
sələrdən etməsini Rəbbindən diləyənlərdir.
Allah-Təala Öz kərəmiylə bizləri bu sifətlərə sahib qul-
larından qərar versin. Amin!
İbrət
Bəyazid Bistami həzrətləri vəfatından sonra röyada gö-
rüldü. “Münkər və Nəkirlə halın necə oldu?” – deyə sor dular.
Bu cavabı verdi: “O iki mələk gəlincə bu fəqirdən Rəb-
bimi sordular. Dedim ki: “Ey Haqq elçiləri! Bu sorğu nə 
sizin üçün bir ucalıqdır, nə mənim üçün. Çünki “Rəbbim 
ancaq Odur” desəm, bu söz mənim sözümdən ibarət ola raq 
qalar. Fəqət buradan Uca Rəbbim qarşısına varıb, durumu 
Ondan sorsanız, gerçək ortaya çıxar. Əgər O mənə “qulum” 
desə, iş buradadır”.
286
Ya Rəbb, bu dünyada qul eylə məni,
Olmasın qulluqdan qeyri sənətim.
Gələnə-gedənə yol eylə məni,
Doymasın xidmətdən ruhum, cəsədim.
Bir qul təbiəti yarat içimdə,
Düşünüm qul kimi, deyim qul kimi.
Yarat qullarına layiq biçimdə,
Yeriyim qul kimi, yeyim qul kimi.
Əy məni dikəlmək istəyən dəmdə,
Əyilmək hər qulun əzəldən payı.
Qoyma mənəmlikdən bir əsər məndə,
Qır məndə nə varsa Səndən savayı.
Bir əzam qabarıb desə hürrdüsə,
Qoyma Axirətə, yandır, kül eylə!
Sənin Kitabında qul nə cürdüsə,
Sən məni büsbütün o cür qul eylə.
Elə bir kölənə sən döndər məni,
Təpədən dırnağa ona oxşayım.
Bir kölgə zənn etsin görənlər məni,
Qul üçün yazdığın ömrü yaşayım.
Bir gün qul kimi də ölüm, yox olum,
Onsuz da hər ömür bir gün ölümdü.
Qul olmur xətasız, Ağa kərəmsiz,
Bir xəta eyləyib Səndən umduğum
Nə maldı, nə candı, yalnız bircə söz:
“Baxın, mələklərim, gələn qulumdu”.
1-ci cildin sonu
Bilməm, ey dil, nədən O, hüsnü­camal göstərmədi? 
O səbəbdən bu fəqir elmü­kamal göstərmədi.
287
MÜnDƏrİCAT
Ön söz əvəzi ........................................................................................3
ÜMUMİ FƏSİL
Biz insana yolu göstərdik ..................................................................5
I FƏSİL
Ey Rəbbim! Mənə saleh övlad ver .................................................41
II FƏSİL
Ana-atana şükür et ...........................................................................83
III FƏSİL
Qullarım arasına gir .......................................................................116
288
Чапа èìçаëанìыøдыр: 07.09.2013. Ôорìат 60х90 1/16. Оôсет ÷апы.
Ôèçèêè ÷ап вярягè 18. Ñèôарèø Í 13250. Òèраж 1000
“Шярг-Ãярб” Íяøрèééат Åвèнèн ìятбяясèндя ÷ап оëунìуøдур.
  ÀЗ1123, Áаêы, Àøыг Яëясэяр êö÷ясè, 17
  Òеë.: (+99412) 374 83 43, Ôаêс: (+99412) 370 18 49
  
Buraxыlыøa mяsul  SEVИL ИSMAYЫLOVA
Äèçаéнер  ÅЛШЯÍ ÃÓÐÁÀÍОÂ
Ñящèôяëяéèúè  ЯЛЯÊÁЯÐ ÊЯÐИÌОÂ
“Шярг-Ãярб” Íяøрèééат Åвèнèн ìящсуëудур.
www.eastwest.az
www.fb.com/eastwest.az
Êорреêтор  ÐÀЩИЛЯ ЩЯÑЯÍОÂÀ
Òехнèêè редаêтор  ÝЦЛÒЯÊИÍ ÉÓÑИÔОÂÀ
Áаø редаêтор  ÑÀÌИÐЯ ÁÅÊÒÀШИ
Òехнèêè дèреêтор  ÀЛЛÀЩÂÅÐÄИ ÊЯÐИÌОÂ
Nяøriyyat direktoru RASИM MЦZЯFFЯRLИ
