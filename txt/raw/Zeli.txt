KAMRAN  ĠMRANOĞLU 
 
 
 
 
 
 
 
 
 
Z Ə L Ġ 
 
 
 
 
 
 
 
 
 
 
BAKI - 2013 
Kamran İmranoğlu                                              Zəli 
 2 
 
 
 
 
 
 
 
 
 
 
 
Kamran  Ġmranoğlu. Zəli (povestlər). Bakı, 
Elm və təhsil, 2013, 233 səh. 
 
 
 
Ə  4603000000  Ãðèôëè íÿøð 
           Í-098-2013            
 
 
 
© Folklor İnstitutu, 2013 
 
Kamran İmranoğlu                                              Zəli 
 3 
YALQUZAQ 
 
PROLOQ ƏVƏZI 
 
– Ay Məşədi Vəli kişi, bu nədi eey? Gecə sə-
hərə qədər yata bilməmişəm. 
– Nə olub, ay Baftalı Salahın nəvəsi? 
– Gecə heç nə eşitmədiniz? Ağıl üstündəki 
yalquzaq bütün gecəni ulayıb! Səsi indi də qulaqla-
rımdan getmir. 
Məşədi Vəli kişi gözünü Baftalı Salahın nə-
vəsinin gözünə dikib dilləndi: 
– Deyirlər, bir zamanlar səhər – səhər əli kə-
rənti tutan Ağıl üstünə ot çalmağa gedirmiş. Bir də 
görürlər ki, Ağıl üstündəki iri bir çala doludu ilanla. 
İlanlar gecənin bir vaxtına qədər iki dəstə olub bir-
birləri ilə o qədər vuruşublar ki, halsız-halsız hamı-
sı böyrü üstü düşüb çalaya. Bir nataraz oğlu nataraz 
da tənbəllik eləməyib nəfit gətirib onların üstünə 
töküb, od vurub! İlanların naləsi göyə qalxıb! Sonra 
da hamısını çalaya doldurub üstünü basdırıblar. 
– Axı nə olsun ki, ay Məşədi Vəli kişi? 
– O olsun ki, həmin əhvalatdan sonra yalquza-
ğın babası da, dədəsi də Ağıl üstündə ulayarmış! 
Kamran İmranoğlu                                              Zəli 
 4 
Bu yalquzaq da hələ çox ulayacaq! Bildin, ay Baf-
talı Salahın nəvəsi?! 
Baftalı Salahın nəvəsi gözünü Məşədi Vəli 
kişinin gözünə dikib dillənmədi. 
 
1 
Hacı Muradın Düyərli kəndinin ortasında yan-
yana düzülən ot tayalarının başı köy üzünə dəyirdi. 
Bütün yayı araba-araba daşınıb gətirilən ot-ələfin 
hamısı Ənnağı kişinin yabasının ucundan keçib ta-
ya olmuşdu. İndi bu ot tayalarına baxdıqca, Ənnağı 
kişinin səliqəsinə adam mat qalırdı. 
Tək söyüdün kölgəsində kövşək vura-vura 
dincələn öküzlər də hərdən gözlərini ot tayasına di-
kir, hərdən fınxırır, hərdən də özlərindən razı-razı 
mürgüləyirdilər. Bu qədər otu Ağıl üstündən elə bil 
onlar arabada çəkib buraya gətirməmişdilər. Ya da 
öküzlər Ənnağı kişinin işinə heyran qalmışdılar. 
Hacı Murad da çox insaflı adamıydı. Öküzləri 
yeri gəldi-gəlmədi hər ağır işə qoşmazdı. Kotana, 
xışa ayrı öküzləri qoşdurardı, samana, ota başqa 
öküzləri yollayardı. Yalnız möhrəlik palçıq qarışdı-
rılanda öküzlər hamısı bir yerdə işləyərdi. Özü də 
Kamran İmranoğlu                                              Zəli 
 5 
elə canla-başla işləyərdilər ki, sanki Hacı Muradın 
öküzləri adam kimi dil qanırdılar. 
Axşamın sərini kəndin hər tərəfini bürüyürdü. 
Kişilər həyətlərindəki ağacların altından küçəyə 
açılan darvazalarının qabağına çıxırdılar. Onlar dar-
vazalarının yanında iki daşın üstünə taxta uzatmış-
dılar ki, axşamüstü orada oturub dincəlsinlər. 
Yavaş-yavaş həmin oturacaqların üstündə 
adamlar bitərdi. Kiminin əlində ağac, kiminin əlin-
də çomaq, kiminin əlində çəlik, kiminin əlində təs-
beh. Kənddə kişilərin axşamı belə başlayardı. 
Bu vaxtlar kəndin arvadları əllərində vedrə, 
səhəng Araza tərəf yollanardılar. Qadınlar gündə 
Arazdan bircə dəfə su gətirmək üçün Ağıl üstünə 
gedər və təpədən suya əl çatana qədər enən pillələri 
aşağı düşər, qab-qacaqları su ilə doldurub geri 
qayıdardılar. Qadınların da axşamı belə başlayardı. 
Söyüdlərin kölgəsi bir az da uzandı. Salatın 
çiynində yekə səhəng darvazadan küçəyə çıxdı. 
Darvazanın yanındakı oturacaqda bitən əri Həşimə 
üzünü tutub deyinməyə başladı: 
– Səninki elə budu, baax! Çomağı qıçlarına 
dayayasan, papirosu da əlindən ötürməyəsən! Daha 
nə iş görəcəksən? Qıç da məşğul, əl də məşğul! 
Kamran İmranoğlu                                              Zəli 
 6 
Həşim də gözünü Salatının üzündən ayırma-
dan əlini kəndin lap yaxınlığından axan Araza tərəf 
uzadıb guya hirslənirmiş kimi ucadan dedi: 
– Beş addımlıqdan bir ovuc su gətirəcəksən, 
onu da bu axşam-axşam başıma qaxmasan olmaz? 
Arvadın ulğumu var ki, dili də dinc dursun! Yeri! 
Yeri! Boyuna qamış ölçüm! 
Həşimin bu sözlərindən sonra Salatın dinməz-
söyləməz Araza tərəf yola düzəldi. 
Həşim peşmanladı ki, nə yaman pis dedim. 
Hardan dilimə gəldi: «Boyuna qamış ölçüm!» Yazıq 
Salatının bir əməlli-başlı günü-dirriyi də yoxdu. Sə-
hərdən axşama qədər işləməkdən gözü açılmır. Hələ 
bunlar bir tərəfə qalsın, onsuz da iş-güc qurtaran 
deyil! Yazıq Salatın qalıb o iki yetimlə bu iki uşağın 
arasında. O yetimlərlə bu uşaqlar da bir-birləri ilə 
yola gedən zibil deyillər. 
Mən Salatını alanda uşaq-zad istəmirdim. Gü-
man eyləyirdim ki, Naznazın yetimlərinin əlindən tu-
tub böyüdər, mənə də qulaq yoldaşı olar. Nə eləməli? 
Vurdu Salatın da bu tərəfdən iki uşaq doğdu. Bu da Al-
lahın işidi. Qurbanı olduğumun yazısına pozu yoxdu! 
Yaxşı, Salatının nə günahı var idi ki, boyuna 
qamış ölçdüm?! Bu qədər Salatının üstünə qışqır-
Kamran İmranoğlu                                              Zəli 
 7 
mışam, onu söymüşəm, döymüşəm, amma belə ağır 
söz deməmişəm. Deyəsən, dəli şeytan ağlımı da ya-
vaş-yavaş əlimdən alır. 
Həşim yenə Salatının dalısınca baxdı. Salatın 
uzaqdakı dənkəni burulub görünməz oldu. 
Həşim fikirləşdi ki, bu Salatın da onun bəx-
tiydi. Bir-iki adam istəmişdi, Salatın da heç birini 
yaxın buraxmamışdı. Sonra da daha istəyən olma-
mışdı. Yaşının ötməsinə baxmayaraq, vallah, Sala-
tın mənə qır verməyəcəkdi. 
Hələ Naznaz sağ olanda, eşitmişdim ki, Naz-
nazı qınayırmış ki, o təpərsiz kişini hardan tapmı-
san? Bunu da Naznaz ağzında saxlaya bilməyib 
mənə demişdi. Ona görə düzdü ki, arvadın ulğumu 
olmaz, o da ağlına gələni yox, ağzına gələni danı-
şar. Mən də indiyə qədər bu sözü Salatının üzünə 
vurmamışam. Nə olar? Deyib, deməmiş olsun! 
Həşim beynində çox şeyi fırlatmaq istəyirdi 
ki, yenə qamış gəldi girdi beyninə. Düşündü ki, val-
lah, bu Salatın boyuna qamış ölçüləsi arvad deyil! 
Həşim şapqasını başından götürüb dizinə ke-
çirdi. Yenə fikrə getdi. Həşimi fikirdən uşaqların 
səs-küyü ayırdı. 
Kamran İmranoğlu                                              Zəli 
 8 
Elə bil bu işlərə bənd olan uşaqlar azadlığa 
çıxdılar. Beş-altısı bir yerə yığılıb Hacı Muradın ta-
yalarının yanında hər gün olduğu kimi indi də giz-
lənqaç oynamağa başladılar. 
Kənddəki axşamçağının sakitliyini təkcə 
uşaqların hay-küyü pozurdu. 
Qəflətən Araz tərəfdən vay-şivən qopdu. Ağız 
deyəni qulaq eşitmədi. Uşaqlı-böyüklü hamı Araza 
tərəf qaçmağa başladı. Hay-küyə itlərin də səsi qa-
rışdı. Handan-hana bir uşağın bağırtısı aydın eşidildi: 
– Salatın xalanı Araz apardı! 
Kəndin adamları bir-birinə dəydi. Həşim ar-
vadların Araza düşüb su götürdükləri yerə çatanda 
Salatının suyun üzündə qalan çılpaq qarnını gördü. 
Şapqasını başından götürüb yerə çırpdı: 
– Camaat içində biyabır olduq! 
 
2 
Salatın Həşimin ikinci arvadıydı. Birinci arvadı 
Naznaz uşaq üstündə ölmüşdü. Cənazəni xəstəxa-
nadan gətirəndə qonşu kənddə at arabasının qabağını 
qardaşları kəsib saxlamışdılar. Demişdilər ki, bacı-
mızı öz kəndimizdə basdıracağıq. Orada çayçının 
Kamran İmranoğlu                                              Zəli 
 9 
qabağında iki kəndin adamları üz-üzə dayanmışdılar. 
Bu vaxt haradansa Hacı Murad peyda olmuşdu: 
– Ay bala, çəkilin görüm! Heç nə elədiyinizi 
bilirsiniz? 
Hamı susmuşdu. Arabanın qabağından geri 
çəkilmişdilər. Hacı Murad yenə səsini qaldırmışdı: 
– Ay camaat, ölüyə əziyyət verməzlər. Belə iş 
heç Allaha da xoş getməz. 
Sonra da üzünü Qəhrəman kişiyə tutmuşdu: 
– Ay ağsaqqal, sizin kəndin camaatı qamışlıq-
dan-zaddan çıxıb? Gəlin aparırsan, qabağını kəsir-
lər. Ot daşıyırsan, arabanı saxlayırlar. Ölü gətirir-
sən, onun da qibləsinə daş diyirlədirlər. 
Təzəcə hər şey yat-yüt olmuşdu ki, iki qadın 
tindən çıxıb, əllərində yaylıqları, üzlərini cıra-cıra 
at arabasına tərəf cumdular: 
– Verin ölümüzü! Ölümüzü heç kəsə vermə-
yəcəyik! 
Camaatın halı bir az da qarışdı. Qardaşlar tə-
zədən qabağa yeridilər. Hacı Murad gördü ki, Qəh-
rəman kişidən bir səs çıxmır. Üzünü cavanlara tu-
tub qışqırdı: 
Kamran İmranoğlu                                              Zəli 
 10 
– O arvadları da basın arabaya, arabanı da 
sürün kəndə! Deyəsən, bu köpək uşağı ölüynən-
dirinin nə olduğunu hələ bilmir. 
Arvadlar özlərini ölünün üstünə saldılar, araba 
da kəndə yol aldı. 
Bu əhvalat bir anda Həşimin xəyalından keçdi 
və gözləri Hacı Muradı axtardı. Axtaran kimi də 
Hacı Muradı gözünün qabağında at belində gördü. 
Hacı Muradın birinci sözü bu oldu: 
– Papağın boş qalsın, ay Həşim! 
Həşim oradaca yerə çöməldi. Taqətsiz-taqət-
siz bir ah çəkdi. «İndi mən dörd uşağnan nə təhər 
dolanacağam. Haranın külünü başıma ələyim ki, 
Allaha xoş getsin!» 
Həşim camaata üz tutanda gözü qaraldı: «Nə 
yaxşı ki, Hacı Murad vaxtında çatdı. Salatının me-
yidini Hacı Muraddan başqa heç kəs o Arazdan 
çıxara bilməz! Təvəkkül Allaha!» 
Bu vaxt Hacı Muradın səsi ucaldı: 
– Ay cavanlar, özünüzü Ağıl üstünün aşağı-
sına yetirin! Orada Arazın dayaz yeri var. Çıxın 
daşların üstünə gözləyin! 
On-on beş cavan oğlan kəsə yolla qaçmağa 
başladı. 
Kamran İmranoğlu                                              Zəli 
 11 
Hacı Murad üzünü kişilərə tutub dedi: 
– Siz niyə dayanmısınız! Axşama hələ çox 
var, yeriyin qəbri qazın! Meyidi saxlamaq olmaz! 
Gün uzundu, dəfn edəcəyik! Özü də qəbri Naznazın 
ayaqlarının altına salın! 
Bir də geriyə dönüb Hətəmi çağırdı: 
– Ay Hətəm, sən də tez ol, öküzləri qoş ara-
baya. Ağıl üstünə gətir. 
Sonra özü də atı dəhmərləyib xırmana tərəf üz 
tutdu. 
 
3 
Bu gün səhər-səhər Hacı Murad xırmana gə-
lən kimi səsini başına atmışdı. Hacı Muradı indiyə 
qədər belə qəzəbli görməmişdilər: 
– Ə şil oğlu şil, gecə səhərə qədər xorhaxor 
yatırsan! Gecələr bir-iki dəfə durub xırmanın hən-
dəvərinə fırlana bilmirsən? Sən də arvadsan, qor-
xursan yalquzaq gəlib səni yeyər? 
Hacı Murad bu sözləri Nəcəfalının böyük 
oğlu Sadığa dedi. 
Sadıq da dinməz-söyləməz gəldi Hacı Mura-
dın yanına: 
– Nə olub, Hacı Murad əmi? 
Kamran İmranoğlu                                              Zəli 
 12 
– Canına dərd olub, bir də azzar! Xırman so-
vulandan sonra taxılı tay-tay götürüb aparacaqsan, 
yığacaqsan evin bir küncünə. Qışda da arvadınla 
ayaqlarını sallayacaqsan kürsünün altına, aşağıdan 
isti vuracaq, siz də mazaqlaşacaqsınız. Ununuz bol, 
odununuz bol, sizə nə lazımdır daha?! Nəcəfalının 
hesabına kef çəkirsiniz, o başını yerə qoyandan 
sonra nə eyləyəcəksiniz? 
– Nə olub, ay Hacı Murad əmi? 
– Sizi yüz kərə başa salmışam ki, kişi səhərə 
kimi yatmaz! Yatacaqsınız da! Torpağın altında o 
qədər yatacaqsınız ki, çabalasanız da çıxa bilməyə-
cəksiniz! Odu eey, Əlirzanın da bir gözü həmişə 
sizə baxır! Gözləyir ki, birinizin canı çıxa, o dəqiqə 
basa qəbrə, üstünüzü də torpaqlaya. Eşitməmisiniz, 
özü də oturub-durub deyir ki, insan belədi ki, canını 
tapşırdı, o saat gərək qoyasan qəbrə, yoxsa bir az 
qaldı, üfunəti hər yeri bürüyəcək. 
Sadıq bu dəfə heç nə demədi. Çənəsini dayadı 
əlindəki yabaya, başladı maddım-maddım Hacı 
Murada baxmağa. Hacı Murad yumşaldı: 
– Bala, əmanətə xəyanət olmaz! Kişi olan 
bəndənin malına kəm baxmazlar. Odu eey, məndə 
neçəsinin əmanəti var, nə vaxt gəldilər götürüb apa-
Kamran İmranoğlu                                              Zəli 
 13 
racaqlar. Bir də sizin nəyiniz var axı?! Quru çöpu-
nüz də yoxdur ki, biləsiniz mal nədi, əmanət nədi? 
Bu dəfə Sadıq da yavaşca dilləndi: 
– Nə günahım var, Hacı Murad əmi? 
– Gözün kordu, taxılı yarılayıblar! 
Sadıq diksinən kimi oldu, tez yeridi taxıla tə-
rəf. Doğrudan da, taxıldan beş-on kisə götürülmüş-
dü. Sadıq ayaq üstə dura bilməyib yerə çöməldi. 
Gözləri bir addımlıqdakı taxılı seçə bilmirdi. 
– Qalx ayağa, qalx! Ağzınızdan hələ süd iyi 
gəlir! 
Sadıq ac adamlar kimi Hacı Muradın gözlərinin 
içinə baxdı. Sadığa qəfil elə gəldi ki, Hacı Muradın 
gözləri yalquzağın gözləridi. Yavaşca dilləndi: 
– Hacı Murad əmi, bu, Ağköynəklinin işidi. 
Axşam xırmanın başına fırlanırdı. Vallah, gecə 
yarısına qədər kiçik qardaşım da mənim yanımda 
olub. Durub evə gedəndə taxıla özüm baxmışam. 
Vallah-billah Ağköynəklinin işidi! 
– Ağköynəklidi, qaraköynəklidi bilmirəm. Ki-
şinin malını kişi kimi qoruyarlar! Amma bu barədə 
heç kəsə bir söz demə! Bir daş altda, bir daş üstdə! 
Hacı Murad atını dəhmərləyib Ağıl üstünə 
tərəf yol aldı. 
Kamran İmranoğlu                                              Zəli 
 14 
Sadıq özü də bilmədi ki, nə eləsin, başına nə 
çarə qılsın. 
Sadıq neçə illər idi ki, Hacı Muradın xırmanı-
nın keşiyini çəkərdi. Taxıl biçimi başlayanda, Sadıq 
da dinməz-söyləməz yabasını, belini, bir də kərənti-
sini götürüb xırmana yollanardı. Əvvəlcə kərəntiylə 
süpürgə kollarına toxunmadan otları, tikanları bi-
çərdi, yabayla daşıyıb onları xırmanın qurtaracağın-
da üst-üstə yığardı. Sonra da bellə çala-çuxurları 
düzəldərdi. Mal təzəklərini götürüb bir tərəfə atar-
dı. Xırmanı əl içi kimi təmizləyərdi. 
Sadığın gördüyü bu iş iki günə başa çatardı. 
Üçüncü günü Sadıq oraq, balta və mıxça gətirərdi. 
Başlayardı oraqla süpürgə kollarını bir-bir dibindən 
biçməyə. Sadıq ehmalca və elə səliqə ilə biçərdi ki, 
süpürgə kollarının ruhu da inciməzdi. Sonra süpür-
gələri dəstələyib ayrı-ayrı yığardı. Sadıq yaxşı bilir-
di ki, bu süpürgələr ilboyu onları görəcək. Hələ qo-
num-qonşuya da hərdən pay göndərəcək. Düzü, Sa-
dığın süpürgəsinin həsrətini çəkənlər az deyildi. 
Sadıq bu il süpürgələri bağlayanda Hacı Mu-
rad gəlib xırmana çıxmışdı. Atla xırmanın o tərəf-
bu tərəfini gəzmiş, sonra da atını sürüb xırmandan 
uzaqlaşmışdı. Bu məqamda Sadıq da öz-özünə fi-
Kamran İmranoğlu                                              Zəli 
 15 
kirləşmişdi ki, Hacı Murad olasan, bir kəlmə söz 
deməyib gedəsən, görünməmiş işdi. 
Hacı Murad hər il bu vaxt xırmana gələndə 
hər şeyi yerli-yerində görmək istəyər və yüz cürə 
tapşırıq verərdi. İndi Hacı Murad heç bir söz demə-
dən səssiz-ünsüz Ağıl üstünə tərəf yollanırdı. Elə 
Sadıq bunları fikirləşirdi ki, Hacı Murad atını geri 
döndərib təzədən Sadığın yanına qayıtdı: 
– Bu xırmanda o qədər süpürgə bağladın ki, 
indi də Hacı Muradın dalınca süpürgə bağlayırlar! 
Hacı Murad bu sözlərdən başqa heç nə demə-
yib, yenidən yoluna düzəldi. 
Sadığı təzədən fikir götürdü. Nə qədər fikirləşdi, 
tapa bilmədi ki, Hacı Muradın əhvalı niyə pozulub? 
– Görəsən, Hacı Muradın qanını kim qaraldıb? 
Bu sözləri də Sadıq səsini içəri çəkərək öz-
özünə ucadan dedi. 
Sonra da Sadıq başladı işinə davam eləməyə. 
Baltanı və mıxçaları götürüb çardağa tərəf getdi. 
Əvvəlcə əliylə çardağın ayaqlarını yoxladı. Möh-
kəm idilər. Taxtalara bir-bir əl atıb silkələdi. Sonra 
hərəsinə köhnə, paslı mıxçaların yanından par-par 
parıldayan təzə bir mıxça çalmağa başladı. 
Kamran İmranoğlu                                              Zəli 
 16 
«Sabah gedib qamış biçib gətirmək lazımdır. 
Qar, külək çardaqdakı qamışları tamam korlayıb. 
Daldalanmağa yaramaz. Gün adamın başına elə vu-
rar ki, xırmandan meyidi çıxar». 
Sadıq əzilmiş, qırılmış qamışları yerə tulladı. 
Çardağın üstü və yanları açıq qaldı. Çardaq lüt-ür-
yan olandan sonra bir də ona tamaşa elədi. «Bu çar-
daq hara, Əsgər kişininki hara? Əsgər kişinin çar-
dağı amanata bənddi. Amma bu çardaq neçə illərdi 
ki, qışı-yayı burada dözür. Əsgər kişi elə doğru de-
yir ki, onun çardağı təndirlikdi». 
İndi bütün bunlar Sadığın xəyalından keçdi və 
Hacı Muradın o vaxtkı sözü bir də yadına düşdü: 
«Bu xırmanda o qədər süpürgə bağladın ki, indi də 
Hacı Muradın dalınca süpürgə bağlayırlar!» 
Bu süpürgə məsələsi axşamüstünə qədər Sa-
dığın yadından çıxmadı və Sadıq yaxşı bilirdi ki, bu 
taxılın oğurlanmasının ona heç bir dəxli yoxdu. 
Axşamüstü birdən Sadığı fikir götürdü: «Bu 
necə olan işdi, kəndin o başındakı bostanda qurulan 
çardağın yanında adam vurulur, bu başındakı xır-
manda qurulan çardağın yanında taxıl oğurlanır?» 
Sadıq ha eşələndi, bu sualın cavabını tapa 
bilmədi. Amma sual onu yaman tutmuşdu. 
Kamran İmranoğlu                                              Zəli 
 17 
Birdən Hacı Muradın atının səsi eşidildi. Sa-
dıq tez-tələsik çardaqdan yerə düşdü. «Yəqin oğru-
nu tapıb! Yoxsa Hacı Murad bir gündə iki dəfə 
xırmana gəlməz!» 
Hacı Murad atının cilovunu çəkib ucadan dedi: 
– O südəmər qardaşını tap, gəlsin xırmandan 
muğayat olsun! Özün də tərpən Sulutəpəyə! Molla-
nı götür gəl! Mollaya deynən sidr-kafir yaddan çıx-
masın. Özü də Sultan kişini gətir, deynən Hacı Mu-
rad tapşırıb. O mirzəliyi atıb mollalıq eyləyən zatı 
qırıq oğlu zatı qırıqdan bir kar aşmaz. Keçən dəfə 
görmədin, ölü qaldı bir tərəfdə, elə bütün yasda 
ikiarvadlılıqdan danışdı. 
– Kim ölüb, ay Hacı Murad əmi? 
–  Tifağı dağılmış bibini, Salatını Araz aparıb! 
Bundan sonra Hacı Murad Sadığın üzünə bax-
madan atını Ağıl üstünə tərəf dəhmərlədi. 
 
4 
Sadıq heç nəyə əl vurmadı. Tez-tələsik çardağın 
kölgə tərəfinə qoyduğu bardağı götürdü. Bürmələyib 
bardağın ağzına basdığı tut yarpaqlarını çıxartdı və 
bardağı başına qaldırdı. Bardaqda bir içimlik su qal-
mışdı, onun da hamısını içdi. Sol əlində bürmələnmiş 
Kamran İmranoğlu                                              Zəli 
 18 
tut yarpaqlarını yerə atdı, bardağı da götürdü və kən-
də tərəf yola düzəldi ki, gedib paltarını dəyişsin. 
Yolda onu fikir götürmüşdü ki, bibisinin ölü-
münü atasına necə deyəcək? Kişi də yaman əziyyət 
çəkir, nə sağalandan sağalır, nə də... Sadıq «ölüm» 
sözünü dilinə gətirmədi. Bir də fikirləşdi ki, atam 
kiminsə qarğışına tuş gəlib. Yoxsa bu kənddə bir 
kişi, bir arvad indiyə qədər şil olub, yorğan-döşək-
də yatmayıb, cümə axşamı, orucluq bayramı, nə bi-
lim hansısa xoş gündə canlarını tapşırıblar, mənim 
atama isə zillət qismət olub. 
Sadıq bir az da getmişdi ki, qəfil ilan vurmuş 
adam kimi diksindi. Uşaqlığını xatırladı və atası ilə 
anasının dalaşması yadına düşdü. O vaxt nə üstündə 
dalaşdıqlarını Sadıq sonralar nə atasından, nə də 
anasından soruşmuşdu. 
Sadıq gözlərini yolun ortasına dikib yeriyə-yeri-
yə həmən dalaşmanı xatırladı. O vaxt anası oturduğu 
döşəkçənin üstündən qalxıb qəzəblə atasına «səni 
görüm şil olub yerdə qalasan» dedi və orağını götür-
məyə getdi. Atası da onun arxasınca qışqırdı: «Arxa-
yın ol, səni öldürüb basdırmayınca, ölməyəcəyəm». 
Sadığa əyan oldu ki, atası dediyi kimi anasını 
çərlədib öldürdü, anasının da qarğışı atasını tutdu. 
Kamran İmranoğlu                                              Zəli 
 19 
Sadıq yolunun səmtini dəyişib kənddəki kiçik 
arxlara suyun bölündüyü yerə – Suvata tərəf üz 
qoydu. Suvat kəndin lap girəcəyindəydi, kiçik qar-
daşının da evi oradaydı. Fikirləşdi ki, kiçik qardaşı-
gildən bir paltar tapıb əyninə geyər, həm də Suvat-
dan Sulutəpəyə yaxındır. Elə ordan da birbaşa Sul-
tan kişinin dalısınca gedər, atasına da yalan deməz. 
Sadıq kiçik qardaşıgilə çatanda gördü ki, qa-
pı-baca bağlıdır, həyətdə də heç kəs yoxdur. Bildi 
ki, hamı Həşimgilə gedib. Bardağı qapının yanına 
qoydu. Qonşu Mustafanın həyətinə keçdi. 
Mustafa it damının yanında öz-özünə danışır, 
nəsə qurdalanırdı. Sadıq Mustafanın başının qarış-
dığını görüb ona yaxınlaşdı. Mustafanın atı da ça-
yın başındaydı. Sadıq fikirləşdi ki, Mustafa nə əcəb 
atı həyətdə saxlayıb, aparıb çöldə hörükləməyib? 
Sadıq it damının yanına çatdı, «salaməleyk»-
dən sonra Mustafa da ayağa qalxdı və Sadıqdan 
qabaq dilləndi: 
– Bilirəm, ay Sadıq! Allah rəhmət eləsin! Nə-
cəfalıya nə təhər dediniz? 
Sadıq cavab verdi ki, atama deyən olmayıb, 
xəbəri yoxdur. Mən də ürək eləmədim evə gedəm. 
Elə xırmandan birbaşa buraya gəlmişəm ki, Sulu-
Kamran İmranoğlu                                              Zəli 
 20 
təpəyə Sultan kişinin dalısınca gedəm. Sadıq sonra 
da it damının içindən mırıltını eşitdi və damın qa-
bağındakı küçüklərə baxdı: 
– Bu qancıq nə vaxt küçükləyib? 
Salatının ölümü elə bil tamam yaddan çıxmış-
dı. Mustafa başladı şirin-şirin danışmağa: 
– Ay Sadıq, axırıncı dəfə nə vaxt yuxu gör-
müşəmsə, tamam yadımdan çıxıb. Mən lap gec-gec 
yuxu görürəm. Amma gecə yuxumu əməlli-başlı 
qarışdırmışam. Görürəm ki, atı bağlamışam Hacı 
Muradın tayalarının yanına. At da elə bil aclıqdan 
çıxıbmış kimi tayaları söküb dağıdır. Mən də on-on 
beş metr kənarda oturmuşam tut kötüyünün üstün-
də. Birdən yalquzaq çiynimin üstündən şığıdı ata 
tərəf. Başladı atı daldan parçalamağa. Qışqırdım, 
qışqırığıma da özüm oyandım. Tez-tələsik geyinib 
bayıra çıxdım. Gördüm ki, at yerindədir. Bir az tox-
dadım. Sonra qancığın zingiltisi qulağıma dəydi. 
Elə zarıyırdı – elə zarıyırdı ki, hələ bu itin belə za-
rıldadığını eşitməmişdim. Tez gəldim itin yanına. 
Ay işığıydı. Damın qabağında üç dənə küçük gör-
düm. Bir az da yaxınlaşıb baxdım ki, üçü də ağap-
paq, anası kimidi. İtin zarıltısından bildim ki, qar-
nında yenə küçük var. Zəncirindən yapışıb onu ba-
Kamran İmranoğlu                                              Zəli 
 21 
yıra çəkdim. Dördüncü küçüyü də mən zorla itin 
qarnından dartıb çıxardım. İnan ki, yuxudan durma-
saydım, bu küçük elə qarnındaykən anasını çatda-
dacaqdı. Özü də bax, axırıncı o qara küçükdür! 
Sonra əlavə etdi: 
– Atı da elə yuxuma görə aparıb çölə hörüklə-
məmişəm. Demə bu da sənin bəxtin imiş! Yeri yə-
hərlə, min get! Sulutəpəyə piyada getməyəcəksən 
ki?! Mən də gedirəm qəbir qazmağa. 
Sadıq dinməz-söyləməz ata tərəf getdi, Mustafa 
da təzədən əyilib küçüklərə yal verməyə başladı. 
Sadıq çoxdan kənddən uzaqlaşmışdı. Küçüklər 
də yalı yeyib qurtarırdılar. Suvat tərəfdən səs gəldi: 
– Ay Mustafa! Ay Mustafa! 
– Həyətə gəl, buradayam! 
Mustafa yenə başını aşağı saldı. Bir də başını 
qaldıranda gördü ki, ağ köynəkli kişi at belində ya-
nında durub, gözü də qara küçükdədir. Ağköynəkli 
kişi Mustafaya aman vermədi: 
– Ə, Misto, bəs sənə deməmişəm ki, qancıq 
küçükləyəndə mənə de, küçüklərin birini seçib mən 
götürəcəyəm? 
– Vallah, gecə küçükləyib, səhər də kimdən 
soruşdum, dedilər vayenkomata getmisən! 
Kamran İmranoğlu                                              Zəli 
 22 
– Bax, o qara küçük var haa, mənimdi! Bir-iki 
həftədən sonra gətirərsən bizə! Qulaqlarını da özüm 
kəsəcəyəm ki, əlimin dadını indidən bilsin, özü də 
qırımından görünür ki, qancıq deyil, köpəkdi. 
– Hə, köpəkdi! 
Ağköynəkli kişi bir də qara küçüyə göz ye-
tirdi, sonra yenə üzünü Mustafaya tutdu: 
– Kənddə kim ölübdü? Deyəsən, qəbir qazma-
ğa gedirlər! 
– Nəcəfalının bacısı Salatını Araz aparıb! 
– Onlar da bir nəsil deyil! Hamısı giriblər Ha-
cı Muradın qoltuğunun altına. Hacı Muradın qoltu-
ğunun altından çıxmaq da hər kişinin işi deyil! Nə-
cəfalının da nəslini yaxşı tanıyırıq. Onların arasında 
bircə qeyrətlisi varsa, o da kiçik oğludur. O kiçik 
oğlu hələ bu küçük boyda olandan demişdim ki, 
bundan bir şey çıxacaq! 
Mustafa dillənmədi. Ağköynəkli kişi yenə 
soruşdu: 
– Sənin atını minib Sulutəpəyə gedən kim idi? 
Uzaqdan görüb tanımadım. 
– Nəcəfalının böyük oğlu Sultan kişinin dalı-
sıca getdi. 
Kamran İmranoğlu                                              Zəli 
 23 
– Yenə bu Hacı Murad ikiarvadlının işidi, 
bax! Keçən dəfəki yasda hamıya demişəm ki, daha 
bu kəndə ölü götürməyə Sultan kişi gəlməyəcək! 
Nə olubdu təzə mollaya? Dünənə qədər mirzəlik 
eyləyirdi, hamınız da məktubunuzu aparıb ona 
oxutdururdunuz! İndi də mirzəliyi yerə qoyub mol-
lalıq eyləyir. Nə olub balam, məktubunuzu oxuyan-
da əl çəkmirdiniz, ölülərinizə Quran oxumağa baş-
layandan bəyənmirsiniz? Yaxşı, Hacı Murad, Sul-
tan kişiylə görüşün axırıncı olar! Mən getdim qə-
biristanlığa, sən də belini götür, gəl ora! 
Ağköynəkli kişi qəzəblə atına bir qamçı çək-
di. Atı sürə-sürə bir də Mustafaya tərəf dönüb uca-
dan dedi: 
– Ay Misto, yadında yaxşı saxla, o yalquzaq 
var haa, onun qənimi bu qara köpək olacaq!.. 
 
5 
Sadıq az qalırdı Sulutəpəyə yetişə, Ağköynək-
li kişi də qəbiristanlığın girəcəyinə çatmışdı. Amma 
arvadlar Arazın qırağında qalmışdılar. Hələ kənd-
dən də nə qədər adam axışıb bura gəlmişdi. 
Gizlənqaç oynayan uşaqlar Arazın dəhşətini 
indi görürdülər. Onların çoxusu barmaqlarını ağız-
Kamran İmranoğlu                                              Zəli 
 24 
larına basıb ufulduyurdular. Elə bilirdilər ki, Araz-
da boğulan Salatın deyil, onların özləridi. 
Bir xeyli də keçdi. Arvadlar gördülər ki, bura-
da dayanmaqla heç bir şey aşmaz. Ona görə də bir-
birlərinə təsəlli verə-verə kəndə tərəf dönməyə baş-
ladılar. 
Səhəngini, vedrəsini dolduran – doldurmayan 
qadınlar da onlara qoşuldular. 
Kənddəki birinci evə çatan kimi pota arvad 
bir qızın üstünə qışqırdı: 
– Nə dayanmısın, yeri Tutu nənəni çağır gəlsin! 
Tutu nənənin evi kəndin o başındaydı. Qocal-
mağı bir yana qalsın, ayağı da möhkəm ağrıyırdı. 
Ötən yay zəmilərdən taxıl təzəcə biçilib qur-
tarmışdı. Kiçikli – böyüklü hamı başşağa getmişdi. 
Onlar zəmilərin kənarındakı arxların yanında yerə 
tökülmüş sünbülləri bir-bir yığıb, torbalara doldu-
rurdular. Günorta çağı hamı evə qayıdanda Tutu nə-
nə də arxada qalıb yavaş-yavaş gəlirdi. Səhəri gör-
dülər ki, Tutu nənənin bir qıçı yerimir. Özü dedi: 
«Dünən başşaqdan gələndə qıçım burxulub yerə yı-
xılmışam!» Tutu nənənin sol ayağı hələ də ağrıyırdı. 
«Yer qulaqlı olar», – deyərlər. Qız uşağı Tutu 
nənə ilə yolda rastlaşdı. Uşaq tövşüyə-tövşüyə dedi: 
Kamran İmranoğlu                                              Zəli 
 25 
– Tutu nənə, Salatın xalanı Araz apardı! 
Anam deyir ki, tez Həşim əmigilə gəlsin! 
– Bilirəm bala, Allah dalısından saxlasın! Bu 
Həşimin başında nə qada varsa, o evdə bir arvad da 
salamat qalmır. 
Tutu nənə əllərini dizlərinə qoyub daşın üs-
tündə oturdu. Qonşunun tövləsinin arxa divarı daşın 
üstünə kölgə salırdı. 
«Dünən gecə Məşədi Cəfərin nəvəsi gəlmişdi. 
Necə yaxşı uşaqdı. Burnu yernən gedirdi. Naxır 
gələndə biliblər ki, inəkləri ayrılıb Ağıl üstündə 
qalıb. Yalvarıb-yaxardı ki, sən allah, Tutu nənə, 
qurdun ağzını bağla! Varımız-yoxumuz bir inəkdi, 
onu da qurd yesə, uşaqların üzünə necə baxacam! 
Evdə də ağartı olmadı, vay halımıza. Mən də qur-
dun ağzını bağladım. Səhərisi qaça-qaça gəldi ki, 
bəs inək kəndin aşağısında bulağın yanındakı ağa-
cın altında yatıb. Sağ – salamatdır! Ovcuma da bir 
şey basdı. 
Ay evin yıxılsın, Həşim! Dünən sən də gələy-
din, Salatının da əlacın qılaydım. İndi görərsən, 
Abbasəlinin keçi məsələsi də çin olacaq!» 
– Ay Tutu nənə, çox oturma, qalx gedək! 
Həşimin evi yıxıldı! 
Kamran İmranoğlu                                              Zəli 
 26 
Tutu nənə səsdən ayılan kimi oldu. Qalxıb 
Süleymanın gəlininin qoluna girdi və yola düzəldi. 
Bu vaxt Abbasəlinin qızını görüb dedi: 
– Tez ol, get anana de ki, gəlsin Salatının 
suyunu qaynadaq! 
 
6 
Cahangirin yerində bu il bir qovun-qarpız əmə-
lə gəlmişdi ki, gəl gərəsən! Qoyun-quzu döş-döşə 
yatan kimi iri-iri qarpızlar da baş-başa vermişdilər. 
Ahıllar deyirdilər ki, hələ indiyə kimi bu kəndin 
bostanlarında belə nemət görünməmişdi. Kəsib ye-
məklə, yığıb daşımaqla qurtarmırdı ki, qurtarmırdı. 
Yay girəndən Əsgər kişinin dili ağzına sığ-
mırdı. Yoldan ötənlər, bostanın həndəvərinə dola-
nanlar buradan əliboş getməzdilər. Əsgər kişi hə-
rənin qoltuğuna qovundan, qarpızdan verib evə 
göndərərdi. Sonra da deyərdi: 
– Gözünüz doyunca yeyin, goruma aparma-
yacağam ki?! Hamınızın halal xoşu olsun! 
Əsgər kişi düz bostanın ortasında böyük bir 
çardaq qurmuşdu. Gecələri də bu çardaqda yatardı. 
Yatmaq nə yatmaq? Heç gözlərinə yuxu gələrdimi? 
Kamran İmranoğlu                                              Zəli 
 27 
«Yazıq Şahlar! Baş alıb bu kənddən çıxıb get-
di! Allah baisin evini yıxsın! Qoydular ki, Şahlar 
dədə-ana üzü görsün! Hərə bir tərəfdən dedi ki, elə 
Şahlar yaxşı oğlandı, mənim qızımı alacaq. Başqa 
bir qurumsaq da səsini ucaldardı ki, qundaqda ikən 
Şahlarla qızımın kəbinini göbəkkəsmə eləmişik. 
Əttövbə, Əsgərin bu işdən xəbəri varsa! Yalandan 
elə şeylər toxuyurlar ki, adamın əli üzündə qalır. 
Bilmirsən nəyə inanasan, kimə pənah aparasan! 
Odu eey, baş alıb kənddən getdi. heç bilmə-
dim kimin qızını aldı. Dədəsini tanımıram, babasını 
tanımıram. İndi mən də qalmışam arvadla tək-
tənha. Az qalır ağzımıza qurd düşə. Günümüz də 
həyətdəki tək tutun altında keçər! Bu tərəflərə bir 
dəfə də üzükmür ki, barı boyuna-buxununa baxım. 
Yazıq Şahlar! Yəqin o da naçar qalıb». 
Əsgər kişi keçə qaranlığında hövsələsinə səbir 
diləyə-diləyə bilməzdi haranın daşını başına salsın. 
Hey əlac axtarardı, əlac da ki, qəhət olub göyə 
çəkilərdi. 
Dünən gecə də əl-ayaq çəkiləndən sonra 
çardağa qalxdı. Döşəyi rahlayıb, balıncı bir neçə dəfə 
çırpıb yerinə qoydu. Ağlına nə gəldisə, çardaqdan 
aşağı endi. Əl fanarının işığında bostanı gəzməyə baş-
Kamran İmranoğlu                                              Zəli 
 28 
ladı. İri qarpızların üstünə nişana qoya-qoya arxın o 
tərəf-bu tərəfinə keçdi. «Oğru-moğru girməz bu 
bostana. Heç kimə pisliyim keçməyib, heç kimi də 
boş qaytarmamışam. Kimin də xeyir işi olub, kisə-
kisə qovun-qarpız göndərmişəm. Hələ göndərəcəyəm 
də! İnşallah, bostan pozulanda da hər evin öz payını 
verəcəyəm. Qoy atama rəhmət oxusunlar. Bəs Şahlara 
xeyir-dua? Bilmirəm verəcəklər, ya verməyəcəklər. 
Bu Şahlar hardan daş olub bunların başına 
düşdü. Yazıq uşaq, məktəbdə elə yaxşı oxuyardı ki, 
müəllimlərin hamısı razılıq eləyərdi. Hesab müəlli-
mi var idi eey, Novruz müəllim, məni hər görəndə 
«sağ ol, Əsgər əmi, Şahlar kimi oğul yoxdur», – 
deyərdi. Şahlar da iksi-miksi elə gözəl bilirdi ki, bir 
dənəsini boş buraxmazdı, hamısını eləyərdi. 
Odur eey, nəvəm Şahların dəftərindən indi də 
istifadə edir. Nəvəmi də müəllim yaxşı tərifləyir. 
Deyəsən, ondan yaxşı oxuyan olacaq». 
Əsgər kişi əl fanarı ilə yenə çardağın yanına 
döndü. Əlini atıb çardaqdan bir kağız götürdü. 
Ovcunda bürmələyə-bürmələyə çardaqdan beş-on 
addım uzaqlaşdı və çöməldi. 
«Köpək uşaqlarına dedim ki, aftafanı suynan 
doldurun, gətirin qoyun bura! Hərəsi bir tərəfə 
Kamran İmranoğlu                                              Zəli 
 29 
əkildi. İndi səhər üzü olsun, hamısı bostana Cuma-
caq. Ay verdim haa! Sabah heç birinə yer-yemiş 
verməyəcəyəm! Qoy canları çıxsın!» 
Əsgər kişi yenə çardağa tərəf döndü. Başladı 
çardağın başına fırlanmağa. O ayağına baxdı – bu 
ayağına baxdı. Çardağın ağac ayaqlarından birini 
təpiklə vurdu. «Yox, möhkəmdi! Şeh düşənə qədər 
dözər. Sonra da uçurub evə daşıtdıracağam. Beş-altı 
təndirlik odun var burda. Arvad qışda təndirə salıb 
yandırar». 
Təzədən çardağa qalxdı. Ayaqqabılarını çıxa-
rıb cütlədi və düz pilləkənin başına qoydu. Şalva-
rını çıxarıb qatladı və balıncının altına itələdi. «Kə-
mərin də dəridən olması bir bəladı. Gördün ki, az-
mış itlərdən biri iyləyə-iyləyə gəlib kəmər qarışıq 
şalvarı da apardı. Onda səhər adamların üzünə çıx 
görüm, necə çıxırsan?» 
Sonra əl atıb çardağın yuxarısında gizlətdiyi 
tüfəngi götürdü. Bu «dayandoldurum» tüfəng Əsgər 
kişiyə babasından qalmışdı. O tərəf – bu tərəfinə 
baxdı, sonra döşəyin yanına qoydu. Özü də uzanıb 
başını əllərinin arasına aldı. 
«Ay Allah, Şahların bəxti niyə belə oldu? Kim 
idi bizi qarğıyan! Allah qarğıyanın evini yıxsın! Ta 
Kamran İmranoğlu                                              Zəli 
 30 
baxıcı, falçı qalmayıb, arvad baxtırmasın. Hamı deyir 
ki, sağ-salamatdır, amma kəndə gəlməyəcək. Bəs o 
kəndə gəlməyəcəksə, neynirəm bu ev-eşiyi! Goruma 
aparacağam? Bəs o dolu sandığı neynəyəcəyəm?» 
Bu zaman Ağıl üstündən yalquzağın səsi eşi-
dilməyə başladı. Elə bil acından ölürdü yalquzaq. 
Yalquzaq ulaya-ulaya qaldı. Əsgər kişi onun 
ulamasına məhəl qoymadan mürgüləməyə başladı. 
Bir çimir almamışdı ki, şaqqıltı səsi gəldi. 
Əsgər kişi sayıq yatırdı. Elə o dəqiqə oyandı. Əlini 
tez tüfəngə atdı. «Çaqqallarınan dovşanlar bostanda 
dirrik qoymayacaqlar». Elə çardağın üstündən tü-
fəngi şaqqıltı gələn tərəfə tuşladı və tətiyi çəkdi. 
Tüfəngin açılması ilə adam hayqırtısı bir eşidildi. 
– Vay, köpək oğlu, burda neynəyirsən gecə 
vaxtı? Güllə adama dəydi! 
Əsgər kişi tez tələsik şalvarı əyninə çəkib səs 
gələn tərəfə qaçdı. Çatanda gördü ki, bir nəfər yerə 
uzanıb ufuldayır. Qoluna girib qaldırdı və çardağa 
tərəf sürüdü. 
– De görüm, hansı qudurmuşun oğlusan? Niyə 
özün gəlib qarpız istəyə bilmirdin? Mən kimə qar-
pız verməmişəm? 
Kamran İmranoğlu                                              Zəli 
 31 
Adamdan səs çıxmırdı. Əl fanarını adamın 
üzünə saldı, gördü ki, tanımır. Əlini adamın buduna 
vurdu, əli qana bulaşdı. Adamı qan aparırdı. Başını 
qaldırıb üzünü kəndə tərəf tutdu: 
– Yetiim, ay Yetiim! Tez ol bura gəl! 
Sonra çevrilib yaralı adamın şalvarını aşağı 
çəkdi. Adam halsız idi. Əsgər kişi əynindəki alt 
köynəyini çıxarıb cırdı. Yenə qışqırdı: 
– Yetiim, ay Yetiim! 
Əyilib qan axan yeri tutdu və köynəyin 
cırılmış hissəsini yaraya sarımağa başladı 
Bu vaxt Yetimin səsi gəldi: 
– Ay Əsgər əmi, nə olub? Gəlirəm! 
Əsgər kişi Yetimin səsinə əhəmiyyət vermə-
yib yenə üzünü adama tutdu: 
– Ə, de görüm kimin küçüyüsən? 
Adamdan səs çıxmırdı. Elə bil huşunu itirmişdi. 
Tez əl atıb bardağı götürdü və adamın ağzına 
dayadı: 
– İç görüm, binamus! 
Adam suyu lokkuldatdı. 
Yetim özünü yetirdi: 
– Əsgər əmi, nə olub? 
Kamran İmranoğlu                                              Zəli 
 32 
– Görmürsən, şərəfsiz oğlunu? Gecə oğurluğa 
gəlib, mən də elə bildim çaqqaldı, gülləni çaxdım. 
Demə bu imiş? 
– Əsgər əmi, bu saldatdı! 
– Saldatdı? Nə iti azıb burda! Svoluç! 
...Gecə at arabasında xəstəxanaya gedənlər in-
di qayıdırdılar. Kənddəki hay-həşir hamının başını 
elə qatmışdı ki, soldatın halını soruşan da olmadı. 
Yetim arabadan düşüb tez evlərinə tərəf getdi. 
Belini götürüb qəbirstanlığa yollandı. 
 
7 
Tutu nənəylə Süleymanın gəlini Zübeyda xa-
lagilin evinin tininə çatdılar. Bu vaxt Zübeyda xala 
divarın uçuq yerindən keçib onlara yaxınlaşdı. Elə 
yanlarına çatan kimi yavaşca pıçıldadı: 
– Tutu nənə, bilirsən nə olub? 
Bilirəm, ay Zübeyda! Salatını Araz aparıb! 
Həşimin çırağı sönüb! 
– Yox eey, ayrı şey var. Qadoşu qaçırıblar! 
– Aaaz kəs! Biyabır olduq. Səsini çıxartma!.. 
Qadoş Naftalin Kərəmin qızıydı. Amma kənddə 
tayı-bərabəri yox idi. Onun bir çörək yapmağı var idi 
ki, gəl görəsən. Kənddə elə xeyir iş olmazdı ki, bu 
Kamran İmranoğlu                                              Zəli 
 33 
xeyir işin çörəyini Qadoş yapmasın. Qız olasan, belə 
sərələnəsən təndirin başına? Qızı ərlik olan arvadlar 
heç onun kimi təndirin başına sərələnib, rəfətəni 
qarsıyan təndirin badına vura bilməzdilər. Qadoşu elə 
bil Allah təndirə lavaş yapmaq üçün yaratmışdı. 
Bir dəfə Zübeyda xalanın oğlunun toyuydu. 
Qadoş da təndirin başında çörək yapmağa hazırla-
şırdı. Arvadlar hay salmışdılar ki, İsmayıl gəlsin, 
yoxsa təndirdən çörək çıxmır. Axır İsmayılı tapıb 
gətirdilər. İsmayıl da cibində nə qəpik-quruşu var-
ıydı, çıxarıb təndirin başına tökdü və ucadan dedi: 
«Allah qolunuza qüvvət versin»! Qadoş da dilində 
«sağ ol» pıçıldayıb ürəyində başqa şey fikirləşdi: 
«Kül başına belə oğul! Niyə kənddə qız yox idi? 
Gedib Sulutəpənin gözünü çıxartdın? Niyə sənin 
aldığın bizimkilərdən şirin oldu? Lap elə mən. Neçə 
ildir gözünün qabağındayam. Çörəyinizi yapacaq-
dım, inəyinizi sağacaqdım, otunuzu gətirəcəkdim. 
Vallah, bu İsmayılın gözü kordu». 
Elə bu vaxt Zübeyda xala gəldi. Səsi təndi-
rəsəri başına götürdü: 
– Allah qolunuza qüvvət versin! Gün o gün 
olsun ki, sizin evdə xeyir işə yığışaq, mən də belimi 
bağlayıb səhərdən axşama çörək yapım! 
Kamran İmranoğlu                                              Zəli 
 34 
– Sağ ol, ay Zübeyda xala, sağ ol! – Hamı bir 
ağızdan dedi. 
Qadoş, Allah sənin də bəxtini açsın. Gör to-
yunda necə sındıracağam! 
Qadoş dillənmədi. Ürəyində fikirləşdi: «Bəxtim 
budu eey, sənin oğlun İsmayıl. Həftədə bir, on gündə 
bir təndirinizin başında çörək yapmışam. Görmürdün 
məni? Sulutəpənin evdə qalmışları daddı oldu? Yoxsa 
dədəm xoşuza gəlmədi? Bəlkə Naftalin Kərəm işizə 
yaramayıb. Yəqin «Naftalin» adından xoşunuz gəl-
mir. O adı da siz qoyubsunuz. Kimin qoyunu xəs-
tələnərdi səsi aləmi götürərdi ki, ay Kərəm, naftalin 
gətir, bu qoyunları naftalinlə! Nə oldu, balam çörəyizi 
yapanda yaxşıyıq, qoyunlarızı naftalinləyəndə yax-
şıyıq, amma gəlin olmağa yaramırıq?» 
Qadoş təndirin ilk çörəklərini çıxarıb bir tə-
rəfə qoydu. Adətən, ilk çörəkləri adamlar yeməzdi, 
it-pişiyə verərdilər. 
Qadoş yenə fikrə getdi: «Bu olmasın, Zəhra 
xalanın oğlu olsun. Gözləri kor idi, görmürdülər 
məni? Zəhra xala ün təpdi ki, oğluma bacımın 
qızını alacağam. Elə bil bu kənddə onlara tay adam 
yoxdu. Elə bil göydən gəliblər. Nə olub, balam, 
özün kağ kağlayansan, ərin də ot biçən. Əynindəki 
Kamran İmranoğlu                                              Zəli 
 35 
paltarlara baxanda adam iyrənir. Nə oldu, burada 
oğul evləndirməyə qız tapmadın? Bacın qızını Yel-
babadan gətirdin oğluna arvad elədin. Əlindən bir 
şey də gəlmir. Bacın qızını gəlin eləyəndən sonra 
yenə sısqaya-sısqaya gəlmişdin ki, ay Qadoş, bu 
gəlin heç nə bacarmır, barı gəl bir təndirə çörək 
yap. Getdim haa! Canın çıxsın, indi özün yap». 
Arvadlardan biri dilləndi: 
– Qadoş, çörəyin vaxtını ötürmə, yanar! 
«Elə biri də budu baax, gözümün qabağında. 
Səni də çörək kimi təndirə basıb, nə yaparam. Elə 
bilir yadımdan çıxıb. Uşaq olanda məni öpüb, ba-
şımı sığallayıb, «sənə qızıl üzük alacam» deyərdi. 
Mən də onların həyətlərinə boylanıb, deyərdim, qoy 
arvad olum, bu evdə bir səliqə-səhman düzəldəcə-
yəm ki, iki göz tamaşaya duracaq. Mən sənin 
gəlinin olsaydım, heç qoyardım gəlib burda kündə 
açasan. Xanım-xatın bir arvad olub, əlin belində 
qonşuları gəzib, qiybət eləyəcəkdin. Nə oldu, Qızıl 
torpağın toyda oynayanı bizdən artıq çıxdı? Nədi-
nədi ki, oğlu bir dəfə Qızıl torpaqdakı dəyirmana 
dən üyütməyə gedib, orada gecəyə qalıbdır. Dəyir-
manın yanındakı evdə də toy çalınırmış. Gediblər 
toya baxmağa, toyda oynayan bir qızı gözü tutub. 
Kamran İmranoğlu                                              Zəli 
 36 
Başladı ki, oğlum istəyib, o qızı alacağam. Nə oldu 
bəs mənə aldığın qızıl üzük, ay tünbətün? İndi 
basım təndirə alovun qalxsın?!» 
– Ay Qadoş, sənə nə olub? Az fikrə get, çö-
rəkləri yandırarsan, qonaq-qara yanında biabır olarıq. 
– Bu sözlər də Qadoşun əmisi arvadının sözləriydi. 
Qadoş tez-tələsik çörəkləri çıxarıb, gözlərini 
əmisi arvadından ayırmadı. «Bu da əmim arvadı. Şa-
lanı şahbaz eylədi, küllüyü də meydan. Anam nə qə-
dər yalvardı ki, gəl bu qızı al, göz qabağında böyü-
yüb, dedi ki, yox, biz onsuz da qohumuq. Ay dolandı, 
il keçdi, gedib Ocaqlıdan qardaşının qızına nişan 
taxdı. Əmim olan bəndə bircə dəfə də dillənmədi ki, 
bəs mənim qardaşımın qızını almırsan, öz qardaşının 
qızı mətah oldu? Lənət şeytana! Ağıl üstündəki 
yalquzaq bir gəlib məni yesəydi, canım qurtarardı». 
Bu dəfə Qadoş səsini qaldırdı: 
– Kündəni bir az nazik yayın! Qoy çörək yax-
şı bişsin! 
Əslində Qadoş o qədər də yamangünlü deyil-
di. Onu da istəyən var idi. Dayısı oğlu Nəcəf Qa-
doşdan ötrü sülü gedirdi. Amma Naftalin Kərəm 
daş atıb başını tuturdu. Bir dəfə arvadı Naftalin 
Kərəmə üz tutub demişdi: 
Kamran İmranoğlu                                              Zəli 
 37 
– Ay Kərəm, bu qızın da vaxtı ötür. Nəcəf də 
əl-ayaqdan gedib. Bircə dəfə «hə» desən, sifariş 
göndərərəm gəlib nişan taxarlar. Bu tifil də gedib 
ev-eşik yiyəsi olar. 
Naftalin Kərəm bu sözləri eşitcək güllə kimi 
açıldı: 
– Yüz dənə lal qızım ola, evdə qala, birini də 
qoymaram sənin qardaşına gəlin ola. Onsuz da sü-
müyümü it sümüyünə calamışam, hələ bir də səhv 
eləyim? 
Bu dəfə arvad dil boğaza qoymadı. Yenə dil-
ləndi: 
– Ay Kərəm, sənin qardaşımla söz-sovun olub, 
bunun Qadoşa nə dəxli? Nəcəf də pis uşaq deyil. 
Axırı bir yönlük olub özlərinə ev-eşik quracaqlar. 
Naftalin Kərəm lap hirsləndi: 
– Sənə deyirəm, bu sözü bir də ağzına alıb da-
nışma. Qadoş Nəcəfin tayı deyil. Bir də bu yanlara 
gəlib eləsələr, denən ki, gedib taylarını tapsınlar. Qa-
doşu sənin qardaşının qapısına atmaqdansa, bir gecə 
əli-qolu bağlı aparıb Ağıl üstündəki yalquzağın qaba-
ğına ataram yeyər, barı yalquzağın da səsi kəsilər. 
Bununla da söz-söhbət bitdi. 
Kamran İmranoğlu                                              Zəli 
 38 
Həmin söz-söhbəti Qadoş yaxşı bilirdi. Arazın 
Salatını aparmasını eşidəndə Qadoş tut ağacının 
altında oturmuşdu. İstədi ki, o da durub qaçsın, 
amma anası qoymadı: 
– Ay Qadoş, həyət-bacanı başsız qoyma! Sən 
qal evdə, mən gedirəm. 
Bir az keçmişdi ki, küçə tərəfdən at üzən-
gisinin səsi eşidildi. Qadoş evin dalanına buruldu. 
Gördü ki, dayısı oğlu Nəcəfdi gələn. 
– Ay Nəcəf, xeyir ola? 
– Xeyirdir, Qadoş! 
Nəcəf atdan düşdü. Atın cilovunu tut ağacının 
budağına bağladı. Sonra keçib kəsilmiş kötüyün 
üstündə oturdu. 
Qadoş yenə dilləndi: 
– Ay Nəcəf, xeyir ola? Ölüm-itim yoxdu ki? 
– Yox, hər şey öz qaydasındadı. Ay Qadoş, 
kənddə nə hay-həşirdi? 
– Salatın xalanı Araz aparıb. Bilirsən necə 
yaxşı arvad idi? Bizim kənddəkilərin mininə dəyər-
di. Allah həmişə yaxşıları aparır. Mən də istədim 
gedəm, anam qoymadı ki, qapı-baca boş qalmasın. 
Nəcəf ayağa qalxdı. Atın cilovunu açdı. 
– Nəcəf, hara gedirsən? 
Kamran İmranoğlu                                              Zəli 
 39 
– Gedirəm Araz tərəfə. Yaxşı deyil, eşidib 
qınayarlar. 
– Bəlkə, mən də səninlə gedim. 
– Onda tez ol, gəl atın tərkinə qalx! 
Qadoşun elə bil ağlını əlindən almışdılar. Ya-
xınlaşıb sol ayağını üzəngiyə qoydu. Nəcəf onun 
qolundan yapışıb atın belinə qaldırdı. Sonra da özü 
yəhərə qalxdı. Yorğun at təzədən fınxırmağa başladı. 
Nəcəf atı həyətin ortasıyla çöllüyə tərəf sürdü. 
İki qolu ilə Nəcəfə sarmaşan Qadoş dilləndi: 
– Hansı tərəfə gedirsən, Nəcəf? 
– Ağıl üstündən keçmək olmaz, orada 
yalquzaq var, Qadoş! Atı kəsə yolla sürəcəyəm. 
– Qurbanın olum, Nəcəf, kəsə yolla sür, qoy 
tez çataq! 
Kəsə yol Nəcəfgilin kəndinə gedirdi... 
...Tutu nənə Zibeydə xalaya üz tutdu: 
– Aaaz kim qaçırıb? 
– Dayısı oğlu Nəcəf qaçırıb, Salatını Araz 
aparandan bir az sonra. 
Kəəs! Biyabır olduq! Cınqırını çıxarma! 
Sonra Tutu nənə ürəyində danışdı: «Biri öl-
məsə, biri dirilməz». 
 
Kamran İmranoğlu                                              Zəli 
 40 
8 
Nəcəfalı kişinin səsi zorla gəlirdi:  
– Ay uşaq, nə olub? 
Səs verən yox idi. Sükutdan Nəcəfalı kişinin 
az qala qulağı batırdı. Tarma üzümün kölgəsində 
taxta çarpayısında Nəcəfalı kişi tək-tənha qalmışdı. 
Bir neçə il bundan qabaq onu iflic vurmuşdu. 
Uşaqları onu əl ilə götürüb qoyurdular. Nə bir əlini 
tərpədə bilirdi, nə də bir ayağını. Azar-bezar tut-
muşdu Nəcəfalı kişini. 
«Gör axırım hara yetdi. O kaftarın bəxtinə 
bax! Yetənə yetirdi, yetməyənə də bir daş atırdı. 
Bircə adamın yanında hörməti qalmamışdı. Qızları, 
oğlanları da son günlər üzünə tüpürürdülər. Elə bil 
o kaftarın belindən gəlməmişdilər. Axırı nə oldu? 
Kef çəkdi. Xoşhalına, günlərin birində yatdığı 
yerdən durmadı. Hanı o xoşbəxt ölüm? Bəs mənim 
üçün niyə gəlmir? Nə qədər bu taxta çarpayıda beli 
üstə yatacağam?» 
– Ay uşaq, nə olub? 
Yenə səs verən yox idi. 
«Bu köpək uşağının hamısı birdən yoxa çıxıb. 
Elə bil kəndə sel gəlib, adamları da alıb ağzına, töküb 
Araza. Özgə vaxtı yanımdan əl çəkməzdi bu qor-
Kamran İmranoğlu                                              Zəli 
 41 
qoduq. Biri qolumu dartardı, biri də ayağımı qıdıq-
layardı. O biri də gəlib deyərdi ki, sən yaxşı nağıl 
bilirsən, danış görək. Dinc qoymazdılar məni. İndi elə 
bil göyə çəkiliblər. Bəlkə bir qurtum çay içmək istə-
dim, kim verəcək? Onlarda günah yoxdu. Görünür, 
mən nanəcib adam olmuşam. İndi də bu nanəciblik 
oğul-uşaqdan, nəvə-nəticədən öz qabağıma çıxır». 
– Ay uşaq, nə olub? 
Cavab gəlmədi. 
– Elə bil hamının qulağı kar olub. Sizin ha-
mınızı kar qulaq görüm. Heç ömrünüzün axırına 
kimi qulağınız səs eşitməsin. 
«Bu Salatın harda itib-batıb? Neçə gündü ki, o 
da gəlib mənə baş çəkmir. Gələn kimi də ufuldayır 
ki, bacın ölsün, niyə bu günə düşdün? 
Bəs Salatının küçükləri haradadı? Yenə bu 
tərəflərə gələndə ürəyim sakit olur. Binəva Salatın 
o qor-qoduğun əlində qalıb! Yazıq bir gün görmədi. 
Bəxti açılmadı ki, açılmadı. Axırda da başı batmış 
Həşimə arvad oldu. Uşaq doğmamış yetim saxla-
mağa başladı. 
Həşim də ki, yenə bir Həşim ola. Ağzından 
vaxt-bivaxt horra tökülür. Oturduğu yerdən də 
tərpənməklə arası yoxdu. Əlindən də bir qəpiklik iş 
Kamran İmranoğlu                                              Zəli 
 42 
gəlmir. Yazıq Salatın qalıb çölnən evin arasında. 
Abrından səsini də çıxarmır. İçindəkiləri mənə də 
demir ki, bir az rahat ola. Təkcə mən bilirəm ki, 
Salatın Həşimin əlindən nələr çəkir». 
Nəcəfalı kişi gözlərini qaldırıb talvara baxdı. 
Üzüm yarpaqlarının arasından işıq süzülürdü. 
Gözüylə bir xeyli işıqları seyr etdi. İstədi uşaq kimi 
əl atıb işıqları tutsun. Gördü ki, o halda deyil. 
Sonra da gözünü üzüm gilələrinə dikdi. Orda-
burda görünən salxımlar taxta çarpayının üstünə sal-
lanırdı. Gilələrin bəziləri dəymişdi. Tam yetişməyə 
az qalırdı. Salxımlarında təzə-təzə arılar gəzirdi. 
Amma o arıların heç birinin Nəcəfalı kişiylə işi ol-
mazdı. Bir dəfə də olsun, qoluna-qıçına qonmamış-
dılar. Deyəsən, arıların da sancmaqla arası yox idi. 
Nəcəfalı kişi üzüm tənəyinin gövdəsinə baxdı. 
Əməlli-başlı yoğunlamışdı. Kəssəydin bir-iki tən-
dirlik odun çıxardı. Yadına düşdü ki, on-on beş il 
əvvəl bu tənəyi özü yerə basdırmışdı. Onda heç 
ağlına da gəlməzdi ki, bir zamanlar onun kölgəsi 
özünə qismət olacaq. 
– Ay uşaq, nə olub? 
«Hey» deyən olmadı. 
Kamran İmranoğlu                                              Zəli 
 43 
Kərbəlayinin qızından olmazdı. Arvad ölən-
dən sonra elə bil yetim qalmışam. Bəlkə də onun 
ölümü saldı məni. Oğlanlarıma him-cim elədim ki, 
məni evləndirin. Səsləri çıxmadı. Qızlarıma başa 
saldım ki, arvadsız mənə çətindi. Dedilər ki, sa-
çımızı yolub yelə verərik. 
Qorxdular ki, evlənərəm, zürriyyətim-zadım 
olar, köhnə həyət də, dam-daş da onlara qalar. 
İnsanın gözü torpaqdan-daşdan doymur ki, doymur. 
İndi də qalmışam belə. Səsimə hay verən yox-
dur. Bəs hardasınız, niyə gəlmirsiniz? Bəlkə qəfil 
öldüm, çənəmi kim çəkəcək, üzümü qibləyə kim 
tutacaq? Ölməzsən, Nəcəfalı, ölməzsən hələ. Hələ 
sən çox əzab-əziyyətləri görməlisən». 
– Ay uşaq, nə olub? 
Səs-səmir gəlmədi. 
«Bu kəndin əsl ağsaqqalı Hacı Muraddır. Hacı 
Murad camaata ağalıq eləməyib, el-obaya ağsaqqal 
olub. Çox kəndləri gəzib görmüşük. Hacı Muradın 
tayları zülmdən ləzzət alır. Onların səsindən itlər də 
qorxub yuvalarına girirlər. Qarağatdıda görmüşəm 
ki, Hacı Muradın tayı xış sürən ahıla nə zülm 
eylədi. Anaların gözü çıxsın, o zülmü görməsin. 
Kamran İmranoğlu                                              Zəli 
 44 
Yazıq Hacı Murad, elə bil bu kəndin ağası o 
deyil. Bir başı papaqlını, bir başı yaylıqlını onu söyən 
görməmişəm. Elə Hacı Murad olmasaydı, Həşimlə 
Salatının da evi yıxılacaqdı. Arada-bərədə əlinə 
keçəndən Həşimgilə göndərib, arxasınca da deyinər: 
«Görüm Nəcəfalının azar-bezarı bunlara gəlsin». 
Amma deyəsən Hacı Muradı da Allah bu kəndə 
çox görməyə başlayıb. Var-yox əlindən alınandan 
sonra o, at belində gəzən Ağgöynəkli daha da qudu-
rub. Qudurasan qurbağa, gör kimin törəməsi at belinə 
qalxıb. Dədəsi bilinməyən qurumsaq indi atını Hacı 
Muradın atının yanına çəkmək istəyir. Bir yalquzaq 
bu kəndə bəs deyildi, indi biri də peyda olur». 
– Ay baba, ağ köynək kişi qəbiristanlıqda dava 
salıb. Deyir ki, Salatının qəbrini Naznazın ayaq 
ucunda qazmaq olmaz. Qəbirlər sırayla qazılmalıdı. 
– Ay bala, nə olub? Nə qəbir, nə Salatın? 
– Həə, bilmirsən? Salatın bibimi Araz aparıb! 
– Kəs səsini, nə yalan danışırsan? 
– Yox, baba, Hacı Murad əmim adamları 
çəkib apardı Salatın bibimi Arazdan çıxarmağa. 
Nəcəfalı kişinin matı-qutu qurudu. 
 
Kamran İmranoğlu                                              Zəli 
 45 
9 
Yetim qəbiristanlığa çatan kimi Əlirza onu 
qəzəblə qarşıladı: 
– Burda adam çoxdu. Beli at yerə, get Həsən-
qulunu axtar. Bir qamış tapıb rəhmətliyin boyunu 
ölçün, sonra da qamışı götürüb gəlin. 
Yetim səssiz-səmirsiz beli yerə atdı və dönüb 
getdi... 
Həsənqulunun yaxşı kərənti dəyməyi var idi. 
Kənddə bir tut ağacı kəsiləndə Qəssab Əli ilə davaya 
çıxardılar. Qəssab Əli dayanardı tutun bir tərəfində, 
Həsənqulu da o biri tərəfində. Qəssab Əli deyərdi: 
– Gövdəsinin təmiz yerindən kötük çıxardın 
ki, ət baltasının altında dözsün. 
Həsənqulu da ona aman verməzdi: 
– Elə edin bir düz-əməlli kötük olsun ki, 
çəkiclə zindana tab gətirsin. 
Qəssab Əli Həsənqulunun üstünə çəmkirərdi: 
– Ə, bəsdi də! Yaydan-yaya iki dənə kərənti 
döyəcəksən, camaat da il boyu ətinə ağac ovuntusu 
qatışdırıb yeyəcək? 
Amma sakitləşdirərdilər onları. Hərəsinə bir 
şümşad kötük verib yola salardılar. 
Kamran İmranoğlu                                              Zəli 
 46 
Həsənqulu da evə gələn kimi bir yaş əski götü-
rüb tut kötüyünün o tərəf-bu tərəfini yaxşı-yaxşı silər-
di. Xeyli yuxarısına-aşağısına baxıb, həyətlərindəki tut 
ağacının altında onun üçün yer salardı. Qonşu kənd-
dəki dükançı Hüseynquludan alıb gətirdiyi təzə zin-
danlardan birini çalardı düz kötüyün ortasına. Sonra 
da çəkici qoyardı zindanın yanına və üstünü örtürdi. 
Bir dəfə axşamçağı Salatın xala bir əlində iri 
bir qarpız, bir əlində kərənti gəldi Həsənqulunun 
yanına. Həsənqulu da qarpıza gözucu baxmayıb, 
kərəntini aldı əlinə, sağını çevirdi, solunu çevirdi, 
baş barmağını sürtdü ağzına: 
– Ay Kərbəlayinin qızı, bu kərəntiylə ot-
yonca biçirsiniz, yoxsa daş-kəsək? Kim işlədibsə 
bilmirəm, amma düşmən malı kimi baxıb kərəntiyə. 
– Ay Həsənqulu, kərəntini özüm çəkəndə bircə 
dəfə daşı ağzına sürtürəm, həmən itilənir. Elə ki, 
Həşim əlinə alır, kərəntinin ağzı düyün-düyün olur. 
– Əşi, mənə tanıdacaqsan Həşimi? Gönünə 
dabbaqda bələdəm. Yeri get, bacılığınla bir az 
söhbət elə, sonra gəlib apararsan. 
Həsənqulu sol dizini qatlayıb yerə qoydu, sağ 
ayağını da qabağa uzatdı. Kərəntinin ağzını qoydu 
zindanın üstünə, sapını da sağ ayağının üstünə ya-
Kamran İmranoğlu                                              Zəli 
 47 
pışdırdı. İki ovcunu ağzına yaxınlaşdırıb tüpürdü və 
çəkici aldı əlinə: 
– Ya Allah! 
Çəkicin səsinə tut ağacının başındakı sığır-
çınlar qıy vurub göyə çəkildilər. 
«Dünən qurd düşmüş bir qovun gətirdilər, bu 
gün də gün vurmuş qarpız. Deyəsən, bu çəkic-zin-
danın da zibili çıxıb. İndi hərə həyətindən bir qoz-
bel kötük götürüb uzadır evinin qabağına, üstünə də 
bir zindan vurur, başlayırlar kərənti döyməyə. Hamı 
olub usta. Qanan da kərənti döyür, qanmayan da. 
Deyəsən, şornan yağın bilinməyən vaxtı gəlib». 
– Ay qız, sərin su gətir! 
«Biri budu, qonşumuzun uşağı. Yaz çağı yon-
canın birinci biçiminə az qalanda, götürdü kərəntini, 
başladı döyməyə. Çəkici vurdu baş barmağına, o də-
qiqə də sədəfi oldu qapqara. Ufuldusu göyə çəkildi. 
Heç bir həftə keçməmiş, sədəfi düşdü. Ay şor sata-
nın balası şor satan, sən kərənti döyənsən? Get şoru-
nu sat, çörəyini qazan. Dədəsinə də deyirəm ki, axı 
bu, uşaq işi deyil! Nə desə yaxşıdı: «Heç kəs anası-
nın qarnında öyrənməyib». Anasının qarnına şiş bat-
sın, anası şorsatan doğub da, kərənti döyən yox ki!» 
– Ay sağ ol, indi bu sərin su ürəyimi şaxladacaq. 
Kamran İmranoğlu                                              Zəli 
 48 
«O günü getmişəm bazara, görürəm ki, Məşədi 
Qafarın nəvəsi durub Kor Mustafanın zindanlarının 
yanında, zindan almaq istəyir. Birini götürüb, birini 
qoyur. Mən də kənardan tamaşa eləyirəm. Ay başı-
nıza dönüm, Məşədi Qafar hara, zindan hara, nəvəsi 
də bilə ki, zindan nədir? Axırı da səbrim tükəndi, 
dedim: «ay Məşədi Qafarın nəvəsi, baban zindan gö-
rüb ki, sən də biləsən zindan nədi? Niyə gedib südü-
nüzü satmırsınız, ay bala?» Mənə qayıdıb nə desə 
yaxşıdı: «Özüm bilərəm, Həsənqulu əmi!» İndi gəl bu 
camaatnan dolan görüm, necə dolanırsan?» 
Qəflətən çəkic Həsənqulunun barmağına dəy-
di. «Yaxşı qurtardıq. Yüngüldü, əzilib-eləməyib. 
Ağır olsaydı, kəndin içinə çıxa bilməyəcəkdim. Hə-
rə bir tərəfdən qəmiş uzadacağıdı. İllah da Həşim!» 
– Ay Salatın, gəl apar! 
Elə bil Salatın Həsənqulunun yanında hazır idi: 
– Sağ ol, Həsənqulu! Allah balalarını saxlasın! 
Salatın bunları deyib, həyətdən dabanqırma 
çıxdı. Həsənqulu evə keçdi. Evdə heç kəs yox idi. 
Arvad-uşaq qapı-bacaya dağılmışdı. Hərə bir iş gö-
rürdü. Həsənqulu sandığın qapağını qaldırdı. Oradan 
bir boxça götürüb yastığın üstündə oturdu. Boğçanın 
ağzını açdı. Yavaşca yerə sərdi. Dolu gilizləri bir-bir 
Kamran İmranoğlu                                              Zəli 
 49 
yoxladı. Beş-altısını kənara çəkdi. Sonra boğçanı 
bağlayıb sandığa qoydu və qapağını örtdü. 
Divardakı kilimin üstündən asılmış qoşalüləyə 
əl atdı. Yavaşca onu yendirdi və çiyninə asdı. Gi-
lizləri bir-bir götürüb yoxladı. Gilizləri də gödəkçə-
sinin cibinə qoyub bayıra çıxdı. Elə qapıda arva-
dıyla qarşılaşdı: 
– Ay Qulu, belə axşam-axşam hara gedirsən? 
– Gedib o yalquzağı qanına qəltan eyləyəcə-
yəm! Bu kəndin canını boğazına yığıb. 
Daha arvadı heç bir söz demədi. Salatının 
gətirib quyunun başına qoyduğu qarpızı götürməyə 
getdi, Həsənqulu da darvazadan çıxdı. 
Həsənqulu bir xeyli gedib Hacı Muradın taya-
larının yanından keçəndə, gördü ki, uşaqlar gizlən-
qaç oynayırlar. Uşaqlar da Həsənqulunu qoşalüləy-
nən görəndə qorxub dayandılar. Biri soruşdu: 
– Ay Həsənqulu əmi, hara gedirsən? 
– Gedirəm yalquzağı öldürməyə!  
Uşaqlar: 
– Ay can, ay can, Həsənqulu əmi yalquzağı 
öldürəcək, – deyə qışqırıb oynamağa başladılar. 
Amma Həsənqulu Ağıl üstünə tərəf getmirdi, 
Qazlı gölə tərəf üz tutmuşdu. 
Kamran İmranoğlu                                              Zəli 
 50 
Elə o vaxtdan Həsənqulu ya hər gün, ya da 
günaşırı Qazlı gölün yan-yörəsinə yollanıb, ov ov-
layardı. Qışda qar yağanda işi yaxşı gətirərdi. hər 
gün olmasaydı da, iki-üç gündən bir dovşan vurar-
dı. Dovşanın da ayaqlarından ip bağlayıb ipi iki 
çiyninə keçirər, dovşan da kürəyində sallanıb qalar 
və beləcə kəndə gətirərdi. Dovşandan pay vermək 
qalardı Həsənqulunun öz insafına. 
Yayda isə Qazlı gölün qırağından əl çəkməzdi. 
Gölün yanındakı arxlarda çoxlu su ördəyi olardı. Hər-
dən də kəklik tuş gələrdi Həsənqulunun gülləsinə. 
...Yetim yaxşı bilirdi ki, Həsənqulu indi Qazlı 
gölün həndəvərindədir. Heç kəsdən bir şey soruş-
madan oraya üz tutdu. Elə «motor arxı»nın üstün-
dən keçib təpəni aşmışdı ki, Həsənqulu ilə üz-üzə 
gəldi. Həsənqulunun torbasından iki-üç su ördəyi-
nin başı görünürdü. Əvvəl Həsənqulu dilləndi: 
– Nə olub, ay Yetim, könlünə ördək düşüb? 
– Yox ey, Həsənqulu əmi, Salatın xalanı Araz 
aparıb. Qəbir qazırlar. 
– Vaay, gorun çatlasın, Kərbəlayi! Boyuna 
qamış ölçülməli Həşim idi, Salatın yox!.. 
 
10 
Kamran İmranoğlu                                              Zəli 
 51 
Hacı Murad xırmandan qayıdıb atı yorğa-yor-
ğa sürərək Ağıl üstündən keçirdi. Ağıl üstündəki ot 
zəmilərinin sonuncu biçininə az qalmışdı. Elə zə-
milərə axırıncı su da verilmişdi. Hiss olunurdu ki, 
atın ayağı hərdən palçığa batır. 
«Bu il yaman ot-ələf oldu. İndiyəcən bu yer-
lərdə belə ot bitməmişdi. Camaat da yaxşı işlədi. 
Deynən Hacı Murad olan bəndə, yaz açılandan bir 
adama dedin ki, çölə çıx! Kərəntisini, yabasını 
götürən gün doğmamış zəmidə peyda olurdu. Düz 
axşama qədər ağzına bir damcı su, dilinə bir tikə 
çörək dəydi-dəymədi qızmar günün altında işləyir-
dilər. Axı, mən bu kəndin adamlarına nə pislik elə-
mişəm ki, üzümə yaman olalar? Xeyir işləri olub əl 
tutmuşam, yasları düşüb çiynimi qabağa vermişəm. 
Odu eey, bu köpəkoğlu Həşimin Naznaz arvadı 
öləndə naxırdan bir yekə cöngə ayırdım, dedim, 
halal xoşu olsun. Qırxında da iki erkək kəsdirdim. 
Sabah da bir cöngə kəsdirəcəyəm. Salatının da halal 
xoşu olsun. Qardaşı Nəcəfalı da pis adam deyil. 
Rəhmətlik atası Kərbəlayi atamla dost idi». 
Hacı Murad tək armuda çatanda qanrılıb geri-
yə baxdı və atın cilovunu çəkdi. Gördü ki, cavanlar 
Ağıl üstünün altındakı cığırla qaça-qaça gedirlər. 
Kamran İmranoğlu                                              Zəli 
 52 
Hacı Murad atdan düşdü. Atın cilovunu bu-
raxdı. At armudun kölgəsində yenicə göyərmiş ka-
lışları yeməyə başladı. At da elə bil duyuq düş-
müşdü: bir ağız kalışdan qoparır, sonra başını 
yuxarı qaldırıb yan-yörəsinə baxırdı. 
Hacı Murad iri kötüyün üstündə oturub kürə-
yini armud ağacına dayadı. 
«Bu cır armud olmasaydı, Ağıl üstündə işlə-
yənlər harada dincələrdi. Yazıq Salatın, eşşək ara-
basını gətirib həmişə burada saxlayardı. Arxın kə-
narlarındakı kol-kosdan biçib arabanın bir küncünə 
atar, məni də görəndə həmişə deyərdi: «İnək axşam 
evə qayıdanda qabağına bir çəngə ot atmasan, süd 
vermir ki, vermir». Mən də deyərdim: «Apar at 
inəyin qabağına südü çox olsun, balaların doyunca 
yesin, ay Salatın!» sonra da səsimi ucaldardım: «O 
köpəkoğlu Həşimi bit basıb, niyə buralara üzük-
mür». Salatın da başını bulaya-bulaya gedər, dilinə 
bir söz alıb danışmazdı. İndi el, Həşim, görüm 
bundan sonra necə dolanacaqsan?» 
Hacı Murad ayağa qalxdı. Baxdı ki, cavanlar 
hələ də Ağıl üstünün axırına çatmayıblar. Bir də 
kəndə tərəf boylandı. Uzaqdan öküz arabasının 
qaraltısı gəlirdi. Yenə kötüyün üstündə oturdu. 
Kamran İmranoğlu                                              Zəli 
 53 
«Bu Nəcəfalının kiçik oğlu nə qanmaz adam-
dı. Bir-iki ay olar ki, uşaqları olub. O günü yolda 
tutub deyirəm ki, ay bala, axşamlar Gəl bizə, bir 
qab süd doldur apar. Anasının südü çatmaz, uşaq 
sısqa böyüyər. Nə desə yaxşıdır: «Bizə süd-zad 
lazım deyil!» Yediklərin burnundan gəlsin, bəs sən 
mənim inəklərimin südü ilə böyüməmisən? Bəlkə 
qardaşların, bacıların sənin ananın südüylə böyü-
yüblər? Rəhmətlik Salatın bibinin uşaqlarına gön-
dərdiyim süddən bəlkə dadmamısan? 
Hələ bu harasıdır? Mən soruşan günü gedər 
evə və Yetimin bacısını o ki var dəyər. Utanmaz-
utanmaz da deyər ki, qancıq qızı qancıq, Hacı 
Murad hardan bilir sənin döşünə süd gəlmir? Gorun 
çatlasın, Məşədi Salman, gör oğlun nə günə qalıb?» 
Birdən at şahə qalxıb fınxırdı, döndü Hacı Mu-
rada tərəf. Hacı Murad da tez başını sola çevirdi, 
qamışlığa tərəf baxdı. Qamışların arasından yalqu-
zağın gözləri görünürdü. Yalquzaq az qalırdı gözləri 
ilə adamı yesin. Hacı Murad da gözlərini dikdi yal-
quzağın gözlərinə, Hacı Muradın bədəni soyudu, 
tükləri biz-biz oldu. Gözünə qaranlıq çökdü. «hələ 
yalquzağı bu qədər yaxından görməmişdim». 
Kamran İmranoğlu                                              Zəli 
 54 
Yalquzaq gözlərini Hacı Muraddan yenə çək-
mirdi. Elə bil bu an Hacı Muradın üstünə Cumacaq-
dı. Hacı Murad da gözlərini yalquzağın gözlərindən 
ayırmırdı. «Deyəsən axırındı, Hacı Murad». 
Yalquzaq gözlərini Hacı Muraddan çəkib ya-
vaşca qamışlığın arasına girdi. Hacı Muradın donu 
açıldı. Ayağa qalxdı. At da elə bil donmuşdu. «Nə 
yaxşı ki, fınxırıb qaçmadı, yoxsa göz qırpımında 
parçalayacaqdı atı». 
Hacı Murad atın cilovundan yapışdı və aya-
ğını üzəngiyə qoyub yəhərə qalxdı. «Cavanlar de-
yəsən Araza çatırlar». 
Hacı Murad atı dəhmərləyib yola düzəldi. 
«Yaman yalquzaq imiş, bu yalquzaq! Mal-
heyvan bunun əlinə düşsə, diri qurtarmaz. Görəsən, 
doğrudan Tutu nənə bu yalquzağın ağzını bağlaya 
bilər. Daha inanmaram... Tutu nənənin bağladığı 
qurd ağzı başqa ağızdı. Buna Tutu nənənin duası 
kar eləməz. Qəssab Əlinin yekə-yekə malları yerə 
yıxıb başını kəsməyinə baxmayın, heç Qəssab Əli-
nin də buna gücü çatmaz. 
Bu yalquzağın əsl yemi Səttardı. Atasan qaba-
ğına, leşini tökə, sən də kənardan baxasan. Zalımın 
balası, özünü incinar kimi aparır, nədi-nədi Gümüş-
Kamran İmranoğlu                                              Zəli 
 55 
lüdə fəhlə işləyir, kəndə gələndə də qalstuk taxır. 
Böyük adamdı, ayda iki dəfə məvacib alır. Zatı qı-
rıq oğlu zatı qırıq, heç o məvacibin südünə, qatı-
ğına, pendirinə, yağına, bir də yoluna çatar? Evdə 
də ağzına çullu dovşan sığışmır: «Dədə, bundan 
sonra naxıra getməyəcəksən. Anam da getməni 
tullasın bir tərəfə. Daha özüm dolandıracağam sizi. 
Balaca qardaşımı da göndərəcəyəm oxumağa. Hacı 
Murada işlədiyimiz bəsdi». 
Tünbətün oğlu tünbətün, Hacı Murada işləmi-
siniz? Özünüzə işləyib özünüz də yeyibsiniz. Ağ-
köynəkli də gələndən sonra bir sürü mal-heyvanımı 
aranızda böldü. Qazandığınızı da götürdünüz, daha 
Hacı Muraddan nə istəyirsiniz?» 
Hacı Murad Arazın dayaz yerinə çatdı. Ca-
vanlar səpələnib çayın içində daşların üstündə dur-
muşdular. Salatının meyidi görünmürdü. 
«Çayın ortasındakı cüllütboyun qanmaza bax, 
Səttarın kiçik qardaşıdı. Cüllüt kimi də başını üzüb 
atasan Araza, kəndin canı qurtara. Ağgöynəkli əmi-
lərinə dil verəndi bunlar. Aqibətləri onsuz da elə 
olacaq. hərdən altdan-altdan fikir verib görürəm ki, 
cüllüt boynuynan oğru pişik kimi gəlinlərə, qızlara 
miyoldayır. Zatınıza tula bağlayım, bu kənddə indi-
Kamran İmranoğlu                                              Zəli 
 56 
yə qədər gəlinə, qıza yanakı baxan olub? Qoy Ağ-
köynəkli atını dördnala çapsın, onda görəcəyəm bu 
kəndin dirriyini, bu kəndin namusunu». 
Hacı Murad gördü ki, daha səbri çatmır, atını 
Araz yuxarı sürməyə başladı. 
 
11 
Abbasəli həyət çəpərindən keçib atının hörü-
yünü dəyişməyə gedirdi. Üç gün idi ki, hövsələsi 
özünə gəlməmişdi. Axşamlar arvadıyla diz-dizə 
oturur, ha dərdləşirdilərsə də, bir şey çıxmırdı. 
Abbasəlinin fikri yenə keçinin yanında qalmışdı. 
«Əşi, bizdən qoyun-keçi yiyəsi çıxar? Yazıq 
Hacı Muradın sürüsünü yarılayıb camaata payladı-
lar ki, sizin də var-dövlətiniz olmalıdır. Ay tifağı 
dağılmışlar, bizdən var-dövlət yiyəsi olar? Budu 
bax, hərəsinin əlinə bir-iki qoyun-keçi düşdü, baş-
ladılar ki, «heyvanları otarmağa növbəylə gedəcə-
yik. Nökərçilik qurtardı, bundan sonra heç kəs 
naxır otarmağa getməyəcək». Növbə mənə çatdı, 
apardım qoyun-quzunu otarmağa, yazıq qonşunun 
da keçisi yoxa çıxdı. Adamın üstündə Allah var, 
qonşu da bir söz demir. Amma Ağgöynəkli kişi 
gündə kəsir həyətimizi. Ağzını Allah yoluna qoyub 
Kamran İmranoğlu                                              Zəli 
 57 
qışqırır: «Ya keçini verməlisən, ya da baratasın! 
Bundan sonra qayda belədir». 
Ay başınıza dönüm, əvvələn keçinin yiyəsi 
Hacı Muraddı, sonra da qonşu. Bunlardan heç birisi 
dillənmir. Yiyələr qalıb bir tərəfdə, yiyəsiz at oyna-
dır. İndi başımıza haranın daşını salaq?» 
Abbasəli atın yanına çatdı. Mıxı çıxardıb atı 
çəkdi arxa tərəf. At özünü vurdu arxın içinə, başını 
saldı aşağı, başladı çayın suyunu sümürməyə. 
Abbasəliyə elə gəldi ki, bu dəqiqə çayda bir damla 
su qalmayacaq. 
«Binəva necə də yanıb eey! Bir az da gec 
gəlsəydim, ciyərləri kabab olacaqdı. Bu anasından 
əzən, dədəsindən təzənlərə də deyirəm ki, hərdən 
gedin o atın hörüyünü dəyişin, qabağına bir vedrə 
su qoyun, dolanışığımız ondandı. Kimə deyirsən? 
Kar mənəm, eşitməyən bunlar». 
Abbasəli atı çəkib arxdan çıxartdı. At da din-
məz-söyləməz başladı onun dalıyca getməyə. Bir-
dən fınxırıb geri çəkildi. Abbasəli gördü ki, xallı bir 
ilan sürüşüb atla onun arasından keçdi. 
«Yazıq uşaqları elə hey qınayıram. Onlar da 
qışqırırlar ki, bəs biz qorxuruq, atı hörüklədiyin 
yerdə ilan var. Biçarələr doğru deyirmişlər. Bura 
Kamran İmranoğlu                                              Zəli 
 58 
gəlib-eləsələr ilan sancar, qalarıq dizimizə döyə-
döyə. Yox, bundan sonra uşaqları qoymaram. Hə-
mişə özüm gələcəyəm». 
Abbasəli atın mıxını başqa yerə sancdı. Yer-
dən götürdüyü yekə daşla da üstündən bərk-bərk 
vurmağa başladı. Sonra əli ilə o tərəf-bu tərəfə tər-
pətdi, gördü ki, at dartıb çıxara bilməz. Daşı mıxın 
dibinə tulladı, belini düzəltdi və ayağa qalxıb, evə 
tərəf getməyə başladı. 
«Bu keçi məni lap zinhar eyləyəcək. Belə də 
iş olar? Nə öldüsü var, nə də qaldısı. Bəlkə 
yalquzaq yeyib? Onda baratası hanı? Üç gündür ki, 
«gördüm» deyən yoxdur. 
Yoox! Qurd yeyə bilməz keçini! Elə həmin 
gün Tutu nənəyə ağzını bağlatmışam. Dünən get-
mişdim, dedim ki, ay Tutu nənə, bəlkə bir çarə qıla-
san? Dedi ki, narahat olma, get əlini qoy ürəyinin 
başına, rahat yat! Keçidən xəbər çıxacaq. 
Hanı bə xəbər? Bu gün də səs-səmir olmasa, 
balası yanında olan keçini zorla aparıb qatacağam 
qonşunun tövləsinə». 
Abbasəli evə çatanda gördü ki, arvadı çaydan 
su daşıyıb tökür palçığın üstünə. Abbasəli vedrəni 
arvadının əlindən aldı: 
Kamran İmranoğlu                                              Zəli 
 59 
– Vedrəni ver, mən su daşıyım, sən get saman 
gətir! 
Arvadı ucadan qışqırıb nəsə deməyə ərindi, 
vedrəni verdi, özü də saman dalısınca getdi. 
Arvad tayanın bir tərəfinə təllənmiş samandan 
götürmək istəyirdi ki, gözü fala sataşdı. Samanı bir 
az da itələyəndə falın yanında dörd-beş təzə yumur-
ta gördü. «Mən də deyirəm, bu qıran qırmış azıb 
harda yumurtdayır? Demə, özünü veribmiş saman-
lığın üstünə. Yaxşı ki, pişiyə urcah olmayıb. Yoxsa, 
biri də qalmazdı! Nə yaxşı ki, çaqqal da neçə gündü 
bu tərəfə üzükməyib. Bu çaqqallar da əllərinə ke-
çəndə toyuq-cücə aparardılar, indi də yumurtalarına 
dadanıblar». 
Yumurtaları götürüb bir tərəfə qoydu. Abba-
səliyə bir söz də demədi. Abbasəliyə demək üçün 
gərək ucadan çığıraydı. Hövsələsi çatmadı. Sonra 
bir tabaq saman götürüb palçığın yanına gəldi. 
Samanı əliylə palçığın üstünə səpdi. Elə ki səpib 
qurtardı, ayaqqabılarını çıxarıb düşdü palçığın içi-
nə. Başladı samanı palçığa qatmağa. 
Abbasəli dilləndi: 
– Yavaş ayaqla, ayağına çöp-zad batar! 
Arvad yenə bir söz demədi. 
Kamran İmranoğlu                                              Zəli 
 60 
«Mənimki daha çöpdən-zaddan keçib. Bu işi 
hər il görməliyəm. Yayda suvaq düzəldib ora-bura-
nı suvamasam, qışda heç biri ələ gəlməz. Görmür-
sən, təndirəsərin bir divarının suvağı tamam sökü-
lüb tökülüb. İndi o divara suvaq çəkməsən, qışda 
onun içində çörək yapmaq olar? Yel vurar, yengələr 
oynayar. Hərdən Qadoş da gəlib kömək eyləyir. 
Yazığın nə canı var, sətəlcəm olub getsin? Uşaq-
larım Qadoşdan balacadırlar, yoxsa elə onu uşaq-
lardan birinə gəlin eyləyərdim. Ev damının da qa-
baq divarı o gündədi. Uçub dağılar, sonra evimiz 
yıxılar. Yenə artıq şey-şüyü ora yığırıq». 
Abbasəli yenə dilləndi: 
– Bu keçi məsələsinin axırı necə olacaq? 
Arvad cavab verməyib, çiynini çəkdi. 
«Gör mən nə haydayam, bu nə haydadı. Cə-
hənnəmə olsun keçi də, yiyəsi də». 
Suvaq hazır oldu. Başladılar təndirəsərin 
divarını suvamağa. 
Xeyli keçdi. Birdən Abbasəli dilləndi: 
– Ay arvad, danışmırsan, bəs bu keçinin 
məsələsini neyləyək? 
Bu dəfə arvad ucadan qışqırdı: 
Kamran İmranoğlu                                              Zəli 
 61 
– Axşam apar öz keçimizi bağla qapılarına, ney-
nəyəcəksən? Gor qonşusuyuq, düşmən olmalıyıq? 
Bu zaman uşaq qaça-qaça gəlib çıxdı və 
töyşüyə-töyşüyə dedi: 
– Ay ana, Tutu nənə deyir ki, tez olsun gəlsin! 
Salatın xalaya su qoyuruq. 
– Salatına nə olub ki? 
– Bəs eşitməmisiniz, Salatın xalanı Araz aparıb. 
Abbasəli ucadan qışqırdı: 
– Anan kardı da, kar. Burdan bura kənd 
köçür, heç nədən xəbəri yoxdu. 
Arvad öz-özünə dedi: «Karın könlündəki». 
Abbasəliylə arvadı əllərindəki işi yarımçıq 
qoydular. Abbasəli uşağa tərəf çevrilib dedi: 
– Barı sən yeri atı götür gəl! Başımız qarışar, 
at çöldə qalar, yalquzaq gəlib dağıdar. Tez gedək, 
görək nə kömək eyləyirik. 
Uşaq qaça-qaça atın dalısınca getdi. Abbasəli 
əl-ayağını yuyub evə keçdi ki, paltarlarını dəyişsin. 
Arvad başladı çayın kənarındakı daşın üstə durub 
ayaqlarını yumağa. Bu vaxt uşağın çığırtısı eşidildi: 
– Ay dədəəə! Ay anaaa! 
Arvad tez durub Abbasəlini çağırdı ki, bəs 
uşaq qışqırır. Abbasəlinin ürəyinə pis şey gəldi: 
Kamran İmranoğlu                                              Zəli 
 62 
– Uşağı ilan çaldı! 
Hər ikisi çölə tərəf qaçmağa başladı. Bir az 
qaçmışdılar ki, uşağın səsi aydın eşidilməyə başladı: 
– Keçini tapmışaam! Keçini tapmışaam! 
Arvad ayaq saxladı və qışqırdı: 
– Abbasəli, Abbasəli, qaçma! 
Abbasəli dayandı: 
– Nə olub? 
– Uşaq keçini tapıb! 
Abbasəli qurudu. «Ay balam, mən neçə gün-
dür atı aparıb oraya hörükləyirəm. Niyə mən gör-
mədim onu? Yalquzaqdan bu təhər salamat qalıb?» 
Uşağa çatdılar. Arvad soruşdu: 
– Keçi hanı? 
– Budu eey, quyuda! Mələrtisi dünyanı yıxırdı. 
Abbasəli ilə arvadı gözlərinə inanmadılar. 
Köhnə quyuya düşmüş keçi sağ-salamat idi. Ab-
basəli əyilib keçinin buynuzundan tutub bayıra 
çıxartdı. Keçinin əti sümüyünə yapışmışdı. 
Abbasəli ürəyində dedi: «Allah sənə yüz il 
ömür versin, ay Tutu nənə!» 
Arvad da ürəyində dedi: «Allah sənə rəhmət 
eləsin, Salatın!» 
Kamran İmranoğlu                                              Zəli 
 63 
Abbasəli yenə ürəyində dedi: «Ağgöynəklidən 
canım qurtardı». 
Arvad da yenə ürəyində dedi: «Hacı Murad 
yerində deyir ki, bu Abbasəli kar oğlu kardı». 
 
12 
Tutu nənə, Süleymanın gəlini, bir də Zübeyda 
xala Həşimgilin darvazasının qabağına çatdılar. 
Gördülər ki, Abbasəli ilə arvadı da Hacı Muradın 
tayalarının yanından burulub gəlirlər. Tayaların bu 
başına çatanda Abbasəli ucadan qışqırdı: 
– Ay uşaq, bəsdirin, gizlənqaç oynayıb yorul-
madınız? 
Uşaqlar bu səsi eşidib, tayaların o biri tərəfinə 
keçdilər. Abbasəlinin səsi çətin kar eyləyərdi. 
Abbasəli ilə arvadı da Həşimin darvazasının 
yanına çatdılar: 
– Allah rəhmət eləsin! 
– Allah rəhmət eləsin!  
Birinci Tutu nənə dilləndi: 
– Ay Abbasəli, bu nə bəlaydı Həşimi tutdu? 
Abbasəlinin arvadı ucadan dedi: 
– Deyir ki, bu nə bəlaydı Həşimi tutdu? Ab-
basəli dilləndi: 
Kamran İmranoğlu                                              Zəli 
 64 
– Nə bəla olacaq, Allahın işidi! 
– Yoox, bu Allah işi deyil, kiminsə qarğışıdı! 
Abbasəlinin arvadı ucadan dedi: 
– Deyir ki, bu Allah işi deyil, kiminsə 
qarğışıdı! Abbasəli dilləndi: 
– Qarğış olsa da, Allahın əmrindən qaçmaq 
olmaz! Sonra da sevincək əlavə etdi: 
– Tutu nənə, Allah canını sağ eləsin! Keçi 
tapıldı! 
– Nə danışırsan? Gördün, mən demişdim 
tapılacaq! Abbasəlinin arvadı ucadan dedi: 
– Deyir ki, gördün, mən demişdim tapılacaq! 
Abbasəli yenə dilləndi: 
– Sənə ağır bir xələt göndərəcəm! 
Bundan sonra heç kəs danışmadı. Darvazadan 
içəri keçdilər. On-on beş kişi, arvad yığılıb həyətdə 
ayaq üstə dayanmışdılar. Həşim də, uşaqları da 
gözə dəymirdilər. Tutu nənə Abbasəliyə üz tutdu: 
– Yeri o kötüyü gətir, divarın dibinə qoy, mən 
oturum! 
Abbasəlinin arvadı ucadan dedi: 
– Deyir ki, yeri o kötüyü gətir, divarın dibinə 
qoy, mən oturum! 
Kamran İmranoğlu                                              Zəli 
 65 
Abbasəli ədəb-ərkanla həyətə su gedən ot bas-
mış arxın yanındakı kötüyü götürdü və gətirib diva-
rın yanına qoydu. Süleymanın gəlini Tutu nənənin 
qolundan yapışıb, onu ehmalca kötüyün üstündə 
oturtdu. Tutu nənə rahat nəfəs aldı: 
– Sağ ol, ay Abbasəli, səni görüm yüz yaşayasan! 
Abbasəlinin arvadı heç nə demədi. 
Bu zaman evin qapısı açıldı. Əvvəlcə Həşim, 
sonra da uşaqları bayıra çıxdılar. Hamısının gözü 
qızarmışdı. Həyətdəkilər elə bil bir səslə dedilər: 
– Allah rəhmət eləsin! 
Həşim heç bir söz demədi, evin pəncərəsinin 
altında çöməlib, kürəyini divara dayadı. Heç kəs 
danışmırdı. Birdən Tutu nənə dilləndi: 
– Ay Zübeyda, nəyə dayanmısan? Beş-altı iri 
daş tapıb gətirin. Düzün divarın dibinə! 
Heç beş dəqiqə çəkmədi, divarın dibinə yed-
di-səkkiz iri daş yığıldı. Tutu nənə dilləndi: 
– Daşların hamar tərəfini yuxarı qoyun! Elə 
eləyin ki, iki daşın üstündə bir yekə qazan otura 
bilsin. Üç qazanlıq ocaq düzəltsəniz bəsdi. 
Bu işi də görüb qurtardılar. Tutu nənə yavaşca 
ayağa qalxıb daşlara tərəf gəldi. Əlindəki ağacla daş-
ların başına vurub taqqıldatdı. Yavaşca mızıldandı: 
Kamran İmranoğlu                                              Zəli 
 66 
– Allah səni nə tez apardı, Salatın! Həmişə 
zarafatla deyərdin ki, Tutu nənə, sənin suyunu 
özüm qaynadacağam, özüm də səni yuyacağam. 
Tutu nənə əli ilə gözlərini sıxdı və öz-özünə 
yavaşca dedi: «İndi öləndə məni kim yuyacaq?» Bu 
sözləri Tutu nənənin özündən başqa heç kəs eşitmədi. 
Bir azdan Həşimin bacıları darvazadan içəri 
girdilər. Özlərini atdılar Həşimin üstünə. Elə bil 
ölən Salatın deyildi, Həşim idi. Böyük bacısı ağı 
deyə-deyə dizlərinə çırpırdı. Kiçik bacısı da Həşimi 
qucaqlayıb ağlayırdı. Amma böyük bacısı kimi hay-
həşir salmamışdı. 
Onlar da ağlayıb sakitləşdilər. Sonra evə ke-
çib yır-yığış eləməyə başladılar. 
Tutu nənənin səsi gəldi: 
– Gedin qonşulardan iri qazan alıb gətirin, ay 
Zübeyda! Vedrələri də götürün, su daşıyın! 
Zübeyda xala da üzünü Süleymanın gəlininə 
tutdu: 
– Sən qızları da çağır, su daşıyın! Mən də 
qazanların dalınca gedim. 
Bu vaxt qəbiristanlıqdan gələn Ağgöynəkli kişi 
də darvazadan həyətə girdi. Heç salam da vermədi. 
Həyətdə oyan – bu yana getdi, gördü ki, hamı öz 
Kamran İmranoğlu                                              Zəli 
 67 
işiylə məşğuldur. Gəldi Həşimin qarşısında dayandı. 
Həşim çöməldiyi yerdən ayağa qalxdı. Üz-üzə dur-
dular. Ağköynəkli kişi nəsə demək istəyirdi, amma 
dillənmədi. Qayıdıb darvazaya tərəf getdi. Darvaza-
ya çatanda üzünü Abbasəliyə tutub lap ucadan dedi: 
– Abbasəli, Müstəcəbi çağırın gəlsin, mağarı 
həyətdə qursun! Bundan sonra küçədə mağar qurul-
mayacaq! 
Bu sözü Həşim də, Tutu nənə də, Süleymanın 
gəlini də, Zübeyda xala da – hamı eşitdi. Elə Ab-
basəli də eşitmişdi. Ona görə də, Abbasəlinin ar-
vadı heç nə demədi. 
Bir az da keçmişdi ki, Həsənqulu əlində bir 
uzun qamış darvazadan həyətə daxil oldu. Tutu 
nənəni görüb qamışı yavaşca onun yanına qoydu ki, 
barı Həşim görməsin. Amma Həşim görmüşdü. Elə 
Həşim də buna bənd idi ki, cəld ayağa qalxıb Hə-
sənqulunun üstünə şığıdı: 
– Adını Həsənqulu qoymusan, bir yalquzağı 
da öldürə bilmirsən! O yalquzaqdı bizim evə bəd-
bəxtlik gətirən! 
Naznazı da onun səsi öldürdü. Sabah özüm 
gedib o yalquzağı gəbərdəcəyəm! 
Həşimi sakitləşdirdilər. Daha heç kəs dillənmirdi. 
Kamran İmranoğlu                                              Zəli 
 68 
13 
Hacı Murad Araz yuxarı xeyli getmişdi ki, 
gözü çayın ortasında Salatının meyidinə sataşdı. 
Çay şaqqıldaya-şaqqıldaya Salatının meyidini üzüa-
şağı aparırdı. 
Hacı Murad atı saxladı. At yaman susamışdı, 
özünü az qalırdı Araza vursun. Amma bura yarğan 
idi, at su içə bilməzdi. Hacı Murad atın başını Araz 
aşağı döndərib, sağ ayağını qoyduğu üzəngini bərk-
dən atın qarnına vurdu. Arazın sol sahilində Hacı 
Murad at üstündə gedirdi, Arazın ortasında isə Sa-
latın suların qucağında . 
Hacı Murad bir xeyli gözlərini Salatından 
ayırmadı. Amma nə iş idisə, Hacı Muradın gözlə-
rinə Salatın Həşimlə birgə görünürdü. Düşündü ki, 
bəlkə Həşimlə Salatın Arazda çimirlər. Həşim də 
baş vurub suyun altına, indi hardansa çıxıb Salatını 
qucağına alacaq. Bir də düşündü ki, yox, bu həna o 
hənadan deyil! Həşim buralarda nə gəzir. Həşimin 
Salatınla çimmək vaxtı çoxdan keçib! 
Hacı Murad gözünü Arazdan çəkdi. Əlini 
qoydu atın yalına. At əməlli-başlı tərləmişdi. Su-
suzluq da onu lap əldən salmışdı. 
Kamran İmranoğlu                                              Zəli 
 69 
Birdən Hacı Muradın ağlına gəldi ki, Arazda 
axan Salatın olmasaydı, onun arvadı Pakizə olsaydı, 
görəsən, onda da belə soyuqqanlı tərpənərdi?! Onda 
da Sadığa deyə bilərdimi ki, get Sultan kişini gətir! 
Onda da Hətəmi çığırardımı ki, öküzləri qoş, 
arabanı Ağıl üstünə apar! 
Onda da ata minib Arazın kənarı ilə Pakizənin 
meyidinə baxa-baxa atı sürə bilərdimi? 
Yenə Hacı Murad fikirləşdi ki, bəs bunlar har-
dan onun yadına düşdü? Yazıq Pakizə neçə illərdir 
ki, xəstəhaldır. Yediyi süd, qatıq, pendirdi. Kefi 
durulanda da Hacı Murada zarafatla deyir ki, bu 
naxırı sən elə məndən ötəri saxlayırsan. Hacı Mu-
rad da gülər, cavab verməzdi. 
Hacı Murad bu qara fikirləri özündən qovmaq 
istəyirdi, amma bu fikirlər də ondan əl çəkmirdi. 
Birdən ucadan dedi: 
– Lənət şeytana! 
At bu səsdən hürkən kimi oldu, Hacı Muradın 
da yadından Pakizə çıxdı. 
Amma nə faydası! Heç bircə an keçməmişdi 
ki, Hacı Muradın ağlına gəldi ki, bəlkə Arazda axan 
Salatın olmayaydı, ikinci arvadı Güllü olaydı. Hacı 
Murad həmən düşündü ki, Güllü olsaydı, qardaş-
Kamran İmranoğlu                                              Zəli 
 70 
bacıları tökülüb gələcəkdi, hamısı da üzünü Hacı 
Murada tutub deyəcəkdilər: 
– Ə, sən nə kişisən ki, arvadını buraxasan 
Arazdan su gətirməyə gedə, Araz da onu apara! 
Hacı Murad atın Araza yenə biləcəyini gördü 
və hər şeyi unutdu. Atın başını döndərdi Araza 
tərəf. At da buna bənd idi ki, Arazın qırağına çatan 
kimi iki qabaq dizini yerə vurdu, başladı Arazın 
suyundan içməyə. Bir az içmişdi ki, Salatının meyi-
dini gördümü, yoxsa nədən duyuq düşdüsə, başını 
sudan çəkib qabaq dizlərini qaldırdı. Hacı Murad nə 
illah elədi, at daha su içmədi ki, içmədi. 
Yenə Hacı Murad atı Araz aşağı sürməyə baş-
ladı. Yadına xırmandan taxılın oğurlanması düşdü. 
Fikrinə gəldi ki, bəlkə Sadıq yalan danışır, özü 
götürüb aparıb evə. Yenə düşündü ki, bu, olan iş 
deyil. Neçə illərdi ki, Sadıq xırmandadır, oradan bir 
vedrə də taxıl oğurlanmayıb. Kimə də lazım olub, 
taxıl əsirgəməmişəm. Sadığın da ehtiyacını həmişə 
ödəmişəm. Bir də düşündü ki, Sadıq demişkən, 
Ağköynəkli özünə yaraşdırarmı gecə qaranlıqda 
gəlib kisə-kisə taxıl oğurlasın. Sonra da öz-özünə 
dedi: «yoox, imanımı yandıra bilmərəm, çox da ki, 
mal-qaramın parasını aldı, torpaqlarımı bölüşdürdü, 
Kamran İmranoğlu                                              Zəli 
 71 
amma indiyə kimi taxıldan bir söz deməyib hələ. 
Hər halda insaf-mürüvvət yaxşı şeydir. Ağköynək-
linin də vicdanı yəqin ona deyir ki, çox da ağ elə-
mək olmaz. Hacı Murad da insandı axı, o da əziy-
yət çəkib, bu kəndi çörək yiyəsi eləyib. Nə deyim, 
iman bir tərəfə gedir, güman bir tərəfə. 
Bəlkə Nəcəfalının südəmərinin işidi. Axı, o, 
xırmana az-az gəlir. Bir də «Bizə süd-zad lazım 
deyil!» – deyənin Hacı Muradın xırmanında nə işi 
var? Vallah, Nəcəfalının südəmərinin də bu əməldən 
xəbəri yoxdur. O südəmər elə bir iş tutsa və Nəcəfalı 
eşidib-bilsə, iflic-iflic yerindən qalxıb onun dərisinə 
saman təpər və itqusdu sürüyüb evdən bayıra atar». 
Hacı Murad yenə Araza tərəf baxdı. Salatının 
meyidi onun bərabərliyində üzüaşağı gedirdi. 
Birdən Hacı Muradın gözlərinin qabağında 
yalquzağın gözləri dayandı. Öz-özünə dedi ki, 
görəsən, bu yalquzaq haradan azıb ona tuş gəldi? 
Gör indiyə qədər bir adamın qabağına çıxıb? Heç 
kənddə «yalquzağı gördüm» deyən var? Vallah bu 
yalquzaq sirri-Xudadır!.. 
 
Kamran İmranoğlu                                              Zəli 
 72 
14 
Müstəcəb günortadan bir az keçmiş qonşunun 
on-on iki yaşlı oğlan uşağını da götürüb Sulutəpəyə 
getmişdi. Hacı Muradın ot gətirən arabası tayaların 
yanına çatanda gizlənqaç oynayan uşaqlar qaçıb 
minmişdilər arabadakı otun üstünə. Birdən qonşu-
nun uşağı otun üstündən yıxılmışdı yerə və sol qolu 
yerindən çıxmışdı. Qonşu ilə də sınıqçı Hacının 
arasında xeyli vaxt olardı ki, umu-küsü var idi. Ona 
görə də Müstəcəbi çağırıb demişdi ki, uşağı sən 
apar Sınıqçı Hacıya. Mən aparsam, uşağın qolunu 
salmayacaq, başlayacağıq savaşmağa. 
Müstəcəb də heç bir söz demədən atı minib, 
uşağı götürüb Sulutəpəyə Sınıqçı Hacının yanına get-
mişdi. Kəndin ortasından keçəndə Hacı Muradla qar-
şılaşmış, Hacı Murad əhvalatdan xəbər tutub demişdi 
ki, Sınıqçı Hacıya məndən salam söyləyərsən! 
Müstəcəb Sınıqçı Hacının həyətinə çatanda 
mıxda bağlanmış camışı gördü. Camışın da qaba-
ğında bir təl ot var idi, amma camış dəli kimiydi. 
Hiss elədi ki, camış istinin altında susuz qalıb, ona 
görə anqırır. Ağlına gəldi, bəlkə camış yetirib doğa-
caqdı. Evdə saxlayıblar ki, barı həyətdə doğsun. 
Amma qarnı-qarnına yapışırdı, camışın doğmağın-
Kamran İmranoğlu                                              Zəli 
 73 
dan keçmişdi. Bu fikirlərlə uşağı atdan yavaşca dü-
şürdü, özü də atdan enib cilovunu bağladı camışın 
yanındakı boş mıxa. Sonra da ufuldayan uşağı qu-
cağına alıb, həyətin o başındakı arxın yanına getdi. 
Gördü ki, arxın o tərəfindəki tutun altında sərilmiş 
palazın üstündə Sınıqçı Hacıyla ikinci arvadı Şeyda 
oturub çay içirlər. Şeydanın gözü tez aldı: 
– Ay Müstəcəb, körpüdən keçin bu tərəfə. 
Müstəcəb qucağında uşaq körpüdən keçib onlara 
tərəf yaxınlaşdı. Sınıqçı Hacı da dirsəkləndiyi yas-
tıqdan qalxıb qəddini düzəltdi. Salam-kəlamdan 
sonra Müstəcəblə uşaq durdular palazın kənarında. 
Müstəcəb öz-özünə fikirləşdi: «Ayağımı soyunub 
oturaram palazın üstə, Sınıqçı Hacı da ordan-bur-
dan məni suala tutar, bilər ki, bu uşaq kimindi. Bi-
ləndən sonra da uşağın qolunu salmaz, di onda qa-
nıqara qayıt kəndə, görüm necə qayıdırsan?» 
– Ay Müstəcəb, bu kimin uşağıdı? 
– Qardaşımın uşağıdı, Hacı! 
Müstəcəb fikirləşdi ki, Sınıqçı Hacı uşağı 
tanısa, biabır oldum. Birincisi, yalan danışmağım 
məni xəcalətli qoyar, ikincisi də yalanım cəhənnə-
mə, uşağın qolunu salmaz, kəndə kor-peşman qayı-
daram. Sınıqçı Hacı yenə soruşdu: 
Kamran İmranoğlu                                              Zəli 
 74 
– Ay Müstəcəb, bu uşaq sizin tayfadakılara 
oxşamır, axı?! 
Şeyda arvad məsələdən duyuq düşmüşdü. 
Müstəcəb bu dəfə nəsə demək istəyirdi ki, Şeyda 
arvad dilləndi: 
– Ay Hacı, nə uşaq-uşaq salmısan? Hər kimin 
uşağıdı, görmürsən zarıldayır, qolunu yerinə sal, 
bəlkə ağrısı kəsə! 
Şeyda arvad Sınıqçı Hacıdan cavab gözləmə-
miş, uşağı çağırdı yanına. Uşağın qoluna və boy-
nuna bağlanmış yaylığı açdı. Sonra da Hacıya tərəf 
itələdi. 
Sınıqçı Hacı da əlini uşağın qolunda gəzdirə-
gəzdirə gözünü onun sifətinə dikmişdi. Bunu kənar-
dan Müstəcəb də yaxşıca görürdü. Birdən Müstəcəb 
dilləndi: 
– Mən gələndə Hacı Muradı gördüm. Hacı 
Murad sənə salam göndərirdi. 
Sınıqçı Hacı olan bəndə, elə bil heç nə eşitmədi. 
Qəfil şaqqıltı gəldi. Uşağın səsi göyə ucaldı. Sı-
nıqçı Hacı qənddandan bir qənd götürüb uşağa verdi: 
– Al bu qəndi görüm! 
Uşaq bir əli ilə gözünün yaşını silib, o biri 
əliylə qəndi aldı. 
Kamran İmranoğlu                                              Zəli 
 75 
– Apar ağzına görüm! 
Uşaq qəndi ağzına apardı. Sınıqçı Hacı indi də 
Müstəcəbə üzünü tutdu: 
– Otur bir çay iç! 
Müstəcəb fikirləşdi ki, indi oturub çay içmək 
olar. Şeyda arvad stəkan gətirmək üçün evə keçdi. 
Müstəcəb soruşdu: 
– Ay Hacı, bu camışa niyə su vermirsən? 
Sınıqçı Hacı gözü uşağın sifətində ola-ola ca-
vab verdi: 
– Bir arvadın ayağı ombadan çıxıb. Axşamüs-
tü gətirəcəklər onu salam. Burada olsan, görərsən, 
nə dəstgah olacaq! Arvadı mindirəcəyəm camışın 
üstünə, ayaqlarını da camışın qarnının altından 
bağlayacağam. Sonra deyəcəyəm camışa vedrə-
vedrə su daşıyın. Camış da on-on beş vedrə içəcək, 
qarnı şişəcək. Arvadın ayağı düşəcək yerinə. 
Şeyda arvad gəlib Müstəcəbə də, uşağa da çay 
süzdü. Sonra da başladı bir-bir kənddəkiləri soruş-
mağa. Söhbət xeyli uzandı. Bütün söhbət boyu sı-
nıqçı Hacı gözünü uşağın sifətindən çəkmədi. Axır-
da Müstəcəb dilləndi: 
– Axşamın sərini düşür, durub yavaş-yavaş 
tərpənək. Müstəcəb ayağa qalxıb sağollaşdı, uşağın 
Kamran İmranoğlu                                              Zəli 
 76 
əlindən yapışıb arxın üstündəki körpünü keçdi. Ar-
xadan Sınıqçı Hacının səsi gəldi: 
– Hacı Murada məndən salam de! 
– Salam göndərən sağ olsun! 
Müstəcəb Sulutəpədən uzaqlaşıb kəndə tərəf 
gəlirdi. Tək söyüdün altında Sadıqla qarşılaşdı: 
– Sadıq, bu axşamüstü hara belə? 
– Bibimi Araz aparıb, gedirəm Sultan kişini 
gətirməyə! 
– Vay, belin qırılsın, Həşim! Nə bədniyyətli-
ymişsən! Tez ol, mən də gedim mağarı qurum. 
Müstəcəb ata bir qamçı çəkdi. At sürətini ar-
tırdı. Elə bu vaxt uşaq dilləndi: 
– Ay Müstəcəb əmi, bəlkə Sadıq yalan deyir? 
– Nəyi yalan deyir, ay bala? 
– Bəlkə Salatın xalanı Araz aparmayıb, yal-
quzaq yeyib? 
Müstəcəb heç bir cavab vermədi, ata yenidən 
bir qamçı çəkdi... 
Tutu nənənin bir kəlmə sözü ilə Bikəxanım 
darvazadan dabanqırma çıxdı. Darvazanın ağzında az 
qala əri Müstəcəblə toqquşacaqdı. Müstəcəb dilləndi: 
İmanın yansın, hara tələsirsən? 
Kamran İmranoğlu                                              Zəli 
 77 
Bikəxanım da ərinin sualına cavab verməmiş 
güllə kimi açıldı: 
– Bəs harda itib-batmısan? Sulutəpəyə gedib-
gəlmək bir suiçimlikdi də? Gedirəm dükandan 
kəfənlik ağ alıb gətirəm. 
Müstəcəb yenə dilləndi: 
– Salatın öldü, canı qurtardı! Yazıq Həşim 
yaman günə qaldı! 
– Bu kişilər də elə öz canlarının hayındadı! 
Yeri, yeri içəri, mağarı qur! Hamı səni gözləyir! 
Müstəcəb darvazadan həyətə keçdi, Bikəxanım 
da dükana tərəf üz qoydu. Bikəxanım bir xeyli get-
mişdi ki, Şahqulunun arvadını həyətlərindən çıxan 
gördü. Bir az ayağını sürütlədi ki, Şahqulunun arvadı 
ilə üz-üzə gəlsin. Üz-üzə gələn kimi də soruşdu: 
– Ay pinəçinin qızı, bəs səhərdən hardasan? 
Elə bil bu kənddə yaşayıb eləmirsən? Ya da təzə 
duvaqlı gəlinsən, hələ duvağını qaldırmayıbsan! 
Şahqulunun arvadı da söz altında qalmadı: 
– Ay qəssabın qızı, Müstəcəbin gözəlçəsi, sən 
səhərdən Həşimgildə olub nə qayırıbsan? Yoxsa Sa-
latını Arazdan çıxarıb gətirən kimi dirildəcəksən? 
Bikəxanım bir az yumşaldı: 
Kamran İmranoğlu                                              Zəli 
 78 
– Yoox, deyirəm ki, səhərdən gəlsəydin, bir 
işin də qulpundan sən yapışardın! Axı, Salatın bu 
kənddə heç kəsə pis olmayıb! Hamının xeyrində-
şərində qabaqda gedib! 
Şahqulunun arvadı da bir az səsini aşağı saldı: 
– Gecə ölürdüm, ay Bikəxanım! Yayın bu qız-
marında elə sətəlcəm olmuşdum ki, kürəyimə küpə 
qoymasaydılar, səhərə salamat çıxmayacaqdım. Kü-
rəyimi qaldırıb baxsan, dəli olarsan! Qapqaradır, 
kömür kimi! 
– O günü mən də eləydim. Üç gün ağzı üstə 
yatdım. Bir qapını açıb soruşan da olmadı ki, ay 
Bikəxanım, qalırsan, ölürsən? 
– Vallah, bu yay kəndi dərd götürüb başına! 
Bu qədər yaşın var, heç eşitmisən ki, yayda bu 
kənddə kimsə sətəlcəm olsun? 
Bikəxanım keçdi zarafata və dedi: 
– Aaz, bilmirsən, indiyə qədər arvadlar kişilə-
rindən qorxurdu, indi də yalquzaqdan qorxurlar, 
ona görə sətəlcəm olurlar. 
– Zarafatı qoy bir yana görüm eey! Niyə belə 
oldu, bu Salatın biçarə? Nə olacaq? Camaatnan 
Araza suya gedib, pilləkənləri də birinci o aşağı 
Kamran İmranoğlu                                              Zəli 
 79 
düşüb. Deyirlər axırıncı pilləkən palçıq imiş, səhən-
gi suya basan kimi ayağı sürüşüb düşüb çaya. 
– Ay Bikəxanım, mən bu qədər Araza suya 
getmişəm, bir dəfə də o axırıncı pilləkəni palçıq olan 
görməmişəm. Qızılgül açılanda, Araz daşanda da 
axırıncı pilləkən həmişə quru olub. Yadındadı, Hacı 
Murad da həmişə deyərdi ki, Araza düşən pilləkəni 
elə yerdən düzəltmişəm, heç vaxt oraya su qalxmaz! 
– Həə, yadımdadı, ay pinəçinin qızı! Mən də 
səhərdən fikirləşirəm, ağlıma heç nə gəlmir. 
Pinəçinin qızı, Şahqulunun arvadı ağzını qəs-
sabın qızının, Müstəcəbin arvadının qulağına daya-
yıb pıçıltı ilə nəsə dedi. 
– Booy, biyabır olduq! Qulaqlara qurğuşun! 
Səsini çıxartma, yeri-yeri, mən də dükandan kə-
fənlik ağ alıb gəlirəm! 
Şahqulunun arvadı bir tərəfə, Müstəcəbin 
arvadı da o biri tərəfə üz qoydu. 
Bikəxanım xeyli getdi və dükana az qalırdı 
çatsın ki, Qızbəslə qarşılaşdı. Qara paltarını geymiş 
Qızbəsin əlində tutduğu dəsmalın ucu görünürdü. 
Bikəxanım dilləndi:  
Kamran İmranoğlu                                              Zəli 
 80 
– İndi yasa gedib gözünün qorasını tökəcək-
sən! Allah səni elə bil ölü yeri üçün yaradıb! Gəl ge-
dək dükandan kəfənlik ağ alım, bir yerdə qayıdaq! 
Qızbəs də heç bir söz deməyib, düşdü Bikə-
xanımın yanına, başladılar dükana tərəf getməyə! Bir-
iki addım atmışdılar ki, yenə Bikəxanım dilləndi: 
– Bu nə vırğın idi Salatını vurdu? 
Qızbəsin yadına qardaşının ölümü düşmüşdü. 
Fikrində o idi ki, tez ölü yerinə çatıb ağılarını baş-
lasın. Bikəxanım da bilirdi ki, Qızbəs bu axşam-
axşam camaata qan ağladacaq! 
Bikəxanım bir də dilləndi: 
– Bu ölüm hardan tapdı Salatını? 
Qızbəsdən yenə səs çıxmadı. Qızbəs ürəyində 
ağılarını dal-dala düzürdü. 
Bikəxanım üçüncü dəfə dilləndi: 
– Bu Salatın Əzrayilə neynəmişdi ki? 
Elə bu vaxt Qızbəs də Əzrayıl barəsində dü-
şünürdü. Bikəxanım da gördü ki, Qızbəs yaman do-
luxub. Özü də gözləri dolub, ağlamaq istəyir. Düka-
nın da lap yanına çatıblar. Ağzını dayayıb Qızbəsin 
qulağına Şahqulunun arvadının dediyini pıçıltıyla 
ona dedi. Qızbəs qorxan kimi oldu və səsi çıxdı: 
Kamran İmranoğlu                                              Zəli 
 81 
– Booy, biyabır olduq! Qulaqlara qurğuşun! Sə-
sini çıxarma, dükandan kəfənlik ağ alıb qayıdaq yasa! 
Bikəxanımla Qızbəs dükana girdilər. Gördülər 
ki, dükançı oturub tut kötüyünün üstündə, kəfənlik ağı 
da ölçüb-biçib qoyub tərəzinin bir gözünün üstünə. 
Bikəxanım səs-səmirsiz əl atıb kəfənlik ağı götürdü: 
– Yaz nisyə dəftərinə, Həşim gəlib sonra pu-
lunu verər. 
Bikəxanımla Qızbəs dükandan çıxırdılar ki, 
arxadan dükançının səsini eşitdilər: 
– Naznazın da kəfənliyinin pulunu nisyə dəftə-
rinə yazmışam. Həşim hələ də bu tərəflərə üzükmür. 
Siqaret, qənd lazım olanda uşaqlarını göndərir. 
Sonra da ayağa qalxıb yır-yığış eylədi ki, o da 
Həşimgilə getsin. Dükanın qapısını bağlayanda öz-
özünə deyindi: «Yalquzağın ulamağı qurtaranda 
Həşim də gətirib borcunu verəcək». 
 
15 
Günəş az qalırdı Ağrı dağının başına sancıla. Sa-
latının cənazəsini darvazadan küçəyə çıxardılar. Get-
dikcə qadınların ağlamağı kişilərdən uzaqlaşırdı. Bir az 
da ötəndən sonra arvadların ağlamağı kəsildi. Cənazəni 
sürətlə aparırdılar. Cavanlar da tez-tez  bir-birini əvəz 
Kamran İmranoğlu                                              Zəli 
 82 
edir, qoymurdular kimsə cənazənin altında yorula. Bu 
dəfə hamını bir şey təəccübləndirirdi: Həmişə camaatın 
yanında at belində Hacı Murad gedərdi. İndi cavan-
qoca Ağköynəkli kişini at belində görürdülər. Hacı 
Murad cənazənin dalınca piyada gedirdi. Hərdən də əl 
atıb cənazədən yapışır, çiynini cənazənin altına verirdi. 
Hacı Murad da at belində olan Ağköynəklini 
görür, öz-özünə düşünürdü: «Qoy camaat görsün ki, 
Hacı Murad necə kişidi? Şərt o deyil ki, ona-buna 
buyruq buyurasan. Şərt odur ki, bir yazığın, binəvanın 
cənazəsinin altına girəsən! Ellə bir olsan, el də sənə 
hörmət qoyacaq. Yoox, burnunu göyə tutsan, ona-buna 
dirsək göstərsən, bir gün sənə də dirsək göstərəcəklər». 
Camaat bir qədər gedəndən sonra Hacı Murad 
yorulub camaatdan bir az dala qaldı. Bir də, çox piya-
da getməmişdi ki, camaatla ayaqlaşa bilə. Hacı Mura-
dın tuşunda, Hacı Muraddan iki-üç addım o tərəfdə 
Ağköynəkli kişi at belində gedirdi. Hacı Murad yenə 
də öz-özünə dedi: «Bir bunun tipinə-fasonuna bax? 
Ə, sənin dədən-baban at görüb ki, sən də indi at 
belinə qalxasan? Sən bu kəndin hansı xeyrinə-şərinə 
yarayıbsan ki, indi də özünü camaatdan çəkib kənara 
qoymusan? Arx çəkdiribsən, yol saldırıbsan? Hansı 
əməlinlə qalxmısan o atın belinə? Axı bir gün bu 
Kamran İmranoğlu                                              Zəli 
 83 
kənddən bir namuslu-qeyrətli oğlan çıxıb səndən 
soruşacaq ki, hansı yaralı barmağa... Lənət şeytana!» 
Az qalırdılar ki, qəbrin yanına çatalar. Hacı 
Muradı yenə fikir apardı: «Bu Salatın niyə bu günə 
qaldı? Həmişə mənə deyərdi ki, sağ ol, ay Hacı Mu-
rad, sən olmasaydın, bu uşaqları necə dolandıra-
caqdım? Axı Salatın qıs-qıvraq idi, necə oldu ki, 
sürüşüb Araza düşdü? Bəlkə fikirli olub? Bəlkə yenə 
o papağı boş qalmış Həşimlə dilləşib gedib Araza». 
Kimsə dedi ki, çatdıq! Hacı Murad diksinən 
kimi oldu. Öz-özünə düşündü ki, necə yəni çatdıq? 
Axı, Naznazın qəbri qəbiristanlığın o başındadı? 
Hacı Murad irəli yeridi. Gördü ki, Salatının 
qəbrini Naznazın qəbrinin ayaq tərəfində qazmayıb-
lar. Hirs vurdu təpəsinə! Bildi ki, Ağköynəklinin 
işidir! Bir az da yeriyib qəbrin düz içinə baxdı. Qəb-
rin içindən gözlərinə yalquzağın gözləri göründü. 
Bir söz deməyib, geri çəkildi, qəzəblə Ağköy-
nəkli kişiyə baxdı. 
 
Kamran İmranoğlu                                              Zəli 
 84 
16 
Gecədən xeyli keçmişdi. Adamlar yavaş-ya-
vaş Həşimgildən evlərinə qayıdırdılar. Hacı Murad 
da əvvəlcə tayalarının başına fırlandı. Sonra ata baş 
çəkdi. Evə girəndə gördü ki, nə Pakizə yatıb, nə də 
Güllü. Dinməz-söyləməz qalxdı taxta çarpayının 
üstünə. Salatının öz əli ilə düzəldib bayramda pay 
göndərdiyi yastığı çəkdi qolunun altına. 
Güllü tez qalxıb, samovardan isti çay süzdü və 
gətirib taxta çarpayının üstündə Hacı Muradın qarşı-
sına qoydu. Bir xeyli heç birisi dinib danışmadı. Elə bil 
Salatının ölümündən Həşimdən çox Hacı Muradla 
arvadları yasa batmışdı. Handan-hana Güllü dilləndi: 
– Arvadlar danışırdılar ki... 
Güllü dalısını gətirmədi. Hacı Murad da qımılda-
nıb heç Güllüyə tərəf baxmadı. Yenə heç kəs danışmadı. 
Bu dəfə Pakizə dilləndi: 
– Ay Hacı, bir qulaq as gör, Güllü nə deyir? 
Hacı Murad dilə gəldi: 
– Güllü dediyini deyir ki, mən də eşidəm? 
Güllü yenə dilləndi: 
– Arvadlar danışırdılar ki, Salatın Arazın axı-
rıncı pilləkəninə enəndə onun arxasında Ağköynək-
linin qardaşı qızı-Səttarın bacısı dayanıbmış! 
Kamran İmranoğlu                                              Zəli 
 85 
Hacı Murad dik qalxdı: 
– Vay, köpək oğlu, kənddə ikitirəlik saldı! 
Sonra da əlavə etdi: 
– Durun yerləri düzəldin, döşəkləri açın! 
Hacı Murad bayıra çıxdı. Ay hər tərəfi süd 
kimi işıqlandırmışdı. Bir aya baxdı, bir də uzaqda 
görünən atına. İrəli yeriyib həyətdə qoyulan taxta 
çarpayının üstündə oturdu. Başladı keçmişləri fikir-
ləşməyə. Atası Məşədi Salmanın bir sözü yadına 
düşdü: «Bu kəndə gəlmələr var haa, həmişə o tay-
fadan ehtiyatlı ol, hamısı şər– şəmatadır!» 
Sonra nə qədər fikirləşdisə, atasının başqa sö-
zü yadına düşmədi. Bir də ağlına gəldi ki, gedib 
yatsa, gəlib atının quyruğunu kəsərlər! Səhər kənd 
içinə çıxa bilməz! 
Hacı Murad özünə gələndə, baxdı ki, gecə 
yarıdan keçib. Ayağa durdu, gəldi yavaş-yavaş atın 
yanına. At sağ ayağı ilə yeri eşdi. Hacı Murad 
yaxınlaşıb atın yalını sığalladı. Sonra da cilovunu 
açıb arabaya tərəf apardı. Hacı Murad ömründə bu 
atı arabaya qoşmamışdı, amma indi qoşdu. 
Hacı Murad qayıdıb evə girdi. Cibindən kibriti 
çıxarıb taxçaya qoyulmuş lampanı yandırdı. Sonra 
da üzünü arvadlarına tutub bir az uca səslə dedi: 
Kamran İmranoğlu                                              Zəli 
 86 
– Qalxın ayağa! 
Arvadların da heç birisi yatmamışdı. İkisi də 
hövlnak qalxıb, bir səslə dilləndilər: 
– Nə olub Hacı? 
– Heç bir şey, qalxın geyinin! 
Arvadlar tez qalxıb başladılar geyinməyə. Ha-
cı Murad yenə dilləndi: 
– Mənə verilən amanatları, bir də hərəniz 
üçün ayırdığım qızılları götürün! Qızıl kəməri də 
verin mənə. Bağlayacağam belimə! 
Arvadlar yır-yığış eyləyir, qorxularından da 
dillənmirdilər. İllah da ki, Güllünün ürəyi əsirdi. 
Hacı Murad «gəlin dalımca» – deyib qapının 
yanında asılmış tüfəngi də götürdü və qapıdan çıxdı. 
Hacı Murad arvadları arabada oturdub, özü də 
atın cilovundan yapışıb başladı getməyə. Elə bil atı 
da, arabanı da, arabanın üstündəki arvadlarını da 
Hacı Murad çəkib aparırdı. 
Kəndi çıxıb Araza tərəf yol alanda arvadlar 
hali oldu ki, Hacı Murad Arazı keçmək istəyir. Bu 
vaxt Güllü dilləndi: 
– Hacı, mən getmək istəmirəm! Məni apar 
qoy qardaşlarımın evinə, sonra siz gedin! 
Kamran İmranoğlu                                              Zəli 
 87 
Hacı Murad fikrə getmişdi. Elə bil bu sözləri 
eşitmirdi. «Allahın qəzəbinə düçar olmuşam. Bu 
qədər qur-yarat, biç-tök, onlar da qalsın it uşağına! 
Əkəndə yox, biçəndə yox, yeyəndə ortaq qardaş. 
Vallah, dədə-babadan bizlərdə belə söz olmayıb. 
Bu sözü kəndə gəlmələr özlərilə birgə gətiriblər. 
Deyirəm, Hacı Murad, sən saydığını say, gör fələk 
nə sayır? Bax, bu, bizim öz sözümüzdür!» 
Ağıl üstünə çatdılar. Hacı Muradı yenə fikir gö-
türdü: «Həmişə Salatınla buralarda qarşılaşardıq. 
Yazığın vaxt tapıb oturmağı yox idi. Görəsən, ayırdı-
ğım cöngəni sabah aparıb Salatının məclisində kə-
səcəklərmi? Ağköynəkliyə qalsa, çətin! Acgözün biri-
di! Bu mürvətsiz oğlu mürvətsizin heç nədən gözü 
doyan deyil! Dədə-babadan nəyin sahibidirlər ki, indi 
də gözləri doya! Gorları olub ki, kəfənləri də ola!» 
Yalquzağın ulaması Hacı Muradı fikirdən ayır-
dı. Hacı Murad səsə başını qaldırdı ki, tək armuda 
çatırlar. Ay işığında aydınca görünürdü ki, yalquzaq 
iki qabaq ayaqlarını qaldırıb, armud ağacını didib tök-
mək istəyir. Özü də elə ulayır ki, elə bil balası ölüb. 
Hacı Muradın arvadları qorxudan bir-birlərinə 
sığındılar. Bu günübacılar bir-birlərinə hələ belə 
məhəbbətlə sığınmamışdılar. At da bir az fınxırdı. 
Kamran İmranoğlu                                              Zəli 
 88 
Amma Hacı Muradın heç vecinə də deyildi. Cilovu 
çəkib Araza tərəf gedirdi. 
Bu vaxt Güllü yenə dilləndi: 
– Hacı, mən getmək istəmirəm! Məni at, bu 
yalquzaq didib yesin! 
Hacı Murad fikrə getmişdi. Elə bil bu sözləri 
də eşitmirdi: «Gorun çatlasın, ay Məşədi Salman! 
Bu Ağıl üstünü torpaq həddinə gətirmək üçün sən 
nə qədər çalışmışdınsa, mən də bir o qədər tər tök-
düm. Bizim alnımızın təriydi bu torpağı hala gəti-
rən. Amma nə olsun ki, Ağıl üstü bizim alnımızın 
yazısı deyilmiş! Ağ köynəklinin təpərinə bələdəm. 
Bundan sonra Ağıl üstündə siçanlar yuva quracaq, 
çaqqallar oynaşacaqlar! İndiyə qədər Hacı Muradın 
qorxusundan buraya bir çaqqal üzükə bilərdi?» 
Bir xeyli də gedəndən sonra Arazın dayaz ye-
rinə gəlib çatdılar. Hacı Murad atı saxladı. Arvad-
larına dedi ki, arabadan düşün! 
Əvvəlcə Pakizə, sonra da Güllü arabadan düş-
dü. Güllü düşən kimi dilləndi: 
– Ay Hacı, qoy mən qalım, getməyim! 
Hacı Murad yenə Güllüyə cavab verməyib, 
üzünü Pakizəyə tutdu: 
Kamran İmranoğlu                                              Zəli 
 89 
– Salatının meyidini uşaqlar Arazın bu yerin-
də tutub çıxartdılar. Qorxmayın, dayazdı! Rahat ke-
çəcəyik! Gündüz diqqətlə baxmışam. 
Sonra da Güllüyə tərəf üz tutdu: 
– Sən harada qalmaq istəyirsən? Səni o 
Ağköynəklinin ümidinə qoyum? 
– Hacı, mən qocalmışam, mənə kimdi tamah 
salan? 
– O Ağköynəkli köpəkoğlu var haa, hamıya 
tamah salar! O da ola Hacı Muradın arvadı! Deyə-
cək, qoy Hacı Muradı binamus eyləyim! 
Hacı Murad əvvəlcə Pakizənin qızıl torbasını 
əlinə götürdü və Pakizəni yavaş-yavaş Arazın o 
tayına keçirtməyə başladı. 
Bir azdan sonra Hacı Murad geri qayıtdı. İndi 
də tüfəngini götürüb atı çəkə-çəkə apardı. 
Bir azdan yenə qayıtdı və ay işığında Güllüyə 
dedi: 
– İndi də növbə sənindir. Qızıl torbanı as 
boynundan! Əlini də ver keçək! 
Güllü torbanın ipini saldı boğazına. Əlini də 
könülsüz-könülsüz Hacı Murada tərəf uzatdı. Hacı 
Murad yavaş-yavaş Arazı keçməyə başladı. Arazın 
Kamran İmranoğlu                                              Zəli 
 90 
ortasında enli, hündür daşın üstündə durub nəfəs-
lərini alanda Güllü yenə dilləndi: 
– Hacı, qoy mən qalım, bəlkə sənin ordakı 
var-dövlətinə sahiblik eyləyə bildim. 
Hacı Murad bu dəfə qəzəblə qışqırdı: 
– Hacı Muradın yiyəlik eləyə bilmədiyi var-
dövlətə sən heç vaxt yiyəlik eləyə bilməzsən. Sənə 
çatacaq var-dövlət o boynundakı qızıldı, indi onu 
da götür apar. 
Hacı Muradın sözünün ağzından qurtarması ilə 
Güllünün Arazın ortasına gumbuldaması bir oldu. 
Hacı Murad Arazın o tayına keçib geriyə dön-
dü. Gözlərinə inanmadı. Yalquzaq arabanın qaba-
ğında atın yerində durmuşdu. Elə bil arabaya qoşul-
maq istəyirdi, gözləri də par-par yanırdı. 
Hacı Muradın ürəyindən bir sızıltı keçdi: 
«Kənddə hamı bilirdi ki, Hacı Murad Salatını iki 
arvadından da çox istəyir». 
Hacı Murad sonra Pakizəni oturduğu yerdən 
durquzub atın belinə qaldırdı və yola düzəldi. 
Yalquzaq elə uladı ki, bəlkə indiyəcən belə 
ulamamışdı. Elə bil ətini kəsirdilər yalquzağın! 
 
Kamran İmranoğlu                                              Zəli 
 91 
EPĠLOQ ƏVƏZĠ 
 
– Ay Baftalı Salahın nəvəsi, bir yaxına gəl, 
gör nə tapmışam. 
– Nə tapmısan, ay Məşədi Vəli kişi! 
– Uşaq vaxtı Hacı Muradın tayalarının yanın-
da gizlənqaç oynayardıq. Ağoşnan Səhnə gedib elə 
yerdə gizlənərdilər ki, hey axtarardıq onları, tapa 
bilməzdik. İndi tapmışam. Onlar gedib Hacı Mura-
dın tayasının altında gizlənərmişlər. 
– Ay Məşədi Vəli kişi, doxsan yaşında məni 
yaman güldürdün, səni yüz yaşayasan! Onu da tapa 
bilibsənmi ki, bu yalquzaq nə vaxta qədər ulayacaq? 
– O mənlik deyil, o Allahın işidir, ay Baftalı 
Salahın nəvəsi! 
Nabran, 
iyul-avqust 1996. 
Kamran İmranoğlu                                              Zəli 
 92 
ZƏLĠ 
 
Onlar üç uşaq idilər. Bunlardan biri Məşədi 
Qafarın nəvəsiydi, biri Tanrıverdinin oğluydu, biri də 
Həşimin Salatından olan uşağıydı. Əyinlərinə geydik-
ləri şalvarlarını dizə qədər çirmələyib qamış bitən də-
rəyə düşmüşdülər. Amma qamışlıqdakı suyun içəri-
sində o tərəf-bu tərəfə çox ehtiyatla gəzirdilər. Qamış 
kötüklərinin ayaqlarına batacağından qorxurdular. 
Adətən, kəndin böyük-böyük kişiləri yayda ayaqla-
rına rezin çəkmə geyib bu qamışlığa girər, saralmış 
qamışları bir-bir, iki-iki biçib dəstə bağlayar və ara-
baya yükləyib kəndə gətirərdilər. Kənddə bu qamış-
ları təzə tikilən evlərin damlarının üstünə düzərdilər. 
Düyərlidə kimin evinə girsəydin, evin tavanında sə-
liqə ilə toxunub düzülmüş qamışlar görünərdi. 
Bəzən də biçilmiş qamış artıq qalanda onları 
qonşu kəndlərdə təzə evs tikənlərə satardılar. Elə bu-
nun özü də bir iş idi ki, qamış biçənlər üçün qəpik-qu-
ruş çıxardı, onların evinin dolanışığına kömək olardı. 
O da yadımdadır ki, Baftalı Salahın nəvəsi birinci 
sinfə oxumağa gedəndə onun kitab-dəftərini, pal-
paltarını satılan qamışların puluna almışdılar. Atası da 
hərdən zarafatla deyərdi ki, bala, səni oxudan bu 
Kamran İmranoğlu                                              Zəli 
 93 
qamış oldu. Hətta Düyərlidə biri pul tapmayıb ehtiyac 
içində boğulanda ona üz tutub hirslə deyərdilər ki, bir 
oraq götürüb qamış biçə bilmirsən?!  
Amma hər biçilən qamışı da evin ağaclarının 
üstünə düzməzdilər. Elə qamışlar seçilərdi ki, birin-
cisi, onlara qurd düşməsin, ikincisi, uzunluğu dörd-
beş ağaca yetsin, üçüncüsü də baş barmaq yoğunlu-
ğunda olsun. Qeyri kənddən qamış almağa gələnlərin 
qamışa qurd düşmək məsələsindən o qədər başları 
çıxmazdı. Qamışın uzunluğuna da çox fikir ver-
məzdilər. Deyərdilər ki, dörd-beş ağaca çatmasın, üç-
dördünə yetsin, nə fərqi var?! Amma bu baş barmaq 
məsələsi yaman məsələydi. Qamış almağa gələn hər 
adam, salam-kəlamdan sonra, yəni heç qiymət xəbər 
almadan baş barmağını qoyardı qamışın birinin 
yanına. Elə ki, uyğun gəldi, alış-verişə başlayardı. 
Qamışın evin ağaclarının üstünə düzülməsi də 
xüsusi səliqə və bacarıq tələb edirdi. Hətta cavan-
cavan qızlar da qardaşlarının köhnə-möhnə şalvarla-
rından geyib evin düz kəlləsinə qalxardılar. Hərəsi 
bir ağacın üstündə oturub ayaqlarını aşağı sallayardı. 
Qamışları bir-bir evin içindən qaldırıb onlara verər-
dilər. Onların da hər biri həmin qamışa ip keçirib 
Kamran İmranoğlu                                              Zəli 
 94 
bərk-bərk sıxardı. Beləcə işi başa çatana qədər hamı 
eyni qaydada işləyərdi. 
Düyərlidə adamların yadına gələn o idi ki, 
yalnız bircə dəfə qamış toxuyan qızlardan ən kiçiyi 
ağacın üstündən yıxılmışdı. Yıxılan qızın isə ayağı 
burxulub topuqdan çıxmışdı. Onu Sulutəpəyə Sınıq-
çı Hacının yanına aparmağa ehtiyac olmamışdı. 
Çünki Sınıqçı Hacı o vaxt Düyərliyə yas yerinə gəl-
mişdi. Qızı qucaqlarına alıb kəndin o biri başına yas 
düşən evə aparmışdılar. Sınıqçı Hacı da bunu bilib 
dinməz-söyləməz qızın ayağını yerinə salmışdı. On-
dan sonra kənddə kiçik uşaqlara evin üstündə qamış 
toxumağa icazə verməzdilər. 
Kəndin oğlan uşaqları həyətlərin kənarında 
üst-üstə yığılmış qamışlardan seçib ən yaxşısını 
oğurlayardılar. Uşaqlar həmin qamışın buğumların-
dan kəsib özlərinə tütək düzəldərdilər. Qamışdan dü-
zələn tütək də əməlli-başlı tütək olardı. Doğrudur, 
uşaqlar həmin tütəklərdə mahnı çalmağı o qədər də 
bacarmazdılar. Qurbanın tütək çalmağından isə ol-
mazdı. Qurban hərdən axşamüstü kəndin qadınları-
nın Araza su götürməyə getdikləri vaxt böyrünü ev-
lərin divarına dayayıb elə tütək çalardı ki, qoca ar-
vadların gözündən yaş gələrdi. Tutu nənə də deyərdi 
Kamran İmranoğlu                                              Zəli 
 95 
ki, bilinsinizmi Qurban camaatı niyə ağlada bilir? 
Onda heç kəs cavab verməzdi. Tutu nənə də sonra 
əlavə edərdi ki, Qurban tütəkdə öz yetimliyini çalır.  
Amma Məşədi Qafarın nəvəsinin, Tanrıverdi-
nin oğlunun, Həşimin Salatından olan uşağının də-
rədəki bu qamışlığa düşməklərinin səbəbi nə qamış 
biçmək idi, nə də qamış kəsib tütək düzəltmək. On-
lar Zəhra arvadın sözü ilə buraya gəlmişdilər. Gəl-
mişdilər ki, zəli tapıb aparsınlar.  
Uşaqların qamışlığın içinə düşdükləri xeyli 
vaxt olardı. Amma hələ bir dənə də zəli tapa bilmə-
mişdilər. Elə bil Allahın almışlığıydı, zəli də göyə 
çəkilmişdi. 
Bir vaxtlar qamışlığa düşüb zəli axtarmağa heç 
bir ehtiyac yox idi. Çünki kəndin mal-qarası keçən 
payıza qədər bu tərəflərdə otlayardı. Günorta olanda 
inəklər kolluqların yanında uzanıb yatardılar, camış-
lar isə istidən özlərini qamışlıqdakı suya təpərdilər. 
Qamışlığa girən camışlar o tərəf-bu tərəfə fırnaxırdı, 
sonra qamışlıqdakı suyun içində yatardılar. Axşam-
çağı kəndin naxırçısı o camışları sudan çıxarana 
qədər canı boğazına yığışardı. Camışlar qamışlıqdan 
çıxanda isə hərəsinin belində iki-üç zəli olardı. 
Kənddə kim zəli istəsəydi, gəlib camışların belindən 
Kamran İmranoğlu                                              Zəli 
 96 
qoparardı. Bəzən də naxır axşam kəndə qayıdanda 
zəlilər elə camışların belində kəndə gələrdi. 
Ağköynəkli Düyərlidə at çapmağa başlayandan 
kənddə çoxlu yeni-yeni qaydalar qoymuşdu. Bunlar-
dan biri də o idi ki, keçən ilin payızından Düyərlinin 
mal-qarası həmin dərəyə tərəf üzükə bilməzdi. Çün-
ki Ağköynəkli demişdi ki, kəndin naxırı qamışlıqdan 
qalxan kimi kolxozun əkinini korlayır. Elə o vaxt-bu 
vaxt zəli tapmaq müşkül məsələyə çevrilmişdi. 
Birdən Həşimin Salatından olan uşağı ilan 
vuran adam kimi qışqırdı. Bu qışqırtı zəli tapıb sevi-
nən adamın qışqırığına oxşamırdı. Onun qorxunc 
səsindən Məşədi Qafarın nəvəsi də, Tanrıverdinin 
oğlu da diksindi. Elə bu vaxt Həşimin Salatından 
olan uşağının yenə səsi gəldi: 
– İlan, ilan! 
Məşədi Qafarın nəvəsi ilə Tanrıverdinin oğlu 
səs gələn tərəfə getdilər. Həşimin Salatından olan 
uşağı yerində donub qalmışdı. Onun lap qabağındakı 
qamışa yekə bir ilan dolaşmışdı. İlanın başı suyun 
üzündə idi. Ağzında da iri bir qurbağa vardı. Qur-
bağa ilanın başından xeyli böyük görünürdü. İlan nə 
tərpənirdi, nə də qurbağanı udurdu. Elə maddım-
maddım Həşimin Salatından olan uşağına baxırdı. 
Kamran İmranoğlu                                              Zəli 
 97 
Məşədi Qafarın nəvəsi Həşimin Salatından olan uşa-
ğının köynəyindən yapışıb yavaş-yavaş geri çəkmə-
yə başladı. O, ehtiyatla bir addım geri çəkildi. Elə bu 
an ilan tərpəndi. Uşaq yenidən yerində donub qaldı.  
Tanrıverdinin oğlu astaca dilləndi: 
– Qorxma, geri çəkil! İlan qurbağanı ötürməz! 
Məşədi Qafarın nəvəsi də dilləndi: 
– Qorxma, geri çəkil! 
Həşimin Salatından olan uşağına elə bil təpər 
gəldi: 
– Siz yavaş-yavaş kənara çıxın. Mən birdən 
qaçacağam. 
Məşədi Qafarın nəvəsi tez dedi: 
– Yox, yox qaçmaq olmaz! İlan dalımıza düşər. 
Həşimin Salatından olan uşağı yenə əlacsız 
qaldı. Ürəyində bir ümid var idi, o da həmin sözdən 
sonra qıvrılıb yox oldu. 
Bu vaxt Tanrıverdinin oğlu heç kimin ağlına 
gəlməyən bir söz dedi: 
– Gəlin qurbağanı ilanın ağzından çıxaraq! 
Məşədi Qafarın nəvəsiylə Həşimin Salatından 
olan uşağı səs-səsə verib bir ağızdan dedilər: 
– Yox, olmaz! 
Kamran İmranoğlu                                              Zəli 
 98 
Sonra hansısa əlavə etdi ki, ilan hirslənib bizi 
çalar. 
Bir az da sakit dayandılar. Məşədi Qafarın nə-
vəsi dedi ki, buraya gələndə yaman səhv eləmişik. 
Tutu nənəyə deyəydik, ilanın ağzını bağlayaydı. 
Tanrıverdinin oğlu da tez cavab verdi ki, ay qanmaz, 
Tutu nənə qurdun ağzını bağlayır. Məşədi Qafarın 
nəvəsi də qayıdıb dedi ki, qurdun da ağzını bağlayır, 
lap ilanın da. 
Elə bu söhbətin ortasında ilan başını tərpətdi. 
Amma irəliyə yox, bir azca geriyə çəkildi. Həşimin 
Salatından olan uşağı rahat nəfəs almağa başladı. 
Ürəyindən keçdi ki, deyəsən, ilan qurbağanı götürüb 
uzaqlaşacaq. Amma əksinə oldu. İlan geri çəkilən-
dən sonra yavaş-yavaş irəliyə doğru hərəkət eləməyə 
başladı. Qeyri-ixtiyari Həşimin Salatından olan 
uşağı çığırdı: 
– Tez olun, suyun altına cumun! 
Uşaqların üçü də özlərini atdılar suyun altına. 
Həşimin Salatından olan oğlu nə vaxtsa eşit-
mişdi ki, suyun altında ilan adamı çalmır. Onlar 
nəfəsləri təngiyənə qədər suyun altında qaldılar. Bir 
xeyli keçəndən sonra qorxa-qorxa başlarını sudan 
çıxartdılar. O boyda ilan yoxa çıxmışdı.  
Kamran İmranoğlu                                              Zəli 
 99 
Uşaqlar paltarlarından su süzülə-süzülə bir az 
da ayaq üstə durdular. Hər tərəfə göz gəzdirdilər. 
İlandan əsər-əlamət yox idi. Bir şey müəmmalı qaldı 
ki, ilan onların üstündən üzüb gedib, yoxsa geri 
qayıdıb?! Elə bu vaxt Tanrıverdinin oğlu qışqırdı ki, 
vay, ayağımda nəsə var! Onun dalısınca da Məşədi 
Qafarın nəvəsi qışqırdı! 
– Tez olun, bayıra çıxaq! 
Hər üçü qamışların arası ilə suyu şappıldada-
şappıldada dərənin kənarına doğru qaçmağa başla-
dılar. Əslində Məşədi Qafarın nəvəsi də, Həşimin 
Salatından olan uşağı da, düşünürdü ki, Tanrıver-
dinin oğlunu ilan çalıb. Tanrıverdinin oğlunun özü 
də  elə fikirləşirdi. 
Qamışlıqdan çıxan kimi Tanrıverdinin oğlunun 
ayağına baxmağa başladılar. Birdən Məşədi Qafarın 
nəvəsini gülmək tutdu. 
O, əlini Tanrıverdinin oğlunun baldırına uzadıb 
gülə-gülə də dedi: 
– Zəli! 
Sonra o birilər də gülməyə başladılar. 
Tanrıverdinin oğlu ağzı üstə dərənin kənarın-
dakı yaşıl otların üzərində uzandı. Məşədi Qafarın 
nəvəsi ağ torbanın ağzını  açıb oradan bir ovuc duz 
Kamran İmranoğlu                                              Zəli 
 100 
götürdü və zəlinin üstünə tökdü. Heç bircə dəqiqə 
keçməmiş əlini atıb zəlini Tanrıverdinin oğlunun 
baldırından qopardı. Həşimin Salatından olan uşağı-
nın əlində tutduğu bankaya saldı. Həşimin Salatın-
dan olan oğlu da bankanın ağzını bağlayıb kölgə 
düşən bir yerə qoydu. Sonra üçü də köynəklərini 
çıxarıb otun üstünə sərdilər və gəlib üzləri qamışlığa 
tərəf göy otun üstündə yanaşı oturdular. 
Günəş Ağrı dağına tərəf əyilmişdi. Onun şüa-
ları qamışlığı qəribə bir rəngə boyamışdı. Bəlkə, yüz 
il baxsaydın, bu cür rəngi tapmaq mümkün olmaya-
caqdı. Uşaqlar gah günəşə baxır, gah da qamışlığın 
rəngini seyr edirdilər. Onlar bir-birlərindən küsən 
adamlar kimi dinib danışmırdılar. 
Həşimin Salatından olan uşağının yadına anası 
düşmüşdü. Bir zamanlar anası sağ olanda Ağıl üstünə 
ot biçməyə gedərdilər. Salatın orağı arabanın küncün-
dən götürüb yavaşca yerə çömbələr, sol əli ilə iri ot-
ların ortasından yapışar, sağ əlindəki oraqla da onları 
biçərdi. O isə biçilmiş otları qucaqlayıb arabaya daşı-
yardı. Anası da hey deyərdi ki, otu az-az götür, qoy 
yerə tökülməsin. Elə o vaxt Həşimin  Salatından olan 
uşağı başa düşürdü ki, bu ot biçmək çətin bir işdi.  
Kamran İmranoğlu                                              Zəli 
 101 
Salatının ot biçən günlərinin birində Hacı Mu-
rad gəlib oraya çıxmışdı. Amma insafən Hacı Murad 
Salatına baxıb-baxıb heç nə demədən çıxıb getmişdi. 
Bu baxmaq o deyən şey idi ki, buralardan ot biçmək 
olmaz. Amma Salatına heç kəs bir söz demədi. 
Salatının başqa çarəsi də yox idi. Çünki Həşim çölə 
ot dalısınca getməzdi, elə bir böyük uşağı da yox idi 
ki, gedib ot biçib gətirsin. Evin hər işi Salatının 
üstünə düşmüşdü. Hacı Murad da, başqaları da yaxşı 
bilirdi ki, Salatın ot biçib aparmasa, var-yox bir 
inəkləri də süddən quruyacaqdı. İndi gəl ondan sonra 
uşaqları dolandır görüm, necə dolandıracaqsan? 
Həşimin Salatından olan uşağı atası ilə anası-
nın dalaşmağını da xatırladı. Atası oturmuşdu həyət-
dəki tut ağacının altında günorta çörəyini yemək 
istəyirdi. Həşim bıçağı almışdı əlinə Salatının təzəcə 
tağdan qoparıb gətirdiyi xiyarları soyurdu. Özü də 
asta-asta soyurdu, kənardan baxan deyərdi ki, bu 
kişidə əsəb deyilən heç nə yoxdu. 
Həşim xiyarları soyub bir tərəfə qoydu. Sonra 
göy-göyərtiyə əl atdı. Yuyulmuş göyərtilərin köklə-
rini və bəzi yarpaqlarını kəsib bir tərəfə qoydu. Ara-
da da təmizlənmiş bir dəstə şüyüdü burnuna yaxın-
Kamran İmranoğlu                                              Zəli 
 102 
laşdırıb yaxşı-yaxşı iylədi.  Elə bil yazda təzəcə 
açılmış qızılgül iyləyirdi. 
Bu baxt Salatın evdən dünən çalınmış bir qa-
zan qatığı gətirib Həşimin yanına qoydu. Həşim də 
elə o dəqiqi qazanın qapağını götürüb qatığı qaşıqla 
çanağa tökməyə başladı. Bir-iki qaşıq götürüb qaza-
nın bir tərəfini əydi. Gördü ki, qatıq su verir. Həşim 
də elə buna bənd imiş kimi  əsəbiləşib Salatının 
üstünə qışqırdı: 
– Ay ərdəmin tökülsün! Bir qatığı da çala bil-
mirsən?! Salatın da cavab qaytardı ki, hava istidir, 
nə eləyirsən elə, qatıq yenə su verəcək. 
Həşim bu dəfə daha hirslə dedi ki, dədən 
evindən çıxanda heç nəyi bacarmırdınsa, barı heç 
olmazsa, qatıq çalmağı öyrənəydin. 
Salatın yenə cavab qaytardı ki, dədəm evində 
öyrənmədiyimi burada öyrənmişəm. Bax gör, kənd-
də kimin arvadı ota gedir, ota getməyi də elə sənin 
evində öyrənmişəm. 
Həşim elə bunu eşitmişdi ki, lap ucadan dedi: 
– Sən ot biçməyə getmirsən, sülənməyə ge-
dirsən! 
Salatın o sözdən sonra dodağının altında «bu 
da mənim yaxşılığım» deyib evə tərəf getdi. 
Kamran İmranoğlu                                              Zəli 
 103 
Həşimin də elə bil birdən-birə hirsi soyudu. 
Qaşıqla çanaqdakı qatığı çalıb ovduq düzəltməyə 
başladı. 
Həşimin Salatından olan uşağının yadına o da 
düşdü ki, yayın bir qızmar günündə su daşı qoyul-
muş dama girib su içmək istəyirdi. Bu su daşını 
dayısı Nəcəfalı kişi onlara gətirmişdi. Özü də gülə-
gülə demişdi ki, bu su daşı Salatının ən qiymətli 
cehizidi. Onu yaxşı-yaxşı qoruyarsınız. Arazın suyu-
nu elə-belə içmək olmaz. Bu daşdan süzülən Araz 
suyunun isə əvəzi yoxdu. Həşimin Salatından olan 
uşağı da elə əvəzi olmayan o sudan içmək üçün da-
mın içinə girdi. Amma təəccüb onu götürdü. Çünki 
anası su daşının yanında çömbəlib bir kərpicin üs-
tündə oturmuşdu və için-için ağlayırdı. Salatın oğ-
lunu görəndə də ağlamağını kəsmədi. Elə bil uşağın 
onun yanına gəlməyindən xəbəri yox idi. Bir azdan 
Salatın gözünün yaşını silib daşın yanından götürdü-
yü parçı daşdan süzülmüş su ilə doldurub ona uzatdı. 
– Al, iç! Qoy ürəyin sərinləsin! 
Salatın başa düşmüşdü ki, uşaq su içmək istəyir. 
Amma oğlu heç vaxt bilməmişdi və indi də bilmirdi 
ki, anası onda niyə ağlayırdı? Bəlkə də, Salatın gecə 
gördüyü yuxusunu suya danışmaq üçün o damın içinə 
Kamran İmranoğlu                                              Zəli 
 104 
girmişdi. Özü də fikirləşmişdi ki, yuxunu çaya da-
nışdın, yaxud daşdan süzülən suya, nə fərqi var? 
İndi Həşimin Salatından olan uşağının yadına 
birdən düşdü ki, anası o əhvalatdan bir neçə gün 
sonra Araza düşüb boğulmuşdu. 
Həşimin Salatından olan uşağı xəyaldan ayrılıb 
gördü ki, Məşədi Qafarın nəvəsi də, Tanrıverdinin 
oğlu da arxaları üstə göy otun üstünə uzanmışdılar. 
Məşədi Qafarın nəvəsi əllərini daraqlayıb başının 
altına qoymuşdu. Tanrıverdinin oğlu isə başını top 
kimi yumruladığı köynəyinin üstünə qoyub əlləri ilə 
gözünü örtmüşdü. Əslində gözünü örtməyə elə bir 
ehtiyac yox idi. Çünki günəş görünmürdü və qamış-
ların kölgəsi onun üstünə düşmüşdü. 
Tanrıverdinin oğlu da əlləri gözünün üstə keç-
mişləri xatırlayırdı. Onun yadına siniflərində oxuyan 
Tükəz düşmüşdü. Birinci sinfi qurtarmağa az qalmış 
Əlifba bayramı keçirməyə hazırlaşırdılar. Bayramın 
keçiriləcəyi gün səhər-səhər uşaqlar hamısı öz yer-
lərində oturub onlara ilboyu dərs deyən müəllimlərini 
gözləyirdilər. Tanrıverdinin oğlu da Tükəz ilə həmi-
şəki kimi birinci partada yanaşı oturmuşdular. Tanrı-
verdinin oğlunun yadına nə düşdüsə, dəftərini açıb 
onun vərəqlərindən birini cırdı. Tükəzdən gizli vərəqə 
Kamran İmranoğlu                                              Zəli 
 105 
aşağıdakı cümləni yazdı: «Mən səni sevirəm». Sonra 
vərəqi səliqə ilə  qatlayıb partanın üstü ilə Tükəzə sarı 
ötürdü. Əlifba bayramına geyinib-keçinmiş, saçına  
qırmızı lent vurub gəlmiş Tükəz də sevinə-sevinə və-
rəqi açıb oxumağa başladı. Sonra isə vərəqi hirslə cı-
rıb sinfi ağlaya-ağlaya tərk etdi. Məktəbin həyətində 
duran müəllimlər Tükəzi birtəhər ovudub güclə geri-
yə qaytardılar. Tükəz öz müəllimi ilə sinfə girəndə bu 
dəfə Tanrıverdinin oğlunun yanında oturmadı. Lap 
arxa partaya keçdi və heç kəsə də bir söz demədi. 
Bütün ikinci sinif  boyu Tanrıverdinin oğluyla 
Tükəz bir kəlmə də danışmadı. Yalnız üçüncü sinif-
də onların umu-küsüsü qurtardı. 
Beşinci sinifdə isə belə bir əhvalat oldu. Nov-
ruz bayramı qabağı uşaqlar evdən məktəbə qoz, fın-
dıq, qırmızı yumurta və başqa şirin şeylər gətirmiş-
dilər. Tarix dərsi təzəcə başlamışdı. Dərsin şirin ye-
rində heç kəsin gözləmədiyi halda bir qırmızı yu-
murta fırlana-fırlana düz gəlib yazı taxtasının qaba-
ğında durdu. Hamı təəccüblə yumurtaya baxdı. Tarix 
müəllimi də bu mənzərəni diqqətlə seyr edəndən 
sonra bir hərəkətlə ayağa qalxıb qəzəblə dedi: 
– Bu yumurta kimindir? 
Kamran İmranoğlu                                              Zəli 
 106 
Heç kəs dillənmədi. Müəllim yenə qışqırdı, 
yenə dillənən olmadı. Müəllim dedi ki, kim evdən nə 
gətiribsə, partaların üstünə töksün. Uşaqlar evdən 
gətirdiklərini partaların üstünə tökmək istəyirdilər 
ki, Tanrıverdinin oğlu ayağa qalxıb dedi: 
– Müəllim, niyə özünüzü yorursunuz. İcazə 
verin mən deyim yumurta kimindir? 
Müəllim soruşdu? 
– De görüm, kimindir? 
Tanrıverdinin oğlu əlini uzadıb Tükəzi göstərdi 
və dedi: 
– Bu yumurta Tükəzindir! 
– Hardan bilirsən? 
– Çünki o yumurtanı mən özüm səhər-səhər 
Tükəzə bağışlamışdım. 
Tarix müəllimi sorğu-sualı kəsib barmağını 
Tükəzin üstünə silkələyib uca səslə «tərbiyəsiz» de-
di. Sonra da əlavə etdi ki, valideyninə deyərsən, 
sabah məktəbə gələr! 
Tükəz heç bir söz demədən başını partanın 
üstünə qoyub hıçqıra-hıçqıra xeyli ağladı. 
Əslində yumurta doğrudan Tanrıverdinin oğlu-
nun idi və həmin yumurtanı yazı taxtasının qabağına 
Kamran İmranoğlu                                              Zəli 
 107 
da Tanrıverdinin oğlu diyirlətmişdi. Bunu bir Tükəz 
bildi, bir də Tanrıverdinin oğlu. 
Ondan sonra Tanrıverdinin oğlu ilə Tükəz yenə 
xeyli vaxt danışmadılar. Bu il isə səkkizinci sinfə  
keçmiş Tanrıverdinin oğlu ilə Tükəzin bir-birinə 
münasibəti xeyli yaxşılaşmışdı. Çünki Tanrıverdinin 
oğlu bütün yay boyu Tükəzgilin quzularını otarırdı. 
Tanrıverdinin oğlunun fikrindən o da keçdi ki, 
Tanrıverdinin atası ilə anası orta məktəbdə on il bir 
sinifdə oxuyublar. Sonra da Tanrıverdinin atası ana-
sını götürüb qaçırıb. 
Məşədi Qafarın nəvəsi isə heç nə fikirləşmirdi. 
Çünki əməlli-başlı yatmışdı. Amma bu dəm Məşədi 
Qafarın nəvəsi yuxu görürdü. Görürdü ki, babası 
dirilib gəlib onların həyətinə. Ona bir uzun ağac, bir 
də cırılmış köhnə əski uzadıb deyir ki, bu əskini 
ağacın başına dolayıb yandır və üzüm tənəyinin üs-
tündəki arı pətəyinə od vur! 
Elə bu vaxt qamışlığın o başından uşaq ağla-
mağına oxşar bir səs eşidildi. Məşədi Qafarın nəvəsi 
yuxudan dik atıldı. Tanrıverdinin oğlu da, Həşimin 
Salatından olan uşağı da ayağa qalxdılar. Uşaq 
ağlamağına oxşar həmin səs yenə eşidildi. Məşədi 
Qafarın nəvəsi tez dilləndi: narahat olmayın, ağlayan 
Kamran İmranoğlu                                              Zəli 
 108 
uşaq deyil, çaqqaldır. Sonra da dedi ki, artıq gün 
əyilir, tez olun, bəlkə, bir-iki zəli də tuta bildik. 
Tanrıverdinin oğlu dedi ki, mən daha qamış-
lığa girmək istəmirəm. Onsuz da zəli payımı tapmı-
şam. Sizin hərəniz də bir zəli tapın, qayıdıb gedək. 
Məşədi Qafarın nəvəsi, Həşimin Salatından 
olan uşağı yenidən şalvarlarının ayağını dizə qədər 
qatlayıb qamışlığın içinə girməyə başladılar. İndi 
qamışlıqdakı su əvvəlkindən xeyli istilənmişdi. Elə 
bircə addım atmışdılar ki, hamıdan qabaqda gedən 
Həşimin Salatından olan uşağı qəflətən yerində don-
du. Məşədi Qafarın nəvəsi də ona baxıb tez dayandı. 
Ona elə gəldi ki, Həşimin Salatından olan uşağı yenə 
ilan görüb. Elə bu vaxt dilləndi: 
– Sən Allah, bir qamışa bax! 
Məşədi Qafarın nəvəsi Həşimin Salatından 
olan uşağının əli ilə ortasından tutduğu qamışa bax-
dı. O yenə dilləndi: 
– Mən hələ indiyə qədər belə qamış görmə-
mişəm. Bu qamışdan əsl tütək düzəltmək olar. Evə 
qayıdanda bu qamışı dibindən qırıb Qurban dayıya 
aparacağam. 
Məşədi Qafarın nəvəsi yenə qamışa baxdı, am-
ma bu qamışın o biri qamışlardan nəyə görə fərq-
Kamran İmranoğlu                                              Zəli 
 109 
ləndiyini ayırd edə bilmədi. Həşimin Salatından olan 
uşağı əlini cibinə salıb oradan qırmızı bir parça çı-
xardı. Bu qırmızı parça Salatının lap köhnə donunun 
bir hissəsi idi. Salatın hələ Həşimə ərə gəlməmişdən 
qabaq həmin qırmızı donu geyib kəndin toylarına 
gedərdi. Sonralar Salatın bu köhnə donu evin bir 
küncünə atmışdı. Hərdən ondan bir azca kəsib ora-
ğın dəstəyinə sarıyardı ki, əli qabar atmasın. Həşi-
min Salatından olan uşağı da neçə gün qabaq həmin 
dondan bir tikə kəsib cibinə qoymuşdu ki, lazım 
olar. İndi o, qırmızı parçanın kənarından lent enində 
cırıb qamışın suya dəyən hissəsindən bir qarış yuxa-
rıya doladı və bərk-bərk bağladı. Həşimin Salatından 
olan uşağı ona görə belə edirdi ki, qamışlıqdan çı-
xanda onu başqa qamışlarla dəyişik salmasın. 
Artıq Məşədi Qafarın nəvəsi bir neçə addım 
qamışlığın içinə girmişdi. O, bu dəfə qeyri-ixtiyari 
olaraq ilanı gördükləri tərəfə deyil, əks tərəfə ge-
dirdi. Əslində hansı tərəfə gedəcəkləri barədə heç 
məsləhətləşməmişdilər. Görünür,  ikisi də səmti də-
yişməyi ürəyində fikirləşmişdi. 
Onlar qamışları aralayır və qamışların suya də-
yən ayaqlarına baxa-baxa qabağa gedirdilər. Həşi-
min Salatından olan uşağı öz-özünə fikirləşirdi ki, 
Kamran İmranoğlu                                              Zəli 
 110 
camışlar burada günortalar yatanda zəli əlindən tər-
pənmək olmurdu. Zalımın balaları indi elə bil yoxa 
çıxıblar. Hara itdi bu zəlilər? Bəlkə, elə camışların 
iyinə gəlib çoxalırmışlar? Ya da ki, keçən il payızda 
Ağköynəkli qamışlığa od vuranda hamısı yanıb 
qurtarıb? Yox, bu olan iş deyil, qamışa od vurulanda 
zəlilər suyun altına cumurlar və salamat qalırlar. 
Sonra da fikirləşdi ki, Zəhra arvad həmişə 
deyərdi: «Hər meyvənin öz ili olduğu kimi, zəlinin 
də ili var. Bir il tapılanda, o biri il göyə çəkilir». 
Bəlkə, bu il zəlinin ili deyil?! 
Bu zaman Məşədi Qafarın nəvəsi ucadan dedi 
ki, bura gəl! Həşimin Salatından olan uşağı da elə 
bildi ki, Məşədi Qafarın nəvəsi zəli tapıb. Onun 
yadına heç ilan-çayan düşmədi. Məşədi Qafarın nə-
vəsinə tərəf getdi. Gördü ki, Məşədi Qafarın nəvəsi 
bir qamışın lap yuxarısını göstərir. Qamışın lap yu-
xarısında  arı pətəyi vardı, üstündə də arılar qıjhaqıj 
qıjıldaşırdılar. Elə bu vaxt Məşədi Qafarın nəvəsi 
dilləndi: 
– Mən bu arı pətəyini yuxuda görmüşdüm. 
Ancaq bir fərqi var ki, mənim gördüyüm arı pətəyi 
qonşunun çəpərinin üstündən bizə tərəf uzanan 
üzüm tənəyinin üstündəydi. 
Kamran İmranoğlu                                              Zəli 
 111 
Zəli tapmaq yaddan çıxdı. Uşaqlar diqqətlə arı 
pətəyinə baxmağa başladılar. Arılar gah yuxarı 
qalxır, gah da aşağı enirdilər. Əməlli-başlı duyuq 
düşmüşdülər. Azca keçmişdi ki, pətəyin üstündəki 
arılar vızhavız uşaqlara tərəf uçmağa başladılar. 
Uşaqlar əlləri ilə arıları sağa-sola qovurdular. Məşə-
di Qafarın nəvəsi dedi ki, gəl pətəyi vurub suya 
salaq, yoxsa bunlar bizi sitar qoymayacaq. Həşimin 
Salatından olan uşağı ona cavab verdi: 
– Yox, Allahın heyvanıdı, niyə öldürək ki? 
Keçib başqa tərəfdən zəli axtararıq. 
Bu sözdən sonra onlar səmtlərini dəyişib yenə 
qabağa getməyə başladılar. Azca getmişdilər ki, bir 
arı şığıyıb Məşədi Qafarın nəvəsinin düz boynundan 
sancdı. Məşədi Qafarın nəvəsi «vay» deyib əlini 
boynuna apardı. Qamışlığın kənarından Məşədi Qafa-
rın nəvəsinin havarına Tanrıverdinin oğlu hay verdi: 
– Nə oldu? İlan çalmadı ki? 
Məşədi Qafarın nəvəsinin heyi yox idi. Əvə-
zində Həşimin Salatından olan uşağı cavab verdi ki, 
narahat olma, ilan deyil, arı vurdu. Sonra da iki baş 
barmağını aparıb arının  sancdığı yeri bərk sıxdı. Sı-
xılan yerdən bir damcı su çıxdı. Aşağı əyilib qamış-
ların dibindən bir azca palçıq götürdü. Onu əlində 
Kamran İmranoğlu                                              Zəli 
 112 
əvvəlcə yumruladı, sonra da yastılayıb arı sancan 
yerə qoydu. Soyuq palçıq Məşədi Qafarın nəvəsinə 
bir az rahatlıq gətirdi. O, azca qımışaraq dedi ki, elə 
mənim bayaq gördüyüm yuxu çin oldu. Yuxuda arı 
görmüşdüm, axırı o da gəlib məni sancdı. 
Azca keçəndən sonra hər ikisi yenə qabağa 
doğru irəlilədilər. Məşədi Qafarın nəvəsi dedi ki, əşi, 
bu nə bəlaydı başımıza açdıq. Bizim də, deyəsən, 
ağlımız-huşumuz qaçıb. Düşmüşük qamışlığın canı-
na ki, nədi-nədi zəli tapacağıq. Zəhra arvad da bizə 
ya bir-iki konfet verəcək, ya da kağızını. Dayımgilin 
üzümlüyünə oğurluğa getsəydik, bundan min qat 
yaxşı olardı. Həşimin Salatından olan uşağı da dedi 
ki, mən daha ömrüm boyu oğurluğa getmərəm. Mə-
şədi Qafarın nəvəsi niyəsini soruşdu, o da cavab ver-
di ki, anam ölən iliydi. Bir də eşitdik ki, qonşunun 
qızı həyətlərinin yanından axan çaydan iki su ördəyi 
tutub. Ördəklərin də ayaqlarına ip keçirib aparıb 
tövlələrindəki axurun yanındakı dirəyə bağlayıb. 
Qabaqlarına da köhnə bir çanaqda su qoyub. Mən də 
bilirdim ki, qonşunun uşaqları günorta istidə evə 
doluşub yatırlar. Eləməyib tənbəllik günorta vaxtı 
özümü tövləyə saldım. Gördüm ki, çox gözəl su ör-
dəkləridir, baxanda adamın lap ağzının suyu axır. 
Kamran İmranoğlu                                              Zəli 
 113 
Ayaqlarına keçirilən ipləri  yavaşca qırıb ördəkləri 
götürdüm. Oradan birbaşa dayımgilin üzümlüyünə 
gəldim. Ördəklərin ayaqlarındakı ipi üzüm tənək-
lərinin birinə ilişdirdim. Sonra da öz evimizə qayıt-
dım. Başımı atıb tutun kölgəsində yatdım. 
Bundan bir-iki saat keçmişdi ki, qonşunun 
qızının səsinə oyandım. Qonşunun qızı bizim həyət-
də düz atamın qabağında dayanıb ağlaya-ağlaya ona 
deyirdi ki, sənin oğlun mənim ördəklərimi oğurla-
yıb. Atam mənə tərs-tərs  baxıb yanına çağırdı və 
hirslə soruşdu ki, ördəkləri harda gizlətmisən? Mən 
də atamın düz gözlərinin içinə baxıb-baxıb birdən 
şəstlə cavab verdim ki, ördəkləri dayımgilin üzüm-
lüyünə bağlamışam. 
Atam, qonşunun qızı və mən dayımgilin üzüm-
lüyünə sarı yollandıq. Həyətimizdən o qədər də uzaq 
olmayan üzümlüyə çatanda atam soruşdu ki, ördək-
lərin yerini göstər. Mən də dinməz-söyləməz qabağa 
düşüb ördəklərin olduğu yerə getdim. Oraya çatanda 
atam ördəkləri görüb mənə dedi ki, onları aç, qıza ver. 
Mən də tövlədə olduğu kimi ördəklərin ayağına 
bağlanmış ipi qırdım və onları qonşunun qızına uzat-
dım. Qonşunun qızı ördəkləri alıb onları təzəcə tut-
muş kimi sevinə-sevinə qaçdı. Bu vaxt atam yerdən 
Kamran İmranoğlu                                              Zəli 
 114 
bir çubuq götürüb düşdü mənim üstümə. Gördüm ki, 
iki-üç çubuqla atamın ürəyi soyumayacaq. Qaçmasam 
da, vurub məni şil-küt eyləyəcək. Ona görə də çöllüyə 
tərəf üz qoydum. Mən qaçdıqca gördüm ki, atam da 
mənim dalımca gəlir. Onda üzümü döndərdim 
zəminin kənarındakı qəbiristanlığa. Özümü yetirdim 
nənəmin qəbrinin üstə və ora-burası sınmış baş-
daşından bərk-bərk yapışdım. Atam qəbrin yanına 
çatanda çubuğu əlindən yerə tulladı və mənə qəzəblə 
dedi ki, bir də oğurluq eləsən səni öldürəcəyəm. 
Məşədi Qafarın nəvəsi bu söhbətə qulaq asıb 
əlini yellədi və dedi ki, qorxub eləmə, atan səni öl-
dürməyəcək. Bu sözdən sonra Məşədi Qafarın nəvə-
si ayağını şappıldadıb dayandı. Həşimin Salatından 
olan uşağı gördü ki, onun gözləri az qalır hədəqə-
sindən çıxa. Məşədi Qafarın nəvəsi barmağını aya-
ğına tərəf suya uzatdı və «barmaqlarımın ucu yum-
şaq bir şeyə dəyir», - dedi. Onlar xeyli bir-birlərinin 
üzünə baxdılar. Həşimin Salatından olan uşağı so-
ruşdu ki, tərpənir, ya tərpənmir. O da başını bula-
yaraq «yox» işarəsi verdi. 
Həşimin Salatından olan uşağı Məşədi Qafarın 
nəvəsinin yanına gəldi və əlini onun sağ qıçına qo-
yub qıçının üstü ilə yavaş-yavaş aşağı sürüşdürdü. 
Kamran İmranoğlu                                              Zəli 
 115 
Suyun içində əlini onun ayaq barmaqlarına tərəf 
apardı və barmaqları yavaşca yumşaq bir şeyə to-
xundu. Yumşaq olan bu şey ona xoş gəldi və ürə-
yindən də keçdi ki, nəsə çox tanış bir şeydi. Amma 
əli suyun içində olanda nə qədər fikirləşdi, yadına 
heç nə düşmədi. Sonra Məşədi Qafarın nəvəsinə 
işarə elədi ki, ayağını geri çək! Məşədi Qafarın 
nəvəsi də ayağını yavaşca geri  çəkdi. 
O, barmaqlarını yumşaq şeyin altından salıb 
bərk-bərk tutdu və yuxarı qaldırmaq istədi. Başa 
düşdü ki, nədirsə palçığa batıb. Sonra o biri əlini də 
suyun altına salıb iki əlli tutdu və güc verdi. Onun 
əlləri suyun üzünə qalxanda altı palçığa batmış və içi 
su ilə dolu uzunboğaz rezin çəkmə göründü. 
Həşimin Salatından olan uşağı uzunboğaz 
çəkməni ağzı üstə əyib suyunu boşaltdı. Sonra sağ  
ovcu ilə çəkmənin üstünə su töküb palçığını yumağa 
başladı. Tamam yuyub qurtarandan sonra çəkmənin 
o tərəf - bu tərəfinə diqqətlə baxdı. Əli ilə hər yerini 
yoxladı. Ağlına gəldi ki, yəqin deşilib su keçirdiyinə 
görə qamışlığa tullayıblar. Çəkmənin aşağısından 
başlayıb boğazının ağzına qədər hər yerinə barma-
ğını basa-basa yoxladı. Heç bir cırıq-deşiyə rast 
gəlmədi. Arxayın olmaq üçün təmizlənmiş çəkmənin 
Kamran İmranoğlu                                              Zəli 
 116 
içinə su doldurub başı üstünə qaldırdı. Özü diqqətlə 
baxdı. Məşədi Qafarın nəvəsinə dedi ki, bax gör su 
tökülürmü? O da çəkməyə xeyli say salıb cavab 
verdi ki, heç yerindən su damcılamır. Onda Həşimin 
Salatından olan uşağını əməlli-başlı təəccüb götürdü. 
Anlaya bilmədi ki, bu təptəzə çəkməni qamışlığa 
kim və niyə atıb? 
Onlar irəliyə hərəkət etdilər. Həşimin Salatın-
dan olan uşağı çəkməni suya atmamışdı, sağ əlində 
saxlamışdı. Elə bu vaxt Məşədi Qafarın nəvəsi 
dilləndi ki, bəlkə yenidən arı olan tərəfə qayıdaq, 
deyəsən, buralarda zəli tapmaq müşkül işdi. Həşimin 
Salatından olan uşağı da ürəyində fikirləşdi ki,  niyə 
ilan gördüyümüz tərəfə yox, arılar uçan tərəfə? Heç 
bir söz demədi. Amma ona agah oldu ki, Məşədi 
Qafarın nəvəsi ilandan daha çox qorxub. 
Uşaqlar sağa buruldular. Qamışların arasına 
yavaş-yavaş baxa-baxa yenə zəli axtarmağa başla-
dılar. Məşədi Qafarın nəvəsi ürəyində deyindi ki, bu 
zəli də qəhət olub yoxa çıxıb. Dil bilmirlər ki, dü-
düləyib çağırasan, sənə tərəf gələ. Çörəkdən, pen-
dirdən yemirlər ki, bir tikə atasan, başına yığışa. 
Balıq kimi soxulcana gəlmirlər ki, qazıb bir qutu 
qurd gətirəsən, qamışdan tilov düzəldib, ucuna bağ-
Kamran İmranoğlu                                              Zəli 
 117 
layıb bu bataqlığa atasan, özün də adam balası kimi 
üstü-başı tər-təmiz durasan kənarda. 
Həşimin Salatından olan uşağının beynindən 
isə uzunboğaz çəkmə çıxmırdı ki, çıxmırdı. Fikirlə-
şirdi ki, bu təptəzə çəkmə kimin olar? Axı Düyərlidə 
heç kəs təptəzə çəkməni suya tullamaz. Bəlkə, kimsə 
başqasının çəkməsini qəsdlə buraya atıb. Yox, bu da 
ola bilməz. Çünki Düyərlidə uzunboğaz rezin 
çəkməni mal-heyvandan daha çox istəyirlər. Çünki 
su suvarmağa, ot xorumlamağa, qamış biçməyə 
uzunboğaz çəkmə lazımdır. Kənddə kimin ki elə bir 
çəkməsi yoxdur, deməli, yarımcan olub evdə qal-
malıdı. Ona görə də hansı adamın çəkməsi yoxa çıx-
saydı, elə həmin gün səhər-səhər naxır çölə gedəndə 
kəndin ortasında vur-həşir qopardı. Amma neçə 
vaxtdır ki, heç kəs cınqırını çıxartmayıb. 
Bəlkə, kiminsə çəkməsinin bir tayı deşilib, o bi-
ri tayını da lazımsız bilib buraya gətirib tullayıb. Dü-
yərlidə bu da olan iş deyil, çünki Düyərli camaatını o 
qədər korafəhm hesab etmək olmaz. Onlar həmişə 
çəkmənin cırılan tayını atıb, təzəsini ev damının bir 
küncünə qoyarlar. Bilirlər ki, nə vaxtsa lazım olacaq? 
Özləri də deyərlər ki, saxla samanı, gələr zamanı. 
Kamran İmranoğlu                                              Zəli 
 118 
Birdən Məşədi Qafarın nəvəsi gücü gəldikcə 
qışqırdı. Bu qışqırıq əvvəlki qışqırıqlara qətiyyən 
oxşamırdı. Dərənin döşündə oturan Tanrıverdinin 
oğlu da bu səsə dik atılıb qamışlığa tərəf  boylandı. 
Həşimin Salatından olan uşağı tez Məşədi Qa-
farın nəvəsinə yaxınlaşdı. Gördü ki, Məşədi Qafarın 
nəvəsi sol əli ilə qamışlardan yapışıb, sağ əli ilə də 
yuxarı qaldırdığı sağ ayağını bərk-bərk tutub. Məşə-
di Qafarın nəvəsi dedi ki, ayağımın altı kəsilib. Nəy-
disə ayağımı elə doğradı ki, ağlım başımdan çıxdı. 
Həşimin Salatından olan uşağı gördü ki, suyun 
üzünü qıpqırmızı qan bürüyür. Heç bir söz demədən 
onun sağ qolunu boynundan aşırıb çiynini qoltuğu-
nun altına dayaq elədi. Onlar yavaş-yavaş qamışlığın 
kənarına tərəf addımlamağa başladılar. Çətin də 
olsa, qamışların arasıyla birtəhər yeriyirdilər. Başa 
düşürdülər ki, qamışlıqdan tez çıxmaq lazımdır, yox-
sa qanı saxlamaq olmayacaq. 
Onlar qamışlığı çıxhaçıxda Tanrıverdinin oğlu 
kömək eləmək üçün əlini irəli uzatdı. O, Həşimin 
Salatından olan uşağı ilə köməkləşib Məşədi Qafarın 
nəvəsini göy otun üstündə oturtdu. Sonra sağ ayağı-
nın altına baxdılar və gördülər ki, baş barmağın pən-
cəyə tərəf olan hissəsi əməlli-başlı kəsilib. Əvvəlcə 
Kamran İmranoğlu                                              Zəli 
 119 
elə zənn etdilər ki, onun ayağını çoxdan biçilmiş qa-
mışların kötüyü kəsib. Buna Düyərlidə «qələm vur-
maq» deyərdilər. Amma iş orasındadır ki, çox vaxt 
ayaq barmaqlarının arasını vurardı. Bu kəsik isə ta-
mam başqa kəsik idi. Əslində qırıq şüşənin kəsmə-
yinə də heç oxşamırdı. 
Həşimin Salatından olan uşağının xəyalından 
keçdi ki, Məşədi Qafarın nəvəsinin ayağını ya bıçaq 
kəsib, ya da oraq. Sonra da içində təəssüflənməyə 
başladı. Təəssüfləndi ki, gərək əl atıb suyun içinə 
baxaydım. Daha gecdir. Bundan sonra həmin yeri 
tapmaq zəli axtarmaq kimi çətin bir işdi. 
Onlar yaranı əllə nə qədər sıxdılarsa, qan 
dayanmadı. Tanrıverdinin oğlu quru torpaq götürüb 
kəsilən yerin üstünə tökdü. Heç yarımca dəqiqi 
keçməmiş qan torpağı yaşardıb üstə qalxdı. 
Həşimin Salatından olan uşağı soruşdu ki, 
kibrit varmı? Tanrıverdinin oğlu da cavab verdi ki, 
məndə var, səhər ocağı yandıranda yadımdan çıxıb 
cibimdə qalıb. 
Həşimin Salatından olan uşağı köynəyini 
çıxarıb ətəyindən bir enli zolaq cırdı. Onun da lap 
kiçik hissəsini dartıb qopardı və içinə zəli saldıqları 
bankanın qapağının üstünə qoydu. Kibrit çöpünü 
Kamran İmranoğlu                                              Zəli 
 120 
çəkib onu yandırdı. Yanıb kül olmuş parçanı kəsilən 
yerə qoydu və qalan parça ilə Məşədi Qafarın 
nəvəsinin ayağının yarasını bərk-bərk sarıdı. Bir az 
da durub diqqətlə baxdılar. Qan tamam kəsildi. Yenə 
də hər üçü rahat nəfəs alıb göy otun üstündə oturdu. 
Tanrıverdinin oğlu yavaşca dilləndi: 
– Gərək bayaq mənim kimi siz də getməyəy-
diniz. Elə bilirsiniz ilandan-çayandan qorxuram? 
Yox! Ürəyimə dammışdı ki, nəsə olacaq! 
Məşədi Qafarın nəvəsi də cavab verdi: 
– Həmişə babam deyərdi ki, olacağa çarə 
yoxdur. Buna da şükr eyləmək lazımdır. 
Həşimin Salatından olan uşağı dillənmədi. 
Tanrıverdinin oğlu dedi: 
– Zəhra arvadın da  elə bil kefi durub. Niyə 
başqası xəstələnəndə zəli istəmir? Zəlisi olmayanlar 
ölürlər? 
Məşədi Qafarın nəvəsi cavab verdi: 
– Nə eləmək olar? Ağbirçək arvaddır, ürəyi 
istəyir, gərək biz də tapıb aparaq. Həmişə babam de-
yərdi ki, istəyənin bir üzü qara, verməyənin iki üzü! 
Həşimin Salatından olan uşağı dillənmədi. 
Tanrıverdinin oğlu dedi: 
Kamran İmranoğlu                                              Zəli 
 121 
– Yaxşı, indi tutduğumuz bu bir zəlini aparıb 
Zəhra arvada verdik. Axı bundan nə çıxar? Özü də 
deyəcək ki, bığ yeri tərləmiş üç adamın tutduğu 
zəliyə bax! 
Məşədi Qafarın nəvəsi cavab verdi: 
– İndi neyləyək? Özümüzü öldürməyəcəyik 
ki?! Babam həmişə deyərdi ki, lənət heçə! 
Uşaqlar söhbətlərini kəsib yavaşca uzandılar. 
Həşimin Salatından olan uşağı dillənmədi. 
O da arxasını verdi yerə. Əllərini daraqlayıb 
başının altına qoydu, gözlərini də yumdu. 
Həşimin Salatından olan uşağı əslində yatıb bir 
az dincəlmək istəyirdi. Amma özü də bilirdi ki, 
gözlərinə yuxu getməyəcək. Zəli tutmaq onun yadın-
dan tamam çıxmışdı. Fikri-zikri uzunboğaz çəkmə 
ilə Məşədi Qafarın nəvəsinin ayağının kəsilməsinin 
yanında qalmışdı. Birdən atasının bir rus soldatından 
uzunboğaz rezin çəkmə alması onun yadına düşdü.  
Bir vaxtlar dükan-bazardan uzunboğaz rezin 
çəkmə tapmaq yayda qar tapmaq kimi bir şey idi. 
Biri kənddən qırağa çıxanda üç-dörd nəfər kişi bir 
ağızdan ona tapşırardı ki, harda çəkmə görsən, bizə 
də al gətir. Kənddən qırağa çıxan adam da heç onla-
rın ayağının ölçüsünü soruşmazdı. Çünki Düyərlinin 
Kamran İmranoğlu                                              Zəli 
 122 
bütün başı papaqlıları bir-birlərinin ayağının ölçüsü-
nü əzbər bilərdilər. Hətta kəndin ortasında adamların 
kefi durub zarafat eyləyəndə bəzən ayaqlarının ölçü-
ləri ilə zarafatlaşardılar. 
Uzunboğaz rezin çəkmə tapılmayan vaxtların 
birində Həşim evdən  iki-üç lavaş, azca pendir, göy-
göyərti götürüb ədəb-ərkanla qəzetə bükür. Qadınla-
rın Araza suya getməsinə xeyli qalmış tikanlı simlər 
çəkilən sərhədə tərəf gedir. Həmişə axşamüstü iki 
rus soldatı əvvəlcədən gəlib sərhəddəki bir adamın 
zorla keçə biləcəyi qapının yanında durardı. Həşim 
də həmin soldatlara yaxınlaşıb «zdrasti» deyəndən 
sonra lavaş-pendir, göy-göyərti bükdüyü qəzeti on-
lara uzadardı. Onlar da alıb Həşimə «spasibo» de-
yərdilər. Sonra Həşim rusca yalampıştan qırıldada-
qırıldada onlara birtəhər başa salardı ki, mənə uzun-
boğaz rezin çəkmə lazımdır. Onlar da öz aralarında 
nəsə danışardılar və Həşimə bircə kəlmə deyərdilər: 
– Posle zavtra. 
Həşim kəndə qayıdar. İki gündən sonra yenə 
bir qəzet arası pendir-lavaş, göy-göyərti götürüb 
sərhədə gedər. Görər ki, yenə həmin əsgərlərdir. Bu 
dəfə də onlar Həşimə bircə kəlmə deyərlər: 
– Posle zavtra. 
Kamran İmranoğlu                                              Zəli 
 123 
Həşim bu dəfə kəndə dönəndə bir az naümid 
olur. Fikirləşir ki, deyəsən, düzələn işə oxşamır. 
Amma iki gündən sonra Həşim bir də tənbəllik elə-
məyib pendir-lavaş, göy-göyərti götürüb axşamçağı 
sərhədə yollanır. Əsgərlər Həşimi uzaqdan görən 
kimi tanıyırlar və ucadan deyirlər: 
– İdi syuda! 
– İdi syuda! 
Həşimin o dəqiqə ürəyinə damır ki, deyəsən, iş 
düzəlib. Doğrudan da, elə sərhədə çatan kimi əsgər-
lərin biri qəzetə bərk-bərk bükülmüş uzunboğaz 
rezin çəkmələri ona uzadır. Neçə gün əvvəlcədən 
qatlayıb burun dəsmalının içinə qoyduğu kağız pulu 
elə həmin əsgərin cibinə basır. Evə gələndə isə  
Salatına da, uşaqlara da qatı açılmaz bir sirr kimi 
tapşırır ki, bu məsələdən heç kəs xəbər tutmamalıdır. 
Həşimin Salatından olan uşağı həmin əhvalatı 
xatırlayıb ürəyində öz-özünə dedi ki, bəlkə, elə 
qamışlıqdan tapılan çəkmə atasının rus əsgərlərindən 
aldığı həmin uzunboğaz çəkmənin tayıdır?  Dalısıca 
da düşündü ki, ola bilməz! Çünki həmin uzunboğaz 
rezin çəkmələr hələ də evdə təptəzə durur. Əgər 
çəkmənin bir tayı cırılsaydı, atam onu mənə verərdi 
ki, apar tulla. Belə bir əhvalat heç vaxt olmayıb. 
Kamran İmranoğlu                                              Zəli 
 124 
Yaxud, allah eləməsin çəkmənin başına xoşagəlməz 
bir iş gəlsəydi, atam səhərdən axşama qədər dayan-
madan deyinərdi. Çəkmədən ötrü atamın hövsələdən 
çıxıb deyinməyi də qətiyyən yadıma düşmür. 
Elə bu vaxt onun qulağına yüngül bir xışıltı 
gəldi. Bir az da diqqət verdi görsün ki, bəlkə elə-belə 
səsdir. Amma yanılmamışdı. Nə idisə, sürünə-sürünə 
gəlirdi. Çiynini bir az dikəltdi, düz qabağa baxdı və 
heç nə görmədi. Sonra yerində oturdu. Birdən gördü 
ki, ana tısbağa qabaqda, bala tısbağa da arxasınca az 
qalırlar zəli olan bankanın yanına çatalar. Yavaşca 
ayağa qalxıb tısbağaların yanına gəldi. Hər iki 
tısbağa onun gəlişini hiss edib yan-yana dayandılar. 
O da üzünü ana tısbağaya tutub dedi: 
– Ay Allahın heyvanı, sənin burada nə işin 
var? Olmaya zəlidən ötrü bizlə davaya çıxacaqsan? 
Sonra tənbəllik eləməyib ayağı ilə ana tısba-
ğanı arxası üstə çevirdi. Bala tısbağa bunu görüb 
geriyə döndü və qamışlığa tərəf qaçmağa başladı. O, 
bala tısbağanın da qabağını kəsdi və ayağı ilə itə-
ləyə-itələyə ana tısbağanın yanına gətirdi. Eyni qay-
da ilə onu da çanağı üstə çevirdi. Hər ikisinə bar-
mağını silkib dedi: 
Kamran İmranoğlu                                              Zəli 
 125 
– O çəkmənin kimin olduğunu mənə demə-
səniz ikinizi də öldürəcəyəm! 
Qeyri-ixtiyari dediyi bu sözlərə özünün də 
gülməyi tutdu. 
Elə bu vaxt Tanrıverdinin oğlu başını qaldır-
madan ucadan dedi: 
– Durun hazırlaşın, gedəyin. Gün əməlli-başlı 
əyilib. Quzuların çölə çıxan vaxtıdır. 
Həşimin Salatından olan uşağı tez cavab verdi 
ki, bir az da dincəlin, gedərik.    
Həşimin Salatından olan uşağı tısbağaları eləcə 
qoyub qamışlığın qırağına gəldi. Yavaşca yerə otur-
du. Əvvəlcə şalvarının sol qıçını dizə qədər çirmə-
lədi. Sonra da şalvarının sağ qıçına əl atanda gözü 
yamağa sataşdı. Bu yamaq anasının vurduğu yamaq 
idi. Araza düşüb boğulmamışdan on-on beş gün 
qabaq tikmişdi. Əslində bu yamağı yaxından və çox 
diqqətlə baxmadan seçmək mümkün deyildi. Uşağın 
ağlından keçdi ki, anam çox səliqəli arvad idi. Atam 
hərdən anamı lağa qoyub deyərdi ki, Salatının gör-
düyü işdən gül iyi gəlir. Əslində lağlağasız-filansız, 
doğrudan da, elə belə idi. 
O, şalvarın sağ qıçının yamağına baxa-baxa 
onu da dizə qədər qatladı. Yamaq tamam görünməz 
Kamran İmranoğlu                                              Zəli 
 126 
oldu. Sonra ayağa qalxdı və ehtiyatla qamışlığın 
içinə düşdü. Məşədi Qafarın nəvəsi ilə Tanrıverdinin 
oğlu durub onu görsəydilər, yəqin, elə bilərdilər ki, 
Həşimin Salatından olan uşağı qamışlığın içində zəli 
axtarır. Əslində isə Həşimin Salatından olan uşağı 
zəli axtarmırdı. O, Məşədi Qafarın nəvəsinin ayağı-
nın kəsildiyi yerə tərəf gedirdi. Özü də ürəyində fi-
kirləşirdi ki, görəsən, həmin yeri tapa biləcəyəmmi? 
Uşaq xeyli gedib bir topa qamışlığın yanında 
dayandı. Əvvəlcə sağa-sola baxdı ki, yadında qalan 
nişanə qamış varmı? Xeyli nəzər yetirdi, amma heç 
nəyi xatırlaya bilmədi. 
O, aşağı əyilib iki əlini də suyun dibinə saldı. 
Əllərini suyun dibindəki palçığın üstündə gəzdir-
məyə başladı. O tərəf-bu tərəfə nə qədər hərəkət 
elətdirdisə, əlinə heç nə dəymədi. Sonra belini dü-
zəltdi. Gördü ki, ətrafdakı su əməlli-başlı bulanıb. 
Həşimin Salatından olan uşağı qabağa üç-dörd 
addım atıb dayandı. Sağa-sola baxdı. Sonra yenə 
əllərini suyun altına salıb palçığın üstündə gəzdirdi. 
Əlinə bir-iki çör-çöpdən başqa heç nə dəymədi.   
Əvvəlki kimi belini düzəltdi və gördü ki, 
burada da su əməlli-başlı bulanıb. 
Kamran İmranoğlu                                              Zəli 
 127 
O, bir azca sola göz gəzdirdi. Orada bir neçə 
qamış ortadan sınmışdı. Ağlına gəldi ki, bəlkə, ba-
yaq Məşədi Qafarın nəvəsi əli ilə qamışları tutanda 
sındırıb? 
Yavaş-yavaş qırılmış qamışların yanına tərəf 
addımladı. Oraya çatanda əvvəlcə qırıq qamışlara 
baxdı. Amma ağlı bir şey kəsmədi. Naəlac qalıb 
yenə əllərini suyun altına salıb palçığın üstündə 
gəzdirdi. Heç nə tapa bilmədi və belini düzəltdi. 
Suyun bulanmağından çox, indi onun diqqətini çə-
kən dizə qədər qatlanmış şalvarının islanması oldu 
və tezcə də belə qərara gəldi ki, həmin yer bura 
deyil. Çünki bura əvvəlki yerlərdən dərindir. 
Həşimin Salatından olan uşağı qəflətən öz-
özünə «cəhənnəm olsun, bir az da zəli axtarım», - 
dedi. Beş-on qamışın dibinə baxdı, zəli tapa bilmədi. 
Birdən gözləri qarşıdakı əyilmiş qamışın üstündə 
oturmuş yamyaşıl qurbağaya sataşdı. Fikirləşdi ki, 
yaşıl qurbağaya niyə «seyid qurbağası» deyirlər və 
heç bir cavab tapa bilmədi. Yanında dümdüz suya 
sancılmış çubuğu götürüb qurbağaya tərəf uzatdı. 
Çubuğu qurbağaya vurmadan bir-iki dəfə yellətdi. 
Qurbağa heç vecinə almadı. Yenə maddım-maddım 
ona baxdı. Qurbağanın gözlərində bir az da yazıqlıq 
Kamran İmranoğlu                                              Zəli 
 128 
göründü. Birdən ağlına gəldi ki, bəlkə, yaxınlıqda 
ilan var, ona görə qorxudan tullanıb qamışın üstə 
oturub. Bu fikirdən narahat olmağa başladı və ət-
rafına diqqətlə nəzər saldı. Elə bu vaxt qurbağa 
tullanıb suya düşdü, onun da narahatlığı qurbağanın 
suya tullanması ilə yoxa çıxdı.  
Həşimin Salatından olan uşağı qəflətən qərara 
gəldi ki, bayaq ilanı gördüyüm yerə gedəcəyəm. O, 
əlindəki çubuğu atmamışdı və bu çubuq elə bil ona 
güc verirdi. 
Bir neçə addım o istiqamətə irəlilədi. Amma 
bu dəfə ciddi cəhdlə zəli axtarmağa başladı. Ona elə 
bir həvəs gəldi ki, özü də məəttəl qaldı. Həm də 
daxilən inandı ki, mütləq bir neçə zəli tapacaqdır. 
Gözlərinin qabağına Zəhra arvad gəldi. Xəyalından 
keçdi ki, zəliləri görən kimi onun boynunu qucaq-
layacaq və hamının eşidə biləcəyi gur səslə «sən 
rəhmətlik Salatının ağıllı balasısan», - deyəcək. 
Birdən gözləri qarşıdakı qamışın üstünə qon-
muş çəyirtkəyə sataşdı. Çəyirtkə qamışın üstdə başı 
yuxarı dayanmışdı, arxası isə ona tərəf idi. Amma ən 
maraqlısı bu idi ki, çəyirtkənin də üstünə qırmızı, 
yaşıl çilləri olan bir kəpənək qonmuşdu. Ağlına 
haradan gəldisə, zümzümə eləməyə başladı: 
Kamran İmranoğlu                                              Zəli 
 129 
– Ay dili-dili, ay dili-dili Diloşdu. 
Çəyirtkə də elə bunu eşidib üzünü ona tərəf 
döndərmədən qəribə bir səs çıxardı. Kəpənək də bu 
səsdən heç qorxmayıb onun üstündən uçmadı. O, 
ürəyində sevindi ki, kəpənək olmasa da, deyəsən, 
çəyirtkə onu başa düşüb. Bu vaxt astadan bir də 
zümzümə eləməyə başladı: 
– Ay dili-dili, ay dili-dili Diloşdu! 
Sonra dayandı. Gözlədi ki, çəyirtkə ona cavab 
verəcək, ya yox? Elə bir az keçməmiş çəyirtkə yenə 
həmin səsi çıxartdı və onun başının üstündən tulla-
nıb arxadakı qamışın üzərinə qondu. Kəpənək da 
uçub uzaqlaşdı. Bir anlığa öz-özünə sual verdi ki, bu 
qonşunun qızı Diloş haradan onun ağlına gəldi? 
Daha çəyirtkəyə fikir vermədi. Yenə də qamış-
ları aralaya-aralaya aşağılara göz gəzdirirdi, Allaha 
yalvarırdı ki, barı bir-iki zəli tapsın. Zəhra arvadın 
yanına üzüqara qayıtmasın. 
Əlini atıb qamışların birindən yapışdı. Aşağı-
dan yuxarıya ona göz gəzdirdi. Sonra da yuxarıdan 
aşağıya diqqətlə süzdü. Çəyirtkəni deyil, kəpənəyi 
yadına sala-sala qamışın hər tərəfini əli çatan yerə 
qədər yumağa başladı. Yuduqca qamış bir az da 
Kamran İmranoğlu                                              Zəli 
 130 
şümşadlaşır və ona ləzzət verirdi. Amma bu qamışı 
niyə belə əzizlədiyini heç özü də başa düşmədi. 
Sonra qamışı başına buraxıb ayağını irəliyə atdı 
və o tərəf-bu tərəfə göz gəzdirib zəli axtarmağa da-
vam etdi. Birdən ağlına gəldi ki, onun durduğu bu yer 
elə bil bayaq ilan olan yerdir. Amma onu da fikirləşdi 
ki, Məşədi Qafarın nəvəsinin ayağının kəsildiyi yeri 
tapa bilmirsə, ilan olan yeri necə tapa bilər? 
Yenə içindən bir gizilti keçdi. Gizilti ona deyir-
di ki, sənin durduğun bu yer məhz elə ilan olan yerdir. 
Həşimin Salatından olan uşağı dimdik, özü də 
tərpənmədən suyun içində, qamışların arasında qa-
mış kimi şax dayandı. Əvvəlki halı yadına düşdü. 
Xatırladı ki, onda az qalırdı ürəyi dayansın. İndisə az 
qalır ürəyi partlasın. Burada ki, ilan-filan heç nə 
yoxdur! Bəs ona nə olub? Bəlkə, durduğu yerdə onu 
qara basır? 
Necə oldusa anası yadına düşdü. Yenə tək ar-
mud ağacının yanına ot biçməyə getmişdilər. Anası 
ot biçməyə başlayanda öz-özünə dedi ki, bu gün 
gərək o qədər biçəm, sabahı da görsün. Sabah təndir 
salıb çörək yapmalıyam. Əslində bu sözləri o da 
eşitdi. Bəlkə də, Salatın bunları uşağa deyirdi. De-
yirdi ki, uşaq çox işləyəcəyini əvvəlcədən bilsin! 
Kamran İmranoğlu                                              Zəli 
 131 
Doğrudan da, həmin gün Salatın qırğıya dön-
müşdü. Nə əlini görmək olurdu, nə də orağı. Salatın 
uşağa dedi ki, tez-tez daşı ki, qaranlığa qalmayaq. 
Qaranlığa qalsaq, atan yenə gözünü yumub, ağzını 
açacaq. Nə qədər gülməşəkər söz var, qabırğama 
döşəyəcək! Elə silib suvayacaq ki, heç bir tutarlı 
yerim qalmayacaq.  
Həşimin Salatından olan uşağının yadına gəldi 
ki, qaş qaralmağa başlayırdı, amma anamın biçdiyi 
ot hələ də arabanın bir küncündə qalmışdı. Anam da 
arabaya yaxınlaşıb otun az olduğunu görəndə 
narahatlığını gizlədə bilməyib açıqca dedi ki, iş belə 
getsə, sabah inək ac qalacaq, südü də quruyacaq! 
Sonra Salatın o tərəf-bu tərəfə baxdı. Üzünü 
kəndə tərəf tutdu və gördü ki, gəlib gedən yoxdur. 
Heç kəsin görünmədiyinə tam əmin olandan sonra 
donunun ətəyini sol əlinə yığıb tək armudun yanın-
dan keçən su arxının o biri tərəfinə tullandı. Su ar-
xının o biri tərəfi kolxozun yoncalığıydı. Bu il yonca 
elə gəlmişdi ki, bir az biçsəydin, araba ağzına qədər 
dolardı. Salatın ürəyində fikirləşdi ki, həyətdə əkir-
sən, zing qoyub becərirsən, heç belə yonca əmələ 
gəlmir. Vallah, bu kolxozun yaman bəxti var! 
Kamran İmranoğlu                                              Zəli 
 132 
Həşimin Salatından olan uşağının yadına gəldi 
ki, onda anasının nə düşündüyünü deyə bilməsə də, 
özünü əməlli-başlı qara basırdı. Həmin gün yoncanı 
arabaya yığıb üstünü də otla örtüb evə gətirsələr də, 
çöldəki qarabasma uzun müddət onun ürəyindən 
çıxmadı.  
Həşimin Salatından olan uşağı qamışlığın ara-
sında dayanıb bir də fikirləşdi ki, deyəsən, bu qara-
basma elə həmin qarabasmaya oxşayır. Sonra özünü 
toplayıb bir addım da qabağa atdı. Bu dəfə bağırtılı 
bir səs eşitdi. Elə bil kimsə onu adı ilə çağırdı: 
«Fariz!» Sonra hiss elədi ki, bu, deyəsən, onun ana-
sının – Salatının səsiydi. Salatın sanki ona deyirdi: 
«İrəli getmə! Dayan!» 
Yenə yerində dayandı. O tərəf-bu tərəfə baxdı, 
heç kimi görmədi. Diqqətlə qulaq asdı, daha heç nə 
eşitmədi. Səs-səmir yox idi. Bəs onda bu səs hardan 
gəldi?  Bəlkə, doğrudan da, onu qara basır!? 
Həşimin Salatından olan uşağı bir azca nəfəsini 
dərib sonra heç nəyə fikir vermədən daha inadla 
irəliyə getməyə başladı. Onun yadına nə zəli düşür-
dü, nə qonşunun qızı, nə də anası Salatın. Elə fikri-
zikri irəli getmək idi. Getdi. Bir addım, iki addım, üç 
addım. Birdən ayağı nəyəsə ilişdi və dayandı. Başını 
Kamran İmranoğlu                                              Zəli 
 133 
qaldırıb qarşıdakı qamışlara diqqətlə baxdı və tanıdı. 
O, qəti əmin oldu ki, ilanın durduğu yerdə dayanıb. 
Bəs onda ayağına ilişən nəydi? Əvvəlcə ağlına 
gələn uzunboğaz rezin çəkmə oldu. Elə pıçıltıyla da 
dedi: «Yəqin, bayaqkı çəkmənin tayıdır». Sonra da 
yavaşca əlini suyun altına salıb həmin şeyə toxundu. 
Tez də ürəyində dedi ki, yox, rezin çəkməyə oxşamır! 
Həşimin Salatından olan uşağı suyun altında-
kını yavaşca qaldırmaq istədi. Hələ suyun üzərinə 
çıxarmamış hiss etdi ki, onun bir ucunu nəyəsə bağ-
layıblar. Yavaş-yavaş o biri ucunu qaldırdı və suyun 
üzünə çıxan kimi əlindən buraxdı. Özü də səndə-
ləyib böyrü üstə suya yıxıldı. Təngənəfəs adamlar 
kimi yavaşca qalxıb ölü kimi dayandı. Hiss etdi ki, 
rəngi ağappaq olub. Suyun altında olan meyitin əlini 
yuxarı qaldırmışdı. 
Həşimin Salatından olan uşağı handan-hana 
özünə gəldi. Yavaşca geri çevrilib suyu şappıldada-
şappıldada qamışlığın kənarına doğru addımlamağa 
başladı. Bu vaxt dərənin kənarından Tanrıverdinin 
oğlunun səsi eşidildi. O, qamışlığa üz tutub qışqırırdı 
ki, gəl gedək, quzuları otarmaq vaxtıdır. Həşimin 
Salatından olan uşağı cavab verə bilmədi, dil-dodağı 
qurumuşdu. 
Kamran İmranoğlu                                              Zəli 
 134 
O gəlib qamışlığın kənarına çatdı. Məşədi Qa-
farın nəvəsi ilə Tanrıverdinin oğlu – hər ikisi ayaq 
üstə durub onu gözləyirdi. Zəli qoyulmuş banka 
Tanrıverdinin oğlunun, uzunboğaz rezin çəkmə isə 
Məşədi Qafarın nəvəsinin əlində idi. Məşədi Qafarın 
nəvəsi dedi: 
– Hə, bir şey tapa bildin? 
Həşimin Salatından olan uşağı heç bir cavab 
verməyib şalvarının ayağını aşağı salmağa başladı. 
Tanrıverdinin oğlu da dilləndi: 
– Biz getdik, sən də dalımızca gəl! Sonra da 
cavab gözləmədən və şalvarın, köynəyin niyə islan-
dığını soruşmadan belə getməyə başladı. Həşimin Sa-
latından olan uşağı da ətəyi cırılmış yaş köynəyini, 
islanmış şalvarını çırpa-çırpa onların dalınca düşdü. 
 Heç on-on beş addım getməmişdilər ki, Həşi-
min Salatından olan uşağı qışqırdı. 
– Dayanın, bu dəqiqə gəlirəm! 
Bu sözlərdən sonra o, geri dönüb qamışlığa 
tərəf qaçdı. Uşaqlar da heyrətlə onun arxasınca ba-
xıb gözləməyə məcbur oldular. 
Həşimin Salatından olan uşağı qaça-qaça boy-
nuna qırmızı parça bağladığı qamışın yanına gəldi. 
Əyilib qamışı dibindən qırmaq istədi, amma birdən 
Kamran İmranoğlu                                              Zəli 
 135 
dayandı. Belini düzəldib üzünü uşaqlara tərəf tutdu 
və sevinclə onlara əl edərək «bura gəlin» qışqırdı. 
Uşaqlar da bu sözdən sonra onun yanına qaçdı-
lar. Gəlib çatanda Həşimin Salatından olan uşağı 
barmağını qamışa tərəf uzadıb dedi: 
– Zəli! 
Məşədi  Qafarın nəvəsi ilə Tanrıverdinin oğlu 
gördülər ki, qamışın üstündə qırmızı parçanın lap 
yaxınlığında iki zəli var. Hər ikisi «Ay can, ay can!» 
- deyərək sevincdən hoppanıb düşməyə başladılar. 
Qoltuğunda uzunboğaz rezin çəkmə olan Mə-
şədi Qafarın nəvəsi, içində üç zəlinin oynaşdığı ban-
kanı əlində tutan Tanrıverdinin oğlu və tütək qayır-
maq üçün şax bir qamışı çiyninə qoyan Həşimin 
Salatından olan uşağı az qalırdılar kəndə girsinlər. 
Məşədi Qafarın nəvəsi qamışlığın kənarında 
uzanıb yatan vaxtı gördüyü yuxunu xatırlayırdı: 
«Babası dirilib gəlib onların həyətinə. Ona bir uzun 
ağac, bir də cırılmış köhnə əski uzadıb deyir ki,  bu 
əskini ağacın başına dolayıb yandır və üzüm tənə-
yinin üstündəki arı pətəyinə od vur!» 
Tanrıverdinin oğlu birinci sinifdə Tükəzə yaz-
dığı sevgi məktubunu yadına salmışdı. 
Kamran İmranoğlu                                              Zəli 
 136 
Həşimin Salatından olan uşağı isə doğulandan 
hələ çox-çox əvvəllər Arazın o tayına köçüb getmiş 
Müzəffər dayısının payızda kəndə qonaq gələn və 
qayıdıb gedərkən yoxa çıxan oğlu Təvəkkülün onunla 
çiling-ağac oynamasını gözünün qabağına gətirmişdi. 
Onlar kəndin girəcəyində evlərin birinə çatan-
da ürək oxuyan adamlar kimi Qurban qabaqlarına 
çıxdı. Həşimin Salatından olan uşağı tez çiynindəki 
qamışı ona uzadıb dedi:  
– Qurban dayı, sizin üçün gətirmişəm. Bu qa-
mışdan yaxşı tütək çıxar. Amma istəyirəm ki, bu qa-
mışdan düzəltdiyin tütəklə mənim havamı çalasan! 
Qurban qamışın o tərəf-bu tərəfinə baxıb «sağ 
ol!» - dedi. 
Bir az da getmişdilər ki, Nəcəfalının hasarının 
yanına çatdılar. Həşimin Salatından olan uşağı Mə-
şədi Qafarın nəvəsindən uzunboğaz rezin çəkməni 
alıb hasarın üstündən üzümlüyə tulladı. 
Zəhra arvadın evi kəndin o başında idi. 
 
*    *    * 
Onlar üç uşaq idilər: Məşədi Qafarın nəvəsi, 
Tanrıverdinin oğlu, Həşimin Salatından olan uşağı. 
Kamran İmranoğlu                                              Zəli 
 137 
Zəhra arvaddan aldıqları bir ovuc tut qurusunu 
ciblərinə töküb geri qayıdırdılar. 
Bu vaxt Düyərlinin arvadları bir-bir, iki-iki hə-
yətlərdən çıxıb Araza su gətirməyə gedirdilər. Qur-
ban böyrünü evlərinin divarına dayayıb Həşimin 
Salatından olan uşağının ona verdiyi qamışdan dü-
zəltdiyi təzə tütəkdə yetimlik mahnısını çalırdı.  
 
Kamran İmranoğlu                                              Zəli 
 138 
VAĞZAL 
 
PROLOQ ƏVƏZĠ 
 
Məşədi Vəli kişi sobanın yanındakı məxmər 
üzlüklü döşəkçənin üstündə oturub yastığı özünə 
tərəf çəkdi və böyrünü ehmalca əyib yastığa dirsək-
ləndi. Elə o dəm sobanın istisi kürəyinə vurdu və 
üşüməyi yadından çıxdı. 
– Tutu, ay Tutu! 
Tutu arvadın səsi gəlmədi. 
Məşədi Vəli kişi bir az dikəlib oturduğu yer-
dəcə Tutu arvadın toxuduğu və ayağına təzəcə 
geydiyi yun corabı şalvarının altından görünən ağ 
tumanın üstünə dartdı. Sonra yenə səsləndi: 
– Tutu, ay Tutu! 
Tutu arvad içəri girdi: 
– Nə olub, yenə səsini nə atmısan başına, ay 
qurumuş? Özünü elə yırtıb-dağıdırsan ki, elə bil ala 
dana naxırdan qaçıb! 
– Ay Tutu, görüm səni kəndin arvadları ağla-
sın! Məni bəlaya saldın! 
– Bu da mənim yaxşılığım! Səhər qancıq ta-
yadan düşməmiş yuxuna haram qat, qazan-qazan su 
Kamran İmranoğlu                                              Zəli 
 139 
qızdır, bu qurumuşu çimizdir, kirini tök, əvəzində 
səni yamanlasınlar! 
– Bu gecə sətəlcəm olmasam yaxşıdır! 
– Niyə sətəlcəm olursan? Otur isti peçin 
başında, kəkotu çayından da iç! Sətəlcəm səndən 
qorxsun, sən niyə ondan qorxursan? 
– O qədər kürəyimi sürtüb kirimi tökdün ki, indi 
elə bil əynimdə bir paltar azalıb. Nəsə birtəhərəm. Elə 
bilirəm sabah Sultan kişi gəlib yasinimi oxuyacaq. 
– Ölməzsən! Səni dəyirmanın boğazına ölü sal-
san, diri çıxarsan! İndi harda olsa Baftalı Salahın nə-
vəsi də gələcək, kəfən yırtıb, gor eşməyə başlaya-
caqsan, axırda o uşağın da başını xarab eyləyib lənət 
qazanacaqsan. Necə ki mənim başımı xarab eləyibsən! 
Elə bu vaxt qapı cırıldadı. Cırıltı ilə eyni 
vaxtda Baftalı Salahın nəvəsinin səsi eşidildi: 
– Ay Məşədi Vəli kişi, yatmısan? 
– Gəl içəri, indi yatmaq vaxtı deyil, ay Baftalı 
Salahın nəvəsi! 
Tutu nənə Məşədi Vəli kişinin eşidə biləcəyi 
pıçıltıyla dedi ki, adını çək, qulağını bur! 
Baftalı Salahın nəvəsi içəri girib ədəb-ərkanla 
salam verdi və Məşədi Vəli kişinin yanında oturdu. 
Məşədi Vəli kişi Tutu nənənin üstünə kişiləndi ki, 
Kamran İmranoğlu                                              Zəli 
 140 
yeri bir stəkan çay gətir, uşaq da kəkotu çayının 
tamını dadsın. 
Tutu nənə dinməz-söyləməz çay dalısınca getdi. 
Baftalı Salahın nəvəsi dilləndi: 
– Ay Məşədi Vəli kişi, gecə bir yuxu gördüm. 
Səhərə qədər o yuxu məni zinhar elədi. Nə qədər o 
tərəf-bu tərəfə vurnuxdum, bir şey anlaya bilmədim. 
Gördüm ki, üstündə qırmızı zolaqları olan yamyaşıl 
rəngli elektriçka kəndin düz ortasına gəlib çıxıb. 
Başında şlyapası olan bir nəfər də inəyin belinə minib 
elektriçkanın qabağını kəsib. Hamı maddım-maddım 
bunlara tamaşa eləyir, heç kəsdən də səs-səmir çıxmır. 
– İnəyin belində oturan adamı tanıdın? 
–  Yox, tanıya bilmədim! 
– Bəs inəyi necə? Tanıya bildinmi kimindir? 
– Onu da tanıya bilmədim, ay Məşədi Vəli kişi? 
– Amma mən öz zənnimlə o adamı da tanıdım, 
hələ istəsən inəyi də, ay Baftalı Salahın nəvəsi! 
 
1 
Səhnə yuxudan qalxanda qonum-qonşudan heç 
kəs oyanmamışdı. O, həmişə belə bivaxt durar, 
axşamdan termosa tökdüyü çaydan bir stəkan süzər, 
çayın içinə üç-dörd dişdəm qənd atıb şirin eləyərdi. 
Kamran İmranoğlu                                              Zəli 
 141 
Sonra da qazıb yerə basdırdığı küpün içindəki ovma 
pendirdən yarım ovuc lavaşın arasına qoyub bir dür-
mək düzəldər, onu iştahla yeyər və dabanqırma ev-
dən çıxardı. 
Bu gün də evdən çıxanda qapının üstündə sal-
lana-sallana qalan paslı qıfılı açarla ehmalca kilidlə-
di. Dönüb hündürlüyü qurşağına qədər çatan məhəc-
cərdən aşağıya baxdı. Həyəti başdan-ayağa diqqətlə 
nəzərdən keçirdi. Neçə gün bundan qabaq yağan 
qardan əsər-əlamət qalmamışdı. Hasarın dibində ala-
tala görünən ağ-ağ qar topaları da yoxa çıxmışdı. 
Dünən fikrinə gəlmişdi ki, nəvələri burada olsaydı, 
əlləri üşüyə-üşüyə qar topalarından götürüb həvəslə 
yeyəcəkdilər. Anaları da üstlərinə çığıracaqdı ki, atın 
yerə, xəstələnərsiniz. Ancaq birdən Səhnənin gözü 
gecənin ayazından şümşad olmuş və düz həyətin 
ortasıyla uzanan cığıra sataşdı. Ürəyindən keçdi ki, 
bu cığırla gedəndə qəfil sürüşüb yıxılsa, ona kim 
həyan duracaq? İndi adamlar xorhaxor yatırlar. Sübh 
namazına duranlar da bir-iki nəfər olar, ya olmaz. 
Lap sübh namazına duran olsun, onun Ağoşgilin 
həyətində nə işi var? Allah eləməsin, qolum qırılsa, 
ayağım sınsa, demək, yaman günlərim başladı. Ya 
məni götürüb qızgilə aparmalıdılar, ya da qız gəlib ta 
Kamran İmranoğlu                                              Zəli 
 142 
mən sağalanacan yanımda qalmalıdır. Qızın da gəlib 
burada oturmağı müşkül məsələdir. 
Səhnə düşündü ki, ayağında yaxşı-yaman qalo-
şu var. Dədə-babadan da bəllidir ki, qışın oğlan çağın-
da da qaloş heç vaxt sürüşüb sahibini bada verməz. 
Amma bu qaloş köhnə qaloş idi. Bu qaloşu nə 
vaxt və haradan alıb evə gətirmişdilər. – Səhnənin 
yadında deyildi. Üstdən bir az cırılmışdı. Səhnə hər 
il qış başlayanda o qaloşu əzizləyə-əzizləyə çarpayı-
nın altından çıxarar, o yan-bu yanına baxar, toz-
torpağını silər, təmizləyər, cırıq yerini qara sapla çi-
təyər və qapının ağzına qoyardı ki, ayağına taxsın. 
Səhnə düşündü ki, bu ilki qışı da köhnə qaloşla 
birtəhər ötüşdürdüm. Gələn ilə ya qismət! 
Sonra da açara bağlanmış qırmızı zolaqlı ipi 
açarın üstünə doladı. O tərəf-bu tərəfə baxa-baxa 
aşağı əyildi, donunun ətəyini qaldırıb açarı corabının 
balağına qoydu. 
O, açarın itməsindən yaman qorxardı. Amma 
özü də yaxşı bilirdi ki, qapının başqa bir açarı indi 
mal-qaraya həsrət qalan tövlənin pəncərəsinə qoyul-
muş yekə daşın altındadır. Bu açarın yerini qızı da, 
oğlanları da yaxşı bilirdilər. Əslinə qalsa, açarın orada 
olması Ağoşun sağlığından bu evin qanun-qaydasına 
Kamran İmranoğlu                                              Zəli 
 143 
daxil idi. Çox qabaqlar Ağoş bir dəfə demişdi ki, evin 
açarlarından biri həmişə tövlədəki daşın altında qal-
malıdır. İşdi-şayət qapı bağlı olsa, uşaqlar açarı ora-
dan götürüb qapını açsınlar və bayırda qalmasınlar. 
Səhnə pilləkənləri asta-asta yenib ayağını yerə 
təzəcə basmışdı ki, tövlədəki daşın altındakı açar yadı-
na düşdü. Qəfil ölü görən adam kimi bədəni titrədi, dil-
dodağı əsdi. Az qala ayağı da sürüşüb yerə dəyəcəkdi, 
amma cəld tərpənib əliylə pilləkənin dəmirindən tutdu. 
Öz-özünə dedi ki, ay Allah, bu nə işiydi mən düşdüm?! 
Sonra da Tanrıya alqış eylədi ki, bəs məni qurtaran da 
Sən özün oldun. Yoxsa yıxılıb şil-küt olacaqdım. 
Rəhmətliyin haradan ağlına gəlib ki, evin açarını apa-
rıb daşın altına qoysun. Daş da, nə daş, yalan olmasın, 
bir putdan ağır gələr. Sənə nə deyim, ay Ağoş? 
Evin açarı da daşın altında olar? Bəlkə elə 
başımıza ona görə daş düşüb. İl-ildən bəd gəlir, mən 
də quqqulu kimi qalmışam bu evdə tək-tənha. Elə bil 
qapısı-bacası bağlı bir türmədi. Mənə iş kəsiblər, 
yanıma çay-çörək gətirən də yoxdur. Evə qayıdan 
kimi açarı götürəcəyəm o daşın altından. Bəlkə üzü-
müzə gün doğdu. 
Səhnə özünə gəldi və yavaş-yavaş həyət qa-
pısına doğru yollandı. 
Kamran İmranoğlu                                              Zəli 
 144 
Şeytandı-nədisə özünü səhər-səhər təpmişdi 
Səhnənin ürəyinə. Səhnənin də bir ayağı gedirdi, o 
biri ayağı getmirdi. Fikirləşirdi ki, bəlkə elə indi 
gedib açarı daşın altından götürüm. Amma ağlına 
gəldi ki, rəhmətlik demişkən, uşaqlardan gələn olar, 
açarı tapa bilməz, bayırda qalar. 
Həyət qapısına çatanda əlini qapının taxta dəs-
təyinə atmaq istəyirdi ki, nıx durub səksəndi. Amma 
qapı da yerindəydi, dəstək də. Hələ deməyəsən 
axşamdan diyirlədib qapının dalına qoyduğu iri daş 
da. Əslində Səhnəni səksəndirən elə həmin daş idi. 
Daşı görən kimi xəyalından keçdi ki, bəlkə heç açar 
yerində yoxdur. Neçə ay olar ki, bir dəfə də töv-
lədəki daşı qaldırıb altına baxmamışam. «Lənət şey-
tana»,  – deyib aşağı əyildi və daşı bir tərəfə itələdi, 
qapı taybatay açıldı. 
Səhnə küçəyə çıxıb qapını örtdü, əl atıb yerdən 
götürdüyü yumşaq simi cəftənin halqasına keçirdi və 
yavaşca burdu. Gözü qapının yanında divara söykən-
miş daşa sataşdı və fikirləşdi ki, Ağoş hərdən gecələr 
bu daşın üstündə oturub papiros çəkərdi. Evə qa-
yıdanda da Səhnəyə bir kəlmə söz söyləməzdi. 
Səhnə də Ağoşdan heç nə soruşmazdı. 
Kamran İmranoğlu                                              Zəli 
 145 
Səhnə sola burulub yerişini bir az yeyinlətdi. 
Başına bağladığı şal yaylığın bir ucunu bərk-bərk 
boynuna doladı. Bu şal yaylığı da bir vaxtlar Ağoş 
Səhnə üçün Urusetdən alıb gətirmişdi. Özü də gəti-
rəndə demişdi ki, möhkəmliyinə söz ola bilməz. Bir 
yerə ilişib-eləsə də cırılan deyil. Ömrünün axırına 
qədər bəsindi. Səhnə dodağının altında pıçıldadı ki, 
görəsən Ağoş hardan bilirdi ki, bu şal yaylıq ömür-
lük mənimlə olacaq. Ta indi kimin yadına düşürəm 
ki, təzə bir yaylıq alıb mənə gətirsin?! 
Sonra da gözü əynindəki pencəyin yaxasına 
sataşdı. Deyəsən, azca kirlənmişdi. Bu pencək də 
böyük oğlunun evdə qalan pencəyi idi. Amma ona 
yaman yaraşırdı. Elə bil pencək Səhnənin boyuna 
biçilmişdi. Səhnə olan bəndə heç vaxt fikirləşmə-
mişdi ki, kənardan baxanda düymələr pencəyin kişi 
üçün olduğunu açıqca bildirir. Bircə təsəllisi vardı 
ki, əynimdə yaxşı durur, bəsimdi! 
Səhnə əlini saldı pencəyin sol cibinə. Barmaqla-
rının ucları qapı açarına dəydi. Vağzalın rəisi kabine-
tin bir açarını ona vermişdi və indi Səhnənin barmaq-
larının dəydiyi həmin açar idi. Səhnə də həmişə bu 
açardan daha çox narahat olardı. İndi də ürəyinə gəl-
mişdi ki, birdən açar düşüb itər. Yenə fikirləşdi ki, 
Kamran İmranoğlu                                              Zəli 
 146 
açar niyə düşüb itməlidir. Evdə uşaq-muşaq da yoxdu 
ki, əlini atıb pencəyin cibindən onu çıxartsın. Uşaq-
muşaq olsaydı, açarı heç pencəyin cibinə qoymazdım, 
quyruğuna bir ip bağlayıb boynumdan asardım. 
Səhnə düşündü ki, Ağoşun sağ vaxtlarında ka-
binetin açarı bir dəfə də olsun onun əlinə dəyməyib. 
Ağoş heç vaxt açarı pencəyin cibindən çıxarıb ev-
dəki stolun üstünə qoymazdı. Yayda pencək geyil-
məyən vaxtları isə açarı şalvarının cibinə qoyardı və 
evə girən kimi açarı şalvarının cibindən çıxarıb 
qapının ağzında şlyapasını asdığı asılqana keçirərdi. 
Mən də, uşaqlar da həmin açara əl vurmazdıq. Səhnə 
indiyə qədər bilmirdi ki, Ağoş kabinetin açarlarından 
birini süpürgəçiyə vermişdi, ya yox? 
Xəyalından yenə qapının dalına qoyulmuş daş 
gəlib keçdi. Bu da elə Ağoşdan qalma idi. Ay balam, 
qapının da dalına daş qoyarlar? Daşla da qapını 
bağlayarlar? Hüseynqulunun satdığı şappan-şappan 
qıfıllara nə olmuşdu ki, birini alıb həyət qapısına 
vurmamışıq? Bəlkə elə həyət qapımız da başı daşlı-
dı, ona görə günümüz-dirriyimiz yoxdu? Evdən elə 
bil xeyir-bərəkət tamam çəkilib. Bəlkə fal açdırım, 
dua yazdırım? Mən yazıq başıma nə çarə qılım? İndi 
daş atıb başımı tutmayım, bəs nə eyləyim? 
Kamran İmranoğlu                                              Zəli 
 147 
Səhnə yolu keçmək istəyirdi ki, tindən burulub 
sürətlə gələn avtobus siqnal verdi. Siqnal o qədər uzun 
oldu ki, dəmir yolunun üstündə mal-qaraya verilən qa-
tarın fit səsinə oxşadı. Səhnə diksinib fikirdən ayrıldı 
və yolun kənarındakı kərpic divara tərəf çəkildi. Öz-
özünə deyindi ki, zalımın balası nə həs qanır, nə də 
hüs. Ağzını açıb, gözünü yumub səhər-səhər o tərəf-
bu tərəfə şütüyür. Evlərində bir böyüyü də yoxdu de-
sin ki, bu maşını adam balası kimi sür. Qəfildən dar-
vazadan yola bir uşaq çıxdı, sən də onu vurub bədbəxt 
elədin, camaata nə cavab verəcəksən? Məcbur olub 
onu-bunu iltmasa göndərəcəksən ki, tökülən qanı 
ortadan götürsünlər. Heç kəsin sözünə baxmayacaqlar, 
axırda gedib yapışacaqsınız Mirməhəmməd ağanın 
ətəyindən və yalvaracaqsınız ki, gəl bizi barışdır. O 
yazıq da naəlac qalıb ölü yiyəsinin qapısına gedəcək. 
Bu yaxşıdı, yoxsa adam balası kimi maşın sürmək?! 
Ya uşaq olmadı bir it vurdun, pişik vurdun! 
Niyə vurasan? Axı onlar da Allahın heyvanıdı. 
 
2 
Səhnə gəlib dəmiryoluna çatmışdı. Bir də gör-
dü ki, Qəssab Əlinin oğlu üstüaçıq bir maşının 
yanında dayanıb. Sürücü maşını yavaş-yavaş sürərək 
Kamran İmranoğlu                                              Zəli 
 148 
maşının arxasını dəmiryolunun dikinə dayayırdı. 
Onda Səhnəyə agah oldu ki, deyəsən Qəssab Əlinin 
oğlu Düyərlidən rayon mərkəzinə kəsmək üçün dana 
gətirib. Elə belə də oldu. Maşının arxası yavaşca 
dikə dayandı. Buruntaxlı dananı maşının üstündən 
ehmalca itələyib dikə çıxartdılar. Sonra da dananı 
aşağı yendirib boynundakı ipini az qala maşının 
burnuna dayanan ağaca sarıdılar. 
Qəssab Əlinin oğlu kənarda dayanmış Səhnəyə 
tərəf yaxınlaşdı: 
– Ay Səhnə xala, necəsən? Urusetdən bir xəbər 
varmı? Uşaqlardan gəlib– eləyən yoxdu ki? 
Səhnə bir-birinin ardınca yağan suallara cavab 
vermədi, Qəssab Əlinin oğluna tərəf yeridi, onun 
boynunu qucaqlayıb üzündən öpdü. Elə bil neçə il 
bundan qabaq itkin düşmüş ciyərparasını təzəcə 
tapmışdı. Bəlkə də oğlanlarından xəbər bilməyən 
Səhnə Qəssab Əlinin oğlundan öz uşaqlarının iyini 
alırdı. Səhnə soruşdu ki, kənddə nə var, nə yox? 
Camaat necə dolanır? 
Qəssab Əlinin oğlu da hamının yaxşılığından 
danışdı, yenə Səhnənin uşaqlarını soruşdu. Səhnə də 
cavab verdi ki, öldü-qaldılarından xəbər yoxdu. Nə 
Kamran İmranoğlu                                              Zəli 
 149 
bir gələn var, nə də bir gedən! Barı bir parça kağız da 
yazmırlar ki, ürəyim sakitləşsin, nigaran qalmayım. 
Qəssab Əlinin oğlu da bildirdi ki, inşallah sağ-
salamat olarlar. Elə Urusetdə qalmaları yaxşıdı. Yə-
qin indi adam kimi yaşayırlar. Buradakı əkin-tikin-
dən canları qurtarıb. Biz nə gün görürük ki, onlar da 
gəlib nə gün görələr? Bütün ili çöldə-bayırdayıq. Ot 
yığ, saman gətir, bir-iki dana bəslə, onu da kəsib 
dəyər-dəyməzinə sat! 
Səhnə soruşdu ki, dananı niyə kənddə kəsmə-
misiniz? Qəssab Əlinin oğlu da cavab verdi ki, kənd-
də bu boyda cöngənin ətini alan kimdi! Hamının 
həyətində toyuğu-cücəsi, qoyunu-keçisi. Ürəyi ət 
istəyəndə o dəqiqə bıçağı qoyur birinin başına. Axı, 
kənddə kəsib satmağın nə xeyri? Qohum-qonşu, 
dost-tanış gəlib deyəcək ki, nisyə ver! Sonra nisyə 
yığmaqdan canımız çıxacaq. Qabaqdan da Novruz 
bayramı gəlir. Deyirəm bu cöngəni kəsib beş-üç 
manat çıxarsam, bayramı bir təhər sovuşdurarıq. 
Səhnə nə fikirləşdisə, dedi ki, küftəlik yerindən 
bir kilo da mənə saxla, vağzaldan qayıdanda götürə-
rəm. Əti götürəndə söhbət eləyərik, indi vağzala 
gecikirəm. 
Kamran İmranoğlu                                              Zəli 
 150 
Səhnə yavaş-yavaş vağzala tərəf getməyə üz 
qoydu, Qəssab Əlinin oğlu da ürəyində düşündü ki, 
mən nisyələrdən qaçırdım, bu yandan da bir nisyə 
çıxdı! Adamın işi gətirməyəndə min əlac eləsən də 
xeyiri yoxdur. 
Səhnə bir az getmişdi, geriyə dönüb, soruşdu 
ki, bəs qardaşın bu gün işə çıxacaq, ya yox? 
O da cavab verdi ki, Mazan avtobusla gələcək. 
Səhnə də dinmədi, dəmir yolunun relslərinin 
üstünə qalxdı. Əslinə qalsa bu axırıncı sualı elə-belə 
vermişdi. Onsuz da Mazan işə iki-üç gündən bir gə-
lirdi. Ağoş bibisi nəvəsi Mazana vağzalda çəkməçi 
butkası düzəldən ili Mazanın da işləri yaxşıydı. O 
vaxt Mazan bir-iki ay sıxıla-sıxıla işlədi. Elə ki, 
adamlara üz-gözü öyrəşdi, sıxılmaq da yaddan çıxdı. 
Hələ kənddəki cırıq-deşik başmaqları da torbaya 
doldurub yamamaq üçün vağzala gətirməyə başladı. 
Mazanı hamı üzüyola adam kimi tanıyırdı. 
Danışıb-dinməyi də yox idi. Söz soruşmasan, ağzını 
açıb bir kəlmə danışmazdı. Elə bil Lal Bəhlul 
qalmışdı bir tərəfə, Mazan olmuşdu lal, qaradinməz. 
Anası da hərdən yandığından deyərdi ki, dilini Allah 
əlindon alıb, barı ağlını əlindən almayaydı. 
Kamran İmranoğlu                                              Zəli 
 151 
Bu il qış girəndə Mazan özü Səhnəyə demişdi 
ki, qış ayaqqabılarından cırığı, söküyü varsa, gətir 
elə yamayım ki, birdəfəlik olsun. Ağlın başqalarının 
ayaqqabısına getməsin, səninkiləri təzə iynə, təzə 
sapla tikəcəyəm. Olacaq qət-təzə. Görənlər elə bilə-
cəklər ki, dükandan indicə almısan. 
Səhnə dilə gəlməmiş Mazan yenə demişdi ki, 
indi burada sənin kimin var, aparıb ayaqqabılarını ya-
madasan? Uşaqlar bir tikə çörəkdən ötrü düşüblər 
Urusetin canına. Ayaqqabılarını yamasam, uşaqlar 
gələndə mənə də heç olmasa ağızucu bir «sağ ol» de-
yərlər. Yoxsa gəlib görsələr ki, Səhnə cırıq ayaqqabı 
geyir, düşəcəklər mənim üstümə. Yekə oğlun var ha, 
çox qırmızı adamdı. Yeriyəcək mənə tərəf, çəmki-
rəcək ki, bəs anamın ayaqqabılarını görmürdün? Gö-
zün kor idi? İynən, sapın əskik gələcəkdi? Başqa-
larının zir-zibilə batmış sürütdəmələrini az qalırsan 
dilinlə yalayasan, anamın tərtəmiz ayaqqabılarına iki 
barmaq boyda yamaq vura bilmirdin? Düzdür, mən 
də məcbur olub cavab verəcəkdim ki, oradan üç-dörd 
cüt ayaqqabı alıb göndərə bilmirdin? Göndərsəydin 
pulun əskik gələcəkdi? Canın çıxacaqdı? Onlardan 
birini də heç olmazsa, anama aparardım. 
Kamran İmranoğlu                                              Zəli 
 152 
Səhnə Mazanı çox danışmağa qoymamışdı. Bi-
lirdi ki, danışsa uzağa gedəcək. Ürəyindəki kövrək-
liyi hiss etdirmədən dedi ki, narahat olma, Mazan, 
ayaqqabılarımın cırığı-söküyü yoxdu. Sonra da ürə-
yində fikirləşdi ki, yəqin qaloşa vurduğum tikişi 
görüb, yoxsa Mazanın hardan yadına düşürdü mə-
nim ayaqqabılarıma yamaq vurmaq. 
Mazan son vaxtlar əməlli-başlı ustalaşmışdı – 
ayaqqabı yamamaqla bərabər, təzə ayaqqabılar da 
tikirdi. Xüsusən, yay vaxtı üstü deşik-deşik ayaqqa-
bıdan ötrü Mazanın növbə dəftərinə yazılardılar. 
Mazan da gecəni gündüzə qatıb üstü deşikli ağ 
ayaqqabılardan hazırlayıb müştərilərini razılıqla yola 
salardı. Hələ bu ayaqqabılardan birini də vağzalın 
rəisinə tikmişdi. Rəis bir qəpik pul verməsə də, «sağ 
ol» deyib Mazanın könlünü almışdı. 
Bir gün çaxır zavodunun direktoru tez-tez vağ-
zalda dolaşan, ondan-bundan qəpik-quruş almaqla 
gününü keçirən Əngiəyri Şəmilin qolundan darta-
darta Mazanın yanına gətirib şəstlə demişdi ki, o 
modnı ayaqqabılardan birini də Şəmilə tik, pulunu 
mən verəcəyəm. Sonra da gülə-gülə əlavə eləmişdi 
ki, vağzalın rəisi ilə Şəmilin ayaqqabıları bir ol-
malıdır! Şəmil də «hı, hı, hı» eləyə-eləyə barmağını 
Kamran İmranoğlu                                              Zəli 
 153 
zavod direktorunun ayağına uzadıb başa salmışdı ki, 
həmin ayaqqabıdan özünə zakaz ver! O da məsələni 
anlayıb Əngiəyri Şəmilin üstünə qışqırmışdı ki, ə 
köpəkoğlu, mənim ayaqqabılarım rəislə sənin ayaq-
qabılarından fərqlənməlidi, ya yox?! 
Mazanın da çarəsi qalmamışdı, Əngiəyri Şəmi-
lə bir ayaqqabı tikmişdi. 
 
3 
Səhnə dəmiryolu relslərinə çatanda birdən gö-
zü dəmiryolunun üstündə qurulan körpüyə sataşdı və 
yadına Dəllək Rəhim düşdü. Dəllək Rəhim Ağoşdan 
qabaq Səhnəni istəyirdi. Amma Dəllək Rəhimin də-
dəsini Səhnənin atası heç darvazadan içəri burax-
mamışdı, demişdi ki, gedin başqa qapını döyün. 
Dəllək Rəhim qonşu kənddə yaşayırdı. Ağ-ağ 
xalları olan bir eşşəyi var idi. Dəmir yolunun alt 
tərəfindəki kəndlərdə heç kəsin belə «sort» eşşəyi 
yox idi. Yüz eşşəyin içinə qatsaydın uzaqdan deyər-
di ki, mən buradayam. Bu eşşəyin digər eşşəklərdən 
fərqi bir də ondaydı ki, o başını bir az yuxarı tutardı. 
Başını yuxarı tutmaqla elə bil adamlara demək 
istəyirdi ki, mənə eşşək deməyin. Amma dəmir yo-
lunun üst tərəfindəki kəndin eşşəklərini görəndə 
Kamran İmranoğlu                                              Zəli 
 154 
adamı təəccüb bürüyürdü. Hamısı elə bil bir qəlib-
dən çıxmışdı, başlarını yuxarı qaldırmaqla araları 
yox idi. Əksinə, elə həmişə başları aşağı gəzərdilər. 
Dəllək Rəhim hər gün səhər-səhər eşşəyi minib 
kəndlərə çıxar, axşam da şər qarışmamış evə qayı-
dardı. O, gündə bir kəndə gedərdi. Həftənin cümə 
günü isə Düyərliyə növbə çatardı. 
Düyərlidə uşaqdan böyüyə hamı yaxşı bilirdi 
ki, həmin gün üz qırxdırmaq, baş vurdurmaq gü-
nüdür. Xüsusən, üzlərini qırxmağa tənbəllik eləyən 
yaşlı kişilər cüməni səbirsizliklə gözləyərdilər. Həf-
tədə bircə dəfə üzlərini qırxdıran bu adamlara həf-
tənin ən əziz günü elə cümənin özüydü. 
Dəllək Rəhim Düyərlinin bir-iki kilometrliyin-
də olanda hamı uzaqdan baxıb onu tanıyardı. O 
dəqiqə də kəndə səs yayılardı ki, bəs hazır olun, Dəl-
lək Rəhim gəlir. Kişilər onun intizarını həyətlərində 
çəkərdilər, uşaqlar isə yola çıxıb Dəllək Rəhimin 
kəndə çatmasını səbirsizliklə gözləyərdilər. Uşaqlara 
ləzzət verən bircə şey vardı: Dəllək Rəhimin ayaq-
ları o qədər uzun idi ki, eşşəyin üstündə oturanda 
ayaqları az qalırdı yerə dəysin. Uşaqlar da nə eşşəyə 
baxardılar, – nə də Dəllək Rəhimə. Onların gözü 
Dəllək Rəhimin yerlə sürünən ayaqlarına dikilərdi. 
Kamran İmranoğlu                                              Zəli 
 155 
Son vaxtlar Dəllək Rəhim də duyuq düşmüşdü. 
Uşaqların onu maraqla süzmələrinin sirrini tapmışdı. 
Ona görə də kəndə girhagirdə Dəllək Rəhim eşşək-
dən düşər, eşşəyin boynuna bağladığı kəndirdən tu-
tar və kəndə piyada girərdi. 
Dəllək Rəhim Düyərlinin birinci evindən baş-
layıb axırıncı evinədək baş çəkər, öz müştərilərinin 
qulluğunda canla-başla durardı. Onun canı-dildən 
qoruduğu bir ülgücüydü, bir də üstü mil-mil olan 
aptek butulkasına doldurduğu ağ sabun ovuntusu. 
Amma çox adam bilməzdi ki, aptek butulkasındakı 
ovuntunu Dəllək Rəhim evlərində özü hazırlayardı. 
Kim də soruşsaydı, deyərdi ki, ötən payız qatarla 
Urusetə gəzməyə gedəndə oradan alıb gətirmişəm, 
buralarda tapılan şey deyil. 
Dəllək Rəhimin ən çətin qırxdığı üz Məşədi 
Vəlinin üzüydü. Gərək iki-üç dəfə ağ parçanı isti 
suya salıb Məşədi Vəlinin üzünü həmin parçayla 
isladaydı. Hələ islanmış parça da onun üzündəki 
tükləri tam yumşaltmazdı. Bundan sonra iki-üç dəfə 
də hazırlanmış sabunla onun üzündəki cod tükləri 
sabunlamalıydı. Ülgücü də tez-tez belinə bağladığı 
qayışının ucuna sürtərdi ki, itilənsin. Ülgüc kort 
Kamran İmranoğlu                                              Zəli 
 156 
olanda Məşədi Vəli Dəllək Rəhimin üzünə o ki var 
söyərdi. Dəllək Rəhim də nə ağ dinərdi, nə qara. 
Dəllək Rəhim günorta vaxtı hansı evə çatdı, elə 
oradaca günorta çörəyini yeyərdi. Amma o, bu işin 
də ustasıydı. Çünki işini elə qurardı, elə sahmanla-
yardı ki, günorta vaxtı hərdən bir evin qonağı olardı. 
Bundan savayı o, ehtiyat pendir-lavaş da götürərdi. 
Yemək vaxtı qəzetə bükdüyü pendir-lavaşı sakitcə 
gətirib ev yiyəsinin süfrəsinin bir tərəfinə qoyardı. 
Dəllək Rəhimin sənəti yalnız dəlləkliklə bitmir-
di. O, üz qırxmaqdan, baş düzəltməkdən savayı başqa 
işləri də bacarardı. Məsələn, cürbəcür diş kəlbətinləri 
alıb evinə qoymuşdu, lazım gələndə onun-bunun 
dişini də çəkərdi. Rayon mərkəzinə əli çatmayanların 
hamısı arvadlarının dişini çəkdirmək üçün Dəllək 
Rəhimin yanına gedərdilər. Dəllək Rəhim də tənbəllik 
eləmədən kəlbətinlərin birini götürüb düşərdi dişi 
ağrıyan arvadın dişlərinin üstünə. Bir də görərdin ki, 
ağrıyan diş yaddan çıxdı, sağlam dişi çıxardıb atdı bir 
tərəfə. Dəllək Rəhim ötən illərdə bu işi Səhnənin də 
başına gətirmişdi. Ağoş da Dəllək Rəhimin üzünə 
olmasa da, daldasınca o ki var söymüşdü. 
Dəllək Rəhimin bir sevimli sənəti də var idi. 
Düyərlidə onun bu sənətinə «əhsən» deməyən az 
Kamran İmranoğlu                                              Zəli 
 157 
adam tapılardı. El-aləm bilirdi ki, Dəllək Rəhimin 
sünnət məsələsində əli yüngüldü, onun tayı-bərabəri 
yoxdu. Hamı bilirdi ki, kəsib atan kimi yerinə kül 
basar, sonra da «veş-meşokunu» yığışdırıb gedərdi. 
Gedəndə də deyərdi ki, qanaxma versə, kənddə ola-
cağam, arxamca sifariş göndərərsiniz gəlib baxaram. 
Amma Dəllək Rəhim özünə çox arxayın idi. Bilirdi 
ki, dalısınca nə sifariş gələcək, nə də adam. 
İllər dolandı, Dəllək Rəhim yeni bir peşənin də 
sahibi oldu. Elə ki Ağoş getdi oldu dəmiryol stan-
siyasının rəisi, Dəllək Rəhim də ya onun acığına, ya 
da öz xoşuna necə iş qurdu, necə alış-veriş elədi, 
bilmirəm, bütün rayonda sayılıb-seçilən prorab oldu 
və ən gözə dəyən tikintiləri onun ixtiyarına verdilər. 
Əvvəlcə Dəllək Rəhimə rayondakı mehmanxananın 
təmirini tapşırdılar, O da mehmanxananın birinci 
mərtəbəsində yerləşən dəlləkxanaya xüsusi maya 
qoydu. Gəlib buraya baxanlar dalda-bucaqda danı-
şırdılar ki, yəqin özü üçün qurub – yaradır, prorab-
lıqdan çıxan kimi eşşəyi də satıb burada dəlləklik 
eyləməyə başlayacaq . 
İki-üç ay sonra Dəllək Rəhim rayon mərkəzində 
böyrü üstə yıxılan pekarnını ayaq üstə qaldırmışdı. 
Amma bircə əngəlli iş çıxmışdı: xəmir yoğrulan 
Kamran İmranoğlu                                              Zəli 
 158 
otağın su kranını aparıb müdirin kabinetinə qoymuş-
dular və bu da camaatı xeyli çaşdırmışdı. Camaat baş 
aça bilməmişdi ki, bu qəsdən olub, yoxsa naşılıqdan. 
Və günlərin bir günü bütün rayona səs yayıldı 
ki, dəmiryolunun altından, ya da üstündən keçid 
düzəltmək üçün ispalkomdan xeyli pul ayrılıb. Bu 
pulu da veriblər Dəllək Rəhimin ixtiyarına. Deyiblər 
ki, otur məsləhətləş, keçidi başla tikməyə. Dəllək 
Rəhim də məsləhətləşib-məsləhətləşməyib bilmirəm, 
deyib ki, keçidi dəmiryolunun üstündən tikəcəyəm. 
Əlavə də eləyib ki, qoy adamlar körpünün üstünə 
çıxanda rayonun bütöv mənzərəsinə tamaşa eləsin-
lər, ürəkləri açılsın. Ağoş da elə o vaxt işə qarışıb 
deyib ki, ay balam, bu rayonun şikəsti var, qocası 
var, arvad-uşağı var, onlar bu ucalıqda körpüyə necə 
çıxacaqlar? Keçidi dəmiryolunun altından salın. 
Hamı rahatca keçib getsin. Bunları eşidən Dəllək 
Rəhim də üzünü Ağoşa tərəf tutaraq səsinin tonunu 
gücü çatana qədər qaldırıb: Sən bilə-bilə keçidi yerin 
altından saldırmaq istəyirsən! İstəyirsən ki, adamlar 
dəmiryolunun yanında ucalan Leninin heykəlini 
görməsinlər! 
Bununla da mübahisə-filan tamam kəsilib. Hə-
rə gedib öz işinin dalısınca. Dəllək Rəhim də səhə-
Kamran İmranoğlu                                              Zəli 
 159 
risi gün canı-dildən işə başlayıb. Hələ bu harasıdır! 
Üç-dörd gündən sonra Dəllək Rəhim Ağoşun çığır-
mağına məhəl qoymadan vağzalda bir Dəllək but-
kası açdırıb, oğlu Məmişi do ədəb-ərkanla gətirib 
qoyub iş başına. 
Körpünün tikilişi payızda başlayıb yayın cır-
hacırında başa çatır. El-aləmə xəbər yayılır ki, bəs 
filan gün filan saatda körpünün açılışı olacaq. Sübh 
tezdən kəndlərdən rayon mərkəzinə maşın-maşın, 
avtobus-avtobus adam axışıb gəlir. Amma həmin 
gün adamların yadında nə açılış qalır, nə də çıxışlar. 
Çünki Dəllək Rəhim də qarışıq hamını təəccüb 
götürür ki, bəs körpünün lap yuxarısına iki misralıq 
şeiri kim çıxıb yazıb? Doğrudan da, o yazını, tex-
nikanın-filanın köməyi olmadan, körpünün yuxarı 
hissəsinə yazmaq çox müşkül işdi. Bu, indi də el-
aləmə bir sirr olaraq qalır. Adamlar açılışdan dağılıb 
evlərinə gedəndə özləri ilə körpünün sevincindən 
çox, həmin iki misranı götürüb aparıblar: 
Keçmə Dəllək körpüsündən, 
Qoy vursun poezd səni.  
Əslinə qalsa Dəllək Rəhim heç vaxt Səhnənin 
ürəyindən keçməmişdi. Səhnə Ağoşla bağrıbadaş idi. 
Hələ lap uşaqkən Novruz bayramında Ağoş həmişə 
Kamran İmranoğlu                                              Zəli 
 160 
Səhnəgilin evinə şal atardı. Həmin şalı da Səhnə 
rəngindən və zolağından tanıyar, sonra da anasının 
böyrünə qısılıb yavaşca deyərdi ki, sən Allah, ana, 
bu şala qırmızı yumurta bağla! Anası da dinməz-
söyləməz Ağoşun şalına bir qırmızı yumurta qoyar, 
yanına da bir ovuc qozdan-fındıqdan əlavə edərdi. 
Səhərisi' gün Ağoş Səhnəni görəndə deyərdi ki, çox 
sağ ol, göndərdiyin qırmızı yumurta gəlib çatdı. 
Dəmiryol vağzalının rəisi olandan sonra ildə bir dəfə 
pulsuz bilet alıb qatarla Urusetin şəhərlərini gəzmə-
yə çıxan Ağoşun Urusetdən alıb gətirdiyi və indi 
Səhnənin çiyninə saldığı şal da ucuna qırmızı yu-
murta bağlanan həmin şala çox oxşayırdı. 
Ağoşla Səhnənin gizlənpaç oynayan çağlarında 
uşaqlar konfet kağızı yığıb kağız-kağız oynayardılar. 
Bu oyun onların başını o qədər qatardı ki, bəzən 
günortadan sonra quzu otarmağın vaxtı da yaddan 
çıxardı. Axşamüstü quzu otarmaqdan evə dönən 
uşaqlar ağlayıb-sızlayardılar ki, bəs mənə konfet ve-
rin. Elə ev tapılmazdı ki, orada konfet üstündə dava-
dalaş düşməsin. Əslində uşaqları konfetin özündən 
çox kağızları maraqlandırardı. Həmin illər sanki Ab-
lonun da bəxtinə təzə ulduz doğmuşdu. Qonşu kənd-
dən Düyərliyə xırdavat gətirib satan Ablonun rəng-
Kamran İmranoğlu                                              Zəli 
 161 
bərəng şarları gözdən düşəndə, o da mallarının çeşi-
dini yavaş-yavaş dəyişib konfet alverinə güc verdi. 
Ablo elektriçka ilə İrəvana gedən adamlara pul 
verib tapşırardı ki, mənə cürbəcür konfetlər alıb gə-
tirin. Sonra da evlərində həmin konfetləri kağızlarına 
görə beş-beş, on-on ayrıca yığdırar, ağappaq salafan 
kuloklara bükdürər və ayrıca qiymətlər qoyardı. Bir 
çətin iş var idi ki, Ablonun gözləri əməlli-başlı gör-
mürdü. Amma ona «kor» deməyə də heç kəsin dili 
gəlmirdi. Ablonun əlindən yapışıb kəndbəkənd gəz-
dirən kiçik oğlu konfetlərin rəngini, şəklini sadala-
yar, o da hərəsinin əz qiymətini deyərdi. 
Ablonun gözləri görməsə də, əlini qəpiyə sür-
tən kimi, onun neçə qəpiklik olduğunu göydə bilərdi. 
Ona təsadüfən kağız pul verərdilər. Çünki seçib 
gətirdiyi malların əksəriyyəti qəpik-quruşluq idi. 
Onun Düyərliyə gəldiyi günlərin birində Səhnə də 
bir abbası gətirib beş-on konfet almışdı. Bu həmin 
gün idi ki, Ablo ömründə birinci dəfə həvəsə gəlib 
Dəllək Rəhimə iydə ağacının altında üzünü qırxdır-
mışdı. Səhnə həmin konfetləri evə gətirib bir-bir 
açmış, konfetləri güllü çit parçanın içinə bükmüş, 
kağızlarını isə aparıb gizlicə Ağoşa vermişdi. Bu 
əhvalatdan xəbər tutan olmamışdı, hətta Səhnənin 
Kamran İmranoğlu                                              Zəli 
 162 
anası da bu barədə heç bir şey bilmirdi. İndi Ağoş 
haqq dünyasındaydı, bu dünyada isə ondan xəbərdar 
olan bir adam varıydısa, o da elə Səhnənin özüydü. 
Səhnənin Ağoşla gördüyü işlərdən biri də tut 
yığmaq əhvalatı idi. Zübeydəgilin yan-yana ucalan 
tut ağacları o qədər boy vermişdi ki, onların evləri-
nin damından da xeyli yuxarı qalxmışdı. Bu tutlar-
dan hansının ki, budaqları damın üstünə əyilmişdi və 
damın üstündən ağappaq, şipşirin, barmaq boyda 
tutlara əl çatırdı, Zübeydə o budaqlardakı tutu 
vedrələrə özü yığar, sonra da elə damın üstünə sərib 
qurudardı. Qalan budaqların tutunu çırpmaqdan ötrü 
isə həmişə Ağoşla Səhnəni çağırardı. 
Ağoş tut ağacının başına dırmaşardı. Dırmaşa-
dırmaşa da baş barmaq boyda ağ tutlardan doyunca 
yeyərdi. Sonra tut dolu budaqları Zübeydəynən 
Səhnənin tutduğu palazın üstünə çırpardı. Xar tutlar 
yaz dolusu kimi palazın üstünə yağardı. Bir-ikisi də 
hərdən tappıldayıb düşərdi düz Səhnənin qoynuna. 
Səhnə də əl atıb qoynundakı tutları götürdükcə Ağoş 
yuxarıdan baxıb için-için ləzzət alardı. 
Belə günlərin birində Barama Nəcəf Zübeydə-
nin başının üstünü kəsdirmişdi. Hay vurmuşdu ki, tez 
olun, alt budaqlardakı tutları çırpıb qurtarın! Qurdlar 
Kamran İmranoğlu                                              Zəli 
 163 
acından ölürlər. Bu gecə onlara tut yarpağı çatdır-
masam, hamısı tələf olacaq. Beş-altı budaq kəsib 
aparsam kifayətdir. Bu gün-sabaha sarınıb qurtararlar. 
Zübeydə də səsini atmışdı başına ki, bəs elə bu 
kənddə ancaq bizim tutları görübsən? İki-üç gündən 
bir dolana-dolana gəlib deyirsən ki, yarpaq olmasa, 
qurdlar qırılıb qurtaracaq. Cəhənnəmə qırılsınlar, 
gora qırılsınlar. Gedib Hacı Muradın qol yetməyən 
tut ağaclarının budaqlarından qırıb apara bilmirsən? 
Nə oldu, Hacı Muraddan üyüdürsən? 
Barama Nəcəf də cavab vermişdi ki, bəs Hacı 
Murad sizin kimi dinsiz-imansız deyil. Doşablıq tu-
tunu götürüb qurtaran axşamı özü qırdırıb göndərir. 
Allah məni sizin kimi korazehnlərdən saxlasın. 
Məgər tut yarpağını qarnıma dürtürəm? Qurdlara 
verirəm də, axı onlar da Allahın heyvanıdır! 
Zübeydə də yenə qıy vurmuşdu ki, bu gün 
qurdlara allahın heyvanı deyirsən, sabah baramanı 
kisə-kisə doldurub tədarükə verəcəksən, sonra da 
pulları alıb cibişdanına dolduracaqsan. 
Barama Nəcəflə Zübeydə dalaşa-dalaşa qal-
mışdılar. Ağoşla Səhnə üz qoymuşdular Hacı Mu-
radın tayalarının yanına. Onlar da başqa uşaqlar kimi 
Kamran İmranoğlu                                              Zəli 
 164 
axşamın sərinində Hacı Muradın tayalarının yanında 
gizlənqaç oynamağı çox sevirdilər. 
İndi görün Ağoş hara, Dəllək Rəhim hara?! 
 
4 
Səhnə dəmiryolunun üstündən adlayıb vağzalın 
qabağındakı daş döşəmənin üstünə qalxdı. Bu daş 
döşəməni bir vaxtlar Ağoş saldırmışdı. Deyirdilər ki, 
Bakıdan – Mərkəzi Komitədən kimsə rayona qonaq 
gələcəkmiş. Qonağın gəlişinə hazırlıq görmək üçün 
elə Bakıdan da vaqon-vaqon iri daşlar gətirmişdilər. 
O vaxt Dəllək Rəhim çox çalışmışdı ki, vağzalın 
işini də öz boynuna götürsün, amma Ağoş buna im-
kan verməmişdi. Ağoş həmin daşları bir aya vağ-
zalın qabağına döşətdirmişdi. 
Səhnə birdən barmağını dişlədi. Vay, gorun 
çatlasın, Ağoş, demə vağzala daş döşətdirəndən son-
ra onun ağlına gəlibmiş ki, evin açarını aparıb daşın 
altına qoysun. 
Səhnə sağa-sola baxdı, vağzalda heç kəs görün-
mürdü. Yavaş-yavaş ikinci mərtəbəyə qalxan pilləka-
nın altına tərəf getdi. Pilləkanın altında divara bitişik 
bir dəmir şkaf var idi. Şkafın ağzı açıq olsa da, Səh-
nədən başqa heç kim şkafı açmazdı. Səhnə işini qur-
Kamran İmranoğlu                                              Zəli 
 165 
tarandan sonra «pol ağacını», «pol əskisini», süpürgə-
ni və vedrəni bu şkafa qoyar, səhər də gəlib götürərdi. 
Səhnə şkafa yaxınlaşanda gördü ki, vağzal iti 
uzanıb düz şkafın qabağında. O hər gün səhər-səhər 
iti burda yatmış görərdi. Amma indiyə qədər heç 
vaxt düşünmədiyi bir şey keçdi ağlından. Bəlkə rəis 
özü burada yatmağı itə tapşırıb ki, şkafın içindəkiləri 
heç kəs götürməsin? Tez də öz-özünə güldü. 
İt hənirtiyə başını qaldırdı. Ayağa qalxıb gər-
nəşdi və  dilini çıxarıb burnunu yaladı. Elə bil it başa 
düşdü ki, durub getməsə, Səhnə onu təpikləyib 
qovacaq. 
Səhnə dəmir şkafı açdı. Ədəb-ərkanla «pol 
ağacıyla» əskini, vedrəylə süpürgəni götürdü və şka-
fın qapılarını örtdü. Pilləkənin o biri tərəfinə keçib 
kranı açdı, vedrəni su ilə doldurdu. Sonra rəisin 
kabinetinə tərəf yollandı. 
Rəisin kabineti vağzalın yuxarı tərəfində idi. 
Qapısı da düz dəmiryoluna tərəf açılırdı. Səhnə kabi-
netin qapısına çatıb pencəyin cibindən açarı çıxartdı. 
Qapını açıb yavaşca içəri girdi. Gözü stolun düz 
ortasına qoyulmuş külqabına sataşdı. Külqabı ağzına 
qədər siqaret kötükləri ilə dolmuşdu. Siqaret kötük-
ləri az qalırdı külqabıdan daşıb yerə tökülsün. 
Kamran İmranoğlu                                              Zəli 
 166 
Səhnə ikitağlı pəncərəyə tərəf getdi və pəncə-
rəni açdı. Sərin bir yaz havası Səhnənin üz-gözünü 
yalaya-yalaya içəri doldu. Elə bil Səhnə də təzədən 
nəfəs aldı, dərindən köks ötürdü. 
Səhnə azca aşağı əyilib rəisin oturduğu stolun 
yanından zibil qabını özünə tərəf çəkdi. Belini düzəl-
dib şkafın lap yuxarısında təllənmiş köhnə qəzet-
lərdən birini götürdü, qəzetin arasını açıb külqabını 
oraya boşaltdı və bürmələyib zibil qabına tulladı. 
Sonra da şkafın alt gözünün küncünə qoyduğu ağ 
parçanı götürüb şkafların, stol-stulun tozunu almağa 
başladı. Fikirləşdi ki, Ağoş sağ olanda məni bir dəfə 
də bu kabinetə gətirməmişdi. İndi gündə bu kabinet-
dəyəm. Nə eləyim, həm işləyib beş-üç qəpik pul qa-
zanıram, həm də bu kabinetə girdikcə buradan Ağo-
şun iyini alıram. Sağ olsun rəis ki, burada heç bir 
şeyin yerini dəyişməyib, əvvəlcə necəydi, indi də elə 
o cürdür. Hərdən də mənə deyir ki, Ağoşun ruhuna 
and olsun, necə ki rəisəm, qoymaram buradakı şeylə-
rin yerini dəyişsinlər. Necə var, eləcə də qalacaqdır. 
Sağ olsun, Ağoşun qırxı çıxanda gəldim onun 
yanına, dedim ki, məni vağzala süpürgəçi götür. Sə-
hər o başdan gəlib işimi görüm, adamlar tökülüşüb 
gəlməmişdən qabaq qayıdım gedim evə. Uşaqlar da 
Kamran İmranoğlu                                              Zəli 
 167 
ün təpdi ki, bəs dünən atamız vağzalda rəis idi, indi 
sən gedib orada süpürgəçilik eləyəcəksən? Mən də 
dedim ki, puldan ötrü ölmürəm, hər gün atanızın 
iyini almaq üçün gedirəm. Daha səslərini kəsdilər. 
Adamın üstündə Allah var, rəis də neçə kərə 
dedi ki, sənin pula ehtiyacın yoxdur, ay Səhnə! Ağo-
şa kəsilən pensiya ömürlük bəsindir, buraya gəlib 
başımızı aşağı eyləmək istəyirsən? Biri də deməsə, o 
biri deyəcək ki, bəs bunlar necə iş yoldaşıdırlar, 
başsız bir arvadı da dolandıra bilmirlər? 
Onda da Səhnə qayıdıb bircə kəlmə demişdi ki, 
işləmək istəyirəm. Daha bundan sonra rəis «sabah 
işə çıx» – deyib başını bulamışdı. 
Səhnə sol divarın ortasında asılmış xəritənin 
qabağında dayandı. Elə bil bu xəritəni birinci dəfəy-
di görürdü. Xəritənin hər tərəfini bürümüş qırmızı-
qırmızı xətlərə baxıb dərindən bir ah çəkdi. Düşündü 
ki, Ağoş bu dəmir yollarının bu başından vurub o 
başından çıxardı. Həmişə də gələndə mənə şəkillər 
gətirərdi, gəzdiyi yerləri bir-bir şəkillərdə göstərərdi. 
Səhnə ağ parça ilə xəritənin üstünün tozunu alıb, 
zibil qabını salafan torbaya boşaldıb yerinə qoydu, 
salafan torbanı isə bayıra çıxarıb qapının yanında 
divara dayadı. Əskini vedrədəki suya salıb çalxaladı, 
Kamran İmranoğlu                                              Zəli 
 168 
yuxarı qaldırıb sıxdı və «pol ağacını» keçirib döşə-
məni sildi. Döşəməni silib qurtaran kimi bayırda qa-
pının ağzına sərilmiş ayaqaltını bürmələyib vedrə-
dəki suyun içinə basdı. Ayaqaltını çıxardıb sıxandan 
sonra yenidən əvvəlki yerinə sərdi. Vedrənin çirkli 
suyunu vağzalın daş döşəməsinin üstünə caladı, 
başına əski keçirilmiş «pol ağacını», süpürgəni, zibil 
boşaltdığı salafanı və vedrəni götürüb hər tərəfi 
şüşəbənd olan vağzalın içinə tərəf yollandı. Vağzalın 
o tərəf-bu tərəfinə göz gəzdirdi: Heç kəs gözə dəy-
mirdi. Gəlib düz qardaşı Kərəmin çayçısının qaba-
ğında dayandı. 
 
5 
Yazıq Kərəmin uşaqları institutda oxuyurlar. 
Bir təhər ki, ucuz kirayə ev tapmışdı. Manatı mana-
tın üstünə qoyub hər ayın axırında şəhərə yollayardı. 
Payızın orta ayında həyətdə saxladığı «mənəm, 
mənəm» deyən erkəklərdən birini kəsər, arvadı 
Xədicə də doğranmış ətin hamısını yağda qızardıb 
qovurma hazırlayar və vedrəyə doldurub tanış «kan-
dukturla» Bakıya uşaqlara göndərərdi. Ondan sonra 
Kərəm də, Xədicə də bir az rahat olardı. 
Kamran İmranoğlu                                              Zəli 
 169 
Düşünərdilər ki, uşaqlar qışı yaxşı-yaman başa 
vuracaqlar. 
Kərəm də düşünərdi ki, Zərqələm od parçasıdır. 
Qovurmanı az-az işlədib qardaşlarını ac qoymayacaq. 
Xədicə də elə Kərəm kimi fikirləşib öz-özünə 
deyərdi ki, Zərqələm çox yığımcıldır, elə bil bibisi 
Səhnəyə çəkib. Bəlkə də bu qız olmasaydı, hər ay 
qonum-qonşudan borc eləyib onlara göndərməliydik. 
Onda da abrımız gedəcəkdi. Sonra da hərə bir ayama 
qoşacaqdı ki, nə bilim Kərəm uşaqlarını onun-bunun 
puluynan oxutdu. 
Xədicə hərdən daldaya çəkilib öz-özünə 
gileylənərdi ki, elə bil Allah ağlımı aldı, bu uşaqları 
dalbadal doğdum. Hər il də bir uşaq olar? Bic 
Törənin bic qızına bax, iki il ara verib bir uşaq 
doğub, üç il ara verib ayrısını pırt eyləyib atıb çölə. 
Elə bil Allaha «zakaz» veriblər. Bəs görəsən bizim 
«zakazımız» niyə Allaha çatmadı? Bir də ki, biz 
başıbatmışlar heç zakaz elədik ki?! 
Odu eey, lap elə Əngiəyri Şəmil olsun. Arvadı 
da halvaçı qızıdır. O günü arvadlar təndirin başında 
danışırdılar ki, bir gecə halvaçının qızı Şəmilə deyir 
ki, mən yerimə uzanmışam, sən yeri taxçadakı 
lampanı üfür keçsin. O da gedir, əyri əngiylə nə 
Kamran İmranoğlu                                              Zəli 
 170 
qədər üfürürsə, lampa keçmir ki, keçmir. Axırda da 
dönüb arvadına deyir ki, sən də harda çətin iş olsa, 
mənə tapşırarsan. Bu da bizim gicbəsərlər! İndi sən 
niyə onların gic tərəfinə baxırsan, o biri tərəfinə bax! 
Onda sənə agah olar ki, iki qızları, iki də oğlanları 
var. Elə bil Allah bir-bir gətirib əliynən düzüb. 
Sonra da Xədicə öz əliylə öz başına bir pəm-
bəçə salıb, pıçıltıyla deyindi ki, indi o biclə bu gicə 
bax, tab elə görüm, necə tab eləyərsən?! 
Xədicədən fərqli olaraq Kərəm başqa şeylər 
düşünürdü. Düşünürdü ki, günləri çətin keçsə də, 
ata-anasının arzusunu gözündə qoymayıb. İllah da 
anası həmişə deyərdi ki, atan da tək oğuldur, sən də 
təksən. Barı Allah sənə heç olmasa, iki oğul verəydi, 
təkliyin çətinliyini balaların görməyəydi. Hərdən 
üzümə üz tutub anama söyləyərdim ki, bəs onda Tu-
tu nənə məni görəndə niyə mənə deyir ki, təklikdən 
xiffət eləmə, Allah da təkdir! Anam da cavab verərdi 
ki, yox, bala, Tutu nənə təsəlli üçün deyir. 
Kərəm hələ anasının qarnında olanda dədəsi 
anasına kəsəmət kəsmişdi ki, xəstəxana-məstəxana 
görməyəcəksən. O Araksi var haa, erməni törəmə-
sidi. Deyirlər ki, görəndə doğulan uşaq oğlandı, uşa-
ğı elə anasının qarnında boğub öldürür. Neçə illərdi 
Kamran İmranoğlu                                              Zəli 
 171 
ki, hamı Araksinin əlinin ağırlığından danışır. Am-
ma arvadları doğanda, utanmaz-utanmaz onun ya-
nına aparırlar. Deyəsən, dünyanın axırıdı. Bu adam-
lar yedikləriynən içdiklərini dəyişik salıblar. 
Lap elə kişilər əvvəldən biləydilər ki, Araksi 
doğulan oğlan uşaqlarını boğub öldürür. Guya ar-
vadlarını daha onun yanına aparmayacaqdılar? Ay-
hay! Vallah bu adamlara tövbə yoxdur. 
Kiçik çillənin ortasında Kərəmin anasının 
ağrısı başladı. Böyük çillənin axırında da bir dəfə 
belə olmuşdu. Kərəmin atası dediyinin üstə möhkəm 
durub Səhnəni göndərmişdi Tutu nənənin dalısınca. 
Tutu nənə də bir çətinliklə gəlib çıxmışdı. Arvadı 
uzatmışdı evin ortasına, qarnına bir-iki yumruq 
vurmuşdu və demişdi ki, tələsməyin, kiçik çillənin 
ortasını gözləyin. Zalımın balasının elə bil ağzı fal 
idi. Qarnını şişirdən qarnının dərdini bilmirdi, Tutu 
nənə qarnı dombalanın dərmanını göydə yazırdı. Bu 
arvad hər şeydən xəbərdar idi, bircə Aya xəbər 
aparıb, Aydan xəbər gətirməkdən başqa. 
Hava qaralsa da, yenə Səhnəni Tutu nənənin 
dalısınca göndərdilər. Kərimin anası da zırıldaya – 
zırıldaya evin ortasında qaldı. Bir xeyli keçəndən 
sonra Tutu nənə gəlib çıxdı. Yenə arvadın qarnını 
Kamran İmranoğlu                                              Zəli 
 172 
dürtmələdi və dedi ki, gedin Zübeydəni tapın gətirin. 
Bunu eşidən kimi elə bil Kərəmin dədəsinin beli sın-
dı. Çünki Düyərlidə hamı yaxşı bilirdi ki, iş çətinə 
düşəndə Tutu nənə həmişə Zübeydəni çağırtdırar. 
Kərəmin dədəsi naümid-naümid fikirləşməyə 
başladı ki, gərək arvadı Araksinin yanına aparaydı. 
İndi işin içindən iş çıxsa, gəl dalısında dur görüm, 
necə durursan. Ağzı göyçəklər danışacaqlar ki, bəs 
puluna qızırqalandı, arvadı xəstəxanaya aparmadı. 
Sonra da özünə təsəlli verib dedi ki, Tutu nənənin əli 
yüngüldü. İnşallah heç bir şey olmaz. 
Zübeydə də gəlib çıxdı. Tutu nənə üzünü Kərə-
min dədəsinə tərəf tutub dedi ki, gedin hamınız qon-
şuda rahat yatın, gecəyarıdan tez heç bir xəbər 
bilinməyəcək. 
Kərəmin atasının qonşuya getməsindən bir az 
keçmişdi ki, Kərəmin anasının zarıltısı dünyanı başı-
na götürdü. Tutu nənə hirsini boğa bilməyib qışqırdı: 
– Bəsdi, az zarı! Qarnınıza qoyanda yaxşıdı, 
doğanda pis? 
Elə bil bu sözlər Kərəmin anasına deyilmirdi: 
arvad zarıldamağında davam edirdi. 
Kamran İmranoğlu                                              Zəli 
 173 
Tutu nənə Zübeydəyə üz tutub dedi ki, gedin 
yekə vanna tapıb gətirin! Bunun qanını-suyunu yekə 
vanna ancaq yığıb-yığışdırar. 
Zübeydə ilə Səhnə bayıra çıxıb tez də qayıt-
dılar. Yekə vannanı elə bil hazırca qapının yanındakı 
divara söykəmişdilər. Əslinə qalsa Səhnə hələ gün-
düzdən ağrısını hiss eləyən anasının sözüylə vannanı 
tövlədən gətirib qapının yanındakı divara dayamışdı. 
Tutu nənə bu dəfə üzünü Zübeydəyə tutub 
hirsləndi: 
– Əşi, bu xarabada bir əski-üskü yoxdu?! 
Səhnə tez yerindən tərpənib anasının sözü ilə 
gündüzdən çarpayının dalına yığdığı bir təl əskini 
qucaqlayıb Zübeydənin qabağına tökdü. 
İşin çətinliyini indi başa düşən Zübeydə qan-
tərə batmış Tutu nənəyə üz tutdu: 
– Deyəsən, çətin məsələdi! 
Tutu nənə də buna bənd imiş kimi qeyzlə ca-
vab verdi: 
– Çətin olmasaydı, səni niyə çağırırdım? Sənin 
qaşına-gözünə aşiq olmuşam? Görmürsən, uşaq tərs 
gəlir! 
Kamran İmranoğlu                                              Zəli 
 174 
Zübeydənin matı-qutu qurudu. Doğan Kərəmin 
anasıydı, amma bu sözü eşidəndən sonra az qala 
Zübeydə uşaq salmışdı. 
Bu dəfə Tutu nənə Zübeydəyə tərəf çığırdı: 
– Çiynini bərk saxla! 
Kərəmin anası huşunu itirdi. Zübeydə onun 
üzünə su çiləməyə başladı. Tutu nənə çarpayının ya-
nında çöməlib qorxa-qorxa oturmuş Səhnəyə dedi ki, 
qardaşın oldu, get atanı çağır, muştuluğumu versin! 
Səhnə ayağa qalxıb tez dedi ki, bəs dədəm 
bilirdi qardaşım olacaq, adını da Kərəm qoyub. 
Tutu nənə bir az da qeyzlə qışqırdı: 
– Kəs səsini, qodux! Anası bilmirdi, dədəsi 
bilir! Get, muştuluğumu al gətir! 
Səhnə bunları fikirləşə-fikirləşə bir də baxıb 
gördü ki, çayçının hər tərəfini süpürüb qurtarıb və gə-
lib çatıb şəkilçəkən Qadirin butkasının düz qabağına. 
 
6 
Fotoqraf Qadir Səhnənin kürəkəni idi. Amma 
uşaqdan-böyüyə hamı onu şəkilçəkən Qadir kimi ça-
ğırırdı. İndiyə qədər cəmisi bircə nəfər ona «foto-
qraf» demişdi. Bu adam da Bakıda Universitetdə 
oxuyurdu. Yay vaxtı tətildə olanda ədəb-ərkanla gir-
Kamran İmranoğlu                                              Zəli 
 175 
mişdi butkanın içinə. Görmüşdü içəridə heç kəs yox-
dur. Tez ağlına gəlmişdi ki, yəqin qara pərdənin da-
lında şəkil çıxardır. Ona görə də uca səslə demişdi: 
– Yoldaş fotoqraf, qonaq istəmirsən? 
Qadir də «fotoqraf» sözünü eşidən kimi fikir-
ləşmişdi ki, bu adam deyəsən qatarla indicə gəlib, 
buraların adamına oxşamır. Sonra da iki pərdənin 
arasından başını çıxarıb demişdi ki, bir az gözlə, 
gəlirəm! Heç üçcə dəqiqə keçməmiş Qadir əlindəki 
işini qurtarıb əlini göy əskiyə silə-silə keçmişdi 
pərdənin bu biri tərəfinə: 
– Hə, eşidirəm, bacıoğlu! 
– Yoldaş fotoqraf, bu il orta məktəb məzun-
larının venetkasını sən düzəltmisən? 
– Mən düzəltmişəm, amma iki-üç məktəbdən 
savayı zakaz verən olmadı. 
– Sulutəpənin uşaqlarının şəklini çəkmisən? 
– Çəkmişəm. 
– O kənddən Kərbalayı Musanı tanıyırsan? 
– Onu rayonda tanımayan yoxdu. Nə olub? 
– Mənə Kərbalayı Musanın nəvəsinin şəkli 
lazımdır. 
– Onun nəvəsi oğlandı, qızdı? 
– Qızdı! 
Kamran İmranoğlu                                              Zəli 
 176 
– Verə bilmərəm! 
– Niyə verə bilmirsən, səni güllələyəcəklər? 
– Mən başqa adamın qızının şəklini sənə verə 
bilmərəm? 
– Yoldaş fotoqraf, mən bilən, şəklin birin 
iyirmi qəpiyə çəkirsən. O şəkildən ötrü sənə üç ma-
nat verəcəm. Ta bundan artıq nə istəyirsən? 
– Lap beş manat versən də, məndən şəkil ala 
bilməzsən! 
– Bir qırmızı onluq verirəm! 
Şəkilçəkən Qadir gördü ki, iş deyəsən tünd-
ləşir, ona görə də bu dəfə başqa söz söylədi: 
– Ay bacıoğlu, mən venetka şəkillərinin neqa-
tivini saxlamıram! İşimi qurtaran kimi yandırıram. 
Daha bu sözdən sonra höcətləşməyə yer 
qalmadı. Universitet tələbəsi də yavaşca sağollaşıb 
butkadan çıxdı. 
Qadirin ən xeyir-bərəkətli günləri avqustun 
axırları idi. Bu vaxtlar Bakıda oxuyan tələbələr 
qatara minməmişdən qabaq şəkil çəkdirərdilər. Kimi 
ata-anasıyla, kimi bacı-qardaşıyla, kimi dost-tanı-
şıyla şəkil çəkdirməkdən ləzzət alardı. Qadir də 
fotoaparatının qayışını boynuna keçirib vaqonların 
qabağında gəzər, özünə müştəri axtarardı. 
Kamran İmranoğlu                                              Zəli 
 177 
Onun çəkdiyi ən maraqlı şəkillər tələbələrin 
Əngiəyri Şəmillə çəkdirdikləri şəkillər olardı. Qadir 
özü bu şəkillərə o qədər məftun olmuşdu ki, hətta 
Əngiəyri Şəmilin bir fotosunu da böyüdüb butkanın 
gözəgəlimli yerindən asmışdı. 
Səhnə Qadirin butkasının şüşələrini bayırdan 
silə-silə fikirləşirdi ki, Ağoş uzaqgörən adam idi. 
Qadir vağzalda bu butkanı düzəltməsəydi, qızımın 
gün-güzəranı Allah bilir necə olacaqdı. İndi yenə 
yaman-yaxşı bir tikə çörək tapıb dolanırlar. Allah 
bizi o gündən saxladı ki, Qadir uşaqlara qoşulub 
Urusetə getmədi. Getsəydi qız qaragünlü olacaqdı. 
«Ağoşla lap gec evləndik. Bir neçə il qabaq toy 
eləsəydik, yəqin oğlanlar da yerbəyer olmuşdu. Nə 
bilim, qismət Allahdandı. Bəlkə belə lazım imiş?! 
Qadirin bircə işi yaxşıdır ki, arvad-uşağa baxan 
köpəkoğludur. Allah üzümüzə baxıb qırdı-qaçdı də-
dəsinə oxşamayıb. Elə bil bu rayonda dərələrin az-
ğıntıları bircə ona qalıb. Üzünün suyu o qədər tö-
külüb ki, üzünü mürdəşir yumasa, canı qurtarma-
yacaq. O boyda işin yiyəsi Ağoş haqqında indiyə 
qədər dodaq büzən olubmu? Hamı atasına, indi də 
özünə rəhmət oxuyur. 
Kamran İmranoğlu                                              Zəli 
 178 
Bir dəfə kəndə yasa getmişdim, Nəcəfalının nə-
vəsi suya düşüb boğulmuşdu. Oturdum Tutu nənənin 
yanında. Ordan-burdan xeyli danışdıq, Tutu nənə 
qəfildən dedi ki, ay Səhnə, Ağoş hər il Urusetdədir, 
onu boşuna buraxma! Gedib oralarda evlənib-eləyər 
biabır olarıq. Mən də dedim ki, ay Tutu nənə, Ağoş-
dan arxayınam. Hər gələndə xeyli şəkil gətirir, birində 
də arvad xeylağına rast gəlmirəm. Vəssalam-şütta-
mam! Ağoşdan yastı-yastı deyilən söz bu olub, onu 
da yas yerində qatlayıb qoymuşuq yastığın altına». 
Birdən vağzal rəisinin səsi gəldi və Səhnə dik-
sinən kimi oldu: 
– Ay Səhnə, sənin də işin-gücün qurtarıb, 
kürəkən butkasının qabağından əl çəkmirsən! 
Səhnə hələ heç bir cavab vermədən fikirləşdi ki, 
rəis nə yaxşı belə tezdən işə gəlib? Olmaya məni yox-
lamaq istəyir. Sonra da üzünü rəisə sarı tutub dedi: 
– Sabahın xeyir, rəis! 
Rəis bir də ucadan dedi ki, hər tərəfi yaxşı-
yaxşı sil-süpür! Bu gün qonaq-qara çox olacaq! Ax-
şam ispalkom tapşırıb ki, bütün idarələrə maaş veril-
sin. Yəqin maaş alanlardan vağzala da gələn olacaq. 
Səhnənin ürəyindən keçdi ki, bəlkə mənə ey-
ham vurur. Mənim niyə pis işlədiyim gün olub? İki-
Kamran İmranoğlu                                              Zəli 
 179 
üç saat bu vağzalın o deşiyi yoxdur ki, oranı silib sü-
pürməyim. Bircə o qalıb ki, hər tərfi sabunla yuyam. 
Sonra yenə rəis dedi ki, özün də ciçç eyləyib 
evə qaçma. 
Süpürgəni şkafa qoyan kimi götürülürsən evə 
tərəf. Bilmirəm o evdə nə görübsən? Bu gün qal öz 
maaşını da al. Dünəndən kassirə demişəm, səhər 
tezdən banka gedib. Mahmuddan da xahiş eləmişəm 
ki, bangda bizim kassiri birinci yola salsın. 
Sonra rəis öz kabinetinə sarı getdi. 
Səhnə yenə rəisə heç nə demədi, amma ürəyin-
dən keçən o oldu ki, Qəssab Əlinin oğlununku gə-
tirdi. Qayıdanda ətin pulunu da verərəm, nisyə boy-
numda qalmaz. 
Səhnə dəfə-darağını götürüb keçdi Qəssab Əli-
nin o biri oğlu Mazanın çəkməçi butkasının qaba-
ğına. Başladı oranı da təmizləməyə. Butkanın şüşə-
lərini təmizləyə-təmizləyə qapıya çatanda gördü ki, 
qapının üstündə xəmirlə yapışdırılmış yekə bir ağ 
kağız var. Kağızın da üstündə qırmızı hərflərlə bir 
cümlə yazılıb: «Bu gün nağdı, sabah nisyə».  
Səhnənin dodağı qaçdı. Düşündü ki, bu nisyə 
məsələsi, deyəsən, elə Qəssab Əlinin uşaqlarına qalıb. 
Kamran İmranoğlu                                              Zəli 
 180 
Kağıza toxunmayıb keçdi butkanın o biri tərə-
finə. Çəkməçi butkasıyla dəllək butkası arasında 
uzunluğu iki metr, eni yarım metrlik yer var idi. 
Həmin yeri pol əskisiylə silməyə başladı. 
Səhnə elə canı-dildən silirdi ki, elə bil öz evlə-
rinin balkonuydu. Bircə fərq varıydı ki, balkonlarını 
nəm əskiylə silərdi, amma burada əvvəlcə yerə su 
çiləyər, sonra pol əskisini işə salardı. Bir azdan Səhnə 
iki butkanın arasında görünməz oldu. «Bir az da keç-
di, yavaş-yavaş «pol əskisiylə» «pol ağacı» görün-
məyə başladı. Birdən Aptek Rəsulun səsi eşidildi: 
– Sabahın xeyir! 
Əslinə qalsa Aptek Rəsul Səhnəni görmürdü, 
salamı da elə bil Səhnəyə yox, irəli-geri gedən «pol 
ağacına» verirdi. Səhnə bu səsi eşidəndən sonra fi-
kirləşdi ki, görəsən, Aptek Rəsul belə səhər-səhər 
hardan peyda oldu? 
Aptek Rəsul Səhnə ilə qabaq-qənşər dayanıb 
yenə dilləndi: 
– İşin irəli, ay Səhnə xala! 
– Salam, ay bala! Nə yaxşı belə səhər-səhər işə 
gəlmisən? 
Aptek Rəsul da ürəyindəkiləri gizlədib ayrı ca-
vab verdi ki, bəs özüm tezdən gəlmişəm apteki açam, 
Kamran İmranoğlu                                              Zəli 
 181 
içəriyə bir əl gəzdirəsən. Sonra da aptekə tərəf gedə-
gedə ürəyindəkiləri öz-özünə deməyə başladı. Öz-özü-
nə dedi ki, düz bir ay – qırx gündür bu camaatı göz-
ləyirəm. Daha bu dərmanları ona-buna nisyə vermək-
dən boğaza yığılmışam. Biri gəlib deyir ki, uşaq ölür, 
elə yarım saatlıqdır, dillənmirsən götürüb verirsən. O 
biri gəlib ağlayıb-sızlayır ki, filan iynə, filan dərman 
olmasa, arvadı gərək xəstaxanaya aparam, oranı da 
özün yaxşı bilirsən, məni qapılara salıb diləndirəcəklər. 
Səsini çıxartmırsan, onu da büküb kağıza verirsən. Və 
sair və ilaxır. İndi nisyə dərman vermə görüm necə 
vermirsən? Nisyə dəftəri dədəmin nisyə dəftərinə 
oxşayır, qapqara qaralıb, adam baxanda özü də qorxur. 
Deyirlər bu gün idarələrdə maaş paylayacaqlar, bəlkə 
gətirib beş-üç qəpik verən oldu! Mənim də yüküm bir 
az yüngülləşdi. İndi hamının dərdinə dərman verən 
Rəsul bu dərdi sənə necə desin, a Səhnə xala?! 
 
7 
Aptek Rəsul Həşimin arvadlarının kəfənini nis-
yə verən dükançının oğlu idi. Rəsul elə uşaq vax-
tından deyirdi ki, doxdur olacam. Hamı da ona za-
rafatla «doxdur Rəsul»-deyirdi. Bu da Rəsulun ürə-
yinə yağ kimi yayılırdı. 
Kamran İmranoğlu                                              Zəli 
 182 
Bir dəfə fransız dili dərsində rəhmətlik Əli 
müəllim Rəsulu dərs danışmağa çıxartdı. Rəsul da 
dərsi danışıb qurtarandan sonra Əli müəllim bir ona 
baxdı, bir jurnala və qəfildən dedi: 
– Keç əyləş! Tramvay altında qalmış üç alırsan! 
Rəsul da dinməz-söyləməz keçib oturdu öz 
yerində. Amma iş bununla bitmədi. 
Qonşu kənddəki məktəbdən çıxıb Düyərliyə 
gələndə yol boyu uşaqlardan hansısa başladı Rəsulla 
zarafat eləməyə. Zarafat da bu idi ki, o, iki-üç də-
qiqədən bir Rəsula üz tutub, «tramvay altında qalmış 
üç» deyirdi. Uşaqların da hamısı gülüşürdü. Yarı 
yola çatanda Rəsul hirslənib çantanı atdı ağappaq 
qarın üstünə. Dalaşma başladı. İş o yerə çatdı ki, da-
laşanların ikisinin do burnundan qan açıldı, ağappaq 
qarın üstü qıpqırmızı qan oldu. Yorulub aralaşan 
kimi Rəsul soyuq qarı götürüb alnına sürtməyə baş-
ladı. Uşaqlardan biri soruşdu ki, ay Rəsul, niyə belə 
eləyirsən? Rəsul da qarı alnına sürtə-sürtə cavab ver-
di ki, adamın burnundan qan açılanda gərək alnına 
soyuq şey qoya! 
Dalaşma yaddan çıxdı, hamı başladı gülüşməyə. 
Uşaqlardan biri də ucadan dedi: 
– Doxdur ki, doxdur! 
Kamran İmranoğlu                                              Zəli 
 183 
Bir dəfə payız idi, Rəsul doqquzda oxuyurdu. 
Rəsulgili də pambıq yığmaq üçün Düyərlinin lap 
girəcəyində olan Cahangirin yerinə aparmışdılar. Bu 
həmin yer idi ki, bir vaxtlar Əsgər kişi oranı başdan-
ayağa bostan eləmişdi. 
Axşamın sərini başlamışdı, amma böyüklü-
kiçikli hərə bir tərəfdə kolların arasında pambıq yı-
ğırdı. Heç kəsin heç nədən xəbəri yox idi. Qəfildən 
lap uzaqdan Müstəcəbin səsi qulaqlara dəydi. Düzü 
heç kəs heç nə başa düşməyib, başladı pambığını 
yığmağa. Çünki bilirdilər ki, pambığın hər kilosuna 
on qəpik alacaqlar. Bir az keçmiş Müstəcəbin səsi 
qismən eşidildi: 
– Dazbaşı yıxdıq! Dazbaşı yıxdıq! 
Bu sözləri eşidənlər heç nə başa düşməsələr 
do, işi dayandırıb qamətlərini düzəltdilər. Kilosuna 
elə tərəzinin başındaca təzə on qəpiklik alacaqları da 
yaddan çıxdı. Müstəcib bir az da yaxınlaşdı. Bu dəfə 
o, bürmələnmiş qəzeti başının üstündə yelləyə-
yelləyə qışqırdı: 
– Dazbaşı yıxdıq! Dazbaşı yıxdıq! 
Hamı yavaş-yavaş Müstəcəbə tərəf yeriməyə 
başladı. Müstəcəb camaatın yanına çatan kimi qəzet-
dəki iki böyük şəkli göstərib ucadan dedi: 
Kamran İmranoğlu                                              Zəli 
 184 
– Dazbaşı yıxdıq! Xruşşov da belə getdi.. 
Amma Xruşşovun getməsindən daha çox, ca-
maatı çaşdıran bu iki şəkil idi. Hamı təəccüblənirdi 
ki, gedən bir nəfərdi, gələn iki nəfər! 
Nəhayət, hamı sakitləşdi. Müstəcib bu dəfə 
üzünü Rəsula tutub dedi: 
– A doxdur, sənə yüz kərə dedim ki, bir dər-
man düzəlt Xruşşova göndərim dazına sürtsün, bəlkə 
başına tük gələ! Gördün? Nə qədər gözlədik başı 
tüklənmədi, axırda da vızıldatdılar getdi. 
Hamı bərkdən güldü. Müstəcib yenə dilləndi: 
– Daha səndən doxdur çıxmaz, get aptekar ol! 
Elə belə də oldu. Rəsul orta məktəbi qurtarıb 
Bakıya getdi və gedən ili də «medinstitutun» aptek-
çiliyinə qəbul oldu. 
İnstitutu qurtarandan sonra orda-burda işlədi, 
axırda da dədəsinin simsar olduğu Ağoş vağzalda 
ona bir aptek butkası düzəltdi. Bu butka indi Aptek 
Rəsulun əlindən əməlli-başlı tuturdu. 
Aptek Rəsul butkanı açıb, şkaflardakı dərman-
ları səliqəyə salmağa başlamışdı ki, Səhnə də vağ-
zalda iki cərgə qoyulmuş stulların arasını silə-silə üz 
qoydu butkaya tərəf. Bu vaxt bir-iki adam dəmiryol 
vağzalının içinə girdi. Səhnə o dəqiqə bildi ki, bunlar 
Kamran İmranoğlu                                              Zəli 
 185 
bilet almaq üçün belə tezdən gəliblər. Doğrudan da, 
içəri girənlər üz tutdular bilet kassasına tərəf. Kassa-
nın qabağına çatanda biri – qismən cavanı cibindən 
ədəb-ərkanla ağ kağız və qələm çıxarıb, kağızı kas-
sanın qabağındakı kiçik çıxıntılı taxtanın üstünə 
qoydu və öz adlarını yazıb növbə düzəltməyə başladı. 
Aptek Rəsul onları gördü, birdən yadına düşdü ki, 
qonşuları Kamil hələ axşamdan adını növbəyə yaz-
dırmağı ondan xahiş etmişdi. Tez aptekin qabağına 
çıxıb ucadan dedi ki, üçüncü Kamilin adını yazın! 
Bu vaxt Səhnə lap aptekin yanına çatmışdı. 
Fikirləşirdi ki, bu vağzalda işi xod gedən iki adam 
varsa, biri kassir Dadaşdı. Bəlkə Elə işi xod getdi-
yindən rəisdən başqa heç kəs ona Dadaş demirdi. 
Hamının dilində Dadaş dönüb Dayday olmuşdu. 
 
8 
Bu vağzalda rəisin yanına xahişə gələn çox az 
adam tapılardı, gələnlər də rəisdən ancaq bilet 
umardılar. Daydayın isə kassasının balaca gözlüyü 
gün uzunu açıq olardı. Hələ deməyəsən kassanın 
qapısının dabanı da az qalardı çıxıb yerə düşsün. 
Bilet istəyirsən Dayday, borc pul istəyirsən 
Dayday, bir adam axtarırsan sənə çay alsın, o da 
Kamran İmranoğlu                                              Zəli 
 186 
Dayday. Hələ onu demirəm ki, Daydayın sözü 
raykomda, ispalkomda rəisin sözündən güclü idi. 
Qaldı vayenkomla alış-verişə, Daydayın qurduğu işi 
heç kəs qura bilməzdi. Bütün rayonda hamı bilirdi 
ki, gündə olmasa da, iki gündən bir Dayday 
vayenkomla bir yerdə nahar eləyərdi. 
Ələlxüsus yay aylarında Daydayla vayenkom 
özlərini verərdilər Söyüdlü bulağın yanındakı yemək-
xanaya. Hər yoldan ötən bu yeməkxanaya gəlməzdi. 
Çox vaxt burada rayonun sayılıb seçilən adamları 
nahar eləyərdilər. Onların da bir azarı var idi. Yeyib-
içəndən sonra yeməkxananın yanından axan çayda 
çimərdilər. Sabun, dəsmal gətirməyə də ehtiyac yox 
idi. Çünki yeməkxananın müdiri əvvəldən bu işlərin 
hamısını sahmana salmış, işçilərinə də tapşırmışdı ki, 
çayda çimənlərin hər birinə təzə sabun və təzə dəsmal 
verin. Özü də yeməkxanaya gələnlərlə hərdən zarafat 
eləyib deyərdi ki, siz buraya yemək-içməyə gəlmir-
siniz. Sizin dərdiniz-səriniz çimməkdir. Söyüdlü ha-
mamından da ki, dünyada tapılmaz. 
Daydayı tanıyanların hamısı onun xətrini istə-
yərdi. Ona görə yox ki, bilet alanları Dayday hör-
mətlə yola salardı. Bir də ona görə ki, Dayday ha-
mının xeyir-şərində başda olardı. Başqaları əllərini 
Kamran İmranoğlu                                              Zəli 
 187 
böyrünə vurub gendə duranda, Dayday heç nədən ar 
eləməyib əlini hər işə atardı. Əslinə qalsa Dayday 
əliaçıq adam idi. 
Bir dəfə Dayday oturmuşdu bilet kassasında. 
Köhnədən qalmış sınıq-salxaq radionun da səsini 
azca vermişdi və elə bil radionun səsindən başqa heç 
nəyi eşitmirdi. Əl boyda dəftərçənin qaralanmış yer-
lərinə baxır, asta-asta gəlir – çıxarını hesablayırdı. 
Dodağının altında isə nəsə mızıldanırdı. Vağzalın 
içindəki əhvalatlardan isə tam xəbərsiz idi. 
Daydayın xəbərsiz olduğu işlərdən biri də 
Əngiəyri Şəmilin butkaların qabaqlarını dolaşması 
idi. Əngiəyri Şəmil bir-bir butkalara baş çəkə-çəkə 
bilet kassasına gəlib çatdı. Amma Əngiəyri Şəmilə 
Çəkməçi Mazan da, Aptekar Rəsul da heç nə 
verməmişdi. Hətta əlini uzadıb Fotoqraf Qadirə öz 
şəklini neçə dəfə göstərsə də, fotoqraf Qadirin də 
yanında Əngiəyri Şəmilin əli boş qalmışdı. Əngiəyri 
Şəmil bilet kassasının pəncərəsini tıqqıldatdı. İçəri-
dən Daydayın səsi eşidildi: 
– Gözlə, açıram! 
Əngiəyri Şəmil heç bir şey başa düşmürmüş 
kimi pəncərəni bir də tıqqıldatdı. Bu vaxt Daydayın 
səsi bir az da ucaldı: 
Kamran İmranoğlu                                              Zəli 
 188 
– Ay zalım balası, gözlə açıram! 
Daydayın ürəyindən keçdi ki, bu camaatın elə 
bil yağı daşır. Kim kassaya yanaşırsa, o dəqiqə 
başlayır mızıldanmağa ki, bəs yaman tələsirəm. Ay 
imanınıza tula bağlayım, elə tələsmək kassaya qalıb? 
Əvvəlcə gəlin biletinizi alın, rahatca qoyun cibinizə, 
sonra da özgə işlərinizin dalısınca gedin. Dayday 
bunları fikirləşib qurtarmışdı ki, indi də kassanın qa-
pısı taqqıldamağa başladı. Dayday bu dəfə lap uca-
dan və hirslə dilləndi: 
– Bu zalım balalarını başa sala bilmədim. 
Sonra da durub qapıya tərəf getdi. Qapını açan 
kimi Əngiəyri Şəmili gördü və qəzəblə qışqırdı: 
– Üzünü mürdəşir yusun, görmürsən pul sayı-
ram! Dayday bu sözlərdən sonra bir az toxdadı və gö-
zünü Əngiəyri Şəmilin gözünə dikib istehza ilə dedi: 
– Həə, deyəsən yaman qazanıbsan! Gətir 
görüm nə qədər pulun var? Kim də bir şey versə, o 
Fotoqraf Qadir heç nə verməz. Özü də sənin şəklini 
böyüdüb ədəb-ərkanla butkasında yuxarı başdan asıb 
və sənin şəklinlə pul qazanır. Di gəl ki, bir mana-
tından da keçməz. Yenə Əngiəyri Şəmilin üstünə 
qışqıra-qışqıra ucadan soruşdu: 
Kamran İmranoğlu                                              Zəli 
 189 
– Həə, Fotoqraf Qadir sənə bir şey verdi? O da 
başını bulaya-bulaya «yox» dedi. Bu dəfə Dayday 
astadan, sanki pıçıltıyla Əngiəyri Şəmilə dedi: 
– Bax, nə qədər pul istəyirsən verəcəyəm. Am-
ma gedib şəklini Fotoqraf Qadirin butkasından çıxa-
rıb gətirib mənim kassama vuracaqsan! Razılaşdıq?! 
Bu dəfə də Əngiəyri Şəmil başını bulaya-bula-
ya «yox» dedi. 
Əngiəyri Şəmilin başını bulamasını görəndə 
Daydayın təpəsindən tüstü çıxdı: 
– Ə, köpəkoğlunun adamı, ağlınız başınıza nə 
vaxt gələcək? Bunu deyirəm eləmirsən, onu deyirəm 
başını bulayırsan! Pul lazım olanda da onlara yaxın 
düşə bilmirsən, itmilçəyi kimi gəlib mənə yapışır-
san! Bu dəfə də sənə pul verirəm, amma bir də on-
lardan qəpik-quruş almayıb kassaya yaxınlaşsan me-
yidini sərəcəyəm. 
Dayday bunları deyib əlindəki manatlardan 
birini Əngiəyri Şəmilin ovucuna basdı. Əngiəyri 
Şəmil də pulu görər-görməz azca qımışdı, sonra da 
tullana-tullana kassadan uzaqlaşdı. 
Səhnə Aptek Rəsulun butkasının içinə girmək 
istəyirdi ki, birdən Daydayın səsini eşitdi: – Ay 
Səhnə xala, sabahın xeyir! – Sabahın xeyir, oğul! 
Kamran İmranoğlu                                              Zəli 
 190 
– Ay Səhnə xala, Aptek Rəsuldan adama xeyir 
gəlməz! Gəl kassanın qapısını açım, içəridə yır-yığış 
elə, sonra aptekə baş çəkərsən! Aptek qaçmır ki?! 
Bir azdan kassanın qabağında iynə atsan, adam 
əlindən yerə düşməyəcək. 
Səhnə də bir söz deməyib üz tutdu kassaya 
tərəf. Adamın üstündə Allah var, heç Aptek Rəsul da 
cınqırını çıxarmadı. 
Sonra Dayday kassanın qabağına yığışmış 
adamlara üz tutdu: 
– Sabahınız xeyir! Növbədənkənar heç kəsi 
buraxmayın! Özünüz növbəni pozursunuz, sonra da 
başlayırsınız deyinməyə ki, mən hamıdan qabaq 
gəlmişdim, amma mənə bilet çatmadı. 
Səhnənin kassanın içini təmizləməyi cəmisi 
üç-dörd dəqiqə vaxt apardı. Əslinə qalsa kassanın 
içində elə bir şey yox idi. Daydayın oturduğu stul, 
üstündə bilet yazdığı stol, sınıq-salxaq bir divan və 
küncdə qoyulmuş elektrik pilətəsindən başqa gözə 
heç bir şey dəymirdi. Səhnə kassadan çıxandan 
sonra Dayday qapının cəftəsini vurdu və sonra gəlib 
kiçik pəncərəni açdı. İçəridən Daydayın sifətinin bir 
hissəsi göründü və səsi eşidildi: 
Kamran İmranoğlu                                              Zəli 
 191 
– Ay camaat, hər günə cəmisi dörd reys var. 
Özü də deyirlər ki, bundan sonra «TU-154» olma-
yacaq, «TU-134» uçacaq. Ona görə də kimin Bakıda 
vacib işi yoxdursa, bileti zanit eləməsin. 
Kimsə camaatın arasından dilləndi: 
– Elə bizim bəxtimizdəndir də! Bəs bu «TU-
154» niyə yoxa çıxıb? Bəlkə göyə uçanda elə göydə 
ilişib qalıb? 
Bu sözə hamı gülüşdü. Bilet almaq bir anlığa 
adamların yadından çıxdı. O sözləri eşidən Daydayın 
yenidən səsi gəldi: 
– «TU-154» göydə-zadda ilişib qalmayıb. Odu 
eyy... gah Dubaya uçur, gah da Kitaya! Adamlar da 
qalıb çöllərin düzündə. 
Sonra əlavə elədi: 
– Kimin növbəsidir, pasportunu versin! 
Lap qabaqda duran cavanlardan biri pasportu 
Daydaya tərəf uzatdı. Dayday pasportu alıb ona tərəf 
əyri-üyrü baxdı və ucadan dilləndi: 
– Ə, qırışmal, sənsən! Nə olub, Bakını su yolu 
eləmisən? Bir imkan ver başqaları da getsin! 
«Qırışmal» dediyi adamın Daydaya cavabı bu 
oldu: 
Kamran İmranoğlu                                              Zəli 
 192 
– Ay Dayday, mənim Bakıya getdiyim keçən 
ilin axırlarıydı. İndi o vaxdan üç ay keçir, hələ də 
mən Bakıya ayaq basmamışam. 
Dayday da bilet yaza-yaza yenə dilləndi: 
– Bax, tutalım ki, sən kvartalda bir Bakıya ge-
dirsən. Hesabla gör, hər adam kvartalda bir Bakıya 
getsə, onda bu camaata bilet çatdırmaq olar, ya yox? 
Vallah «TU-154» nədir, heç «TU-1O54» də bu 
adamları yığıb-yığışdıra bilməz. 
– Dayday, canım üçün mən kefdən-damaqdan 
Bakıya getmirəm. Qışdan qabaq atamla anamı aparıb 
Bakıda qardaşımın yanına qoymuşam. Özün bilirsən 
ki, qışda onlar burada qalsaydılar, gərək atamla 
anamı aparıb qəbirstanlıqda basdıraydıq. 
– Vallah, sizə söz çatdırmaq olmur. Götür bi-
letini, sənə yaxşı yol! 
Dayday bileti verəndə gördü ki, növbədə iki 
qadın dayanıb. Xəyalından qəfil keçdi ki, onlar har-
dansa tanışdırlar. Sonra da ona tərəf uzanmış iki pas-
portu götürdü. Ardınca da pasport sahibi dilləndi: 
– Dayday, mümkünsə birinci reysə ver! Özü də 
ən yaxın günlərdən birinə. 
Dayday yenə ucadan dilləndi: 
Kamran İmranoğlu                                              Zəli 
 193 
– Ay evi tikilmiş, səndən əvvəlki adamı görmə-
din? Nə vaxt dedi, nə də reys. Çünki hamı bilir ki, 
hansı günə bilet varsa, mən də o günə bilet verirəm. 
Lap tutaq ki, birinci reys olmadı, onda getməyəcəksən? 
– Getməyinə gedəcəyəm, amma birinci reys 
rahat olur. Təyyarə də vaxtında gəlib qayıdır. Ona 
görə deyirəm birinci reys sərfəlidir, yoxsa neçənci 
reysə verirsən ver! 
Qəfildən Daydayın yadına düşdü ki, növbədə da-
yanan qadınlar bir dəfə də ondan bilet alıblar. Deyəsən, 
Türkiyəyə gedib-gəlirlər. Əlindəki pasportları tez bir 
tərəfə qoyub üzünü növbədə duranlara tərəf tutdu: 
– Yaxşı, məmləkətdə hörmət-izzət bu qədər 
itib? Görmürsünüz, növbədə iki nəfər qadın daya-
nıb? Heç olmazsa onları buraxın irəli gəlsin! Qorx-
mayın, hamınıza bilet çatacaq! 
Daydayın «Qırışmal» dediyi adam hələ getmə-
mişdi, pasportunu kassaya uzadan kəndçisinin bilet 
almasını gözləyirdi. Daydayın dediyi sözlərdən 
sonra dillənən də elə bircə o oldu. 
– Ay Dayday, sən kassanı açanda dedin ki, 
növbəsiz heç kəsi buraxmayın! Nə oldu, növbəni sən 
özün pozursan ki? Dayday onun sözlərini cavabsız 
buraxmadı:  
Kamran İmranoğlu                                              Zəli 
 194 
– Düzdür, mən dedim ki, növbəsiz heç kimi bu-
raxmayın! Ancaq bu o demək deyil ki, siz də hörmət-
izzəti salmalısınız ayağınızın altına, ayaqlamalısınız! 
Dayday bu sözlərdən sonra heç kəsə fikir 
vermədən üzünü qadınlara tərəf tutub ucadan dedi: 
– Ay xanım, irəli gəlin! Sizi yola salandan 
sonra bunlara bilet verəcəm. 
Qadınlar da himə bənd imiş kimi irəli yeriyib 
pasportlarını Daydaya tərəf uzatdılar və Dayday 
pasportları aldı. 
Dayday ədəb-ərkanla və sakitcə onlardan so-
ruşdu ki, hansı reyslə getmək istəyirlər. Qadınlar da 
qımışa-qımışa bildirdilər ki, sən bilən məsləhətdir. 
Bu vaxt Dayday əvvəlkindən fərqli olaraq səsini 
xeyli ucaltdı ki, dediklərini hamı eşitsin: 
– Ay nənənizə qurban olum, ağıllı-kamallı, 
ədəb-ərkanlı adam belə olar. Ta o birilər kimi ayaq-
larını bir başmağa dirəyib «anam mənə kor deyib, gə-
lib gedənə vur deyib» söyləməkdən heç nə çıxmaz. 
Sonra da əlavə etdi ki, deyəsən yol gəlib yo-
rulubsunuz, keçin içəri bir az dincəlin, mən də biletləri 
qaydaya salım. Özü də qalxıb qapını açdı, içəri girən 
qadınlara divanda oturmaq üçün çox böyük nəzakətlə 
yer göstərdi. Dayday yenə kassanın pəncərəsinə tərəf 
Kamran İmranoğlu                                              Zəli 
 195 
döndü və əyri-üyrü ayaqları olan stulda oturdu. Elə bu 
an qoca bir kişi pəncərəyə yaxınlaşıb ucadan dedi: 
– Ay bala, mənə bir bilet yaz, uşaq xəstədir, 
təcili Bakıya getməliyəm. 
Daydayın səsi eşidildi: 
– Ay əmi, növbən varmı? 
– Ay bala, mənə nə növbə? 41-45-də Mozdoka 
qədər qan tökə-tökə getmişəm. Orden-medallarımı 
yaxama taxıb gəlsəydim, parıltısından gözün qama-
şardı. Arvad ölənəcən mənə dedi ki, a kişi, bu orden-
medalın heç bir faydası yoxdu. Götür bunları nə-
vələrinə payla, qoy iqruşka kimi oynatsınlar. İndi 
deyirsən, bu orden-medalın növbəyə dəxli yoxdur? 
– Allah eləməsin, mən elə demədim. Mənim 
bildiyim budur ki, gərək növbədə olanlardan icazə 
alasan. Mənim üçün nə fərqi var ki, sənə bilet 
yazdım, ya başqasına. 
– Ay bala, burada dayananlar məni növbəsiz 
buraxmasaydılar pəncərənin qabağına nətəhər gəlib 
çıxardım. 
Dayday gördü ki, iş dolaşığa düşür, başqa cür 
danışmağa başladı: 
– Ay əmi, bəlkə icazə verəsən, içəridə oturan 
bu iki zənəni yola salım, sonra sənin biletini yazım. 
Kamran İmranoğlu                                              Zəli 
 196 
Qoca kişi əyilib pəncərədən içəri baxdı və 
gördü ki, iki zənən sus-pus divanda oturub. Sonra 
Daydaya üz tutub dedi: 
– Ay bala, gecə səhərə qədər uşaqdan yana elə 
narahat olmuşam, bir çimir də eləməmişəm. Bəlkə 
icazə verəsən mən də gəlib içəridə oturam. 
– Ay əmi, vallah, içəridə yer yoxdur. Yaxşı, 
onda gəl əvvəlcə səni yola salım, sonra zənənlərə 
bilet yazaram. 
– Ay atan oldu rəhmət! 
Elə bu vaxt qoca bir arvadın səsi eşidilməyə 
başladı: 
– İki gündür bura ayaq döyürəm, hələ də bilet 
ala bilməmişəm. Dünəndən növbə tutmuşam. Əv-
vəlcə mən alım, sonra siz alarsınız. 
Hamı qoca arvada tərəf döndü. Amma heç kəs 
dillənmədi. Arvad da heç kəsi saya salmadan düz 
qabağa gəlib qoca kişinin yanında dayandı. Hamının 
əvəzinə Dayday dilləndi: 
– Xala, sənə nə lazımdır? 
– Qurbanın olum, ay bala, təcili mənə bir bilet. 
– Yoxsa Bakıda yağın daşır, niyə belə tələsirsən? 
Kamran İmranoğlu                                              Zəli 
 197 
– Başına dönüm, ay bala, nəvələrimin üçü də 
birdən qızılca çıxarıb. Qızım da gündə zəng eləyir 
ki, gəlməsən uşaqlar əldən gedəcək! 
– Ay xala, soruş gör növbədə duranlar sənə 
icazə verirlər, ya yox? 
– Niyə icazə vermirlər? Əvvələn, dünəndən 
növbədəyəm. İkincisi də mən əmək veteranıyam. 
Düz qırx il kolxozda işləmişəm. Pambıq yığanda 
cavan qız-gəlinlər mənimlə yarışa girə bilməzdilər. 
Budu eey, qinişqamı da gətirmişəm. 
Arvad cavab gözləmədən əlindəki bükülü 
yaylığı açdı və pasportla birgə veteran qnişqasını da 
Daydaya tərəf uzatdı. Elə bu vaxt qoca kişi səbrini 
basa bilməyib hirsləndi: 
– Bir səbrin olsun, ay arvad! Görmürsən mənə 
bilet yazır? 
Arvad da nəfəsini dərməmiş cavab verdi: 
– Əlini tutmuşam, yazsın da! Bir də get 
evdəkinin üstünə qışqır! 
– Evdəki evdədi ki?! Çoxdan sümükləri çürüyüb. 
Elə bu vaxt Dayday qoca kişinin içində bilet 
olan pasportunu ona tərəf uzatdı və əlavə etdi ki, 
bileti sabah axşam reysinə yazdım. Rahat uçacaqsan. 
Kamran İmranoğlu                                              Zəli 
 198 
Bir az əvvəl Daydayın «Qırışmal» dediyi oğlan 
hələ də kassanın qabağında dayanıb birlikdə gəldiyi 
kəndçisinin bilet almasını gözləyirdi. Bu əhvalatı 
diqqətlə izləyən həmin oğlan arvada üz tutub gülə-
gülə dedi: 
– Ay xala, Dayday qadınları içəri çağırır ki, bir az 
otursunlar, ayaq üstə durub yorulmasınlar. Sən də içə-
riyə keç! Odur iki nəfər də içəridə oturub bilet gözləyir. 
Arvad bu sözə bənd imiş kimi pəncərədən kas-
sanın içərisinə boylandı, qadınları gördü və Qırış-
mala cavab verdi: 
– Xalanı o qədər də fərsiz bilmə! Əli belində 
forslana-forslana gedənlərə, əlini ağdan qaraya vur-
mayanlara ağlın getməsin. Səhərdən axşama qədər 
həyətdə ayağım altıma gəlmir. 
Dayday qoca arvadın biletini yazıb verəndən 
sonra ucadan dedi: 
– Daha heç kəsə növbəsiz bilet verməyəcəyəm! 
Arvad «sağ ol» deyib kassadan uzaqlaşanda 
gözü Aptek Rəsulun butkasından çıxan Səhnəyə 
sataşdı və yanında olanların heç birinin fərqinə 
varmadan həyəcanını gizlədə bilmədi: 
– Ay Səhnə, neçə vaxtdı yağlı əppək olub yoxa 
çıxıbsan! Bir de görüm, haralardasan, necə dolanırsan? 
Kamran İmranoğlu                                              Zəli 
 199 
Səhnə də əlindəki vedrəni və süpürgəni aptek 
butkasının yanında qoyub arvada tərəf goldi. Qucaq-
laşıb öpüşəndən sonra Səhnə dilləndi: 
– Ay Gülsənəm, birtəhər dolanıram. Hərdən 
qıza baş çəkirəm, babat yaşayırlar. Oğlanlar da Uru-
setə gediblər, Allah eləməsin, elə bil əlli-ayaqlı yoxa 
çıxıblar. Bir bitik də yazıb göndərmirlər ki, öldü-
qaldılarından xəbər biləm. 
– Sağ-salamat olarlar, ürəyini sıxma! 
– Ay Gülsənəm, sən de görüm kənddə nə var-nə 
yox? Səhər-səhər Qəssab Əlinin kiçik oğlunu gör-
düm. Bir az hal-əhval tutdum. Dolanışığınız necədir? 
– Necə olacaq? Uşaqların hamısı Bakıya kö-
çüblər. Kişiynən diz-dizə oturub günlərimizi sayırıq. 
Hərdən də uşaq vaxtı Hacı Muradın tayalarının yanın-
da gizlənpaç oynadığımızı xatırlayırıq. İndi də Bakı-
dan qız xəbər göndərib ki, uşaqlar qızılca çıxarıblar. 
Mən də bilet almışam, təyyarə ilə Bakıya uçacağam. 
Bu təyyarəyə də minib-düşənə qədər elə bil o dünyaya 
gedib gəlirəm. Nə eləyim, əlac yoxdu! Getməliyəm! 
Səhnə diqqətlə baxıb gördü ki, Gülsənəm elə bil 
tikan üstündə oturub. Ona görə də söhbəti yarımçıq 
kəsib, bircə o sözü dedi ki, qohum-tanışa məndən 
salam söyləyərsən. Gülsənəm də sağollaşıb uzaqlaşdı. 
Kamran İmranoğlu                                              Zəli 
 200 
9 
Səhnə içinə süpürgəni qoyduğu vedrəni və ucu-
na əski sarınmış pol ağacını götürüb vağzalın qapısına 
tərəf üz tutdu. Gözaltı süpürdüyü və sildiyi yerlərə 
baxıb, nəyin pis, nəyin yaxşı olduğunu beynindən 
keçirdi. Birdən ağlına gəldi ki, neçə gündür vağzalın 
dəmiryoluna baxan poncərələrini silmək istəyir, lakin 
vaxtı çatmır. Vaxtı çatmır deyəndə ki, Səhnə həmişə 
camaat vağzala axışan zaman, yəni vağzalın gur çağı 
başlayana qədər işini qurtarıb getmək istəyir. Səh-
nənin çalışdığı budur ki, həm görəcəyi işləri səliqə ilə 
yerinə yetirsin, həm də adamlar onu görməsin deyə 
tez evə qayıtsın. Hərdən də fikirləşir ki, bəs vağzalın 
rəisi neçə dəfə demişdi ki, ay Səhnə, bizi biabır 
eləmə, bir tikə çörəyin var, otur evdə dolan. Amma o 
vaxt Səhnə inad eləmişdi ki, Ağoşun gəzdiyi yerləri, 
oturduğu kabineti, dolaşdığı butkaların içini silib-sü-
pürmək istəyirəm. Bununla da həm başım qarışacaq, 
həm də Ağoşun nəfəsini duyacağam. 
İndi də Səhnə o ilki söhbətləri fikrinə gətirir, 
peşman olmağı barədə bir dəfə də olsun düşünmür-
dü. Amma vağzaldakı adamlardan gizlənmək istə-
məsinə özü də məəttəl qalmışdı. Məsələ burasındadır 
ki, bu barədə heç kəsə bir kəlmə də danışmamışdı. 
Kamran İmranoğlu                                              Zəli 
 201 
Onsuz da kimə danışsaydı, o adam Səhnəyə deyə-
cəkdi ki, özün günahkarsan. Pis də olsa, yaxşı da 
olsa bu işin səbəbkarı sən özünsən. Bir də özü yı-
xılan heç vaxt ağlamaz. 
Yaxud başqa birisi təsəlli verəcəkdi ki, ay Səh-
nə, evdə oturub nə işlə məşğul olacaqsan? Yenə ca-
maat içinə çıxırsan, birinə salam verib birindən salam 
alırsan, az da olsa özünə çörəkpulu qazanırsan. Sənin 
kimi ərsiz dul arvadlardan kim evdə oturubsa, elə bil 
pas atıb. Vallah, onlardan eləsi var ki, xeyir-şərə gə-
ləndə oturub-duruşundan xəcalət çəkirsən. Altdan-alt-
dan göz qoyub fikir verirsən, söhbətinə qulaq asırsan, 
az qalır adamın əti tökülsün. Amma, ay Səhnə, sənin 
oturuşun-duruşun qız-gəlinlərə yenə bir dərsdir. 
Səhnə öz-özünə dilinin ucunda deyinməyə baş-
ladı ki, keçən il Düyərlidəki sünnət toyunda o dul 
arvadlardan biri gəlib düz yanımda oturmuşdu. Ye-
diyim-içdiyim hamısı burnumdan gəldi. Zalımın ba-
lası elə qoxurdu ki, Elə bil indicə tövlədən çıxıb bura 
gəlmişdi. Qorxmağı bir yana qalsın, fısıldamağı lap 
cana gətirdi məni. 
Səhnə bunları fikirləşə-fikirləşə vağzalın qapı-
sından çıxmaq istəyirdi ki, səhər-səhər kənddən işə 
gələn kürəkəni ilə qarşılaşdı. Əvvəlcə Səhnə dillənib 
Kamran İmranoğlu                                              Zəli 
 202 
soruşdu ki, ay bala, evdə nə var, nə yox? Fotoqraf Qa-
dir də bunun əvəzində salam verib, sonra dedi ki, 
Allaha şükür hər şey yaxşıdır. Səhnə bir də qayıdıb 
dedi ki, ay bala, günortalar gəl evdə isti xörək ye! Az-
dan-çoxdan əlimə düşəndən bişirirəm. Həm də mənə 
bir-iki saatlıq qulaq yoldaşı olarsan. Fotoqraf Qadir 
də cavab verdi ki, bəs axşam evdə bişəndən bir tikə 
götürüb işə gətirirəm. Allah razı olsun! Səhnə yenə 
dedi ki, ay bala, keçən dəfə qız bizə gələndə söylədi 
ki, bəs həyətdə ağacın başından asılan elektrik lam-
pası xeyli vaxtdır xarab olub, yanmır. Sonra da giley-
ləndi ki, bəs uşaqları gecə bayıra çıxaranda hər tərəf 
qaranlıq olur, uşaqlar da, mən də qorxuruq. Bu gün 
maaş verəcəklər, yadından çıxmasın, barı kəndə bir 
lampa al apar. Qadir də tez dilləndi ki, Ay Səhnə xala, 
narahat olma, keçən həftə alıb aparmışam. Səhnə də 
dedi ki, sağ ol, bala, bir-birinizdən muğayat olun. 
Bundan sonra Səhnə ilə Fotoqraf Qadir bir-biri 
ilə sağollaşıb ayrıldılar. Amma Səhnənin nəzərindən 
bir şey yayınmamışdı. Nəzərindən yayınmayan o idi 
ki, kürəkəni söhbət elədikcə gözlərini «pol əskisin-
dən» çəkmirdi. «Deyəsən tanımışdı ki, pol ağacının 
başına doladığı qızımın donundan kəsib düzəltdiyim 
əskidir». 
Kamran İmranoğlu                                              Zəli 
 203 
Həmişə Novruz bayramından qabaq, daha doğ-
rusu, axır çərşənbədə qohumlar bir-birinin evinə 
gedər, təbrik üçün əlində bir kiçik boxça da apa-
rardılar. Kimi alma götürər, kimi də limon. Qoca 
arvadlara kəlayağı aparmaq daha çox dəbdə idi. 
Kirvəlik eləyən ailələrdə isə birinci ili həmişə ən 
qiymətli pay xoruz olardı. Xoruzu verərdilər sünnət 
edilən uşağın qoltuğuna, uşaq da Düyərlinin küçələ-
rindən keçərək öz kirvələrigilə gedərdi. 
Qız köçürənlərin birinci bayramlığı o qədər də 
asan başa gəlməzdi. Əvvələn qızın qayınanasına və 
qayınatasına gərək pay alaydın. İkincisi, qızın qayın-
ları və baldızları yaddan çıxsaydı səhərisi kəndin 
ortasında bir yekə zurna çalınacaqdı. Üçüncüsü, kürə-
kənə də ən azı köynək, dəsmal və corab qoymalıydın. 
Dördüncüsü də qızın öz payı el-oba içinə çıxarılmalı 
pay olmalıydı. Çünki elə çərşənbə axşamı qonşular-
dan gələn qız-gəlinə pay göndərilən boxçanı açıb 
göstərməliydin. Onlar da göndərilən paya ya bir-bir 
baxıb başlarını bulayardılar, ya da razılıq əlaməti ola-
raq yavaşca mızıldanardılar. İnsafən Səhnə də qızının 
birinci bayramlığına xüsusi diqqət göstərmişdi. Cehiz 
paltarları kimi qızına hər şey qoymuşdu. «Novqod» 
vaxtı Ağoşun Urusetdən gətirdiyi qırmızı güllü donu 
Kamran İmranoğlu                                              Zəli 
 204 
da sandıqda gizlədib Novruz bayramına saxlamışdı. 
Bax Fotoqraf Qadirin diqqət yetirdiyi «pol əskisi» də 
köhnəlmiş həmin paltarın bir hissəsi idi. 
Səhnə bütün bunları xatırlaya-xatırlaya divarın 
dibində qoyulmuş və səhər qabağında it yatan dəmir 
şkafın yanına çatdı. Əvvəlcə vedrə ilə süpürgəni şka-
fın bir küncünə qoydu, sonra isə başına əski keçi-
rilmiş «pol ağacını» şkafın o biri küncünə dayadı. 
İndi də Səhnənin öz nəzərləri dikilib «pol əskisinə» 
qaldı. Bir anlığa Ağoşla Hacı Muradın tayalarının 
yanında gizlənpaç oynadıqları yadına düşdü. Sonra 
da necə oldusa, elə o vaxtlar Salatının Araza düşüb 
boğulmağı gözlərinin qabağından çəkilmədi. 
Səhnə tez şkafın qapılarını örtüb sürətlə vağ-
zaldan uzaqlaşmağa başladı. Elə vağzalın səkisindən 
dəmiryolunun üstünə ayaq qoyan kimi Səhnəni 
ağlamaq tutdu. Maaş almaq da, aparıb Qəssab Əlinin 
oğlunun pulunu vermək də Səhnənin yadından ta-
mam çıxmışdı. Səhnə istədi ki, dəmiryolunun üstün-
də oturub doyunca ağlasın. Səhnənin dəmiryolunun 
üstündə oturub ağlamağının heç bir qorxusu yox idi. 
Çünki neçə il idi ki, bu vağzala qatarlar gəlmirdi. 
Amma Səhnənin qorxduğu o idi ki, ağlamağını 
görənlər olar. Beləcə Səhnə ağlaya-ağlaya da yoluna 
Kamran İmranoğlu                                              Zəli 
 205 
davam elədi. Amma Səhnə hələ də bilmirdi ki, oğ-
lundan teleqram gəlib və poçtolyon da səhər-səhər 
həmin teleqramı gətirib onların darvazasının yanındakı 
daşın altına qoyub. Teleqramda bu sözlər yazılmışdı: 
«Ana, təbrik edirəm. Qardaşlarımı tapmışam. Rəşid». 
 
EPĠLOQ ƏVƏZĠ 
 
Ağoşla Səhnənin bir baməzə qohumu varıydı. 
Onu tanıyırdınmı, ay Baftalı Salahın nəvəsi? 
– Kimi deyirsən? 
– Maarifdə inspektor işləyən Murtuz müəllimi 
deyirəm. 
– Bəli, bəli, tanıyırdım, ay Məşədi Vəli kişi. 
– İnanmıram. O qədər də yaxşı tanımazsan. 
İndi Murtuz müəllimdən bir əhvalat danışım, onda 
biləcəyəm tanıyırdın, ya yox? 
– Bəlkə də yaxşı tanımamışam, nə deyim? 
– Müəllimlərin hamısı dərsə başlamazdan əv-
vəl avqustun axırlarında maarifə kedib təzə əmrlərini 
alardılar. İki barmaq boyda bir kağıza yazılmış əmri 
alan hər kəs Murtuz müəllimə bir manat verərdi. 
Murtuz müəllim də dədəsinin malı kimi manatları 
götürüb sürməyə atardı. İstidən yerin bağrı çatlayan 
Kamran İmranoğlu                                              Zəli 
 206 
avqust günlərinin birində İnkevedi Həsən Murtuz 
müəllimin yanına gəlib məktəbdə rus dili müəllimi 
işləyən arvadının əmrini alandan sonra ədəb-ərkanla 
və dinməz-söyləməz bir kağız manat çıxardıb stolun 
üstünə qoyur. Bu zaman Murtuz müəllim iki əlini 
yuxarı qaldırıb ucadan deyir ki, mənə lazım deyil, 
pulunu götür, cibinə qoy! İnkevedi Həsən də cavab 
verir ki, müəllimlərin əmrini verəndə hərədən bir 
manat almağını rayonda hamı bilir. Mən də düşün-
düm ki, nə olar inkevedidə işləyəndə, palaza bürün, 
elnən sürün. Onda Murtuz müəllim qayıdır ki, elə-
dirsə, etirazım yoxdur. Amma mənə yaxşılıq eləmək 
istəyirsənsə, get dəmir manat gətir! Dəmir manatın 
üstündə nömrəsi olmur. İnkevedi Həsən də sakitcə 
gedib Murtuz müəllimə bir dəmir manat gətirir. 
– Bax, bunu eşitməmişdim, ay Məşədi Vəli kişi! 
– Hələ sən çox şeyləri eşitməmisən, ay Baftalı 
Salahın nəvəsi! 
 
Basqal,  
iyul-avqust 2000. 
 
 
Kamran İmranoğlu                                              Zəli 
 207 
MÜNDƏRĠCAT 
 
Yalquzaq…………………………………………..3 
 
Zəli……………………………………………….92 
 
Vağzal…………………………………………..138 
 
Kamran İmranoğlu                                              Zəli 
 208 
Kamran Əliyev.  
Zəli.  
Bakı, “Elm və təhsil”, 2013. 
 
 
Íÿøðèééàò äèðåêòîðó: 
Nadir Məmmədli 
 
Êîìïƒòåðäə jû‹äû: 
Ruhəngiz Əlihüseynova 
 
Korrektor: 
Həbibə Hüseynova 
 
Êîìïƒòåð òəðòèá÷èñè âə 
òåõíèêè ðåäàêòîðó: 
Ramin Abdullayev 
 
Êà‹ûç ôîðíàòû: 60/84 1/32 
Ìəòáəə êà‹ûçû: ¹1 
Hə‡íè: 208 ñəù. 
Òèðàæû: 500 
 
Êèòàá Àçəðáàj‡àì ÌÅÀ Ôîëêëîð Èìñòèòóòóìóì 
Êîìïƒòåð Ìəðêəçèíäə jû‹ûëíûø, “Elm və təhsil” ÍÏÌ-
äÿ îôñåò ƒñóëó èëə ÷àï îëóíìóøäóð. 
 
Kamran İmranoğlu                                              Zəli 
 209 
500 tiraj 
100 qalın+400 nazik 
 
