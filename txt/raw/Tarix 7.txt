



İxtisas redaktoru:
Tofiq Hümbət oğlu Nəcəfli,
tarix üzrə fəlsəfə doktoru
Dil redaktoru: Aida Quliyeva
Mahmudlu Y., Ağayev S., Xubyarov B., Əlişova H., Hüseynova L., Bəhrəmova S.
M31 Azərbaycan tarixi. Ümumtəhsil məktəblərinin 7-ci sinfi üçün dərslik. Bakı, «Təhsil», 2014, 128
səh.
Müəlliflik hüquqları qorunur. Xüsusi icazə olmadan bu nəşri və yaxud onun hər hansı hissəsini
yenidən çap etdirmək, surətini çıxarmaq, elektron informasiya vasitələri ilə yaymaq qanuna
ziddir.
© Azərbaycan Respublikası
Təhsil Nazirliyi, 2014
DƏRSLİKDƏ İSTİFADƏ OLUNMUŞ ŞƏRTİ İŞARƏLƏR


ƏZİZ DOST!
Sən artıq Azərbaycanın qədim dövr tarixini öyrənmisən. Bu dərslikdə isə Vətənimizin orta əsrlər
tarixi ilə tanış olacaqsan. Tariximizin bu mərhələsi iqtisadi-siyasi inkişafla, mədəni yüksəlişlə
səciyyələnir. Orta əsrlər dövründə yeni sosial-iqtisadi münasibətlər formalaşdı, mərkəzləşmiş
dövlətimiz yarandı.
Azərbaycan Sasani və ərəb işğallarına məruz qaldığı dövrlərdə də müstəqil dövlətçilik ənənələrimiz
qorunub saxlandı. Yadelli işğalları Azərbaycan xalqının yaranması prosesini dayandıra bilmədi.
İşğalçıların yerli əhalini assimilyasiyaya uğratmaq siyasətinə baxmayaraq, ölkənin çoxsaylı türk
əhalisi ilə qeyri-türk əhalisi arasında etnik-siyasi və mədəni birlik daha da möhkəmləndi. Vahid
Azərbaycan xalqının yaranması prosesi başa çatdı. «Dəmirqapı»— Dərbənddən Zəncana və
Həmədana qədər böyük bir regionda vahid dövlətin yaranması Qafqazda türklərin əsas etnik amilə
çevrilməsinin nəticəsi idi. IX əsrdən etibarən müstəqil dövlətçilik ənənələrimizin dirçəlməsi mədəni
intibahla nəticələndi.
Şirvanşahlar, Sacilər, Salarilər, Rəvvadilər, Şəddadilər, Atabəylər, Hülakülər (Elxanilər),
Qaraqoyunlu, Ağqoyunlu, Səfəvilər və digər dövlətlər xalqımızın tarixində müstəsna rol oynadılar. 7-
ci sinif «Azərbaycan tarixi» dərsliyi qonşu ölkələrlə və Avropa dövlətləri ilə geniş iqtisadi-siyasi
əlaqələr yaradan bu dövlətlərin dünya dövlətləri içərisində yerini və nüfuzunu müəyyən etməkdən ötrü
sənin üçün maraqlı axtarışlara zəmin yaradacaqdır. Bu dərslik Azərbaycanın V—XVI əsrlər tarixinin
ən önəmli hadisə və proseslərini öyrənib tədqiq etməkdə sənə geniş imkanlar açacaqdır.
Biz nadir bir irsin varisləriyik. Hər bir Azərbaycan vətəndaşı bu irsə layiq
olmağa çalışaraq böyük bir tarixi keçmişi, zəngin mədəniyyəti, yüksək
mənəviyyatı olan ölkəmizin həm dünəninə, həm bu gününə, həm də
gələcəyinə dərin bir məsuliyyət hissi ilə yanaşmalıdır.
— Heydər ƏLİYEV
AZƏRBAYCAN MÜSTƏQİL DÖVLƏTÇİLİYİN
DİRÇƏLİŞİ ƏRƏFƏSİNDƏ
1. FEODAL MÜNASİBƏTLƏRİNİN İNKİŞAFI
Şəkildəki insanların məşğuliyyəti, sosial vəziyyəti, həyat tərzi haqqında nə deyə bilərsən?
Fikirlərini qeyd et.
VI əsrin əvvəllərində Azərbaycanda feodal münasibətləri inkişaf edirdi.
Kənd icmalarının torpaqları feodalların əlinə keçirdi. Əkilib becərilməsi
çətinlik törədən torpaqlar isə sahibsiz qalırdı. Torpaqsız qalan icma üzvləri
asılı kəndlilərə çevrilirdilər.
Azərbaycanın cənub torpaqlarında — Atropatenada feodal
münasibətlərinin inkişafına Sasani şahı I Xosrov Ənuşirəvanm islahatları
da təsir göstərdi. O, sahibsiz torpaqları hərbçilərə payladı və vergilərin
toplanmasını nizama saldı. Bununla da vergiyığan məmurların
özbaşınalığına son qoyuldu. Uşaqlar, qadınlar, kahinlər, məmurlar can
vergisindən azad edildilər.
Feodal, islahat, can
vergisi, hərbçi, mirzə,
xostak, dastakert,
natural təsərrüfat
Səncə, torpaqların
hərbçilərə
paylanmasında
məqsəd nə idi? Fikrini
bildir.
Erkən orta əsrlərdə
torpaq mülkiyyəti
formaları
Tapşırıq
Xəritədə Albaniyanın
vilayətlərini müəyyən
et.
Natural təsərrüfatın
mahiyyətini necə başa
düşürsən?
Tapşırıq
Yaşadığın ərazidəki
tarixi abidələrin
tikildiyi dövr
haqqında araşdırma
apar.
I Xosrovun islahatları şərti torpaq mülkiyyətini genişləndirdi, xırda və orta
torpaq sahiblərinin sayı artdı.
Kəndlilərin istismar edilməsinin əsas forması vergilərin ödənməsi və
mükəlləfiyyətlərin icrası idi. Kəndlilərlə yanaşı, sənətkarlar və tacirlər də
vergi ödəyirdilər. Kahinlər, hərbçilər, mirzələr isə cəmiyyətin hakim
təbəqəsi sayılırdı. Zərdüştlük dininin hakim mövqe tutması kahinlərin də
varlanmasına səbəb olmuşdu.
Ölkədə körpülər, qalalar, yollar dövlət mülkiyyətində idi. Onların
tikintisində və bərpasında kəndlilər məcburi işlədilir, əvəzində onlara heç
nə ödənilmirdi.
Azərbaycanda feodalizmin əsas xüsusiyyətlərindən biri təsərrüfatın natural
forması idi. Kəndlilər özlərinin və feodalın tələbatını ödəmək üçün müxtəlif
ərzaq məhsulları, sənətkarlıq malları tədarük edir, bazara mal
çıxarmırdılar. Beləliklə, məhsul mübadiləsinə çox az hallarda ehtiyac
duyulurdu. Natural təsərrüfat ayrı-ayrı bölgələr arasında iqtisadi
münasibətlərin yaranmasına mane olurdu.
Azərbaycanda və Avropada feodal münasibətləri
Azərbaycan Avropa
Mövcud
olduğu
dövr
III əsrdən — XIX əsrin II yarısına qədər V əsrdən XVII əsrin
ortalarına qədər
Kəndlilərin
vəziyyəti
Kəndlilər təhkimli deyildilər Kəndlilər təhkimli idi,
yəni feodallardan şəxsən
asılı idilər
Feodalların
təsərrüfatı
Feodalların şəxsi təsərrüfatı, demək olar ki, yox idi. Çünki
Azərbaycanda olan suvarma sistemini yaratmaq böyük
zəhmət tələb edirdi.
Feodalların xüsusi
təsərrüfatları var idi
V—VII əsrlərdə Albaniya və Atropatenada feodal münasibətləri eyni cür inkişaf edirdi. Sasani
hökmdarları Azərbaycanın şimal torpaqlarına farsdilli tayfalar köçürüb məskunlaşdırmışdılar. Onların
məqsədi farsdilli tayfaların köməyi ilə Azərbaycanda güclənmək və özlərinə dayaq yaratmaq idi.
Lakin farsdilli tayfalar türk dilinin və mədəniyyətinin təsiri ilə çoxsaylı yerli türk tayfaları ilə
qaynayıb-qarışır, vahid xalqın formalaşmasında iştirak edirdilər.
1. Kəndlilər hansı formada istismar
edilirdilər?
2. Səncə, nəyə görə natural təsərrüfat
bölgələr arasında iqtisadi münasibətlərə
mane olurdu?
3. Şərti torpaq mülkiyyəti necə yarandı?
1. Azərbaycanda feodal münasibətlərinin
inkişafının səbəblərini müəyyən et.
2. «Azərbaycanda və Avropada feodal
münasibətləri» sxeminə əsasən müəyyən
et: a. Feodal münasibətləri hansı
ərazilərdə daha sürətlə inkişaf etmişdir?
b. Səncə, Azərbaycanda hansı səbəbdən
feodalların xüsusi təsərrüfatı olmurdu?
Fikrini faktlarla əsaslandır.
3. Yaşadığın ərazidə (şəhərdə, rayonda,
qəsəbədə, kənddə) olan tarixi abidələr
haqqında məlumat topla.
2. AZƏRBAYCAN-ALBANİYA HÖKMDARI CAVANŞİR
Mehranilər,
Cavanşir, Hun
keçidi,
xəzərlər,
Bizans
Orta əsr Bərdə
şəhərində
kanalizasiya xətti
Murad hər gün məktəbə anası ilə gedir. Onun anası tarix müəllimidir. Onların yolu Cavanşir
körpüsündən keçir. Bir gün Murad bu körpünün adı barədə anasına sual verdi. Cavanşirin kim olduğu
ilə maraqlandı. Anasının bu suala cavabı hazır idi. Yəqin, ananın cavabı sənə də maraqlıdır.
Səncə, Muradın anası Cavanşirin kim olduğunu necə izah etdi? Onun deyə biləcəyi fikirləri
müzakirədən sonra dəftərinə qeyd et.
Ananın cavabını bilmək üçün çox mürəkkəb siyasi dövr olan VII əsr haqqında məlumatları
araşdırmaq vacibdir.
Bərdə paytaxt oldu. VII əsrin əvvəllərində Azərbaycanın şimalında —
Albaniyada Mehranilər sülaləsinin hökmranlığı başlandı. Bu sülalə hakimiyyətini
Albaniyanın Girdiman vilayətində qurmuşdu. Sonralar Mehranilərin hakimiyyəti
bütün Albaniya dövlətini əhatə etmiş, mərkəzi isə Partav şəhəri (indiki Bərdə
şəhəri) olmuşdur. Sülalənin banisi Mehran idi. O, mənsub olduğu sabirlər adlı
türk tayfaları ilə birgə Girdiman vilayətində məskunlaşdı. Burada Mehrəvan
şəhəri salındı.
Cavanşirin daxili və xarici siyasəti. Mehranilərin ən böyük nümayəndəsi Azərbaycanın görkəmli
dövlət xadimi, sərkərdə Cavanşir olmuşdur. Cavanşir ölkənin daxili sabitliyini təmin etməklə yanaşı,
uğurlu xarici siyasət yeridirdi. Bizans və Xəzər dövlətləri ilə münasibətləri qaydaya salmaq, dinc
quruculuq işlərini həyata keçirmək Cavanşirin xarici və daxili siyasətinin əsas istiqamətləri idi.
VII əsrin 30-cu illərində Albaniya hələ Sasani imperatorluğundan yarımasılı vəziyyətdə idi.
Azərbaycan-Albaniya
hökmdarı Cavanşir.
Heykəltəraş Fuad Əbdürrəhmanov
Bu səbəbdən də Albaniya hökmdarı və onun oğlu Cavanşir ərəblərə qarşı Sa sanilərin tərəfində
vuruşurdu. Gənc sərkərdə Cavanşir döyüşlərdə igidliyi ilə fərqlənirdi. Lakin apardığı mübarizənin öz
ölkəsi üçün mənasız olduğunu görən Cavanşir vətəninə qayıtdı.
Doğma Vətənin təhlükəsizliyini təmin etmək üçün atası Cavanşiri 642-ci ildə hökmdar taxtına oturtdu.
Albaniya tarixçi-salnaməçisi Musa Kalankatlmm yaz dığına görə, Cavanşir İberiya* sərhədlə rindən
Hun keçidinə* və Araz çayına qə dər ərazilərdə hökmranlıq etmişdir.
Müdrik siyasətin nəticəsi. 651-ci ildə Sasani imperiyası süqut etdi. Bu zaman Cavanşir ərəb
təhlükəsi qarşısında olduğunu nəzərə alaraq Bizans imperatoru ilə ittifaqa girdi. Bizans imperatoru II
Konstantinlə Cavanşir görüşdə ərəb 1 ərə qarşı birgə mübarizə yollarım müzakirə etdilər.
Nəyə görə bu
siyasətə «nikah
diplomatiyası* adı
veriblər? Fikrini
bildir.
Cənubda Azərbaycan Atropatena dövlətinin əraziləri ərəblər tərəfindən işğala məruz qaldığı bir
vaxtda şimaldan xəzərlərin Albaniyaya hücumları baş verdi. Yürüşlərin birində Cavanşirin qoşunları
xəzərləri məğlub edib ölkədən çıxara bildi. Lakin onların sonrakı yürüşləri daha güclü olduğundan
Cavanşir Xəzər xaqanı ilə sülh bağladı və xaqanın qızı ilə evləndi. Bu «nikah diplomatiyası* ilə
Albaniya hökmdarı ölkəsinin mənafeyini qorudu. Sülhün şərtlərinə görə, Albaniya dövləti hər il
xəzərlərə xərac verməli, bunun əvəzində isə bütün əsirlər və ələ keçirilmiş mal-qara geri qaytarılmalı
idi.
VII əsrin 60-cı illərində Xilafətdə Əməvilər sülaləsinin nümayəndələri hakimiyyətə gəldi.
*İberiya — Cənub-qərbi Gürcüstanda tarixi vilayət
*Hun keçidi — Dərbənd keçidinin adlarından biri
Tapşırıq
Albaniyanın mühüm
strateji mövqeyə
malik olduğunu
müəyyən et.
Əməvilər müharibələri gücləndirdilər. Bizans bu müharibələrdə zəiflədi.
Albaniya tək likdə çoxsaylı ərəb qoşunları ilə döyüşdə uğur qazana
bilməzdi. Şimaldan xəzərlərin yürüşü, cənubdan isə iran feodallarının
hücumu Cavanşirin Xilafətə qarşı münasibətini dəyişdi.
Albaniya hökmdarı Xilafətlə münasibətləri diplomatik yolla nizama
salmağı qərara aldı. 667-ci və 670-ci illərdə iki dəfə Dəməşq şəhərinə
gedərək Ərəb xəlifəsi Müaviyə ilə görüşdü. Danışıqlar uğurla nəticələndi.
Xəlifə Azərbaycan Albaniya dövlətinin daxili müstəqilliyinə toxunmadı.
Cavanşirin xahişi ilə əhalidən alınan vergilərin üçdə bir hissəsi azaldıldı.
Xəlifənin güzəştə getməsinin bir neçə səbəbi vardı. Albaniya hərbi-strateji
və coğrafi mövqeyinə, zəngin sərvətlərinə görə böyük əhəmiyyətə malik idi.
Eyni zamanda mənbələrdə qeyd edildiyi kimi, Cavanşirin şəxsi nüfuzu və
dərin biliyi xəlifəni heyrətə salmışdı.
Cavanşir uzaqgörən xarici siyasəti ilə Azərbaycanın şimal torpaqlarını —
Albaniyanı Ərəb xilafətinin, Bizansın, Sasanilərin və xəzərlərin
işğallarından xilas etdi. Ölkədə təsərrüfatın və mədəniyyətin inkişafına
şərait yarandı. Cavanşir paytaxtın abadlığına diqqət yetirdi, alimləri,
şairləri himayə etdi. O, mərkəzi hakimiyyəti möhkəmləndirməyə çalışırdı.
Lakin müstəqilliyə can atan bizanspərəst feodallar sui-qəsd təşkil edərək
681-ci ildə Cavanşiri qətlə yetirdilər. Onun varisləri isə Albaniyanın
müstəqilliyini qoruya bilmədilər. 705-ci ildə ərəblərin hücumu nəticəsində
Albaniyanın daxili müstəqilliyi ləğv edildi. İdarəçilik xəlifənin təyin etdiyi
canişinə tapşırıldı.
Sən hökmdar olsaydın,
belə bir çətin
vəziyyətdə hansı
addımlar atardın?
Sinif yoldaşlarınla
müzakirədən sonra
fikrini dəftərinə yaz.
1. Girdiman dövlətinin əsası nə zaman
qoyuldu?
2. Cavanşirin hakimiyyətə gəldiyi dövrdə
ölkədə vəziyyət necə idi?
3. Albaniyanın süqutunu sürətləndirən səbəb
nə idi?
1. Cavanşirin xarici siyasətinin
istiqamətlərini müəyyənləşdir.
2. Cavanşirin Azərbaycan-Albaniya
hökmdarı olduğunu əsaslandır.
3. Cavanşiri Ərəb xilafəti ilə danışıqlara
vadar edən səbəbləri müəyyənləşdir.
1 Ağvan hökmdarı Cavanşirin hökmranlığı; iranlıların basılması
... ərəblər qalxanlarını birləşdirib İran qoşunlarını darmadağın etmək üçün özləri qabaqcadan hücuma
keçdilər.
Albaniya sərkərdəsi Cavanşir öz igid döyüşçüləri ilə onların səfləri içərisinə soxulub düşmənlərdən
ikisini yerə sərdi, özü üç ağır yara aldı, atı isə dörd yerdən yaralandı. Düşmən onu ... Fərat çayınadək
təqib etdi, o isə həmlələri dəf edərək çayı üzüb keçdi. Onun üst-başı qan içində idi, ... Şaha
Cavanşirin şücaətindən və aldığı ağır yaralardan danışanda şah deyilənləri dəbdəbə ilə qəbul edib
əmr etdi ki, ona şah sarayında yer ayırıb yanına həkimlərini göndərsinlər.
... bir qədər sağalandan sonra Cavanşir şahın yanına gəldi... şah onun belinə mirvari ilə işlənmiş qızıl
kəmər və qızıl saplı qılınc bağladı...
3. İSLAM DİNİNİN QƏBUL OLUNMASI
Azərbaycan dili dərsi idi. Şagirdlər sözün mənşəyi barədə müzakirələr aparırdılar. Müəllimin
«Adlarınızın mənasını bilirsinizmi?» — sualı sinfi daha da canlandırdı. Şagirdlər arasında ən çox
diqqəti cəlb edən Minarənin adı idi. Minarə adının ərəb mənşəli olduğunu bildirdi. Müəllim
Minarənin fikrini təsdiqləyərək dedi ki, dilimizdə ərəblərdən keçmə çoxlu adlar və sözlər var.
Səncə, dilimizdə ərəb mənşəli sözlərin olmasına səbəb nədir? Bunun tariximizlə bağlılığı
vardırmı? Bu mövzu barədə müzakirə aparıb dəftərinizə yazın.
Bədəvilər, xəzərlər,
humanizm, ehkam,
tanrıçılıq
Tapşırıq
Ərəblərin yürüşü
ərəfəsində
Azərbaycandakı
vəziyyəti şərh edin.
Tapşırıq
Xəritəyə əsasən
Savalan dağının
yerləşdiyi ərazini
müəyyən edin.
Din bayrağı altında işğal. VII əsrin 40-cı illərində ərəb qoşunları
Azərbaycana yürüşə başladılar. Sasani imperiyası dağıldıqdan sonra
ərəblər Azərbaycanın işğalını genişləndirdilər. Ölkənin cənub torpaqlarının
— Atropatenanın işğalı zamanı Ərdəbildə ciddi müqavimətlə rastlaşdılar.
Burada da qələbə qazanan ərəblər şimala — Azərbaycan Albaniya
dövlətinin ərazisinə doğru irəlilədilər.
VII əsrdə Azərbaycan uğrunda ərəblərlə xəzər türkləri arasında başlayan
müharibələr VIII əsrdə daha da şiddətləndi. Ərəblər Azərbaycanda
möhkəmləndikdən sonra xəzərərə qarşı daha mütəşəkkil müharibəyə
başladılar. Buna baxmayaraq, döyüşlərdə hərbi üstünlük gah xəzərlərin, gah
da ərəblərin əlinə keçirdi.
Növbəti hücum zamanı xəzərlər ərəbləri sıxışdıraraq Ərdəbilə çatdılar.
Onlar Savalan dağı yaxınlığında ərəb ordusuna qalib gəldilər. Daha sonra
xəzərlər Diyarbəkiri və Mosulu ələ keçirdilər. Xəlifə köməyə böyük bir
ordu göndərdi. Ərəb ordusu Van gölü yaxınlığındakı Hilat şəhəri ətrafında
xəzərlərin hücumunu dayandıra bildi. Hərbi üstünlüyü ələ keçirən ərəblər
xəzərləri Azərbaycandan çıxartdılar. Bu hadisədən sonra xəzərlər ərəblərlə
sülh bağladı.
Onların bir hissəsi İslam dinini qəbul etdi.
Xəzər—ərəb müharibələri Azərbaycana hədsiz dağıntı və fəlakət gətirdi.
Təqribən yüz ilə yaxın davam edən bu müharibələr VIII əsrin sonlarında
başa çatdı.
Əhali yadellilərin dağıdıcı basqınlarından, Bizans—Sasani
müharibələrindən də hədsiz dərəcədə əziyyət çəkmişdi. Ona görə də yadelli
ərəblər əhalinin güclü müqaviməti ilə qarşılaşdılar. Cənubda Ərdəbil,
şimalda isə Bərdə şəhərinin əhalisi daha ciddi müqavimət göstərirdi.
İslam bayrağı altında hücuma keçən ərəblər yerli əhali ilə mülayim
davranırdı. İnsanların şəxsiyyətinə və əmlakına toxunmur, adət-ənənələrə
hörmətlə yanaşırdılar. Ərəblərin hücumu ərəfəsində Azərbaycanda müxtəlif
dini etiqadlar mövcud olduğu üçün ümumi düşmənə qarşı birlik və siyasi
sabitlik mümkün deyildi. Azərbaycan əhalisi isə yalnız vahid din ətrafında
birləşərək siyasi sabitliyə və milli birliyə nail ola bilərdi. Beləliklə,
Azərbaycanda sabitlik bərqərar oldu.
İslam bayrağı altında. İslam dini humanist və ədalətli dindir. İslam
qanunları insanları pis əməllərdən çəkindirir, halal zəhmətlə yaşamağa,
daim öyrənməyə, elmə, biliklərə yiyələnməyə çağırır.
Tapşırıq
İslam dini haqqında nə
bilirsən? Sinifdə kiçik
müzakirə aparın.
Tapşırıq
Xalqımızın qədim
adət-ənənələri
haqqında
bildiklərinizi
müzakirə edin.
Kəbə
İslam dini Azərbaycanın cənub torpaqlarında, şimalda isə — Muğanda, Mildə və digər bölgələrdə
nisbətən sürətlə yayılırdı. Qədim türklərin təkallahlı dininin — Tanrıçılığın — tək Tanrıya sitayişin
güclü olduğu bu yerlərdə əhali İslamı rəğbətlə qarşılayırdı. Yoxsul təbəqədən olanlar İslamı
tərəddüdsüz və könüllü qəbul edirdilər. Lakin Albaniyanın qərbində — xristian dininin nisbətən geniş
yayıldığı bəzi dağlıq və dağətəyi yerlərdə isə yeni dinin yayılması prosesi ləng gedirdi.
Tapşırıq
«Azərbaycanda
İslamın yayılması»
adlı hekayə qur.
Ərəb işğalları və İslam dininin Azərbaycanın bütün ərazisində yayılması
əvvəlki dinləri tam sıxışdırıb çıxara bilmədi. Lakin İslam dininin yayılması
xalqın taleyində misilsiz dönüş yaratdı. İqtisadi və siyasi sabitlik yarandı.
Bu sabitlik təsərrüfatın canlanmasına və Azərbaycan mədəniyyətinin
inkişafına təkan verdi. İslamaqədərki mədəniyyət məzmununu dəyişərək
yeni keyfiyyət qazandı.
İslam dininin qəbul olunması nəticəsində ölkə əhalisinin əksəriyyətini təşkil
edən çoxsaylı türk tayfaları ilə qeyri-türk əhalinin qaynayıb-qarışması
prosesi daha da sürətləndi. Bu, vahid Azərbaycan xalqının və Azərbaycan
türk dilinin formalaşması prosesinə müsbət təsir göstərdi.
Beləliklə, İslamın dəyərlərindən Azərbaycan xalqı da faydalandı. Ölkə
ərazisinin böyük hissəsində dini birliyin yaranması vahid adət-ənənələrin
formalaşmasına səbəb oldu. Azərbaycanın İslam dünyası ilə əlaqələri
genişləndi. Xalqımız ümumislam mədəniyyətinin və müsəlman intibahının
inkişafında mühüm rol oynadı.
Xəzər-ərəb
müharibəsi (qədim
şəkil)
Hazırda Azərbaycan
əhalisinin əksəriyyəti
hansı dinə etiqad
edir? Xalqımız
müxtəlif dinlərə
tolerant* yanaşırmı?
Münasibətini bildir.
1. Ərəb istilalarının hansı nəticələri
olmuşdu?
2. Orta əsrlərdə din birliyi olmadıqda hansı
hadisələr baş verə bilərdi?
3. Nəyə görə İslam dini atəşpərəstlik dinini
sıxışdıra bildi?
4. Türk xalqlarının mədəniyyətinin
formalaşmasında İslam dininin rolu nədən
ibarət idi?
1. Müharibələrin ağır nəticələri haqqında
təqdimat hazırla.
2. Xəzər-ərəb müharibələrində döyüş
meydanının Azərbaycan olmasının
səbəbini əsaslandır.
3. Ərəblərin yerli əhaliyə münasibətini
mətnə əsasən təhlil et.
2
Biz eşitmişik ki, qənimət — bu, müslimlərin döyüşdə, silah vasitəsilə ələ keçirdikləri şeylərdir, pay
isə (sülhün) müqavilənin şərtlərinə görə aldıqları şeylərdir...
... Qənimətə gəldikdə isə onun beşdə bir hissəsi xüms — Allaha ... məxsusdur — Allah onu (aşağıda)
sadalananlara: «həm elçisinə, həm qohumlarına, həm yetimlərə, həm yoxsullara, həm də yolda
qalanlara qaytarmışdır*.
*Tolerant — başqalarının fikrinə, düşüncə tərzinə, dinlərə və müxtəlif adət- ənənələrə dözümlü
yanaşmaq deməkdir
4. BABƏKİN BAŞÇILIĞI ALTINDA AZADLIQ HƏRƏKATI
Cavanşir və Babək kimi sərkərdələrin qəhrəmanlıqları böyük vətənpərvərlik
məktəbinə çevrilmiş, Vətənin bütövlüyü, xalqın birliyinin təcəssümü olmuşdur.
— Heydər ƏLİYEV
Yusif Azərbaycanın xalq artisti Rasim Balayevlə qonşuluqda yaşayır. O, demək olar ki, hər gün bu
aktyorla rastlaşır. Aktyorun çəkildiyi «Babək» filminə baxandan sonra Yusif o qədər təsirlənmişdi ki,
bütün günü Babək haqqında düşünürdü. O da böyüyüb Babək kimi qəhrəmanlıq etmək, əsgər olub
Qarabağ uğrunda vuruşmaq, düşmənləri doğma yurdumuzdan qovub çıxarmaq haqqında fikirləşirdi.
Yusifi bu qədər həyəcanlandıran «Babək» filmi nədən bəhs edir? Babəkin tarixdəki rolu nədən
ibarətdir? Müzakirədən sonra gəldiyiniz nəticələri ümumiləşdirin.
Xürrəmi, Babək, Bəzz
qalası, Afşin, Xilafət
Səncə, biz Qarabağı
hansı yolla azad edə
bilərik — sülh, yoxsa
müharibə?
Böyük sərkərdənin mübarizəsi. Ərəb mənşəli əhalinin Azərbaycana
köçürülməsi, Xilafətin vergi siyasəti və məmurların özbaşınalığı əhali
arasında narazılığı artırdı. Yerli feodalların mülklərinin və imtiyazlarının
məhdudlaşdırılması onların da ərəblərdən üz döndərməsinə səbəb oldu.
Azərbaycan əhalisinin yadelli ağalara qarşı qəzəbi artdı.
Ərəblərə qarşı azadlıq mübarizəsinin ən parlaq mərhələlərindən biri
xürrəmilər* hərəkatıdır. Təqribən 60 ildən artıq mübarizə aparan
xürrəmilər vətəni azad etməklə yanaşı, insanlar arasında bərabərliyə nail
olmağa çalışırdılar.
*Xürrəm — şad, firavan deməkdir, pəhləvi dilində isə od, günəş mənasında işlənirdi
Xürrəmiləri məzdəkilərin ideya davamçıları hesab edirlər. Lakin
xürrəmilərin məqsədləri daha ali idi. Onlar Azərbaycanı
yadellilərin əsarətindən azad etməyə çalışırdılar.
816-cı ildən etibarən xürrəmilərin başçısı xalq qəhrəmanı Babək
olmuşdur. O, ətrafına güclü sərkərdələr topladı. Müaviyə, Abdulla
(hər ikisi Babəkin qardaşları idilər), Tarxan, Adin və başqaları
xürrəmi dəstələrinə başçılıq edirdilər.
Hərəkatın iştirakçıları arasında kəndlilər və şəhər yoxsulları ilə
yanaşı, iri və orta feodallar da az deyildi. Babəkin iqamətgahı
Azərbaycanın Bəzz qalası idi.
Babəkin gördüyü tədbirlər öz bəhrəsini verdi. Xalqımızın azadlıq
müharibəsi geniş vüsət alaraq Xilafət üçün qorxulu qüvvəyə
çevrildi. Xürrəmilər IX əsrin 20-ci illərində Süniki, Bərdəni,
Beyləqanı, Qarabağı, Arranın bir sıra digər əyalət və şəhərlərini
azad etdilər.
819-cu ildə xəlifə xürrəmilərə qarşı ilk nizami ordu göndərdi.
Üsyançılar ərəblərin ordusunu məğlubiyyətə uğratdılar. Bu
qələbədən sonra xürrəmilər Xilafətin bir neçə nizami ordusunu
darmadağın etdilər.
Azadlıq mübarizəsinin geniş vüsət aldığını görən xəlifə
Azərbaycana yeni ordu göndərdi. İki il ciddi hazırlıqdan sonra,
829-cu ilin iyun ayında Həşdadsər dağı yaxınlığında ərəblərlə
xürrəmilər arasında şiddətli döyüş baş verdi. Düşmənin məqsədi
Bəzz qalasını ələ keçirmək idi. Lakin Babəkin hərbi səriştəsi
nəticəsində ərəb ordusu məğlub edildi.
830-cu ildə növbəti döyüşdə parlaq qələbə qazanan xürrəmilər
Həmədan şəhərini tutdular. Həmədan ərəblər üçün strateji
əhəmiyyət kəsb etdiyindən onların vəziyyəti daha da ağırlaşdı.
Həmədan şəhəri uğrunda növbəti döyüş 833-cü ilin sonunda baş
verdi. Bu döyüşdə Babəkin qoşunları ilk dəfə ağır məğlubiyyətə
uğradı.
Xalq qəhrəmanı Babək
Xürrəmilərin üstünlüyü nədə
idi? Fikrini əsaslandır.
Bəzz qalası
Sərkərdə olsaydın, qələbə
qazanmaq üçün hansı addımları
atardın?
Xürrəmilər döyüşdə
Xilafəti sarsıdan məğlubiyyət. Ərəb xilafəti külli miqdarda pul
və hərbi qüvvəsini xalqımızın azadlıq mübarizəsinə qarşı yönəltdi.
Məşhur türk sərkərdəsi Afşin xürrəmilərə qarşı vuruşan ərəb
ordusuna komandan təyin edildi. Bu, əslində, qardaşı qardaş
üzərinə qaldırmaq siyasəti idi. Afşin bir sıra tədbirlər gördü. O öz
iqamətgahını üsyançıların mərkəzinə yaxın olan Bərzəndə köçürdü.
Bərzəndlə Ərdəbil arasında yollar və qal alar bərpa edildi.
Xürrəmi dəstələri arasına kəşfiyyatçılar göndərildi.
Afşinin gördüyü tədbirlər nəticəsində qüvvələr nisbəti ərəblərin
xeyrinə dəyişirdi. Xürrəmilər uzunsürən döyüşlərdən yorulmuşdu.
Ərəblərin güclənməsi Babəkin müttəfiqi olan feodalların tədricən
ondan uzaqlaşmasına səbəb oldu.

Bununla belə, xürrəmilər mübarizə əzmini itirmirdilər. 836-cı ildə Həşdadsər dağı yaxınlığındakı
növbəti döyüşdə xürrəmilər Babəkin hərbi taktikası ilə hərəkət edib ərəblər üzərində yenidən parlaq
qələbə qazandılar. Düşmənin çoxlu canlı qüvvəsi məhv edildi, xeyli silah, ərzaq və pul üsyançıların
əlinə keçdi.
Xəlifə Afşinin köməyinə daha iki böyük ordu və xeyli pul göndərdi. Düşmən qüvvələri 837-ci ilin
yayında Bəzz qal asına yaxınlaşıb qalanı mü hasirəyə aldılar. Hər iki tərəf həlledici döyüşə hazır idi.
Belə bir vaxtda Afşin Babəkə sülh təklif etdi.
Məqsəd Babək və onun qüvvələrindən Bizansa qarşı müharibədə istifadə etmək idi. Lakin Babək sülh
təklifini rədd etdi və əqidəsindən dönmədi. Vətən uğrunda sona qədər vuruşmağı üstün tutan Babək
yaxşı silahlanmış çoxsaylı düşmən ordusu ilə döyüşə başladı. Qala divarlarını dağıtmaq üçün
mancanaqlardan* istifadə edən ərəblər Bəzz qalasını çətinliklə ələ keçirdilər. Ələ keçirilən əsirlərin
arasında Babəkin ailə üzvləri və yaxın qohumları da vardı.
Babək Arazı keçib Azərbaycanın şimalına — Arrana gəldi. Onun məqsədi
Bizans imperatorluğunun köməyi ilə yeni qüvvə toplayıb müharibəni davam
etdirmək idi. Xəlifə Babəki ələ keçirmək üçün yeni üsula əl atdı. Hər yerə
xəbər yayıldı: — Kim Babəkin yerini bildirsə və ya onu tutub ərəblərə
təhvil versə, əvəzində ona 2 milyon dirhəm pul mükafatı veriləcək.
Hiyləgər və acgöz feodallardan biri Babəki öz mülkünə dəvət etdi, sonra da
xəyanət yolu ilə onu ərəblərə təhvil verdi.
Həşdadsər döyüşünün
sxemi. 836-cı il
Tapşırıq
Sxem əsasında döyüşü
təsvir et.
Afşini sərkərdə kimi
necə
qiymətləndirirsən?
*Mancanaq — qala divarlarını dağıtmaq üçün daş, yanar maye atan qurğu
Şübhəsiz ki, bu
fikrindən əl çəkməyib
mənim qanımı
tökdürəcək, boynumu
da vurduracaqsan.
Qorxuram qanım axıb,
üzüm sarala, camaat
da elə təsəvvür edə ki,
mənim üzümün sarılığı
qanımın axmasından
deyil, qorxudandır.
Üzümün saralmağını
göstərməmək üçün onu
qana boyadım.
Mötəsim dedi: —
Onun gördüyü işlər
bağışlanmalı olsaydı,
elə bu üstünlüyünə
görə yaşamağa layiq
olardı.
S.Nəfisi
Babəki Afşinin Bərzənddəki düşərgəsinə gətirdilər. Sonra onu Samirə
şəhərinə apardılar. Yola düşməzdən öncə Afşin Babəkin son arzusunu
yerinə yetirdi. O, Bəzz qalası ilə vidalaşdı. 838-ci ildə xəlifənin əmri ilə
Babək edam edildi.
Orta əsrlərin digər üsyanları kimi, xürrəmilər hərəkatı da məğlub oldu.
Vətəni deyil, öz var-dövlətlərini qoruyan əyanların dönüklüyü, feodalların
xəyanəti üsyanın məğlubolma səbəblərindən idi. Xəlifənin xürrəmilərə
qarşı ən güclü türk sərkərdələrini və əsgərlərini döyüşə cəlb etməsi də
məğlubiyyətin əsas amillərindən idi.
Azadlıq mübarizəsinin miqyası böyük idi. İllərlə davam edən müharibədə
xürrəmilər Xilafətə saysız-hesabsız maddi zərər vurmuşdu. Minlərlə ərəb
əsgəri məhv edilmişdi. Onlar arasında Xilafətin ən məşhur sərkərdələri də
vardı.
Xürrəmilər hərəkatı Xilafətin əsarəti altında olan digər xalqların da azadlıq
mübarizəsinə təkan verdi. Babəkin başçılıq etdiyi xalq azadlıq hərəkatı
nəticəsində Xilafət sarsıldı və əvvəlki mövqeyini bir daha bərpa edə
bilmədi. IX əsrin II yarısından etibarən Xilafətdən asılı olan ölkələrdə, o
cümlədən Azərbaycanda bir sıra müstəqil yerli dövlətlər meydana gəldi.
1. Nə üçün xalq ərəblərdan üz döndərdi?
2. Xəlifə nəyə görə Babəkə qarşı türk
sərkərdəsini göndərdi?
3. Azadlıq mübarizəsinin tarixi əhəmiyyəti nə
oldu?
4. Bəzz qalası barədə nə bilirsan? Bildiklərini
yoldaşlarınla müzakirə et və gəldiyin
nəticələri ümumiləşdir.
5. Babəklə Cavanşirin oxşar və fərqli
cəhətləri nədə idi?
1. Döyüşlərdə Babəkin uğur qazanmasının
səbəbini müəyyən et.
2. Mətnə əsasən xürrəmilər hərəkatının
mağlubolma səbəblərini araşdırıb yaz.
3. Verilmiş mənbəni təhlil et.
4. Mətnə əsasən xürrəmilər hərəkatının
xronoloji cədvəlini hazırla.
AZƏRBAYCAN DÖVLƏTÇİLİYİNİN DİRÇƏLİŞİ
5. MÜSTƏQİL DÖVLƏTÇİLİK ƏNƏNƏLƏRİNİN DİRÇƏLİŞİ
Günel ailəsi ilə Daşkənddən Bakıya qonaq gəlmişdi. Onlar şəhərin tarixi yerlərini görmək üçün
gəzintiyə çıxdılar. Bu işdə onlara Uğur və anası kömək edirdi. Günel Şirvanşahlar sarayını görüb
heyrətləndi. O, sarayla maraqlanıb soruşdu ki, bu saray hansı dövrdən qalıb? Uğur cavab verə
bilmədi. Uğurun anası isə tarixçi olduğu üçün Günelin suallarına ətraflı cavab verdi.
Səncə, ana Şirvanşahlar sarayı haqqında hansı məlumatları verdi? Bu dövlətin yaranması hansı
dövrə təsadüf edir? Fikrini söylə.
Dövlətçilik ənənəsinin davamı. IX əsrdə Xilafət Babəkin başçılıq etdiyi
xalq azadlıq hərəkatı nəticəsində zəifləmişdi. Xilafətə tabe olan ölkələrdə
azadlıq müharibələri genişlənirdi. Feodal münasibətlərinin möhkəmlənməsi
nəticəsində iri feodalların mövqeyi güclənmiş, Xilafətin ucqarlarında
mərkəzə tabe olmaq istəməyən qüvvələrin sayı artmışdı. Daxili
çəkişmələrin çoxalması da Xilafəti zəiflədirdi. Ərəb canişinləri
müstəqilliyə can atır, öz feodal dövlətlərini yaradırdılar. Ərəb mənşəli
əhalinin Azərbaycana köçürülməsi, Xilafətin vergi siyasəti və məmurların
özbaşınalığı əhali arasında narazılığı artırdı. Yerli feodalların mülklərinin
və imtiyazlarının məhdudlaşdırılması onların da ərəblərdən üz
döndərməsinə səbəb oldu. Azərbaycan əhalisinin yadelli ağalara qarşı
qəzəbi artdı.
Azərbaycan Xilafətə qarşı azadlıq hərəkatının başlıca mərkəzlərindən idi.
Xilafətə qarşı mübarizə bu imperiyanı zəiflətdi. Azərbaycanda bir sıra yerli
feodal dövlətləri: Şirvanşahlar, Sacilər, Salarilər, Şəddadilər, Rəvvadilər
dövlətləri yarandı. Azərbaycanın qədim dövlətçilik ənənələri dirçəldi. Bu
dövlətlərlə yanaşı, Şəki hakimliyi, Dərbənd və Tiflis əmirlikləri kimi
nisbətən kiçik dövlətlər də yaranmışdı. Bu dövlətlərin hamısında İslam dini
rəsmi din olmuş, Azərbaycan xalqının təşəkkülü üçün vacib olan vahid türk
dili və türk-islam mədəniyyəti formalaşmışdı.
Əmirlik, Məzyədilər,
Şirvan, Dərbənd
keçidi, I Axsitan
Yadınıza salın:
Canişin kimə
deyilirdi?
Dövlətçilik ənənəsi
deyəndə nə başa
düşürsən? Fikrini
bildir.
Tapşırıq
Müasir xəritədə
Şirvanşahlar
dövlətinin ərazisini
müəyyən et.
«Şirvanşah» titulu necə yarandı? Azərbaycanda yaranmış müstəqil feodal
dövlətləri içərisində Şirvanşahlar dövləti uzun müddət öz müstəqilliyini
qorumuşdur. Bu dövlətin ərazisi Dərbənddən Kür çayına qədər olan
Azərbaycan torpaqlarını əhatə edirdi. 861-ci ildə Heysam ibn Xalid (861
—908) Şirvanı müstəqil elan edərək, «Şirvanşah» titulunu qəbul etdi. O,
Şirvanın birinci rəsmi hakimi Yəzid ibn Məzyədin nəvəsi idi. Yəzid ibn
Məzyəd ərəb mənşəli Şeybani qəbiləsindən idi. Bu sülalə tarixi
ədəbiyyatda Məzyədilər adlandırılır.
Dövlətin ilk paytaxtı Şirvan şəhəri oldu. 918-ci ildə Şirvanşah Əbu Tahir
əlverişli mövqedə yerləşən Şamaxını bərpa edib, paytaxtı bura köçürtdü.
Məzyədilərin uğurlu siyasəti nəticəsində müxtəlif dövrlərdə Şəki,
Beyləqan, Qəbələ, Bərdə, Şabran və digər ərazilər də Şirvanşahlar
dövlətinə tabe edildi.
Lakin dövlətin sərhədləri siyasi hadisələrlə əlaqədar tez-tez dəyişirdi.
Hərbi-strateji əhəmiyyətə malik Dərbənd əmirliyi Şirvanşahlar dövlətinə
birləşdirildi. Şirvanşahlar Dərbənd səddini və şəhərin qala qapılarını təmir
etdirib möhkəmləndirdilər.
IX əsrin sonu — X əsrin ortalarında Şirvanşahlar əvvəlcə Sacilərə, sonra
isə Salarilərə tabe olmuşdu. Daxili idarəçilikdə müstəqilliyi qoruyan
Məzyədilər həmin dövlətlərə yalnız xərac ödəyirdilər.
Şirvanşahlar XI-XII əsrlərdə. Səlcuq türklərinin axınları zamanı
Şirvanşahların uzunmüddətli müqaviməti heç bir nəticə vermədi. 1066-cı
ildə səlcuqlara tabe olan I Fəribürz (1063— 1096) Şirvanşah titulundan
məhrum edildi. Lakin Şirvanşahlar dövləti süqut etmədi, daxili
müstəqilliyini qoruyub saxladı.
Dərbənd qalası
Şirvanşahlar
dövlətinin gümüş
pulu dirhəm. X—XI
əsrlər
Tapşırıq
Dərbənd səddinin
çəkilməsinin
səbəblərini xatırla. Bu
səddin əhəmiyyətini
əsaslandır.
Şirvanşah II
Mənuçöhr dövrünə
aid mis pul
Hazırda vətənimizin
hansı əraziləri işğal
altındadır?
Müasir dövrdə
Gürcüstan
Respublikası ilə
münasibətlərimiz
necədir? Müzakirə
edin.
1192-ci ildə Şamaxı
zəlzələsindən sonra
paytaxt Bakıya
köçürüldü
Hər il Səlcuq imperatorluğuna xərac ödəyən Şirvanşahlar XII əsrin
əvvəllərində xarici siyasəti dəyişdilər. III Mənuçöhr (1120—1160) İraq
Səlcuq sultanlığının zəifləməsindən istifadə edib, illik xəracı ödəməkdən
imtina etdi. Gürcülərlə yaxın əlaqələr yaratdı. Bu zaman Azərbaycanın qərb
torpaqlarını ələ keçirməyə çalışan gürcü çarı IV David təcavüzkar siyasət
yeridir, tez-tez Şirvana basqın edirdi. III Mənuçöhr gürcü çarının qızı ilə
evlənmişdi. Qohumluq əlaqələrinə baxmayaraq, gürcülərin yürüşləri ara
vermirdi. IV Davidin ölümündən sonra Şirvana olan basqınlar dayandı.
Şirvanşahlar dövlətində sabitlik yarandı.
1160-cı ildə Atabəy Şəmsəddin Eldənizin köməyi ilə hakimiyyətə gələn I
Axsitan atasından fərqli olaraq, səlcuqlarla dostluq münasibəti yaratdı.
Həm gürcülərlə, həm Eldənizlərlə dinc münasibətlərini qoruyub saxlaya
bilən I Axsitan Şirvanşahların qüdrətini artırdı. Dərbənd hakimliyi yenidən
Şirvanşahlardan asılı vəziyyətə salındı. Dərbənd keçidi təmir edilərək
möhkəmləndirildi. Ölkə ərazisində çoxlu qalalar, qüllələr, sədlər tikildi və
bərpa edildi. 1175-ci ildə slavyan donanmasının hücumuna məruz qalan
Şirvanşahlar düşməni ölkədən qovdular.
Bu zaman gürcülər Şirvanşahlara hərbi kömək etdilər. I Axsitanın və
varislərinin hakimiyyəti illərində yaranmış siyasi sabitlik Şirvanşahlar
dövlətində iqtisadiyyatın, mədəniyyətin inkişafına səbəb oldu.
Qonşu dövlətlərin
hərbi cəhətdən birbirinə kömək etməsini
necə
qiymətləndirirsən?
1. Ərəb xilafətinin zəifləməsinin səbəbləri nə
idi? Səncə, bu zəifləmədə xürrəmilər
hərəkatının rolu nədən ibarət olub?
2. Şirvanşahlar müxtəlif dövrlərdə hansı
dövlətlərdən asılı olub?
3. Şirvanşahlar dövlətinin sərhədlərinin
dəyişməsi nə ilə bağlı idi?
4. Şirvanşahların Eldənizlərlə münasibəti
necə idi?
1. Daxili müstəqillik ifadəsini izah et.
2. Xəritədə mətndə verilmiş coğrafi
məkanların yerini müəyyən et.
3. Mətnə əsasən Şirvanşah hökmdarlarının
dövründə dövlətin müstəqil olubolmadığını oxla (yuxarı istiqamətli ox —
müstəqil, aşağı istiqamətli ox —
yarımasılı deməkdir) göstər. Məsələn:
Heysam ibn Xalid⇧
4. Şirvanşahlar dövlətinin tarixinə dair
xronoloji cədvəl qur.
3 ŞAMAXI ADININ İZAHI HAQQINDA XALQ RƏVAYƏTLƏRİ
Belə deyirlər ki, lap uzaq keçmişdə Şam şəhərinin hökmdarı Şamaxıya qonaq gəlir. Şəhərin
böyüklüyü, gözəlliyi, möhtəşəmliyi hökmdara Şam şəhərini xatırladır. Odur ki, Şam hökmdarı Şamaxı
hökmdarına deyir:
— Neçə vaxtdır ki, səninlə dostluq edirəm. Birinci dəfədir ki, sizə qonaq gəlirəm. Şəhəriniz bizim
Şama çox oxşayır. Dostluğumuz, qardaşlığımız xatirinə sizin şəhəri bu gündən «Şam əxi» adlandıraq.
Yəni «Şamın qardaşı».
... Başqa bir rəvayətdə deyilir ki, bu diyarda vaxtilə çox adamlar hökmdarlıq etmişlər. Yaradılan
şəhəri də hökmdarlar, şahlar şərəfinə ilk dəfə «Şahmah» adlandırmışlar. «Şah» sözü böyük, «mah» isə
şəhər mənasını ifadə edir. Yəni «Şah şəhəri». «Şahmah» sözü tələffüzdə getdikcə dəyişilmiş və
Şamaxı formasına düşmüşdür... Bəli, rəvayət olsa da, maraqlıdır.
6. AZƏRBAYCAN VAHİD DÖVLƏT TƏRKİBİNDƏ
Televiziya verilişlərinin birində aparıcı belə bir ifadə səsləndirdi: «0 taylı-bu taylı Azərbaycan».
Fərəhin nənəsi bu kəlmələri eşidəndə ah çəkdi. Fərəh əvvəlcə heç nə anlamadı. Sual dolu baxışlarla
nənəsinə baxdı. Nənə:
— Qulaq as, bala, bax gör bizim torpaqlarımız necə böyük olub, — dedi. Fərəh maraqla verilişə
baxmağa başladı. Baxdıqca fikrində suallar yaranırdı: Gör, Vətənimizin ərazisi əvvəl indikindən nə
qədər böyük olub! Niyə indi Vətənimiz parçalanmış vəziyyətdədir?
Fərəhi düşündürən suallara cavab verməyə çalış.
Azərbaycanın cənubu və şimalında İslam dininin yayılması xalqın birliyini daha da
möhkəmləndirdi. Bəs Ərəb xilafətinin zəifləməsi bu birliyə necə təsir göstərdi? Tarixi həqiqətləri
bilmək üçün araşdırma aparmaq daha yaxşı olmazmı?
Sacilər, ticarət gəmisi,
Marağa, Salarilər,
Zəncan
«Afşin» adına hansı
dərsdə rast gəlmisən?
«Mükafatdan» yaranmış dövlət. Xilafətin zəiflədiyi zaman türkmənşəli,
«Afşin» titullu Sacilər sülaləsinin nüfuzu artdı. Sülalənin banisi Xilafətin
sərkərdəsi Əbu Sac Divdad idi. Ərəb xilafətində böyük nüfuz qazanmış bu
sərkərdəyə Azərbaycan ərazisi mükafat olaraq verilmişdi. Sacilər
dövlətinin əsası 879-cu ildə qoyulmuşdu. Sacilər Azərbaycanın qərb
torpaqlarını ələ keçirməyə çalışan yadelliləri dəfələrlə ağır məğlubiyyətə
uğratmış, özündən asılı hala salmışdı. Hələ IX əsrin sonlarından
Məhəmməd ibn Sacın adına pullar kəsilirdi.
Paytaxtı Marağa olan Sacilər dövlətində hakimiyyət başına Yusif ibn Sac
keçdi. 0, 912-ci ildən etibarən Xil afət xəzinəsinə göndərdikləri xəracı
dayandırdı.
Əbu Sac Divdad
Sacilər dövlətinə itaət etmək istəməyən ermənilər və gürcülər Yusif ibn Saca qarşı çıxdılar. Dəbili
tutduqdan sonra Yusif ibn Sac Tiflisi ələ keçirdi. O bu zaman müstəqil olan Şirvanşahlar dövlətini də
Sacilər dövlətinə biri əşdirdi. Həmədan və Zəncandan Dərbəndə qədər — qərbdə Ani və Dəbil,
şərqdə Xəzər dənizinədək uzanan bütün Azərbaycan torpaqları Sacilər dövlətinin ərazisinə
birləşdirildi.
Müstəqil siyasət
deyəndə nə başa
düşürsən?
Müstəqil siyasət yeridən Yusif ibn Sac dövlətin sərhədlərini
möhkəmləndirmək üçün Dərbənd səddini təmir etdirdi. Yusif ibn Sacın
dövründə isə paytaxt Maragadan Ərdəbil şəhərinə köçürüldü.
X əsrin əvvəllərində bütün Azərbaycan torpaqlarını əhatə edən
Sacilər dövləti feodallar arasında gedən ara müharibələri
nəticəsində zəiflədi.
Azərbaycan torpaqları yenidən vahid dövlət tərkibində. Baş
vermiş siyasi çəkişmələr Salarilər nəslindən olan Mərzban ibn
Məhəmmədə fürsət yaratdı. Mərzban ibn Məhəmməd (941—957)
941-ci ildə sonuncu Saci hökmdarı Deysəmə döyüşdə qalib gəldi.
Paytaxt Ərdəbili tutaraq Sacilərin varlığına son qoydu və Salarilər
dövlətini yaratdı.
Şirvanşahlar dövlətini özündən asılı vəziyyətə salan Mərzban ibn
Məhəmməd Dərbəndi ələ keçirdi. Şərqi Gürcüstanı özlərindən
asılı hala saldı. Salarilər dövl ətinin sərhədləri şimalda Dərbənd
keçidindən, cənubda Dəcl ə və Fərat çayının yuxarı axarına qədər
uzanırdı. Salarilərin hakimiyyəti dövründə Xəzər dənizində
yenidən ticarət gəmiləri üzməyə başladı. Azərbaycan Yaxın və
Orta Şərqdə həm iqtisadi, həm də siyasi cəhətdən daha qüdrətli bir
ölkə kimi tanındı.
Mərzban ibn Məhəmmədin ölümündən sonra oğulları və qardaşları
arasında hakimiyyət ugrunda mübarizə başlandı.
Dirhəm. Sacilər
dövlətinin gümüş
pulu
Saci hökmdarı Deysəmin
hakimiyyəti dövrünə aid
gümüş pul
Dirhəm. Salari
dövlətinin gümüş
pulu
Mərzban ibn Məhəmməd
Hazırda gəmilər Xəzərdə hansı
məqsədlərlə üzür?
Hakimiyyətə gələn Vəhsudan feodalları ələ alaraq öz tərəfinə çəkir, bu yolla hakimiyyətini
möhkəmləndirirdi. Çox keçmədən hakimiyyətə Salari İbrahim gəldi. O, dövlətin əvvəlki nüfuzunu
qoruya bilmədi. Şəddadilər dövləti yarandıqdan sonra Gəncə və onun ətrafındakı torpaqlar itirildi.
Yerli feodalları əldə saxlamaq üçün iqta torpaqları paylamaq siyasəti də səmərə vermədi.
Rəvvadilərin güclənməsi Salarilər dövlətinin süqutunu tezləşdirdi.
1. Dövlətin sərhədlərini möhkəmləndirmək
üçün Yusif ihn Sac hansı tədhirlər gördü?
2. Sacilərin Xilafətdən asılı olmadığını hansı
faktlarla deyə hilərsən?
3. Sacilərlə Salarilərin ortaq cəhətləri nə
idi?
4. Salarilərin zəifləməsinə səhəh nə oldu?
1. Xəlifə tərəfindən mükafat olaraq verilən
ərazilərin dövlətə çevrilməsinin
səhəhlərini təhlil et. Fikrini əsaslandır.
2. Sacilər dövlətinin Azərhaycan dövləti
olmasını əsaslandır.
3. Salarilərin Azərhaycan torpaqlarının
hütövlüyünü qorumaq üçün həyata
keçirdiyi tədhirləri sadala.
4. Sacilər və Salarilər dövlətlərinin fərqli
cəhətlərini şərh et.
7. XUDAFƏRİN KÖRPÜSÜNÜN BİRLƏŞDİRDİYİ İKİ
AZƏRBAYCAN DÖVLƏTİ
Aydın əmi hər gün «Xəbərlər»i dinləməyi sevir. O, bir gün adəti üzrə radio dinləyərkən Təbriz şəhəri
haqqında belə bir xəbər eşitdi: «Təbriz əsrlər boyunca böyük Azərbaycan türk-müsəlman
imperatorluqlarının paytaxtı olub».
Aydın əmi tarixlə çox maraqlanırdı. Vaxt tapdıqca kitablar oxuyur, tarixi mövzuda olan verilişlərə
həvəslə baxırdı. O bilirdi ki, Təbriz bir çox dövlətlərin paytaxtı olub.
Səncə, Təbriz şəhəri ilk dəfə nə zaman paytaxt olub? Kimlər Təbrizi paytaxt seçib? Bildiklərinizi
müzakirə edin.
Ərəb xilafətinin zəifləməsindən sonra mövcud olmuş Sacilər və Salarilər dövlətləri bütün Azərbaycan
torpaqlarını bir hakimiyyət altında idarə edirdi. Bu dövlətlər süqut etdikdən sonra tarixi Azərbaycan
torpaqlarında siyasi vəziyyət necə oldu? Bu suallara cavab tapmaq üçün Vətənimizin tarixinə nəzər
salaq.
Təbriz ilk dəfə paytaxt oldu. Azərbaycanda iri feodal nəsillərindən biri də
Rəvvadilər idi. Ərəblərin hakimiyyəti zamanı bir çox ərəb nəsilləri
Azərbaycana köçürülmüşdülər. Onların bir hissəsi Marağa, Təbriz,
Qaradağ və Əhər bölgələrində yurd salmış, yerli əhali ilə qaynayıbqarışaraq VIII əsrin sonlarında Azərbaycanın cənubunda Rəvvadi
əmirliyini yaratmışdılar. Salarilərin zəiflədiyi bir zamanda güclənməkdə
olan bu nəsil yaranmış siyasi vəziyyətdən istifadə etdi. Rəvvadi Əbülhica
981-ci ildə axırıncı Salari hökmdarı İbrahim ibn Mərzbanı taxtdan saldı.
Rəvvadilər, Təbriz,
Şəddadilər, Dəbil
əmirliyi, Gəncə
darvazası
Köçürmə siyasətini
daha kimlər həyata
keçirmişdi? Bu
siyasətin
aparılmasında məqsəd
nədir? Fikrini bildir.
Tapşırıq
Azərbaycan ərazisində
yaşayan türkdilli
tayfaları sadala.
Dirhəm. Şəddadilər
dövlətinin gümüş
pulu
Təbriz şəhəri XVI
əsrdə (qədim təsvir)
O, ilk paytaxtı Ərdəbil şəhəri olan Rəvvadilər dövlətini yaratdı. Bütün
Cənubi Azərbaycanı tabeliyində saxlayan Rəvvadilər Muğanı da özlərindən
asılı hala saldılar. Belə bir vaxtda paytaxt Ərdəbildən Təbrizə köçürüldü.
Təbriz şəhəri ticarət yollarının qovşağında yerləşdiyi üçün sürətlə inkişaf
edirdi. Şəhər abadlaşdırılır və böyüyürdü.
Rəvvadilər ərəb mənşəli olsalar da, artıq türkləşmişdilər. Onların
dövründə yerli türk tayfalarının mövqeyi gücləndi. Hətta 1028-ci ildə
Rəvvadi Vəhsudan (1020—1059) Xorasandan köç etmiş yeni oğuz-türk
nəsillərinə Azərbaycanda məskunlaşmağa icazə vermişdi. Oğuz tayfalarının
yeni axını Azərbaycanda yerli türk tayfalarının daha da möhkəmlənməsinə
səbəb oldu.
Gəncənin qala qapıları, qala kimi möhkəm dövlət. Hələ Salarilərin
zəiflədiyi bir dövrdə Azərbaycanın şimalında — Dəbil ətrafında yaşayan
Şəddadi nəsli fəallaşmağa başladı. Məhəmməd ibn Şəddad Dəbildə
müstəqil əmirliyin əsasını qoydu.
Daha sonra Gəncəni ələ keçirən Şəddadilər 971-ci ildə öz dövlətlərini yaratdılar. Gəncə dövlətin
paytaxtı oldu. Fəzl ibn Məhəmmədin dövründə (985—1030) Şəddadilər dövləti daha da qüvvətləndi.
Mərkəzi hakimiyyət gücləndirildi. İtaət göstərməyən xırda feodallar mərkəzi hakimiyyətə tabe edildi.
O, gürcülərə və xəzərlərə qarşı uğurlu mübarizə apararaq ölkənin sərhədlərini möhkəmləndirməyə
çalışırdı.
Gəncə
darvazası
Hazırda sənin
yaşadığın şəhərdə
(rayonda, kənddə)
abadlıq işləri
aparılırmı? Körpülər
tikilirmi? Bu tikintinin
əhəmiyyəti haqqında
fikrini izah et.
Fəzl ibn Məhəmməd 1027-ci ildə Araz çayı üzərində Xudafərin körpüsünü
tikdirdi. Bu körpünün tikilməsi Azərbaycanın şimalı ilə cənubu arasında
iqtisadi və mədəni əlaqələrin genişlənməsinə səbəb oldu.
Şəddadi Fəzl ibn Məhəmmədin hakimiyyəti dövründə Şirvanşahlarla
dostluq münasibətləri qurulmuşdu. Sülalələr arasında qohumluq əlaqəsi də
yaranmışdı. Fəzl ibn Məhəmməd Cənubi Azərbaycanda mövcud olan
Rəvvadilər və Azərbaycanın şimalındakı Tiflis əmirliyi ilə sıx iqtisadi və
mədəni əlaqələr qurmuşdu.
Oğuz türklərinin yeni axınları Şəddadilərin hərbi qüdrətinin artmasına
səbəb oldu. 1037-ci ildə Dəbili ələ keçirmək istəyən Bizans qoşunlarına
zərbə vuruldu. Bunun ardınca Bizans və gürcü feodallarının Tiflis
müsəlman əmirliyini məğlub etmək və Tiflisi ələ keçirmək cəhdl əri də
boşa çıxdı.
Şəddadilərin gücü Əbüləsvar Şavurun dövründə (1049—1067) daha da
artdı. Bundan narahat olan gürcülər Azərbaycan torpaqlarına hücumlar
etməyə başladılar. Əbüləsvar Şavur paytaxt Gəncəni möhkəmləndirmək
üçün şəhər ətrafına xəndəklər qazdırıb, qala divarları çəkdirdi.
Əbüləsvar Şavur 1063-cü ildə usta İbrahim Osmanogluya Gəncənin qala
qapılarını düzəltdirdi. Şəhərin müdafiəsi gücləndi.
Azərbaycanın qərb torpaqlarını ələ keçirməyə çalışan erməni və gürcü
feodalları Bizans imperiyasına arxalanırdılar. Şəddadilər onların birləşmiş
qüvvələrinə qarşı yerli türk tayfaları ilə, həmçinin Azərbaycana axın etmiş
səlcuq türkləri ilə əlbir mübarizə aparırdılar.
Hazırda dövlətimiz
türk dünyasının hansı
dövlətləri ilə əlaqə
saxlayır?
1. Rəvvadilər nə üçün məhz Təbrizi paytaxt
seçdilər?
2. Azərbaycan ərazisinə oğuz axınlarının
müsbət tərəfi nədir?
3. Xudafərin körpüsünün tarixi əhəmiyyəti
nadir?
4. Gəncə darvazaları hansı məqsədlə inşa
edilmişdi?
1. Rəvvadi nəsli dövrün siyasi
hadisələrindən necə istifadə etdi? Esse
yaz.
2. Azərbaycanın şimalında mövcud olan
Şəddadilərin ölkə üçün gördükləri işləri
təhlil et.
3. Rəvvadilər va Şəddadilar dövlətlərinin
tarixi rolunu müəyyən et.
8. SLAVYANLARIN HÜCUMLARI
Tarixi Azərbaycan torpaqları tez-tez yadellilərin hücumuna məruz qalırdı. Bugünkü erməni təcavüzü,
əslində, keçmişdə ölkəmizə qarşı baş vermiş yadelli basqınlarından heç nə ilə fərqlənmir.
Yadellilərin bizim ərazilərə gəlməsi tarixin yaddaşına yazılıb. Bəs slavyan-rus basqınları necə baş
verdi? Onların torpaqlarımıza yol açmasına səbəb nə oldu? Tarixi araşdırıb faktları bilmək bu
torpağın övladı kimi haqqımız və borcumuzdur.
Yoldaşlarınla sualların müzakirəsini keçir. Ehtimal etdiyin səbəbləri dəftərinə qeyd et.
Slavyanlar, Arran,
Xəzər dənizinin
adaları, hərbi
donanma
Tapşırıq
Ərəb mənbələrində
verilən məlumatı
müzakirə edin.
Talanlara yol açan tamah. Ərəb xilafətinin dağılması slavyanların
Xəzəryanı vilayətlərə hücum etmələrinə imkan yaratdı. Don—Volqa—
Xəzər vasitəsilə ticarət aparan slavyanlara bu ərazilər yaxşı tanışdı. Münbit
və məhsuldar torpaqları olan Azərbaycan onlar üçün «qənimət mənbəyi»
idi. O dövrdə Kiyev knyazlarının hərbi drujinalarının üzvləri mənbələrdə
«rus» adlandırılırdı. Ərəb müəllifləri də slavyanları mənbələrdə «ruslar»
kimi göstərmişlər.
Slavyanların Azərbaycan torpaqlarına basqınları IX əsrin sonlarından
başlamışdı. X əsrin əvvəllərində isə onlar daha tez-tez yürüşlər, talanlar
edirdilər.
Slavyanlar 914-cü ildə yenidən Xəzər sahillərinə hərbi yürüş etdilər. Böyük
və nizamlı hərbi dəstələrlə ərazilərimizə soxulan slavyanların hücumu
əvvəlkindən fərqlənirdi. Onlar bu dəfə daha böyük donanma ilə yürüş
etmişdilər. Xəzər xaqanlığının ərazisindən keçdikləri üçün slavyanlar
onlara vəd verdilər ki, əldə olunacaq qənimətin yarısı xaqanlığa veriləcək.
Vədə görə arxayın olan slavyanlar hücuma keçdilər. Abşeron sahilindəki
ərazilərdə dəhşətli talanlar törətdilər. Slavyanlar Pirallahı, Zirə, Zənbilə,
Sarı və s. adalarda mökəmlənərək basqınlar edirdilər.
Dinc əhaliyə divan tutdular. Qadınlar və uşaqlar əsir götürüldü. Talançılar
geri çəkilərkən Xəzərin şimal sahillərində türk-müsəlman qoşunları ilə
qarşılaşdılar. Döyüşdə darmadağın edilən slavyanlar ölkədən qovuldular.
Bu məğlubiyyət slavyanların ayağını bir müddət Xəzərsahili torpaqlardan
kəssə də, qarətçilərin nəfsinə üstün gələ bilmədi.
«Arranın anası» Bərdənin faciəsi. Otuz illik fasilədən sonra slavyanlar
944-cü ildə yenidən Xəzər sahillərinə hücum etdilər. Bu dəfə ələ keçirmək
istədikləri «yağlı tikə» Bərdə şəhəri idi. O zaman Bərdə Yaxın və Orta
Şərqdə ən böyük ticarət və sənətkarlıq mərkəzlərindən biri idi. Slavyanlar
Qafqazın baş şəhəri, «Arranın anası» kimi tanınan Bərdəni böyük qənimət
mənbəyi hesab edirdilər. Böyük Nizami Bərdəni belə vəsf etmişdir:
Bərdə nə gözəldir, necə qəşəngdir,
Yazı da, qışı da güldür, çiçəkdir.
Yazında dağlara lalələr səpər,
Qışını baharın nəsimi öpər.
O yaşıl meşəsi cənnətə bənzər,
Şən ətəklərinə bağlamış kövsər.
Söyüdlük çöllərə vermişdir zinət,
Ağ bağı elə bil həqiqi cənnət.
Qırqovul yuvası hər sərv ağacı,
Oxuyur kəkliyi, ötür turacı.
Səssizlik içində dincəlir gülşən,
Torpağı silinmiş qayğı, kədərdən.
Reyhanı yaşıldır illər uzunu,
Hər çeşid naz-nemət bürümüş onu.
Yem üçün gələr quş bu gözəl yurda,
İstəsən «quş südü» taparsan burda.
Azərbaycan torpaqlarına hücum edən slavyanlar gəmilərlə əvvəlcə Kürün
mənsəbinə doğru, oradan isə Bərdəyə tərəf irəlilədilər. Ərəb tarixçilərinin
verdiyi məlumata görə, onlar Bərdə yaxınlığında, Kür sahilində düşərgə
saldılar. Gəmiləri sahildə qoyaraq Bərdəyə hücum etdilər.
Bərdə hakiminin hərbi dəstəsi çox az idi. O, düşmənlə üz-üzə gəlsə də,
hücumun qarşısını ala bilmədi. Bərdə slavyanların əlinə keçdi. Şəhər qarət
olundu.
Tapşırıq
Müasir Azərbaycan
donanması haqqında
məlumat topla.
Tapşırıq
Venn diaqramına
əsasən Bərdə faciəsi
ilə Xocalı faciəsini
müqayisə et.
Tapşırıq
Müasir Bərdə
haqqında məlumat
toplayıb böyük
Nizaminin əsərindəki
Bərdə ilə müqayisə et.
Slavyanlar
Xəzərin sahilində
Tapşırıq
Bərdədəki hadisələrin
kütləvi qırğın faciəsi
olduğunu əsaslandır.
Slavyanlar tələb etdilər ki, bərdəlilər üç gün ərzində şəhərdən çıxıb
getsinlər. Doğma şəhəri tərk etmək istəməyən dinc əhali kütləvi surətdə
qılıncdan keçirildi. Mənbələrin məlumatına görə, bu dəhşətli faciə zamanı
Bərdə əhalisinin təqribən 20 min nəfəri qətlə yetirilmişdir.
Vəziyyətin ağır olduğunu görən Salari hökmdarı Mərzban ibn Məhəmməd
Bərdənin köməyinə gəldi. O, qoşunu ilə şəhəri mühasirəyə alsa da, xilas
edə bilmədi. Mosul hakiminin Azərbaycanın cənub sərhədlərini pozması
xəbəri Salari Məhəmmədin geri qayıtmasına səbəb oldu, lakin Bərdənin
kiçik hərbi dəstə tərəfindən mühasirəsi davam edirdi. Hərbi dəstədə
yoluxucu xəstəlik yayılmağa başladı. Qarətçilər gecə şəhəri yandırıb, əldə
etdikləri qənimətləri də götürüb qaçdılar.
Bu faciədən sonra uzun müddət Bərdə dirçələ bilmədi. Sənətkarlıq və
ticarət tənəzzül etdi. Şəhərdə pul kəsilməsi dayandı. Məşhur Bərdə bazarı
əvvəlki əhəmiyyətini itirdi. Arranın baş şəhəri olan Bərdənin mövqeyi
zəiflədi. Nizami Gəncəvi «İsgəndərnamə» poemasında Bərdənin bu
vəziyyətini belə təsvir edir:
İndi o dərgahın taxtı alçalmış,
İpəyi, qumaşı küləklər çalmış.
Təzə nar gülləri tökülüb solmuş;
O narlar, nərgizlər dönüb toz olmuş.
İndisə yerində bu gözəl yurdun,
Var sel yumuş dərə, qurumuş odun.
Düşməndən kömək istəyən yerli hakimlər. Slavyanların Azərbaycana
basqını sonuncu olmadı. Azərbaycan hakimlərinin bəziləri öz
hakimiyyətlərini, var-dövlətlərini qorumaq üçün slavyanları köməyə
çağırdılar. Slavyanlar kömək üçün uzanmış əli geri qaytarmayıb bu fürsəti
anında dəyərləndirdilər. 987-ci ildə Dərbənd hakimi yerli əyanlara qarşı
«ruslar»dan kömək istədi. Hətta o öz yanında slavyanlardan ibarət dəstə
saxlayırdı.
Sən bu vəziyyətdə
necə davranardın?

Müasir Azərbaycanın
dəniz dövləti
olmasının nə kimi
əhəmiyyəti vardır?
1032—1033-cü illərdə slavyanların Şirvana yenidən hücumu zamanı
paytaxt Şamaxı ələ keçirildi. Vətənin müdafiəsinə qalxan əhali mübarizə
aparıb onları qovdu.
Bəhs olunan dövrdə Azərbaycan hökmdarlarının heç biri ölkəni Xəzər
dənizi tərəfdən qorumaq barədə düşünmürdü. Hərbi donanmanın olmaması
Azərbaycan torpaqlarının yadelli hücumlarından qorunmasına mane olurdu.
Azərbaycanda qüdrətli dəniz dövlətinin olmaması qarətçi yürüşlərə
imkanlar açırdı.
1. Slavyanların sonrakı yürüşlərinə səbəb nə
oldu?
2. Slavyanların 944-cü ildəki hücumu nə
məqsədlə təşkil edilmişdi?
3. Slavyanların Bərdəyə yürüşü niyə «Bərdə
faciasi» adını aldı?
4. Bərdənin faciədən sonrakı vəziyyəti necə
idi?
1. Slavyanların Xəzəryanı arazilərə
yürüşünün xarakterini müəyyən et.
2. Salari hökmdarının Bərdəni müdafiə edə
bilməməsinin səbəblərini müəyyən et.
3. Hakimiyyətlərini qorumaq üçün
slavyanlara müraciət edən hakimlərin
siyasətini təhlil et.
4
Kür sahilində də... düşərgə saldılar. Slavyanlar... Bərdəyə hücum etdilər... Bərdə hakimi... hərbi
qüvvəsi sayca onlardan qat-qat artıq olan yadellilərə müqavimət göstərə bilmədi. Bərdə slavyanların
əlinə keçdi. Əhali qılıncdan keçirildi və şəhər amansızcasına qarət olundu... Bərdəliləri itaətdə
saxlamağın mümkün olmayacağını yəqin edən slavyanlar... tələb etdilər ki, üç gün ərzində şəhərdən
çıxıb getsinlər... Doğma şəhəri tərk edib gedə bilməyən Bərdə əhalisini yenidən qılıncdan keçirirdilər.
Sağ qalanları ... məscidə toplayıb... adambaşına 20 dirhəm pul tələb etdilər,.. pulu olmayanlara isə
divan tutdular. Mənbələrin məlumatına görə, bu zaman Bərdədə, ümumiyyətlə, 20000 nəfərə qədər
adam öldürülmüşdü.
9. ƏHALİNİN MƏŞĞULİYYƏTİ VƏ HƏYAT TƏRZİ
Ölkəmiz gündən-günə çiçəklənir. Xalqımızın həyat səviyyəsi yüksəlir. Vətənimizin siması daha da
gözəlləşir. Ölkə prezidentinin fəaliyyəti nəticəsində yeni-yeni islahatlar həyata keçirilir. Uğurlu
siyasət nəticəsində dünya dövlətlərinin Vətənimizə olan maraqları artıb.
Görəsən, Ərəb xilafətinin hakimiyyəti dövründə Azərbaycanın iqtisadi həyatında hansı yeni
qaydalar tətbiq edilib? Bəs müstəqil dövlətlər yarandıqdan sonra xalqın rifahı yaxşılaşdımı? Bu
sualları cavablandır və fikrini ümumiləşdir.
Feodal dövlətlərin bir-birini əvəz etməsi xalqın həyat tərzinə necə təsir etdi? Xilafətin vurduğu
zərbədən ölkəmiz dirçələ bildimi? IX—XI əsrlərdə Azərbaycanda torpaqdan necə istifadə olunurdu?
Ölkəmizdə sənətkarlıq, ticarət inkişaf etmişdimi? Tarixi mənbələrdə verilən məlumatları və faktları
araşdırıb suallara cavab tapmağa çalış.
Ticarət yolları üzərində yerləşən Azərbaycan. Ərəb xilafəti zəiflədikdən
sonra Azərbaycan torpaqlarının müstəqil olması ölkənin təsərrüfatını
dirçəltdi. Əlverişli şəraitə malik məhsuldar torpaqlar haqqında geniş
məlumat IX—XI əsr ərəb səyyahlarının əsərlərində öz əksini tapıb. Əhali
əkinçilik və bağçılıqla məşğul olurdu. Kotanla şumlanan torpaqlarda taxıl
və digər dənli bitkilər yetişdirilirdi.
Bu dövrdə ipəkçilik inkişaf etmişdi. Əhali Şəkidə, Şirvanda, Bərdə
ətrafında, habelə ölkənin digər ərazilərində ipəkqurdu yetişdirmək
məqsədilə tut ağacı bağları salmışdı.
Qırmızböcəyi, vergi
sistemi, mülkədar,
uluclar, karvan yolları
Orta əsr səyyahları
hansı elm və biliklərə
malik idilər? Fikrini
əsaslandır.
Bakuyə. Şirvan
vilayətinin Dərbənd
dairəsində şəhərdir.
Burada «neft quyusu
var. Onun icarə haqqı
bir min dirhəmə çatır,
o quyunun yanında isə
arası kəsilmədən,
gecə-gündüz civə kimi
qatı ağ neft püskürən
başqa bir quyu da var.
Bu quyunun da icarə
haqqı birincininki
kimidir». İnandığım
tacirlərdən biri mənə
danışırdı ki, orada
özözünə həmişə yanan
bir yer görmüşdür.
Yaqut al-Hamavi
Orta əsr şəhərində
bazar
Balıqçılıq əhalinin qədim peşələrindən biri idi. İbn Havqəl yazır ki, Kür və
Araz çaylarından tutulan balıq Ərdəbil, Rey və İraqa göndərilirdi. İxrac
olunan məhsullar sırasında balın və mumun olması isə arıçılığın ölkə
həyatında mühüm rol oynamasının göstəricisidir.
Bol sərvətlərlə zəngin ölkəmizdə ticarət üçün geniş imkanlar vardı.
Dağlarda qızıl, gümüş, civə, qurğuşun və başqa qiymətli metallar
çıxarılırdı. Təbriz, Naxçıvan və Bakıda duz istehsal olunurdu. Bakıda həm
də neft quyuları vardı.
IX—XI əsrlərdə Azərbaycanda ipək, yun, pambıq və kətan parçalar
istehsal olunurdu. Bəzz qalası ətrafından çıxarılan qırmızı kvas parçaların
boyanmasında istifadə olunurdu. Hətta bu boya İraq və Yəmənə də
göndərilirdi. Toxucuların qırmız böcəyindən hazırladıqları «qırmız»
adlanan boya isə ərəb tarixçisi əl-İs-təxrinin yazdığına görə, Bərdədən
Hindistana və başqa yerlərə ixrac edilirdi.

Tapşırıq
Şəklə baxıb fikrini
bildir.
Orta əsr şəhərində sənətkar emalatxanası (miniatür rəsm)
Beynəlxalq ticarət yolunun üstündə yerləşən Azərbaycan şəhərləri məşhur ticarət mərkəzləri idi.
IX—XI əsr şəhərlərinə səyahət. Karvan yolları üstündə yerləşən, müdafiə üçün əlverişli təbiicoğrafi şəraitə malik olan şəhərlər görünüşcə bir-birinə çox bənzəyirdi. İkiqatlı qala divarları ilə
qorunan şəhərlərin ətrafı həm də enli və dərin xəndəklərlə əhatə olunurdu. Daş və kərpicdən tikilən
qala divarlarına bir neçə yerdən möhkəm qapılar qoyulurdu. Şəhər iki hissədən ibarət olurdu: içəri
şəhər və bayır şəhər. Evlər və təsərrüfat binaları içəri şəhərdə, əkin-biçin yerləri isə qala divarının
bayır hissəsində yerləşirdi. Şəhərlərin ən gur yeri, bir qayda olaraq, Cümə məscidi yaxınlığında
yerləşən bazar meydanı idi. O dövrdə Bərdə, Şabran, Təbriz, Ərdəbil, Dərbənd, Tiflis böyük şəhərlər
sayılırdı. İbn Havqəl Bərdəni Azərbaycanın «başlıca şəhəri» adlandıraraq Bağdadla eyniləşdirmiş,
şəhərin bazarından bəhs etmişdir.
Qala divarları ilə əhatə olunan Dərbənd dövrün ən böyük liman şəhəri idi. Ərəb
müəlliflərinin məlumatına görə, çox səliqəli olan bu şəhərdə, hətta kanalizasiya
sistemi də yaradılmışdı.
Müasir dövrdə
paytaxtımız Bakı nə
ilə məşhurdur?
Bab əl-Əbvab
(Dərbənd) Təbəristan
dənizi sahilindədir,
ona Xəzər dənizi
deyirlər. Bu şəhər
Ərdəbildən iki
kvadrat mil böyükdür.
Şəhərin çoxlu əkin
yerləri var, ancaq
meyvə ağacları azdır,
meyvəni buraya başqa
yerlərdən gətirirlər.
Şəhərin dağlardan
üzüaşağı enən qala
divarları var. Bu
dağlarda elə bir yol
yoxdur ki, onlar ilə
müsəlman ölkələrinə
girə biləsən.
Yaqut al-Hamavi
Sənin ailəndə hansı
vergilər ödənilir?
Sadala.
Bakı Dərbənddən sonra ikinci liman şəhəri idi. Mənbələrdə qeyd edilir ki,
Abşeronun neft «bulaqları» Bakını qonşu ölkələrdə də məşhurlaşdırırdı.
Arranın ən böyük şəhərlərindən biri sayılan Tiflis «suyu odsuz qızdırılan»
müalicə hamamları ilə məşhur idi. Qala divarları ilə əhatə olunan Tiflis,
həm də ticarət mərkəzi kimi tanınırdı.
IX—XI əsrlərdə bol məhsul verən torpaqt lardan səmərəli istifadə etmək,
ölkə sərvətlərindən dövlətin və xalqın xeyrinə faydalanmaq mühüm şərt idi.
Bəs bu torpaqların gəliri hara gedirdi? Bu torpaqlara nəzarət necə
aparılırdı?
Torpaq necə bölünürdü? IX—XI əsrlərdə torpaq üzərində mülkiyyətin bir
neçə forması mövcud idi. Dövlətə məxsus torpaqlar divan torpaqları
adlanırdı. Ən geniş yayılan torpaq mülkiyyəti mülk torpaqları idi. Bu
torpaqlar irsi keçirdi. Mülk sahibləri malik və ya mülkədar adlanırdı. Mülk
sahiblərinin öz torpağını satmaq və bağışlamaq hüququ vardı. Ərəblərdən
qalma şərti torpaq mülkiyyəti iqta idi. İqta dövlətə xidmət müqabilində
verilirdi. Dini idarələrə, məscidlərə məxsus torpaqlar vəqf adlanırdı. Vəqf
torpaqlarında yaşayan əhali vergini dini idarələrə ödəyirdi.
Cəmiyyətdə əsas aparıcı qüvvə olan kəndlilər isə iki hissəyə — uluclara və
azad kəndlilərə bölünürdü. Feodallardan asılı vəziyyətdə olan kəndlilər
uluclar adlanırdı. İstər azad kəndlilər, istərsə də uluclar dövlətə vergi
ödəməyə borclu idilər.
Bəs, görəsən, o dövrdə vergi necə toplanırdı?
Əsas gəlir mənbəyi — vergi. Torpaqdan istifadə müqabilində alınan vergi
üşr (onda bir) adlanırdı. Dini vergi növləri zəkat və xüms idi. Müsəlman
olmayan əhali isə can vergisi — cizyə ödəməli idi. Müstəqil dövlətlərin
yaranması əhalinin vəziyyətini nisbətən yaxşılaşdırmışdı. Salari hökmdarı
Mərzban ibn Məhəmməd vergi sistemini nizama salmaq üçün xüsusi
qanunnamə hazırlatmışdı. Vergilərin toplanması və özbaşınalığın aradan
qaldırılması ölkədə vəziyyəti bir müddət yaxşılaşdırdı. Lakin vahid
dövlətin olmaması, feodal hərc-mərcliyi, həmçinin bir-birini əvəz edən
dövlətlərin arasındakı mübarizə əhaliyə ciddi ziyan vururdu.
Təbriz. Azərbaycanda
ən çox tanınmış şəhər.
Bu, çox adam yaşayan,
kərpic və əhəngdən
yaxşı hörülmüş
divarları olan gözəl
şəhərdir. Şəhərdən
çoxlu kiçik çaylar
axır. O, bağlar
içindədir, şəhərdə
meyvə ucuzdur.
Yaqut al-Hamavi
1. Azərbaycanın təbii şəraiti, sərvətləri hansı
təsərrüfat sahələrinin inkişafına şərait
yaradırdı?
2. Salari Məhəmmədin qanun- naməsi nəyə
xidmət edirdi?
3. Feodal hərc-mərcliyi nəyə səbəb olurdu?
1. Orta əsr şəhərləri haqqında məlumat
topla.
2. Torpaq mülkiyyət formalarına aid sxem
qur.
3. Feodal-kəndli münasibətlərini təhlil et.
4. Ərəb səyyahlarının şəhərlərimiz haqqında
yazdıqları fikirləri şərh et.
10. IX—XI ƏSRLƏRDƏ AZƏRBAYCAN MƏDƏNİYYƏTİ
Aynur ilə Ayxan kəndə — babasıgilə getmişdilər. Novruz bayramı günləri idi. Kənd bayram günlərini
yaşayırdı. Bacıyla qardaş babaları ilə kəndin görməli yerlərini gəzib, fotoşəkillər çəkirdilər. Birdən
Ayxanın diqqətini uzaqdan görünən körpü cəlb etdi. Böyük maraqla babasından soruşdu: — Baba, o
körpü niyə dağılıb? O yolla hara getmək olar?
Baba nəvələrini oradan uzaqlaşdırmağa tələsdi. Çünki körpünün yerləşdiyi ərazi erməni işğalı altında
idi. Evə qayıdandan sonra baba onlara Xudafərin körpüsü haqqında danışdı.
Səncə, bu körpünün Azərbaycan xalqı üçün tarixi əhəmiyyəti nədən ibarətdir?
Azərbaycan torpaqlarının Xilafət tərəfindən işğalı ölkənin talanlara məruz qalmasına səbəb olmuşdu.
Bununla yanaşı, ərəb işğalının müsbət tərəfi də vardı. Bu, İslam dininin yerli əhali arasında yayılması
idi.
Həmin dövrdə elm və təhsilin inkişafı üçün şərait yarandımı?
Dədə Qorqud, oğuzlar,
hərb sənəti, hərbi
məclis, Xudafərin
körpüsü
Ölkəmizdəki böyük
quruculuq, abadlıq
işlərini tərəqqi
adlandırmaq olarmı?
Fikrini bildir.
Azərbaycanın inkişafına yol açılır. Ərəb xilafətinin zəifləməsi, müstəqil
dövlətçiliyin dirçəlişi, ölkədə yaranmış yerli dövlətlərin müstəqil siyasəti
Azərbaycanın dirçəlişinə səbəb oldu. Həyat canlanır, sənətkarlıq və ticarət
inkişaf edir, xaraba qalmış ərazilər abadlaşdırılırdı. Şəhərlərin bərpası,
məscid və kitabxanaların, təhsil ocaqlarının tikilib istifadəyə verilməsi
ölkənin mədəni oyanışı üçün təkan verirdi. Əsas ünsiyyət dili — rəsmi dil
ərəb dili idi. Təhsil ocaqları bu dilin öyrədilməsi ilə məşğul olurdu.
Azərbaycanda çoxlu məktəb və mədrəsələr fəaliyyət göstərirdi. Xalqın
adət-ənənələri və mədəniyyəti islam dəyərləri ilə birləşərək türkislam
mədəniyyətini formalaşdırdı.
Abadlıq işlərinin aparılması memarlığın yüksəlişinə təkan verdi. İslam
mədəniyyətinə uyğun olaraq məscid və minarələr, saraylar inşa olunurdu.
920-ci ildə Şamaxının Sündi kəndində tikilmiş günbəzli məscid dövrün
memarlığını özündə əks etdirir. Bu dövrün abidələrindən biri olan Əlincə
qalasında yaşayış yerləri və digər tikililər salınmışdı.
Ticarətin inkişafında mühüm rol oynayan karvansaralar beynəlxalq ticarət
yolları üzərində inşa edilirdi. Möhkəm tikili olan bu abidələr, həm də
tacirlərin təhlükəsizliyini təmin edirdi. Bu dövrün ən məşhur abidəsi hesab
olunan Xudafərin körpüsü Araz çayı üzərində salınmışdı. Bu körpü
Azərbaycanın şimalı ilə cənubu arasında iqtisadi və mədəni əlaqələrin
inkişafında mühüm rol oynayırdı. 1027-ci ildə Şəddadi hökmdarı Fəzl ibn
Məhəmməd tərəfindən tikdirilən bu körpü möhkəmliyi ilə yanaşı, memarlıq
cəhətdən də göz oxşayırdı.
Zəngin ədəbi nümunəmizin sorağı ilə. Azərbaycanda İslam dininin
yayılması elmin inkişafına təkan verdi.
Əlincə qalasının
yerləşdiyi Əlincə
dağı
Tapşırıq
Orta əsrlərin
memarlıq
abidələrindən birini
təsvir et.
Xudafərin
körpüsünün
yerləşdiyi Cəbrayıl
rayonu erməni işğalı
altındadır
IX əsrdən başlayaraq təbiət elmlərinə maraq artmağa başladı. Tibb elmi
inkişaf edir, ölkədə yaxşı həkimlər yetişirdi. Astronomiya və göy
cisimlərinə maraq artırdı.
Şifahi xalq ədəbiyyatının inkişafı bu dövrün mədəniyyətinin ən böyük
uğurlarından biri idi. Azərbaycan ədəbiyyatının ən qədim və zəngin tarixi
abidəsi olan «Kitabi-Dədə Qorqud» dastanı buna parlaq nümunədir. Bu
dastan VII— IX əsrlərdə şifahi şəkildə el sənətkarlarının — ozanların dili
ilə şimallı-cənublu bütün ölkə ərazisində yayılmışdı. «Kitabi-Dədə
Qorqud» dastanı türk dilində, ərəb əlifbası ilə yazıya alınmışdır. Bu dastan
Azərbaycan dilinin dünyanın ən qədim dillərindən biri olmasından xəbər
verir. Çox sonralar isə Avropa kitabxanalarından tapılan bu əsər
Azərbaycana məxsus bir inci kimi dəyərləndirildi. Xalqımızın tarixən
formalaşmış adət-ənənələri bu əsərdə öz əksini tapmışdır. Dastanda
Dərbənddən Diyarbəkirədək, Xəzərdən Trabzonadək geniş ərazilərdə baş
verən hadisələrdən bəhs edilir. Qarabağ, Göyçə götü, Naxçıvan, İrəvan
elləri və başqa Azərbaycan torpaqlarının adı da çəkilir.
Bu dastan böyük türk dünyasının müştərək əsəri hesab olunur. Lakin onun
Azərbaycan torpaqlarında formalaşmasını, bizim xalqımıza məxsus
olmasını sübut edən çoxsaylı və danılmaz dəlillər vardır. Oğuz bilicisi və
ağsaqqalı sayılan Dədə Qorqudun Azərbaycanda yaşaması, məzarının
Dərbənddə olması bunu sübut edir. Eyni zamanda dastandakı bütün yer adl
arının Azərbaycana məxsusluğu, hadisələrin ölkəmizin ərazilərində cərəyan
etməsi bunu bir daha təsdiq edir. Elə buna görədir ki, ulu öndər Heydər
Əliyevin təşəbbüsü ilə «Kitabi-Dədə Qorqud» dastanlarının 1300 illiyi
məhz bizim Vətənimizdə keçirilmişdir. Paytaxtımızın ən görkəmli yerində
Dədə Qorqud Parkı salınmış, məşhur Dədə Qorqud abidəsi ucaldılmışdır.
Azərbaycan
Respublikasının .
Prezidenti İlham
Əliyev «Kitabi-Dədə
Qorqud» abidəsini
açarkən
«Kitabi-Dədə Qorqud» Azərbaycan xalq ədəbiyyatının ən qədim yazılı abidəsidir. Elm aləminə XIX
əsrdən məlum olan «Kitabi-Dədə Qorqud»un iki əlyazma nüsxəsi (Drezden və Vatikan) tapılmışdır.
Bu dastanlar islamdan öncə Azərbaycanda baş vermiş hadisələrlə səsləşir. Dastandakı hadisələrin
əksəriyyəti Dəmirqapı Dərbənd, Bərdə, Gəncə, Əlincə, Göyçə gölü və s. yerlərdə cərəyan edir.
«Kitabi-Dədə Qorqud»u yazıya köçürən şəxs Dədə Qorqudu bu dastanların yaradıcısı, həm də
iştirakçısı kimi təqdim edir. «Kitabi-Dədə Qorqud» yarandığı dövrün adət-ənənələri, köçəri həyat
tərzi və s. haqqında tarixi-etnoqrafik məlumatla zəngindir. Soykökümüzü, tariximizi,
dövlətçiliyimizi və Azərbaycan türkcəsini öyrənmək baxımından zəngin mənbə olan «Kitabi-Dədə
Qorqud» yalnız Azərbaycanın deyil, bütün türk dünyasının ölməz kitabıdır.
HEYDƏR ƏLİYEV
«Salur Qazanın evinin
yağmalanması boyu»ndan
«Qanlı qoca oğlu
Qanturalı boyu»ndan
Türkün şirin dili Dədə Qorqudun dilində. Dastan baş qəhrəman olan
sazlı-sözlü Dədə Qorqudun dili ilə danışılır. O, oğuz igidlərinə nəsihət
verir, yol göstərir. O, yuxunu «kiçik ölüm» sayaraq oğuzlara düşməndən
qorunmaq üçün ayıq-sayıq olmağı nəsihət edir. Oğuz türkləri üçün vətən
müqəddəs idi. Buna görə də dastandakı bütün hadisələrin sonunda oğuz
igidləri nə qədər uzağa getsələr də, sonda öz yurd-yuvalarına dönürlər.
Öz aralarında nə qədər inciklik olursa-olsun oğuzlar birlik tələb olunan
yerdə bütün kin-küdurəti unudurdular. Əsasən də, yurd sevgisi onları incik
qoya bilməzdi. Vətən sevgisi oğuz türklərini həmişə sıx birləşdirirdi.
Dastanda oğuz tarixinin təsdiqi. Dastandan məlum olur ki, oğuz türkləri
oturaq həyat sürür, taxılçılıq, bağçılıq və bostançılıqla məşğul olurdular.
Dastanda əmtəə-pul münasibətləri haqqında fikirlər də çoxdur. Boylarda
qızıl pul olan «altun axça»nın adına tez-tez rast gəlinir.
Ciddi hərbi intizama malik olan oğuzların başında «xanlar xanı» dururdu.
Bütün məsələlərə hərbi məclisdə baxılır, səfərə çıxmaq istəyən igidlər
«xanlar xanı»ndan icazə alırdılar.
Azərbaycan İslamı qəbul etmiş ilk türk məskənlərindən biridir. İslamdan
öncə Tanrıya sitayiş edən türk xalqları bu dini tez qəbul etdilər. Onların Ulu
Tanrıya — yəni tək Allaha sitayiş etməsi bunu asanlaşdırdı. Tezliklə türklər
İslamın təbliğatçısına çevrildilər. Dastanın ozan qəhrəmanı Dədə Qorqud
Məhəmməd peyğəmbərin müasiri idi. Hətta dastanda qeyd olunur ki, oğuz
igidlərindən Peyğəmbəri görənlər də olmuşdu. Dastan qəhrəmanlarından
biri olan Dəli Domrul müqəddəs kitaba — «Qurani- Kərim»ə əl basıb and
içir ki, düşmənə qarşı döyüşəcəkdir.
«Kitabi-Dədə
Qorqud» dastanını
mənbə hesab etmək
olarmı? Fikrini
əsaslandır.
Şəhidlərin dəfn
olunduğu Şəhidlər
xiyabanları and yeri
ola bilərmi?
Münasibətini bildir.
Azərbaycan
Respublikası hansı
İslam təşkilatlarının
üzvüdür? Araşdır.
İslamın türklər tərəfindən qəbulu türk-islam birliyini yaratdı. Vahid dinin
qəbulu dövlətçiliyin inkişafına müsbət təsir göstərərək onun yüksəlişinə
səbəb oldu.
IX—XI əsrləri əhatə edən siyasi dirçəliş, müstəqil dövlətlərin yaranması,
iqtisadi tərəqqi Azərbaycanın mədəni həyatına müsbət təsir göstərdi.
Xalqın elm və ədəbiyyata marağı artdı, məşhur tarixi şəxsiyyətlərin, şair və
alimlərin yetişməsinə zəmin yarandı.
1. İslam dininin elm və təhsilə təsiri necə
oldu?
2. Xilafət dövründə ən çox hansı tikililərə
üstünlük verilirdi?
3. İslam dini «Kitabi-Dədə Qorqud»
dastanında öz əksini necə tapıb?
4. Dastanın Azərbaycan xalqına məxsus
olmasını sübut edən faktlar hansılardır?
1. IX-XI əsr Azərbaycan memarlığı haqqında
təqdimat hazırla
2. Türk dünyasının şah əsəri olan «KitabiDədə Qorqud» dastanı haqqında esse yaz.
3. Türk xalqlarının dastanda verilmiş həyat
tərzini təsvir et.
4. «Kitabi-Dədə Qorqud» dastanlarının 1300
illiyi barədə bildiklərini yoldaşlarınla
müzakirə et və gəldiyin nəticələri yaz.
OĞUZ-SƏLCUQ AXINLARI VƏ AZƏRBAYCAN
11. OĞUZ-SƏLCUQ AXINLARI
Qəmər müəllimə uzun illərdir ki, orta məktəbdə ədəbiyyat fənnini tədris edir. Onun dərsləri birbirindən maraqlı olur. Bir gün o, dahi Nizami Gəncəvinin «Sirlər xəzinəsi» poemasından «Sultan
Səncər və qarı» hekayəsi barədə şagirdlərə məlumat verirdi. Çiçək əlini qaldırıb soruşdu:
— Müəllim, Sultan Səncər kim olub?
Qəmər müəllimə: — Sultan Səncər türk tayfalarının yaratdığı Səlcuq dövlətinin sultanı olub, — dedi
və səlcuqlar, onların Azərbaycan tarixindəki yeri haqqında qısa məlumat verdi.
Qəmər müəllimə səlcuqlar haqqında hansı məlumatı verdi? Səlcuq türkləri kimdir? Onların
Azərbaycan tarixində nə kimi rolu olmuşdur?
Bütün bunlara cavab tapmaq üçün gəlin, araşdırma aparaq.
Azərbaycana yeni türk axınları. Azərbaycan ən qədim zamanlardan türk
tayfalarının yaşadığı ərazilərdən biridir. Bu ölkə digər türk tayfaları ilə
yanaşı, oğuz türklərinin də vətəni idi. Xilafətin zəiflədiyi dövrdə
Azərbaycanda islam-türk etnik-siyasi amili daha da qüvvətləndi. Həmin
dövrdə Bizans imperiyasından, erməni və gürcü feodallarından ibarət vahid
xristian bloku yaranmışdı. Bu bloka qarşı mübarizənin taleyi Azərbaycan
cəbhəsində həll olunurdu. Xilafət parçalandığından Bizansa qarşı İslam
dünyasının mübarizəsində əsas rol türklərə məxsus idi.
Səlcuq axınları,
«Oğuznamə», etnik
amil, siyasi amil,
Sultan Toğrul
Səlcuq bəy
Səncə, türklər nə üçün
Anadoluda möhkəmlənməyə
çalışırdılar?
Sultan I Toğrul
Beləliklə, bu mübarizədə türklər həlledici hərbi-siyasi amilə
çevrildi. Bu amilin də əsas istinadgahı* Azərbaycan idi.
Uzun müddət müxtəlif türk tayfaları Anadoluda möhkəmlənməyə
çalışmışlar. Azərbaycan isə həmin tayfalar üçün arxa cəbhə
olmuşdur. Səlcuq türkləri də əsas hücum hədəfi kimi Bizans
torpaqlarını seçmişdilər. Bu tayfanın adı Səlcuq bəyin adı ilə
bağlıdır. Səlcuq dövlətinin banisi isə onun nəvəsi Toğrul bəy
(1038—1063) olmuşdur. Səlcuqun nəvəsi Çağrı bəy kəşfiyyat
yürüşünə çıxdı və Bizans qoşunlarına qalib gəldi. Səlcuqlar Van
gölü hövzəsini tutdular. Beləliklə, Naxçıvan və onun ətrafındakı
Azərbaycan-türk torpaqlarının Bizans və erməni feodallarının
hücumuna qarşı təhlükəsizliyi təmin olundu.
Səlcuqlar 1038-ci ildə Nişapur şəhərini paytaxt seçərək dövlət
yaratdılar. Toğrul bəy 1040-cı ildə sultan elan olundu. Çox
keçmədən ölkəmizin şimalında möhkəmlənən səlcuqlar Bizans,
erməni və gürcü təcavüzünə qarşı mübarizədə Şəddadilərlə
birləşdilər. Birləşmiş türk hərbi qüvvələri Bizans, erməni və gürcü
feodallarına ağır zərbələr endirdilər.
Səlcuq imperiyasının yaranması ümumdünya tarixinə, o cümlədən
Azərbaycanda siyasi hadisələrin gedişinə çox böyük təsir göstərdi.
Xalqımızın taleyinin, tarixi müqəddəratının həllində, müstəqil
dövlətçilik ənənələrinin qorunub saxlanmasında mühüm rol
oynadı.
*İstinadgah — sığınacaq, müdafiə üçün əlverişli yer
Azərbaycanın cənub əyalətləri səlcuq sərkərdəsi Həsənin nəzarəti altına
keçdi. Səlcuq— Azərbaycan türk qoşunları 1048-ci ildə Bizans, erməni və
gürcü feodallarının birləşmiş qüvvələrini darmadağın etdilər. Bizans
səlcuqlarla sülh bağlamağa məcbur oldu.
1054-cü ildə Sultan Toğrulun hərbi qüvvələri Təbrizə yaxınlaşdı. Rəvvadi
hökmdarı Səlcuq sultanına tabe olduğunu bildirdi. Sultan Toğrul Gəncəyə
hücum etdi. Şəddadi hökmdarı Əbüləsvar Şavur səlcuqlara tabe oldu. Hər
iki hökmdar razılığa gəldi ki, ümumi təhlükəyə — Bizans, erməni və gürcü
təcavüzkarlarına qarşı birlikdə mübarizə aparsınlar.
Səlcuq türkləri Şirvana da yürüş etdilər. Onlar burada ciddi müqavimətlə
qarşılaşdılar. Şirvanşahlar 12 il müqavimət göstərdi. 1066-cı ildə
səlcuqlar çox böyük çətinliklə Şirvanşahlar dövlətinin müqavimətini
qırdılar. Şirvanşah Fəribürz «Şirvanşah» titulundan məhrum edildi.
Səlcuq canişinlərinin
Azərbaycanda
kəsdirdikləri mis
pullar
Beləliklə, Azərbaycan bütünlüklə Böyük Səlcuq imperiyasının tərkibinə
daxil oldu.
Türk türkə qucaq açdı. Səlcuq axınları nəticəsində türk tayfalarının yeni
dəstələri Azərbaycanda məskən saldılar. Eyni kökdən olan və eyni dildə
danışan oğuz-səlcuq türkləri ilə qədim Azərbaycan türkləri tez bir zamanda
qaynayıb-qarışdılar. Səlcuq axınları nəticəsində oğuz-türk tayfaları Cənubi
Qafqazda, o cümlədən Azərbaycanda başlıca etnik və siyasi amilə
çevrildilər.
Səlcuq türklərinin axınları Bizans imperiyasının Cənubi Qafqazda
möhkəmlənmək planını puça çıxardı. Erməni və gürcü təcavüzkarlarının
ölkəmizin qərb ərazilərinə yiyələnmək planlarının qarşısı alındı. Beləliklə,
Cənubi Qafqazı bütünlüklə xristianlığın təsir dairəsinə salmaq planı baş
tutmadı.
Səlcuq sultanları mərkəzi hakimiyyəti möhkəmləndirməyə çalışırdılar. Bu
məqsədlə onlar özlərinə hərbi-siyasi dayaqlar yaradırdılar: torpaqları
hərbi xidmət müqabilində iqta şəklində səlcuq əmirləri arasında
bölüşdürürdülər. Nəticədə, iqta Azərbaycanda başlıca torpaq mülkiyyəti
formasına çevrildi. Bu isə yurd saldıqları ərazilərdə səlcuq türklərinin
hərbi-siyasi hakimiyyətini qüvvətləndirdi. Zaman keçdikcə iqta torpaqları
irsən, nəsildən-nəslə keçərək, demək olar ki, mülk torpaqlarından
fərqlənmədi.
Böyük Səlcuq imperiyası dövründə meydana gələn torpaq mülkiyyəti
formalarından biri də uc torpaqları idi. Səlcuq imperiyasının sərhədlərini
qoruyan sərkərdələrə verilən torpaqlar belə adlanırdı. İstər iqta, istərsə də
uc torpaqları ölkəmizə yeni-yeni axınlar edən türk tayfalarının bu ərazidə
daimi məskunlaşmasına şərait yaradırdı.
Şirvanşahların
səlcuqlara müqavimət
göstərməsini necə
qiymətləndirirsən?
Fikrini izah et.
5
Ər igid ölmüş, qanun
ölməmiş.
* * *
El sərrafdır: eyriyiyatluyu (doğrunu)
bilir.
* * *
Otuz iki dişdən çıxan
orduya yayılır.
«Oğuznamə»dən el
məsəlləri
İqta torpaq mülkiyyəti
ilk dəfə nə vaxt tətbiq
edilmişdir?
Oguz-səlcuq axınları nəticəsində ölkəmizdə türkmənşəli əhalinin sayı daha
da artdı. Soykökü, dili və dini bir olan bu tayfalar çox asanlıqla və sürətlə
qaynayıb-qarışdılar. Beləliklə, oguz- səlcuq axınları nəticəsində
Azərbaycan türk xalqının formalaşması prosesi başa çatdı. Vətənimizin
Bizans imperiyası və onun müttəfiqləri tərəfindən işgal olunması təhlükəsi
tamamilə aradan qaldırıldı.
Azərbaycanlılar hansı
dövrlərdə və kimlər
tərəfindən öz dogma
yurdlarından zorla
köçürülüblər? Araşdır.
1. Azərbaycanın Böyük Səlcuq imperiyasının
tərkibinə daxil olmasının əhəmiyyəti
nədən ibarətdir?
2. «Əsas etnik amil» ifadəsini necə başa
düşürsən?
3. Azərbaycan səlcuq türklərinin hücumu
zamanı qüvvətli olsaydı, səncə, onlara
müqavimət göstərərdimi?
1. Azərbaycanın arxa cəbhə olmasının
səbəblərini aç və fikrini əsaslandır.
2. Səlcuq türklərinin Azərbaycanı asanlıqla
ələ keçirə bilməsinin səbəblərini göstər.
3. Iqta və uc torpaqlarının oxşar cəhətlərini
müəyyənləşdir və onlar arasındakı
qanunauyğunluğu göstər.
12. XALQIMIZIN FORMALAŞMASI PROSESİNİN BAŞA
ÇATMASI
Xalqımız çoxəsrlik tarixi ərzində böyük sınaqlardan keçmiş, böyük çətinliklərlə
rastlaşmış, milli mənəviyyatını, dilini yaratmış, saxlamış və bu gün xoşbəxt
günlərə gətirib çıxarmışdır.
— Heydər ƏLİYEV
Dünyanın çoxsaylı xalqları içərisində xalqımızın özünəməxsus yeri var. Türk xalqları sırasında
Azərbaycan xalqının mədəniyyəti, elmi, təhsili xüsusi qiymətləndirilir. Dünyada yaşayan
azərbaycanlıların sayı təqribən 60 milyondan artıqdır. Bizim xalqımız sayca dünyanın ikinci böyük
türk xalqıdır. Hansı ölkədə yaşamalarına baxmayaraq, xalqımızın hər bir nümayəndəsi doğma dilini,
milli adət-ənənələri unutmur.
Səncə, insan toplumuna hansı hallarda xalq demək olar? Bir xalqın yaranması və ya formalaşması
üçün nə qədər zaman lazımdır? Fikirlərinizi müzakirə edin.
Soykökümüz haqqında dərin məlumata malik olmaq hər birimiz üçün çox gərəklidir. Gəlin, bu
mürəkkəb tarixi prosesə nəzər salaq.
Xalqın təşəkkülü,
etnik mənşə, təkallahlı
dinlər, soykökü,
məhəlli-iqtisadi
əlaqələr
Vahid Azərbaycan xalqının formalaşması prosesi. Xalq zəruri şərtlər
yarandıqda formalaşır. Bu şərtlər soykökü, vahid dil, ərazi bütövlüyü,
mədəniyyət birliyi, milli-mənəvi dəyərlərin eyni olması və iqtisadi
əlaqələrdən ibarətdir. Tarixi-siyasi hadisələr bu şərtlərin yaranmasını ya
ləngidir, ya da sürətləndirir. Ona görə də bu şərtlərin yaranması üçün bəzən
əsrlərlə vaxt lazım olur.
Xalqın dilinin təşəkkül tapmasında soykökü və ərazi birliyi başlıca
şərtlərdən biridir. Azərbaycan qədimdən geniş əraziyə malik idi. Bu ərazi
cənubda Həmədan—Qəzvin—Zəncan sərhədlərindən başlayıb şimalda
Dərbəndə qədər uzanırdı. Eyni zamanda yurdumuz Şərqdə Xəzər dənizi,
qərbdə İrəvan şəhəri daxil olmaqla geniş bir ərazini əhatə edirdi. Tiflis
şəhəri ilə birgə Şərqi Gürcüstan da (tarixi Borçalı mahalı) Oğuz yurduna
daxil idi. Azərbaycan ərazisinin ən qədim sakinləri: lullubilər, kutilər,
turukkilər, hürrilər və başqaları tarixi hadisələrdə yaxından iştirak
edirdilər.
Dil qədim tayfaların etnik mənşəyini sübut edən əsas amillərdən biridir.
Xalqımızın və müasir Azərbaycan dilinin formalaşmasında ölkəmizin ən
qədim sakinləri olan çoxsaylı türk tayfalarının yüksək rolu olmuşdur.
Onların içərisində kimmerlər, iskitlər, saklar, hunlar, sabirlər, xəzərlər,
oğuz və qıpçaq soyundan olan digər türk tayfaları və qeyri-türk etnosları
mühüm rol oynamışlar. Ayrı-ayrı tarixi dövrlərdə Əhəmənilər, Sasanilər və
Xilafət tərəfindən ölkəmizə köçürülmüş qeyri-türk əhali də xalqımızın
tərkibinə daxil olmuşdur.
Azərbaycan ərazisində yaşayan çoxsaylı tayfaları bir-birinə bağlayan bir
çox ümumi cəhətlər var idi. Əvvəla, onlar müxtəlif tarixi dövrlərdə
bütpərəstliyi, atəşpərəstliyi, xristianlığı və sonda İsi am dinini qəbul
etmişdilər. Digər tərəfdən Azərbaycan onların ümumi vətəni olduğundan
yadelli işğalçılara qarşı həmişə birlikdə mübarizə aparırdılar.
Sasani və Ərəb xilafəti dövründə Atropatena və Albaniya eyni
imperiyaların tərkibinə daxil olmuşdu. Bu da tayfaların ərazi və dil
etibarilə birləşməsini zəruri edirdi.
Azərbaycan
Respublikasının ucqar
nöqtələrini
tanıyırsanmı?
Tapşırıq
Xalqın yaranması
üçün dilin zəruri
şərtlərdən biri
olduğunu
müəyyənləşdir.
«20 Yanvar» şəhidləri
sırasında
azərbaycanlılarla
yanaşı başqa hansı
qeyri-türk xalqların və
etnosların
nümayəndələri var?
Vətənimizi dini
tolerantlığın tarixi
nümunəsi hesab etmək
olarmı? Fikrini
əsaslandır.
Bildiyimiz kimi, orta əsrlər dövründə də Azərbaycana türk axınları davam
etmişdir. Gələn türki ərlə yerli türklər birgə yaşayırdılar. Həmçinin hər iki
imperiyanın köçürmə siyasəti nəticəsində Azərbaycanda farslar və ərəblər
məskunlaşdırıldı. Yerli əhali ilə qaynayıb-qarışdıqdan sonra onlar öz
dillərini itirirdilər.
Xalqımızın təşəkkülü prosesində İslam dininin rolu. Ərəblərin VII—
VIII əsrlərdə Azəri baycanı işğal etməsi bütpərəstliyi, atəşpərəstliyi
tamamilə aradan qaldırdı. Xristianlıq isə Şimali Azərbaycanın ucqar dağ
və dağətəyi rayonlarında İslamla yanaşı əsas din kimi qalmaqda idi.
İslam dini hakim din oldu. Ərəb işğalının mənfi tərəfləri ilə yanaşı, müsbət
cəhətləri də vardı. Ölkəmizdə tez-tez baş verən yadelli hücumlarının
qarşısı alındı. Siyasi sabitlik meydana gəldi. Təsərrüfatın canlanmasına və
mədəniyyətin inkişafına zəmin yarandı. Yeni din ölkəmizdəki türk və qeyritürk tayfalarının birliyini möhkəmləndirdi. Sasani və ərəb zül i münə,
həmçinin Bizansın başçılıq etdiyi xris i tian blokuna qarşı birgə mübarizə
xalqın fori malaşması prosesinə müsbət təsir göstərdi.
Beləliklə, ünsiyyət dili olan Azərbaycan türk dilinin təşəkkülü prosesi başa
çatdı. Xilafətin tərkibində olan ölkələrin xalqları ilə iqtisadi və mədəni
əlaqələr möhkəmləndi. Xalqın formalaşması üçün zəruri olan bütün şərtlər
yarandı.
Xalqımızın formalaşmasının başa çatması. Xalqımızın təşəkkülü prosesi
hələ eramızdan çox əvvəl başlanmış, Əhəməni işğalları dövründə də davam
etmişdi. Atropatena və Albaniya dövlətlərinin yaranması ilə bu proses
sürətlənmiş, sasani, ərəb işğalları və İslam dininin yayılması dövründə isə
başa çatmaqda idi.
XI əsrin ortalarında Böyük Səlcuq imperiyasının yaranması
Azərbaycanda tarixi hadisələrin gedişinə ciddi təsir etdi.
Azərbaycan türkləri, o cümlədən burada yaşayan müxtəlif oğuz
tayfaları səlcuqlarla eyni soykökdən idilər. Cənubi Qafqazın
müsəlman əhalisi Bizans və erməni-gürcü təcavüzünə qarşı
mübarizədə səlcuq türklərinə müttəfiq kimi baxırdılar.
Səlcuq türklərinin ölkəmizə axını xalqımızın formalaşması
prosesini qəti olaraq başa çatdırdı. Oğuz-səlcuq türkləri ilə
Azərbaycan türkləri tez bir zamanda qaynayıb-qarışdılar.
Xalqımızın dili ümumi ünsiyyət vasitəsinə çevrildi.
Qurani-Kərim
Cənubi Qafqazın müsəlman
əhalisi niyə səlcuqlara müttəfiq
kimi baxırdılar? İzah et.
VIII əsrdə tikilmiş Şamaxı Cümə məscidi
Alman tarixçisi Maks Müller dilimizə dəyər verərək belə yazıb: «Sanki dünya dilçiləri bir yerə
yığışıb Azərbaycan türkcəsini yaradıb və deyiblər ki, baxın, dil belə olar».
1. Yuxarıdakı şaxələndirməyə əsasən insan
birliklərinin formalaşması ardıcıllıqları
haqqında nə deyə bilərsən?
2. Hansı tarixi-siyasi hadisələr xalqın
formalaşmasını sürətləndirdi?
3. Ölkəmizin ərazisində yaşayan çoxsaylı
tayfaları bir-birinə bağlayan ümumi
cəhətlər hansılardır?
4. Səlcuq türklərinin Azərbaycanı nisbətən
asanlıqla ələ keçirə bilməsinin mətndə
göstərilənlərdən əlavə başqa səbəbləri də
var idimi?
1. Xalqın formalaşması üçün zəruri olan
şərtlər arasındakı səbəb-nəticə əlaqələrini
müəyyənləşdir.
2. Xalqın formalaşmasında dilin oynadığı
rolu müəyyənləşdir.
3. Böyük Səlcuq imperiyasının xalqımızın
tarixi müqəddəratında oynadığı
əhəmiyyətli rolu sübut et.
4. Qonşu ərazilərdən Azərbaycana türkdilli
tayfaların köçüb gəlməsinin səbəblərini
əsaslandır.
13. SƏLCUQ SARAYINDAN MÜSTƏQİL HAKİMİYYƏTƏ
Eldəniz bilirdi ki, onun adını nənəsi qoyub. Amma adının tarixçəsi onun üçün maraqlı idi. Bir gün o,
nənəsigildə olarkən oxumaq üçün maraqlı kitab istədi. Nənəsi ona bir kitab verib dedi: — Bu kitab
tariximiz haqqındadır. Oxusan, adının haradan götürüldüyünü bilərsən. İstərdim ki, sən də böyüyüb
xalqına xidmət edən şəxsiyyət olasan.
Səncə, nənənin seçdiyi kitabda tariximizin hansı dövründən bəhs olunurdu? Fikrini dəftərinə qeyd
et.
«Böyük Atabəy». Böyük Səlcuq imperatorluğunun parçalanmasından sonra
meydana gələn müstəqil dövlətlərdən biri də Azərbaycan Atabəylər dövləti
idi. İraq Səlcuq sultanlığının hökmdarı Sultan II Toğrul (1132—1134)
Şəmsəddin Eldənizi oğlu Arslan şahın atabəyi təyin etdi. O, Səlcuq
sarayında az vaxtda görkəmli dövlət xadimi kimi şöhrət qazandı.
Arran Şəmsəddin Eldənizə (1136—1175) iqta verildi. 1136-cı ildə o,
Arran hakimi təyin olundu və Bərdəyə göndərildi. Beləliklə, müstəqil
Azərbaycanda Eldənizlər dövlətinin və onu idarə edən Eldənizlər
sülaləsinin əsası qoyuldu.
Eldənizlər dövlətinin ərazisi əvvəllər İraq Səlcuq sultanlığının tərkibinə
daxil idi. Şəmsəddin Eldəniz Arranla yanaşı, Azərbaycanın cənub
bölgələrini, eləcə də Naxçıvanı müstəqil idarə edirdi. O öz adından pul
kəsdirmişdi.
Atabəylər, hacib,
Atabəy, «Böyük
Atabəy», İraq Səlcuq
sultanlığı
Şəmsəddin Eldəniz
Şəmsəddin Eldəniz görkəmli sərkərdə və dövlət xadimi idi. Az vaxtda o,
bir çox xırda feodal mülklərini birləşdirdi. Eldənizlər dövlətinin ilk
paytaxtı Naxçıvan şəhəri oldu.
O, 1160-cı ildə «Böyük Atabəy» titulu aldı və oğulluğu Arslan şahın (1161
—1176) sultan elan edilməsinə nail oldu. Bundan sonra İraq Səlcuq
sultanlığını Şəmsəddin Eldəniz özü idarə etməyə başladı. Böyük oğlu
Məhəmməd Cahan Pəhləvan sultanın hacibi* oldu. Kiçik oğlu Qızıl Arslan
isə orduya ali baş komandan təyin edildi. Beləliklə, İraq Səlcuq sultanlığı
Eldənizlər sülaləsinin hakimiyyəti altına keçərək, Azərbaycan sultanlığına
çevrildi. Şirvanşahlar dövləti də Eldənizlərdən asılı oldu. Azərbaycan
torpaqları, əslində, yenidən vahid dövlətdə birləşdirildi.
Şəmsəddin Eldəniz dövləti qorumaq üçün tədbirlər gördü. İqta mülkləri
almış əmirlərin hərbi qüvvələrindən əlavə, hökmdarın özünə tabe olan
güclü süvari ordusu da vardı. Mərkəzi hakimiyyətə tabe olmayan əmirlər və
iri feodallar itaətə cəlb olundu. Şəmsəddin Eldənizin hakimiyyəti dövründə
sənətkarlıq və ticarət tərəqqi etdi, kənd təsərrüfatı canlandı, mədəniyyətin
oyanışı baş verdi.
Dövlət şəxsi maraqların qurbanı oldu. Eldənizlər dövləti Məhəmməd
Cahan Pəhləvanın (1175—1186) hakimiyyəti dövründə daha da
qüvvətləndi. Məhəmməd Cahan Pəhləvan 1175-ci ildə paytaxtı Həmədana
köçürdü. O, Təbrizi Ağsunqurilərin* əlindən aldı. Müstəqilliyə can atan
səlcuq əmirlərinin müqavimətini qırdı.
Eldənizin siyasətini
bəyənirsənmi? O,
«Böyük Atabəy» adına
layiq idimi? Müzakirə
edin.
6
Sultan II Toğrulun
hakimiyyəti dövründə
Eldəniz vəzifə
pillələri ilə sürətlə
irəli getdi. Eldəniz
heç bir vaxt saray
münaqişələrinə
qarışmır, ədavət
aparan əmirlərin hər
hansı bir dəstəsinin
tərəfini saxlamırdı.
Sultan Eldənizin
sadiqliyini
qiymətləndirdi və onu
əmir rütbəsinədək
qaldırdı.
*Hacib — orta əsrlərdə Şərq hökmdarlarının baş vəziri
*Ağsunqurilər — Azərbaycanın cənubunda feodal dövləti
Azərbaycanı Məhəmməd Cahan Pəhləvanın kiçik qardaşı Qızıl Arslan
idarə edirdi. Qızıl Arslanın iqamətgahı Təbriz idi.
Məhəmməd Cahan Pəhləvandan sonra hakimiyyətə qardaşı Qızıl Arslan
(1186—1191) keçdi. III Toğrul, Məhəmməd Cahan Pəhləvanın oğlu Qutluq
İnanc və narazı səlcuq əmirləri taxt-tacı ələ keçirmək uğrunda Qızıl
Arslana qarşı birləşmişdilər.
Qızıl Arslan
7
Bütün müsəlman
torpaqlarından məşhur
şair və yazıçılar,
alimlər, memarlar,
rəssamlar
Azərbaycana axıb
gəlməyə
başlamışdılar.
Atabəylərin ağıllı
xarici siyasəti və
getdikcə artan qüdrəti
sayəsində XII
yüzilliyin II yarısından
sonunadək olan dövr
nisbətən dinc, xalqın
yaradıcı əməklə
məşğul olduğu dövr
idi.
Dövlətin süqut
etməsinə hansı daxili
və xarici amillər təsir
göstərdi? Fikrini
əsaslandır.
Qızıl Arslan bir tərəfdən saray daxilindəki müxalif qüvvələrlə, o biri
tərəfdən səlcuq əmirləri ilə münasibətləri nizama salmağa çalışırdı. O,
1190-cı ildə Həmədan döyüşündə III Toğrula qalib gəldi.
1191-ci ildə Qızıl Arslan xəlifənin razılığı ilə özünü sultan elan etdi.
Şəmsəddin Eldənizin vaxtından İraq Səlcuq sultanlığını idarə edən
Azərbaycan atabəyləri formal hakimiyyətə də yiyələndilər.
Mərkəzi hakimiyyətin qüvvətlənməsindən narazı olan iri feodallar Qızıl
Arslanı sui-qəsdlə öldürdülər. Hakimiyyət uğrunda ara müharibələri
başlandı. Azərbaycanda Məhəmməd Cahan Pəhləvanın oğlu Əbu Bəkr
(1191—1210) taxt- tacı ələ keçirdi. Hakimiyyət uğrunda mübarizə yeni
vüsət aldı.
Eldənizlər dövlətinin tənəzzülü sürətləndi. Xarəzmşahlar, Şirvanşahlar,
gürcü feodalları fəallaşdılar. Əbu Bəkr onlar üzərində bir sıra qələbələr
qazansa da, feodal hərc-mərcliyinin qarşısını almaq mümkün olmadı.
Şirvanşahlarla gürcülərin birgə qoşunları 1194-cü ildə Şəmkir və Beyləqan
döyüşlərində Əbu Bəkri məğlub etdilər.
Gürcü qoşunlarının Azərbaycana dağıdıcı basqınları oldu. Naxçıvanı
mühasirəyə alsalar da, onu ələ keçirə bilmədilər. Onlar Mərəndi talan
etdilər. Təbrizi mühasirəyə aldılar. Məhəmməd Cahan Pəhləvanın arvadı
Zahidə xatun çoxlu pul, daş-qaş, bəzək şeyləri verib şəhəri dağıntıdan
qurtardı. Miyanə də bu yolla talandan xilas ola bildi. Miyanəlilər gürcü
qoşunları gedəndən sonra şəhərdə qalan gürcü qarnizonunu qırdılar.
Atabəy Özbəyin (1210—1225) hakimiyyəti illərində Eldənizlər dövlətinin süqutu daha da sürətləndi.
Monqolların, xarəzmşahların hücumu ərəfəsində nə Eldənizlər, nə də Şirvanşahlar dövləti ölkəni
xarici təhlükədən qorumağa qadir deyildilər.
1. Səlcuq dövlətinin zəifləməsinin səbəbləri
nə idi?
2. Atabəylər müstəqil idarəçiliyi necə ələ
aldılar?
3. Şəmsəddin Eldəniz mərkəzi hakimiyyəti
qorumaq üçün hansı tədbirləri gördü?
1. Şəmsəddin Eldənizin görkəmli sərkərdə
olduğunu sübut et.
2. Şəmsəddin Eldənizin hakimiyyətinin
sonuna yaxın Eldənizlər dövlətinin malik
olduğu ərazini müasir xəritədə göstər.
3. Məhəmməd Cahan Pəhləvanla Qızıl
Arslanı müqayisə et və onların oxşar
cəhətlərini müəyyənləşdir.
8
Naxçıvanın çoxlu əhalisi və inkişaf etmiş sənətkarlıq sahələri vardı. Yerli sənətkarlar daxili və xarici
bazar üçün parça, xalça, keçə, çuxa, saxsı və taxta qablar, keramika məmulatı və həmçinin misdən,
qiymətli metallardan hazırlanmış məmulat istehsal edirdilər.
Şəhər atabəy Şəmsəddin Eldənizin hakimiyyəti dövründə, Azərbaycan Atabəyləri dövlətinin
paytaxtlarından biri olarkən, özünün ən böyük çiçəklənmə dövrünə çatmışdı.
14. İNTİBAH MƏDƏNİYYƏTİ
Şərqdə, o cümlədən Azərbaycanda təşəkkül tapmış İntibah mədəniyyəti dünya
mədəniyyəti tarixinin ən parlaq səhifələrindən biridir. Bu intibah Azərbaycan
xalqının həyatın müxtəlif sahələrində qazandığı böyük uğurlarının məntiqi
nəticəsidir.
— Heydər ƏLİYEV
Xatırlayırsansa, 2012-ci ilin may ayında Bakıda «Avroviziya» musiqi yarışması keçirildi. Paytaxtımız
minlərlə əcnəbi turisti qəbul etdi. Bu hadisə mədəniyyətimizin, musiqimizin yüksək inkişafının
nəticəsidir. Ölkəmizin birinci xanımı, UNESCO-nun və ISESCO-nun xoşməramlı səfiri, Heydər
Əliyev Fondunun prezidenti Mehriban xanım Əliyevanın xüsusi qayğısı ilə mədəniyyətimiz çiçəklənir,
incəsənətimizin, musiqimizin səsi-sorağı dünyanın müxtəlif ölkələrindən fəxrlə eşidilir. Dünya musiqi
xəzinəsinin incisi sayılan muğam sənəti bu gün intibah dövrünü yaşayır.
İntibah mədəniyyəti hansı dövrə təsadüf edir? Vahid dövlətin mövcud olması mədəniyyətin
tərəqqisinə necə təsir göstərir? Fikirlərini qeyd et.
İntibah, Bəhmənyar,
Qətran Təbrizi, Əcəmi
Əbubəkr oğlu,
Gülüstan qalası
Tapşırıq
Tanıdığın müsəlman
ölkələrinin adlarını
dəftərinə qeyd et.
Azərbaycan mədəniyyəti müsəlman intibahının tərkib hissəsidir. İslam
mədəniyyəti İslam dinini qəbul etmiş xalqların yaratdıqları ortaq
mədəniyyətdir.
IX əsrin ortalarından etibarən müsəlman intibahı başlandı. Azərbaycan
mütəfəkkirləri bu mədəniyyətin yaradılmasında fəal iştirak etdilər. Siyasi
müstəqillik ölkəmizdə maddi və mənəvi mədəniyyətin oyanışına daha
əlverişli şərait yaratdı. Xalqımız amansız hücumlara məruz qalsa da, qədim
mədəniyyətini qoruyub saxlayır və onu daha da zənginləşdirirdi.
Siyasi dirçəliş elmin inkişafına mühüm təkan verdi. Bütün Şərqdə məşhur
olan Gəncə, Bərdə, Şamaxı, Dərbənd, Təbriz, Ərdəbil və başqa şəhərlərdə
mükəmməl təhsil verən çoxlu mədrəsələr vardı. Məscidlərin yanında
fəaliyyət göstərən ibtidai məktəblərdə Quran dərsləri keçirilir, müxtəlif elm
sahələrinə aid ilkin məlumatlar verilirdi.
Elmin ayrı-ayrı sahələrinə maraq getdikcə artırdı. Mədrəsələrdə şəriət,
məntiq, şərq dilləri ilə yanaşı, müxtəlif təbiət elmləri də öyrədilirdi.
Azərbaycan mədəniyyəti ümumdünya mədəniyyətinin inkişafına müsbət təsir
göstərirdi. Bu, Azərbaycanın dünya sivilizasiyasının ən qədim
mərkəzlərindən biri olması və coğrafi mövqeyi ilə bağlı idi.
Ölkəmizin alimləri təbabət, fəlsəfə, astronomiya, tarix və coğrafiya
sahəsində dünya elminin önündə gedirdilər. Azərbaycan filosofu
Bəhmənyar ibn Mərzbanın əsərləri dünya fəlsəfi fikrinin inkişafında mühüm
rol oynamışdır.
Xətib Təbrizi dil, fəlsəfə, ədəbiyyat, məntiq və digər elm sahələrinə aid
dəyərli əsərlər yazmışdır. O, Bağdaddakı Nizamiyyə mədrəsəsində 40 ildən
çox dərs demişdir.
XII əsrin məşhur astronomu Fazil Fəriddin Şirvani astronomiyaya aid bir
sıra qiymətli cədvəllər hazırlamışdır.
Dövrün həyatı ədəbiyyatımızda. XI—XII əsrlərdə ədəbiyyatda daha güclü
oyanış baş verdi. Bu dövrdə şifahi xalq ədəbiyyatının ən böyük nümunəsi
«Kitabi-Dədə Qorqud» dastanı artıq bütün ölkə ərazisində geniş
yayılmışdı. IX—XI əsrlərdə yazıya alınan dastanın boyları oğuzların
yaşadıqları bütün ərazilərdə yayılmışdı.
Bəhmənyar
Tapşırıq
Azərbaycanın coğrafi
mövqeyinin
mədəniyyətin
inkişafına təsirini
təhlil et.
Tapşırıq
İntibah dövrü
şairlərinin ədəbiyyat
dərslərindən sənə
tanış olan əsərlərini
xatırlamağa çalış. Şair
haqqında fikrini
bildir.
Qətran Təbrizi.
Rəssam Elmira Şahtaxtinskaya
Məhsəti Gəncəvi.
Rəssam Güllü Mustafayeva
İntibah dövründə Azərbaycan türk dili bütün ölkə
ərazisində vahid ünsiyyət vasitəsinə çevrildi.
Hökmdarların saraylarında, iri şəhərlərin ədəbi mühitində
formalaşan yazılı ədəbiyyat, bir qayda olaraq, ərəb və
fars dillərində yaranırdı.
İntibah ədəbiyyatının ilk görkəmli nümayəndələrindən biri
Qətran Təbrizi idi. Onun əsərləri XI əsr tariximizi
öyrənmək üçün dəyərli mənbə hesab olunur.
Azərbaycan İntibah ədəbiyyatının ilk görkəmli
nümayəndələrindən biri də Məhsəti Gəncəvidir. Onun
rübailərinin çoxu sadə peşə adamlarına həsr edilib.
Əfzələddin Xaqani Şirvani İntibah ədəbiyyatının ən
görkəmli şairlərindəndir. O, Azərbaycan ədəbiyyatı
tarixində ilk poemanın müəllifidir. Xaqaninin yaradıcılığı
bütün Yaxın və Orta Şərq ədəbiyyatına güclü təsir
göstərmişdir.
Azərbaycan İntibah ədəbiyyatı Nizami Gəncəvinin (1141
—1209) yaradıcılığı ilə özünün ən yüksək zirvəsinə çatdı.
Onun yaradıcılığı Şərq və dünya poeziyasının inkişafına güclü
təkan verdi. Şairin ölməz «Xəmsə»si xalqımıza dünya şöhrəti
gətirdi.
Nizaminin yaradıcılığı Qərbi Avropa intibahını yüzillərlə
qabaqlamışdır.
İntibahın inciləri. İncəsənət. XI—XII əsri ərdə memarlıqda da
intibah baş verdi. Ölkəmizdə dünya memarlığının nadir inciləri
yarandı. Bir-birindən gözəl imarətlər, məscidlər, qalalar,
minarələr, bürclər ucaldıldı.
İntibah dövrü Azərbaycan memarlığının ən görkəmli nümayəndəsi
Əcəmi Əbubəkr oğlu idi. O, XII əsrdə Azərbaycan Eldənizlər
dövlətinin paytaxtı Naxçıvanda yaşamışdır. Əcəmi Yusif ibn
Küseyr və Möminə Xatun türbələrini, Qoşaminarə, Cümə məscidi,
Eldənizlər sarayı və başqa nadir memarlıq abidələrini ucaltmışdır.
O özündən əvvəlki memarlıq ənənələrini zənginləşdirmiş, riyazi
hesablamalara əsaslanan mürəkkəb memarlıq kompleksləri
yaratmışdır. Əcəmi Naxçıvan memarlıq məktəbi adlanan xüsusi
memarlıq məktəbinin əsasını qoymuşdur. Onun memarlıq sənəti
bütün Şərq memarlığına güclü təsir etmişdir. Hələ sağlığında onu
«mühəndislər şeyxi» adlandırırdılar.
Əfzələddin
Xaqani Şirvani. Şabran.
Müəllif Camal Rüstəmov
Bakıda Nizami Gəncəvinin
abidəsi.
Müəllif Fuad Əbdürrəhmanov
Nizami Gəncəvinin məqbərəsi. Gəncə
Əcəmi Naxçıvaninin abidəsi.
Naxçıvan. Heykəltəraş Kamal
Ələkbərov
XII əsrin memarlıq incilərindən biri Bakıdakı Qız qalası idi.
Qalanın memarı Məsud Davud oğlu olmuşdur. Müdafiə məqsədilə
tikilən qalanın özünəməxsus xüsusiyyətləri var. Digər qalalar —
Abşerondakı Mərdəkan, Şirvandakı Gülüstan və Buğurd qalaları
da İntibah dövrünün memarlıq xüsusiyyətlərini daşıyır.
Azərbaycan ustaları nadir metal məmulatları hazırlamaqda da
mahir idilər.
Möminə Xatun türbəsi.
Naxçıvan
Qoşaminarə.
Naxçıvan
Belə sənət incilərindən biri də Gəncənin məşhur qala qapılarıdır.
IX əsrin ortalarından başlayan Azərbaycan intibahı XII əsrə qədər yüksələn xətlə davam etdi. Bu
dövrdə mədəniyyətin bir çox sahələrində bu gün də əhəmiyyətini itirməyən nümunələr yaradıldı.
1. Azərbaycan intibahının dünya
mədəniyyətinə müsbət təsiri olubmu?
2. XI-XII əsrlərdə İntibah ədəbiyyatının
nümayəndələri kimlər idi?
3. Nəyə görə Memar Əcəmiyə Naxçıvan
memarlıq məktəbinin banisi deyirlər?
4. İntibah dövrünün abidələrini nəyə görə
memarlıq inciləri hesab edirik?
1. Müsəlman intibahının Ərəb xilafətinin
tənəzzül etdiyi dövrdən başlanmasının
səbəblərini şərh et.
2. Azərbaycanın dünya sivilizasiyasına
göstərdiyi təsirin qarşılıqlı olduğunu
əsaslandır.
3. Qız qalasının digər qalalardan fərqli
cəhətlərini təhlil et.
4. Əcəmi memarlıq məktəbinin ənənə ilə
elmin vəhdətindən yarandığını izah et.
SƏLTƏNƏT UĞRUNDA MÜBARİZƏ
15. MONQOLLAR AZƏRBAYCANDA
Burxan sinif yoldaşları və müəllimləri ilə birgə Şəhidlər Xiyabanını ziyarətə getmişdi. Müəllim
onlara şəhidlər haqqında danışırdı. Şəhidlərdən biri haqqında məlumat Burxanı çox maraqlandırdı.
Azərbaycanın Milli Qəhrəmanı adı verilən bu igid kəşfiyyatçı olmuşdu. Müəllim onu da qeyd etdi ki,
Azərbaycanın bu qəhrəman oğlu — Şahlar Hüseynov düşmənin dilini bilirdi. O, kəşfiyyatçı kimi
əsgərlərimizə kömək edib düşmənin bir çox planlarını pozmuşdu. Burxan dinlədiklərindən
heyrətlənib, yanındakı yoldaşlarına dedi: — Mən də kəşfiyyatçı olacağam.
Səncə, kəşfiyyatçı kimə deyilir? Keçmişdə ölkəmizə yadellilər tərəfindən xain məqsədlərlə
kəşfiyyatçılar göndərilib. Onlar torpaqlarımızın işğalını planlaşdırandan sonra yurdumuza
basqınlar edilib. Səncə, ölkəmizin ərazisinə tarixən kəşfiyyat yürüşlərini kim və nə məqsədlə edib?
Fikirlərinizi müzakirə edin.
Çingiz xan, monqollar,
Xarəzmşah şahzadəsi
Cəlaləddin, yarlıq
Tapşırıq
Səlcuq yürüşləri ilə
monqol yürüşünü
müqayisə et.
Kəşfiyyat xarakterli ilk yürüş. 1206-cı ildə Çingiz xan tərəfindən Mərkəzi
Asiyada yaradılmış Monqol dövləti ilk vaxtdan hərbi yürüşlərə başladı.
Monqol ordusu geniş əraziləri tutaraq Azərbaycana doğru irəlilədi. 1220-ci
ildə monqol qoşunu Cəbə və Subutayın rəhbərliyi ilə Azərbaycan
torpaqlarına daxil oldu və Təbrizə çatdı. Şəhər möhkəm qala divarları ilə
əhatə olunmuşdu. Bunu görən monqollar danışığa girməyə üst ünlük
verdilər. Zəifləmiş Eldənizlər dövləti Təbrizi müdafiə etməkdə çətinlik
çəkirdi. Atabəy Özbək monqollara xərac verməklə Təbrizi xilas etməyə
çalışdı.
Muğanda qışlamağı qərara alan monqollar gürcülərin və Atabəylərin onlara
qarşı birləşdiyini eşidərək Gürcüstana hücum etdilər. Gürcü çarını məğlub
edən monqollar Təbriz üzərinə yenidən hücuma keçdilər. Şəhər xərac
verərək təhlükədən xilas edildi.
1221-ci ilin əvvəllərində Marağaya hücum edən monqollar şəhəri talan
etdilər. Ərdəbili tutandan sonra isə onlar üçüncü dəfə Təbrizə gəldilər.
Atabəy Özbək Naxçıvana doğru geri çəkildi. Şəhər hakimi Şəmsəddin
Tuğrayi Təbrizin müdafiəsini möhkəmləndirdi. Ordusunun çox zərər
görməsini istəməyən monqol sərkərdəsi yenə də xərac alaraq Təbrizi tərk
etdi. Monqolların yürüşü zamanı Şamaxı və Beyləqan şəhərləri güclü
müqavimət göstərdi. Lakin 1222-ci ildə monqollar Şamaxını tutub
dağıtdılar. Bu hadisədən sonra monqollar şimala üz tutdular. Dərbəndi tuta
bilməyəcəklərini anlayıb Azərbaycanı tərk etdilər.
Cəlaləddin Xarəzmşah Azərbaycanda. Talan olmuş Azərbaycan zəifləyib
gücdən düşmüşdü. Yeni torpaqlarda möhkəmlənmək istəyən Xarəzmşah
şahzadəsi Cəlaləddin 1225-ci ildə Azərbaycana hücum etdi. O, Marağam
tutaraq Təbrizə yönəldi. Atabəylərin sonuncu hökmdarı Özbək Naxçıvana,
Əlincə qalasına yollandı. Başsız qalan Təbriz əhalisi müdafiəyə qalxdı.
Şəhər rəisi başda olmaqla əhali bir həftə döyüşdü. Cəlaləddin qələbə
qazandı. Təbriz, daha sonra Gəncə zəbt edildi. Gəncəni özünə iqamətgah
seçən Xarəzmşah Cəlaləddin əhali üzərinə ağır vergi və mükəlləfiyyətlər
qoydu. Xalq zülmə davam gətirməyərək tez-tez üsyanlar edirdi. Təbrizdə
qalxmış üsyan getdikcə bütün Azərbaycanı bürüdü.
Gəncədə usta Bəndərin başçılığı ilə 1231-ci ildə üsyan qalxdı. Xarəzmşah
ordusuna hücum edən üsyançılar ölüm-dirim savaşına, qanlı döyüşə
çıxdılar.
Tatarlar (monqollar
nəzərdə tutulur)
Beyləqanı və onun
ətrafını qarət edib
dağıtdıqdan sonra
Gəncə şəhərinə tərəf
hərəkət etdilər. Gəncə
Arran vilayətlərinin
mərkəzi idi. Ancaq
tatarlar şəhər
əhalisinin şücaətini
bildikləri üçün ora
yaxın gedə bilmədilər.
Adam göndərib pul və
paltar istədilər. Əhali
onların istədiklərini
verdi. Onlar da
Gəncədən çıxıb
getdilər.
İbn al-Əsir
Tapşırıq
Cəlaləddinin yürüş
etdiyi şəhərləri
xəritədə
müəyyənləşdir.
Üsyançılar qətiyyətli mübarizə aparsa da, Cəlaləddin onl arı hiylə ilə
dağıda bildi. Üsyan başçısı Bəndər tikə-tikə doğrandı, digər rəhbərlər isə
edam edildi. Cəlaləddin Gəncəni amansızlıqla susdursa da, digər
ərazilərdə baş verən üsyanları yatıra bilmədi.
Marağa şəhəri hansı
dövlətin paytaxtı
olmuşdu?
İşğal etdiyi əraziləri düzgün idarə edə bilməyən Cəlaləddin,
əslində, öz dövlətini zəiflətdi. Yaranmış şərait monqolların
növbəti hücumları üçün əlverişli imkan yaratdı.
Monqollar bu dəfə möhkəmlənməyə gəldilər. Çormağun
noyonun başçılıq etdiyi monqol ordusu 1231-ci ildə Azərbaycan
torpaqlarına hücum etdi. Bu onların ikinci yürüşü idi. Ağır
vəziyyətdən əziyyət çəkən əhali özünü qorumaqda gücsüz idi.
Amma buna baxmayaraq, xalq silaha sarıldı. Düşmənə ciddi
müqavimət göstərən Marağa monqollar tərəfindən tutuldu. Sonra
monqollar Təbrizi mühasirəyə aldılar. Təbriz yenə də danışıqlara
girdi. Şəhərə hiylə ilə daxil olan monqollar məşhur Təbriz
sənətkarlarını əsir götürərək paytaxt Qaraqoruma göndərdilər.
Monqolların növbəti hücum hədəfi Gəncə şəhəri oldu. Uzunsürən
mübarizə nəticəsində zəifləmiş Gəncə 1235-ci ildə monqollar
tərəfindən ələ keçirildi. Ölkəni talan edən monqol dəstələri
Şəmkir şəhərinin əhalisi ilə üz-üzə gəlməli oldu. Düşmən qalib
gəldi. Əhali qılıncdan keçirildi. Daha sonra Bakını tutan
monqollar 1239-cu ildə Dərbəndi işğal etməklə bütün
Azərbaycana sahib oldular.
İşğalçılıq məqsədilə gələn monqollar Cənubi Qafqazda
möhkəmləndilər. Azərbaycan və Cənubi Qafqaz Monqol
imperiyasının canişinləri tərəfindən idarə edilirdi. Bütün yararlı
torpaqlar köçəri monqol əyanlarının ixtiyarına keçdi. Yerli
feodallar torpaqdan istifadə emək üçün yarlıq adlanan xüsusi icazə
sənədi almalı idilər.
Monqollara aid silahlar.
Milli Azərbaycan Tarix
Muzeyi.
Tapşırıq
Usta Bəndər üsyanını xürəmilər
hərəkatı ilə müqayisə et.
Fikrini dəftərinə çəkdiyin
cədvələ yaz.
Tapşırıq
Gəncə şəhərinin bugünkü
inkişafı haqqında müzakirə
aparın.
Monqollar xərac toplayarkən
Monqol canişinləri isə öz aralarında hakimiyyət uğrunda çəkişirdilər. Bu çəkişmələr canişinlərin
hakimiyyətinin sona çatması ilə nəticələndi.
1. Monqolların Azərbaycana birinci
yürüşünün kəşfiyyat xarakterli olmasını
necə izah edərdin?
2. Monqolların birinci yürüşünün
Azərbaycan üçün nəticəsi nə oldu?
3. Monqolların ikinci yürüşü zamanı
Azərbaycanda vəziyyət necə idi?
1. Monqol işğalı ərəfəsində Azərbaycandakı
vəziyyəti izah et.
2. Xarəzmşah Cəlaləddinin Azərbaycanda
hökmranlığı dövrünü xarakterizə et.
3. Monqolların ikinci yürüşü nün məqsədini
müəyyən et.
4. Monqol işğalından sonra Azərbaycandakı
idarəçilik haqqın da yaz.
16. MONQOLLARIN ÜÇÜNCÜ YÜRÜŞÜNDƏ YARANMIŞ
DÖVLƏT
Nərminin atası kitab həvəskarı idi. İqtisadçı olmasına baxmayaraq, tarixlə bağlı kitablar oxuyur,
asudə vaxtını mütaliəyə sərf edərək səmərəli keçirirdi. Nərmin də kitablara maraq göstərir,
oxuduqlarını atası ilə müzakirə edirdi. Bir gün Nərmin oxuduğu bir kitabdan onun üçün maraqlı olan
faktı atasına söyləyib, onun da fikrini öyrənmək istədi:
— Ata, kitabda oxudum ki, XIII əsrdə Azərbaycanın ərazisi təqribən 250 min km olmuşdur.
Məktəbdə isə öyrənmişik ki, ölkəmizin ərazisi 86,6 min km -dir. Bəs...?
Nərminin atası səbirlə onun suallarını cavablandırdı.
Səncə, dövlətlərin ərazisi hansı səbəblərdən kiçilə bilər? Bu, dinc yolla baş verə bilərmi? Fikrini
əsaslandır.
2
2
Bağdad xilafətinin varlığına son qoyan Elxanilər. Monqol sarayındakı
çəkişmələrdən istifadə edən yerli feodalların müstəqillik meyli güclənirdi.
Bununla razılaşmayan monqol xaqanı növbəti yürüş üçün göstəriş verdi.
Hülakü xanın başçılığı ilə monqollar Ön Asiyaya qoşun yeritdi. İran, Ərəb
İraqı, Suriya və digər ölkələrə yürüş təşkil edən Hülakü xan bir çox yerli
hakimləri öz itaəti altına saldı. Tarixdə monqolların üçüncü yürüşü kimi
tanınan bu işğal geniş əraziləri əhatə etdi. Hülakü xan 1256-cı ildə
Azərbaycanı yenidən tabe etdikdən sonra Bağdada yürüş etdi. 1258-ci ildə
Bağdad xilafətinin varlığına son qoyaraq Hülakülər dövlətini yaratdı.
Hökmdarlar «Elxan» titulu daşıyırdı. Bir əsrədək Azərbaycanda mövcud
olmuş Hülakülər dövləti Elxanilər kimi tanınmağa başladı.
Hülakülər, süqut,
köçəri feodallar, Cuci
ulusu, Qazan xan
Monqolların ikinci
yürüşündə Azərbaycan
işğal olunmuşdusa,
üçüncü yürüşə səbəb
nə idi?
Səncə, Hülakü xan
hakimiyyətin idarə
olunmasında köçəri
feodallara niyə
arxalanırdı? Fikrini
əsaslandır.
Səncə, Qazan xan niyə
özünü məhz
Qarabağda padşah
elan etdi? Fikrini
əsaslandır.
Dövlətin ərazisi Amudərya çayından Aralıq dənizinə qədər, İran
körfəzindən Dərbəndədək uzanırdı. Azərbaycan bu dövlətin ən inkişaf etmiş
ərazisi idi. Marağam, Təbrizi və Sultaniyyəni, sonra isə yenidən Təbrizi
paytaxt seçən Hülakülər yayda Qarabağı, qışda isə Muğanı özlərinə
iqamətgah edirdilər.
Köçəri feodallara arxalanan Hülakü xan vilayətlərin idarəçiliyini və hərbisiyasi işləri əmirlərə həvalə etdi. O, tez bir vaxtda güclü və mərkəzləşmiş
dövlət yaratdı. Lakin Hülakülər dövlətinin mənafeyi Qızıl Ordu xanları ilə
toqquşurdu. Monqol dövlətinin yaradıcısı Çingiz xanın vəsiyyətinə görə,
Azərbaycan torpaqları Cuci ulusuna çatmalı idi. Hülakülərin Azərbaycanda
hökmranlığı ilə barışmayan Qızıl Ordu xanl arı tez-tez bu ərazilərə
hücumlar edirdilər. Hülakü xan və ondan sonra gələn davamçıları isə bu
yürüşləri dəf edirdilər.
Qarabağda özünü şah elan edən hökmdar. Hülakü xanın ölümü
hakimiyyət uğrunda gedən mübarizəni gücləndirdi. Uzunsürən mübarizədən
sonra Elxani taxtına çıxan Qazan xan (1295—1304) bu münaqişəyə son
qoydu. Özünü Qarabağda padşah elan edən Qazan xan dərhal tədbirlər
görməyə başladı. İslam dinini dövl ət dini elan edib özünə Mahmud adını
götürdü. O, ölkədə baş verən qiyamları yatırdı. İqtisadi vəziyyəti ağır olan
Hülakü dövlətini xilas etməkdən ötrü bir sıra islahatlar keçirdi. Bu işdə ona
vəziri Fəzlüllah Rəşidəddin yaxından kömək edirdi. Torpaq, vergi,
məhkəmə, rabitə və ticarət sahələrində islahatlar keçirməyi planlaşdıran
Qazan xan bir sıra addımlar atdı. Əvvəlcə torpaq islahatı keçirərək orduda
xidmət edən şəxslərə iqtalar verməyə başladı. İqta torpaqları satıla və
bağışlana bilməzdi.
İqta sahibi öldükdən sonra hərbi işi kim davam etdirirdisə iqta da ona
verilirdi. 1303-cü ildə verilən fərmana görə kəndlilərin bir yerdən başqa
yerə köçməsi qadağan edildi. Bu islahatda əsas məqsəd kənd təsərrüfatını
inkişaf etdirmək, kəndliləri yaşadıqları torpaqlarda oturaqlaşdırmaq idi.
Çünki monqol işğalları nəticəsində məhsuldar Azərbaycan torpaqları
otlaqlara, köçəri maldarların örüş yerlərinə çevrilmişdi.
Bayrat adlanan istifadəsiz qalmış torpaqların becərilməsini nəzərdə tutan
tədbirlər də görüldü. Sahibsiz torpaqlar divanın tabeliyinə verildi. Onların
istifadəsi üçün yeni sahibkarlar müəyyən edildi.
Tapşırıq
Qazan xanın keçirdiyi
islahatları
dəyərləndir.
Monqollar yürüş zamanı
Rabitə vasitələrinin
insan həyatında rolu
nədən ibarətdir?
Müzakirə edin.
Verginin yığılmasını tənzimləyən islahat keçirildi. Vergi verənlərin siyahısı
tutuldu. Hər bir şəhər və məntəqənin ödəyəcəyi verginin miqdarı və
toplanacağı vaxt dəqiqləşdirildi, xüsusi lövhələrdə yazılıb mərkəzi yerlərə
vuruldu. Qanunsuz vergi yığımı qadağan edildi. Vergi pul və ya məhsul
şəklində alınırdı.
Baş verən özbaşınalığın və rüşvətxorluğun qarşısını almaq üçün məhkəmə
islahatı həyata keçirildi. 30 illik iddia sənədləri qanuni qüvvəsini itirdi.
«Qazı» (din xadimi) vəzifəsinə ədalətli din xadimləri götürülürdü.
Onlardan qanuna düzgün əməl edəcəkləri barədə iltizam* alınırdı. Lakin
keçirilən məhkəmə islahatı yarımçıq qaldı.
Vahid rabitə sistemi quruldu. Təxminən hər 20 km-dən bir rabitə
dayanacaqları — yamlar yaradıldı. Yamlar əmirlər tərəfindən idarə edilir,
onların ixtiyarına lazımi vasitələr verilirdi. Əmirlərə əhalidən rabitə işinə
görə hər hansı bir vəsaitin alınması qadağan edilmişdi.
Ticarətin inkişafı üçün də tədbirlər görüldü. Vahid pul, çəki və ölçü sistemi
yaradılaraq ticarətin inkişafına imkanlar açıldı. Ticarət mərkəzlərinin,
karvan yollarının qorunması üçün xüsusi dəstələr ayrıldı. Bütün bu
islahatlar əhalinin vəziyyətini yaxşılaşdırdı. Hülakü dövlətində iqtisadiyyat
canlandı.
Qazan xanın ölümündən sonra mərkəzi hakimiyyət öz gücünü yalnız bir
müddət saxlaya bildi. Hakimiyyətə gələn Əbu Səid (1316—1335) azyaşlı
olduğundan dövləti Əmir Çoban idarə etməyə başladı. Onun hakimiyyətdəki
ağalığı bəzi feodalların narazılığına səbəb oldu.
*İltizam — bir işin yerinə yetirilməsini öhdəsinə götürmə (icarəyə götürmə)
Ölkədə feodal çəkişmələri gücləndi. Əmir Çobana qarşı qiyamlar başladı.
Artıq gənc yaşına çatmış Əbu Səid qiyamları yatırmaq üçün şəxsən
döyüşlərə girirdi. Buna görə ona «Bahadır» ləqəbi verilmişdi. Əbu Səid
Əmir Çobana qarşı çıxan feodalları öz ətrafında birləşdirərək 1328-ci ildə
onu edam etdirdi. Lakin feodal çəkişmələri səngimək bilmirdi. Belə qarışıq
vaxtda Əbu Səidin ölümü Qızıl Ordu qoşunlarına ölkənin içərilərinə
soxulmağa şərait yaratdı. Dövlətin süqutu daxili və xarici qarşıdurmalar
nəticəsində sürətləndi.
Hakimiyyətə sahiblənmək uğrunda mübarizə durmadan qızışırdı. «Hülakü
səltənəti uğrunda» meydana atılan Cər airilər, Çobanilər, Şirvanşahlar
arasında mübarizə gücləndi. Hülakü dövlətini idarə edən Çobanilər əhaliyə
zülm edirdi. Ağır həyat sürən əhalinin tez-tez keçirdiyi üsyanları Çobanilər
zorla yatırırdı. Əhali Çobanilərdən qurtulmaq üçün çıxış yolunu Qızıl Ordu
xanı Canı bəyə müraciət etməkdə gördü. 1357-ci ildə Canı bəy Təbrizə
gələrək Çobanilərin hakimiyyətinə son qoydu. Hülakü dövləti süqut etdi.
1335-ci il «onlar
(Özbək xanın qoşunu)
geri çəkildilər, burada
(Şirvanda) bütün
silahlarını və
əmlaklarını atdılar,
təcili qaçmağa
başladılar... Dərbəndə
kimi qaçdılar, oradan
isə öz ölkələrinə
getdilər».
Həmdullah Qəzvini
1. Hülakülər dövlətinin yaranmasına səbəb
nə oldu?
2. Qazan xanın torpaq islahatına nələr daxil
idi?
3. Dövlətin süqutuna səbəb nə idi?
1. Hülakü xanın gördüyü tədbirləri izah et.
2. Qazan xanın digər islahatlarını təhlil et.
3. Çobanilərin Hülakü hakimiyyətini ələ
keçirməsini izah et.
4. Hülakülərin Azərbaycan tarixində rolunu
müəyyənləşdir.
17. AZƏRBAYCAN UĞRUNDA MÜBARİZƏ
Şəklə bax. Bu, Teymura sinə gərmiş Əlincə qalasıdır. Səncə, orta əsrlərdə uzun müddət bu qalada
müdafiə olunmaq olardımı? Mühasirədə olan bir qalada hansı şərait olmalıdır ki, uzun müddət
düşmənə sinə gərə bilsin?
XIV əsrin II yarısında Azərbaycan uğrunda gedən mübarizənin daha da kəskinləşməsinin
səbəblərini araşdır.
Cəlairilər, idarə
sistemi, «üçillik
yürüş», Əmir Teymur,
Çobanilər
Tapşırıq
Qızıl Ordu dövlətinin
ərazisində bu gün
hansı dövlətlərin
yerləşdiyini müasir
xəritədə
müəyyənləşdir.
Cəlairilərə yaranmış fürsət. Hülakü xanın Azərbaycana yürüşü zamanı
ölkəmizə gələn tayfalardan biri — Cəlairilər tez bir vaxtda qüvvətlənməyə
başladılar. Hakimiyyətə sahiblənmək istəyi onların mübarizəsini daha da
gücləndirirdi. Hülakü səltənətinə yiyələnmək uğrunda mübarizədə
Çobanilərə məğlub olsalar da, Şeyx Həsən Cəlairi 1340-cı ildə Bağdadda
Cəlairilər dövlətini yaratdı.
1357-ci ildə Qızıl Ordu hökmdarı Canı bəy Hülakülər dövlətinə son qoyub
Azərbaycanda hakimiyyəti ələ aldı. Lakin ölkəsindəki gərgin vəziyyəti
eşidən Canı bəy Qızıl Orduya qayıtmalı oldu. İdarəçiliyi oğlu Bərdi bəyə
tapşırdı. Bərdi bəy atasının ölüm xəbərini eşidəndən sonra ölkəni tərk
etməli oldu. Bu fürsətdən istifadə edən Cəlairi Şeyx Üveys (1354—1374)
Azərbaycana hücum edərək 1359-cu ildə ölkəni özünə tabe etdi. Təbrizi
paytaxt seçən Şeyx Üveys Şirvanı tutmaq üçün yürüşə çıxdı və bu ərazini də
ələ keçirdi. O, mərkəzi idarə sistemini möhkəmləndirərək ölkədə vəziyyəti
nizamladı.
Şeyx Üveysin ölümündən sonra hakimiyyəti idarə etmək Cəl airilər üçün
çətinləşdi. Feodal pərakəndəliyi və hakimiyyətə qarşı çıxışlar ölkəni
zəiflətməyə başladı.
Belə bir vaxtda hakimiyyətə gələn Sultan Əhməd (1382—1410)
vəziyyəti düzəltməyə çalışsa da, feodallar arasındakı mübarizə və
ölkəyə olan işğalçı yürüşlər ona bu istəyini reallaşdırmağa imkan
vermədi.
İki böyük hökmdarın Azərbaycana qarşı planı. Azərbaycan
Qızıl Ordu və Teymuri imperatorluqlarının mübarizə meydanına
çevrildi. 1385-ci ildə Əmir Teymur qoşunu ilə Azərbaycana yürüş
etsə də, burada çox qala bilməyib geri qayıtdı. Bağdada qaçan
Sultan Əhməd ölkəni idarə edə bilmirdi. Fürsətdən istifadə edən
Qızıl Ordu xanı Toxtamış Azərbaycana yürüşə başladı. Təbriz və
digər əraziləri zəbt edən Toxtamış çoxlu qənimət ələ keçirərək öz
ölkəsinə qayıtdı.
1386-cı ildə Teymur yenidən Azərbaycana hücum edərək Təbrizi
tutdu. «Üçillik yürüş» adını almış bu işğal zamanı Teymurun
qoşunları Naxçıvanadək irəlilədi.
Tapşırıq
Toxtamışın Azərbaycana
yürüşünün məqsədini
aydınlaşdır.
Toxtamış
Əmir Teymur
Azərbaycanın idarəçiliyini oğlu Şiranşaha tapşıran Teymur Səmərqəndə geri döndü. 1392-ci ildə
Teymur yenidən Azərbaycana yürüş edərək Təbrizə daxil oldu. Əlincə qalasına sığınan Cəlairilər
Teymura tabe olmaq istəmirdi. Qalanı almağa çalışan Əmir Teymurun qoşunları dəfələrlə hücum etsə
də, uğur qazana bilmədi. Əlincə qalası 14 il mühasirədə qalandan sonra zəiflədi və 1400-cü ildə süqut
etdi.
Qalanın süqutunun səbəbi müdafiəçilər arasında birliyin olmaması idi. Azərbaycanda sonuncu
istehkamı da fəth edən Teymur bir müddət sonra geri qayıtdı. 1405-ci ildə vəfat edən Əmir Teymurun
ölüm xəbəri Azərbaycanı ələ keçirmək uğrunda mübarizənin yenidən başlanmasına səbəb oldu. Haki ı
miyyəti yenidən ələ almaq istəyən Cəlairilər və onların müttəfiqi Qaraqoyunlular Təbrizə doğru
irəlilədilər. Teymurilərin hakimiyyətini zəiflədən bu yürüşlər daha bir yeni dövlətin yaranmasına
imkanlar açdı.
1. Cəlairilər dövlətinin yaranmasına şərait
yaradan səbəb nə idi?
2. Teymur Əlincə qalası uğrunda nəyə görə
mübarizə aparırdı?
3. Teymurun ölümü Azərbaycanda necə
qarşılandı?
1. «Azərbaycan XIV əsrdə» adlı esse yaz.
2. Cəlairilərin hakimiyyəti dövründə
Azərbaycandakı siyasi vəziyyəti təsvir et.
3. Teymurun Azərbaycana ilk yürüşü
dövründə ölkədəki vəziyyəti təsvir et.
4. Toxtamışın Azərbaycana yürüşlərinin
məqsədini izah et.
18. HÖKMDARIN MÜDRİKLİYİ VƏ YERLİ HAKİMİN İNADLI
MÜBARİZƏSİ
Hər bir dövlətin özünün daxili və xarici siyasəti vardır. Daxili siyasət xalqın rifahını, iqtisadi-sosial
vəziyyətini tənzimləməyə xidmət edir. Xarici siyasət isə qonşu dövlətlərlə münasibətləri, dünya
ölkələri ilə əməkdaşlığı, beynəlxalq təşkilatlarda iştirakı və başqa mənafeləri tənzimləyir. Dövlətimiz
çox aktiv xarici siyasət aparır. BMT-yə və bir çox iqtisadi-siyasi, hərbi əməkdaşlıq təşkilatlarına üzv
olan doğma Azərbaycanımız Cənubi Qafqazın ən inkişaf etmiş ölkəsi və lider dövləti kimi şöhrət
qazanıb. Prezidentimiz, müasir dünyanın böyük dövlət xadimi İlham Əliyevin müdrik siyasəti
nəticəsində Azərbaycan dünya ölkələri içərisində sayılıb-seçilən dövlətə çevrilib.
Səncə, düzgün xarici siyasətin dövlətin inkişafında rolu nədən ibarətdir? Müdrik siyasət dedikdə
nəyi başa düşürsən?
Siyasi səriştəyə malik hökmdar. XIII əsrdə monqolların Azərbaycana
yürüşlərindən sonra Şirvanşahlar çətin vəziyyətə düşmüşdü. Xarəzmşah
Cəlaləddinin yürüşü zamanı Şirvanşah III Fəribürz xərac ödəyib, dövlətin
daxili müstəqilliyini qoruya bildi. Bu dövrdə siyasi hadisələrin
dəyişkənliyi Şirvanşahlardan da yan keçmirdi.
XIV əsrin 80-ci illərində Şirvanşahlar dövlətinin daxili vəziyyəti ağırlaşdı.
Şirvanşah Huşəngin zülmü xalqın güzəranını pisləşdirdi. Nəinki sadə
insanlar, hətta imtiyazlı təbəqələrin nümayəndələri də hökmdardan narazı
idilər. Narazılıq artaraq üsyana səbəb oldu. Huşəng öldürüldü. Şirvan taxtı
boş qaldı. Əyanlar məşvərətə yığışdılar. Qərara gəldilər ki, Huşəngin əmisi
oğlu Şeyx İbrahimi hökmdar taxtına gətirsinlər. Şeyx İbrahim Şəkidəki
mülkündə sadə həyat tərzi keçirirdi.
Siyasi səriştə, şeyx,
ittifaq, Şəki hakimliyi
Tapşırıq
Müstəqillik və daxili
müstəqillik
anlayışlarını izah et.
I İbrahim
I İbrahimin siyasi addımını
necə qiymətləndirirsən?
Müzakirə edin.
1382-ci ildə Şeyx I İbrahim Dərbəndi Şirvanşah elan olundu. Onun
babaları bir zamanlar Dərbənd hakimi olduğundan I İbrahim və
davamçıları tarixdə Dərbəndilər kimi məşhurlaşdılar.
I İbrahimin hakimiyyəti dövründə Şərq ölkələrində siyasi vəziyyət
Əmir Teymurun yürüşləri ilə əlaqədar olaraq kəskinləşdi.
Şirvanşahlar iki təhlükə arasında qaldı: şimaldan Qızıl Ordunun,
cənubdan isə Teymurilərin yürüşləri. I İbrahim ölkəsini qorumaq
üçün iki xarici təhlükədən biri ilə ittifaq bağlamaq qərarına gəldi.
O, haqlı olaraq, düşünürdü ki, Qızıl Ordu xanı Toxtamış daha
yaxın təhlükədir. Əgər o, Şirvanı zəbt etsə, Şirvanşahların
hakimiyyətinə son qoya bilər. Əmir Teymur isə uzaqdan gəldiyinə
görə Şirvanı idarə etmək üçün ona etibarlı bir adam lazım olacaq.
Nəhayət, 1386-cı ildə Əmir Teymur Qarabağda olarkən I İbrahim
xüsusi hədiyyələrlə onun hüzuruna getdi. Şeyx I İbrahim siyasi
səriştəsi nəticəsində Əmir Teymurla ittifaq bağladı. Əmir Teymur
Şeyx I İbrahimi Şirvanın hakimi kimi tanıdı və şimal sərhədlərinin
qorunmasını ona tapşırdı. Beləliklə, Şeyx I İbrahim Şirvanı
yürüşlərdən xilas etdi və dövləti siyasi və hərbi cəhətdən
qüvvətləndirə bildi.
Şirvanşahlar dövlətinin qoşunu Teymurilərin Qızıl Ordu dövlətinə
yürüşlərində yaxından iştirak etdi.
Əmir Teymur öldükdən sonra (1405) Azərbaycan Teymurilərin,
Şirvanşahların, Cəlairilərin və Qaraqoyunluların mübarizə
meydanına çevrilmişdi. Bu zaman Şirvanşah I İbrahim
Teymurilərin zəifləməsindən istifadə edərək Azərbaycanı
birləşdirmək fikrinə düşdü. O, Teymurilərə qarşı xalq
hərəkatından yararlanıb Gəncəni və Qarabağın xeyli hissəsini
tutdu.
1406-cı ildə Təbrizdə üsyan baş verdi. Üsyançılar şəhəri tutdular və yardım üçün Şirvanşah I
ibrahimə müraciət etdilər.
İbrahimin
Azərbaycanı vahid
halda birləşdirmək
siyasətinə, səncə,
hansı amillər mane
olurdu?
Seydi Əli ilə Seydi
Əhmədin apardığı
siyasəti müqayisə et.
Səncə, hansı doğru
siyasət aparırdı?
I ibrahim may ayında Təbrizə daxil oldu. Əhali onu öz hakimi kimi
qarşıladı. Beləliklə, I İbrahim Azərbaycanı öz hakimiyyəti altında vahid
halda birləşdirə bildi. Lakin qısa müddət sonra onun Azərbaycanı
birləşdirmək siyasəti ciddi maneələrlə üzləşdi.
Mübarizədən dönməyən Şəki. Şəki XIII— XIV əsrlərdə Şirvanşahlar
dövlətinin tabeliyində idi. Bu əsrlərin qovşağında Şəkini (Qarabağ, Muğan
və Arranla birlikdə) Hülakülərin vəziri Fəzlüllah Rəşidəddinin oğlu Cəlal
idarə edirdi.
Hülakü dövlətinin tənəzzülü və parçalanması nəticəsində Şəki feodalları
daxili müstəqillik əldə etdilər. Hakimiyyəti Oyrat sülaləsi ələ keçirdi.
Onlar ölkənin siyasi həyatında yaxından iştirak edərək öz müstəqilliklərini
qorumağa çalışırdılar.
Əmir Teymur ilk yürüşü zamanı Şəki hakimliyi üzərinə qoşun göndərdi.
Ətraf ərazilər, eləcə də Şəkinin dağlıq əraziləri qarət edildi. Şəki hakimliyi
itaət altına alındı. Lakin Əmir Teymur Azərbaycanı tərk etdikdən sonra Şəki
hakimi Seydi Əli itaətdən boyun qaçırdı. Teymurun ikinci yürüşü zamanı o,
Şəkini tərk etməli oldu. Teymurun qoşunları Şəkini və ətraf əraziləri qarət
edib dağıtdılar.
Seydi Əli Teymurilərə qarşı mübarizəni davam etdirdi. O, gürcü feodalları
ilə ittifaqa girib Əlincəyə yola düşdü. Əlincədə mühasirədə olan
Cəlairilərə kömək edən müttəfiqlər Teymurilərə qalib gəldilər. Lakin
Teymurilərin Şəkiyə növbəti yürüşü zamanı Seydi Əli həlak oldu. Onun
yerinə oğlu Seydi Əhməd keçdi. Əmir Teymur yenidən Azərbaycana gələn
zaman o, Şirvanşah I İbrahimin vasitəçiliyi ilə Teymurun hüzuruna getdi və
qiymətli hədiyyələr apardı.
Teymur atasının günahlarını Seydi Əhmədə bağışladı və onu Şəki hakimi kimi tanıdı.
Bundan sonra Şəki hakimliyi uzun müddət müstəqilliyini qoruyub saxlaya bildi. Şəki yenidən daxili
müstəqilliyə nail oldu.
1. XIII əsrdə Şirvanşahlar dövlətinin
vəziyyəti necə idi?
2. Toxtamış və Teymurun yürüşü zamanı
Şirvan yaranmış ağır siyasi vəziyyətdən
necə çıxdı?
3. Şəki hakimliyi nə vaxt yaradıldı?
1. I İbrahimin siyasi səriştəsi ilə Cavanşirin
xarici siyasətini müqayisə et.
2. Şəki hakimi Seydi Əlinin mübarizəsini
təhlil et.
3. Təbriz əhalisinin I İbrahimə müraciətinin
səbəbini əsaslandır.
4. XIII əsr Azərbaycan tarixində
Şirvanşahların rolunu şərh et.
19. YADELLİLƏR MƏDƏNİYYƏTİMİZİN İNKİŞAFINI
DAYANDIRA BİLMƏDİ
Məktəbdə keçirilən «Tarix həftəsi» günlərində şagirdlər həvəslə iştirak edirdilər. Onlar tarixi
mövzularda şəkillər çəkmiş, divar qəzetləri hazırlamış, qədim əşyalar toplamışdılar. Təşkil olunmuş
sərgidə Günelin düzəltdiyi maket xüsusilə seçilirdi. Silindr formasında olan bu maketin yanında qısa
məlumat yazılmışdı: «Bərdə türbəsi. XIV əsr». Günel məktəbə gəlmiş qonaqlara maketdə təsvir
olunmuş abidənin tarixi haqqında geniş məlumat da verdi.
Səncə, tarixi abidələr dövrün mədəniyyəti haqqında hansı məlumatları verə bilər? Ehtimallarınızı
müzakirə edin.
Şəriət dərsi, hürufilik,
Mahmud Şəbüstəri,
memarlıq ənənəsi,
«Ərk qalası»
Hülakülər dövlətinin
mövcudluğu dövründə
elm və təhsilin
inkişafını nə ilə
əlaqələndirərsən?
Təhsil və elm ölkəsi. İlk monqol yürüşləri Azərbaycanda mədəniyyətin
inkişafına müəyyən zərbə vursa da, onun tərəqqisini dayandıra bilmədi.
Hülakülər dövründə ölkənin mədəni həyatı, təhsil, elm canlandı.
Yadellilərin hücumları xalqımızın yüksək mədəniyyətini məhv edə
bilməmişdi.
Azərbaycanda təhsil məktəb və mədrəsələrdə verilirdi. Məktəblərdə şəriət
dərsləri keçilir, Qurani-Kərimin qiraətlə oxunması öyrədilirdi. Mədrəsələr,
əsasən, orta təhsil verirdi. Burada dini və dünyəvi elmlər tədris olunurdu.
Azərbaycanın inkişaf etmiş şəhərlərində mədrəsələr fəaliyyət göstərirdi.
Bağdadın Nizamiyyə mədrəsəsindən sonra Şərqin ikinci ali təhsil ocağı
kimi qiymətləndirilən Təbriz ali mədrəsəsi Fəzlüllah Rəşidəddin tərəfindən
təsis edilmişdi. Onun yazdığı məktublardan məlum olur ki, Təbriz ali
mədrəsəsində minlərlə tələbə təhsil almış və onların əksəriyyəti digər
ölkələrdən gəlmişdi. Burada təbiət elmləri, fəlsəfə, təbabət, tarix,
astronomiya, ilahiyyat və digər elmlər tədris olunurdu.
Onlarla əsərin müəllifi olan Fəzlüllah Rəşidəddin həm dövlət, həm
elm xadimi, həm də tanınmış təbib idi. Bununla yanaşı, o, tarix
elminin bilicisi olmuş, «Came ət-təvarix» («Tarixlər toplusu»)
əsərində Hülakülərin hakimiyyəti dövrünü işıqlandırmışdı.
XIII—XIV əsrlərdə Azərbaycanda elmin bütün sahələrində inkişaf
baş verdi. Dövrün dahi alimi Nəsirəddin Tusi astronomiya,
fəlsəfə, riyaziyyat və digər elmlərə aid şah əsərlərini yaratdı.
Onun təşəbbüsü ilə Marağa rəsədxanası tikilib istifadəyə verildi.
Burada 100-dən artıq alim çalışır, göy cisimlərini tədqiq edirdi.
Nəsirəddin Tusi həm də dövlət xadimi idi. O, Hülakü xanın
məsləhətçisi, sonra isə Abaqa xanın vəziri olmuş, dövlət
idarəçiliyində yaxından iştirak etmişdir. «Elm ölkəsinin şahı»
adlandırılan Nəsirəddin Tusi «Zic Elxani» («Elxani cədvəlləri»),
«Əxlaqi-Nasiri» («Nasirin əxlaqa aid kitabı») kimi əsərləri ilə
elm tarixində iz qoydu.
Şairlər ədəbiyyat sahəsində əvvəlki ənənələri davam etdirirdilər.
Şeirlər təkcə fars və ərəb dillərində deyil, Azərbaycan dilində də
yazılırdı. Azərbaycandilli klassik poeziyanın ilk nümayəndəsi
Həsənoğlu Şeyx İzzəddin (XIII əsr) olmuşdur. Onun ana dilində
yazılmış iki qəzəli məlumdur.
XIV əsrin sonlarında Azərbaycanda hürufilik adlı fəlsəfi cərəyan
yarandı. Bu cərəyanın banisi böyük Azərbaycan mütəfəkkir şairi
Fəzlüllah Nəimi idi. Hürufilik Azərbaycandan Türkiyə, İran, İraq,
Suriya və digər şərq ölkələrinə yayıldı.
Fəzlüllah Rəşidəddinin
abidəsi. İran
Tapşırıq
Sadalanan əsərləri
dəyərləndirib münasibətini
bildir.
Nəsirəddin Tusi. Rəssam
Nəcəfqulu İsmayılov
Fəzlüllah Nəiminin
məqbərəsi. Naxçıvan
«Nəsimi» bədii
filminin müzakirəsini
keçirin. Filmdə
hürufilər nəyə görə
təqib olunurlar?
İmadəddin Nəsiminin
abidəsi. Bakı
XIV əsrdə yaşayıb-yaratmış böyük şairimiz İmadəddin Nəsimi hürufiliyin
görkəmli nümayəndəsi, Fəzlüllah Nəiminin ən yaxın məsləkdaşı idi.
Hürufilər ərəb hərflərinin ilahiliyinə, Allahın iki təzahüründən birinin məhz
hərflərdə olduğuna inanırdılar. Bu hərəkat Azərbaycanda geniş yayılmış və
ədəbiyyatda xüsusi yer tutmuşdu. Nəsimi hürufilik ideyalarını öz şeirləri ilə
təbliğ edirdi.
XIII əsrdə «Azərbaycan dili» ifadəsi işlənməyə başladı. Bu dövrdə lüğətlər
yarandı. Lüğətlərdə minlərlə Azərbaycan sözləri və terminləri izah
olunurdu. Azərbaycan dilinin qrammatikasına aid əsərlər yazılmağa
başlandı. Dilçilik sahəsində Hinduşah Naxçıvani, onun oğlu Məhəmməd
Naxçıvani xüsusilə seçilirdilər.
Azərbaycan mütəfəkkiri Mahmud Şəbüstərinin fəlsəfə, məntiq, psixologiya,
hüquq və digər sahələri əhatə edən əsərləri bütün Şərqdə yüksək
qiymətləndirilirdi.
Şərq memarlığının vətəni. Hülakülərin hakimiyyəti dövründə
Azərbaycanda memarlıq daha da inkişaf etdi. Bu dövrdə yeni şəhərlərin
salınması ənənə halını almışdı. Azərbaycanın cənubunda Sultaniyyə şəhəri
salınmışdı.
Bu şəhər Hülakülərin paytaxtlarından biri oldu. Hökmdar Məhəmməd
Olcaytu Xudabəndənin türbəsi Sultaniyyədə inşa edildi.
Qazan xan Muğanda, Xəzər dənizi yaxınlığında Mahmudabad şəhərini
saldırdı. Şəhərin inşasında yerli memarlar iştirak etmişdi.
Abşeron memarlıq abidələrindən olan Nardaran, Ramana və Mərdəkan
qalaları ümumi quruluşu və ornamentləri ilə fərqlənirdi.
Hökmdarların, onların ailə üzvlərinin, din xadimlərinin və digər görkəmli
şəxslərin qəbirləri üzərində möhtəşəm türbələrin inşası ənənə halını
almışdı. Bərdə türbəsi, Naxçıvandakı Gül üstan türbəsi, Qarabağlar
memarlıq kompleksindəki Baştağ türbəsi dövrün memarlıq xüsusiyyətlərini
daşıyır.
«Ərk qalası» adını almış Təbrizdəki Əlişah məscidi ibadət ocağı olmaqla
yanaşı, əhalinin sığınacaq yeri idi. Möhtəşəm divarlarla əhatə olunan bu
məscid Təbriz əhalisini dar gündə düşmənlərdən qoruyurdu.
Dünya muzeylərini bəzəyən sənət nümunələrimiz. XIII—XIV əsrlərdə
Azərbaycanda incəsənət də inkişaf edirdi. Azərbaycan xalçaları dünya
bazarlarında şöhrət qazanmışdı.
Tapşırıq
İKT-dən istifadə
edərək memarlıq
abidələri haqqında
ətraflı məlumat topla.
Tapşırıq
Şəkli verilmiş
abidələrin memarlıq
xüsusiyyətlərini
müəyyənləşdirib
dəftərinə qeyd et.
Ramana qalası Məhəmməd Olcaytunun türbəsi

Orta əsr Azərbaycan xalçası
Xalçaçılıq sənəti ilə yanaşı, bədii miniatür sənəti də tərəqqi edirdi. Xalçaların ilmələrinə bəzək vuran
miniatür rəsmlər kitablara da xüsusi gözəllik verirdi. Şərqin ən məşhur miniatür mərkəzlərindən biri
Təbriz şəhəri idi. Təbriz xəttatlarının ərsəyə gətirdikləri əlyazma kitablar bu gün də dünya
muzeylərində, o cümlədən İstanbul şəhərindəki kitabxanalarda saxlanılır.
Metalişləmə sənəti də inkişaf edirdi. Təbriz ustalarından Yusif ibn Əhmədin 1319-cu ildə hazırladığı
bədii naxışlı kasa Londonun Viktoriya və Albert Muzeyində nümayiş etdirilir. Usta Əbdüləziz ibn
Şərafəddinin 1399-cu ildə düzəltdiyi irihəcmli tiyan isə Sankt-Peterburqun Ermitaj Muzeyində
saxlanılır.
1. Yadellilərin işğalları mədəniyyətə necə
zərbə vururdu?
2. «Elm ölkəsinin şahı» adına layiq görülən
alimin xidmətləri nədən ibarət idi?
3. Hürufilik haqqında Nəsiminin və digər
şairlərin əsərlərindən mənbə kimi
məlumat almaq mümkündürmü?
1. XIII—XIV əsrlərdə Azərbaycan
mədəniyyətinin inkişaf xüsusiyyətlərini
müəyyən et.
2. İntibah dövrünün memarlığı ilə XIII—XIV
əsrlərin memarlığı arasında oxşarlığı izah
et.
3. Müasir dövrdə qalaların, türbələrin inşası
nəyə görə aktuallığım itirmişdir? Fikrini
əsaslandır.
VAHİD AZƏRBAYCAN UĞRUNDA
20. QARAQOYUNLU DÖVLƏTİ
Xaqan istirahət günlərindən birində atası ilə Tarix muzeyinə getmişdi. Muzeydəki eksponatlar onu
heyrətə salmışdı. Birdən onun gözləri qeyri-adi bir eksponata sataşdı: — Ata, bu nə maraqlı
heykəldir?! — Oğlum, bütün bunları tarix dərslərində öyrənəcəksən? İgid,
döyüşkən tayfalarımızın hər birinin öz totemi* olub. Qoç güc və igidlik simvoludur. Ulu
babalarımızdan qaraqoyunluların və ağqoyunluların totemi qara və ağ qoç olub. Qoç igid, Qoç
Koroğlu ifadələri də elə bununla bağlıdır. Yaxın keçmişə qədər indiki Ermənistan ərazisindəki
qəbiristanlıqlarda da çoxlu qoç heykəlləri var idi. Lakin həmin qoç heykəlləri düşmənlərimiz
tərəfindən məhv edilmişdir!
Düşün, Ermənistan ərazisindəki xalqımıza aid qoç heykəlləri nə üçün kütləvi surətdə məhv
edilmişdir?
Qaraqoyunlular, Qara
Yusif, ara
müharibələri, Ərəb
İraqı, təzminat
Kiçik bəylikdən güclü dövlətə doğru. Azərbaycanın tarixində mühüm rol
oynamış və xalqımızın təşəkkülündə yaxından iştirak etmiş tayfalardan biri
də qaraqoyunlular olmuşdur. Oğuz tayfaları olan baharlıların idarə etdiyi
qaraqoyunlu tayfasının adı həmin tayfanın totemi sayılan «qara qoç»la
bağlıdır. Tarixi mənbələrdə qaraqoyunluların VI əsrin sonlarında
Azərbaycanda məskunl aşması göstərilir. İlk oğuz-türk axınları zamanı
ölkəmizə gələn bu tayfanın mərkəzi vilayəti Van gölündən şimalda Ərciş
olmuşdu.
*Totem — tayfanın himayəçisi sayılıb sitayiş edilən heyvan (bəzən isə bitki)
Misir hakiminin
zindanında
Tapşırıq
İllüstrasiyaya əsasən
tarixi hadisəni və onun
iştirakçılarını, şərait
və mühiti
Van gölü indi hansı
dövlətin ərazisində
yerləşir? Xəritəyə
əsasən müəyyən et.
Monqol işğalları dövründə isə yerini dəyişməyə məcbur olan
qaraqoyunlular Kiçik Asiyanın digər yerləri, İraq və Suriyada
məskunlaşmışdılar.
Şərqi Anadoluda bəylik yaratmış qaraqoyunlu Bayram Xoca Cəlairilərin
sultanı Üveysin sarayında nüfuzlu əmirlərdən biri idi. Onun oğlu Qara
Məhəmməd bəyliyi daha da gücləndirdi və mərkəzi Van olmaqla
Qaraqoyunlu dövlətinin əsasını qoydu. 1387-ci ildə Əmir Teymur
Qaraqoyunlular üzərinə hücuma keçdi. Qara Məhəmməd onun qüvvələrini
məğlub etdi. Əmir Teymur geri — İrana dönməyə məcbur oldu.
Qara Məhəmmədin ölümündən sonra oğlu Qara Yusif hakimiyyət başına
keçdi. Atasının mübarizəsini davam etdirən Qara Yusif Van şəhərinə hücum
edən Teymurilərlə döyüşə girdi. Teymuri qoşunu Qaraqoyunluları məğlub
edərək Vanı ələ keçirdi.
Bu hadisədən sonra Qara Yusif Cəlairi Sultan Əhmədlə yaxınlaşdı.
Bundan narahat olan Əmir Teymurun əmri ilə onlar Misirdə həbs edilib
zindana salındılar. Teymurun ölümündən sonra azad olan müttəfiqlər birgə
mübarizə aparmağa başladılar. Onlar 1406-cı ildə Bağdadı ələ keçirdikdən
sonra Təbrizə doğru irəlilədilər. Teymurilərin müqavimətinə rast gələn
Qara Yusif onları tezliklə Şənbi-Qazan döyüşündə məğlub etdi. 1408-ci
ildə Sərdrud adlı yerdə Qara Yusifin qüvvələri Teymuriləri yenidən məğlub
etdi. Bununla Azərbaycanın cənubu Qaraqoyunluların əlinə keçdi.
Müttəfiqlərin birgə
mübarizə aparmağına
səbəb nə idi?
Qara Yusif
döyüşdə
Səncə, Sultan
Əhməddən
hakimiyyətin təhvil
verilməsi haqqında
sənədin alınması hansı
səbəbdən idi? Fikrini
izah et.
Beləliklə, Teymurilər işğal etdikləri Azərbaycan torpaqlarından
qovuldular.
Qara Yusifin uğurları və nüfuzunun artması Cəlairi Sultan Əhmədlə
münasibətlərini korladı. 1410-cu il Təbriz yaxınlığındakı Şənbi-Qazan adlı
döyüşdə keçmiş müttəfiqi Sultan Əhmədi məğlub edən Qara Yusif
hakimiyyəti bütünlüklə ələ aldı. O, hakimiyyətin qanuni yolla
Qaraqoyunlulara keçməsini sənədi əşdirməyi unutmadı: hakimiyyətdən əl
çəkməsi haqqında Sultan Əhməddən yazılı sənəd aldı. Azərbaycanın
Kürdən cənubdakı torpaqları, Anadolunun şərq vilayətləri, İran və Ərəb
İraqı daxil olmaqla böyük bir ərazidə Qaraqoyunlu dövləti yarandı. Təbriz
şəhəri dövlətin paytaxtı oldu. Qara Yusif oğlu Pirbudağı sultan elan etdi.
Pirbudaq qanuni hökmdar olsa da, ölkənin ali idarəçiliyini Qara
Yusif öz üzərinə götürdü. O, feodal ara müharibələrinin qarşısını
aldı, əyanları onunla hesablaşmağa məcbur etdi.
Bütün Azərbaycanı birləşdirmək cəhdi. Qara Yusif bütün
Azərbaycan torpaqlarını vahid dövlət halında birləşdirmək
məqsədilə diqqəti Şirvana yönəltdi. Qarabağa gələrək I İbrahimi
tabe olmağa çağırdı. Şirvanşahlar müstəqilliyini itirmək istəməyib
mübarizəyə başladı. 1412-ci ildə Kür sahilindəki döyüşdə
Şirvanşah I İbrahim və onun müttəfiqləri məğlub olaraq əsir
düşdülər. Bac alaraq I İbrahimi azadlığa buraxan Qara Yusif
Şirvanşahları özündən asılı vəziyyətə saldı. I İbrahimdən sonra
Şirvanda taxta çıxan I Xəlilüllah Qaraqoyunluların hakimiyyətini
tanımadı. O, Teymuri Şahruxla ittifaqa girərək Qaraqoyunlulara
qarşı mübarizəyə başladı.
Qara Yusifin qəflətən ölməsi Azərbaycanda siyasi vəziyyəti
dəyişdi. Taxta çıxandan sonra onun oğlu İsgəndər Şirvanşahlarla
və Teymurilərlə mübarizə aparmağa başladı. 1421-ci ildə
İsgəndərin ordusunu da məğlub edən Şahrux bir müddət sonra
Azərbaycanı tərk etdi. Şahrux zəbt etdiyi ərazilərdən təkcə xərac
almaqla kifayətlənirdi.
Uzunsürən mübarizədən sonra İsgəndər hakimiyyətdən
uzaqlaşdırıldı. Şahruxun köməyi ilə Qaraqoyunlu taxtına onun
qardaşı Cahan şah (1436—1467) keçdi. Şahruxun ölümündən
sonra Cahan şah dövləti müstəqil idarə etməyə başladı.
Cahan şah
Qiyam nədir? Bu anlayışı
araşdırıb izah et.
O, hərbi islahat keçirərək ordunu gücləndirdi. Şirvanşahlarla dostluq münasibətləri yaratdı.
Cahan şah Teymurilər dövlətində taxt-tac uğrunda mübarizədən istifadə etdi. Əcəm* * İraqını, eləcə
də Qərbi və Şərqi İranı ələ keçirərək yürüşü davam etdirib Herata daxil oldu. Onun Herat yürüşündən
istifadə edən oğlanları qiyam qaldırdılar. Teymurilərlə barışıq müqaviləsi bağlayıb təzminat* almaqla
Azərbaycana qayıdan Cahan şah qiyamları yatırdı.
Cahan şah Qaraqoyunlu dövlətində sabitlik yaratmaq istəsə də, daxili çəkişmələr nəticəsində ölkə
zəifləyirdi. Vəziyyətdən istifadə edən Ağqoyunlular hakimiyyəti ələ keçirmək uğrunda mübarizədə
daha da fəallaşdılar.
1. Qaraqoyunlu tayfa ittifaqı necə yarandı?
2. Teymurilərlə Qaraqoyunlular nəyə görə
düşmənçilik edirdilər?
3. Cahan şahın siyasi fəaliyyətinin nəticəsi
nə oldu?
1. Qaraqoyunlu dövlətinin yaranmasına
səbəb olan amilləri təhlil et.
2. Qara Yusifin siyasətini şərh et.
3. Qara Yusifin ölümündən sonra ölkədəki
siyasi vəziyyəti şərh et və səbəbləri göstər.
4. Qaraqoyunluların süqutunu tezləşdirən
səbəbləri müəyyənləşdir.
*Əcəm — orta əsrlərdə ərəb olmayan tayfalara, xalqlara deyilirdi
*Təzminat — məğlub dövlətin qalib dövlətə verməli olduğu pul və hədiyyələr
21. AĞQOYUNLU UZUN HƏSƏNİN DÖVLƏT SİYASƏTİ
Müharibə şəraitində yaşamağımıza baxmayaraq, Azərbaycan gündən-günə çiçəklənir. Ölkəmiz sürətlə
inkişaf edir. Prezidentimiz İlham Əliyev öz müdrik siyasəti ilə yeni-yeni uğurlara imza atır. Ölkənin
birinci xanımı Mehriban Əliyeva ona bu işdə yaxından kömək edir. Bəs sən tarixdə siyasətlə məşğul
olan daha hansı məşhur qadınlarımızı tanıyırsan?
Orta əsrlərdə məşhur diplomat qadın kimi tarixə düşmüş xanım kimdir? O, hansı dövrdə və hansı
dövlətdə fəaliyyət göstərmişdir?
Şəkildəki bayrağı təhlil et. Bayrağın rəngi nəyin rəmzidir? Üstündəki şəkil nəyə bənzəyir? Bayrağın
aid olduğu dövlət haqqında nə demək olar? Fikirlərinizi müzakirə edin.
Diplomat qadının hökmdar oğlu. Xalqımızın təşəkkülündə mühüm
rol oynamış oğuz türkləri olan ağqoyunlular əvvəllər Qafqaz
dağları ilə Araz çayı arasındakı Azərbaycan torpaqlarında
yaşayırdılar. Erkən orta əsrlərdə Azərbaycanın cənubunda da
Ağqoyunlular, Uzun Həsən,
qanunnamə, müttəfiqlik,
Avropa elçiləri
məskunlaşan bu tayfa Dəclə və Fərat çaylarına qədər olan
ərazilərə, eləcə də Şərqi Anadoluya qədər yayılmışdı. Sonralar
onlar Diyarbəkirdə cəmləşmişdilər. Müxtəlif tədqiqatçılar tayfanın
adını onların bayrağında təsvir olunan ağ qoç simvolu ilə
bağlayırlar. Ağqoyunlulara məxsus qoç heykəlləri formasında
tapılan məzar daşları bunu bir daha sübut edir.
Həsən bəyin 1453-cü ildə paytaxtı Diyarbəkir olan Ağqoyunlu
bəyliyinin başına keçməsi ilə Ağqoyunlular daha da gücləndilər.
Uzun Həsən
Sultan II Mehmetlə
Sara Xatunun tarixi
görüşü
Oğuzlar kimlərdir?
Tapşırıq
Trabzonun bu günü
haqqında bildiklərini
yoldaşlarınla bölüş.
Tarixi ədəbiyyatda ucaboylu, fiziki cəhətdən güclü bir şəxsiyyət olduğu
üçün Uzun Həsən kimi tanınan bu dövlət xadimi vahid və qüdrətli
Azərbaycan dövləti yaratmaq siyasəti yeridirdi. O, gələcək planlarını
həyata keçirmək üçün ilk addım olaraq Trabzon imperiyası ilə yaxınlaşıb
imperatorun qızı ilə evlənmişdi. Bunun nəticəsində geniş ticarət əlaqələri
quran Ağqoyunlular Trabzon vasitəsilə Qara dənizə əlverişli çıxış yolu da
əldə etmişdilər. Qara dənizdə hegemonluq etmək istəyən Osmanlı dövləti
Ağqoyunlularm müttəfiqi olan Trabzonun işğalını planlaşdırdı. Osmanlı
sultanı II Mehmet Ağqoyunlu Həsən bəylə mübarizəyə Trabzon üzərinə
yürüşlə başladı. Sülh yolunu əsas tutan Uzun Həsən anasını — müdrik və
uzaqgörən qadın olan Sara Xatunu danışıqlar üçün II Mehmetin düşərgəsinə
yola saldı. O zaman Sara Xatun bütün Şərqdə və Avropa ölkələrində
tanınan yeganə diplomat qadın idi. Diplomatik danışıq zamanı II Mehmet
Sara Xatuna «ana» deyərək müraciət edib, hörmətlə qarşıladı.
Ağqoyunlularm hələ güclü olmadığını düşünən Uzun Həsənin danışıqlar
zamanı anasına həvalə etdiyi birinci məsələ Sultan II Mehmeti
Ağqoyunlularla müharibə etmək fikrindən daşındırmaq idi. Sara Xatun bu
məsələnin öhdəsindən bacarıqla gəldi. Lakin o, ikinci məsələ olan —
Trabzonun işğalı planından Sultan II Mehmeti daşındıra bilmədi. 1461-ci
ildə Trabzon Osmanlılar tərəfindən tutuldu.
Bununla Agqoyunlular Qara dənizə yeganə çıxış yolunu itirdilər. Sara
Xatun gəlininin varislik hüququnu önə çəkərək Trabzonun xəzinəsinin bir
hissəsini əldə etdi.
Trabzon hadisəsi Osmanlı—Agqoyunlu münasibətini pozdu. Özünə müttəfiq
axtaran Uzun Həsən Avropa dövlətlərinə üz tutdu. Avropa ilə ticarət
münasibətləri quruldu. Agqoyunlular diplomatik yolla Qaraman bəyliyi,
Kipr krallığı, Rodos və Venesiya ilə Osmanlılara qarşı birləşdi.
Osmanlıların Venesiya ilə müharibə etdiyi bir vaxtda Agqoyunlular
Qaraqoyunlulara qarşı mübarizəyə başladılar. Azərbaycanı qüdrətli
mərkəzləşmiş dövlətə çevirmək siyasəti yeridən Uzun Həsən Muş çölündəki
döyüşdə Qaraqoyunlu Cahan şahı məğlub etdi. O, 1468-ci ildə Təbriz
paytaxt olmaqla geniş ərazili Agqoyunlu dövlətini yaratdı. Çox qısa
zamanda Kürdən cənubdakı Azərbaycan torpaqlarına, Şərqi Anadolu, İraq,
Qərbi İran və Şərqi Gürcüstana sahib olaraq dövləti imperiyaya çevirdi.
Ölkəyə hücum edən Teymuri Əbu Səidi məglub etdi. Teymurilər dövlətini
özündən asılı vəziyyətə saldı. Uzun Həsən Tiflis daxil olmaqla Şimal-şərqi
Gürcüstanı da ələ keçirdi.
Mərkəzləşdirilmiş güclü Azərbaycan dövləti yaratmağa çalışan Uzun Həsən
ölkədə odlu silahlar istehsalına başlamaq istəyirdi. Bunun üçün qərb
ölkələrinə müraciət etmişdi. Uzun Həsən uzaqgörən dövlət xadimi kimi
qızılbaş hərəkatının gücləndiyini görürdü. O, ölkədə dini parçalanmanın
qarşısını almaq üçün bacısını Şeyx Cüneyd Səfəviyə, qızını isə Şeyx
Heydər Səfəviyə vermişdi.
«Həsən padşahın Qanunnamə»si. Yaradılmış böyük bir imperiyanı idarə
etmək güclü siyasət tələb edirdi. Əhalidən və tacirlərdən yığılan vergilər
Ağqoyunluların əsas gəlir mənbəyi sayılırdı. Vergilərin ağırlığından narazı
qalan xalq tez-tez üsyanlar edirdi. Xalqın narazılığını aradan qaldırmaq və
imperiyanı möhkəmlətmək üçün islahatlar keçirən Uzun Həsən xüsusi
«Qanunnamə» hazırlatdı. Tarixdə «Həsən padşahın Qanunnaməsi» kimi
məşhur olan bu «Qanun namə»yə əsasən kəndlilərin verəcəyi vergilərin
miqdarı dəqiqləşdirildi.
Tiflis hazırda hansı
ölkənin ərazisindədir?
Müasir xəritəyə
əsasən müəyyən et.
Respublikamızın ali
qanunu haqqında nə
bilirsən?
Müasir dövrdə
diplomatik əlaqələr
hansı məqsədlərə
xidmət edir? Müzakirə
edin.
Vergi yığılmasında baş verən özbaşınalıq aradan qaldırıldı. Mərkəzləşmiş
vergi sistemi tətbiq edildi. Uzun Həsən feodal özbaşınalığına da son qoydu.
Süvari qoşunun sayını artırıb daimi ordu yaratdı. Bütün bunlar imperiyanın
güclənməsinə səbəb oldu.
Xarici siyasətdə uğurlar məkrli qərb diplomatiyasının «toruna düşdü».
Azərbaycan tarixində orta əsrlərdə Avropa ilə ilk dəfə geniş diplomatik
əlaqələr yaradan Ağqoyunlu dövləti olmuşdur.
Avropa dövlətləri ilə münasibətləri davam etdirən Uzun Həsən Venesiya
respublikası, Böyük Moskva knyazlığı, Kipr krallığı, Rodos dövləti və
başqa dövlətlərlə diplomatik əlaqələr yaratmışdı.
Onun əsas məqsədi Qara dəniz və Aralıq dənizi vasitəsilə ölkənin Avropa
ilə ticarət əlaqələrini nizama salmaq və ordunu odlu silahla təchiz etmək
idi.
Ağqoyunlu sarayına Avropadan gələn elçilərin ardı-arası kəsilmirdi.
Onların əsas məqsədi isə tamam başqa idi. Qərb dövlətləri qüdrətli
Osmanlı imperiyasına qarşı Ağqoyunlulardan istifadə etməyə çalışırdılar.
1472-ci ildə Təbrizdə Venesiya hökuməti ilə Osmanlılara qarşı hərbi ittifaq
bağlandı. Osmanlı imperiyasının getdikcə güclənməsindən qorxuya düşən
qərb ölkələri öz niyyətinə çatdı. Ağqoyunlu—Osmanlı müharibəsi başladı.
Venesiya və digər qərb dövlətləri müttəfiqlik borcunu yerinə yetirmədilər.
1473-cü il avqustun 1-də Ağqoyunlularla II Mehmetin qoşunları Malatyada
üz-üzə gəldilər. Döyüş Ağqoyunluların qələbəsi ilə nəticələndi. II Mehmet
sülh təklif etsə də, Uzun Həsən onunla razılaşmadı. Malatya döyüşündən
düz 10 gün sonra Otluqbeli adlı yerdə rəqiblər arasında növbəti döyüş
oldu. Odlu silahlardan istifadə edən Osmanlılar bu döyüşdə qələbə
qazandılar.
Qərbin məkrli planı öz nəticəsini verdi. Ağqoyunlu—Osmanlı müharibəsi
nəticəsində Osmanlıların Avropanın içərilərinə doğru yürüşü ləngidi.
Ağqoyunluların bu müharibədəki məğlubiyyəti dövlətin süqutunu
sürətləndirdi. Uzun Həsənin vahid və mərkəzləşdirilmiş Azərbaycan
dövləti yaratmaq planı yarımçıq qaldı.
Tapşırıq
Müasir dövrə aid
siyasi xəritədən
istifadə edərək
Ağqoyunlu dövlətinin
ərazisində bu gün
hansı dövlətlərin
mövcud olduğunu
müəyyənləşdir.
1. Tayfa başçısı Uzun Həsənin dövlət
yaratmaq üçün atdığı addımlar hansılar
idi?
2. Ağqoyunluların Avropaya qapı açmaqda
əsas məqsədi nə idi?
3. Qaraqoyunlu Yusiflə Uzun Həsənin oxşar
cəhətləri hansılardır?
1. Sara Xatunun diplomatik qabiliyyətini
əsaslandır.
2. Avropa dövlətlərinin məkrli siyasətini
müzakirə edin.
3. «Həsən padşahın Qanunna mə»sinin
prinsiplərini müəyyənləşdir.
4. Ağqoyunlu-Osmanlı müharibələrinin
səbəblərini izah et.
22. AĞQOYUNLU DÖVLƏTİNİ SÜQUTA APARAN YOL
Qarabağ müharibəsi əlili Elxan dayı tez-tez ermənilərlə olan döyüşləri yada salıb qəzəblə o
hadisələrdən danışırdı. Laçın yaxınlığındakı döyüşlərdən birində məğlub olmağımız isə onu daha çox
təsirləndirmişdi. Elxan dayının dediyinə görə, əlavə qüvvənin gəlməməsi, silah azlığı, qoşun
hissələrinin nizamsızlığı və hakimiyyətdəki daxili çəkişmələr yurdumuzun bu səfalı guşəsinin —
Laçının süqutuna səbəb oldu.
Səncə, Ağqoyunlu dövlətinin süqutunu tezləşdirən səbəblər nə idi? Fikrini bildir.
Osmanlılarla müharibəyə girən Ağqoyunlu dövlətinin vəziyyəti necə oldu? Ölkədəki vəziyyətin
gərginləşməsinə səbəb nə idi? Uzun Həsəndən sonra bu dövlət əvvəlki gücünü saxlaya bildimi? Baş
vermiş proseslərdən istifadə etmək istəyənlər kim oldu?
Sultan Yaqub,
qızılbaşlar, dərviş,
orden (təşkilat),
idarəçilik
Sultan Yaqub nəyə
görə qızılbaşları təqib
edirdi?
Hakimiyyətə can atan qızılbaşlar. Osmanlılarla müharibədə məğlubiyyət
Ağqoyunlu dövlətinin daxilində hakimiyyət uğrunda mübarizəni
gücləndirdi. Ölkədə bir sıra qiyamlar baş qaldırdı. Uzun Həsən vəziyyəti
sabitləşdirmək üçün hərbçilərə torpaqlar payladı. 1478-ci ildə onun ölümü
daxili ziddiyyətləri artırsa da, taxta çıxan oğlu Sultan Yaqub ölkədəki
vəziyyəti düzəltməyə çalışırdı. Elm və maarifə qayğı göstərən Sultan Yaqub
Şirvanşahlarla münasibətini yaxşılaşdırdı. O dövrdə güclənməkdə olan
Ərdəbil hakimliyi ilə münasibətlər isə pisləşməyə başladı.
Hələ XIII əsrdə Ərdəbildə kəndliləri və sənətkarları birləşdirən Sufi dərviş
ordeni* yarandı.
*Dərviş ordeni — el-el, oba-oba gəzib İslamın şiə (İslamda məzhəb) təriqətini təbliğ edən ruhani
təşkilatı
Şeyx Səfi məqbərəsi. Ərdəbil
Ordenin yaradıcısı Azərbaycanın qədim əsilzadə türk nəsillərindən olan Şeyx Səfiəddin idi. Özlərinə
inamı artıran Səfəvi şeyxləri mövqelərini getdikcə gücləndirirdilər.
Müxtəlif vədlərlə xalqın rəğbətini qazanan Səfəvilər Şirvan və Dağıstana yürüşlər etdilər. Məğlub
olaraq Ərdəbilə qayıdan müridlərin başına Şeyx Heydər keçdi.
O, Ağqoyunlularla münasibəti daha da möhkəmlətmək üçün dayısı Uzun
Həsənin qızı Aləmşah xatunla evləndi. Uzun Həsən onu böyük təntənə ilə
Ərdəbildə taxta oturtdu. Onun dövründə Səfəvi tərəfdarları başlarına
imamların şərəfinə 12 qırmızı zolaqlı çalma qoyurdular. Ona görə onlara
qızılbaşlar da deyirdilər. Şeyx Heydər Sultan Yaqubun razılığı ilə Şirvana
və Dağıstana iki dəfə yürüş etmişdi.
Şeyx Heydərin Şirvan və Dağıstana uğurlu yürüşləri Sultan Yaqubu narahat
etdi. O, qüvvətlənməkdə olan Səfəvilərə qarşı Şirvanşahlara kömək etdi.
1488-ci ildə Şahdağın ətəyində baş vermiş döyüşdə qızılbaşlar məğlub
oldu, Şeyx Heydər öldürüldü.
Sultan Yaqubun ölümündən sonra Ağqoyunlu sarayında hakimiyyət uğrunda
mübarizə daha da şiddətləndi. Bu mübarizədə taxta çıxan Rüstəm padşah
9
XVI əsrdə xalq
təfəkkürü yenə də
coşqun gərginlik
içərisində çırpınırdı.
Şiə ideyaları yenidən
ortaya çıxmışdı: xalq
həsrətində olduğu
xilaskar — Mehdi,
yaxud İmam intizarı
ilə yaşayırdı. Kiçik
Asiyada güclü təşviqat
aparılırdı. Dərviş
dəstələri ölkəni gəzib
(1492—1497) hakimiyyətini möhkəmləndirmək üçün feodallara soyurqal
adlanan torpaqlar paylamağa başladı. O, Ərdəbil hakimliyinə Şeyx
Heydərin böyük oğlu Sultanəlini gətirdi.
dolaşır, əhalini
həyəcana salırdı...
Ərdəbil şəhəri
Tapşırıq
Əsaslandır: müasir
şəkildirmi?
Tapşırıq
Uğurlu Məhəmmədin
bu addımının səhv
olmasını sübut et.
Sonradan Səfəvi tərəfdarl arının artması Rüstəm padşahı da narahat etdi.
1494-cü ildə Şəməsi adlanan yerdə qızılbaşlarla onların keçmiş
müttəfiqləri olan Ağqoyunlular arasında vuruşma oldu. Döyüşdən əvvəl
Sultanəli qızılbaş əmirlərinin yığıncağında yeddi yaşlı İsmayılı Səfəvi
ordeninin başçısı kimi özünə varis təyin etdi. Şəməsi döyüşündə qızılbaşlar
Rüstəm padşahın qoşunlarına məğlub oldular. Sultanəli öldürüldü.
Dağılmaqda olan dövlətin parçalanması. Əslində, Rüstəm padşah köçəri
hərbçi feodal dəstələrinə torpaqlar verməkdə böyük səhv etmişdi. Ölkədəki
gərgin vəziyyətdən istifadə edən feodallar ona qarşı çıxıb müstəqil olmağa
çalışırdılar.
Bu vəziyyətdən Osmanlı imperiyası da istifadə etdi. Vaxtilə Uzun Həsənin
atasına qarşı qiyam qaldırmış oğlu Uğurlu Məhəmməd Sultan II Mehmet
tərəfindən himayə edilmişdi. O, Uğurlu Məhəmmədi öz qızı ilə
evləndirmişdi. Bu nikahdan doğulan Əhmədi Osmanlılar Ağqoyunluların
qanuni varisi kimi Azərbaycana göndərdilər. Tarixdə Gödək Əhməd adı ilə
tanınan bu Ağqoyunlu şahzadəsi Təbrizə daxil oldu. O, 1497-ci ildə Rüstəm
padşahı məğlub edərək Ağqoyunlu taxtına əyləşdi. Xalqa arxalanan Gödək
Əhməd dövləti möhkəmləndirməyə cəhd göstərdi. Əhalinin vəziyyətinin
yaxşılaşması üçün islahatlar keçirdi. İyirmiyədək vergi və mükəlləfiyyəti
ləğv etdi. Köçəri-hərbçi əyanların özbaşınalığının qarşısını almağa çalışdı.
Bu addımlar iri feodal əyanlarının mənafeyinə zidd idi. Nəticədə Gödək
Əhmədə qarşı yönəlmiş feodal qiyamları onun yeddiaylıq hakimiyyətinə
son qoydu. Döyüşlərin birində Gödək Əhməd öldürüldü. Taxt-tac uğrunda
mübarizə yenidən qızışdı. Bu mübarizə ölkənin iki hissəyə parçalanmasına
səbəb oldu. 1500-cü ildə Ağqoyunlu Murad və əmisi oğlu Əlvənd arasında
Təbriz yaxınlığındakı Əbhər adlı yerdə ölkənin iki hissəyə bölüşdürülməsi
barədə saziş imzalandı.
XV əsrdə Azərbaycanda dövlət idarəçiliyi. Həm Qaraqoyunluların, həm
də Ağqoyunluların hakimiyyəti dövründə Azərbaycan torpaqları paytaxt
Təbrizdən idarə olunurdu. Hakimiyyət başında duran şəxs sultan və ya
padşah adlandırılırdı. Ordunun baş komandanı əmir-əl-üməra (əmirlər
əmiri) titulunu daşıyırdı, onlar padşahdan sonra ikinci şəxs sayılırdı.
Sonrakı yerdə sədrəzəm dayanırdı.
Əhalinin vəziyyətini
yaxşılaşdırmaq üçün
dövlət başçımız hansı
tədbirlər görür?
Feodal ara
müharibələrinə daha
hansı yolla son
qoymaq olardı?
Əsaslandır.
Tapşırıq
Venn diaqramında
Ağqoyunlularla
Qaraqoyunluları
müqayisə et.
Orta əsr topları
Tapşırıq
Milli Ordumuzdakı
hərbi rütbələr
haqqında bildiklərini
yoldaşlarınla bölüş.
O, ruhanilərə başçılıq edirdi. Baş vəzir isə ali divana rəhbərlik edirdi.
Qoşunun ali rəislərinə əmir adı verilirdi.
Vaxtının çoxunu müharibələrdə keçirən hökmdarlar döyüş zamanı zirehli
geyim geyinirdilər. Ox və qılıncla silahlanan qoşun, əsasən, kəndli və
sənətkarlardan toplanırdı. Orduda odlu silah, top və tüfəng ilk dəfə
Ağqoyunluların hakimiyyəti dövründə tətbiq edilmişdi.
Bu dövrdə bir çox torpaq mülkiyyəti formaları mövcud idi. Dövl ətə
məxsus olan torpaqlar divan adlandırılırdı. Xass adlanan torpaqlar hakim
sülalənin nümayəndələrinə aid idi. Feodallara məxsus torpaqlar mülk, dini
torpaqlar isə vəqf adlanırdı. Bu dövrdə köçəri-hərbçi əyanlara xidmət
əvəzində soyurqal verilirdi.
Bu torpaqlar irsi keçirdi. Soyurqal torpaq mülkünün sahibləri vergi
ödəmirdilər. Kəndli və sənətkarlar isə vergi verməyə məcbur idilər.
Kəndlidən malcəhət adlanan məhsul vergisi alınırdı. Sudan istifadəyə görə
isə onlar bəhrə vergisi ödəyirdilər. Maldarlardan isə çobanbəyi adlanan
vergi toplanırdı. Tacir və sənətkarlar tamğa və bac vergisi ödəyirdilər.
Müsəlman olmayanlardan can vergisi də alınırdı.
Vergi və mükəlləfiyyətlərin ağırlığı xalqı var-yoxdan çıxarırdı. Uzun
Həsənin hazırladığı «Qanunnamə» vergilərin toplanmasını nizamlayan əsas
sənəd idi. «Həsən padşahın Qanunnaməsi» adlanan bu sənəddə əsas vergi
məhsulun 1/5 hissəsini təşkil edən malcəhət idi. Amma bu qanunlar da
xalqın vəziyyətini yüngülləşdirmədi. Vəziyyətin gərginliyi tez-tez kəndli
çıxışları ilə nəticələnirdi. Etirazlar, getdikcə artan qiyamlar dövləti
zəiflədən amillərə çevrilirdi.
Tapşırıq
Sxemdə göstərilən
vergiləri səlcuqlar
dövründəki vergilərlə
müqayisə et, fərqli və
oxşar cəhətleri
dəftərinə yaz.
Məhsul vergisi nəyə
görə əsas vergi hesab
edilirdi?
1. Ağqoyunlu dövlətinin zəifləməsinə səbəb
nə oldu?
2. Gödək Əhmədin Azərbaycan tarixindəki
rolu nədən ibarət idi?
3. Səfəvilər kim idi?
4. Dövlətin uzunömürlü olmamasının
səbəbləri nədir?
5. Soyurqalın digər torpaq mülkiyyət
formalarından fərqi nədir?
1. Uzun Həsənlə Sultan Yaqubun
siyasətindəki oxşarlıqları müəyyən et.
2. Rüstəm padşahın Səfəvilərə qarşı
siyasətinin nəticəsini izah et.
3. Səfəvilərin geniş tərəfdaş toplaya
bilməsinin səbəblərini araşdır.
4. Ağqoyunlu dövlətinin süqut etmə
səbəblərini müəyyən et.
10
Uzun Həsən ... 4 noyabr 1474-cü ildə öz qulamları vasitəsilə məni losafat Barbaro (I.Barbaro —
1471 — 1473-cü illərdə Uzun Həsənin sarayında Venesiya səfiri olmuşdur) ilə birlikdə öz yanına
çağırtdırdı. Onun olduğu otağa daxil olub onu öz məmurları ilə birlikdə gördük. Mən ölkənin adətinə
uyğun olaraq, onun qarşısında təzim etdim, səfərimin məqsədini (məqsəd Venesiya və Ağqoyunlu
dövlətinin Türkiyəyə qarşı birgə mübarizəsini təmin etmək idi) izah etdim... Sonra o mənə öz
məmurlarının yaxınlığında olan xalının üstündə oturmağı əmr etdi. Bunun ardınca bizə oranın adətincə
hazırlanmış çoxlu dadlı yeməli şeylər verdilər... Sonra biz əlahəzrətlə xudahafizləşib öz mənzilimizə
qayıtdıq.
Zahiri görünüşünə görə ona (Uzun Həsənə) təxminən 70 yaş vermək olar. O, zarafat etməyi xoşlayır,
çox ünsiyyətcildir...
Hündür boyludur, arıqtəhər və qırmızı sifətlidir...
Uzun Həsənin hakimiyyəti altında olan ölkə çox böyükdür. Təbriz paytaxt və Uzun Həsənin
iqamətgahıdır...
23. MƏRKƏZLƏŞDİRİLMİŞ VAHİD AZƏRBAYCAN DÖVLƏTİ
Bir gün Orxan valideynləri ilə birgə Fəxri Xiyabana getmişdi. Onlar ulu öndərimiz Heydər Əliyevin
məzarını ziyarət edib əllərindəki gülləri məzar üzərinə qoydular. Məzarın üzərində gül-çiçəyin
çoxluğunu görən Orxan heyrətləndi. Həmin gün sanki şəhər də başdan-başa güllərdən libas
geyinmişdi. Orxan atasından bunun səbəbini soruşdu. Atası dedi: — Oğl um, bu gün ulu öndərimiz
Heydər Əliyevin anadan olduğu gündür. Xalqımız bu günü bax belə təntənə ilə qeyd edir. Axı o dahi
şəxsiyyət parçalanmaqda olan Vətənimizi yumruq kimi birləşdirib.
Arzu edirəm ki, sən də böyüyəndə Vətəninə layiq övlad olasan.
Tariximizdə vahid dövlət quran hansı şəxsiyyətləri, hökmdarları tanıyırsan? Adlarını dəftərinə
qeyd et.
Ağqoyunlu dövlətinin daxildən zəifləməsi hansı nəticələrə səbəb oldu? XV əsrin sonlarında
Azərbaycanın qarışıq siyasi vəziyyəti kimlərin güclənməsinə imkan yaratdı?
Azərbaycan Səfəvi dövlətinin yaranması. Ərdəbildən Ərzincan bölgəsinə
gələn qızılbaşlar artıq parçalanmış Azərbaycanı birləşdirmək üçün əvvəlcə
Şirvanı tabe etməyi qərarlaşdırdılar. Əgər birbaşa Təbrizə hücum
edilərdisə, dərhal üç qüvvə ilə — Ağqoyunlu Əlvənd padşah və Muradla,
habelə Şirvanşah Fərrux Yasarla toqquşmalı olardılar. Beləcə qızılbaşlar
müqavimətə rast gəlmədən Şamaxını tutdular. Fərrux Yasarla həlledici
döyüş Cabanı adlanan yerdə baş verdi. Səfəvi qoşunu qələbə qazandı.
Fərrux Yasar döyüşdə öldürüldü. Şirvanşahlar dövlətinin xəzinəsinin bir
hissəsi ələ keçirildi. Xəzinənin əsas hissəsi isə paytaxt Bakıda idi. 1501-ci
ilin yazında Bakı mühasirəyə alındı.
Ərdəbil, həlledici
döyüş, Şah ismayıl
Xətai, I Təhmasib,
mərkəzləşmiş dövlət
Qızılbaşların Təbrizi
ələ keçirməkdə
məqsədi nə idi?
Fikrini bildir.
Şah İsmayıl
Ağqoyunlu Murad padşah
Səfəvi dövləti üçün nəyə görə
təhlükə hesab olunurdu? Fikrini
bildir.
Səfəvilər şəhəri tutdular. Qızılbaşlar Şirvanşahların bütün
xəzinəsini ələ keçirdilər. Bu zaman qızılbaşl ara başçılıq edən
gənc İsmayıl Ağqoyunlu Əlvənd padşahın Təbrizdən yürüşə
başlaması xəbərini aldı. 1501-ci ilin yayında Şərur düzündə
Ağqoyunlu Əlvənd padşahla həlledici döyüş oldu. Döyüş Səfəvi
qoşununun qələbəsi ilə başa çatdı.
İsmayıl 1501-ci ilin payızında böyük təntənə ilə Təbrizə daxil
oldu. Qızılbaş əyanları İsmayılı şah elan etdilər (1501—1524).
Şah İsmayılın adına məsciddə xütbə oxundu, onun adına pul l ar
zərb edildi. Beləliklə, paytaxtı Təbriz olmaqla yeni bir
Azərbaycan dövlətinin — Səfəvi dövlətinin əsası qoyuldu.
Səfəvilər dövləti yarandığı gündən etibarən ölkəmizin şimalında
Şirvan, Qarabağ, Naxçıvan və Muğanı, cənubda isə Qızılüzən
çayına qədərki torpaqları əhatə etmişdi.
Ağqoyunlu Murad padşah Səfəvi dövləti üçün təhlükə olaraq
qalırdı. Həmədan şəhəri yaxınlığındakı döyüşdə Ağqoyunlular
sayca çox olsalar da məğlub oldular. Ağqoyunlu dövlətinin ikinci
qoluna da son qoyuldu. Bununla tarixi Azərbaycan torpaqlarının
böyük hissəsi mərkəzi hakimiyyət ətrafında birləşdirildi.
Bundan sonra Şah İsmayıl Xorasan istisna olmaqla bütün İranı da
özünə tabe etdi. Səfəvilərin qələbə yürüşləri davam etdi. Bağdad
şəhəri daxil olmaqla İraq, Diyarbəkir, Hilat, Bitlis Səfəvi
dövlətinə qatıldı. Səfəvi dövləti qərbdə Osmanlı imperatorluğu,
şərqdə isə Şeybanilər dövləti ilə həmsərhəd oldu. Osmanlı sultanı
II Bəyazid (1481—1512) Səfəvi dövlətini tanıdı. Bu iki ölkə
arasında münasibətlər normal olsa da, Şeybanilərlə kəskin
münasibət davam edirdi. Şah İsmayıl Şeybanilər üzərinə də yürüş
edib qalib gəldi və Heratı, Mərvi, Xorasanı ələ keçirdi.
Səfəvi dövləti şərqdə Amudərya çayından qərbdə Fərata qədər
geniş ərazini əhatə edirdi. Səfəvi imperatorluğu beləcə yarandı.
Tapşırıq
Xəritəyə əsasən
Səfəvilər dövlətinin
sərhədlərinin sxemini
qur.
Şah İsmayıl babası Uzun Həsən kimi Qərblə əlaqələri genişləndirdi.
Portuqaliya ilə əlaqəyə girib İran körfəzi vasitəsilə Avropadan silah və
artilleriya mütəxəssisləri gətirməyə çalışdı. Lakin Qərb diplomatiyası Uzun
Həsən zamanında olduğu kimi yaranmış vəziyyətdən öz mənafeyinə istifadə
etdi: Portuqaliya fürsətdən istifadə edib Hörmüz boğazını ələ keçirdi.
Səfəvilərin Hind okeanına çıxış yolu bağlandı. Odlu silahla təchiz olunan
təqribən 100 minlik ordu ilə Sultan Səlim Səfəvi dövləti üzərinə yeridi.
Həlledici döyüş 1514-cü ildə Çaldıran düzündə oldu. Çaldıran döyüşü
tarixin ən qanlı qardaş qırğım idi. Şah İsmayıl döyüşdə yaralansa da,
mühasirə həlqəsini yarıb Təbrizə doğru geri çəkildi. Sultan Səlim Təbrizi
tutdu, lakin Şah İsmayılın hücumundan ehtiyat edib şəhəri tərk etdi.
Çaldıran vuruşması türk dünyasının ümumi faciəsi, Qərb diplomatiyasının
isə qələbəsi oldu. Çaldıran döyüşü nəticəsində Şərqi Anadolu və Şimali
İraq Osmanlı dövlətinin əlinə keçdi.
Şah I Təhmasib
Tapşırıq
Şah Təhmasibin Osmanlıların
hücumlarına qarşı həyata
keçirdiyi tədbirləri müzakirə
edin.
Azərbaycanın birləşdirilməsinin başa çatdırılması.
Mərkəzləşdirilmiş vahid Azərbaycan dövləti. Şah İsmayıl
Xətainin vəfatından sonra onun oğlu I Təhmasib taxta çıxdı (1524
—1576). Şahın kiçikyaşlı olması ölkədə feodallar arasında
çəkişmələrin başlanmasına səbəb oldu. Bəzi qızılbaş əmirləri
mərkəzi hakimiyyətə itaətdən boyun qaçırırdılar. Osmanlı dövləti
isə bu vəziyyətdən istifadə etməkdə idi.
Sultan I Süleyman Qanuninin (1520—1566) hakimiyyəti dövründə
Osmanlılar dörd dəfə Azərbaycana yürüş etdilər. Şah I Təhmasib
Osmanlı yürüşlərinin qarşısını almaq üçün bir sıra tədbirlər gördü.
O, yürüş edilən ərazidə yaşayan əhalini ölkənin içərilərinə
köçürdü. Osmanlıların əlinə keçməsin deyə ot-ələf, malqara,
yollar, bulaqlar məhv edildi.
I Təhmasib, eyni zamanda paytaxtı da Şərqə — Qəzvinə köçürdü.
Osmanlılara meyilli əmirləri itaətə məcbur etdi.
Ordu yenidən təşkil edildi. 1552-ci ildə I Təhmasib müdafiə
taktikasından imtina edib fəal hücuma başladı. Səfəvi qoşunu
Osmanlı ərazilərinə yürüş edib xeyli qənimətlə geriyə döndü.
Uzunsürən qanlı müharibələrdən sonra Sultan I Süleyman Səfəvi
dövləti ilə sülh danışıqlarına getməyi lazım bildi. 1555-ci il mayın
29-da Amasyada Səfəvi—Osmanlı sülh müqaviləsi imzalandı.
Sülhün şərtinə görə Şərqi Gürcüstan Səfəvi dövlətinə, Qərbi
Gürcüstan isə Osmanlılara verildi. Səfəvi—Osmanlı
müharibələrinin birinci mərhələsi başa çatdı.
Şirvanşahlar dövlətinin ərazisi Səfəvi imperatorluğuna qatılmış
olsa da, Şirvan əyanları Şahruxu taxta çıxardılar (1535—1538).
Gənc şahın təcrübəsizliyindən istifadə edən Şirvan əyanlarının
özbaşınalığı artdı. Bu, əhalinin narazılığına səbəb oldu.
1538-ci ildə I Təhmasib Şirvandakı qarışıqlıqdan istifadə edib ora qoşun
yeritdi. Şirvan yenidən zəbt edildi. Sonuncu Şirvanşah Şahrux gizli şəkildə
edam olundu. Şirvan bəylərbəyiliyə çevrildi. I Təhmasib qardaşı Əlqas
Mirzəni Şirvana bəylərbəyi təyin etdi. Beləliklə, Azərbaycanın ən
uzunömürlü feodal dövlətlərindən birinin varlığına son qoyuldu.
Şirvan hadisələrində Şəki hakimliyi Şirvanşahları müdafiə edirdi. Buna
görə də Şah I Təhmasib Şəki hakimliyinin də müstəqilliyinə son qoymaq
qərarına gəldi. 1551-ci ildə I Təhmasib Ərəşə gəlib düşərgə saldı. Qasid
vasitəsilə Şəki hakimliyi itaətə dəvət olundu. Lakin Şəki hakimi Dərviş
Məhəmməd xanın rədd cavabından sonra Şəki üzərinə hücum edildi. Şəki
vilayəti Səfəvi dövlətinin tərkibinə qatıldı. Beləliklə, Azərbaycan
torpaqlarının vahid dövlətdə birləşdirilməsi prosesi başa çatdı. Sacilər,
Salarilər, Eldənizlərdən sonra Azərbaycan torpaqları yenidən vahid bir
dövlət halında birləşdirildi. Lakin bu əvvəlkilərdən fərqli olaraq,
uzunömürlü mərkəzləşdirilmiş Azərbaycan dövləti idi. Bu, Azərbaycanın
bütün bölgələrinin iqtisadi, mədəni əlaqələrinin yenidən canlanmasına
müsbət təsir göstərdi.
Dövlətin idarəçilik sistemi. Ölkəyə şah başçılıq edirdi. Dövlətdə şahdan
sonra ikinci vəzifəli şəxs vəkil sayılırdı. Vəkil şahın dünyəvi və dini işlər
üzrə müavini idi. Şahın yanında məsləhətçi (məşvərətçi) orqan olan Ali
məclis təşkil edilmişdi. Ölkənin silahlı qüvvələrinə əmir-əl-üməra adlanan
baş komandan başçılıq edirdi. Hərbi qüvvələrin əsasını Azərbaycan
türklərindən ibarət çərik adlanan qoşun növü təşkil edirdi. Çərikə
qorçubaşı başçılıq edirdi. Maliyyə işlərini vəzir, dini işləri isə sədrəzəm
idarə edirdi. Qazılar şəriət əsasında məhkəmə işlərini həyata keçirirdilər.
Azərbaycan-türk dili Böyük Səfəvi imperatorluğunun ərazisində dövlət dili
səviyyəsinə yüksəldildi.
Şirvanşahlar dövləti
nə zaman yaranmışdı?
Hazırda dövlətimizdə
bu işləri idarə edən
qurumlar necə
adlandırılır?
Dövlət inzibati cəhətdən bəylərbəyiliklərə, onlar mahallara, mahallar isə şəhər və kəndlərə
bölünürdü. Mərkəzi Şamaxı olan Şirvan, mərkəzi Gəncə olan Qarabağ və mərkəzi Təbriz olan cənub
torpaqlarından ibarət bəylərbəyiliklər yaradılmışdı. Mahallara naiblər, kəndlərə kəndxudalar başçılıq
edirdilər. Kələntər şəhərə rəhbərlik edirdi. Kələntərin tabeliyində olan darğa şəhərdə asayişin
qorunmasına cavabdeh idi.
Ali idarəçilik sistemi
Torpaq mülkiyyət formaları, vergilər. Səfəvi dövlətində torpaq mülkiyyət formalarında ciddi
dəyişiklik baş vermədi. Əvvəllər olduğu kimi əsas torpaq mülkiyyət formaları qalırdı. Səfəvi şahları
soyurqal əvəzinə dövlətə xidmət müqabilində tiyul verirdilər. Şərti mülk sayılan tiyul ancaq şahın
icazəsi ilə irsi keçə bilərdi. Vergi sistemi də, demək olar ki, olduğu kimi qalırdı.
1. Səfəvi-Osmanlı toqquşmasının qarşısını
almaq mümkün idimi?
2. Qızılbaşlar nəyə görə, ilk növbədə,
Şirvana yürüş etməyi qərara aldılar?
3. Azərbaycan torpaqlarının vahid dövlətdə
birləşdirilməsinin nə kimi əhəmiyyəti
oldu?
4. Şah I Təhmasibin hakimiyyətinin ilk
illərində ölkədəki daxili vəziyyətin
gərginliyinə səbəb nə idi?
1. Mərkəzləşmiş dövlətin xüsusiyyətlərini
şərh et.
2. Səfəvi dövlətinin əvvəlki Azərbaycan
dövlətlərindən fərqli cəhətlərini sadala.
3. Azərbaycan Səfəvi dövlətinin yaranmasını
zəruri edən amilləri izah et.
4. Osmanlı yürüşlərinin qarşısını almaq
üçün I Təhmasibin həyata keçirdiyi
tədbirləri araşdırıb münasibət bildir.
24. AZƏRBAYCAN MƏDƏNİYYƏTİ
Xalqımız qədim xalqdır, böyük tarixə, böyük mədəniyyətə malik olan xalqdır. Bu
mədəniyyətimizi, onun qədimliyini, dünya miqyasında böyük şöhrətə malik
olduğunu xalqımıza nə qədər çatdıra bilsək, bir o qədər də xalqımızda
vətənpərvərlik hissini, həqiqi vətəndaşlıq hissini, azərbaycanlılıq hissini
yüksəldərik.
— Heydər ƏLİYEV
Hər il iyun ayının 1-də ölkəmizdə Uşaqların Beynəlxalq Müdafiə Günü qeyd olunur. Uşaqların
hüquqları dövlətimiz tərəfindən qorunur. Hazırda respublikamızda yaradıcı uşaqların, gənclərin
inkişafı üçün hər cür imkan yaradılıb. Ümummilli lider Heydər Əliyevin ənənələrini davam etdirən
Azərbaycan Respublikasının Prezidenti İlham Əliyev ölkəmizdə mədəniyyəti, sosial həyatı, təhsili
himayə etdiyi kimi, yaradıcı uşaqların inkişafı üçün də şərait yaradır. Bu ənənənin əsası nə zaman
qoyulub?
Dövlətimizin mədəniyyət xadimlərini, istedadlı gəncləri himayə etməsini gələcəyə yönələn addım
hesab etmək olarmı? Müzakirə edin.
XVI əsrdə vahid mərkəzləşdirilmiş Azərbaycan dövlətinin yaradılması təhsilin, elmin, incəsənətin,
mədəniyyətin inkişafına təsir edibmi? Həmin dövrün hökmdarları mədəniyyətimizi himayə
edirdilərmi?
Hökmdarlar mədəniyyəti və elmi himayə edir. XV—XVI əsrlərdə birbirini əvəz edən oğuz mənşəli dövlətlərin yaranması mədəniyyətin
inkişafına geniş imkanlar açdı.
Məktəb və mədrəsələrin fəaliyyəti bu dövrdə də təhsilin inkişafını təmin
edirdi. Təhsillə bərabər, elm inkişaf edir, oxuyub-öyrənməyə maraq artırdı.
Azərbaycanın bir sıra şəhərlərində çoxlu mədrəsə-məktəb var idi. Şah
İsmayıl Təbrizdə böyük kitabxana açdırmışdı.
Divanxana,
saraykompleks, şəfa
evi, qədim kitabxana,
bədii miniatür
Məhəmməd Füzuli
Füzulinin hansı əsərlərini
oxumusan? Səncə, onun
əsərlərini dövrün həyatını
öyrənmək üçün mənbə hesab
etmək olarmı?
Təbrizdə Göy məscid
Elm və incəsənətə xüsusi qayğı göstərən I Şah ismayıl Marağa
rəsədxanasını bərpa etdirmiş, riyaziyyatçı və astronom
Qiyasəddini Marağaya göndərmişdi.
Elmin inkişafı fəlsəfə və tarixin öyrənilməsinə geniş imkanlar
açmışdı. Əsərlərindəki dərin fəlsəfi fikirlərə görə Məhəmməd
Füzuli öz dövründə dünya poeziyasının zirvəsini fəth etdi.
Tarixçi Həsən bəy Rumlu I Təhmasibin sarayında qulluq etmişdi.
Yürüşlərdə iştirak edən tarixçi 12 cildlik «Əhsən-ət-təvarix»
(«Tarixlərin ən yaxşısı») əsərini yazmışdı. Əsərin dövrümüzə
qədər gəlib çatmış 11-ci və 12-ci cildlərində Azərbaycanın və ona
qonşu olan ərazilərin XV—XVI əsrlər tarixindən bəhs edilir.
Dövrün digər tarixçisi isgəndər bəy Münşi idi. Səfəvi sarayında
divan katibi kimi çalışan alim sonralar I Şah Abbasın tarixçisi
olmuşdur. O, «Tarixi-aləm arayi Abbasi» («Abbasın dünyanı
bəzəyən tarixi») əsərini yazmış, Səfəvi dövləti və qonşu ölkələrin
tarixi barədə maraqlı məlumatlar vermişdir.
Səfəvi hökmdarlarının müdrik siyasəti nəticəsində bu dövrdə fars
dilində yazmaq ənənəsi öz yerini Azərbaycan dilinə verdi.
Azərbaycan dilində də şeirlər yazılır, şeir məclisləri keçirilirdi.
XV əsrdə Azərbaycanın mədəni həyatında hökmdar-şair Cahan şah
Həqiqinin böyük xidməti olmuşdur. XVI əsrdə Azərbaycan dilinin
böyük Səfəvi imperatorluğunun dövlət dilinə çevrilməsi
Azərbaycan dilinin daha da inkişafına səbəb oldu.
XVI əsrdə Şah İsmayılın sarayında ədəbi məclis fəaliyyət
göstərirdi. Belə məclislərdə dövrün böyük şairləri toplaşırdı. Şah
I İsmayıl «Xətai» təxəllüsü ilə Azərbaycan dilində şeirlər yazmış,
divan bağlamışdı. Azərbaycan poeziyasında ilk dəfə olaraq məhz
o, şeirini nikbin misralarla bitirmişdir. Şah İsmayıl Xətai «QuraniKərim»in bilicisi olmaqla yanaşı, musiqi alətində ifa etməyi də
bacarırdı.
XV—XVI əsrlərdə çoxsaylı tarixi abidələr, məscidlər, hamamlar,
karvansaralar, körpülər tikilmişdi. XV əsrdə inşa edilmiş
memarlıq abidələrindən biri Bakıdakı Şirvanşahlar saray
kompleksidir. Bu kompleksə aid olan divanxana əsl memarlıq
incisidir.
1465-ci ildə Qaraqoyunlu Cahan şahın əmri ilə Təbrizdə tikilən
Göy məscid özünəməxsus xüsusiyyətləri ilə seçilir. Məscidin
divarları üzərində işlənmiş göy rəngli naxışlar günəşin yerini
dəyişməsindən asılı olaraq müxtəlif rəng çalarları verir.
Görkəmli Azərbaycan hökmdarı Uzun Həsən quruculuq-abadlıq
işlərinə xüsusi qayğı göstərir, görkəmli alimləri himayə edirdi.
Onun şəxsi kitabxanasında dövrün görkəmli alimləri tədqiqatlar
aparırdılar. Hökmdarın tapşırığı ilə oğuz türklərinin mükəmməl
tarixi yaradılmışdı.
1483-cü ildə Ağqoyunlu Yaqub padşahın Təbrizdə tikdirdiyi
«Həşt-behişt» saray kompleksində kitabxana, məscid, şəfa evi,
cıdır meydanı və xiyaban inşa edilmişdi.
XVI əsrdə indiki Qusar rayonunun Həzrə kəndində tikilən Şeyx
Cüneyd məqbərəsi də o dövrün abidəsidir. Naxçıvanda Əlincə
çayı üzərində tikilmiş körpü, Bakının şərq darvazaları dövrün
memarlıq inciləridir.
Şeyx Səfi xalçası
Şah I Təhmasibin sifarişi ilə
toxunan Şeyx Səfi xalçası
hazırda Londonun Viktoriya və
Albert Muzeyində saxlanılır.

Sultan Məhəmmədin Nizaminin «Xəmsə»sinə çəkdiyi miniatür
Tarixin yaddaşına dövrün məşhur rəssamlarının adları da yazılıb. Şah İsmayıl görkəmli rəssam
Kəmaləddin Behzadı saraya dəvət edərək, onu Təbrizin saray kitabxanasına rəis qoymuşdu.
Təbriz bədii miniatür ustalarının əsərləri bütün Avropanın böyük marağına səbəb olmuşdu. Dövrün ən
məşhur miniatür rəssamı Sultan Məhəmmədin əsərləri hazırda Sankt-Peterburq, London, Leypsiq və
Venesiya muzeylərində saxlanılır.
Yaxın və Orta Şərqdə geniş yayılan muğam və mahnıların yaradıcısı Əbdülqədir Marağayi musiqiyə
aid nəzəri əsərlər də yazmışdır. XVI əsrin məşhur xanəndəsi olan Hafiz Lələ Azərbaycan musiqisinin
inkişafında xüsusi rol oynamışdır.
Həmin dövrün görkəmli nümayəndəsi Aşıq Qurbaninin dildən-dilə gəzən dastanları indi də aşıqlar
tərəfindən yüksək qiymətləndirilir.
XV—XVI əsrlərdə Azərbaycanda oğuz mənşəli dövlətlərin mövcudluğu, ümumən, Azərbaycan
mədəniyyətinin inkişafına müsbət təsir göstərdi. Azərbaycan-türk hökmdarlarının elmə, təhsilə,
mədəniyyətə qayğısı bu inkişafı təmin etdi. Mədəniyyətin yüksəlişində Azərbaycan hökmdarlarının
müstəsna rolu oldu.
1. Dövrün siyasi prosesləri mədəniyyətə necə
təsir göstərirdi?
2. Nə üçün Şirvanşahlar sarayına kompleks
deyilir?
3. Şeyx Səfi xalçası nəyə görə dünya
mədəniyyət incilərindən biri hesab edilir?
1. Şah İsmayıl Xətaini mədəniyyət xadimi
kimi dəyərləndir.
2. Miniatür rəsmlərin fərqli cəhətlərini
müəyyənləşdir.
3. Azərbaycan hökmdarlarının
mədəniyyətimizin inkişafında rolunu təhlil
et.
4. Dövrün mədəniyyətinə dair şaxələnmə
hazırla.

