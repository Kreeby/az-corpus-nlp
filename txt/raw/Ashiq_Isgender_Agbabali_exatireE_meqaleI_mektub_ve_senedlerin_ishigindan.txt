AZƏRBAYCAN MĠLLĠ ELMLƏR AKADEMĠYASI 
FOLKLOR  ĠNSTĠTUTU 
 
 
ƏZĠZƏ ġAMĠL 
ƏLĠ ġAMĠL 
  
 
 
  
 
 
 
 
AġIQ ĠSGƏNDƏR  
AĞBABALI 
 
(Xatirə, məqalə, məktub  
və sənədlərin iĢığında) 
 
 
 
 
 
 
 
 
 
 
BAKI – «Səda» – 2006 
 2 
 
 
 
REDAKTORU:                        Əhməd OĞUZ 
 
 
 
 
 
 
 
 
 
Əzizə ġamil, Əli ġamil. AĢıq Ġsgəndər Ağbabalı (xatirə, 
məqalə, məktub və sənədlərin iĢığında), «Səda» nəşriyyatı, 
Bakı, 2006, 104 səh. 
 
 
Kitabda Aşıq İsgəndər Ağbabalının (1925-1991) ömür yolu, 
yaradıcılığı ön planda olsa da, Qafqazda türklərin Rusiya tərə-
findən sıxışdırılmasından, Axıska-Məshəti türklərinin elliklə 
sürgün olunmalarından, onların Qazaxıstandakı yaşayışlarından, 
folklorumuzu necə yaşatmalarından, XVIII-XX yüzillərdə Çıl-
dır-Axıska bölgəsində yaşamış, araşdırıcılarımızın diqqətindən 
kənarda qalmış aşıqlarımızdan söhbət açılır. 
 
 
ISBN-586874-032-7              
 
                                                
                                          © “Səda“ nəĢriyyatı, 2006
 3 
ĠÇĠNDƏKĠLƏR 
 
Əhməd Oğuz. Kitab belə yarandı...................................... 5 
Əli ġamil. Səmimi insan, gözəl sənətkar............................ 9 
Keşəli.................................................................................... . 9 
Karslı Aşıq İslam ................................................................. . 11 
Xəstə Hasanla bağlı heyrətləndirici bilgi.............................. 12 
Redaksiya qapılarında və ya həqiqət ugrunda ......................... 16 
Aşıq İsgəndərin axtarışında ..................................................... 18 
Naxçıvana dəvət ...................................................................... 20 
Proqram hazırlığı  .................................................................... 22 
Ağbabadan köç ........................................................................ 26 
Əzizə ġamil. Ağbabadan gələn qonaq .................................. 27 
Məktublar.......................................................................... 32 
İsgəndər Ağbabalı. 9.2.1983............................................. .. 32 
Əli Şamilov. 6.3. 1983........................................................... 37 
İsgəndər Ağbabalı. 7.4.1983................................................... 37 
İsgəndər Ağbabalı. 18.4.1983................................................. 38 
Əli Şamilov. 3.5.1983............................................................. 40 
İsgəndər Ağbabalı.5.6.1983................................................ . 42 
Əli Şamilov.27.1.1984....................................................... .. 43 
İsgəndər Ağbabalı. 8.2.1984............................................... . 44 
Əli Şamilov. 26.2.1984...................................................... .. 45 
Əli Şamilov.26.03.1984..................................................... .. 46 
İsgəndər Ağbabalı.3.4.1984............................................... .. 48 
İsgəndər Ağbabalı. 29.5.1984............................................ .. 49 
Əli Şamilov. 12.6.1984...................................................... .. 49 
İsgəndər Ağbabalı..............................................................  . 51 
İsgəndər Ağbabalı.23.6.1984.............................................. . 52 
Əli Şamilov. 20.11.1984......................................................... 54 
İsgəndər Ağbabalı.5.2.1985.................................................... 55 
İsgəndər Ağbabalı.13.4.1985............................................. .. 57 
Əli Şamilov. 21.4.1985...................................................... .. 58 
Əli Şamilov. 24.4.1985...................................................... .. 59 
İsgəndər Ağbabalı. 5.5.1985............................................... . 60 
İsgəndər Ağbabalı, Murtuza. 20.5.85.................................. . 61 
İsgəndər Ağbabalı. 22.8.1985............................................. . 62 
 4 
Əli Şamilov. 21.9.1985...................................................... .. 63 
İsgəndər Ağbabalı. 1.10.1985 ........................................... .. 64 
İsgəndər Ağbabalı. 22.11.1985........................................... . 65 
İsgəndər Ağbabalı.............................................................. .. 66 
İsgəndər Ağbabalı............................................................... . 66 
İsgəndər Ağbabalı. 8.9.1986................................................ . 67 
İsgəndər Ağbabalı. 11.10.1986........................................... . 68 
İsgəndər Ağbabalı. 5.4.1987.................................................. 69 
İsgəndər Ağbabalı. 4.12.1987................................................ 70 
İsgəndər Ağbabalı.27.5.1990 ................................................... 71 
İsgəndər Ağbabalı. 9.6.1990.................................................... 72 
 
                                               ƏLAVƏLƏR 
Sazlı, sözlü qonaqlar............................................................. 76 
Murtaza Tursunov. 31.5.1983................................................. 78 
Əli Şamilov. 26.II.84.............................................................. 81 
Əli Şamilov. 24.III–84............................................................ 83 
Murtaza Tursunov. 9.4.1984................................................... 85 
Əli Şamilov. 24.4.1984........................................................... 89 
Əli Şamilov. 20.11.1984......................................................... 89 
Həsən Həsənov yoldaĢa........................................................ 90 
Mən Azərbaycana heyranam.............................................. . 91 
R.Kaşıyev. 20.V.1983-cü il..................................................... 96 
     AĢıq Ġsgəndərin yardımıyla yazdığım məqalələr............... 97 
AĢıq Ġsgəndər haqqında məqalələr...................................... 98 
Aydınlatma....................................................................... .. 101 
 
 
 
 
 
 
 
 
 
 5 
KĠTAB BELƏ YARANDI 
 
Aşıq İsgəndər Ağbabalının adı uzun müddət geniş mənada, 
özünəlayiq nə ədəbi ictimaiyyətə, nə folklorşünaslara, nə də 
saz-söz həvəskarlarına bəlli olub. Onu bir zamanlar ancaq 
məhdud sayda ustad aşıqlarımız – o cümlədən, Əmrah Gül-
məmmədov, Hüseyn Saraclı, Kamandar Əfəndiyev kimi sənət-
karlar tanıyıb, Aşıq İsgəndəri sayıb, sayğı göstəriblər, ondan 
sözün əsl mənasında öyrənməkdən çəkinməyiblər. O,  gör-
düyümüz və alışdığımız aşıqlardan ifa tərzi, çal-çağırı, mənsub 
olduğu aşıq mühiti ilə seçilidi.  
Aşığın ustad şəcərəsi özü kimi indiyəcən layiqli qiymətini 
almayan və yaradıcılığı dəyərincə araşdırılmayan, Aşıq Xəstə 
Hasana gedib çıxır. İgəndər Ağbabalı uzun müddət mətbuat-
dan, efirdən, ekrandan, az qala, ağalar, bəylər zamanındakı 
qədər uzaq düşsə də, doğulub boya-başa çatdığı Ağbaba 
mahalına sığınıb qalmış, Qazaxıstanda, Özbəkistanda sürgün 
ömrü yaşayan soydaşlarımız arasında musiqimizi, 
ədəbiyyatımızı, mədəniyyətimizi yaymaqla, onların vətənlə 
mənəvi bağlılıqlarının qırılmamasına çalışmışdır. Sadəcə, onun 
istedadı, mənsub olduğu aşıq məktəbinin orijinallığı və 
sinəsində yaşatdığı saz-söz xəzinəsi zaman-zaman onu özü də 
bilmədən yaşadığı coğrafiyadan çox-çox uzaqlarda 
məşhurlaşdırmışdır. 
Belə bir ata sözümüz var: «Pətəyində balın olsun, arısı gələr 
Bağdaddan!» Bu mənada Bakıdan, Gəncədən belə neçə-neçə 
sənətçilər, folklorçular Aşıq İsgəndərin sorağıyla Ağbabaya 
qonaq gedib, onun çal-çağırını lentə alıb, söylədiyi dastanları 
toplayıblar. Belə cəfakeş – mən belə deyərdim – el sənəti 
fədailərindən Əli Şamilin, rəhmətlik Azad Ozanın adını xüsusi 
qeyd etmək yerinə düşər. Doğulub, boya-başa çatdığım bölgə 
ilə Ağbaba arasında məsafə atla bir günlük yol olmasına 
baxmayaraq, şəxsən mən Aşıq İsgəndər Ağbabalını radioda işə 
başladığım 1990-cı illərə qədər düz-əməlli tanımamışam.  
 6 
1980-ci illərdə, sadəcə adını folklor araşdırıcısı Arif 
Acaloğludan eşitmişəm. 
Yadımdadır, 1992-ci ildə qısa müddətdə AzTV-nin         
ədəbi-dram verilişləri redaksiyasında işlədiyim zaman hörmətli 
yazıçımız Mövlud Süleymanlı haradansa Aşıq İsgəndərin bir 
lent yazısını əldə etmişdi. Hər oturub-duranda onun bənzərsiz 
ifasından, tamam fərqli bir aşıq məktəbindən gəldiyindən 
danışırdı. Haqqında geniş bir veriliş hazırlamağı planlaşdırdığı 
bir vaxtda bədxahlardan kiminsə həmin lent yazısını yoxa 
çıxartması onu nə qədər yandırıb-yaxdığı bu gün də 
yadımdadır. 
Əli Şamillə tanışlığımdan sonra bildim ki, bu lent yazısı 
şəxsən onun böyük zəhməti bahasına Naxçıvan televiziyasında 
araya-ərsəyə gəlibmiş. Vaxtilə «Oğuz evi» qəzetində Əli Şamil 
mənim xahişim və sifarişimlə Güneyli-Quzeyli Azərbaycan 
folkloruna, aşıqlarımızın yaradıcılığına dair bir sıra məqalələr 
yazdı. Onda Aşıq İsgəndərlə bu qədər yaxın olduğunu 
bilməsəm də, bir misra sözdən ötrü dünyanın o başına getməyə 
hazır olduğunu, inadkarlığını, həm də istədiyini almayınca 
dönmədiyini bilirdim. 
Azərbaycan radiosunda xalq yaradıcılığı redaksiyasında onu 
bir veriliş aparmağa dəvət edəndə də şəxsən bu özəlliklərini 
nəzərə almışdıq. Bilirdik ki, Əli saz-söz, el sənəti, milli-mənəvi 
dəyərlərimiz barədə dinləyicilərimizə çox şey verə bilər. Belə 
də oldu. 
 Günlərin bir günü Aşıq İsgəndərin oğlu Aşıq Faxfur evinə 
qonaq çağırdı. Orda çox dostları, həmkarlarını gördüm. Əlini 
də xanımı Əzizəylə orada görəndə açığı bir az təəccübləndim. 
Sonra bildim ki, Əli Şamil Aşıq İsgəndərlə hamıdan çox yaxın 
imiş. Bu kitabı oxuduqca həmin yaxınlığı çox incə 
məqamlarına, məhrəm tərəflərinə rast gəldim, özümü o 
hadisələrin içində hiss etdim. 
Aşıq İsgəndərin oğlu Faxfurun evindəki ziyafət zamanı İs-
gəndər Ağbabalının qardaşı Şükür əminin saza-sözə az qala 
 7 
ustad görmüş aşıq qədərində bələdliyi, vurğunluğu bu ocağı 
hamının gözündə bir daha ucaltdı. Və o sazlı-sözlü məclisə 
Aşıq İsgəndər yaradıcılığının, ifaçılığının imkan daxilində 
geniş öyrənilməsi, toplanması hamımız üçün mənəvi borca 
çevrildi.  
Sonradan aşığın oğlu, uzun müddət Sovet ordusu sıralarında 
zabit kimi xidmət edən Murtazanı gördüm, onunla tanışlığımız 
aşığın həm ədəbi irsinə, həm də səs yazılarına daha diqqətlə 
yanaşmağıma bir vasitə oldu. Vaxtilə İsgəndər Ağbabalını 
tanıyanlara, xüsusilə də, folklorçularımıza xatirələrini yazmağı, 
ondan yazıya aldıqlarını qələmə alıb bizə çatdırmağı xahiş 
etdim. 
Əli Şamilin və xanımı Əzizənin də Aşıq İsgəndər haqqında 
xatirə yazdıqlarını bilirdim. Birdən gözləmədiyim halda Əli 
müəllim belə bir kitabı artıq ortaya qoyduğunu bildirəndə və 
oxumaq üçün mənə verəndə, açığı, təəccübləndim. Düşündüm 
ki, bu boyda xatirəmi olar, bu ki, bir növ romandı?! Əli 
müəllim bunu duydu. “Bu təkcə xatirə deyil, Aşıq İsgəndərlə 
məktublaşmam, ondan öyrənmək istədiklərim, üzə çıxartmaq 
istədiklərimdi, düşmən kimi oxu”, – dedi, – “lazım bil-
mədiklərini çıxar.” 
Kitabı birnəfəsə oxudum. Məktublar məni qoyub gəldiyimiz 
dağlar, yurd yerlərimiz kimi qəribsətdi. Yadıma kəndimizdəki 
sərkar çobanlardan sayılan Qara İsanın bir sözü düşdü. Qara İsa 
geyim-keçimi ilə seçilərdi – ağ başlığı, buxara papağı, ala 
corabı bu gün də gözümün qabağındadı. Qoca vaxtlarında 
deyərdi: «Qabağımda qoyun olmayanda bir az gedən kimi 
yoruluram». Aşıq İsgəndərin məktubları da belədi:çalıb-
çağırıb, söyləmədiyinə görə yazıdığı balaca bir əhvalat 
«yavan» görünür, hiss olunur ki, yerli-yataqlı çatdırmadığına 
görə yorulur. 
Məktubları Əli müəllim necə yazılıbsa, eləcə də verib – bu 
çox gözəldi. Lap qrammatik səhvləriylə, yazılış tərziylə, həmin 
məktublar şəxsən məni çox-çox uzaqlara apardı, o «səhvlər» 
 8 
neçə-neçə doğmalarımı yada saldı. Ustad Xəstə Hasanla bağlı 
yazışmalar Qazaxıstandan belə səpələnən, bizim dağların o 
üzündə yurdları qarala qalan böyük bir elin sızlaya-sızlaya 
qalan səsi kimi içimi göynətdi. Aşıq İsgəndər Ağbabalıdan 
bəhs edən kitaba ona yazılmış məktublar, aşığın cavabları ilə 
yanaşı, yenə də Qazaxıstanda yaşamaq zorunda olan, Xəstə 
Hasanın nəvələrindən Aşıq Murtazaya yazılan məktublar və 
onun cavabları, Naxçıvan televiziyasının bir verilişinin 
mətnini, eləcə də Azərbaycan KP MK-nın katibi Həsən Hə-
sənova müraciət, Mədəniyyət Nazirliyindən alınmış cavab da 
əlavə olunub. Bunlar mövzudan kənar təsiri bağışlamır, əksinə 
məsələlərin açılmasına xidmət edir. Çox istərdim ki, burada 
Ə.Şamilin akademik, xalq yazıçısı, neçə-neçə rəsmi və ictimai 
vəzifə sahibi Mirzə İbrahimova yazılmış məktubun da surəti 
olaydı. Bu günkü gənclər və gələcək nəsillər də görəydilər ki, 
müstəmləkəçilərə sədaqətlə qulluq edənlər, xalqın gözündə 
böyük görünənlər kiçik bir işi görməkdə belə necə aciz 
vəziyyətdə qalıblar?! 
Bu kitab əslində Aşıq İsgəndər də daxil olmaqla böyük bir 
mədəniyyətin məktəbin hansı doğanaqlardan keçərək ya-
şadığını, bu günümüzə gəlib çatdığını göstərən və Əli Şamil 
kimi yorulmaq, usanmaq bilmədən bu uğurda çalışan 
ziyalılarımızın vətəndaşlıq, vətənpərvərlik göstərməsidir. 
Bu kitab həm də, vaxt gələcək demirəm, artıq vaxtı gəlmiş 
gərəkli bir mənbə, artıq tarix olub tarixə qovuşmuş bir 
qaynaqdır. 
 
Əhməd OĞUZ 
 
 
 9 
Əli ġamil 
SƏMĠMĠ ĠNSAN, GÖZƏL SƏNƏTKAR 
 
KeĢəli  
 
Aşıq İsgəndərlə tanışlığımın uzun və maraqlı bir tarixi var. 
Hələ tələbəlik illərində folklorumuzda, aşıq poeziyasında       
bir-birinə qarışdırılan mətnlər, adlar məni çox düşündürərdi. 
Nəyin doğru, nəyin yanlış olduğunu aydınlaşdırmaq istəyilə 
axtarışa çıxmışdım. Bu yol məni İsgəndər Ağbabalıyadək 
apardı. Axtarışa çıxdığım yol Keşəlidən başlayırdı. 
 
 
AĢıq Ġsgəndər Ağbabalı Naxçıvan Televiziyasında  
çıxıĢa hazırlıĢarkən 
 
Keşəli Kürün sağ sahilində, Tbilisidən 15 kilometr aşağıda bir 
kənddir. Elə də məşhur deyil. Şəxsən mən orta məktəbi bitirib Ba-
kıya təhsil ardınca gələnədək bu kəndin adını belə eşitməmişdim. 
Sumqayıtda kimyaçıların fəhlə yataqxanasında qalırdım. Bu-
radakı fəhlələrin çoxu ya axşam, ya qiyabi şöbələrdə oxuyanlar, 
 10 
ya da imtahanlara hazırlaşanlar idi. Müxtəlif səbəblərə görə qə-
bul ola bilməyən yeniyetmələr zavodda işə girir, işləyə-işləyə 
hazırlaşırdılar. Gözəl bir mühit formalaşmışdı. Heç bir müəllim 
yanına, hazırlıq kurslarına getmədən yeniyetmələr özləri hazırla-
şır, hazırlıq səviyyələrini yoxlamaq üçün suallaşır, fikir müba-
diləsi edir, bir-birlərindən öyrənirdilər. 
Belə müzakirələrin birində Osmanla tanış olmuşdum. Yerli-
lərilə bir otaqda qalırdı. Keşəli kəndinin adını da ilk dəfə ondan 
eşitmişdim. Gürcüstandakı Marneuli rayonunun Keşəli kəndində 
doğulan Osman qəbul imtahanlarını uğurla versə də müsabiqə-
dən keçə bilmədiyinə görə gəlib buraya çıxmışdı. İti yaddaşı, 
çılğın xasiyyətilə seçilir və həmişə çalışırdı ki, ətrafdakılar ona 
daha çox diqqət yetirsinlər. Arzusu Azərbaycan Dövlət Univer-
sitetinin filologiya fakültəsində oxumaq idi. 
1968-ci ilin avqustunda o, arzusuna çatdı. Həmin illərdə yal-
nız Azərbaycan Dövlət Universitetinin Filologiya fakültəsinin 
nəzdində Jurnalistika şöbəsi vardı. Mən də oraya qəbul olun-
dum. Eyni fakültədə oxuduğumuzdan və Sumqayıtdan bir- biri-
mizi tanıdığımızdan çətinlik çəkmədən universitet yataqxana-
sında bir otaqda qalmağa göndəriş ala bildik. 
Bununla Osmanla dostluğumun və onun doğulduğu kəndlə 
bağlılığımın təməli qoyuldu. Göyçədə, dağlar qoynunda doğul-
muşdum. Gözümü açandan uca dağlar, buz kimi suyu olan 
bulaqlar, yaşıl çəmənlər görmüşdüm. Təbiət gözəlliyindən söz 
düşəndə nəzərimdə doğulduğum bölgə canlanırdı. Düzənlikdə 
yerləşən, şirin sulu bulaqları olmayan, qışı palçıqlı, yayı tozlu-
torpaqlı kəndlərdən xoşum gəlməzdi. 
Amma iş elə gətirdi ki, Osmanın təkidilə onların kəndinə ge-
dəndən sonra Keşəliyə urəkdən bağlandım. Osmangilin evi Kürün 
yarğanının qaşında yerləşirdi. Burdan Qarayazı meşəsi ovuc içi 
kimi görünürdü. Meşədəki maralları, qırqovulları görmək üçün 
saatlarla oraya baxırdıq. Gah da Kürü keçib böyürtkan və başqa 
meyvələr yeməyə gedirdik. Osmanın çubuqdan hörülmüş səbətin 
dibinə yem bağlayaraq axşamdan çayın münasib bildiyi yerinə 
 11 
qoymasına, onu su aparmasın deyə məftillə bir yerə bərkitməsinə, 
səhər ordan balıq tutmasına maraqla baxardım. Universitet tələbəsi 
olsam da, neçə ildi Xəzərin sahilində yaşasam da üzməyi 
bacarmırdım. Kəndin 12-13 yaşlı uşaqları, Kürdə balıq kimi üzür, 
burulğanda boğulmasınlar deyə yarğanın uca yerindən suya 
tullanırdılar. Mən də maraqla onlara baxır, ləzzət alırdım. 
Kənddəki saza-sözə vurğunluq da mənə doğma idi. İlk dəfə bu-
rada Nəqşibəndi təriqətilə, insanların mənəvi dünyalarının tə-
ləbatını ödəmək üçün Mir Həmzə Seyid Nigarinin şeirlərini oxuya-
oxuya «dınqır» sədaları altında oynamalarını gördüm. Gör-
düklərimin və eşitdiklərimin təsiridir ki, bu gün də Keşəlinin adı 
gələndə quşdan qanad alıb oraya uçmağım gəlir. 
 
Karslı AĢıq Ġslam 
 
Göyçə mahalında doğulduğumdan aşıq mühiti, dastanlarımız, 
aşıqlarımız və el şairlərimizin yaradıcılığı ilə yaxından tanış idim. 
Bakı Dövlət Universitetinin jurnalistika fakültəsində oxusam da, 
filologiya fakültəsinin tələbələri kimi folklor nümunələri toplayır, 
aşıq musiqisinə daha çox qulaq asır, aşıqların məclisinə daha çox 
meyl edirdim. 1973-cü ilin yazıydı. Son kursdaydım. Osman Əhməd 
oğlu həyəcanla gəldi ki, Qənbər (1) Türkiyədə yaşayan qohumu 
Aşıq İslamı Keşəliyə gətirdib. Maraq qorxuya üstün gəldi. Biz ikinci 
kursda oxuyanda fakültəmiz ayrılmış, Şirməmməd Hüseyinov da 
dekan seçilmişdi. Onun zəhmindən nəinki biz tələbələr, hətta müəl-
limlər də çəkinərdilər. Fakültədə müxtəlif bəhanələrlə ondan icazə 
alıb gedən tələbələrin başına gətirdiyi hadisələr geniş yayılmışdı. 
Aşığın görüşünə getməyə Şirməmməd müəllim icazə verməyəcəyini 
yaxşı bilirdim. Bir yalan uydursam da sonra üstü açılıcağından 
qorxaraq dərsləri yarımçıq buraxıb elə həmin axşam qatarla yola 
düşdük. Səhər tezdən Rustavidə qatardan düşüb Keşəliyə yollandıq. 
Həmin illərdə Türkiyədən qonaq gətirtmək hər oğulun işi deyildi. 
Çəmiyyətdə yüksək mövqeyi, nüfuzu olan, mənəm-mənəm deyənlərin 
çoxu ən yaxın qohumlarını belə danırdılar. Belə bir çətin şəraitdə 
Qənbər (Allah rəhmət eləsin) xeyli pulundan keçib, başına bəla açıla 
 12 
biləcəyindən qorxmayıb İslam Ərdənəri Türkiyədən – Ərdahanın 
Kümbətli köyündən qonaq gətirdə bilmişdi (2). 
Aşıq İslamın gəlişi yalnız Keşəlidə deyil, ətraf kəndlərdə də bay-
ram əhval-ruhiyyəsi yaratmışdı. Onu evinə qonaq dəvət etmək üçün 
adamlar növbəyə düzülmüşdü. Özü də tək İslam kişini deyil, başının 
dəstəsi ilə qonaq çağırırdırlar. Hər qonaqlıq bir toy məcli-sini 
xatırladırdı. Hamı kimi biz də Aşıq İslamın söz-söhbətindən doymaq 
bilmirdik. Bunun bir səbəbi də o idi ki, Aşıq İslam bir məclisdə etdiyi 
söhbəti ikinci məclisdə qətiyyən təkrarlamırdı. Tür-kiyədə adamların 
həyat tərzinə, yaşayışına, ən xırda məişət məsə-lələrinə dair onlarla 
sual verirdilər. Aşıq İslam da suallara səbr və təmkinlə cavab verirdi. 
Bir çoxları da xəlvətdə İkinci Cahan Sava-şında və ondan əvvəl izsiz-
soraqsız yoxa çıxan qohum-qardaşlarını xəbər alırdı. 
 
Xəstə Hasanla bağlı heyrətləndirici bilgi 
 
 Folklora, xüsusən də aşıq yaradıcılığına maraq göstərdiyimizdən Aşıq 
İslamın söhbətlərini diqqətlə dinləyirdik. Həmin illərdə Türkiyə-dən 
Azərbaycana kitab, qəzet, jurnal çox az gəlirdi. M.F.Axundov adına 
Respublika Kitabxanasının abunəçisi olduğu «Türk Folklor Araşdır-
maları», «Yedditəpə», «Dil» və s. jurnalları maraqla oxuyurduq. Ora-dan, 
bir də Türkiyə radiosunun verilişlərindən tanıdığımız el sənətkar-ları–
Sümmanı, Şenlik, Zülali, Aşıq Beyhani (İbrahim Əngin) və b. haq-qında 
Aşıq İslamdan əlavə bilgi almağa çalışır, həm də özümüzün mə-
lumatlılığımızı göstərirdik.  
Söhbət zamanı «Türk Folklor Araşdırmaları»nın 238-240-cı say-
larından əzbərlədiyim aşağıdakı qoşmanı söylədim. 
 
AĢıq Ġslamın avtoqraf ünvanı 
 
 13 
Zibadır sevdiyim qəddi-qamətin, 
Necə vəsf eyləyim cananım səni. 
Məni Məcnun etdi çeşmi afətin, 
Leylaya bənzətdim a canım, səni. 
 
Qaşların kamandır, müjganın oxdur, 
Arzı-halın çəkər, müştərin çoxdur, 
Dünyanı versələr könlümdə yoxdur, 
Vermərəm ey hüsnü fəttahım səni. 
 
Ərbabı, eşqinə ey dil güvəndim, 
Həsrətinlə yandı canım əfəndim, 
Həqiqət eylə, gəl, səndə ləvəndim, 
Könlümün taxtında sultanım səni. 
Aşıq İslam Ərbabinin «Səni» rədifli qoşmasını söylədiyimə o 
qədər də təəccüb etmədi. Onun haqqında xeyli xoş sözlər 
söylədi. Mən də bu fürsətdən yararlanıb təssüflə bildirdim ki, 
jurnalda aşığın çox dəyərli divanisinin bir beyt veriblər. Aşıq 
İslam hansı divaninin bir beytini verdikləri ilə maraqlandı. Mən 
də aşığın Türkiyədə çap olunan jurnalı oxumadığını hiss edən 
kimi daha həvəslə, bir az da özümü göstərənsayaq: 
 
Həsrətindən xəstəyəm, təĢni-zəbanım1 bir su ver.  
Hörmət eylə gəl mənə, ey mehribanım bir su ver. 
beytini deyəndə Aşıq İslam aramla və şirin bir səslə sanki 
mənim söylədiyim şeiri davam etdirdi. 
 
Sallanıban bağdan gələn, ay maralım, bir su ver. 
Malım-mülküm sənin olsun, küllü varım, bir su ver. 
Vücudumu atəĢ aldı, dumanım ərĢə çıxar. 
Qurudu dilim-dodağım, dili-fəraqım2, bir su ver.  
                                                           
1 təşni-zəbanım-farsca dili susamış 
2 dil-farsca ürək, firaq-ərəbcə ayrılıq, hicran. 
 14 
Gözəllər xətri əzizdi bir-birindən seçmərəm. 
Versələr də dünya malın sevdiyimdən keçmərəm. 
Yad əlindən abı-həyat3 olursa da içmərəm. 
Özün doldur, öz əlinlə ey məlalım4 bir su ver. 
 
«Xəstə Hasan gəldi» deyə çağırarlar adımı. 
EĢq ucundan yandı cismim, eĢidin fəryadımı. 
Neyləyirəm dünya malın, almasam muradımı. 
QaĢı hilal, abı zülal, ləbi ballım, bir su ver. 
 Divaninin möhürbəndindəki Xəstə Hasanın təxəllüsü mənim 
kimi məclisdə əyləşənləri də çaşdırmışdı. Ona ilk etiraz edən 
Osmanla mən oldum. Belə gözəl bir şeirin Xəstə Hasanın olduğuna 
inanmadığımızı, nəsə bir yanlışlıq olduğunu söylədik. Bizim bu çür 
təpkimiz İslam Ərdənəri çaşdırdı. 
Müəllimlərimizin elminə güvəncli olduğumuzdan və oxuduğumuz 
kitabların təsirindən Aşıq İslamın dediklərini saf-çürük etmədən ona 
Xəstə Hasanı olduqca zəif və istedadsız bir aşıq kimi tanıtmağa 
çalışdıq. Fikirlərimizi əsaslandırmaq üçün də Xəstə Hasanın Xəstə 
Qasımın qıfılbəndini öz adından Aşıq Ələsgərə göndərdiyi, Ələsgərin 
də qıfılbəndi açdığını və son bəndlərindən birində 
Qasım «qaf»nandı, Hasan «hey»inən, 
Xeyir çəkməz usdadınnan deyinən, 
ĠĢim yoxdur seyidnən, bəyinən,  
Ġxtiyarımda qaldı məxluqat, 
Daimil-övqat. 
deməklə bu şeirin Xəstə Qasımın olduğuna işarə vurduğu haqda 
olan məşhur rəvayəti misal çəkdik. Məclisdə əyləşənlər aşıq 
yaradıcılığı ilə yaxından tanış olduqlarından bizim tərəfimizi 
saxladılar və Xəstə Hasanı ədəbi oğurluqda qınadılar. Hətta Aşıq 
Ələsgərin şeirləri çap olunmuş kitabı tapıb məşhur qıfılbəndi və 
ona verilmiş cavabları da oxudular.  
                                                           
3 abı-həyat(f)-həyat suyu 
4 məlal(ə)- usanma, sıxılma, kədər,qəm 
 15 
Aşıq İslam çox təəssüfləndi. Ərbabının da, Xəstə Hasanın da “Bir 
su ver” divanilərini əzbərdən söylədi və dedi ki, Aşıq Ələs-gər 
böyük sənətkardı. Nə onu bu yolla ucaltmaq olar, nə də Xəstə Hasan 
kimi bir ustadı belə aşağılamaq. Xəstə Hasan İrəvanlı deyil. Axır-
kələyin Levis kəndindəndir. Aşıq Ələsgərlə də yaşıd olmayıb. Mən 
Türkiyədə Aşıq Şenliyin şeirlər kitabını çap etdirmişəm. Orada 
yeniyetmə Hasanı – sizlərin Şenlik kimi tanıdığınız aşığı dayısı 
İbrahim sınağa çəkdirmək üçün Aşıq Nurunun yanına apardığını 
yazmışam. Aşıq Nuru da Xəstə Hasanın şəyirdi – çırağıdır. Aşıq 
Nuru Şenliyi sınağa çəkəndə ustadı Xəs-tə Hasanın üç şeirini 
söylədib. Şenlik də eyni qafiyə ilə cavab verib. Yeniyetmə Hasan 
sınaqdan uğurla çıxdıqdan sonra Aşıq Nuru ona sənətin sirlərini 
öyrədib, “ustad şilləsi”  vurduqdan sonra aşıqlıq etməsinə icazə 
verib. Bunları da mən Aşıq Şenliyin oğlu Aşıq Qasımdan eşidib 
yazmışam. Türkiyədə də çoxları bu məsələni bilir. Sizlərin 
bilmədiyinizə təəccüb qaldım. 
 
Görüşdə öyrəndik ki, Türkiyədə sadə bir kəndli olan İslam hərdən 
aşıqlıq da edir və 1960-cı ildə “Aşıq Şenlik divanı” adlı kiçik bir kitab 
da çap etdirib. Təssüfləndi ki, həmin kitabını özüylə gətirə bilməyib. 
Bu kitabla uzun illər keçəndən sonra tanış oldum. Həmin günlərdə isə 
Aşıq İslamdan Xəstə Hasanın, Şenliyin, Summanın və b. xeyli şeirini 
yazıya aldıq. Tanınmış aşıqların da bilmədiyi bu şeirlər Azərbaycanda 
çap olunmadığı üçün folklorşünaslıqdan dərs deyən müəllimlərimizin 
də xəbərləri yox idi. 
 16 
 
AĢıq Ġslam Ərdənərin avtoqrafla müəllifə göndərdiyi Ģəkil.  
Ġslam Ərdənərin avtoqrafı. 
 
Redaksiya qapılarında və ya həqiqət ugrunda 
 
Aşıq İslamdan topladığımız şeirlər sənətkarlıq baxımından çox 
bitkin idi. Onları müəllimlərimizə, o dövr «Ədəbiyyat və incəsənət» 
qəzetində işləyən və xalq yaradıcılığı guşəsi hazırlayan, böyük 
ehtiram göstərdiyimiz şair Məmməd Aslana göstərdik. Çox laqeyid 
qarşıladılar. Bu laqeyidliyi yalnız orada görmədik. Hansı 
redaksiyanın, nəşriyyatın qapısını döydüksə oradan əliboş qayıtdıq. 
Səbəbini bilsək də inidkarlıq edirdik. Sovet höküməti tərəfindən 
xəyanətkar elan edilərək sürgünə göndərilmiş bir xalqın övladlarına 
kömək etməyə, onlar haqqında xoş sözlər söyləməyə çoxlarının 
hünəri çatmırdı. Bu haqsızlığı başa düşənlərin də bir qismi «azaçıq 
aşım, ağrımaz başım» prinsipilə yaşayırdı. Az qala suyu da üfürə-
üfürə içənlər 1944-cü ilin noyabrın 14-15-də elliklə sürgün olunan 
bir xalqın oğlu haqqında məqalə verməkdən çəkinirdilər. Özü də 
ədəbi oğru kimi tanınıdılmış bir aşığın şeirlərini çap etməkə heç kim 
başını ağrıtmaq istəmirdi. 
Nüfuzlu bir şəxs, Xəstə Hasanın şeirlərini çap etdirə və bu 
ləkənin onun üzərindən silinməsinə yardımçı ola bilərdi. Belə 
birisini də tapa bilmirdik.  
1973-cü ildə universiteti bitirdim. Məni Naxçıvandakı «Şərq 
qapısı» qəzetinə işləməyə göndərdilər, Osman da öz kəndlərinə 
 17 
döndü. Buna baxmayaraq Keşəli ilə əlaqəni kəsmədim. İldə olmasa 
da iki-üç ildə bir oraya gedir, xeyir-şərdə iştirak edirdim. 
İslam Ərdənər içimizdə bir şübhə toxumu əkib getmişdi. Biz 
«Aşıq Ələsgər» kitablarında Xəstə Hasanla bağlı yazılanları 
yenidən və diqqətlə oxuyanda qarşımıza bəzi suallar çıxdı:  
1. Kitabda Xəstə Hasanın İrəvan tərəflərdən olduğu göstərilir. 
İrəvan bölgəsində belə bir aşıq olubmu? 
 2. Xəstə Hasan bağlamanın bir surətini Aşıq Ələsgərə göndərib. 
Nədən həmin vaxt Göyçədə Ağ Aşıq, Aşıq Alı kimi daha tanınmış 
ustadlar olduğu halda bağlama gənc, hələ məşhurlaşmamış 
Ələsgərə göndərilib? 
3. Bağlamanın bir surətini də Miskin Bürcüyə göndərdiyi, 
onunsa aça bilməyib beş bəndlik bir qoşma ilə cavab verdiyi 
göstərilir. Bütöv verilmiş şeirin son bəndi belədir:  
 
Müsəmmə Miskinəm, mən zitzi-camal,  
Çün adam güdmüĢəm, nə qoyun, nə mal, 
Sən ki, cüz etmisən bu nəzmi kamal, 
Bizə lazım deyil, özgələrə sat! 
 
Nədən möhürbənddə Miskin Bürcü deyil Müsəmmə Miskinin-
dir?  
Qaynaqlardan Gəncədə yaşamış, milliyətcə erməni olan Miskin 
Bürcünün 1848-ci ildə öldüyünü oxumuşduq. Onun Matena-
daranda saxlanan şeir dəftərində Müsəmmə Miskin imzası yoxdu. 
Şeirlərinin də vəzni, qafiyəsi olduqca pozuqdu. 
İlk aydınlaşdırdığımız o oldu ki, Miskin Bürcü ilə Müsəmmə 
Miskin ayrı-ayrı şəxslərdi. 
İrəvan bölgəsində Xəstə Hasan adlı aşıq olmayıb. Xəstə Hasan 
Axırkələyin Levis kəndindəndir.  
Lakin bununla kifayətlənmirdik. Bir tərəfdən Türkiyədə olan 
Aşıq İslam Ərdənərlə ara-sıra məktublaşır, o biri tərəfdən də 
tanıdığımız aşıqlardan Xəstə Hasanı xəbər alırdıq. Rəhmətlik 
Hüseyn Saraclıdan xəbər alanda dedi ki, onu bilsə-bilsə aşıq İs-
gəndər bilər. O, bilməsə əziyyət çəkib axtarmayın. Hüseyn Sa-
 18 
raclı Aşıq İsgəndərin dəqiq ünvanını söyləmədi, Ermənistan tə-
rəfdən olduğunu söyləməklə kifayətləndi. 
  
AĢıq Ġsgəndərin axtarıĢında 
 
Aşıq İsgəndəri axtarmağımız 5 ildən çox çəkdi. Bir gün Osman 
sevinclə telefonda mənə xəbər verdi ki, Marneuli rayonunun Alget 
üzümçülük sovxozunda yaşayan Güləşməd Bilal oğluyla 
görüşüb.(3) O, Aşıq İsgəndərin qohumudu. Ünvanını bilir. 
Osmandan aşığın ünvanını aldım. Qalırdı Ermənistan SSR Ama-
siya rayonunun Ellər kəndinə gedib Aşıq İsgəndərlə görüşmək. 
Oralar mənə tanış idi. Yaxşı bilirdim ki, aşıqlar çox vaxt toylarda, el 
şənliklərində olurlar. Əvvəlcədən şərtləşməyib getsəm onu tapmaya 
bilərəm. Odur ki, bir soraqçı məktub yolladım. Familyasını 
bilmədiyimdən zərfin üstünə «Aşıq İsgəndər Ağbabalıya çatacaq» 
yazmışdım. Çox keçmədi mənə cavab gəldi. 
Bundan sonra başladım aşığın görüşünə getməyi planlamağa. 
Amasiya rayonu sərhəd bölgəsində yerləşdiyindən oraya xüsusi 
icazə olmadan gedə bilməzdim. İcazə almaq üçün də gərək oradan 
mənim adıma rəsmi dəvət – arayış gələydi. Bu dəvəti –  arayışı 
almaq üçün də gərək Aşıq İsgəndər gedib idarə qapılarında 
boynunu burub dura, məmurlar insafa gəlib onu qəbul edəndə məni 
niyə çağırdığı, kim və nəçi olduğum haqda onlara izahat verə. 
Məmurların da könüllərinin xoş vaxtına düşsə aşığa minnət qoyub 
arayışı verə, kefləri istəməsə onu get-gələ salalar. 
Başqa problemlər də vardı. Aşıq arayışı alıb göndərəndə mənim 
getməyə pulum olacaqdımı, işdən icazə ala biləcəkdimmi? Bu 
işləri düzüb-qoşub sahmana salanadək də xeyli vaxt keçdi.  
Bunları deməkdə məqsədim odur ki, Amasiya mənə tanış idi. 
Yolunu-izini, gedib-gəlmə qaydalarını yaxşı bilirdim. Buna baxma-
yaraq Aşıq İsgəndərlə görüşməyə münasib bir vaxt arayırdım.  
Amasiya rayonunun Qaraçanta (Əzizbəyov) kəndində müəllim 
ailəsində doğulmuş Ramiz Əsgərov 1972-ci ildə Azərbaycan Dövlət 
Universiterinin jurnalistika fakültəsinə qəbul olunmuşdu. O, birinci 
kursa qəbul olanda mən beşinci kursda oxuyurdum. Buna 
 19 
baxmayaraq söhbətimiz tez tutdu. Mən universiteti bitirib təyinatla 
işləməyə Naxçıvana, Ramiz də təhsilini davam etdirməyə Moskvaya 
getdi. Buna baxmayaraq əlaqəmiz kəsilmədi. Ramiz yay tətilində 
Moskvadan Naxçıvana gələr, bir neçə gün bizdə qalar, gəzər, qəzetə 
məqalalər yazar, radioya verilişlər hazırlayar, sonra evlərinə yola 
düşərdi. 1978-ci ildə Unverisiteti bitirib diplomu alandan sonra da 
bizə gəlmişdi. Oradan da birlikdə Amasiyaya gedib onun «diplom 
yuma» mərasimində iştirak etmiş, böyük ailə sahibi Baxşəli 
müəllimi xeyli xərcə salmışdıq. 
 1980-ci ilin avqustunda Ramizin toyu idi. Ailəliklə toya 
getmişdik. Bakıdan da tələbə yoldaşlarımız gəlmişdi. Toydan sonra 
qalmamızı, yaylaqlarda gəzməyimizi, bulaq başına gedib yeyib-
içməyimizi təkid edirdilər. Buna vaxtımız yox idi. İşə qayıt-
malıydıq. 
Bu dar vaxta baxmayaraq Aşıq İsgəndəri görmək istəyirdim. 
Ramizin əmisi, rayondakı «Əmək» qəzetinin redaktoru Kərim 
Əsgərov dadıma çatdı. Redaksiyanın maşınına məni Ellər kəndinə 
aparmağı tapşırdı. Arpa gölündən bir az aralıda, Türkiyənin 
sərhədində yerləşən Ellər kəndinin təbiətini Göyçəninkindən heç 
nəyilə fərqləndirmək olmazdı. Hər yer çəmənliklər və buz kimi 
suyu olan bulaqlardı. 
Əvvəlcədən məktub yazdığımdan Aşıq İsgəndər məni gözləyir-
di. Görüşüb tanış olduq. Çay-çorək tədarükü görmək istədilərsə də 
qoymadıq. Elə ilk söhbətilə məni heyrətə saldı. Çox aşıq görsəm 
də, çox aşıq məclislərində iştirak etsəm də beləsini görməmişdim. 
O, Göyçə, Qazax-Gəncə, Borçalı, Şirvan aşıqlarından tamam fərqli 
üslubda oxuyur və Çıldır, Qars, Axıska aşıqlarının şeirlərini və saz 
havalarını gözəl bilirdi.  
İki-üç saatlık tanışlıqdan sonra hər ikimiz anladıq ki, belə qaçdı-
qovduda iş görmək olmaz. Bunun üçün rahat vaxt, uzun-uzadı 
söhbətlər və məclislər lazımdır. Şərtləşdik ki,  münasib olan bir 
vaxtda görüşək. Hər ikimiz üçün münasib olan vaxtın çatması üçün 
3 il keçdi. Görüşümüz 1983-cü ilin Novruz bayramı günlərinə 
düşdü. 
  
 20 
Naxçıvana dəvət 
 
Aşıq İsgəndərin Naxçıvana gəlməsi üçün çağırış göndərməyin 
bürokratik əngəlləri çox idi. Buna görə də dəfələrlə yararlan-
dığımız bir üsüldan istifadə etməyi qərara aldıq. Yerevan-Bakı 
qatarı Naxçıvandan keçirdi. Sərhəd bölgələrində qatarı sərhədçilər 
müşayiət edir, enənlərin sənədlərini diqqətlə yoxlayırdılar. 
Pasportunda sərhəd bölgəsində yaşadığına dair qeydiyat və yaxud 
buaxılış vərəqi olmayanlara bilet belə satmırdılar. Bunu 
bildiyimizdən tanışlara Yerevandan Bakıyadək (Bakıdan gələnlərə 
də Yerevanadək) bilet almağı tapşırırdıq. Sərhəd stansıyalarında 
onları hava almaq, su içmək adıyla perrona endirir və sərhədçilərin 
gözündən yayındırıb aparırdıq. Sərhədçilər adamların əşyaları 
endiriləndə kiminsə düşmək istədiyinin fərqinə varırdılar. Yükü 
endirən həmin bölgədə yaşadığından pasportunu göstərməklə 
sərhədçiləri çaşdırırdı.  
Buna görə ona yazdım ki, Yerevandan bileti Bakıyadək alsın və 
Bakıya gedəcəyini söyləsin. Mən onu Naxçıvanda vaqondan su 
içmək, havasını dəyişmək adıyla endirəcək və sərhədçilərin 
gözündən yayındırıb evə aparacaqdım. 
 1983-cü ilin martın 16-da Ellər kəndinə teleqramma vuraraq 
onun yolunu gözlədiyimi bildirdim. Bir gün sonra cavab gəldi. 
Aşıq İsgəndər teleqramda martın 17-də qatarla gələcəyini yazırdı.  
Qatar Naxçıvandan keçərkən aşığı vaqondan endirib maşına 
mindirdik. Hər şey planlaşdırdığımız kimi gedirdi. Sazı endirəndə 
sərhədçilər duyuq düşdülər. Saz sahibini axtarmağa başladılar. 
İsgəndərin buxara papağı, xrom çəkməsi onu «ələ verdi». 
Sərhədçilər onu əlimizdən alıb aparmaq istəyir, biz isə onlara mü-
qavimət göstərirdik. Bu zaman dadımıza bir cavan oğlan çatdı. O, 
sərhədçilərin aşığı saxlamaq istədiklərini görüb yanımıza gəldi. 
Vəziyyətin nə yerdə olduğunu öyrəndikdə vəsiqəsini komandirə 
göstərdi. Ruslar vəsiqəyə baxıb sakitcə uzaqlaşdılar. 
 
 21 
 
AĢıq Ġsgəndərə vurulmuĢ teleqramın cavabı 
 
Bizi çətin durumdan qurtaran insanla tanış olduq. Göyçənin Ardanış 
kəndində doğulan Yusif Novruzov Azərbaycan Dövlət Universitetinin 
tarix fakültəsini qırmızı diplomla bitirib Şəkiyə müəllim işləməyə 
gedibmiş. Orada vəzifədə işləyən uzaq tanışlarının birnin məsləhəti və 
yardımıyla Dövlət Təhlükəsizliyi Komitəsində işə girib. Xidməti işə 
dair xüsusi kurs bitirdikdən sonra onu Naxçıvana işə göndəriblər. Aşıq 
musiqisinin vurğunu olan, milli dəyərlərimizə həmişə sayqıyla yanaşan 
Yusif Novruzov reallıqlarla uyğunlaşmayan qanun və təlimatlarla 
barışa bilmir, bunu söyləməkdən belə çəkinmirdi. Bu xasiyyəti də 
mühafizəkar məmurların xoşuna getmirdi. Çünki onlar işin mahiy-
yətinə, işçinin savad və ağlına deyil, görüntüyə, işçinin mütiliyinə və 
məddahlığına üstünlük verirdilər. Öz düşüncəsi, öz fikri olan insan 
təhlükəli, etibarsız, bütün göstərişləri «Bəli!», «Baş üstə!» deyərək qul 
mütiliyi ilə yerinə yerirənlər isə bacarıqlı işçi kimi qəbul edilirdi. Yəni 
onların nəzərində peşakar təhlükəsizlik işçisi nəinki aşığı sərhədçilərin 
əlindən alıb buraxmalı, əksinə aşığı da, onu dəvət edəni də cəzalandır-
malıydı. Çox şükür ki, Yusifin bu hərəkətindən rəhbərliyini xəbəri ol-
madı. Sonralar da bir sıra işlərdə beləcə dadımıza çatırdı.  
Aşıq İsgəndər gördüyüm aşıqlardan istər oxu tərzi, istərsə də bildiyi 
şeir və dastanlarla fərqlənirdi. Mən ondan eşitmədiyim dastanları, şeirləri 
 22 
toplamaq istəyirdim. Dost-tanış da maqaqlı bir aşıq qonağım 
olduğunu eşidib bizə gəlir, onu oxudub qulaq asırdılar. Adətən aşıqlar 
oxuyanda şabaş verdikcə daha da həvəslənirlər. Aşıq İsgəndərə dost-
tanış şabaş verəndə geri qaytararaq dedi: «Mən evdən çıxanda 
deməmişəm toya, sünnətə gedirəm, demişəm qonaq gedirəm. Burda 
da məclis aparmıram, dövran yığam» Bununla məclislərimiz yoluna 
düşdü. O, eşitmədiyimiz dastan və şeirləri oxuyur, saz havalarını 
çalırdı. Bizim ona sifariş verməyimzə ehtiyac qalmırdı. 
Göyçədə və radio-televiziyada aşıqlardan eşitdiyim saz havalarını 
Aşıq İsgəndər bilirdi. Onun çaldığı havalar haqqında isə nə mənim, 
nə tanıdığım folklorçuların və aşıqların bilgisi vardı. Şenliyin 
şeirlərinin əksəriyyətini əzbərdən bilən aşıq onu həm də bir bəstəçi 
kimi tanıdırdı. Aşıq İsgəndərə görə «Çuxurova», «Xoşdamaq», 
«Sarı yaylıq», «Otalı qız», «Çalpapaq», «Dəli hicranı», «Kürdoğlu» 
və s. mahnıların müəllifi Aşıq Şenlik olub. O, «Köşəbaşı», 
«Dərbədəri», «Qəribi», «Nəcəfi», «Doşanquluoğlu şikəstəsi» və b. 
saz havalarının da olduğunu söyləyir və çalıb oxuyurdu. 
 
Proqram hazırlığı 
 
Mütəxəssislərin diqqətini çəksin və arxivdə qalsın deyə Naxçıvan 
radiosunun fondu üçün Aşıq İsgəndərin ifasında «Dastanı» havası 
üstə Xəstə Hasanın «Ayağı gözdər», «Dərbədəri» üstə Abbas 
Tufarqanlının «Yetişər», «Çalpapaq» havası üstə Şenliyin «Dedi», 
«Atüstü» havası üstə «Yaralı Mahmud» dastanından «Yaram var 
mənim»i, televiziya üçün «Şahsevəni» havası üstə özünün yazdığı 
«Telli sazım»ı, «Çuxuroba» havası üstə Dəllək Muradın «Eləmə» 
ustadnaməsini, «Dastanı» havası üstə Xəstə Hasanın «Ayağı 
gözdər» qoşmasını, «Müxəmməs» havası üstə Molla Cümənin 
«Pəri» şeirini oxumasını planlaşdırdıq. 
Bundan başqa, aşığın ifasında əvvəllər çalınan, indi unudul-
maqda olan, buna görə də aşıqların «Köhnə irfanı» dedikləri 
havanı, «Summanı», «Köhnə keşişoğlu» «Çuxurova», «Xoşda-
maq», «Salyanı» havalarını, Aşıq Əsədin qardaşı Məhəmmədin 
 23 
«Bacına», Çorru Məhəmmədin «Arvad səni kursa yazıflar» 
misrasıyla başlayan şeirləri və «Şair Kazım» dastanı incə yumo-
ruyla seçildiyinə görə onları da yazdırıb özümdə saxladım ki, Nax-
çıvan radiosunun gələcək verilişlərində və Azərbaycan radiosunun 
«Bulaq» proqramında səsləndirək.  
Qəzetdə və televiziyada mənə ikili münasibət vardı. İşçilərin 
bəziləri mənə hörmətlə yanaşır, xatirimi istəyir, fikir birliyinə gələ 
bilirdiksə, bəziləri də məndən xoşu gəlmədiyinə görə imzamın 
mətbuatda görünməsini, radio və televiziyaya veriliş hazırlamağımı 
istəmirdi. Buna görə də onlar açıq-aşkar işimə mane olurdular. 
İşimə mane olmağa çalışanlardan biri də televiziyanın baş 
rejissoru, komitə sədri ilə ailəvi yaxın olan Əhməd İmanov idi. 
İstəmirdim mənə görə Aşıq İsgəndərin səsinin yazılmasına, ek-
randa və efirdə verilməsinə əngəl törətsinlər. Aşıq İsgəndəri ta-
nıyan elə adam da yox idi ki, mən geri çəkiləm, o qabağa düşüb bu 
işləri görə. Həm də istəmirdim ki, Aşıq İsgəndər kimi bir insan 
kiməsə rüşvət verməklə ekrana, efirə yol tapa. İstəyirdim o mətbuat 
işçilərindən razı qayıtsın. 
Televiziyada işləyən, vəziyyətdən yaxşıca xəbərdar olan dostlarla 
məsləhətləşib evdə bir qonaqlıq təşkil etdim. Buraya televiziya komi-
təsinin sədrini və saz həvəskarı olan aparıcı işçilərindən də bir neçəsini 
çağırdım.  
Aşıq İsgəndərlə əvvəlcədən hansı havaları çalacağını, hansı 
mahnıları oxuyacağını müəyyənləşdirdik. Məclis başladı. Aşıq çay 
içməyə fasilə verəndə mən onun oxuduğu mahnılar haqqında söz 
deməklə əyləşənlər arasında bir fikir mübadiləsinə yol açdım. 
Məclis olduqca uğurlu keçdi. Elə oradaca qərara aldıq ki, 
televiziyada 45 dəqiqəlik, radioda 20 dəqiqəlik veriliş və radionun 
fondu üçün də yalnız mahnılardan ibarət 45 dəqiqəlik lent 
hazırlansın. Həmin dövrdə Naxçıvan televiziyasının gündə bir 
saatlıq efir vaxtı vardı. Demək xəbərlərdən sonrakı bütün vaxt Aşıq 
İsgəndərə həsr olunacaqdı. 
Verilişlərin ssenarisini mən hazırlasam da mətnin altına komitə 
sədrinin imzasını qoydum ki, işçilər verilişin hazırlanmasına 
həvəslə girişsinlər. Hətta verilişi hazırlayacaq texniki işçilərə araq 
 24 
da aldım. Mənə görə verilişi pozmaq istəyənlər ssenaridə komitə 
sədri Elxan Əliyevin adını görüb çıxılmaz vəziyyətdə qaldılar. 
Sadəcə məni verilişin aparıcılığından uzaqlaşdırdılar. Naxçıvan 
Pedaqoji İnstitutunda müəllim işləyən, hadisələrdən xəbərsiz Əsgər 
Qədimovu dəvət etdilər. Əsgər müəllim aşıq və onun yaradıcılığı 
ilə yaxından tanış olmasa da mətni oxumaqla verilişi gözəl apardı 
və bu da məni qane etdi. 
Radio və televiziyada işlərimiz yaxşı getdi. Sonralar da bu verilişləri 
təkrar-təkrar səsləndirdilər. Səhv etmirəmsə Naxçıvana tələbə yoldaşı 
Əqidə Ələkbərovaya qonaq gəlmiş Kamilə Axundova radioda Aşıq 
İsgəndərin oxumalarını eşidəndən sonra onunla maraqlanmış və gəlib 
məni tapmışdı. Ata-babası Abşeronun Saray kəndindən olan, Bakıda 
doğulan, orta və ali məktəbi rusca bitirsə də ana dilində səlis danışan və 
yazan Kamilə Axundova ilk görüşdən yüksək mədəniyyəti və davranı-
şıyla rəğbətimi qazandı. Evimizə gəldilər. Aşıq musiqisi ilə bağlı olduqca 
cəlbedici söhbətləri məni valeh etmişdi. Bilmirdim ona necə kömək edim 
ki, saz musiqisilə bağlı sanballı bir əsər ortaya qoysun. Sakit, təmkinli və 
təmənnasız, kimsəyə əziyyət verməyi istəməyən bu gənc xanım, 
Naxçıvan radiosu üçün yazılmış lentin surətini və Aşıq İsgəndərin dəqiq 
ünvanını, istədi. Özü gedib aşığı tapacağını və daha genişliyi ilə lentə 
alacağını söylədi. 
Aşıq İsgəndər haqqında qəzetə məqaləni mən yazsaydım, onu 
doğrayıb tökəcəkdilər. Ona görə də qəzetin ədəbiyyat şöbəsində işləyən 
Ceyran Nəbiyevadan xahiş etdim ki, Aşıq İsgəndər haqqında məqaləni 
o yazsın. Ötkəm, sözü sərt deyən, yaradıcılıqda olduqca lirik ovqatlı 
Ceyran xanım əvvəlcə aşığın yaradıcılığıyla yaxından tanış olmadığını 
bəhanə gətirsə də mənim təkidimi görüb razılaşdı. Yaxşı bilirdim ki, əri 
dövlət təhlükəsizliyi komitəsinin Naxçıvan təşkilatında işlədiyindən 
onun yazılarında zərrəbinlə sətiraltı mənalar axtarmırdılar. 
Aşıq İsgəndəri redaksiyaya aparıb Ceyran xanımla tanış etdim. 
Aşığı otağına dəvət edərək faktları götürmək istədi. Bir azdan 
Ceyran xanım məni dəhlizə çağıraraq məqaləni yaza bilməyəcəyini 
söylədi. Mən təəccüblə «niyə?» sualını verdikdə təbəssümlə bildir-
di ki, aşığın dediklərini yaxşı başa düşmür. Əlavə suallar verməyə 
də utanır. Məni bərk gülmək tutdu. Zarafatla dedim ki, qoy aşıq nə 
 25 
istəyir danışsın sonra mən «tərcümə» edərəm. Sonra mən aşıgın 
əvəzində müxbirin suallarına cavab verdim. Ceyran xanım 
həmin faktlar əsasında Aşıq İsgəndər haqqında gözəl bir məqalə 
yazdı. 
 
 
AĢıq Ġsgəndər Ağbabalı və Naxçıvan Pedaqoji Ġnstitutunun  
müəllimi Əsgər Qədimov televiziya veriliĢində. 
 
Aşıq İsgəndər Naxçıvanda qonaq olduğu müddətdə Dövlət Pe-
daqoji İnstitutunda müəllim işləyən Məhərrəm Cəfərovla da görüş-
dü. Bu görüş onda olduqca xoş təəssürat yaratdı. Mənə yazdığı 
məktublarında həmişə onu da Əsgər müəllimi də hörmətlə xatırlayır, 
onlara salamını çatdırmamı xahiş edirdi. 
On gündən çox Naxçıvanda müxtəlif ailələrlə, insanlarla tanış 
olan Aşıq İsgəndəri gələndə yalnız mən qarşılamışdımsa yola sal-
mağa gələnlərin sayı 20 nəfərdən çox idi. 
Aşıq İsgəndər getdikdən sonra Naxçıvan televiziyasındakı çıxı-
şını görənlər, radioda səsini eşidənlər onu öz məclislərinə dəvət 
etmək üçün müraciət edirdilər. Naxçıvanda yaşamadığını bildikdə 
təssüflənir, bir də gəlsə onlara da bildirməyimi xahiş edirdilər. 
 
 
 26 
Ağbabadan köç 
 
Aşıq İsgəndərlə cəmi iki dəfə görüşsək də bu görüşlər bizi elə 
doğmalaşdırdı ki, o dünyasını dəyişəndən sonra övladları ilə dostlu-
ğumuz bu gün də davam edir. Onunla məktublaşmamız isə müxtəlif 
fasilələrlə on ilə yaxın çəkdi. Milli azadlıq hərəkatı 1988-ci ildən elə 
bir vüsət aldı ki, dost-tanışa məktub yazmağı, əlaqə saxlamağı 
düşünməyə belə imkan olmadı. Aşıq İsgəndər də Rusiyanın yarat-
dığı Ermənistan-Azərbaycan qarşıdurmasının zərərçəkənlərindən 
biri kimi, min bir zəhmətlə tikdiyi evi-eşiyi qoyub Azərbaycana 
köçməli oldu. Yazdığı məktubdan xəbər tutdum ki, Şamxor 
rayonunda yerləşiblər. Cavab yollasam da ona əvvəlkilər kimi geniş 
məktub yaza bilmədim. 
Səhv etmirəmsə, 1992-ci ildə yazıçı Mövlud Süleymanlı bir aşıq 
haqqında telefilmmi, yoxsa böyük bir verilişmi hazırlamaq istədiyini 
bildirdi. Mən Aşıq İsgəndəri münasib saydım və adresini verdim. 
Bir azdan Mövlud Süleymanlı Aşıq İsgəndərin dünyasını dəyişdiyini 
bildirdi. Sonralar öyrəndim ki, Aşıq İsgəndər Gülməmmədov 1991-
ci ilin aprelin 24-də dünyasını dəyişib. 
1993-cü il hadisələrindən sonra Bakıya köçməli oldum. Aşığın 
övladları məni tapdılar. Onlar da köçüb Bakıda məskunlaşmışdılar. 
Mənə həmişə hörmət və sayqı ilə yanaşan bu insanlarla əlaqələrimiz 
genişləndi. Beləcə Aşıq İsgəndərlə başlanan tanışlığım bir nəsillə 
səmimi münasibətlərə çevrildi. Aşığın sənətini davam etdirən oğlu 
Faxfur da, qardaşlırı da, hətta İsgəndərin qardaşı və qardaşı uşaqları 
da mənim hörmətimi saxlayırlar.  
 
10-15 mart 2003. 
 
 27 
Əzizə ġamil 
 
AĞBABADAN GƏLƏN QONAQ  
 
Gözümü açıb evimizi qonaq-qaralı görmüşəm. Atamın 
müxtəlif bölgələrdən, müxtəlif peşə sahibi olan dostları vardı. 
Onlar xüsusən yayda Qubaya gəzməyə gələndə evimiz daha 
gur olardı.  
Ailə qurandan sonra da evimizin qonaq-qaralı olması məni 
sıxmadı. Kirayə qaldığımz evlərdə də qonaqlar qarşılayıb yola 
salırdıq, mənzil alandan sonra da. Hər ikimiz jurnalist 
işlədiyimizdən qonaqlarımız arasında müxtəlif peşə sahibləri 
olurdu. Amma onların tərkibi eyni deyildi. Ədəbiyyat, 
mədəniyyət adamları arasında folklorçular çoxluq təşkil edirdi. 
Həmişə ehtiramla xatırladığım bu insanlar arasında, qəribə 
davranışı ilə yadımda qalan Aşıq İsgəndər haqqında tez-tez 
söhbət açıram. Familyası Gülməmmədov olsa da Əliyə yazdığı 
məktublarına həmişə İsgəndər Ağbabalı imzası qoyardı. Zərfin 
üstünü də beləcə yazardı. O dövrdə tək-tək adamlar bunu 
edərdi. İsgəndər Ağbabalı da o tək-təklərdən idi. 
 Evimizə gələn aşıqlardan o, istər ləhcəsilə, istər oxu tərzilə, 
istər də səmimiyyəti ilə seçilirdi. Aşıqların əksəriyyətində 
müşahidə etdiyim özünüöymə onda yox idi. Əli ilə söhbət 
edəndə tez-tez «onları mən bilmirəm»,- deyə səmimi etiraflar 
edər, ya da «mən bildiyimdə belədi», deyərdi.  
Əli jurnalistika fakültəsini bitirsə də tələbəlikdən folklora, 
araşdırmaya həvəsli idi. Sonuncu kursda oxuyanda Türkiyədən 
Gürcüstanın Keşəli kəndinə aşıq gəldiyini eşidib dərsləri 
buraxıb dostu Osmanla ora getmişdi. Orada görüşdüyü Aşıq 
İslam Ərdənərdən heyranlıqla danışardı. Elə Aşıq İslamdan da 
Axırkələkli Xəstə Hasan haqqında maraqlı faktlar toplamışdı. 
Çox təəssüf edirdi ki, Azərbaycan aşıqları bu böyük sənətkarın 
şeirlərini bilmir. Folklorşünaslar isə onu ədəbi oğru kimi 
tanıyır.  
 28 
Xəstə Hasanın həyat və yaradıcılığını öyrənmək həvəsi də 
onun İsgəndər Ağbabalı ilə qiyabi tanışlığına səbəb olmuşdu. 
Onunla məktublaşırdı. Daha yaxından tanış olmaq və bilgi almaq 
üçün aşığı Naxçıvana dəvət etdi. Naxçıvana xüsusi buraxılışsız 
gəlməyə icazə vermirdilər. Bu buraxılışı almaq istəyəndə də 
bürokratik əngəllərlə qarşılaşırdıq. Ona görə də Əli İsgəndər 
Ağbabalıyı Yerevana gəlib Bakı–Yerevan qatarına bilet almağı, 
Naxçıvana çatanda su içmək bəhanəsilə stansiyaya düşməyi, per-
ronda onu qarşılayacağını yazdı. Beləcə, Aşıq İsgəndər Ağbabalı 
1983-ci ilin martında bizə qonaq gəldi  
İsgəndər Ağbabalını qonaq saxladığımız ilk gündən onunla 
ata-bala münasibətlərimiz yarandı. Yemək hazırlamamışdan öncə 
ürəyinin nə istədiyini soruşurdum. Bilirdim ki, ömrü boyu kənddə 
yaşamış, bir bölgənin xörəklərini yeməyə alışmış insan başqa 
xörəkləri yeməyə çətin alışır. Amma o, məni əziyyətə salmamaq 
üçün «nə istəyirsən onu da bişir», deyirdi. Sonra bildim ki, çox 
yerləri gəzib, xüsusən də Qazaxıstanda, Qırğızıstanda, 
Özbəkistanda olub və oraların yeməyini yeyib, müxtəlif 
mətbəxlərlə tanış olub.  
Gündüzlər Əli ilə redaksiyaya, yerli televiziyaya, radioya 
gedərdilər. Səsini lentə yazar, veriliş hazırlayardılar. Elə aşıq 
mahnıları var idi ki, ilk dəfə onu İsgəndər Ağbabalının dilindən 
eşidirdik. Oxuma tərzi də tamamilə özünəməxsus idi. 
Folkolrçular, musiqiçilər, səs rejissorları buna məəttəl qalmışdılar. 
Ustad aşıq isə yorulmadan, eyni mahnıları dönə-dönə oxuyur, 
dastanları həvəslə söyləyirdi.  
“Ey-ey çalpapaq, ey-ey gülyanaq”... Bu mahnını Bülbülün 
ifasında dəfələrlə eşitmişdim. Müəllifi bilinməyən xalq mahnısı 
kimi tanıyırdım. Birdən onu Aşıq İsgəndərin ifasında sazın 
müşayətilə eşidəndə təəccübləndim. Aşıq İsgəndər isə 
məclisdəkilərin təəccübünü görüb dedi ki, bu mahnının sözləri və 
musiqisi Aşıq Şenliyindir. Öncə mən də onun sözlərinə şübhə ilə 
yanaşdım. Sonralar evimizdə qonaq olan, Üzeyir Hacıbəyov adına 
Azərbaycan Dövlət Konservatoriyasının məzunu, araşdırıcı 
 29 
Kamilə Axundova «Çalpapaq» xalq mahnısının saz musiqisi 
əsasında formalaşdığını izah etdi. 
Novruz bayramı günləri olduğundan çoxlu şirniyyat 
bişirmişdim. Hər dəfə şəkərbura yeyəndə deyərdi: “A qızım, 
yaman dadlıdır, bunun bişirilmə qaydasını yaz ver aparım, qoy 
bizim arvad da bişirsin.” Mən isə zarafatla: “İsgəndər əmi, bu 
təndirdə bişməz”, – deyərdim. Cavabı da bu olardı ki, onda 
arvadın ozünü bura gətirəcəm, öyrədərsən.  
Mən də zarafat edərdim. Deyərdim ki, gətir, mən də ondan 
bəzi xörəkləri bişirməyi öyrənəcəm. Göyçəli gəlini olsam da 
hələ xəngəli, xaşılı onlar kimi dadlı bişirməyi bacarmırdım. 
İsgəndər əmi isə uşaq sadəlövhlüyü ilə “yox ay qızım, mən 
Borçalıda, Qazaxda, Qazaxısıtanda çox oluram. Çox yerdə 
xəngəl yemişəm. Dadını yaxşı bilirəm. Sənin qurud əzməyinə, 
xəngəl bişirməyinə mat qalmışdım. Lap yaxşı pişirmişdin. 
Gördün hamısını yedilər, heç kimin qavağında qalmadı.”  
Bir dəfə könlü xoş olsun, özünü evlərindəki kimi hiss etsin 
deyə qovrulmuş əriştədən xörək bişirdim. Xörəyi görəndə 
maraqla əriştəni haradan aldığımı xəbər aldı. Qovrulmuş 
əriştəni kənddən pay versələr də, mən zarafata salıb özüm 
doğrayıb, qurudub, sonra da qovurduğumu söylədim. 
Heyrətləndi. Aşığa görə mənim təhsilim və iş yerimlə 
bişirdiyim xörəklər heç uyğun gəlmirdi. (Onda Azərbaycan KP 
Naxçıvan Vilayət Komitəsində işləyirdim) Əriştə kəsməyin çox 
əziyyətli iş olduğun söylədi və mənim bu qədər işi görməyimə 
mat qaldığını bildirdi. Sonra da Qazaxıstanda gördüyü «lapşa 
kəsən maşını» təriflədi və «lapşa»ya qoşduğu mahnını oxudu. 
Mənim əməyimi yüngülləşdirmək üçün Qazaxıstana gedəndə 
«lapşa kəsən maşın» alıb gətirəcəyini söylədi. 
Onun səsindən, sənətkarlığından doymayanlar, haqqında 
mətbuatda, tele-radioda eşidən dost-tanışlarımız axşamlar 
bizim evə toplaşırdılar. Belə axşamların birində istədik ki, dost-
larımızdan birinə zarafat edək. Aşıq İsgəndər həmin axşam 
“Göyçəli Şair Kazımın” dastanını danışacaqdı. Əvvəlcədən onu 
 30 
dilə tutduq ki, dastanı danışarkən bir az dəyişiklik etsin, 
məsələni ona gətirib çıxarsın ki, dostumuzun qısqanc arvadına 
dərs olsun. Aşıq bizdən soruşdu ki, arvadı nəçidir? Dedik, tibb 
bacısı. Maraqla gözlədiyimiz an gəlib çatdı. Dastanı şirin bir 
dillə danışaraq gətirib o yerə çıxaran İsgəndər Ağbabalı: “o 
kim ola, kim ola” sualına özü də xüsusi vurğuyla “med-
sestradır” cavabını verdi. Məclisdəkilərin hamısı məsələni başa 
düşüb, gülməkdən uğundular.  
Aşıq İsgəndər Ağbabalı belə bir səmimi, ürəyiyumşaq, 
kövrək insan idi. Bizdə qonaq olduğu günlərin birində işdən 
evə gələndə gördüm ki, bikef oturub. Məni görən kimi: “A, 
qızım, bu gün bir xəta eləmişəm”, dedi. Soruşdum ki, nə olub, 
İsgəndər əmi? Əlindəki açar qırığını mənə uzatdı. Sən demə 
qapını bağlayıb həyətə düşmək istəyəndə açarı kilidin 
içərisində necə burursa qırılır. Açarın başı aşığın əlində, dili isə 
kilidin içində qalır. Əli ilə vədələşdiyi yerə gedə bilməyən aşıq 
kor-peşiman evdə oturub bizi gözləyib. Biz evə gələndə 
günahkar uşaq təbəssümü ilə üzümə baxıb açarın bir hissəsini 
mənə verdi.  
Aşıqla bağlı yadımda qalan xoş xatirələrdən biri də onun 
Qazaxıstan səfərləri ilə bağlı söhbətləri idi. Dediyinə görə, hər 
il olmasa da iki-üç ildən bir Qazaxıstana, Qırğızıstana gedər, 
orada yaşayan 20-30-cu illərdə sürgün olunan azərbaycan-
lıların, eləcə də 1944-cü ildə Gürcüstandan sürgün edilən, indi 
Axıska-Mesxeti türkləri adlandırılan soydaşlarımızın toylarını, 
şənliklərini aparardı. Həmin toylarda başına gələnlərdən, eləcə 
də oradakı soydaşlarımızın taleyindən maraqlı söhbətlər açardı. 
O, həm də Qazaxıstanda, Qırğızıstanda yaşayan 
soydaşlarımızın bildikləri aşıq şeirlərini, dastanları 
Azərbaycanda təbliğ edən bəlkə də yeganə sənətkardır.  
Doğulub boya-başa çatdığı Ağbaba mahalından, oranın təbii 
gözəlliklərindən, ailə üzvlərindən, xüsusilə xanımının yaxşı 
insan olmasından danışar, bizi də kəndlərinə dəvət edərdi.  
 31 
İsgəndər Ağbabalı yaşca böyük olsa da bizimlə söhbətləri 
incə, duzlu zarafatsız keçmirdi. İndiyədək neçə-neçə məclislər 
yola salmışdı, böyüklə böyük, uşaqla uşaq idi. Əsl el sənətkarı 
kimi el sənətinin incəliklərinə el arasında yiyələnmişdi. Elə bu 
sərvətin qədrini də böyük həvəs və məhəbbətlə elinə sərf 
edirdi.  
Aşıq İsgəndər Naxçıvandan gedəndən sonra da bizimlə 
əlaqəsini kəsmədi. Harada olsa bizə məktub yazırdı. Əlinin işi 
çox olanda, yaxud Naxçıvanda olmayanda onun məktublarına 
cavabı mən yazırdım. Mövzu ilə yaxından tanış olduğumdan və 
məktubları makina ilə yazdığımdan Aşıq İskəndər məktuba 
cavabı Əli yazmadığını hiss etməzdi. Mən yaxşı bilirdim ki, 
hiss etsə də üstünü vurmazdı. Çünkü adətlərimizə sayqı ilə 
yanaşan, onu həmişə qorumağa çalışan insanlardan idi. 
 Aşığın ölüm xəbərini gec eşitsək də bir cümə axşamı ehsan 
hazırlayıb onu tanıyanları da dəvət etdik. İskəndər Ağbabalını 
xatırladıq, onun xatirəsini yad edərək fatihə oxuduq. Mühasirə 
vəziyyətində olan, adamların başı sərhəd bölgələrindəki 
döyüşlərə qarışan Naxsıvanda daha böyük təbirlər keçirmək o 
yana qalsın, heç radio və televiziyada verlişlər də hazırlayıb 
efirə verə bilmədik. 
  03.04.2003 
 
 
 
 
 32 
MƏKTUBLAR 
 
Aşıq İsgəndərlə yazışmalarımızın folklorşünaslıq və mənəvi 
dəyərlərimiz baxımından əhəmiyyətli ola biləcəyini düşünərək 
onları da çap etdirməyi münasib saydım. Məktubların dil və 
üslubuna, oradakı fikirlərə və faktlara toxunmadım. 
Aşıq İsgəndərlə 1980-ci illərdən məktubaşmağa başlasam 
da bu məktubların hamısı məndə qalmayıb. Onların bir çoxu 
zamanın qovğalı günlərinin güdazına gedib. Olduqca səliqəli 
olan aşıq köçhaköçdə nəinki məktubları, çox şeyini itirib. 
Ömrünün ahıl çağlarında rastlaşdığı qarışıqlıq ona çox ağır 
təsir edib. Mən də milli azadlıq hərəkatına qoşulduğuma görə 
polis və hərbçilərin müsadirəsindən qurtarmaq üçün 
arxivimdəki sənədləri, məktubları və yazıları təhlükəsiz 
bildiyim yerlərdə, dost-tanışlarda saxladırdım. Sonralar 
onların bir qismini tapa bilmədim. Aşığın ailəsində qalan və 
məndə olan məktubları bir yerə toplayaraq tarixlərinə uyğun 
ardıcıllıqla çap etdirməyi qərara aldım. Tarixi olmayan 
məktubları da məzmunlarına görə müəyyənləşdirib ardıcıllığı 
gözləməyə çalışdım. 
 
Hörmətli məktub! Ən əvvəla qələmi əlimə alıb, bu qısa 
məktubum ilə sizə çox-çox salam edirəm. Mən sizin məktubu 
aldım, oxudum. Çox şad oldum.  
Əli can! Sizin sualların hamsı məndə var. Mənim istəkli 
qardaşım Məhərrəmə çox-çox salam edərsən. Mən bu məktubla 
sizə həmin sualların cavabını yerli-yerində yazıb, başa gətirə 
bilmərəm. Yaxşı olar ki, mənim özüm gəlim. Məhərrəmə (4) və 
sizə yerli yerində olan əhvalatı izah edim. İndi sizdən xahişim 
odur ki, tez gəlməyim üçün siz mənə bir teleqramma vurun. 
Bizim milis idarəsindən propuskanı tez alıb gəlim. Propuskasız 
gəlmək mümkün deyil. Burada da teleqramma olmasa, propuska 
vermirlər.  
 33 
Sizə bildirim Xəstə Hasandən. Onun qohumları Qazaxıstan-
dadır. Mən Qazaxıstanda çox olmuşam. Qırğızıstanda, Özbəkis-
tanda və Qazaxıstanda Axırkələkdən gedənlərin əksəriyyəti 
oradadılar. Xəstə Hasanın qohumlarından biri mənim şagirdim-
dir. Adı da Murtuzadır. Xəstə Hasanin qardaşı oğlunun oğlu 
Murad 118 yaşındadır. Hal-hazırda yaşayır. Sizin tanıdığınız 
İslamı(5) da tanıyıram, xəbərini almışam. Sınıxdan getmədir. 
Əsli Ağbabalıdır. İkinci bir aşıq da var. O da Ağbabalıdır. Adı 
Rustam Alyunus oğludur (6). O da buradan getmədir. Mənə öz 
rəsmini və oxuduğu lenti göndərib.  
Xəstə Hasan Əsbincə rayonun Levis kəndindəndir. Axırkələk 
şəhərindəndir. Xəstə Hasan Aşıq Ələsgəri görməyib. Vaqifin 
dövrində olub. Xəstə Hasan hicri tarixinin 1214-cü ilində 50-60 
yaşındaymış. O, həm aşıq, həm də şair olub. Xəstə Hasanın 
qardaşı oğlu tutulub. Xəstə Hasan Orucluq bayramında 
Axırkələk şəhərinin Xosbiya bəylərindən Dədə bəyin yanına 
minnətə gedib. Dədə bəy də Orucluq bayramını şən keçirmək 
üçün Aşıq İrfaniyi gətirib. İrfaniyə bəylər deyir ki, sən elə 
bağlama de ki, Xəstə Hasan aça bilməsin. Əgər açsa, bütün 
həpisdə olanları azad edəcəm. Aça bilməsə heç kimi azad 
etmiyəcəm. Həmin sözdən bir bəndini sizə yazıram:  
Aradım yoxladım könül Ģəhrini,  
Gördüm bu könlümdə yenə dörd qaldı. 
O dördün birini qaldırdım atdım, 
Yenə baxdım gerisində dörd qaldı. 
 
Həmin bağlamanı Xəstə Hasan açdı, bütün həpisdə olanları 
da azad etdi. Onda Dədə bəy Xəstə Hasana dedi ki, sənin tayın 
kim ola bilər? 
Onda da belə dedi: 
Abı-çeĢmim çaylarında ördək birdi qaz da birdi. 
Süsən-sünbül tər bənövĢə, bülbül ötər yazda birdi. 
Vaqif hər dərddən qanandır,Gövhərin qiyməti yox. 
Qul Qaranı qərəz eylər, AĢıq Ömər sözdə birdi. 
 34 
 
Qurbanı haqq aĢığıdır, o, daimə xamnan sökər. 
Çöllü Fidan qələm alıb o xəddinən bir xədd çəkər. 
Qul Ġsmayıl baĢ tacıdır, o canını candan əkər. 
AĢıq Polad kamil usta, Dəli Tamı sazda birdi.  
  
Molla Xəlil həvəs ilə içdi eĢqin badasını. 
Köfdadı da bir dəryadır, keçmək olmaz adasını. 
Ġrfanıya da veriblər, onlardan ziyadasını. 
Kərəm yandı eĢq oduna, od da birdi, köz də birdi. 
    
Ġçdim eĢqin badasini, həm oxuyam, həm də yazam. 
Belə getməz bu zamana, vallah düzələcək əyam. 
Min iki yüz on dörd sənə, tarixim yoxdur ki sayam, 
Yüz min aĢıq gəldi-getdi, Xəstə Hasan yüzdə birdi. 
  
Bağışla yer yoxdur. Ona görə mən özüm sizinlə Məhərrəm 
qardaşımla şəxsən görüşmək istəyirəm ki, ətraflı yazaq. Sizin 
məsləhətinizlə ətraflı yazaq. 
Qaldı ki, Xəstə Hasanın məndə sözləri çox-çoxdur. Məsə-
lən: Daşdıqullarda deyişmə, Qaranı ilə Qarzaxda deyişməsi, 
sonra onun bir dastanı da var. Gürcüstan qızı və Təbriz oğlu və 
s. Çıldırdan Aşıq Şenlikdir ki, Şenliyin Türkiyədə çap olunan 
kitabı da məndə var (7). Burada olan əhvalat da mənim özümdə 
var. Kitabda həmin burada olan əhvalatı yoxdur. Şenliyin 
şagirdi olub Aşıq Nəsib. Mənim də ustadım olub Aşıq Nəsib. 
Ustadımın da sözləri məndə var. Özümün də həddindən artıq 
çoxdur. Öz sözlərimdən də bir neçəsini sizə yazdım. S.Vurğuna 
dediyim söz: 
  
Hərdən bir sazımı ələ alanda, 
Yadıma gəlirsən, ey Səməd Vurğun. 
Elə bir kağızla qələm əlində, 
DanıĢıb gülürsən, ey Səməd Vurğun. 
 35 
Müəllim ki oldun cavan çağında 
Bülbüllər ötərdi gülĢən bağında, 
Elə bil ceyrandı öz ovlağında 
NiĢanlar alırsan, ey Səməd Vurğun. 
   
Ġsgəndər unutmaz belə insanı, 
ġeirinlə bəzədin gözəl vətəni. 
Neyləyək, bu dünya fanıdır-fanı, 
Ġlhamlar alardın, ey Səməd Vurğun. 
 
BĠR SÖZÜM DƏ SAYAD NOVAYA 
 
Qocaman Tiflisdən xəbər alanda, 
Deyir ölməyibdir var Sayad Nova. 
Hərdən bir həvəslə eĢqə gələndə, 
Çalardı kamança, tar Sayad Nova. 
 
Sən böyük ustasan ucadır sözün, 
Söylənir hər yanda tərifin, özün. 
Uzumem yes kezi mi dastan yazım, 
Vətəndə hörmətin var Sayat Nova. 
 
Yerk aselem kedi hamar sazımla, 
ġad uraxem baharımla yazımla. 
Ġsgəndərəm, məndə deyim sözümlə, 
Vidadi yoldaĢın var Sayyad Nova.  
 
BĠZĠM YERDƏDĠ 
 
Ġgidlər oylağı, ellər yığnağı, 
Baharın göyçəyi bizim yerdədir. 
Yarpızın təzəsi, Soyuq bulağı,  
Qaymağın çiçəyi bizim yerdədir. 
 
Yusifin məkanı tüfəngin səsi 
 36 
Qoymadı bəyləri alsın nəfəsi. 
O Arpa gölünün sərin havası, 
Sözləri gerçəyi bizim yerdədir. 
 
Gürcüstan qonĢudur durub yanaĢı 
Qızıla bənzəyir hər torpaq, daĢı. 
Ġsgəndər sözündə olmaynan naĢı, 
Ġlqarın gercəyi bizim yerdədir. 
 
AĞBABA 
 
Bulutlar altında salıbsan məskan, 
Çiçəkli-güllüsən, gözəl Ağbaba. 
Yaralar vəhləmi dərdlərə dərman 
Təbibi dərmansan, gözəl Ağbaba. 
 
Uca dağ baĢında soyuq bulaqlar, 
Görünür hər yandan gözəl yaylaqlar 
Yaz olanda gələr əziz qonaqlar, 
Nə gözəl ellisən, gözəl Ağbaba. 
 
Dağ baĢında qoyun-quzu mələĢər, 
Ətəyində bir cüt ceyran güləĢər. 
AĢıq Ġsgəndərim səndə yerləĢər, 
Nə Ģirin dillisən, gözəl Ağbaba. 
 
Özümdə çox sözlərim var. Daşkəsəndə şair Cavadla deyişməm, 
Gürcüstanda Quləm Hüseynlə deyişməm. Festivalda iştirakım, 
diplomum, qramotam və s. Əziz qardaşım sizə, sizin ailə 
üzvlərinizə öz ürək salamımı bu məktubum ilə göndərirəm. Salam 
edirəm sizin kimi istəkli qardaşlarıma. Məhərrəmə və sizin ailə 
üzvlərinə çox-çox salam edirəm. Bağışlayın. İsgəndər Ağbabalı. 
Ünvanım belədir: Arm. SSR. qorod Leninakan, selo Ellarkend. 
Ġskendar Ağbabalı. Sizdə ünvanım var.  
9.2.1983. 
 37 
 
Salam, Ġsgəndər qardaĢ! Bakıdan bu gün gəlmişəm. Məktu-
bun evdə məni gözləyirmiş. Çox sağ ol! Diqqətinə görə təşək-
kürümü bildirirəm. Məktubun qısa olsa da həddindən çox xoşuma 
gəldi. Aşıqlarımızın layiqli davamçısısan. 
İsgəndər, bu gün sənin adına da teleqram vuracam. Allah qoy-
sa yaxın günlərdə görüşəcəyimizi nəzərə alıb məktubu qısa 
yazıram. Familiyanı, atanın adını və yaşını dəqiq bilmədiyim üçün 
rəsmi çağırış göndərə bilmədim. Bilmirəm mənim məktubumu 
alanadək yola düşmüş olacaqsan ya yox? Mən istərdim ki, sənə 
rəsmi çağırış göndərim. Lakin gec olur. Teleqram alandan sonra 
yola düşməyibsənsə, məktubumu alan kimi gecikmədən 
Naxçıvana yol al. Mənim adıma teleqram vur. Gəlib səni 
qarşılayıb məntəqədən keçirim, ya da oraya tapşırtdırım ki, səni 
buraxsınlar. Sənin tez gəlməni ona görə istəyirəm ki, 20 martda 
Naxçıvan televiziya və radiosunda aşıqlara həsr edilmiş veriliş 
olacaq. Çox arzu edərdim səni orada görüm. Bunun üçün də bir az 
tələsmək lazımdır. Yerevandan Naxçıvana hər gün saat 11-12-dən 
sonra 5-6 avtobus gəlir. Hamısı da mərkəzi univermağın yanında 
dayanır. Birdə Bakı – Yerevan qatarı ilə rahat gələ bilərsən. Mənə 
əvvəlcədən gəldiyin günü xəbər verə bilsən propuskaya ehtiyac 
qalmaz. 
Ailə üzvlərinizə və qohumlarınıza salamlarımız təbii və 
tükənməzdir 
Səbirsizliklə yolunu gözləyən: Əli ġamilov.  
373630 Naxçıvan şəhəri,  
Puşkin küçəsi, ev 73, mənzil 44. 
6.3. 1983. 
 
Məktub. Məndən salamlar olsun mənim dost-qardaşlarıma 
Əliyə, Məhərrəm müəllimə, Əsgər müəllimə, Əzizə anam-bacıma 
və bütün dost-qardaşların özünə, ailəsinə. Əli can, sağ olun! Öz 
sözümüzü eşitdik televizorda, çox şad və xoşbəxt oldux. 
Radionunkunu eşitmədik. O da olar, cansağlığı olsun. Qəzetə 
verdinizsə bizə də göndərin. Bir də sən diyən sözlərdən: Daşdanın 
 38 
tərcümeyi-halını aldım, şəkli yoxdur. Dedilər, qızı oradadı, onda 
var oldu, yoluyacam. Kor Əhmədin söhbəti Məhərrəm müəllimin 
yanındadır. Mənim dəftərim onun içindədir. Dəllək Muradın tapa 
bilmədim. 
 
AĢıq Ġsgəndər Ağbabalıdan gəlmiĢ teleqram. 
 
Abbas Divarqanlının 40-dan 5-i ilə deyişməsini (8) yoluyacam. 
Aşıx Şenniyin və Xəstə Hasanın, şagirdlərinin sözləri, Aşıq 
Balakişidən o da Məhərrəmin yanında var. Aşıx Nəsibdən 
yazacam, Çorlu Məhəmməddən yazacam. Daşdanov Daşdan 
anadan olub 1921-ci ildə Ellər kəndində. 1941-ci ildə əsgər gedib, 
Böyük Vətən Müharibəsinin II dərəcəli ordeni ilə təltif olunub. 
Yazacam. Bunu elə belə yazdım. Onun dəfdərini də yoluyacam, 
sonra geri göndərərsən.  
 Qal salamat: Ġsgəndər Ağbabalı. 
   7.4.1983. 
 
Məktub. Məndən sənə salamlar olsun, mənim əziz qardaşım 
Əliyə və həyat yoldaşına. Əzizlərim biz tərəflər sağlıqdı, sizinki 
 39 
necə? Allah həmişə sağlıq versin. Sizlərdən razılığımı bildirirəm. 
Çox sağ olun, Əli can o dəfdəri və Daşdanın şəklini yolluyacam. 
Onun qızı Marnaulda olur, şəkli ona demişəm, o mənə 
göndərəcək, mən də sizə. Qaldı sözlər. Abbas 40 aşıqla deyişib 
onun 4-5-nin adını, hərəsindən 2 xana söz qaldı. Şenliyin şagirdi 
Nəsibdən, Çorlu Məhəmməddən yazacam. Şenliyin şeirləri 
yazılmış dəfdərimi Məhərrəmə vermişəm. Orada Balakişinin 
sözləri də var. İstəsən sən də ondan alıb yaza bilərsən. Sən canın, 
Məhərrəmə də deynən kitabı, dəfdəri yollasın. Kitab amanatdır, 
isdəyirlər.  
Televizorda gördük və qulaq asdıx. Çox sağ olun qəzeti də 
oxudux. Ceyran və Əsgər müəllim sizlə bərabər çox sağ olun. 
Allah can sağlığı versin. İndi sizin ellərdə bir 3 xana söz 
yazmışam. Yazım oxuyun. Bizlərə Savet Azarbaycanı, yəni 
«Azarbaycan gəncləri» qazeti gəlir. Qaldı Bulağa (9), ona da çox 
qulaq asırıq. Canın sağ olsun. İndi eşidin təzə sözləri. 
 
GÖRDÜM 
 
Yolum düĢdü Naxçıvanın elinə, 
Hörmətli, mərfətli elləri gördüm. 
Həvəslənib saz götürdüm əlimə, 
ġəkərdən də Ģirin dilləri gördüm. 
 
Bir yanı baxçadır, bir yanı bağdır, 
Bir yanı Arazdı, bir yanı dağdır, 
Savet vətənidir, ürəyi sağdır, 
Baxçada açılmıĢ gülləri gördüm. 
 
Sovxoz tarlasında fəhlənin səsi, 
Gördüm ki, düĢübdür qamnizma bəsi, 
Ġsgəndərin buna gəldi həvəsi, 
Dadlı duz yatağı, çölləri gördüm. 
 
Kərim (10) müəllimin də çox-çox salamları var. 
 40 
Qalın salamat. İmza:  
sizin AĢıq Ġsgəndər Ağbabalı. 
18.4.1983. 
Salam, AĢıq Ġsgəndər. Məktubunu aldım. Çox sağ ol. Etibarına, 
sözünə bütövlüyünə, inamına görə təşəkkürümü bildirirəm. Yaxşı 
bilirəm ki, kəndinizdə poçt yoxdur. Məktubları yola salmaq üçün hər 
dəfə rayon mərkəzinə, ya da qonşu kəndə getməlisən. Bütün bunlar 
da sənə artq əziyyətdən başqa bir şey deyil. Hələ üstəlik işini-gücünü 
atıb bizlərə məktub yazırsan. 
İsgəndər, dönə-dönə Daşdanın dəftərini səhifələdim. Çox təəssüf 
etdim ki, dəftərdə 1-12, 37-40, 66-71, 78-81, 84-85, 92-93, 96-97, 
106-109 və 113-cü səhifədən sonrakı səhifələr yoxdur. Dəftərin 57-ci 
səhifəsindəki qeyddən aydın olur ki, 1951-ci ildə Cəfər Abbasov 
dəftərin üzünü köçürüb. Həmin şəxs yəqin ki, sizin qohumlardan 
imiş. Köçürdüyü dəftər durursa Daşdanın ruhu şad olsun deyə alıb 
bərpa etmək olar. Birdə dəftərin bu gündə olması məni bərk 
təsirləndirdi. Mən sizin bir kiçiyiniz kimi məsləhət görərdim ki, 
dəftərin üzünü səliqə ilə köçürəndən sonra onu Akademiyanın 
Əlyazmalar fonduna verəsiniz. Hər halda orada daha çox yaşayar və 
daha çox istifadə edilər. 
Dəftəri səhifələdikcə bəzi suallar ortaya çıxdı. Onları sizdən öy-
rənməyə çalışacam.  
1. Səh.44-46-da Köləli İbrahimin «Gəlin» rədifli bir pərakəndə 
müxəmməsi var. İbrahim haqda daha nə bilirsiniz? Şeirin tam 
variantı sizdə varmı? 
2. (səh.53) Molla Nəbi kimdir? Onun başqa şeirlərini bilirsiniz-
mi? 
3. (səh.14) Aşıq Heydəri də tanıya bilmədim. Birinci şeirini heç 
oxuya da bilmədim. Əgər mümkün etsəniz onun şeirlərini də mənə 
göndərin. Haqqında da bildiklərinizi yazın. 
4. (səh.17-18) Aşıq Ələsgərin adına «Yol qurbanı» şeiri verilib. 
Bu şeir aşığın son kitabında yoxdur. Şeiri oxuya bilmədim ki, 
Ələsgərin nəvəsi ilə əlaqə saxlayım. İmkan etsəniz həmin şeiri də 
göndərin. 
5. (səh.20) «Var» şeirinin müəllifi sizə məlumdurmu? 
 41 
6. (səh.33-34) Xayıfı kimdir? Onun haqqında nə bilirsiniz? 
Gördüyün kimi suallarım çoxdur. Mümkün etsən hər sualıma 
ayrıca cavab ver ki, mən də çaşmayım. Sənə məktub yazmaqda 
kömək etmiş şəxsə də mənim təşəkkürümü bildir. Çox sağ olsun. 
O ki qaldı Xəstə Hasana: sənin Murtuzandan bir xəbər çıxmadı. 
İstəyirəm sənin və Aşıq İslamın materialları əsasında bir məqalə 
yazam. Daşdanın dəftərində Xəstə Hasanın bir neçə şeiri var. Lakin 
diqqətlə oxusan görərsən ki, hamısının vəzni, qafiyəsi pozulub. 
Məncə bu şeirlərin doğru-düzgününü bilirsən. Əziyyətindən keçib. 
Xahiş edirəm tez «Mən» (səh.62) «Neyləsin» (səh.63), «Atasan» 
(səh.103-104) rədifli şeirlərin mükəmməl variantını və Usta Polada 
dediyi bağlamanı göndərəsən. 
Çox təəsüfləndim ki, Daşdan haqqında hələlik heç nə əldə edə 
bilmədim. Mən sizi ona görə tələsdirirdim ki, 9 may Qələbə 
gününədək Daşdan haqqında yazıb «Ədəbiyyat və incəsənət» 
qəzetinə göndərim. Sizinlə burada söhbət edəndə mən elə başa 
düşdüm ki, Daşdanın özü də şeir yazırmış. Elə bilirdim dəftərdə öz 
şeirləri də var. Daşdanın şairliyi olsa onun haqqında Bakıda çap 
olunan qəzetlərə yazmaq asan olardı. İndi bir əlac qalır. Ya gərək 
mən özüm Amasiyaya gələndə Daşdan haqqında sənəd və xatirə 
toplayıb «Sovet Ermənistanı» qəzeti üçün məqalə yazam. Ya da tanış 
jurnalistlərdən birindən xahiş edək bu işi o boynuna götürsün. Allah 
kərimdi, fikirləşib bir iş görərik. 
Mənim fikrim budur ki, Xəstə Hasan haqqında yazanda qısaca da 
olsa Daşdandan və onun dəftərindən danışım. Odur ki, Daşdanın 
qızının ad, familiyasını və hazırda yaşadığı kəndi də yaz. 
Bütün bunlar belə. Məhərrəmlə də danışacam sənin dəftər və 
kitabını yola salsın. Görüm, əgər, mənə versə elə bu gün yola 
salacam (Amma heç inamım yoxdur ki, Məhərrəm mənə dəfdər, 
kitab verə). Nə isə… Çalışacam ki, Məhərrəmi tələsdirim. 
Mənim üçün bəzi məsələlər aydın olmadı. Kərim müəllimi 
gördünmü? Sənin haqqında qəzetdə bir yazı dərc etdilərmi? Yoxsa 
bizim qəzetin yazdığını verdilər? Bu haqda mənə bir ətraflı məlumat 
ver. Əgər, lazımdırsa sənə arayış da alım göndərim ki, həqiqətən 
Aşıq İsgəndərin lentləri Naxçıvan televiziyası və radiosunda tez-tez 
 42 
səsləndirilir. Bu günlərdə Yerevana gedəcəm. Orada söhbət edəcəm. 
Görüm sənin haqqında qəzetdə və radio televiziyada niyə veriliş 
təşkil etmirlər. 
Xəstə Hasanla bağlı materialları təcili göndərəndən sonra yavaş-
yavaş (vaxtın olanda) diktə elə qoy «Məhəmməd və Pəri» 
(Gürcüstan qızı), «Yaralı Məhəmməd», «Yaralı Mahmud» və başqa 
dastanları yazsınlar. Yaddaşa çox etibar yoxdu. Yazı daha 
uzunömürlü olur. Çaşanda özün də baxarsan. 
Daşdanın mənə göndərdiyiz şəklindən isə qəzetdə istifadə etmək 
mümkün deyil. Özünüzün də başqa nə sözü-sovu olsa buyur. 
Gözümüz üstə. Həmişə qulluğunuzda hazırıq. 
Ailə üzvlərinizə və bütün qohumlarınıza salamımız daimidir. 
Sağlıqla qalın. Səbirsizliklə cavab gözləyirəm. 
 Dərin hörmətlə: Əli ġamilov. 
Naxçıvan şəhəri.  
3.5.1983. 
 
Məktub. Məndən salamlar olsun mənim candan əziz qardaşım, 
qardaş oğluna və həyat yoldaşına, qohum qələbəsinə, qardaşım 
Məhərrəmə, Əsgər müəllimə və cəmi dost-qardaşlara. Siz də biz-
ləri xəbər alsanız çox sağ olun, cannız sağ olsun, çox yaxşıyıx. 
Naxçıvan (11) qəzetni Kərim müəllimə və bizi isdəyən dosdara 
verdim. Sağ olun, siz də, burdakı dost-qardaşlar da! Bunlar da 
məni qəzetə verdilər. Özünüz oxuyun. Qardaşcan köhnə na-
ğıllardan Qeyis Məhəmmədin bir nağlı var o belədir: İsvahandan 
Naxçivana parça alverinə gəlib. Naxçivanda 40 gün qalıblar – 
orada tilsimə düşüblər, sonra Qeysi oradan aparıb belə…  
Bir də qurultaydan heç bir xəbər yoxdur. Canın sağ olsun. Qar-
daşcan öz sözümdən 3 xana yazıram başarsan «Bulağa» ver. 
 
YALANÇI 
Bu dünyada üĢcə Ģeydən qorxum var, 
Söz gəzdirən, ara vuran, yalançı. 
Heç birinnən mənim könlüm düzəlməz, 
Söz gəzdirən, aravuran, yalançı. 
 43 
Söz gəzdirən bu dünyada qalmasın 
Aravuran onun üzü gülməsin, 
Yalançını görüm mətləb bulmasın, 
Söz gəzdirən, aravuran, yalançı. 
 
Mən AĢıx Ġsgəndərəm, əlimdə sazım, 
XoĢdur kütlə üçün gələn avazım, 
Onların üçnə bir qəbir qazım, 
Söz gəzdirən, aravuran, yalançı. 
 
Naxçıvanı və «Bulağ»ı hər vaxıt tuturux, televizorla və radio 
ilə. Belə qal salamat.  
İmza: sizin AĢıx Ġsgəndər Ağbabalı. 
5.6.1983. 
 
Salam AĢıq Ġsgəndər. Qulağın Quran səsi eşitsin aşıq qardaş! 
Bizə tez-tez dərdi-qəmimizi unutdurursan. İşdən gəlib istəyirdim ki, 
çörək yeyəm. Gördüm küçədən səsin gəlir. Bildim ki, yenə meydan 
açıbsan. Radionun səsini verdim. Yenə Xəstə Hasanın «Ayağı 
gözlər»ini oxuyurdun. Əyləşdim maşınkanın arxasında ki, sizləri yad 
edim. Başladın Şenliyin «Çalpapağı»nı oxumağa.  
Küçədə gedəndə, maşınla bir yerə səfərə çıxanda bir də 
görürəm oxumağa başladın. Bəlkə də Naxçıvan radiosunda ən çox 
oxudulan sənin lent yazılarındır. Yəqin Naxçıvan Dövlət Pedaqoji 
İnstitutunda oxuyan ağbabalılar tətilə gələndə sənə də xəbər 
gətiriblər ki, Naxçıvan radiosunda tez-tez oxuyursan. Bu 
oxumağın da bizlərə ləzzət verir. Bir çox tanışlar da məndən 
gileyli qalıblar ki, niyə sən burada olanda onlara xəbər 
verməmişəm. Bir sözlə radio Naxçıvanda sənə kefin istəyən 
hörməti qazandırıb. Onu da diqqətinə çatdırım ki, bir neçə gün 
bundan əvvəl iki saz havanı «İrfani» ilə «At üstünü» «Bulağa» 
göndərmişəm. Nə vaxt verəcəklərini dəqiq bilmirəm. Qulağın 
səsdə olsun ki, özün eşidəsən. 
Aşıq İsgəndər, bağışla ki, yay və payızda bir az başımız qarışıq 
olduğundan əlaqə saxlaya bilmədik. İki-üç dəfə Moskvaya və Krıma 
 44 
getdiyim üçün Naxçıvanda da az olmuşam. Amma qəzetləri izləyirəm. 
«Əmək» qəzetini özün göndəmişdin. «Sovet Ermənistanı»nı isə mən 
özüm alıram. Şəklini və haqqında yazını oxuyanda sevindim. Amma, 
təəssüfləndim ki, Naxçıvanda çəkdirdiyin şəkli niyə verməyibsən? 
Onu versəydilər daha yaxşı olardı. 
Aşıqlar qurultayının yubadılması da işlərimizi xeyli pozdu. Şeir-
lərini saxlayıram ki, qurultay ərəfəsi verim. Onu yaz görüm Qa-
zaxıstana getmişdinmi? Oralarda nə var, nə yox? Nə xoş xəbər, nə 
yeniliklə gəlibsən? Elə bir yenilik varsa göndər çap etdirək. Bir də 
yadında varsa «Məhəmməd və Pəri» dastanını göndərəsi idin. O, nə 
yerdə qaldı? Vaxtın olsa biz tərəflərə də səfər eylə.  
Yazmaqla söhbətim qurtarası deyil. Sözüm çoxdur. Ailə 
üzvlərinizin hamısına çoxlu-çoxlu salamımız var. Hə birdə, bu 
yaxınlarda qəzet və aşıqlar kitabını sənə göndərəcəm. Qəzetdə 
sənin dediyin şeirlər olacaq. 
Sizlərə daim dərin hörməti olan: Əli ġamilov. 
373630 Naxçıvan şəhəri, 
 Puşkin küçəsi, ev 78, mənzil 44.  
27.1.1984. 
 
Məktub. Məndən salamlar olsun mənim candan əziz olan 
dost-qardaşlarma, Əliyə, ailəsinə, Məhərrəm müəllimə, ailəsinə, 
Əsgər müəllimə, ailəsinə və bütün dost-qardaşlara, bizi yada 
salanlara.  
Qardaş can, sizlər də bizim tərəfləri xəbər alsanız çox sağ olun, 
çox yaxşı dolanırıx. Əli can sənin bir kağzını aldım bütün 
ailəlikcə səni təbrik eləyirik. Doğurdan da ehdibarlı insan var.  
İndi deyim eşid: yanvar ayında 2 dəfə Araz radiosunda eşitdim 
öz sözlərimi. Qazaxsdana getmədim, dedim özümü 5 manata 
satmam. Çağırdılar da. Əmm bə, şagirdim Murtazadan kağız 
aldım. O deyirdi ki, sizə məktub yazacax. Bilmirəm yazdımı? Bu 
da belə.  
İndi Yeravandan deyim. Sizdən sonra Yeravan başladı. Məni 
10-12 dəfə Yeravana çağırdılar. Qultura Ministirliyi yoldaş Saro-
yan Hovanesyan Qarniq kəndinin yanında ən qədim vaxtdan bir 
 45 
böyük ev var, orada qansert verdik. Bir də Yerevanda qulubda, 
Sayyat Novanın heykəlinin yanında yaxşı qansert verdik. Mənə 
nişan verdilər, bir dəs də paltar, yəni qasdiom, şalvar, jileta verdilər, 
hökumətin hesabna, pulsuz. Özümü seçdilər Ermənisdanda olan 
Azərbaycan aşıxlarnın böyüyü. Mənə dedillər ki, sənət məktəbində 
müəllimdə işləyə bilərsən. Belə oldu işmiz. Sənin qadan alım, mən 
sizdən çox razıyam. Özümü də qurultaya numayəndə seçdilər. Necə 
el aşığı, şəklimi Yerevanda arxivə qoydular. Yəqin qazetdə 
oxuyacaq, ya da eşidəcəksən. 
 Belə. Qaldı ki qurultay işmiz, hələ vaxdı bilinmir. Qaldı «Mə-
həmməd Pəri xanım» dasdanı, böyük dasdandır. Bir 3 xana söznü 
yazacam. Yaz aylarında çağrış eləsəniz gələ bilərəm. Onuda siz bi-
lərsiniz. Onda həmin dasdanı, bir də «Yaralı Mahmud»un dasdanını da 
Məhərrəm müəllim isdəmişdi, sizə canım da qurbandı (12). 
Belə deyir söz çoxdur. Bir də öz sözüm orda 
 
Mən də gəzdim Naxçivanın elini, 
Süsən-sünbül, tər bənövĢə var orda. 
EĢidmiĢəm Ģirin-Ģirin dilini, 
Eyvan-otax, bulur-ĢüĢə var orda. 
 
Bir yanı Arazdı, bir yanı dağdı, 
Bir yanı süsəndi, bir yanı bağdı, 
Qocası, cavanı ürəyi sağdı, 
Əməkdar el hər bir peĢə var orda. 
 
Ġsgəndərəm deyim ürək sözümü, 
EĢqə gəlib vurdum telli sazımı, 
Tərif edim cavan oğlan, qızımı, 
Vətənmizə bir tamaĢa var orda 
Qalın salamat əl tutub ayrıldıx. AĢıx Ġsgəndər Ağbabalı. Ayın 
7-si aldım sənin məkdubun. Cavab yazdım 8-ində. 
 8.2.1984. 
 
 46 
 Salam, AĢıq Ġsgəndər. Aşıq qardaş, ailə və uşaqlarına, qo-
humlarına tükənməz salamı olan Əli sizləri yenə narahat edəcək. 
Yazdıqlarını oxuyub sevindim. Sevindim ki, nəhayət Sizə layiq 
olduğunuz qiyməti verməyə başlayıblar. Görünür Naxçıvan 
səfərinizin ayağı uğurlu olub. 
Məlumun olsun ki, sənin dediyin, uşaqların yazdığı «Xəstə 
Hasanla İrfaninin deyişməsi» dastanından iki şeiri imkan tapıb 
qəzetdə dərc etdirə bildim. Allah qoysa o biri şeirləri də yavaş-
yavaş çap etdirəcəm. Şeiri söyləyən kimi sənə pul da göndə-
rəciyik. Hər halda bəy verən atın dişinə baxmazlar. İkinci tərəfdən 
də adı elə sənə bəsdi. Bu gündən sonra Xəstə Hasanı kim çap 
etdirsə də adı sənindi. Çünki Xəstə Hasan ilk dəfə sənin adınla 
mətbuata çıxıb. O ki, qaldı Naxçıvana gəlməyini. Könlün nə vaxt 
istəsə yaz çağırış göndərək. Mən ona görə çağırış göndərmirəm 
ki, hələ bəzi işlər düzəlməyib. Allah qoysa görək burda bəzi 
yoldaşları razı sala bilsəm sənin teatrda konsertini (pullu) təşkil 
edib afişa çap etdirəcəm. 
O ki, qaldı qurultaya. Onun nə vaxt olacağını hələ dəqiq 
bilmirik. Xahişim budur ki, qış gecələrində hərdən danış, qoy 
uşaqlara «Məhəmməd və Pəri xanım» və başqa bildiyin rəvayət 
şeirləri yazdır. İmkan düşəndə çap etdirək. «Pəri xanım və 
Məhəmmədin» yolunu isə səbirsizlikə gözləyirəm. Xahiş edirəm 
imkan tapıb onu tez göndər. Hələlik sağlıqla qal. 
Salam de. Əli.  
Naxçıvan şəhəri. 
26.2.1984. 
 
Salam, AĢıq Ġsgəndər. Aşıqların IV qurultayından qayıtdm ki, 
səndən məktub gəlib. Əslinə qalsa qurultaya elə ona görə 
getmişdim ki, tanışları, ürəyim istəyən adamları görüm. Çox 
təəssüf ki, o da baş tutmadı (13). Qurultay çox sönük keçdi. Mən 
belə gözləmirdim. Sanki tənələrdən canlarını qurtarsınlar deyə 
başdansovdu bir iclas elədilər. Yəqin kimlərin gəldiyini qəzet-
lərdən özün oxuyubsan. Ona görə təfsilatına varmıram. 
 47 
Maraqlısı o oldu ki, «Bakı» mehmanxanasındakı otağıma 20-25 
nəfər aşıq və balabançı yığılmışdı. Söhbət səndən gedirdi. Bu 
zaman «Bulaq» başladı. Sənin çaldığın «İrfanı» səsləndi. Hamı 
maraqla qulaq asdı. Etiraz edənə, dodaq büzənə rast gəlmədim. 
Aşıqların çoxu üzünü görməsə də səni yaxşı tanıyır. 
Səni sevindirəcək başqa bir xəbər də verim. Bu günlərdə bizə 
bir qız gəlmişdi. Qız Bakıda Konservatoriyanı bitirib. Azərbaycan 
Aşıqlar Birliyində işləyir. Məni görməmişdən əvvəl Naxçıvan ra-
diosuna gedib. Oradakı musiqi lentləri arasında sənin səsin yazıl-
mış lentlərə də rast gəlib. Çaldığın havalar və oxuduğun mahnılar 
qzın çox xoşuna gəlib. Xüsusən ona görə ki, bu havalar az-az 
səslənir.  
Çoxlarına elə gəlir ki, bakılıların aşıq musiqisi haqqında geniş 
bilkiləri yoxdur və buna görə də aşıq musiqisini sevmirlər. Əslinə 
qalsa bu aldadıcı təsəvvürdü. Bizə gələn, səninlə və sənin çaldığın 
havalarla maraqlanan qızın ata-babası Abşeronun Saray kəndi-
ndəndir. Bakıda doğulub, orada da boya-başa çatıb. Səhv etmi-
rəmsə orta məktəbi də konservatoriyanı da rusca bitirib. Aşıq mu-
siqimizi öyrənənlərin çoxu ana dilimizdə normal danışmağı belə 
bacarmırlar. Kamilə isə dilimizi çox gözəl bilir. Kaş bizim rusca 
oxuyanların yüzdə biri onun kimi dilinə, mədəniyyətinə, xalqına 
hörmətlə yanaşaydı. Allah qoysa sənin görüşünə gələcək. Mənə 
işinə çox ciddi yanaşan insan təsiri bağışladı. Gələcəkdə aşıq mu-
siqimizin ən gözəl tədqiqatçısı ola bilər. Ona əlimizdən gələn 
köməyi göstərməliyik. 
«Bulaq»da çaldığın «İrfanı»yə qulaq asa bilibsən, ya yox? 
Qarşıdakı həftələrdə yəqin ki, «Bulaq» sənin ifanda «Çalpapaq» 
mahnısını səsləndirəcək. İmkan etsən özün də qulaq as.  
Bir ətraflı yaz görüm zəlzələ siz tərəflərə və sizdən o tərəflərə 
(14) (televizorda baxırsınız, vəziyyəti bizdən yaxşı bilirsiniz.) elə 
bir ziyan vurmayıb ki? Gəlib-gedənlərdən, məktublaşanlardan da 
bir xəbər tut gör İslamın (aşıq) başında nə qəza var, mənə məktub 
yazmır. Salamını Əsgərə bu gün yetirərəm. «Xəstə Hasan» 
haqqında yazını da diqqətlə oxuyub fikrini yaz.  
Dərin hörmətlə: Əli ġamilov. 
 48 
373630, Naxçıvan şəhəri,  
Puşkin küçəsi ev 73 mən.44. 
26.03.1984. 
Məktub. Məndən salamlar olsun mənim əziz dost-qardaşlarım 
olan Əliyə, ailəsinə, Məhərrəm müəllimə, ailəsinə, Əsgər 
müəllimə, ailəsinə. Əzizlərim necəsiniz, kef-halnız necədir? Əgər 
bizləri xəbər alsanız çox şükürlər olsun Allaha, yaxşı dolanırıq. 
Əli can sizin məktubu aldım, çox sağ olun, minnatdaram 
hörmətnizə qarşı. Qaldı «Bulax»dan «İrfanı» havasını eşiddim. 
Çox şad oldum. 2-3 dəfə də «Araz» radiyosunda eşiddim, bir dəfə 
də televizorda eşiddim. (15) Canın sağ olsun, doğurdan da bafalı 
dost tək olar, insanlar da yüzdə birdi.  
Əli can, qurultaya bizi niyə çağırmadılar? Mən ona görə heç 
bir yana getmədim ki, ayıbdır. Sizə söz vermişdim. O mənə bir az 
dəydi. Çünki qəzetlərə qədər məni yazdılar. Axrı heç oldu. Zərəl 
yox, canın sağ olsun. Xəstə Hasanın çox sözü var, Qarzaxda 
Qaranı ilə deyişmə, Xosbuya bəylərində İrfanı ilə deyişmə, 
Daşdıqullurda Aşıx Polatla deyişmə. Gurcusdanda həmin sana 
yazdığım Gurcusdan qızı və Tərviz oğlu onun yazdığıdır. Sonra 
bir söz: Aşıx Bəşir Naxçıvandan olur, bilmirəm hansı kəndindən. 
Onun qızını Tovuza qaçırırlar, Hüseyin adlı bir şəxs, onun da 
yeznəsi ilə deyişməsi var sözü də: 
BəĢir: 
Axşamdan nə olsa xub gələr keçər, 
Qonağın qaydına qal səhər ertə. 
Qonax da qanandı guzaran eylər, 
Bir az kərə yağnan, bal səhər ertə. 
Hüseyn: 
Axşamdan var idi bir az balımız, 
Sabax necə keçər bizim halımız. 
Qırıldı qoynumuz, tamam malmız, 
Qonağa verəcəm şor səhər ertə. 
 
 49 
Qurultaya gəlsəydim çox işlər olardı. Mən orda elə köhnə 
sözlər havalar deyərdim ki, bir aşıxda ola bilməzdi. Yenə də canın 
sağ olsun qal salamat. İmza: Ġsgəndər Ağbabalı  
3.4.1984. 
Məktub. Məndən salamlar olsun mənim candan əziz olan 
qardaşım oğluna, qardaşma və həyat yoldaşna. Eləcə də Məhərrəm 
qardaşma. Əzizlərim, sizlərin sağ və salamat, xoşbəxd olmağınızı o 
bir Allahdan arzu edirəm. Sizdə bizləri yada salsanız çox şükür 
Allaha sağ salamat yaşayırıq. Qardaş can, radiyoda, yəni, 
«Bulax»dan eşiddim sözlərimi. Özüdə dedi: «Naxçivandan 
Şəmilov Əli verib». Çox razı oldum. Doğurdanda ot bitər kök üsdə, 
əsli nə isə. Sizin köknüzə Allah rəhmət eləsin, sizində cannız sağ 
olsun. Sonra 14 manat da pul aldım. Deyirəm Əli can, o pulu özün 
alıb bir qanyaq ala, orda mənim də sağlığma içəydin, o daha yaxşı 
olardı. Canın sağ olsun, çox sağ ol.  
Bir fikirə düşmüşəm. Olarsa, yaz aylarında isdəyirəm Bakıya 
gələm. Orada nə bilim televizora, radiyoya yazım. Sənə xəbər 
eliyəm gəldiyimi. Sən çağrış verəsən mən propuska alam gələm 
sizə boş olsan barabar – gedək. Çunki sənin tanışın çoxdur. Keçmiş 
havalardan sözlərdən verək. Belə. Yenə də sağ olun hamnızın. Belə 
qal salamat. Əl tutub ayrılıram. Qalın salamat. Sənin qəzetə 
verdiyin Xəstə Hasanın sözlərni yoladım Qazaxısdana, Xəstənin 
qohumlarna. İnansınlar ki, siz Xəstə Hasanı adlandırırdınız. (16) 
Belə daha nə yazım. Qal salamat. 
 İmza: Ġsgəndər Ağbabalı. Yeravana da məni tez-tez çağı-
rırlar. Aşıxlar sesyasınnan gəlirəm. 
 29.5.1984. 
 
Salam, AĢıq Ġsgəndər. 29.5.84-cü ildə yazdığın məktubu 
aldım. Diqqətinə görə çox sağ ol. Məktubuna cavabın yuban-
masının səbəbi Bakıda olmağımdır. Bakıdan dünən gəlmişəm. 
Sənə məktub yazanda Molla Nəsrədinin bir lətifəsi yadıma düşdü. 
Mollaya dedilər: «Arvadın gəzəyəndir. Dedi: – Bəs bizə niyə 
gəlmir». İndi mən də bu qədər gəzirəm, amma, vacib yerlərdə ola 
bilmirəm. Bakıda H.Cavidin yubileyi ilə əlaqədar qəzet çıxardıq. 
 50 
Başım ona qarışdığından heç radio-televiziya tərəfə gedə 
bilmədim. 
Mənə Bakıya gedib radio-televiziyada verilişini təşkil etdir-
məyi təklif edirsən. Sizin qabağınıza düşüb təşkil etmək borcum 
və vəzifəmdir. Əvvəlcə danışıb razılaşmadan səni Bakıya 
aparmaq artıq əziyyətdən başqa bir şey deyil. Özün yaxşı bilirsən, 
nə mənim, nə də sənin elə bir vəzifən var ki, bizi görən kimi hər 
şeyi təşkil edələr. Naxçıvanda yarım saatlıq verilişi yazmaq bir 
həftəyə yaxın vaxt apardığını özün gördün. Hələ onun təşkilatı 
məsələlərini mən əvvəlcədən hazırlamışdım. Qarşıdan yay gəlir. 
Bakıda tanışların əksəriyyəti də məzuniyyətə gedir. İstəmərəm 
yayın istisində Bakının küçələrinə qalaq. Əgər, tələsməsən mən 
tanışlarla danışıb razılıqlarını alaram. Ona kimi də hansı havaları 
oxuyacağını, hansı dastanı söyləyəcəyini müəyyənləşdirərik 
(Orada hər şey dəqiqə ilə hesablandığını özün yaxşı bilirsən). 
Allah qoysa payızda gedib müəyyən olunmuş vaxtda səsini 
yazdırarıq. 
Əvvəlki məktublarından birində Naxçıvana gəlmək istədiyini 
yazmışdın. Mən ölçüb-biçmişdim ki, aşıqlar qurultayı ərəfəsində 
çağırış göndərərəm gələrsən Naxçıvana. Buradan da birlikdə 
gedərik Bakıya. Qurultayı elə tələsik keçirdilər ki, hər şey alt-üst 
oldu. Qurultaydan qayıdandan sonra aprel ayının axırlarında 
Qubaya toya getdim. İyunda da bir həftə Bakıda qaldıq. Həm də nə 
toyun, nə də qəzet çıxarmağa gedəcəyimiz vaxt dəqiq bilinirdi. Ona 
görə də səni çağırtdırmadım. Qorxdum ki, sən gələn vaxt mən 
burda olmayam. O da olar yalançılıq. Necə ki, Aşıq Mirzalının 
yanında oldum yalançı. O kişiyə söz verib, vaxt təyin etmişdim. 
Çox təəssüf ki, gedə bilmədim. 
O ki, qaldı pul göndərməyimizə. 14 manatı alıb konyaka 
versəm nə mən varlı olardım, nə də sən kasıb. Yüz elə on dörd 
manatları xərcləyibsən. Bu on dörd manat sadəcə olaraq diqqətdir. 
Qoy kənddə də hamı görsün ki, Aşıq İsgəndərə Naxçıvan 
qəzetindən pul göndəriblər. (Allah televiziya işçilərinin üzünü 
qara eləsin ki, ötən il tənbəlliklərindən və laqeyidliklərindən sənə 
fərli pul göndərmədilər. O pulu heç özləri də almadı. Batdı getdi.) 
 51 
Allah qoysa bundan sonra da hansı şeirini dərc etdirə bilsəm 
qonararını alacaqsan. 
Sənin Naxçıvanda yazdığın lent yazılarından «İrfanı» martın 
19-da, «Çalpapaq» isə mayın 20-də «Bulaq»da verilib. İndi növbə 
Qaçaq Usuvundu. Ona görə də gərək mənə bir balaca yazasan 
görüm qaçaq Usuv hansı rayondan, hansı kənddəndir? Nə vaxt 
qaçaqlıq edib, niyə qaçaqlıq edib? Nə kimi hünər göstərib? Mən 
də onu yazıb göndərəm «Bulağa» ki, verələr. 
Bütün bunlar öz yerində. Yaz görüm evdə-eşikdə nə var, nə 
yox? Necəsiniz? Mən də bəlkə bu yay sizin rayonun Qaraçanta 
(Əzizbəyov) kəndinə gəldim. İmkan olsa sizi də görəcəm. 
Qal salamat. Ailə üzvlərinizə və qohumlarınıza salamımız 
daimidir.   
 Dərin hörmətlə: Əli ġamilov. 
   12.6.1984. 
 
Soldan: Əli ġamil, Ġsgəndər Ağbabalı və Əsgər Qədimov 
Naxçıvan televiziyasındakı çıxıĢdan sonra. 
 
 52 
Məktub. Məndən salamlar olsun mənim əziz qardaşlarım və 
qardaş oğlanlarna: Əliyə və Məhərrəm müəllimə və ailələrnə və 
cəmi dost-qardaşlarına. Əli can, sənin qadan alım doğrudanda 
ehtibarlı adamlarsınız. Sizin «Bulağ»a verdiyiniz sözləri eşiddik. 
«Bulax»dan bazar günü və birinci gün verilişi eşitdik. Ayın 17-si 
məni Yerevan radyosuna çağırmışdılar, söz yazmağa. 8 nömer söz 
yazdılar. Hələ verməyiblər. Geri gəldim bütün el dedi: «Sənin 
sözünü «Bulax»da oxudular. Moskva oblastından da mənə təbrik 
məktubu gəldi. Sənin qadan alım, səndən mən dağlar qədər 
razıyam, çox sağ ol. Əli can, bu «Araz» radiosu hər gun saat 6-
dan sonra danışır. O, sizin radiodurmu? Belə, daha nə yazım. 
Qalın salamat. Əl tutub ayrılıram. Mən sana 3 xana gülməli sözlər 
yolladım, çatdımı? Birini də yazıram, öz sözlərimdən.  
Keçən sözü yada salasan alagöz, 
Nələr gəldi keĢdi öz aramızda?  
Bir sən idin, bir mən idim, tək yalqız, 
 Dedim ki, açılmaz söz aramızda. 
 
Sən bilirsən mən də sana mayılam,  
Onun üçün ətrafında sayılam, 
YaxĢı gündə gözəl halna qayılam, 
Olarmı bu qədir naz aramızda. 
 
Aləm bilir ilqarımda duraram, 
ġən həyatda gözəl dövran sürərəm, 
Ġsgəndərəm, ilqarımı verərəm, 
Gətir kağız, qələm yaz aramızda. 
 Qal salamat. Əl tutub ayrıldıq. Lazım olsa, yenə də söz yazar, 
yolluyuram. 
 İmza: Ġsgəndər Ağbabalı. 
 
Məktub. Məndən salamlar olsun qardaşım oğlu və qardaşım 
Əliyə və həyat yoldaşına, Cəfərov Məhərrəmə, həyat yoldaşına, 
Əsgər müəllimə, həyat yoldaşına və bütün dosdarıma, qardaşlara. 
Sizlərin xoş günün, şən həyatını isdəyirik, Siz də bizləri xəbər 
 53 
alsanız, çox sağ olun. Bizlər də yaxşı dolanırıq. Əli can, sizin 
yazdığınız məktubu aldım, çox şad oldum. Sizin də həmişə şad 
omağınızı o bir Allahdan arzu edirik. Qaldı «Çalpapax», «İrfaini»ni 
eşitmək. Amma televzorda bircə dəfə gördüm. Sağ olun. 
Qaldı indi Dəli Yusub. Dəli Yusub olub Ermənisdanın Ama-
siya rayonunun Göllü kəndindən. Atası Hacı Alı oğlu. Oğullar: 
böyük qardaş Omar, ikinci Dəli Yusub. Omarı duşmən tərəfindən 
öldürüblər. Yusub də düşmənin oğlu Musanı öldürür və qaçaxlığa 
çıxır. Yusubun qaçaxlığı Niqalay hökməti vaxdında olur. 
Qinyazlar onu Amasiya rayonunda tutub Qars qubernatına 
verillər. Qubernat çağrır ki, Dəli Yusubu tuta. O da gedir. 
Qubernat baxır ki, bir yaxşı oğlandı. tutmur. Onda qubernata pul 
verillər. Qubernat uryadniqi yoladı Yusubun dalınca ki, get, 
Yusubu geri qaytar. Onda uryadniq qubernatın öz atnı, silahnı alıb 
Yusubun dalınca gəlir. Arpa gölünün kanarında çatır və Yusuba 
deyir ki, «Yusub, səni qubernat geri çağırır». Yusub deyir: «Mən 
yenicə yanında idim». Amma başa düşür ki, burda dolaşıq iş var. 
Onda uryadniqə deyir ki, gəl sana da bir az xərclik verim, get 
deynən: «tapa bilmədim». Uryadniq Çərkəz oğlu Hasan deyir: 
«Yox, ya özünü aparacam, ya da başnı». Onda Yusub belə deyir: 
Özün ki, islamsan, din qardaĢısan, 
Bir bazar xərcliyi al, geri qayıt. 
Məni tanımırsan yəqin, naĢısan, 
Bir bazar xərcliyi al, geri qayıt. 
Hasan: 
Çox da laf eyləmə, bu qədər yetər. 
Bu sevdadan geri dönmək olarmı? 
EĢidər sultanlar gülləyə tutar, 
Bu sevdadan geri dönmək olarmı? 
Yusub: 
Bəylərin sözünü tulla kanara, 
BaĢar ki, özünə yaxĢılıq ara, 
Anannan-bacına geydirrəm qara, 
Bir bazar xərcliyi al geri qayıt. 
 54 
Hasan: 
EĢidsə sultannar dalınca gələr, 
Tüfəngin süngüsü sinəni dələr, 
Qohumun qardaĢın üsdündə mələr, 
Bu sevdadan geri dönmək olarmı?! 
Yusub: 
Mən bilirəm qubernatın zatını, 
EĢidmədin, sən Yusubin adını?! 
Öldürrəm, əlindən allam atnı, 
Bir bazar xərcliyi al, geri qayıt. 
Hasan: 
Çərkəzin oğluyam, Hasan diyəllər,  
DüĢmənin bağrını kəsən diyəllər, 
Ġndi görək kimə əhsən diyəllər, 
Bu sevdadan geri dönmək olarmı?! 
Burada hər ikisi vuruşur, Yusub Hasanı öldürür, atnı, silahını 
da əlindən alır. Əli can, bu iş nəğdi olub. Amma mən özüm 20-25 
xana söz yazmışam, bunun 6 xana sözü var. Belə, daha nə yazım. 
Qal salamat. Ġsgəndər Ağbabalı. 
23.6.1984.  
 
Salam, AĢıq Ġsgəndər! Nə var, nə yox, aşıq qardaş? Çoxdan-
dır səsin gəlmir?! Haralardasan? Nə işlə məşğulsan? Səhhətin 
necədir? 
Neçə vaxtdır bizim başımız Naxçıvanın yubileyinə qarışmışdı. 
Yubileyi yola saldıq. İndi başımız bir az ayazıyıb. İndi dost-
tanışla hal-əhval tutmaq olar. Bizim vəziyyətimiz sizin sağlığınıza 
yaxşıdır. Elə gördüyün kimi dolanırıq. Özün, ailən və arzu-istəyin 
haqqında ətraflı məktub yaz.   
Ailə üzvlərinə, qohumlarına salamımız daimidir.  
Dərin hörmətlə: Əli ġamilov. 
 Naxçıvan Ģəhəri. 
 20.11.1984. 
Məktub. Məndən salamlar olsun mənim əziz qardaşlarım və 
bacılarım oğlanlarına, Əliyə, Məhərrəmə, Əsgər müəllimə, ailələrnə 
 55 
və bütün dost-qardaşlara. Əzizlərim, bizlər çox yaxşı dolanırıq. Allah 
sizləri də yaxşı eləsin. Əli can, bağışla kağızı gec yazdım. Əli can, 
səndən bir söz xahiş edirəm. Mən isdəyirəm Bakiya radio uzelə 
gələm mart ayında. İndi bəlkə də yolun düşdü Bakiya getdin, hələ 
orada sən də danış. Orada biz tərəfdən işləyən, ya da sənin dosdun 
olsa mənə adresini yaz. Mən kağızla danışım, orada bütün köhnə 
havalar və köhnə sözdəri diyərəm. İndi sənə köhnə bir söz yazıram 
onu «Bulağ»a ver. Burada, indi məni Yeravana radio uzelə çağracax, 
İsmayıl İsmayılov. Sən canın, yazda da bir qonağım olun. Məhərrəm, 
sən Əsgər müəllimi görsən çox salamlar söylə. Belə. İndi sözü 
yazıram:  
Bir gün, keçmiş illərdə bir keçəl kasıb oğlan bir ağanın qızına 
aşıx olur. Qız dağa gedir, o da gedir, arana gəlir o da gəlir. Bir 
gün qız bulağa, suya gəlir. Keçəl də gəlir. Qız deyir: «Ay keçəl, 
məndən əl çək, səni öldürəllər yazıxsan». Keçəl deyir: «Yox, 
ölsəm də sənin yolunda öləcəm». Qız-Nazani xanım deyir: «O ki, 
elədi sana 3 bağlama diyəcəm, əgər tapsan sana gələcəm, yox tapa 
bilmədin daha məndən əl çək» Keçəl razı qalır. Nazani xanım 
belə deyir: 
Ay Keçəl, 
Qapımızda səlb ağacı, 
De görüm nədi, ay Keçəl? 
Topuğundan uzun saçı, 
De görüm nədi, ay Keçəl? 
Keçəl gülür, deyir: «Ay qız, onu mənim anam mənə həmişə 
lay-lay diyərdi». Aldı Keçəl: 
Qapımızda səlb ağacı, 
Sən özün deyilsənmi, xanım?! 
Topuğundan uzun saçı, 
Sən özün deyilsənmi, xanım?! 
Nazani xanım: 
Evimizdə vardı quyu, 
Ġçində zəm-zəm suyu, 
ġöylə salır alçax boyu, 
De görüm nədi ay Keçəl? 
 56 
Keçəl: 
Evinizdə vardı quyu, 
Ġçində zəm-zəm suyu, 
ġöylə salır alçax boyu, 
Lampanız deyilmi, xanım?! 
Nazani xanım: 
Utan ay keçəl, utan, 
Ġgitlərin yerin tutan, 
Sən keçələ yalan satan, 
De görüm kimdi, ay Keçəl? 
Keçəl: 
Utan, ay xanım, utan, 
Özünü çox baĢda tutan, 
Mən keçələ yalan satan, 
Sən özün deyilsənmi, xanım?! 
Odur ki, o Keçələ gedərdimi? Elə də getmir.  
Öz sözlərim: 
 
ALAGÖZ 
Keçən günü yada salsan, alagöz, 
Nələr gəldi, keçdi öz aramızda. 
Bir sən idin, bir mən idim, tək yalqız,  
Dedim ki, açılmaz söz aramızda? 
Sən bilirsən, mən də sənə mayılam, 
Onun üçün qapınızda sayılam, 
YaxĢı günnən yaman günə qayılam, 
Olarmı bu qədər naz aramızda. 
Ġsgəndərəm, ilqarımda duraram, 
ġən həyatda gözəl devran sürərəm, 
Ġsgəndərəm, ilqarmı verərəm, 
Gətir kağız-qələm yaz, aramızda. 
Belə bağışla cavab gözləyirəm. Ġsgəndər Ağbabalı  
5.2.1985. 
 
 57 
Məktub. Məndən salamlar olsun mənim əziz qardaşlarım 
Şəmilov Əliyə və ev – ailəsinə. İkincisi Cəfərov Məhərrəmə. 
Əzizlərim, ailənizə və bütün el-obanıza salamlarım var. Qaza-
xısdan elinin Çimkənd oblasdı Lenker rayonu Çuxurbulaq kən-
dində sizə əziyyət verən də sizin qardaş – Aşıx İsgəndər Ağ-
babalıdır. Məni burya, toya dəvət ediblər. Yadıma sizin hörmət 
düşdü. Sizə mən də yazdım. Mən bir ay qalacam həmin Çimkənd 
oblasdında. May ayında Alma-atada olacam. Əgər cavab 
yazsanız, tez olsa bu adresə yaz. 
İndeks 487950 Çimkendski ob. r-n Vanofqa, Kalxoz Azatlıx, 
ul. Çuxurbulax. Muratbayov İsgəndər Ağbabalı. 
 Yox may ayında yazsanız belə adres: A/Atinski ob. Qasdelno, 
3 Aşıq İsgəndər Ağbabalı. 
Belə, qardaş can, Xəstə Hasanın adamları burada çoxdur. Nə 
isdəyirsən Xəstə Hasandan yazax. Belə. Qaldı buralarda havalar isdi 
keçir – sən canın Məhərrəmə də salamlar söylə. Qaldı həmin öz 
şagirdim Murtəzəni də görəcəm. Belə. Daşdan Daşdanovun tər-
cümeyi-halını göndərirəm. Əgər istəsəniz Amasiya rayon vayen-
komatından çastnı və aldığı orden haqqında soruşa bilərsiniz: 
 
 DaĢdanov DaĢdan haqqında 
 
Daşdanov Daşdan Balabəy oğlu, anadan olub 1921-ci ildə Ellər 
kəndində orta kəndi ailəsində Ellər kənd ibtidai məktəbini qurtarıb. 
Güllücə kənd yeddi illik məktəbinə daxil olub. Məktəbi bitirdikdən 
sonra Amasiya rayon orta məktəbinin 8-ci sinfinə daxil olub. 10-cu 
sinfi qurtarıb, sonra Quzukənd 7 illik məktəbinə müəllim təyin 
ediblər. 1941-ci ildə Sovet Ordusuna çağırılıb. Orduda kapitan 
zvaniyası alıb. 1944-cü ildə Böyük Vətən müharibəsində həlak olub. 
Müharibədə aldığı II dərəcəli Vətən Müharibəsi ordenini ailəsinə 
Ellər kəndinə yollayıblar. Aldığı ordenin qınşkası və qəbzi 
Gürcüstanda yaşayan qızıgildədi. Mümkün edə bilsəm, Orden 
qnışkasını və kağızı sizə yollayacam. Daha nə yazım. 
Qal salamat. İmza: Ġsgəndər Ağbabalı.  
13.4.1985. 
 
 58 
Salam, AĢıq Ġsgəndər! Aşıq İsgəndər, yel qanadlı, xoş soraqlı 
məktubun özünü beş-altı günə mənə yetirib. Yəqin ki, mənim 
məktubum da sizlərə belə tez çatar.  
Aşıq İsgəndər, bizim qəzetdə Xəstə Hasan haqqında yazdığımı 
yəqin ki, özün oxumuşdun. Səhv etmirəmsə, həmin qəzetdən bir 
neçəsini Murtuzaya göndərmişdim. Bilmədim nə üçünsə cavab 
yazmadı.  
Sənə yazdığım bu məktubu iki surət edirəm. Birini, Vannovka 
rayonuna, o birini isə Talqar rayonundakı adresinə göndərirəm. Bu 
işləri sən məndən çox bilirsən. Ona görə də sənə sual göndərməyi 
artıq sayıram. Söhbət zamanı özün görürdün ki, mən nəyi daha çox 
xəbər alıram. Birinci, nə qədər bacarırsan, təzə – bu tərəflərdə 
məlum olmayan şeirlər gətir. İkincisi, şeirini öyrəndiyin hər bir 
aşığın hansı kənddə doğulduğunu, təxminən hansı vaxtlar 
yaşadığını, ata-babasını, uşaqlarını (onlardan kimin harada 
yaşadığını) müəyyənləşdirməyə çalış. Xüsusən, Xəstə Hasanın 
«Yüzdə bir» şeirində adı çəkilən Qul Qaranı, Qara Zülal, Aşıq 
Ömər, Çöllü İsmayıl, Molla Xəlif, Küfdadi, Üfani, Aşıq Teyfi, Usta 
Polad (hansı ki, danışırdın ki, Xəstə Hasanla deyişif), Dəli Tamı və 
başqalarının şeirlərini, hansı kənddə doğulduqlarını, kimlərinin indi 
harada yaşadığını öyrən. 
Aşıq İsgəndər, mən bir yazıda oxudum ki, Xəstə Hasanın 
yaşadığı kənd Mesxet-Cavaxetidən olub. Hasanın nəsli-kökü 
Qarapapaq tayfalarının İmirhəsənli qolundan olub. Qarapapaqlar, 
eləcə də İmirhəsənlilər 1830-cu ildən sonra Borçalı və Qazaxdan 
Axskaya köçüblər. Xəstə Hasan da Levis kəndində deyil, Dırğına 
kəndində doğulub. Qazax və Borçalıdan köçən Qarapapaqlar 
(yəni, azərbaycanlılar, Qafqaz türkləri), «Niyal düzü»ndə Levis, 
Van, Qarzamet, Kiondra, Daşlıqışlaq, Ələncə kəndlərini salıb, 
«Levis cəmiyyəti» yaratmışlar.  
Hər-halda, belə bir tarixi fakt olsa, onu yaşlılar nağıl edib 
rəvayət şəklində xatırlayarlar. Bir də öyrən gör, Qazaxıstana 
köçən türklərin Qafqazdakı tarixini kim yaxşı bilir. Onların bir 
dərin savadlısı ilə mənim məktublaşmamı təşkil et. Təcili cavab 
yaz! Allah qoysa, qayıdanda da mənə xəbər elə. İmkan tapsan, 
 59 
Murtuzaya yazdığım məktubları da diqqətlə oxuyub suallarıma 
cavab al! Sağlıqla qal! 
 İmza: Əli ġamil 
                                                                             21.4.1985 
 
Salam, AĢıq Ġsgəndər. Aşıq İsgəndər, məktubunu alan gün 
cavabı yazsam da ikinci məktubu da yazmağa ehtiyac duydum. 
Məktubumun biri çatmasa da, yəqin o biri çatar. Yaxud da sənə 
çatmayan məktub hər halda Xəstə Hasanı tanıyanlardan birinin əlinə 
keçər. Onlar bildikləri haqda mənə cavab yazıb fikir mübadiləsi 
edərlər. Özün yaxşı bilirsən ki, aşıq şeiri ağızdan-ağıza keçdikcə 
təhrif olunur. Xəstə Hasanın şeirlərini oxuyandan sonra bu qənaətə 
gəldim ki, bəzilərində təhrif var. O təhrifləri, yanlışlıqları aradan 
qaldırmaq üçün yalnız bir yol var. Şeirin daha çox variantını 
toplamaq. Ola bilsin ki, bir nəfər Xəstə Hasanın cəmi bir şeirini bilir, 
o şeir də pərakəndə, pozunuq. Həmin şeiri də toplamaq lazımdı. 
Çünkü onun içərisində də doğru misralar, hətta ifadələr ola bilər. 
Mən sizi yaxşı tanıdığıma görə bilirəm ki, nə qədər çox bilsəniz də 
öyrənməyi, düzgününü tapmağı özünüzə ar bilmirsiniz. Bu da 
sənətkar üçün ən gözəl xasiyyətdir. O sənətkar ki, özündən razı oldu, 
«yalnız mən bildiyim düzdü, başqalarının bildiyi yalan!» – dedi, 
onda vay onun halına. 
Odur ki, Xəstə Hasanın şeirlərində pozulmuş – yerində ol-
mayan misra, beyt və rədifləri yazıram. Bəlkə Siz həmin şeirlərin 
daha yaxşı variantlarını, daha doğrularını tapdınız. Məs: 
 1.İnanmaq olmur ki, Xəstə Hasan kimi qüdrətli bir sənətkar 
«Əfəndim» rədifli qoşmasının birinci bəndini də, ikinci bəndini də 
«Aləm bilir» ifadəsilə başlasın. Məncə bunlardan birincisi 
doğrudu. İkinci bənd başqa cür başlayırmış. Sonradan unudulub 
bu şəklə düşüb.  
2. «Ayağı gözdər» qoşmasında üç misra (2,4 və 8-ci misralar) 
– «Axlı kamil olan ayağı gözdər» şəklindədir. İnanmaq olmur ki, 
Xəstə Hasan belə desin. 
3. «Azad olur» şeirinin 10-cu misrası «Könlüm evi övlüyalar 
xocası» şəklində olar.  
 60 
4. «Bir-bir çək» cığalı təcnisinin ikinci bəndinin birinci misrası 
«Sin səhərdən oxun atdın bir yerə»dir. Bəlkə bu «Sin səhrada oxun 
atdın bir yerə» şəklindədir, yoxsa başqa variantı var? 
 5. Qəlyanla bağlı dediyi: «Neyləsin?» şeirinin son bəndində 
qafiyə çatışmamazlığı var. 
 6. «Bu sarayları» bağlamasının bir və ikinci bəndi «Əcəb kim 
becərib bu sarayları?»dır. Məncə bunlardan biri başqa cür 
olmalıdır. 
 7. «Yüz açar indi» bağlamasının da birinci bəndində qeyri- 
dəqiqlik var.  
Bütün bunlardan əlavə, yadındadırsa, mənə Daşdan rəh-
mətliyin şeir dəftərini göndərmişdin. Orada Hasanın iki şeiri var 
idi. Həmin şeirlər pozunuqdu. Onları göndərirəm. Bəlkə düzgün 
variantını tapdın. Sağlıqla qal. Tanışlara salam de. 
 Dərin hörmətlə Əli ġamilov. 
373630, Azərbaycan SSR, Naxçıvan 
 şəhəri, Puşkin küçəsi ev 73, kv 44. 
24.4.1985. 
 
Unudulmaz məktub. Məndən salamlar olsun mənim ən əziz, 
hörmətli qardaşım və qardaşım oğlu Şəmilov Əliyə və Cəfərov 
Məhərrəmə, Əsgər müəllimə və ailələrnə və bütün dost-
qardaşlara.  
Əzizim, bil və agah ol, may ayının 3-də Vannovka rayonun 
Çuxurbulax kəndində sizin məktubnuzu aldım. Çox şad və 
xoşbəxd oldum. Sizin qadanız alım, Əli can, onları mən bilirəm. 
May ayının 15-də də Alma-Atanın Talqar rayonunda olacam. 
Onları bütün xəbər alıb sizə cavab yazacam. Maxsus, Xəstə 
Hasanın qardaşı oğlunun oğlu yaşıyırdı, 110 yaşı var idi. O, ölüb. 
Mənim qonağım Əhdaman dayım da ölüb. Nəysə…. Hələ görüm 
Murtaza niyə sizə cavab yazmır. 
Onu da biləcəm, qadan alım, nə desən mənim gözüm üsdə, 
çoxu ona səbəb gəlmişəm. Sənə də kağız yazdım, çox sağ ol. Sən 
də gözəl cavab yazıbsan. Belə. Əli burada Rusdam adlı bir qoca 
kişi xəbər alır: «1942-ci ildə Şaxtaxdının yanındakı Qıvraq 
 61 
kəndində bir seyid var imiş». Başarsan onun haqqında bir şey 
öyrənib mənim adresimə yaz. Buralarda havalar çox isdi keçir. 
Amma vəzyət çox yaxşıdı. May ayının 30-a kimi Alma-Atanın 
Talqar rayonunda olacam. Murtaza də oralıdır. Belə. Daha nə 
yazım. Mənim televezorda, radiodakı sözlərmi verillərmi? Çox 
sağ ol.  
Qal salamat. İmza: Ġsgəndər Ağbabalı.  
 
5.5.1985.  
 
Məktub. Aşıx İsgəndərdən və Aşıx Murtazadan qardaşmız 
olan Şəmilov Əliyə yazaraq sizlərə bildiririk ki, həmin məktubu 
Qazaxsdanın Talqar rayonundan yazırıq. Əli can, siz dediyiniz 
düz deyil. Deyirsiniz, Xəstə Hasan Mesxet-Cavaxetidəki 
Dırqınada anadan olub. Yox, atası Seyid, anası Sultan Türki-
yədəki Vandan olublar. Xəstə Hasangil olub 5 qardaş: 1.Qara Alı, 
2.Çiçək. 3.Musdafa. 4.Abdulla. 5.Xəstə Hasan. Oradan köçüllər 
Gürcüsdana. 3 qardaşı, yəni Musdafa, Abdulla, Xəstə Hasan 
gəlirlər Əsminzə rayonunun Levis kəndinə. Bir qardaşları – Qara 
Alı qalır dayısı Məhəmmədin yanında. Bir qardaşları – Çiçək 
Çayıs kəndində Süleyman kişinin yanında qaldı.  
…Abdullanın oğlu Dəli Bayram Xosbuya bəylərindən Dədə bəy 
tərəfindən tutulur. 8 il iş verillər. Tutduran da Fədinin atası 
Bayram ağanın oğulları. Kəndin koxası üşgüllü Vəzirə pul verib 
tutdurmuşdu. Odur ki, Xəstə Hasan gedir Dəli Bayramı azad 
etdirməyə. Bu olur Orucluq bayramında. Xəstə Hasanın orada 
birinci sözü olur: «Aləm bilir eşq ataşı məndədi», ikinci sözü olur: 
«Başa sən», Üçüncü sözü: «Qul azat olar». Dədə bəyin məclisində 
Aşıx Ruhanı, yox İrfanı Hasana «Dört qalar» bağlamasını deyir. 
Xəstə Hasan bağlamanı açır. Məclisdəkilər onu tərifləyib onun 
kimi aşığın dünyaya gəlmədiyini deyəndə Xəstə Hasan «Bir» 
divanisini deyir. Dədə bəy, onun bu sözünnən xoşu gəlir. Açarı 
Hasanın özünə verir ki, aparıb istədiyi dusdağı azat etsin.  
Qardaş, biz bu qədərini Murtaza ilə topladıx, düzəliş verdik. 
 62 
Qal salamat. Qaldı ki, mən may ayının 30-da evdə olacam. 
Kağız yazsan mənim öz adresimə yaz. İndi sizə Murtaza salamlar 
yazır. 
Hörmətli məktub. Hörmətli qardaşım Əli. Əvvəla ürəkdə olan 
qızılgül ətirli salamları siz kimi əziz qardaşa təqdim edirəm. Əgər 
siz də zəhmət çəkib biz tərəfi xəbər alsanız, çox şükür yaxşı 
dolanırıx. Amma bir ildir sizlə məktublaşmadığımın səbəbi 
mənim dayım və Aşıx İsgəndərin qonaxçısı Əhdaman dünyasını 
dəyişdi. Onnan sonra Əhdamanın bacısı, yəni mənim anam 
Allahın rəhmətinə getdi. Ona görə mən özümə belə vədə 
vermişdim: Anamın bir yılı gəlib, illik çörəyini yedirməyincə mən 
nə saz çalacam, nə də o tərəfnən danışacam. İndiki Aşıq İsgəndər 
ki, gəldi bizə, ona görə ikimiz birrəşib bu məktubu yazdıx. 
Əzizim, qal salamat. Əl tutub ayrılıram.  
Hələlik. Ġsgəndər Ağbabalı, Murtuza 
20.5.85. 
 
Məktub. Məndən salamlar olsun mənim əziz dost-qardaşlarım 
Əliyə və Məhərrəm müəllimə, ailələrnə və cəmi tanıyıb bilənlərə. 
Əzizim Əli can, mən sizin məktubunuzu aldım, Qazax elində. Çox 
sağ olun. Sən bizdən Xəstə Hasanın tərcümeyi-halını isdəmişdin. 
Biz də orada olan yaşlı adamlardan soruşub yazdıx. Siz heç bir 
xəbər vermədiz ki, aldınızmı. Mən Murtaza ilə o işdən ötəri çox 
dolandıx, yazdıx. Canın sağ olsun. 
Əli can, Bakıdan mənim yanıma adamlar gəldi. Məndən köhnə 
havalar, sözlər, nağıllar yazdı. Apardılar ki, həmi «Bulax»da, həmi 
də radyolarda səsdəndirələr. Özümü də Bakıya çağıracaqlar. Olsa, 
sana da xəbər verəcəm. O gələnlərdən biri səni yaxşı tanıyırdı. Adı 
Axundova Kamilə; ikincisi Məmmədova Kifayət. Məni bu adresə 
çağırıllar, sən bilərsən: 370000, Bakı, Xaqani 27, Respublika 
Aşıqlar Birliyi. 26 Bakı Komissarı bağının yanı. Telefon: 93-14-20. 
Bax məni burya dəvət edəcəklər. Belə. Bunu sən bilərsən, bunları 
da yollayan Hüseyin Arif olub. Belə, qardaş can, canın sağ olasan. 
Qaldı bizlərin yaşayışı da yaxşıdı. Çox sağ olun. Daha nə yazım. 
 63 
Qaldı ki, Yerevanda da radioya verdilər. Saat 5-i keçmiş 30-da 
verirlər. Belə. 
 Qazaxsdanda da iki ay qaldım. Yaxşı gəzdim. Çambulski ob. 
Çimkəndi, Alma-Atanı, Talqar və s. gəzdim. Çox sağ olun. Əli 
can bağışla. Bir xahiş eliyəcəm. Əziyyətdə olsa incimə. Sizin 
mağazalarda MKA matasqılın 6 voltlu dinamosu olarmı? Mənə 
bir dənə al göndər, qadan alım.  
İmza: Ġsgəndər Ağbabalı. 
22.8.1985. 
 
 Salam, AĢıq Ġsgəndər. Aşıq İsgəndər, xeyli vaxtdır ki, 
məktubunu almışam. Cavab yazmağı ona görə yubadırdım ki, 
bəlkə motoskil üçün dinamo tapdım. O da çox təəssüf ki, mağa-
zalarda yoxdu. Bir nəfər söz vermişdi hələ gətirib çıxarmayıb. 
Ölçüb-biçirdim ki, bir Ağbabaya gəlib sizinlə ətraflı söhbət edim. 
Ona da imkan tapa bilmirəm. 
Sizə Qazaxıstanda olanda da, Qazaxıstandan qayıdandan sonra 
da məktub yazmışdım. Bilmirəm nə üçün məktubum gəlib 
çatmayıb. Vaxtlı-vaxtında ətraflı məktub yazdığına görə çox sağ 
ol. Amma açığını deyim Qazaxıstandan yazdığın məktubun məni 
qane etmədi. Elə bil mənim məktubumu oxumamışdın. Mən 
məktubda çoxlu suallar yazmışdım. Cavab məktubunuzda isə bu 
cavabların heç birinə toxunulmamışdı. 
Sizin yanınıza gələn qızlardan Kamiləni 4-5 il olar tanıyıram. 
Bir neçə dəfə Naxçıvanda olub. Sizin ünvanı da ona mən verib 
məsləhət görmüşdüm ki, görüşsün. Bu haqqda mən əvvəlki mək-
tubumda geniş yazmışdım. Görünür yaddan çıxarıbsan.  
O qızların hər ikisi Bakıda Hüseyin Arifin yanında, Respublika 
Aşıqlar Birliyində işləyir. Kamilə saz havaları ilə maraqlanır. Sizin 
Naxçıvan radiosunda olan lentinizə də bir neçə dəfə qulaq asıb. Özün 
də arxayın ol, o, qətiyyən yalan danışmaz. Çox ağıllı, qanacaqlı və 
savadlı qızdı. Aşıq musiqisini onun sayaq öyrənmək istəyənə hələ rast 
gəlməmişəm. Onlar nə radioda, nə də televiziyada işləyirlər. Sizdən 
topladıqları materialları da radio və ya televiziyada işləyənlərə verib 
xahiş edəcəklər ki, səsləndirsinlər. 
 64 
Onun işi radio və televiziyadan, qəzetdən daha ciddi, daha 
sanballıdır. Sizin kimi aşıqlardan topladığı havaları müqayisə 
edərək elmi iş yazacaq, sonra da onu kitab kimi çap etdirəcək. 
Belə kitablara ehtiyacımız çoxdur. Nə qədər hava bilirsən gərək 
ondan əsirgəməyəsən. Bu həm sənin adını yaşadar, həm də 
millətimizə xeyri olar 
O ki, qaldı səni Bakıya dəvət etməməyimin səbəbi: sənin 
çıxışını televiziya ilə verdirmək üçün gərək kimlərləsə alverə 
başlayaydım. Onu da mən bacarmıram. Mən ölüm, sən ölümlə də 
iş keçmədi. Dostlarım, tələbə yoldaşlarım da orda kiçik 
vəzifədədir. Onların da gücü çatmadı. O ki, qaldı radioya. Onun 
üçün də əziyyət çəkib Bakıya getməyə dəyməz. Lazım gəlsə yenə 
Naxçıvanda təzə mahnılarını yazıb göndərərik, Bakıya verərlər. 
İstəmirəm ki, gedib bəzi adamları görüb qanın qarala, Bakı haqda 
fikrin dəyişə. Hər halda özün bilən yaxşıdı. Nə vaxt getsən mənə 
xəbər elə. Bacardığım köməyi edim. Sağlıqla qal. Ailə 
üzvlərinizin hamısına salamımız var. 
Dərin hörmətlə: Əli ġamilov. 
 Naxçıvan Ģəhəri. 
21.9.1985. 
 
Məktub. Məndən salamlar olsun mənim əziz qardaşım və 
qardaş oğlanlarına, Şəmilov Əliyə və Cəfərov Məhərrəmə, ev ailə-
lərinə. Qardaşlarım, xəbər alsanız bizlər çox yaxşı dolanırıq. 
Sizlərin də yaxşı, gülərüzlü, şad olmağınızı o bir Allahdan arzu 
edirik. Əli can, məktubunu aldım. Çox şad və xoşbəxd olun. 
Əli can, məni bağışla. O dinamonu sizə yazdım. Amma çox 
peşman oldum ki, niyə sizə elə əziyyət verdim. Ayıb oldu. Məni 
yenə də bağışla, helə də tapa bilmədim. Sizi qardaş oğlu kimi 
bildim, yazdım. Qaldı o qadınların gəlməsi. Onlar çox düzdür. 
Sizi əla tanıyırdı və mənim orada olan sözlərimi və havaları da 
bilirdilər. Onları Hüseyin Arif yollamışdı, yəni ki, Bakıda Aşıxlar 
Birliyi var. Məni də oraya çağracaxlar. Şəklimi də apardılar. 
Əgər, məni çağırsalar sənsiz getmərəm. Sana teleqramma 
vuracam. Qaldı ki, Qazaxsdanda sizin məktubu aldıx. Orada 
 65 
Əhdaman dayım, Daşdan kişi, Aydın və s. kimi yaşlı adamlar indi 
yoxdur. Mən Murtaza bir neçə adamdan da soruşdux və sizə də 
yazdıx. Odur daha nə yazım.  
Xəstə Hasanın qardaşı oğlu Murat da ölüb. 115 yaşı var idi. 
Xəstə Hasan anadan olub Türkiyədə Van kəndində. Atası Seyid, 
özü də Seyid törəməsi. Anası Sultan. 1.Qara Alı, 2.Çiçək. 
3.Musdafa. 4. Dəli Abdulla. 5.Xəstə Hasan. Bunlar Vandan köçür 
Gürcüsdana. 3 qardaş gəlir Levisə. Xəstə Hasanın da Levisdə 2 
oğlu 1 qızı olur. Belə. Bəs sənə belə yazılmış məktubu aldınmı, ya 
yox? Belə.  
Qal salamat. Ġsgəndər Ağbabalı.    
1.10.1985. 
 
Məktub. Məndən salamlar olsun mənim qardaş əvəzində olan 
Əliyə və Məhərrəm müəllimə. Siz də əziyyət çəkib bizləri xəbər 
alsanız, çox şükürlər olsun yaxşı yaşayırıq.  
Qardaşım can, səndən bir söz xəbər alacam. Sən olasan o bir 
Allah, düzünü yaz, sizin Naxçivanda bir adam var, məndən söz 
isdəyir. Deyir: Çapa verdirəcəm. Naxçivan elm, mədəniyyət, 
folklor şöbəsinin müdiri Cəlilov Cabbar (17) mənə məktub yazıb. 
Köhnə sözlər və dasdanlar isdəyir. İndi mən səndən qardaş balası 
və qardaş kimi xəbər alıram, sən canın mənə tez xəbər ver. Bəlkə 
özün də gördün. Mənim canım da sizə qurbandır. Şərt budur 
mənim adım olsun. Qardaş can, dünyadan hamı köçəcək, adım 
qalmağını isdəyirəm. Belə.  
 Qal salamat. Məhərrəm müəllimə də salamlar söylə. Qaldı 
sənə yolladığım məktubu aldınmı. Xəstə Hasan haqqında yazmış-
dım orada da, yəni Qazaxsdan da Murtəzə ilə danışdıx. Belə. 
Daha nə yazım qal salamat. Əl tutub ayrılıram.  
İmza: Ġsgəndər Ağbabalı. 
 22.11.1985. 
 
Əli can, bizim rayonun Güllübulaq kəndindən Mustafayev 
Qasıma məndən salam söylə. İmkanı olsa mənə məktub yazsın. 
Mən yazardım, ünvanını bilmirəm. Naxçıvana gələndə Qasım 
 66 
müəlliimlə də görüşərik. Mənim ustadım Qasım müəllimin 
həmkəndlisi Aşıq Nəsib olubdur. 
Əli can, bağışla həmin şəklə səbəb gec oldu, əmmə sən canın, 
sən Allah, həmin şəkli də, dəftəri də geri yolla. Yadigardı. Bir də 
Cəfərov Məhərrəm müəllimə deynən onda da 1 dəftər, bir də 
Şenniyin kitabını yollasın. Ona görə ki, kitabı mənə verən istəyir. 
Belə.  
Ġsgəndər Ağbabalı. 
 
Məktub. Məndən salamlar olsun qardaşım və qardaşım oğlu 
olan Əliyə və ailəsinə, Məhərrəm müəllimə və ailəsinə, Əsgər 
müəllimə və ailəsinə və Ceyran qardaş qızna.  
Əli can, sənin geri yolladığın dəfdəri aldım, şəkli aldım. Çox 
razı qaldım ki, doğurdan da söznə düz insan var imiş. Qaldı ki, 
bizlər də çox yaxşıyıq. Sağ olun, Əli can, Heydər bəy elə bir 
nağıldı. Göləli İbrahim aşıxdı Türkiyədə. Həmin sözləri deyir, 
Artvin qəzəsində bir yüzbaşnın arvadna. O ki, deyirdin İrzayev 
Məhəmməd, sizin Göyçə tərəfdən olub. Bir dənə də Aşıx Bəşir 
olub. Onun qızını da Tovuz rayonunda Söyün adlı bir oğlan 
qaçırıb.  
Qaldı Gürcüsdan qızı. (18)  
Bu uzun söhbətdi. Bağışla, Molla Nəbi kimdi bilmirəm. Bir 
söz özümdən: 
BĠR NƏDĠR 
 
Haxdan nida gəldi, yarandı insan, 
Bu dünya malına paxıllıx nədir?! 
Canın sağlam olsa, beynin də dolu, 
Axıl baĢda olar, cavannıx nədir?! 
 
Neçə min insanlar köçdü dünyadan, 
Ərəsdun, Əflatun, Fərəzdan, Xəqan, 
Urusdam, Zal, Ġsgəndər, bir də Süleyman, 
Bu dünya fanidir, gumannıx nədir?! 
 
 67 
AĢıx Ġsgəndərəm, yaxĢı seçərsən, 
Elnən gələn Ģeydir, bir gün köçərsən, 
Məzar sıxar axirətini içərsən, 
YaxĢılıx ki vardır, yamanlıx nədir?! 
 
Belə. Köhnə söz çoxdur, yazmax-yaratmax çətindir. Görüşərik. 
Qal salamat. 
Murtaza niyə sənə cavab yazmır, bilmirəm. Mən də yazdım, 
qəzetin də birini ona yolladım.  
Belə. Ġsgəndər Ağbabalı. 
 
Unudulmaz məktub. Məndən salamlar olsun mənim əziz 
qardaşım oğulları və qardaşlarım Əliyə, Məhərrəmə, ailələrnə və 
dost-qardaşlara. Əziz qardaşım Əli can, agah ol ki, sənin 
yolladığın məktubu və «Sovet Gürcüsdanı» qəzetni aldım, çox şad 
oldum. Çox sağ ol ki, yaddan çıxartmırsınız. Əli can, mən 
Qazaxsdana keçən ili getdim. Xəstə Hasanın tarixini bir də 
dəqiqləşdirmək istədim. Dediklərinə görə Türk tarixinin 1214-ci 
ilində o, aşıxlıx edib. Onda Ələsgər yox idi. Özləri də Qırqınadan 
köçüb, Əsminzə rayonunun Levis kəndinə gəlib. Onlar 3-4 qardaş 
olub. Üçü də Qırqınada qalıb.  
Şenlik də yeni aşıx olanda daysı Xəstə Hasanın şagirdi Aşıx 
Nurunun yanına gətirib ki, yoxlasın, bir şey bilirmi. Belə. İndi siz 
bilərsiniz. Onun qardaşı oğlunun oğlu yəni nəvəsi Mədət iki il 
əvvəl 117 yaşında Talqar rayonunda ölüb. Belə.  
Daha nə yazım. Qal salamat. Bu sözləri «Bulağ»a verərsənmi? 
Ermənisdanın Ağbaba rayonunun Göllü kəndində Sovetdən qabax 
bir Dəli Yusub olub. Hansı ki, Niqalay vaxdı Qarsdan qubernat 
qazaxları Ağbabanın Öksüz kəndində Dəli Yusubu tutmağa 
göndərir. 100 dənə qazax kəndə gəlir. Onda Dəli Yusub Səməd 
ağanın dayısı Asdan ağaya deyir: 
 
AMANDI 
 
BaĢına döndüyüm ay Asdan dayı, 
 68 
Mərtlik meydanıdı qaçma, amandı. 
Yığılan düĢməndi, bilinməz sayı, 
Mərtlik meydanıdı qaçma, amandı. 
 
Qaçmax olmaz, bərkit atın tikini, 
Mən görərəm mərd igidin cəngini,  
Bil səni sevirəm, canda can kimi, 
Mərtlik meydanıdı qaçma, amandı. 
 
Mən Yusubam, sən də mənə arxasan, 
Ġnanmıram, bu qovğadan qorxasan, 
Hərdən-hərdən yada salıb darıxasan, 
Mərtlik meydanıdı qaçma, amandı. 
 
Belə. Qal salamat. Bağışla, evdə yoxudum. Məktub gecikdi. 
Hamınıza salamlarım var.  
Bir də bəlkə Bakıya getdim. Mənim tərcümeyi-halımı Kifa-
yətlə Kamilə apardı. Hüseyin Arif qınışqa verəsiydi. Hələlik sağ 
ol. Mənə də bir cavab yaz. Qadan alım, incimə.  
Qal salamat. Ġsgəndər Ağbabalı.  
8.9.1986. 
 
Məktub. Əziz və hörmətli qardaşım oğlu və qardaşım Əliyə və 
həyat yoldaşına və bütün dost-qardaşlara əziz və hörmətli sa-
lamlarımı göndərirəm. Siz də bizləri yada salsanız çox sağ olun. 
Bizim vəziyyət dolanışığımız çox yaxşıdır. Sizin də şad və xoşbəxd 
olmağınızı Allahdan arzu edirik. Əli can, sənin məktubunu aldım, 
amma gec aldım. Ona görə ki, Gürcüsdana toya getmişdim. 10-15 
gün qaldım. İndi məni bağışla, canın sağ olsun. 
 Qal salamat. Hörmətlə: AĢıq Ġsgəndər Ağbabalı.  
11.10.1986.  
 
Məktub. Əziz və hörmətli qardaş oğlu və qardaşlara salamlar 
göndərirəm. Əli və Məhərrəm qardaşlara və ev ailələrinə, qohum 
qardaşlarına. Əzizlərim, sizlər də bizləri xəbər alsanız, çox şükür 
 69 
yaradan Allaha, sağ-salamat yaşıyırıq və sizin kimi dost-
qardaşları da şad və xoşbəxt isdəyirik.  
Əli can, məktubnu aldım, çox sağ ol. Əmmə məndən incimə. Məni 
Alma-Ataya da, Zalqaya da toya dəvət etdilər. Gedə bilmədim. Ona 
görə ki, sazımı Marneuli rayonunda ramota verdim. 5 aydı hələ 
qayırmayıb. Ona görə qaldım, sən Allah, incimə. Qadan alım, yenə də 
getsəm sənə xəbər edəcəm. Bir də sizin oradan bir oğlan məndən o 
sözləri isdədi. Mən sənə də yazmışdım. Vermədim ona görə ki, mənə 
heç bir şey lazım dəyil. Bircə mənim adımla verə. Bu lazımdır. Belə. 
Məhərrəmə də salamlar söylə. Onun da hörmətini görmüşəm. Qaldı nə 
vaxd çağırsan, gözüm üsdə. Məncə may, iyul ayları yaxşıdı. İndi 
bizlərdə metr yarım qar var, boran da çox olur. Belə, qardaş can. 
Mənim 3 xana sözlərimi «Bulağ»a versən yaxşı olar. Qal salamat. 
Canın sağ olsun.  
Arax haqqında sözlər  
 
DÜZƏLMƏZ 
 
Bir əziz dosdunki irast gələndə, 
Ġsdəkan dolmasa, hesab duzəlməz. 
ġirin söhbət edib, məclis quranda, 
Qalmaqal olmasa, hesab düzəlməz. 
 
Bir – iki isdəkan qızardır gözü, 
ġirindir söhbəti, Ģirindi sözü, 
Gəlhagəl eyləsən bir neçə yüzü, 
Ġrəngin solmasa, hesab duzəlməz. 
 
Dört-beĢ yüz qramla doyulmur, vallah, 
Litirlər gələndə çağrılar Allah. 
Künclərə yıxılanda düĢəcək kullah, 
Ağzından gəlməsə, hesab düzəlməz. 
 
Ey aĢıq Ġsgəndər, belədir belə, 
Bu simli sazı vur gülə-gülə, 
 70 
Birdə ki, məclisdə düĢər vəl-vələ, 
Məhkəmə olmasa, hesab düzəlməz. 
 
Bağışla. Əli can. Qal salamat. Yazan: Ġsgəndər Ağbabalı. 
İndeks: 377565. Arm. SSR  
r-n Amasiya, selo Ellər kəndi 
5.4.1987. 
 
Məktub. Məndən salamlar olsun mənim qardaşım oğlu və 
qardaşım Əliyə, ailəsinə, qardaş-bacılarına, bütün dost-qardaşlına. 
Əzizlərim, əgər sizdə əziyyət çəkib bizləri xəbər alsanız çox 
şükür, o bir Allaha sağ və salamat varıq. Siz də sağ olun. Həmin 
məktubu yazıram Bakıdan. Əli can, məni Bakıya dəvət etdilər. 
Bakıda oldum, yaxşı çıxış etdik. Qansert verdik, sağlığna birinci 
yeri tutdum. Sumqayıta da getdik. Məni televizora verdilər. 
Axırda yaxşı havalar verdim. «Çalpapax», «Ağbabayı», Şenniyin 
«Çuxurobası», «Dərbədəri», «Xoşdamağ» və sayrə. Ayın 1-dən 4-
ünə kimi qaldım. Belə. Məndən köhnə sözlərdən və öz 
sözlərimdən isdəyillər. Belə. Qardaş can, canın sağ olsun. Qal 
salamat. Məhərrəm nə işdədi, xahiş edirəm, yetik ol. Şenliyin 
sözlərini kitaba verdimi? Bəs sən Xəstə Hasandan götürdüyün 
sözləri kimə verdin? Belə. Qardaşım incimə. Daha nə yazım. Əl 
tutub ayrıldıx.  
İmza: Ġsgəndər Ağbabalı. (18)  
Bakıdan, 2-ci Zabratdan yazıram.  
4.12.1987. 
Məktub. Məndən salamlar olsun mənim yaddan çıxmaz qardaş 
oğlu və kiçik qardaşım Əliyə. Əli can, məni unutma. Mən sənin 
hörmətini görmüşəm və duz-çörəyini yemişəm. Sən necəsən, ailən 
və mənim dosdum Cəfərov Məhərrəm necədi? Siz də məni yada 
salsanız, sağ və salamat yaşayıram, Azərbaycanın Şamxor 
rayonunda. Çox əziyyətlər çəkdim ki, nə cür deyim. 8 göz 
damlarmı verdim iki göz yer evləri aldım. Çox dar evlərdi. 
Üsdündədə 3 min manat pul verdim. Belə. Çox çərimə çəkdim. 
 71 
Neynəyim indi zərəl yox, dolanırıx. Köçəndə bir söz yazdım. 
Nəinki bir, bir neçəsini yazım oxu: 
 
Bu səksən səkizdə, beĢinci ayda  
Dağıldı el-oba, yaman hal oldu. 
Erməni musurman dava eylədi, 
QarıĢdı ortalıx, qalmaqal oldu. 
 
Kimi dağa köçdü, kimi arana, 
Qucağında uĢax ağladı ana, 
O gözəl vətəni qoydu verana, 
Ağ eyvan otaxlar, binalar qaldı. 
 
AĢıx Ġsgəndər gülərmi, ağlar, 
El-oba bu iĢi yadında saxlar, 
Qaralar geyindi, soyux bulaxlar, 
Dağlarda açılan lalalar qaldı. 
 
Əli can, mənim sözlərim yenə radio-televizorda varmı? 89 da 
məni Bakıya çağırdılar. Dekabrın 22-sində Şaumyanın adına olan 
mədəniyyət evinə Ələsgərin adını verdik. Çaldıx, oxudux, mənə 
nişan və qnışqa verdilər. İndi Bakıda da radiyo-televizora düşmək 
isdəyirəm elə adamım yoxdur, varınsa kömək elə. Canın sağ 
olsun.  
İmza: AĢıq Ġsgəndər Ağbabalı. 
 27.5.1990. 
 
Məktub. Məndən salamlar olsun əziz qardaş və qardaşım oğluna, 
yəni, Əliyə və Məhərrəm müəllimə, Əsgər müəllimə və ev ailənizə. 
Cəmi dost-qardaşlara. Siz də bizləri xəbər alsanız, çox sağ olun 
yaxşıyıq. Sizin kimi dost-qardaşların qadasın alım. Əli can, Alma-
Atadan şagirdim Murtazadan kağız aldım. Deyir, Əli mənə məktub 
yazmışdı, mən də ona yazdım, cavab almadım. Belə yazıb. İndi sən 
deyəni, yəni Yetim Məhəmmədi yazıram.  
 72 
O sənə dediyim «Məhəmməd Gürcüsdan qızı» bu belə olur. 
Tərvizdən Beçan sövdagar Gurcusdandan Ağtəhlədən Valeh söv-
dagar sövdagarlıx edirlər. Evlənib ayrılanda belə söz qoyullar 
kimin oğlu olsa, kimin də qızı onda özgəsinə qız verməsinlər. Elə 
olur ki, Valeh sövdagarın qızı olur, Beçan sövdagarın oğlu. Adnı 
Məhəmməd qoyullar. Məhəmmədə molla badvalda dərs deyir ki, 
diqqəti yayınmasın fikrini oxumağa versin. Məhəmməd 18-20 
yaşnıa kimi dünya, el görmür. 20 yaşında eşiyə çıxardılar. Öz 
mollasını da ona lələ verillər. Şəhəri gəzə-gəzə çayxanaya gəlirlər 
ki, bir aşıx saz çalıb-oxuyur. Onda Məhəmməd deyir:  
–Ay lələ, bu nədir? 
 Lələ deyir:  
–Bu aşıxdır. 
 Deyir: 
–Bəs bu qucağındakı nədir?.  
Lələ deyir: 
–Bu da onun həmdəmidir.  
Həmdəm yoldaş deməkdir. Məhəmməd deyir: 
–Lələ, mənə də bir həmdəm alın.  
O da atasına yazır ki oğlu həmdəm istiyir. Atası da elə başa 
tüşür ki, oğlu evlənmək isdəyir. Gəlir Gürcüsdan Valeh sövda-
garın qızı Pəriyi oğluna gəlin gətirib. Oğlan qızın üznə baxma-
yıb ki, mən belə həmdəm isdəmirəm.  
Onda qızı 6-7 il qaynatası öz balası kimi saxlayıb. Xalq deyib 
ki, Pəri çirkindi, yəqin bir dərdi var, onunçün Məhəmməd almır. 7 
il gözləyir qız. Məhmməd də yaylada. Bir gün qızlar gəzməyə 
gəlir bağın içinə. Məhəmməd də həmin bağın ətrafında ikinci bir 
otaxda lələ ilə qalırdılar. İndi qızlar həmin Pəri xanımı da 
gətirillər. Məhəmməd və lələ həmin günü otaxdan çıxmalıydı ki, 
gələnlərə, yəni, bütün qızdar baxa. O da deyir ayıfdı. Əmmə 
Məhəmməd çıxmır, qapıyı kilitlədib pencərədən baxırdı. Həmin 
Pəri gəlib bir daşın üsdündə oturdu. Qızdar isə bağı gəzməyə 
düşdülər. Onda Məhəmməd Pəriyi tanımadı. Elə tək otumağna 
 73 
söz demək isdədi. Lələ qoymadı ki, qızdar bizi öldürər ki, niyə 
evdən çıxmayıbsan. O biri qızlar Pəriyə dedilər: 
– Sən niyə üzünü açmırsan, danışmırsan, gülmürsən? 
 Onda Pəri ağlayıb dedi: 
 
Fələk vurdu ayrı saldı, 
DüĢdüm bu diyara mən də. 
Ya ölərəm bu dərdinən, 
Ya edərəm çara mən də. 
 
Havada dövr eliyər laçın, 
Fələk qoymur qədim açım, 
BaĢ götürüm harya qaçım, 
Gedim nə diyara mən də. 
 
Gözəllərin incəsiydim, 
Qızıl gülün qonçasıydım, 
Mən Gürcüsdan beçəsiydim, 
Qısmat oldum xara mən də. 
 
Mən Pəriyəm sözüm çoxdur,  
Hax yanında payım yoxdur, 
Gözəllikdə tayım yoxdur, 
Yaramadım yara mən də. 
 
Belə diyəndə Məhəmməd yenə də tanımır. Təzdən Pəriyi 
sevir, ləliyə baxmır. Belə deyir Məhəmməd:  
 
Canım lələ, gözüm lələ, 
O gözəl mənim olaydı. 
Budur sənə sözüm lələ, 
O gözəl mənim olaydı. 
Onda qız Məhmmədi tanıyır və gülür. Məhəmməd belə 
deyir: 
DiĢləri yaquddu, ləldi, 
Bir güldü canım aldı. 
 74 
Canımı odlara saldı, 
O gözəl mənim olaydı. 
 
Məhəmməd də yara keçər, 
EĢqə düĢən bada içər, 
Yazıx canım sərdən keçər, 
O gözəl mənim olaydı. 
 
Belə diyəndə Pəri qızlardan icazə alıb belə deyir: 
 
Pəncərədən ayıl-mayıl baxan yar, 
Öləsən məməmə yad əli dəyər. 
Sınıx könlüm eĢq odna yaxan yar, 
Öləsən məməmə yad əli dəyər. 
 
Yar-yar deyib mənə qulax asmadın, 
Ziyah zülfüm dal gərdəndə kəsmədin, 
Yeddi ildir döĢəyə qədəm basmadın, 
Öləsən məməmə yad əli dəyər. 
 
Mən Pəriyəm gedər vətəndə qallam, 
Bir gözəl oğlanı qoynuma sallam, 
Axrısında XurĢud bəyə yar ollam, 
Öləsən məməmə yad əli dəyər. 
 
Belə bu çox uzun söhbətdi. Burdan Pəri xanım qızdar ilə 
yola düşüb getməyə başladı. Bu vaxt Məhəmməd yenə 
oxumağa başladı. Görək nə dedi: 
 
BaĢına döndüyüm gül üzlü lələ, 
Yarı götürüb nə diyara getdilər? 
Dalınca get, sən də o qızı bəllə, 
Yarı götürürb nə diyara getdilər? 
 
Mən bilmirəm o qız kimin qızıdı, 
Səpdiyi eĢqin közüdü, 
Elə bil ki, mənim sərəndazımdı, 
 75 
Yarı götürüb nə diyara getdilər? 
 
Məhəmmədəm dəryalara dalaram, 
ġirin canım eĢq oduna salaram, 
Ya ölərəm o gözəli alaram, 
Yarı götürüb nə diyara getdilər? 
 
Belə deyəndə lələ qızın dalınca gəlib gördü ki, qız Məhəm-
mədin öz sevgilisidir. Bu vaxt bu xəbəri Məhəmmədə gətdi. 
Məhəmməd lələ ilə bərabər qızın yanına gəldilər. Qız Məhəm-
mədi aldadıb gecə dedi ki, gəl Gürcüstan adəti ilə gedək. Bir az 
gedək alma-heyva dərək və söhbət edək. Ata minib yola 
düzəldilər. Ordan qız Məhəmmədə dedi ki, mən Gürcüstana 
gedəcəm. Bu vaxt Məhəmməd istədi ki, qızı qoymasın. Qız 
Məhəmmədi qılıncla yaralayıb qaçdı. Məhəmməd geri atası 
evinə gəldi. Qul Yusif adlı pəhləvanı qızın dalınca getdi. Yolda 
qıza çatdılar. Qızı əylətdilər. Çadır qayırıb içində gecə qaldılar. 
Qız Məhəmmədi yuxuya verib yenə Gürcüstana qaçdı. 
Məhəmməd Qul Yusiflə qızın dalınca gedib qızı geri gətdilər. 
Toy eliyib qızı Məhəmməd aldı. 
Əli can, bu uzun söhbətdi, yazılası deyil. O mənada ki, çox 
vaxt aparır. 
Qalın salamat. Məndən və ailə üzvlərinizdən sənə, ailə 
üzvlərinizə və dost-tanışlara səmimi salamlar. 
Ġsgəndər Ağbabalı. 
 
Əl tutub ayrılıram, sən Allah, sizlərdə nə var-nə yox yaz. 
Görüşərik Allah qoysa. Məhərrəmə də çox salamlar söylə, 
qadan alım. Belə. Cavab yaz. Mənim adresim: 
Az. SSR, r-n Şamxor Azi Aslanov, 2-ci küçə, dom. 19, kv 7. 
Gülməmmədov Ġsgəndər Ağbabalı. 
9.6.1990 
 
 76 
ƏLAVƏLƏR 
 
SAZLI, SÖZLÜ QONAQLAR 
 
Ekranda saz şəkili görünür. Titirdə «Azərbaycan aşıqlarının IV 
qurultayı qarşısında» yazısı oxunur. Saz şəkili divardan asılmış 
sazla əvəzlənir. Bir əl saza mizrab vurur. Saz səsi əvvəlcə 
yavaşdan eşidilir, getdikcə artır və sonra yenə azalır. Musiqinin 
səsi azaldıqda aktyorun səsi eşidilir və səsi getdikcə gurlaşır. 
Aktyor şeiri oxuduqca sazın arxasında aşıq görünür. Kamera sazın 
üzərindəki sədəflə yazılmış «Aşıq İsgəndər Ağbabalı» yazısını 
önə çəkir. Aşıq «Şahsevər» havası üstə «Telli sazım» 
mahnısından bir bənd oxuyur. Səs getdikcə uzaqlaşır. Aktyorun 
səisi eşidilir: 
 
Sən-durna boğazlı, bülbül avazlı, 
Ağır yollar gələn yoldaĢım mənim, 
Xəzərli, Göyçəli, Kürlü, Arazlı, 
Uzaq Urmiyalı sirdaĢım mənim. 
 
Dilə gəl, saçılsın atəĢin, odun, 
Sən ki, dərdlərmin tərcümanısan, 
Əsirlərin dalından Dədə Qorqudun, 
Mənə göndərdiyi ərmağanısan! 
 
Sən – böyük bir elin sevinci, qəmi  
Duymadı, sevmədi söylə kim səni?! 
Buluddan sıyrılan al günəĢ kimi, 
Köynəkdən çıxartdı Qurbanım səni.  
 
Şeir bitəndə ekranda aparıcı görünür.   
 Aprıcı: Qədim Naxçıvan xalqımızın tarixini, istər maddi, 
istərsə də mənəvi sərvətlərini yaşadan bir guşədir. Tariximizin 
maraqlı səhifələrini açan miflər burada toplanır. Memarlıq ba-
 77 
xımından də qədimliyinə görə qiymətli abidələr barada qorunub 
saxlanılır. Bura həm şeir, həm də sənət məbədi olmuşdur. 
Məlum olduğu kimi, şifahi xalq ədəbiyyatımızın ən güclü 
qolunu aşıqlarımız yaratmış və yaşatmışlar. Naxçıvanlı aşıqlar da 
bu sahədə həmişə öz sözlərini demişlər. Bu qədim torpaq təkcə öz 
yetirmələrinin deyil, başqa yerdə doğulub, boya-başa çatan 
sənətkaların da diqqətini cəlb etmişdir. Müxtəlif əsrlərdə 
Azərbaycanın ən istedadlı aşıqları Naxçıvana gəlmiş, burada 
məclislər yola salmışlar. Aşıqların bir yerdən başqa yerə tez- tez 
səfərə çıxması aşıq yaradıcılığını məhəlliləşməkdən xilas edərək 
ona ümumimilli xarakter vermişdir. Həm də belə səfərlər yeni 
şeirlərin, dastanların, rəvayətlərin yaranmasına və yayılmasına 
səbəb olmuşdur. Dilqəm, Şəmkirli Hüseyn, Aşıq Alı, Aşıq 
Ələsgər və onlarla başqa sənrətkarların Naxçıvanda olmasına dair 
maraqlı rəvayətlər indidə söylənilir. Müasir aşıqlar da bu gözəl 
ənənəni davam etdirirlər. 
Bu günkü qonağımız Amasiya rayon mədəniyyət evindəki 
«Aşıqlar» ansanbılının bədii rəhbəri Aşıq İsgəndər Ağababalıdır. 
Aşıq İsgəndər Bəxtiyar oğlu Gülməmədov 1925-ci ildə Ağbaba 
mahalında, indiki Ermənistan SSR-nin Amasya rayonunun Ellər 
kəndində doğulub. Uşaqlıqdan aşıq sənətinə böyük maragı olub. 
Sənətin sirlərini həmyerlisi Güllübulaqlı Aşıq Nəsibdən öyrənib.  
Aşıq Nəsib istedadlı şair-aşıq Şenliyin, Şenlik Aşıq Nurunun, Nuru 
da Xəstə Hasanın şagirdi olub. Aşıq İsgəndər 200 ilədək davam edən 
ustad-şagird ənənəsinin yetirməsidir. Odur ki, klassik aşıqlarımızın 
yaradıcılığı ilə yaxından tanışdır. İndi o, sizin üçün getdikcə 
unudulmaqda olan «Çuxuroba» havası üstə XVII əsrdə yaşayan 
Dəllək Muradın «Eləmə» ustadnaməsini oxuyacaqdır. 
(AĢıq Ġsgəndər «Eləmə» ustadnaməsini oxuyur.) 
 Aparıcı: Aşıq İsgəndər Qurbani, Tufarqanlı Abbas, Əmrah və 
başqa aşıqlarımızın yaradığılıcı ilə də yaxından tanışdır. Ona bu 
sənəti öyrətmiş ustadını və ustadının ustadlarını da hər məclisdə 
ehtiramla xatırlayır. O, son illərdə nə konsert salonlarında, nə də 
efirdə səslənməyən «Dastanı» havası üstə XVII yüzilliyin ikinci 
 78 
yarısı XVIII yüzilliyin əvvələrində yaşamış Xəstə Hasanın 
«Ayağı gözdər» qoşmasını sizlərə oxuyacaq. 
(AĢıq Ġsgəndər «Ayağı gözdər» qoĢmasını oxuyur) 
Aparıcı: Aşıq İsgəndər ustadlarından öyrəndiklərini həvəslə el 
içərisində yayır. Onu tez-tez Ermənistanın, Gürcüstanın, Qazaxıstanın 
şəhər və kəndlərində el şənliklərinə görmək olar. İstər Zaqafqaziyadan 
gedib Orta Asiya və Qazaxıstanda məskunlaşanlar, istərsə də də yerli 
sakinlər aşığı böyük həvəslə dinləyirlər. Aşıq İsgəndər xalq 
yaradıcılığını hər yerdə yüksək uğurla təbliğ edir. 
İndi gəlin, onunu ifasında «Müxəmməs» havası üstə Molla 
Cümənin «Pəri» müxəmməsini dinləyək.  
(AĢıq Ġsgəndər « Müxəmməs» oxuyur) 
Aparıcı: Aşıq İsgəndər dəfələrlə xalq yaradıcılığı festivalla-
rında iştirak etmiş və həmişə fəxri fərmanlar, qiymətli hədiy-
yələrlə təltif edilmişdir. Klassik aşıqlarımızın yaradıcılığını uğurla 
təbliğ edən Aşıq İsgəndər hərdən özü də hadisələrə münasibətini 
sazla, sözlə bildirir. Onun şeirlərindəki, yumor, satira, nəsihətlər 
xalq ruhundan süzülüb gələn fikirlərin bədiiləşmiş formasıdır. 
İndi gəlin Aşıq İsəgəndəri dinləyək. 
(AĢıq Ġsgəndər danıĢır və «BaĢ ġərili» havası üstə öz Ģeirini 
oxuyur) 
Aparıcı: Aşıq İsgəndər səmimi və qayğıkeş ailə başçısıdır. Beş 
övlad böyüdüb boya-başa çatdırıb. Övladlarının da hamısı saz 
çalmağı bacarır. İndiyədək 6 həvəskar gəncə öz peşəsni öyrədib. 
Şagirlərindən biri Qazaxıstanda, biri Gürcüstanda, dördü isə 
Ermənistanda yaşayır. 
Aşıq İsgəndər Azərbaycan aşıqlarının IV qurultayına yeni 
repertuarla gəlir. Arzu edərdik ki, aşıq yaradıcılığında əmək 
adamlarımızı tərənnüm edən mahnılara da geniş yer versin. 
 
 Elxan Əliyev 
 
Məktub. Hörmətli və candan əziz, görməzdən tanış olan qar-
daşım Əli can. Əvvəli ürəgimin ən dərin guşəsində bəslədiyim 
qızıl gül ətirli salamlarımı sizi kimi əziz və hörmətli dostlara 
 79 
göndərirəm. Əgər siz də zəhmət çəkib biz tərəfi xabar almalı 
olsaz, çox şükür Allahın birliginə yaxışıyıq. 
Əzizim Əli, sizin 22.3.83-cü ildə yazdığınız məktubu aldım, 
oxudum, çox şad oldum. Qoy Allah sizi də daim şad və əziz elə-
sin. Qardaşım, Əli can. Yazırsınız Hasanının ustadı kim olub və 
neçənci ildə dünyasını dəyişib. Yəni ölub. Kim ona aşıxlıx 
öyrədib? Əli qardaş, Hasanının ustadı pirlər olub ki, gözə 
görünməzdi. Deyərsən ki, yanı, nə təhər gözə görunməz?! Bu 
adam balaca vaxtı, yəni cavannıxda Xabet kəndində danıya gedib, 
dana otaranda bir nuranı dəvriş gəlib ona bada verib, aşıxlıx 
badası. Əgər yazsam nə təhir, o çoxa gedər.  
Sora da yazırsan nə vədə anadan olub? O da belə məlumdür ki, 
naxoş olan vaxdı belə sözlər oxuyub: 
Xəstə Hasan deyir xəstə sinnidir, 
Gey-qurĢan əyninə, xəstə sənnidir, 
Ölüm haxdan gələr, xəstə sənnidir, 
Gəl, kəsmə üsdümnən ayağın, gözəl. 
 
2-ci sözün axır xanası: 
Xəstə Hasanam qəmli-qəmli söylərəm, 
Yara xançal vurub bağrım teylərəm, 
Səksən üĢdə ömrü tamam eylərəm, 
Sayılmaz tarıxı qədərim mənim. 
 
 3-cü sözün axır xanası 
ĠçmiĢəm eĢqin badasın, həm oxuyum, həm yazam. 
Böylə getməz bu zaman, bir gün olar eyyəzəm. 
Min iki yüz qırx sənədi, tarixim yoxdu sayam. 
Neçə aĢıx gəldi çatdı, Xəstə Hasan sözdə bir.  
Rəhmətdik Daşdan kişi vardı, o deyirdi, guya dədəsi hesab 
eyliyib: İndi türk tarixi 1403 sənə olsa, Xəstə Hasan 1265 sənədə 
vəfat etmişdir. Onar da öldüyünü bunnan bilər ki, 83 yaş yaşasa 
onda 1177-ci ildə anadan olubmuş. Bizim kənddə onun məzarı 
dururdu. Əgər, hava yağmasa gedirdilər onun baş daşınnan bir 
çınqıl qırıb suya saldıxları kimi yağış yağırdı. 
 80 
 Onun 2 oğlu olub, bir qızı. İndi nəvələrinnən qalan mənim 
dayım Əhdaman və Muraddı. Onnarın da uşaxları içində söz 
düzən yoxdu. Bir tolko Əhdəman dayım az-az bacarar, bir də qız 
nəvələrinnən mən.  
Əli can, birəz Xəstə Hasannan da şeir var. Amma İsgəndər 
hamısını yazıb. Nə bilim, bilmədiklərini mən deyərəm.  
Onnardan başqa Levisdə söz qoşan Aşıx Əhməd olub. O, da 
yaxşı aşıx olub. Axrı 1933-cü ildə Türkə gedib. Onun da yaxşı 
sözləri var, məndə.  
Bizlər Qazaxıstana köçəndə Aşıx Hasanbalı və Süleyman Layığına 
Aşıx Sülü balaca deyişidilər və Sədayın aşıx. Bir neçəsin də gah 
tütülyüb, gah əsgər gedib, bəzi də Türkə keçib. Buruya gələnnərnən 
danışıram, əgər şeirlərini bilən olsa yazıb göndərərəm.  
Qaldı ki, Əli qardaş mənim özüm 2 dənə nağıl (19) yazmışam, 
düzəltmişəm. Belə. Əli can, əgər xoşuna gəlsə gənə yazım, bir. 
İkinci, burda bir Bəşir müəllim var, söz düzən, onunnan 
deyişməmiz var. Sora Ermənistannan Qaraqoyunlusundan bir 
sözdüzən (20) də var. Onnan da deyişməm var.  
Əgər, qardaşdıx eyləyib yazdırsan, özümünkünü də göndər-
rəm, baxarsan. Əli qardaş, bildir yox irəliki il Kafkaza getdim, 
Xaçmaza. Köhnə Xaçmazda bizim bu Qazaxıstannan gedən bir 
neçə ev var, onun içində mənim mamam oğlu da var. 
Onnarda oturmuşdux, nərd oynayırdıx. Bir də qonşu gəldi, adı da 
Paşa. Mən ki, mamam oğlunu yendim, özüm də bir o qədər yaxşı 
oynaya bilmirəm. Sora Paşa dedi: «Ay Şəfkət, indi mən oynuyaram. 
Ama yendim qoçu kəsərsən, yox əgər mən yenilsəm, siz nə desəniz 
qoy olsun. Onda elə gətirdi mən yendim. Onnar dedilər: «De görək nə 
isder köylün?» Mən götürdüm belə dedim: 
DanıĢıb oynadıx ikimiz nərdi, 
Yenildin, hesabı mən düz istərəm. 
Açılsın dəstərxan, düzülsün içmək, 
Armyan konyakınnan bir yüz istərəm. 
 
Gəlsin suframıza quzu kavabı,  
Dolmaynan soyutma doldursun qabı. 
 81 
AltmıĢ qradus bolğar Ģərabı,  
Becərsən onnan da bir süz istərəm. 
 
Sabahnan qalxanda ağrıdır baĢı, 
Dovğa biĢirməkdə sən olma naĢı, 
On-onbeĢ illikdə cecənin yaĢı, 
Becərsən onnardan bir yüz istərəm. 
 
Yeməgə yaxĢıdı hinduĢqa əti, 
Çolpa cücələrin var xoĢ ləzzəti. 
Çəkinmə sufraya vodkanı qəti,  
Beçərsən onnan da bir süz istərəm. 
 
Paxmelə unutma yumru xəngəli, 
Özün öz baĢına aĢdın əngəli. 
Yeyib-içib yoldaĢlarım yangəli,  
Murtaza, mərəkə bir söz istərəm.  
Qal salamat. Ağ kagız üzərinə əl tutub ayrılıram. Hələlik.   
                                                   Yazan: Murtaza Tursunov. 
Qazaxıstan, obl. Alma-Ata, q. Talqar, ul. Çelyuski, 5.  
31.5.1983 
 
Salam, Murtaza qardaĢ. 
Səndən məktub alandan sonra istədim bir Qazaxıstana gəlim, 
sizlərlə qonuşum – söhbət edim. Çox təəssüf ki, gələ bilmədim. 
Məktub yazmağı da yubatdım. Azərbaycanda da aşıqların 
qurultayı gecikir. 
İmkan düşən kimi Qazaxıstana gələcəm. Yazırsan ki, Xaçmaz-
da biboğlun (mamaoğlun) yaşayır. Yaz görüm, Xaçmazın hansı 
kəndindəndir, ad, famili necədir? Çünki mən ildə bir-iki dəfə 
Xaçmaza gedə bilirəm. 
Məni maraqlandıran bir neçə məsələdir. Əvvəlki məktubunda 
buna nisbətən cavab veribsən. Amma tam cavab verməyibsən. 
Yaz görüm, Levisli qocalar nə deyir: Xəstə Hasanın qəbir daşı 
üstündə yazı var imişmi? Yəni, mən Levisə getsəm qəbristanlıqda 
 82 
Hasanın qəbir daşını necə tapa bilərəm? Hasan hansı tayfadandır? 
Atasının, babasının, anasının adı nədir? Hasan kimlərə aşıqlıq 
öyrədib? 
Hasanın şeiri olan qəzeti sənə göndərirəm. Şeiri mənə İsgəndər 
vermişdi. Sən də Hasanın və başqa aşıqların şeirini göndərsən çap 
edərik. O ki, qaldı Hasanın məndə olan şeirlərinə. İsgəndər mənə 
Hasanın İrfanı və Usta Poladla deyişməsini verib. Qəzetdə çap 
olunan da «Hasanın İrfanı ilə deyişməsi» dastanından Fədiyə 
qoşulmuş şeirlərdi. Sən mənə Xəstə Hasanın üç şeirinin hərəsindən 
bir bənd yazıbsan. O şeirləri ki, Hasan naxoş vaxtı deyib. Olardan 
yalnız biri, «Yüzdə bir» rədifli divanisinin məndə beş nüsxəsi var. 
Birini Türkiyədən Aşıq İslam Ərdənər, birini Gürcüstanın Borçalı – 
Dəmirçihasannıdan dostum Osman Əhməd oğlu, birini Aşıq 
İsgəndər, birini sən göndəribsən, birini də Şenliyin Türkiyədə çap 
olunmuş kitabından götürmüşəm. Bu şeirlərdəki tarixlər fərqlidir. 
Türkiyədə çap olunmuş kitabda tarix 1280, Boçalıdan Osmanın və 
Türkiyədən İslamın göndərdiyi şeirdə 1218, Aşıq İsgəndərin gör-
dərdiyi şeirdə 1214, sənin göndərdiyin şeirdə isə tarix 1240 göstərilir. 
Bunun hansını düz hesablamaq olar? İsgəndərin mənə verdiyi 
«Əfəndim» rədifli qoşmada qafiyələr düz gəlmir. Onun səndə 
doğrusu, yaxşısı varmı? 
Murtaza, Hasanın məndə olan şeirlərinin rədiflərini və neçə 
kuplet olduğunu yazıram ki, məndə olmayannarı göndərəsən. 
«Dörddü-dörd» (deyişmə) 3, «Ayağı gözdər» 3, «Azad olur» 3, 
«Neynəsin?» 3, «Bir su ver» 3, «Kimdə var?» 3, «Oynamasın» 3, 
«Muyların» 3, «Bu sarayları» 3, «Yüz açar indi» 3, «Bir-bir çək» 
3, «Aşıq Qoranı ilə deyişmə» 3, «Yalvara-yalvara»3. Bunlardan 
başqa köhnə, (yəni, 1935-ci ildə yazılmış ) bir dəftərdən «Mən» 
və «Salmayasan» rədifli iki divani var ki, onların da nə vəzni, nə 
qafiyəsi, nə rədifi yerindədi.  
Səndə Xəstə Hasanın olan şeirlərini göndər mənə tutuşdurum, 
görüm nə fərqlər var. Bir də mənə yaz görüm. Daşdan kişi nəyə 
əsasən deyirdi ki, Xəstə Hasan 1265-də vəfat edib? Xəstə Hasanın 
oğullarının və qızının, arvadının da adını öyrən yaz. Murad necədir, 
 83 
onun neçə yaşı var, onu da yaz! Yaz görüm sən Hasanın şeirlərini 
haradansa dəftərdən öyrənibsən, yoxsa aşıqdan? 
Hasanın «Yüzdə bir» divanisində adı çəkilən aşıqlar haqqında 
nə bilirlər? Onların hansının şeirini bilirsiniz, hansının oğul-uşağı, 
nəvə-nəticəsi yaşayır? Yəni, Qaranı, Zülalü, Ömər, Vaqif, Çöllü 
İsmayıl, Molla Xəlis, Küftadi, Aşıq Teyfi, Polad, Tamı hansı 
kəndlərdən – köylərdən, hansı ellərdən olub, onlardan istər oğul-
uşaq, istər şeir, nə qalıb? 
O ki, qaldı sənin öz şeirlərinə. Xahiş edirəm bir neçə lirik, bir 
neçə ictimai məzmunlu şeirini göndər Bakıda baxsınlar. Əgər, çap 
edəcəklərinə söz versələr sənə yazım, qalan şeirlərini də gətir 
kitab kimi çap etdir. 
Bir məsələni də mənə yaz görüm indi sizin pasportlarda 
milliyyətinizi necə yazırlar? 
Murtaza, bu kitabı da sənə göndərirəm ki, oxuyasan. Burada 
olmayan şeirləri göndər çap etdirək, altından da sənin gön-
dərdiyini yazaq. 
Böyüklərin əllərindən, uşaqların gözlərindən öpürəm.  
Dərin hörmətlə: Əli ġamilov.  
Naxçıvan Ģəhəri. 
26.II.84. 
 
Salam Murtaza! 
Murtaza, səndən cavab almamış ikinci məktubu yazıram. Buna 
səbəb Azərbaycan aşıqlarının IV qurultayı oldu. Qurultay Novruz 
bayramı ərəfəsində martın 19-da keçirildi. Bir gün əvvəl isə 
qurultaya gəlmiş aşıqlar Bakıda – İçərişəhərdə, Qız qalası 
ətrafında böyük bayram konserti verdilər. Çox təəssüf etdim ki, 
qurultaya çağırılmış aşıqlar arasında nə sən, nə Aşıq İsgəndər, nə 
də İslam Ərdənər (İsa oğlu) var idi. Qurultayda Gürcüstan, 
Ermənistan, Özbəkistan, Qazaxıstan və başqa yerlərdən də 
gələnlər vardı. Hətta Qazax artisti Kayrat Baybasınov domburda-
tamburda çalıb oxudu da.  
Nə isə. Keçənə güzəşt deyərlər. Təki sağlıq olsun. Xəstə Hasan 
haqqında çap etdirdiyim birinci məqaləni göndərirəm. Oxu 
 84 
özünün və qohumlarının fikrini yaz. Səhvləri, yanlışlıqları göstər 
ki, Xəstə Hasan haqqında daha geniş yazmağı planlaşdırdığım 
məqalə səhvsiz olsun. 
Səni kimi dostlar kömək etsə Axırkələk tərəflərdə yaşamış 
aşıqların hamısını dirildərik. Yəni, qoymarıq ki, yaddaşlardan 
silinsin. Onun üçün bir az zəhmətə qatlaşmaq lazımdır. Heç cür 
inana bilmirəm ki, sizinkiləri Gürcüstandan köçürəndə özləri ilə 
aşıqların şeir dəftərlərini aparmasınlar. Bir də sizinkilərdən 
kimlərin harada yaşadığını da bilmirəm.  
1. Xırtızlılar indi hardadı, onlarla görüşürsünüzmü? 
2. Hasanla deyişən Usta Polad hansı kənddən (köydən) olub, 
onlardan kim harada yaşayır? 
3. Xəstə Hasanın adını «Yüzdə bir» divanisində çəkdiyi aşıq-
lardan hansının şeirini, kəndini (köyünü) tanıyırsan, qohumlardan 
kim yaşayır? 
4. Sən mənə aydın yazmayıbsan ki, Xəstə Hasanın hansı 
nəvəsinin övladısan? Daşdan kişinin dədəsinin adı nə idi, savadı 
vardı, yoxdu? Daşdan kişi və eləcə də dədəsi dünyasını neçənci ildə 
dəyişiblər? Onlar Xəstə Hasanın necə qohumları imiş? 
5. Əhdəman və Murad Xəstə Hasanın hansı oğlunun uşaqlarıdı? 
Hasanın oğul və qızlarının adını yaz. Bir də onların təxminən neçə 
il əvvəl dünyalarını dəyişmələrini. Hər halda Əhdəman və Murad 
dədələrinin neçə yaşında, neçə il əvvəl dünyalarını dəyişdiklərini 
bilərlər. Əhdəman və Muradın neçə yaşı var? 
Murtaza, qardaşım, əziyyət də olsa tələsmə bunlara bir-bir 
diqqətlə cavab yaz. Bir də səndən xahişim budur ki, yaz görüm 
Dəllək Murad, Ululu Kərim, Allahverdi (Ağ Aşıq) haqqında 
kimdən nə eşidibsən? Kitabdan oxuduqlarını demirəm. 
Sənə göndərdiyim kitabı oxudunmu? Ordakı şeirlərin hamısı 
düzdü, yoxsa səhvləri var, səhv saydıqların hansılardır? 
Məktubunda Qazaxıstana köçəndə sağ olan aşıqlardan Hasanın, 
Süleyman Layıxınanın, Sülü Balacanın, Aşıq Sadayın adlarını 
çəkirsən. Onların şeirlərini və neçənci ildə, harada dünyalarını 
dəyişdiyini bilirsənmi? Əhmədin də şeirlərini göndər. Bir də yaz 
görüm Əhməd ölüb, yoxsa sağdı? Onnan bir xəbər varmı? 
 85 
Görürsənmi Murtaza qardaş, sənə nə çox sualım var? Öz 
şeirlərini də göndər! Görüm nə edə bilirik. 
Ailə üzvlərinizə və qohumlarınıza mənim adımdan salam 
söylə. Sağlıqla qal. Tez-tez məktub yaz. 
Dərin hörmətlə: Əli ġamilov.  
Naxçıvan, 24.III-84. 
Salam Əli qardaĢ.  
Hörmətli məktub! Ürəgimin ən dərin güşəsində bəslədiyim 
qızılgül ətirli salamları sizi kimi əziz və hörmətli qardaşa təqdim 
edirəm. Əli can, çox da üzünü görməsəm də elə bilirəm ki, yaxşı 
hörmətli və söz qanan yigitmişsən. 
Budur, iki məktubunu aldım, qəzet bərabəri. Yazırsan ki, Xəstə 
Hasan neçənci ildə anadan olub, neçənci ildə dünyasını dəyişib? 
1.İndi Əhdəman dayımın 74-75 yaşı, dörd nəvəsi var. Mənim 
yaşım 52 toçnu düzdü. 
2.Murat dayının bu dəqiqə 94-95 yaşı var. O da xəstə Hasanın 
İsmayıl addı oğlunun törəməsidi. 
3.Daşdan kişi Xəstə Hasanın qardaşınnan və qızınnan olandı. 
O vədə Xəstə Hasan qızını qardaşı oğluna verib.  
Xəstə Hasangil beş qardaş olur, üçü bizim kənddə Levisdə, 
ikisi Türkiyədə. 1.Türkdə olur böyük qardaşı Alı kişi. Qara Alı 
deyiblər ona. 2.Çiçək, 3.Xəstə Hasan, 4.Avdılla, 5. Musdafa. İndi 
bunnarın törəmələrini desəm çox gedər. Biz Xəstə Hasanın öz 
törəməsini alax. Xəstə Hasanın 2 oğlu, 1 qızı olub. Oğlanları 
İsmayıl və Mədət, qızı Sənəm. Həmən bu Sənəmi qardaşlarının 
böyüyüdür. Onu Xəstə Hasan qardaşı oğluna verir.  
Xəstə Hasan 1154-cü ildə anadan olub» (Türk tarixi ilə). 1237-də 
dünyasını dəyişib. Özü də 83 yaş yaşeir. Xəsən Hasan «Yüzdə bir» 
sözünü 58 yaşda demiş, çünki 1212-ci deyir tarix. 1212-1154=58, 
1404-1237=167 öləli. 1237-83=1154 anadan olması. 
Mən bildiyim beş aşıxla deyişib: 1.Aşıx Polat, 2.Qul Qaranı, 
3.Öməri, 4.İlfani, 5. Sefili.  
Hələlik, məni bağışla. Xüdafiz. Murtaza Tursunov. 
Qazaxıstan, obl. Alma-Ata, q. Talqar, ul. Çelyuski, 5. 
9.4.1984. 
 86 
 
Salam, Murtaza qardaĢ! 
Səbirsizliklə gözlədiyim məktubun gəlib mənə çatdı. Mək-
tubun üstündəki poçt yazısından belə başa düşdüm ki, sizdən bizə, 
bizdən sizə məktub yeddi günə, yəni, bir həftəyə gəlir. 
Murtaza, çox sağ ol. Ömrün uzun olsun, göndərdiyin dastanı 
da oxudum. Böyük əziyyət çəkibsən. Səni əziyyətinin qarşısında 
hələ çox borcumuz var. Gərək. hamımız əl-ələ verib Xəstə Hasanı 
tanıdaq. Xəstə Hasanı, onun nəslini tanıtmaq üçün də gərək çox 
işləyək, çox çalışaq. 
Özün yaxşı bilirsən ki, Azərbaycanda aşıqların çoxunun kitabı 
çıxıb. Aşıq Alının, Ələsgərin kitabları isə rusca da çap olunub. 
Çox təəəsüf ki, indiyədək Xəstə Hasanın kitabda, qəzetdə bir şeiri 
də olsun çap olunmayıb. Ona görə də bu böyük aşığı tanımırlar. 
Mənim Bakı radiosunda verdiyim şeirlər, qəzetdə Aşıq 
İsgəndərdən alıb çap etdirdiyim şeirlər və bir də məqaləm Xəstə 
Hasan haqqında qəzet və jurnallarda çap olan, səslənənən yeganə 
şeirlərdir. Amma mən istəyirəm ki, Xəstə Hasanı bütün 
böyüklüyü, düzlüyü ilə hamıya tanıdım. Siz tərəflərdə mənim 
yazdığım məqaləyə necə baxdılar?  
Murtaza, göndərdiyin dastana və yazdığın məlumata görə çox 
sağ ol! Amma bəzi məsələlər yenə də mənim üçün aydın deyil. 
Mənə şeirləri düz çap etdirmədiyimə görə irad tutursan. Düz də 
eləyirsən, qardaş. Amma ataların bir məsəli var: «Varını verən 
utanmaz». Özün oxuyubsan ki, mən qəzetdə çap etdiyirdiyim 
şeirləri Aşıq İsgəndərdən almışam. O necə deyib eləcə də çap 
etmişik. Aşıq İsgəndər də mənə Xəstə Hasanın Fədi ilə bağlı 
rəvayətini göndərmişdi. O, da çox sağ olsun. Mənim çap 
etdirdiyim də həmin rəvayətdən idi. Aşıq İsgəndərin göndərdiyi 
ilə sənin göndərdiyin arasında xeyli fərq var. Sən göndərən 
nisbətən genişdi. Aşıq İsgəndər göndərəndə isə sonda Hasan 
İrfani ilə deyişir və « Yüzdə bir» divanisini deyir. 
Murtaza, Xəstə Hasanın doğumu, ölümü dəqiq deyil. Bunu sənin 
məktublarında da aydın görmək olar. Ona görə də mən də məqalədə 
şübhə ilə yanaşmışam. Mənə Gürcüstandan Osmanın göndərdiyinə 
 87 
görə Xəstə Hasan türk tarixi ilə 1257-ci ildə (Rus tarixi ilə 1841-ci 
ildə) 69 yaşında vəfat edib – dünyasını dəyişib.  
Sənin mənə 31 may 1983-cü il tarixdə yazdığın məktubda 
deyirsən: «Rəhmətlik Daşdan kişi vardı. O, deyirdi ki, guya 
dədəsi hesab eləyib indi türk tarıxı 1403 sənə olsa, 1265 vəfat 
edib (Bu tarix Osmanın göstərdiyi tarixdən cəmi 8 il fərq edir. Bu 
da ki, o qədər çox deyil.  
9 aprel 1984-cü il tarixli məktubunda isə yazırsan: «Xəstə Hasan 
1154-cü ildə anadan olub» (Türk tarixi ilə). 1237-də dünyasını 
dəyişib. Özü də 83 yaş yaşeir. Xəsən Hasan «Yüzdə bir» sözünü 58 
yaşda demiş, çünki 1212-ci deyir tarix. 1212-1154=58, 1404-
1237=167 öləli. 1237-83=1154 anadan olması». 
Murtaza, mən heç də sənin səhvini, yanlışını tutmaq istəmirəm. 
Məqsədim odur ki, düzünü-doğrusunu bilək. Hamıya da 
doğrusunu deyək. İndi bu gün səhvi qəzetə-jurnala versək sonra 
onu düzəldə bilmərik. Çətin olar. Odur ki, əziyyət də olsa indi 
dəqiqləşdirməliyik. 
Ötən il mənə yazdığın şeiri olduğu kimi yazıram: 
ĠçmiĢəm eĢqin cəmini, həm oxuyam, həm yazam, 
Böylə getməz bu zamana, bir gün olar eyyəzəm. 
Min iki yüz qırx sənədi tarıxım yoxdu sayam. 
Neçə aĢıx gəldi-getdi Xəstə Hasan yüzdə bir. 
Bütün bunları dəqiqləşdirmək üçün mənim sənə ötənlərdə 
yazdığım məktubları bir də oxu. Xahiş edirəm bu məktubumu qoy 
qabağına mənim yazdığım hər bəndə ayrıca cavab ver. 
1. Xəstə Hasanın qəbir daşında yazı olubmu? (Muratdan və 
başqa qocalardan öyrən). 
2. Daşdan kişinin dədəsi nədən, haradan bilirmiş ki, Xəstə 
Hasan nə vaxt dünyasını dəyişib? (Kitabdan, dəftərdən oxuyub-
muş, yoxsa, təxminən hesablayıbmış?). 
3. Muratın dədəsi Mədət neçə yaşında, təxminə, neçənci ildə 
dünyasını dəyişib?  
4. Xəstə Hasanın dədəsinin, anasının adı necə olub? Hansı 
tayfadandır? 
 88 
5. Xəstə Hasanın «Yüzdə bir» divanisində adı çəkilən aşıxlar 
hansı kəndlərdəndirlər? 
6. Xəstə Hasanın uşaqlarından – İsmayıl və Mədət söz qoşub, 
aşıqlıq edib, ya yox? 
Görürsən qardaş, 6 sualdır. Sən də 1. yaz sonra mənim 
dediyimə birinci suala cavab yaz. 2. yaz ikinci sualıma cavab yaz. 
və.s.6 sualıma sən də 6 cavab yaz! 
Bundan başqa sən ötən ilki məktubunda mənə iki xana şeir 
yazmışdın. 
Xəstə Hasan deyir xəstə sənindir, 
Gey-qurĢan əyninə, xəstə sənindir, 
Ölüm haxdan gələr xəstə sənindir, 
Gəl kəsmə üstümnən, ayağın gözəl. 
 
Xəstə Hasanam qəmli-qəmli söylərəm, 
Yara xançal vurub bağrım teylərəm. 
Səksən üĢdə ömrü tamam eylərəm, 
Sayılmaz tarıx-i qədərim mənim. 
Sənə yazdığım məktubda demişdim ki, bu şeirlərin əvvəlki 
kupletləri məndə yoxdu. Onları yaz, mənə göndər. Yəqin 
yadından çıxıb göndərməyibsən. Xahiş edirəm, bu məktubunda 
mütləq onları da göndər. 
Murtaza qardaş, üç sualım yaddan çıxmışdı, onları da yazıram. 
1. Deyirlər «Məhəmməd və Pəri» (Buna bəzən «Gürcüstan be-
çəsi», və ya «Təbrizli Becan sövdayarla Ağ Təhləli Valeh sövdayar 
ilə dosluq etməsi və övladlarını adaxlaması») nişanlaması haqda 
dastanını da Xəstə Hasan qoşub? Bunu doğrumu sayırsan? 
2. Sənin Xaçmazdakı qohumların kimlərdir, hansı kənddə 
yaşayır, onlara nə vaxt gələcəksən? 
3. Xəstə Hasanın Türkiyədəki qohumlarından sənə və ya 
qohumlarına məktub gəlirmi? 
Murtaza, səndən xahişim budur, məktubumu alan kimi mənə 
tez, lap tez cavab yaz. Mənə cavab yazandan sonra vaxtın olduqca 
Xəstə Hasanın Polat, Qarani, Öməri, İlfani, Sefili ilə 
deyişmələrini də yaz, göndər. 
 89 
Murtaza, sənə yazdığım məktuba başqa bir məktub da əlavə 
edirəm. Onu da üzünü köçürüb mənə yox, aşağıda yazdığım 
adresə göndərərsən. Mənim sənə yazdığım məktub qalar özündə. 
Aşıq İsgəndərin adından Xəstə Hasanın şeirlərini necə vermişiksə 
sənin adından da elə verəcəyik. Xəstə Hasanın şeiri ilə bərabər öz 
şeirini də göndər. Amma konyakdan, dindən olmasın. Gözələ, 
təbiətə, Vətənə, partiyaya həsr edilmiş şeirlər olsun. Sənə 
göndərdiyim məktubun özünü saxlayıb üzünü köçürüb bu adresə 
göndər: 363630 Az. SSR. 
Naxçıvan şəhəri, Çaparidze küçəsi, 7. «Sovet Naxçıvanı» 
qəzetinin redaktoru S.A.Kərimova yoldaşa. 
Murtaza qardaş, başqa nə sözün-sovun, istəyin olsa yaz. Bütün 
qohumlarınıza tükənməz salamım var. Əhdiman və Murat 
babalara da salam de! 
 Dərin hörmətlə: Əli ġamilov. 
Naxçıvan şəhəri, Puşkin küçəsi, ey.73, mənzil 44. 
24.4.1984. 
 
Salam Murtaza qardaĢ! 
Murtaza, bütün yayı səbirsizliklə sənin yolunu gözlədim. 
Dedim, Murtaza, bizim Qafqaza bu gün gələr, ya da sabah. Gəlib 
çıxmadın ki, çıxmadın. 
Gəlməyin bir yana qalsın, hələ son məktubuma da cavab yaz-
madın. Murtaza, sənə bir kitab göndərirəm. Oxuyub sevinəsən. Bu 
kitabda Bəkir Paşanın şeirləri dərc olunub. Yəqin Bəkiri 
tanımamış olmazsan. Arzu edərdim ki, sənin də şeirlərin bu 
kitablara, eləcə də ayrıca kitab halında çap olunsun. 
Kitabı oxuyandan sonra mənə ətraflı cavab yaz. Xahiş edirəm, 
mənim son məktuıbuma da cavab yaz. 
Bütün qohumlarına və tanışlarına salamımız daimi və təbiidir.  
Dərin hörmətlə: Əli ġamilov. 
 20.11.1984.  
 
 90 
AZƏRBAYCAN KP MK-NIN  
KATĠBĠ HƏSƏN HƏSƏNOV YOLDAġA. 
 
Hörmətli Həsən müəllim. 
Salam. Sizinlə şəxsi tanışlığım olmasa da, mədəniyyətimizin 
coşğun təbliğatçısı və tədqiqatçısı olduğunuzu bildiyimə görə, 
məhz Sizə müraciət edirəm. Türkiyədə azərbaycanlıların 
yaşadığını, onların 1930-cu illərədək respublikamızla müntəzəm 
əlaqə saxladığını yazmaqla Sizin üçün yeni ola biləcək bir fikir 
söyləmiş olmaram. Tarixdən, Rus-Türk müharibələrindən də söz 
açmağı yersiz sayıram. Gözəl bir atalar misalı var: «Yük əyməsə, 
daş qürbətə düşməz» deyiblər. Türkiyədə yaşayan azərbaycanlılar 
orada doğulub boya-başa çatsalar da, özlərini qərib sayırlar və 
buradakılar da onlar üçün qəribsəyiblər. Buna səbəb əlaqələrin 
olmamasıdır. 
Məlumat üçün onu deyim ki, mənim nəinki Türkiyədə, heç bir 
xarici ölkədə qohumum və simsarım yoxdur. Amma Türkiyədə 
yaşayan bir aşıq mənim üçün qohum qədər əzizdir. 10 ildən 
çoxdur onunla yazışıram. Şifahi xalq ədəbiyyatımızın zəngin bir 
xəzinəsini sinəsində daşıyan bu el sənətkarı daim Bakıya gəlmək, 
bildiklərini xalqımıza və tədqiqatçılara çatdırmaq istəyir. 
Azərbaycanda klassik irsə böyük əhəmiyyət verildiyindən 
xəbərdardır. 
Arzu edərdim ki, Siz Aşıq İslam İsa oğlu Ərdənərin Azərbay-
can aşıqlarının IV qurultayında iştirakına köməklik göstərəsiniz. 
Bunu Siz etməsəniz, kiminsə edə biləcəyinə və etmək 
istəyəcəyinə ümidim yoxdur. Bu barədə Akademik Mirzə 
İbrahimova da müraciət etmişdim. İndiyədək heç məktubuma 
cavab ala bilməmişəm. (20) 
Aşıq İslam Bakıya gəlsə, yalnız qurultayda iştirak etməklə 
kifayətlənməyəcəkdir. Nizami adına Ədəbiyyat İnstitutunun 
Folklor şöbəsinin əməkdaşları ondan unudulmaqda olan aşıqları-
mızın çoxlu şeirini, indiyədək yazıya alınmamış dastanlarımızı 
toplaya biləcəklər. 
 91 
Aşıq İslamın hazırda 62 yaşı var. İndi ondan istifadə edib 
yaddaşındakı «xəzinəni» yazıya köçürməsək, sonra gec ola bilər. 
Aşıq İslam haqqında Sizdə dolğun təsəvvür yaratmaq üçün 
haqqında kiçik bir məqalə də yazıb məktubuma əlavə edirəm. 
Dərin hörmətlə: Əli ġamilov, 
SSRİ Jurnalistlər İttifaqının üzvü. 
Aşıq İslamın ünvanı belədir: Ġslam Ərdənər, Mərkəzi 
Hümmətli köyü, PTT Ģöbəsi, Kars, Türkiyə. 
Mənim ünvanım: 
 İndeks 373630, Naxçıvan şəhəri, Puşkin küçəsi, ev 73, mənzil 44.  
 
MƏN AZƏRBAYCANA HEYRANAM 
 
Sərlövhədəki üç kəlmə Aşıq İslam İsa oğlunundur. Onunla on 
bir ilə yaxındır tanışıq. Müntəzəm də olmasa, ara-sıra məktub-
laşırıq. Aramızdakı yaş fərqi 27-ni keçsə də, yaxın dost, müsahib 
kimi söhbətimiz tutur. Ədəbiyyatımızı, incəsənətimizi coşğun bir 
məhəbbətlə sevən və tədqiq edən el sənətkarı respublikamızın əldə 
etdiyi hər bir nailiyyətə ürəkdən sevinir 
Aşıq İslam Ərdənər 1921-ci ildə Kars ilinin (Türkiyədə ərazi 
bölgüsüdür) Ərdahan şəhəri yaxınlığında Hümmətli köyündə 
doğulub. 1878-ci il San-Stefano sülh muqaviləsindən 1917-ci 
ilədək bu yerlər Rusiyanın tərkibində olub. Dəfələrlə inzibati ərazi 
bölgüləri dəyişilməsinə baxmayaraq burada yaşayanlardan haralı 
olduğunu xəbər aldıqda: «Çıldır mahalındanıq» – cavabını almaq 
olar. Əhalisinin əksəriyyətini azərlaycanlılar təşkil edən Çıldır 
mahalı da özünün saz-söz ustaları ilə məhşurdur. Adı indiyədək bir 
aşıq musiqisində yaşayraq günümüzədək gəlib çatmış Aşıq Ruhani, 
Aşıq Şenlik, Gövhəri, Qaranı və başqaları burada döğulub boya-
başa çatmış, aşıqlıq sənətinə burada yiyələnmiş, burada şöhrət 
tapmışlar. Maraqlı burasıdır ki, istər Türk folklorşünasları, istərsə 
də yerli əhali bu el sənətkarlarını azərbaycanlı aşıqlar adlandırsalar 
da, hələ də bizim mətbuatda onları Türkiyə sənətkaraları kimi 
təqdim edilirlər. 
 92 
Hörmətli akademikimiz H.Araslı 1972-ci ildə «Azərbaycan» 
jurnalında dərc etdirdiyi bir məqaləsində (beşinci nömrəsində, 
səhifə 16) yazır: «Türk aşıq şeri mütəxəssislərindən Nijat Birdoğan 
görkəmli türk aşığı Şenliyə həsr etdiyi məqaləsində yazır: «Bu 
günkü Van, Kars, Ərzurum ətrafında hər saz çalan aşığın dilində uç 
ad əzbərdir. Göyçəli Aşıq Ələsgər, Tikmədaşlı Xəstə Qasım, 
Çıldırlı Aşıq Şenlik. Bütün ruhu və ifadələri ilə xalqla bağlı olan bu 
üç aşıq bu gün də ətrafda yaşayanlara görə bütün keçmiş 
sənətkarlardan qabaqdır. Onları hətta Summanı və Aşıq Abbasdan 
da üstün tuturlar. Zaman etibari ilə bir-birinə yaxın olan bu üç 
sənətkarı bir-birlərini tanımamışlar, əsərləri isə tamamilə 
Azərbaycan dilindədir. Buna baxmayaraq, bu gün o yerlərdə gə-
zənlər – Müdami, Hicrani, İslam (haqqında söhbət açdığımız İslam 
İsa oğlu Ərdənərdir – Ə.Ş.) Lütfi, Cövlani və Dəryami kimi 
sənətkarlarla danışmalar bu üç aşığın adı çəkiləndə onların sayğı 
salamına durduqlarını aydın görərlər». 
Gördüyümuz kimi, turk folklorşünası Nijat Birdoğan da Şen-
liyin Azərbaycan aşığı kimi təqdim etməsinə baxmayaraq, H.Araslı 
yenə də el sənətkarını türk aşığı adlandırır. Aşıq Şenliyinin 
əlimizdə olan şerlərindən, İslamın məktublarından aydın görünür 
ki, Qars-Ərzurum ətrafındakı aşıq məktəbi – Azərbaycan və türk 
aşıq məktəbləri formalaşıb. 
Azərbaycan aşıq məktəbinin təsir dairəsi, nüfuzu daha geniş, 
daha möhkəmdir. İslam Ərdənər Azərbaycan aşıq ənənələrini 
yaşadıb davam etdirməklə yanaşı, ona yad xallar vurmağa 
çalışanlara qarşı da mubarizə aparan sənətkarlardandır. 30 may 
1977-ci ildə göndərdiyi bir məktubunda yazır: «Aşıq Şenliyin 
kitabını (söhbət Ensar Aslanın 1975-ci ildə Ankarada çap etdirdiyi 
«Çıldırlı Aşıq Şenlik» kitabından gedir. – Ə.Ş.) göndərmirəm. Bu 
səbəbdən göndərmirəm ki, onu yazan adam (tərtibçi E. Aslan 
nəzərdə tutulur. – Ə. Ş.) yalan-yanlış yazıb. Osman Sarıvəllinin, 
Aşıq Ələsgərin mahnılarını Aşıq Şenliyə mal edib. Kitab başdan 
sona qədər olduqca qələtdir. İndi mən Şenliyin kitabını sənə 
göndərsəm….xəcalət çəkərəm». 
 93 
Asıqlıq sənətinin məşhur el şairi Şenliyin oğlu Qasımdan 
öyrənən və onunla 20 ildən çox bir yerdə məclis aparan Aşıq İslam 
daim öz üzərində çalışır, gəzir və öyrənir. O 1980-cı ildə yazırdı: 
«İrana getdim. Mərkəzi Təbrizdə çox qaldım və çox…. şəhərlərinə 
getdim. Cox gözəl aşıxlaranan görüşdüm. Yaxşı söhbətlərimiz 
oldu. Şair Şəhriyarı da ziyarət etdim. Əmə, nə yazıx, çox naxoş idi! 
Aşıq İslam müntəzəm respublikalarımizdan radio ilə verilən 
əbədi-bədii verilişlərə qulaq asır. Onun yazdığına görə, Azərbay-
can radiosunun «Bulaq»… proqramına qulaq asanlar daha çoxdur. 
Məktublarının birində deyir: «Çox hörmətli qardaşım, biz burada 
«Bulax» dədə verilişinə qulax asırıx. Yəni Azərbaycan 
ədəbiyyatını qaçırmırıx. Həmişə dinləyirik!» 
Klassik aşıqlarımızın yaradıcılığını gözəl bilən və təbliğ edən 
Aşıq İslam çox təəssüf edir ki, Turkiyədə aşıq yaradıcıdığına 
(xüsusən də, Azərbaycan dilində yazıb-yaratmış aşıqların 
yaradıcılığına) bir ögey munasibət var. Bir dəfə ondan Tufarqanlı 
Abbasın şerlərini yazıb mənə göndərməsini xahiş etmişdim. Cavab 
məktubunda ürək ağrısı ilə yazırdı… «bir də deyirsən Divarqanlı 
Abbasın kitabının (Bakıda Gənclik nəşriyyatının 1973-cü ildə nəşr 
etdiyi 72 şer kitabı nəzərdə tutulur. – Ə. Ş.) içində olmayan 
mahnılarını mənə yaz göndər. Ay Əli, cox mahnılar var (yəni, 
kitabda nəşr olunmamış – Ə.Ş.) mən hansı birini yazım sənə 
göndərim. Sənin və Qənbərin canı üçün çox mahnılar var. Mən nə 
təhər eyləyim?!» 
Aşıq İslam qədim Çıldır mahalını el-el, oymaq-oymaq gəzərək 
məclislər yola salır, məclislərdə Qurbanidən, Abbasdan, Xəstə 
Qasımdan, Ələsgərdən, Alıdan, Şenlikdən, bir də bizə hələ adları 
da məlum olmayan 17-19-cu əsrlərdə yaşamış Ruhanidən, 
Gövhəridən, Çöllü İsmayıldan, Molla Xəlisdən, Aşıq Teyfidən, 
Usta Poladdan, Dəli Tamıdan və başqa onlarla el sənətkarlarından 
söhbət açır. Hərdən yeri düşəndə özü də şer qoşur. Həmişə də 
qədbində bir nisgil – Bakını görmək, necə illər sinəsində 
dolandırdığı el şairlərinin şerlərini bir elmi müəssisəyə təqdim 
etmək niskili dolandırır. Bu nisgili – Bakı həsrətini aşıqdan hər 
 94 
məktub alanda daha coşğunlaşdığını hiss edirəm. Məktublarının 
birində yazır: 
Qolay ağlar, 
ġamdanı qolay ağlar. 
Yetim gülsə zor gülər,  
Ağlasa, qolay ağlar. 
Və yaxud  
Kömür yandı köz oldu, 
Haqqınızda söz oldu. 
Röyada gördüm sizi 
Ciyarım köz-köz oldu. 
Arzu edərdik ki, Aşıq İslam respublikamıza qonaq dəvət edilsin, 
Nizami adına Ədəbiyyat İnstitutu Ərzurum-Qars ətrafındakı 
azərbaycanlılar yaşayan kəndlərə folklor ekspedisiyası təşkil etsin, 
el şairlərnin əsərlərini toplayıb nəşrə hazırlasın. Aşıq İslama görə, 
bu ərazidə 150-dən çox azərbaycanlı kəndi var. 
Aşağıda Aşıq İslamın iki şerini veririk: istər məktubda istifadə 
etdiyimiz sitatlarda, istərsə, aşağıda verdiyimiz şerlərdə aşığın dil 
üslubunu olduğu kimi saxlamışıq. 
QOġMA 
 
Ġydir qəzasında səni sevmiĢəm, 
Gəl eyləmə mənə naz, gedən gəlin. 
Səndən özgə çox gözəllər görmüĢəm, 
Bulunar əmsalım az, gedən gəlin. 
 
Ağlım baĢdan çıxıb, olmuĢam dəli, 
Yanıram oduna səni görəli,  
Bir neçə sözum var sənə deməli 
Ömür dəftərinə yaz, gedən gəlin. 
   
Zümrüd xoĢdur, amma almaza gəlməz, 
Yaqutun yerini heç biri, verməz, 
Kim deyir ki, gəlin qıza tay olmaz, 
Qurban sənə on beĢ qız, gedən gəlin. 
 95 
Mailəm dilbərin uca boyuna, 
Gözəl əxlaqına, gözəl xoyuna 
Bu Xəstə Ġslamı alsan qoyuna, 
Bil ki Ģəfa bular tez, gedən gəlin. 
 
CIĞALI TƏCNĠS 
Nəsihət eylərəm, divana könül 
Bafası olmayan yara yar demə. 
Mən aĢığam yar demə, 
Beyilqara yar demə, 
Mansırtək dara çəkil 
Sitəmkara yar demə. 
Dərdə dərman olmaz naĢı təbibdən, 
Davası olmayan yara yar demə. 
 
Süsən yarım, sünbül yarım, gül yarım, 
ġirin söhbət eylə, danıĢ-gül yarım, 
Mən aĢığam gül yarım, 
Lalə yarım, gül yarım, 
Gəl bağa bağban olax, 
Mən bülbül, sən gül yarım. 
ġölə salıb camalına gül, gül yarım 
Səfası olmayan yara yar demə. 
 
Mehmanım ol, otağımda qal indi, 
Mənzilə yetiĢdin, məskən sal indi, 
Mən aĢığam al indi, 
Al yanağım al indi, 
Ağ gərdənə yaraĢır,  
Mor bənövĢə al indi. 
Ġslam deyər, Ģirin canım al indi, 
Cəfası olmayan yara yar demə. 
 Əli Şamilov. 
«Sovet Naxçıvanı» qəzetinin əməskdaşı. 
Ünvan: 373630 Naxsıvan şəhəri, Puşkin kuçəsi, ev 73, mənzil 44. 
 96 
15 fevral 1983-cü i.l  
Qeyd: Həsən Həsənova göndərdiyim məktuba bir neçə ay 
sonra aĢağıdıkı cavabı aldım. 
 
Azərbaycan SSRĠ Mədəniyyət Nazirliyi 
Bakı, 370016. Hökümət evi. Tel. 93-30-02 
№ ġ-272/04          20.V. 1983-cü il. 
 
 Naxçıvan şəhəri, Puşkin küçəsi, ev 73, mənzil 44-də yaşayan 
Ə. ġamilov yoldaĢa 
Sizin Azərbaycan KP MK-nın katibi H.Həsənov yoldaşın adına 
yazdığınız ərizəyə cavab olaraq bildiririk ki, hələlik Azərbaycan 
aşıqlarının IV qurultayı nə vaxt çağrılması dəqiq 
müəyyənləşdirilmədiyindən Türkiyədə yaşayan Aşıq İslamın 
həmin qurultaya çağrılması barədəki təklifinizin həyata keçiril-
məsinə imkan və əsas yoxdur. 
Mədəni-maarif müəssisələri  
idarəsinin rəisi:  R.KaĢıyev. 
 
R.KaĢıyevin məktubunun Ģəkili 
 
 
 
 
 97 
                         AġIQ ĠSGƏNDƏRĠN YARDIMIYLA 
                                   YAZDIĞIM MƏQALƏLƏR 
 
 98 
            
 
  
 99 
 
 
 
 
 
 
           AġIQ ĠSGƏNDƏR HAQQINDA MƏQALƏLƏR 
 
 
 
AġIQ ĠSGƏNDƏR HAQQINDA MƏQALƏLƏR 
 100 
 
 
 101 
AYDINLATMA 
 
1. Osman Əhmədoğlunun qohumu, Keşəlili Qənbər Ömər 
oğlu Usubov (30.08.1940-01.12.1980) 
2. İslam İsa oğlu Ərdənər 1921-ci ildə Qarsın Ladıqars 
(Vladiqars) kəndində anadan olmuş, Aşıq Şenliyin oğlu Qa-
sımdan aşıqlığın sirlərini öyrənmiş və 1959-cu ilədək (20 ildən 
çox) onunla birgə məclis aparmışdı. Keşəlidə qonaq olduğu 
günlərdə aşıqlarla görüşmüş, Hüseyin Saraclı və Azaflı Mika-
yılla şeirləşmişdi. Aşıq İslamın atasıgil 1918-ci ildə daşnak 
silahlılarının basqınından qurtulmaq üçün doğulub boya-başa 
çatdıqları Soyuqbulaq kəndindən (Ermənistandakı Kalinino 
rayonunu) qaçıb Ladıqarsda yerləşmişlər. Osman Əhmədoğ-
luna görə aşığın ulu babaları Keşəli kəndindənlir.  
Aşıq İslam Ərdənər haqqında 1970-ci illərdə yazdığım 
məqaləni 1989-cu ilin fevralın 19-da «Odlar yurdu» qəzetində 
çap etdirməyə imkan yarandı. 
3. Naxçıvan Dövlət Pedaqoji İnstitutunda müəllim işləyən, 
folklorçu Məhərrəm Cəfərov. 
4. Türkiyəli Aşıq İslam Ərdənər. 
5. Söhbət Turkiyənin Ərzurum ilinə bağlı Saqaruma 
kəndində yaşayan Rustam Alyunus oğlundan gedir. 
6. Özbék Orhan. Aşık Şenlik(deyişmélér karşılaşdırmalar), 
“Ay yıldız” néşriyyatı, Ankara, 1969. 
7. «Abbas-Gülgəz» dastanında Aşıq Abbasın 40 aşıqla qar-
şılaşdığından söbət gedir. Dastanın çap variantlarında o aşıq-
lardan üçünün – Aşıq Hüseyinin, Aşıq Sənanın, Aşıq Şirvan-
dostunun adı çəkilir və yalnız Aşıq Hüseyinlə deyişməsi verilir. 
İnəkdağlı Aşıq Qənbərin söylədiyi «Abbas-Gülgəz» dastanında 
Abbas Pərinin arxasınca gedərkən Batmanqılıcın aşıqlarıyla 
deyil, şahın saraydakı 40 aşığıyla deyişir. Aşıq Qənbər saray-
dakı üç aşığın Abbasa dediyi bağlamanı və Abbasın onlara 
verdiyi cavabı bilirdi. Mən Aşıq İsgəndərdən Aşıq Abbasın 40 
 102 
aşıqla deyişməsindən neçəsini bildiyini xəbər almışdım. O, beş 
aşıqla deyişməsini bildiyini yazır və göndərəcəyini bildirir. 
Bu sualım təsadüfü deyildi.1970-ci ilin iyulunda tələbə yol-
daşım İsrafil Qurbanovla Aşıq Ələsgərin oğlu Aşıq Talıbı gör-
məyə getmişdik. Söhbət zamanı o, atasıyla bağlı xatirələrini 
danışanda «Abbas-Gülgəz» dastanından da söz düşdü. Aşıq 
Talıb dedi ki, əmim ( Aşıq Ələscərin övladları atalarına əmisi 
uşaqlarının diliylə «əmi» deyə müraciət edirlərmiş – Ə.Ş.) 
İrandan Göyçəyə gələib məclis aparmış Aşıq Abbası çox tərif-
ləyərdi. Biz Aşıq Abbasın hansı üstın cəhəti olduğunu xəbər 
aldıqda deyərdi: «O, (yəni, Göyçədə məclis aparmış Aşıq Ab-
bas – Ə.Ş.) «Abbas-Gülgəz» dastanını 7 gecəyə danışan tək 
aşığıydı. Saraydakı 40 aşığın Abbasa hansı sözü dediyini, Ab-
basın onnara necə cavab verdiyin bilirdi.» 
8. Azərbaycan radiosunda həftədə bir dəfə gedən «Bulaq» 
proqramı nəzərdə tutulur. 
9. Amasiyadakı «Əmək» qəzetinin redaktoru Kərim Əsgə-
rov tələbəlik yoldaşım Ramiz Əsgərin əmisiydi. 
10. Aşıq İsgəndərin haqqında məqalə dərc olunmuş «Sovet 
Naxçıvanı» qəzetindən söhbət gedir. 
11. Sonrakı məktubunda aşıq şeiri təkrar yazdığından burada 
ixtisar etdik. 
12. Azərbaycan Aşıqlarının IV Qurultayına Aşıq İsgəndəri, 
Aşıq Murtazanı, Aşıq İslamın və b. dəvət edilməsinə çox ça-
lışırdım. Hüseyin Arif də Aşıqlar Birliyi yaradılmasını, özünün 
də oraya sədr seçilməsinə çalışırdı. O, söz vermişdi ki, keçmiş 
SSRİ ərazisndə yaşayan aşıqların qurultaya dəvətinə yardımçı 
olacaq. Amma xarici ölkələrdə yaşayanların dəvət etdirilməsi-
nə gücü çatmaz. Bu işdə ona kömək lazımdır. Məsləhət gördü 
ki, İslam Ərdənərin dəvət edilməsi xahişiylə Azərbaycan KP 
MK-nın katibi Həsən Həsənovun adına ərizə yazım, qalan işləri 
isə Hüseyin Arif özü həll etsin. Mən də belə bir məktubla Hə-
 103 
sən Həsənova müraciət etdim. Yazdım. Məktubu və aldığım 
cavabı kitabın əlavələr bölməsində veririk. 
13. Aşıq İsgəndərin yaşadığı Ağbaba Türkiyə sərhəddində-
dir. O tərəflər dedikdə, Türkiyəni nəzərdə tuturdum. 
14. Həmin dövrlərdə Azərbaycanın ucqar bölgələrində, elə-
cə də Ermənistan və Gürcüstanın çox yerində Azərbaycan Te-
leviziyasının görüntüsü yayınlanmasa da, səsini radio ilə eşit-
mək mümkün olurdu. 
15. Adlı-sanlı etdiniz, tanıtdınız anlamında.  
16. Aşıq sonrakı məktubunda bu haqda nisbətən geniş 
danışdığına görə, buradakı parçanı ixtisar etdik.  
17. Söhbət Azərbaycan Elmlər Akademiyası Naxçıvan şö-
bəsinin bölmə müdiri, filologiya elmləri namizədi, folklorçu 
Cabbar Cəlilovdan gedir. 
18. Bu məktubdan sonra Ermənistanda müsəlmanların təqi-
bi, sıxışdırılıb qovulması başladığından Aşıq İsgəndərdən xə-
bər tuta bilmədim.  
19. Aşıq nağıl deyəndə dastanı nəzərdə tutur. 
20. Murtazanın adını yazmadığı Qaraqoyunlu şairinin kim 
olduğunu bilmirik. 
21. Həmin illərdə akademik Mirzə İbrahimov Asya və Af-
rika Ölkələri ilə Sovet Həmrəylik Komitəsinin sədri işləyirdi. 
Ona yazdığım məktubun surəti mənim arxivimdə qalmadığın-
dan kitaba salınmadı. Məktub onun şəxsi arxivində, yoxsa, ça-
lışdığı idarələrin arxivində olduğunu da müəyyənləşdirə bil-
mədim. 
 104 
Əzizə Şamil, Əli Şamil. 
Aşıq İsgəndər Ağbabalı, Bakı, 2006 
 
 
 
 
 
Nəşriyatın direktoru:                     Elşən Hətəmzadə 
Nəşriyatın redaktoru:                    Tacir Səmimi  
Korrektorları:                                Ləman Süleymanova 
                       Səbinə Müzəffər qızı 
Kompüterdə yığdə:                       Aytən Cəfərqızı 
Kompüter tərtibatçısı:                   Baxşəli Səlim oğlu 
 
 
 
Kağız formatı: 60/84  1/16 
Mətbəə kağızı: № 1 
Həcmi: 7 ç/v. 
Tirajı 200 
 
 
 
 
“Nurlan“ NPM-də                                               
hazır diapozitivlərdən 
çap edilmişdir. 
 
