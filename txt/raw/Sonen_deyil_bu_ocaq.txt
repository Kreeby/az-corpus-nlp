 
ÔÈKRßT QOCA 
 
 
 
 
 
 
 
 
 
 
 
 
SÞNßN DEYÈL  
BU OCAQ 
 
 
 
 
 
 
 
Bakı – 2012 
 
 
 
 
Fikrət Qoca 
 
 2 
 
 
Redaktor:     Tovuz Teymurova 
 
 
 
 
 
 
 
 
Fikrÿt Qoca. Ñþíÿí äåéèë áó îúàã.  
                          Bakı, “Elm və təhsil”,  2012, 242 səh. 
 
 
 
 
 
Xalq şairi Fikrət Qoca “Sönən deyil bu ocaq” şeirlər və 
poemalar kitabıyla növbəti dəfə oxucularının görüşünə gəlir. Kitabda 
şairin son illərdə yazdığı və küll halında indiyədək çap olunmamış 
şeirlər və poemalarına yer verilmişdir. İnanırıq ki, bu kitab da poezi-
yasevərlər tərəfindən həmişə olduğu kimi, böyük maraqla qarşılana-
caqdır.  
 
 
 
 
 
 
Ñþíÿí äåéèë áó îúàã 
 
 3 
 
 
 
ŞAİR FƏRDİYYƏTİ 
 
(Fikrət Qocanın portretindən 
 cizgilər) 
                   
Bir zamanlar Fikrət Qoca, Fikrət Sadıq, Ələkbər Salahza-
də kimi cavan şairlər haqqında belə deyənlər tapılırdı ki, guya 
onlar Rəsul Rza sayağı yazırlar və buna görə də Xalq şairi on-
ları öz qanadı altına alır... Lakin zaman bu mülahizənin yanlış-
lığını dönə-dönə sübut etdi. Müxtəlif xalqların ədəbiyyat tarix-
lərindən məlum olduğu kimi, hətta ən qüdrətli sənətkarlara da 
bənzəmək, onları təkrar etmək, yamsılamaq, heç vaxt əsl sənə-
tin, böyük poeziyanın yolu olmayıb və təqlidçilər həmişə uğur-
suzluğa məruz qalıblar.  
Bütün həqiqi şairlər kimi, R.Rza da sənətdə “özünə bən-
zəyənləri” xoşlamırdı. Gənc qələm sahibləri arasında elə şair-
ləri sevir və yeri gələndə havadarlıq da edirdi ki, onlar təzə və 
təravətli yazır, yeni söz deyirdilər, yaxud deməyə can atırdılar. 
Fikrət isə hələ gənc şair kimi fəaliyyətə başladığı ilk illərdə 
təqliddən, təkrardan bacardıqca uzaq qaçır, az yazır, bəzən qü-
surlu şeirlər də çap etdirir, lakin bir qayda olaraq öz sözünü - 
təzə sözünü deyirdi. R.Rzada rəğbət oyadan da birinci növbədə 
cavan şairin şeirlərindəki məhz bu cəhd, bu meyl idi. Baxın, 
Xalq şairimiz hələ təqribən 25 il bundan əvvəl necə uzaqgö-
rənlik nümayiş etdirmişdi. Gəlin, R.Rzanın özünə meydan 
verək, görək bu barədə nə deyib: “F.Qocanın şeirlərində məni 
sevindirən bu şeirlərin əksəriyyətində olan qüvvətli yenilik his-
sidir... Onun ən yaxşı şeirlərində mədəni bir şairin, ürəyi sözlə 
dolu...bir insanın, nəyə isə məhəbbət, nəyə isə nifrət aşılamaq 
istəyən bir şairin səsini eşidirik. Bu səs hələ bərkiyib polad cin-
 
 
Fikrət Qoca 
 
 4 
giltisinə dönməmişdi. Bu səsin xoş ahəngi bəzən qırılır. Lakin 
bu səs Azərbaycan sovet poeziyasının yeni nəğmələrində özü-
nəməxsus bir yer tutmağa başlayır”.(R.Rza. “Mənim fikrimcə”. 
B, 1967, səh.166-167). Ustad sənətkar bu sözləri ona görə belə 
inamla yazmışdı ki, Fikrət Qoca o vaxt həqiqətən də təzə söz 
demək təşəbbüsü ilə poeziya dünyasına ayaq basan gənc iste-
dadlardan biri idi. Bu çox mühüm xüsusiyyət on illər ərzində 
F.Qocanı tərk etməmiş, hətta daha da inkişaf edərək onun yara-
dıcılıq simasını, şair fərdiyyətini müəyyən edən keyfiyyət gös-
təricisi olmuşdur. F.Qoca heç kimə yox, özünə bənzəyən şair-
dir. Onun şeirlərindəki səs F.Qoca səsi, şəxsiyyət və sənətkar 
şakəri F.Qoca şəxsiyyəti və şakəridir. 
Fikrət Qocanın lirik qəhrəmanının yetkinləşməsində sü-
rətlə dəyişib inkişaf edən, çox böyük epoxal hadisələrlə zəngin 
olan ictimai varlıqla, zəmanəmizin ruhu ilə yanaşı, şairin tər-
cümeyi-halındakı bəzi konkret məqamlar da az rol oynama-
mışdır. O, 1935-ci ildə Ağdaşın Kotanarxı kəndində doğulmuş, 
on nəfərlik ailədə böyümüşdür. Çoxumuz kimi onun da uşaq-
lığı müharibə başlayanda bitmiş, məktəb çağları qələbədən son-
rakı ilk illərdə qurtarmışdır. O çox çətin zamanda bir uşağın, 
bir yeniyetmənin nəsibi olan isti-soyuğu Fikrət bəlkə də bir 
qədər artıqlaması ilə görmüşdür.  
Mənim yaxşı tanıdığım, ixtisasca həkim, ruhən isə şair 
olan atası Göyüş kişinin evdə oxuduğu əsərlərin, poeziyaya 
dair ailə üzvləri ilə etdiyi söhbətlərin Fikrətin ilk qələm təcrü-
bələrinə müəyyən təsiri olmamış deyil. Axtarsan, Fikrətin həs-
sas uşaq qəlbinə ilk şeir qığılcımının bəlkə də elə bu vaxt, bu 
söhbətlər zamanı düşdüyünü görərsən. Respublikamızın Qasım 
İsmayılov, Zərdab rayonları, xüsusən, Ağdaşın Kotanarxı və 
Üçqovaq kəndləri Fikrətin öz atası və ailəsi ilə birlikdə gəzdiyi, 
yaşadığı, görüb-götürdüyü məntəqələrdir. Onun ilk şeirlərini də 
uşaq dodaqları elə bu zaman pıçıldamağa başlamışdır. Lakin bu 
 
 
Ñþíÿí äåéèë áó îúàã 
 
 5 
 
təşəbbüslərin yalnız bəziləri illər keçdikdən sonra qanad açmış, 
pərvazlanıb ucalmış, artıq sərbəst həyat yollarına qədəm qoyan 
müəllifini arzu və xəyallarının al-əlvan mənzillərinə uçurmuş-
dur. Fikrət Ağdaş şəhərində Nizami adına orta məktəbi bitir-
miş, respublikamızın paytaxtında texnikum təhsili görmüş, bir 
müddət Bakı metrosunun tikintisində çalışmışdır. Poetik iste-
dadını görən və gələcəyinə ümid bəsləyən Yazıçılar İttifaqı 
Fikrəti Moskvaya göndərmiş, o, 5 il Qorki adına Ədəbiyyat 
İnstitutunda təhsil almış, biliyini, təcrübəsini artırmış, sənət 
haqqında dünyagörüşünü zənginləşdirmiş, görkəmli şairlərlə 
yaradıcılıq əlaqələrində olmuş, özü də bir şair kimi püxtələş-
mişdir. “Bacıqızı” adlı ilk şeiri Bakıda, “Kirpi” jurnalının səhi-
fələrində (1956), “Qağayı” adlı ilk şeirlər kitabı isə Moskvada 
tələbəlik illərində Azərbaycan Dövlət Nəşriyyatında buraxıl-
mışdır(1963). On beş kitabın müəllifidir. F.Qoca mətbuat or-
qanlarında, Azərbaycan Yazıçılar İttifaqında çalışmışdır. 1979-
cu ildən respublikamızın Əməkdar incəsənət xadimidir. On 
ildən artıq bir müddətdə “Azərbaycan” jurnalının redaksiya-
sında poeziya şöbəsinin müdiri olmuşdur. Hazırda “Qobustan” 
incəsənət toplusunun baş redaktorudur. Azərbaycan yaradıcı zi-
yalılarının bir nümayəndəsi, bir şair kimi F.Qoca ölkəmizin bir 
sıra milli respublikalarına getmiş, səfərlərində də ənənəvi mar-
şrutları “pozaraq” Sibirdə, Baykal sahillərində Uzaq Şərqdə, 
Altay dağlarında və s. yerlərdə olmuş, Avropa, Asiya, Afrika 
və Amerika qitələrinin bir sıra ölkəsində Azərbaycan poeziya-
sını təmsil etmişdir. Onun Macarıstan, Almaniya Demokratik 
Respublikası, Kuba, Qvineya-Bisau, Yuqoslaviya, Qərbi Ber-
lin, Vyetnam və s. olkələrdə olması, qısa və uzun müddətli eza-
miyyətləri, görüşləri, gəzişləri və axtarışları həmin ölkələr ba-
rəsində yazdığı bədii və publisistik əsərlərin motivlərinə çev-
rilmişdir.  
 
 
Fikrət Qoca 
 
 6 
F.Qocanın əsərləri, poetik topluları respublikamızın hü-
dudlarını çoxdan aşıb, Ümumittifaq oxucusunun malı olmuş-
dur. Onun “Literaturnaya qazeta” və “Komsomolskaya pravda” 
səhifələrində, “Drujba narodov”, “Znamya”, “Novıy mir” jur-
nallarında görkəmli rus şairlərinin tərcümələrində və xarici 
dillərdə dəfələrlə şeirləri, mərkəzi nəşriyyatlarda isə kitabları 
buraxılmışdır. 
Oxuduğumuz bir sıra hekayə və povestləri göstərir ki, 
F.Qoca çoxdan bəridir şeirlə yanaşı, arabir nəsr yaradıcılığı ilə 
də məşğul olur. Mənim nəzərimə çarpan ilk nəsr əsərini – “Qar 
əriyir” povestini təqribən 20 il bundan əvvəl yazmışdır. Bir sıra 
maraqlı hekayə və povestlərdən sonra qələmini epik janrın 
daha mürəkkəb və məsuliyyətli forması olan romanda sınayan 
Fikrət 1987-ci ildə aktual mövzuda “Kələfin ucu” romanının 
birinci hissəsini oxuculara təqdim etmişdir. Birinci hissəsi ay-
rıca kitab halında çap olunmuş bu əsər üzərində yaradıcılıq işi-
ni davam etdirən müəllif romanın ikinci hissəsini 1989-cu ildə 
“Azərbaycan” jurnalında nəşr etdirmişdir. 
F.Qocanın ayrı-ayrı əsərləri və sənətkar taleyi barədə Ba-
kıda, Moskvada və xaricdə dəfələrlə yazılmış, xalq şairimiz 
B.Vahabzadə və B.Azəroğlu, eləcə də Anar, S.Rüstəmxanlı, bu 
sətirlərin müəllifi və digər tənqidçilər, ədəbiyyatşünaslar F.Qo-
caya həsr olunmuş xüsusi məqalələr dərc etdirmişlər. Onun özü 
də müxtəlif vaxtlarda öz ağsaqqal qələm yoldaşları olan Xalq 
şairlərimiz S.Rüstəm və R.Rza haqqında, bəstəkar Q.Qarayev, 
müğənni Polad Bülbüloğlu və Qədir Rüstəmov barəsində və s. 
məqalələr yazmışdır. Fikrətin “Gəlin bu qapını açaq” məqaləsi 
Azərbaycanda kitabxanaların yarıtmaz vəziyyəti və bu işi lazı-
mi səviyyəyə qaldırmaq barəsində düşüncələrdən, “Naxırçı so-
rağında” adlı kəskin ruhlu çıxışı isə müasir kənd, onun adam-
ları və təxirəsalınmaz problemləri ilə bağlı işgüzarlıqla yazıl-
mış səmimi mülahizələrdən ibarətdir. Lakin nə hekayə və 
 
 
Ñþíÿí äåéèë áó îúàã 
 
 7 
 
povestlərinin, nə də “Kələfin ucu” romanının məna və əhəmiy-
yətini azaltmadan deyə bilərəm ki, F.Qoca öz oxucusunun nə-
zərində hər şeydən əvvəl görkəmli, istedadlı bir şairdir və onun 
ayrı-ayrı roman, povest və hekayələrini biz bu orijinal şairin 
maraqlı nəsr əsərləri kimi qəbul edirik. 
Mənim şəxsi qənaətimə görə F.Qocanın “Seçilmiş əsər-
ləri”(1989) onun bu günə qədər nəşr olunmuş bütün kitabların-
dan həm zahiri cəhətdən(həcmcə, bədii tərtibcə), həm də ma-
hiyyət etibarilə əsaslı surətdə seçilir. Kitabdakı poema və şeir-
lər sözün çeynənmiş mənasında yox, ilkin, müstəqim, sanballı 
mənasında müasir və aktualdır. Onların heç birinin altında ya-
zılma, yaxud nəşr ilini göstərən rəqəm yoxdur. Bunu tərtibçinin 
səliqəsizliyi, yaxud naşirin unutqanlığı ilə izah etmək səhv 
olardı. Əslində isə hər halda mən bu fikirdəyəm ki, F.Qoca 
bununla son illərdəmi, yaxud 10-15 il bundan əvvəlmi yazıb 
dərc etdirdiyindən asılı olmayaraq, bütün şeirlərini yaradıcılıq 
cəsarəti və səmimi bir ərklə oxucularına təqdim edir, onların 
məhz bu günün tələbləri baxımından ələk-fələk ediləcəyindən o 
qədər də nigaran qalmır.  
Bu sözlərim bəlkə də bəzilərində rəğbət oyatmayacaq. 
Axı son illərdə cəmiyyətimizin həyatı üçün səciyyəvi hal olmuş 
ictimai, ideoloji sarsıntılar və bütünlükdə yenidənqurma pro-
sesi elə vəziyyət əmələ gətirmişdir ki, bir qisim şairlər nəinki 
şəxsiyyətə sitayiş illərində, hətta, ümumiyyətlə, 85-ci ilin baha-
rınadək yazdıqları əsərlərin heç də hamısını bir daha nəşr etdir-
mək istəməzdilər. Bu, həmin şairlərimizin, bütünlükdə po-
eziyamızın  qüsuru olmaqla yanaşı, həm də şəxsiyyətə sitayiş 
və durğunluq zamanlarının özləri ilə şərtlənən faciəsidir. 
F.Qocanın şeirləri isə vaxtın, müasirliyin ötəri, keçici tə-
sirlərinə məruz qalmayıb. Onun yaradıcılığının bu məziyyəti 
barədə danışmaq vacibdir. Məncə, bu məziyyəti yalnız şəxsi 
keyfiyyət kimi izah etmək doğru olmazdı. Burada Fikrətin 
 
 
Fikrət Qoca 
 
 8 
poeziyaya gəldiyi dövrün dərslərinin, ədəbi-ictimai meyarları-
nın da rolu böyükdür. Məlumdur ki, F.Qoca 60-cı illər nəslinə 
mənsub şairdir. Bu nəsil bir çox cəhətdən indiki təbirdən isti-
fadə edib desək, 60-cı illərin yenidənqurması şəraitində forma-
laşmışdır. Həmin nəsil əvvəlki nəsillərin yaradıcılığının məruz 
qaldıqları çox sınaqlardan xəbərdar oldu və bu cəhət gənc şair-
ləri poziyanın vəzifəsi, xalq mənəviyyatının inkişafında yeri, 
rolu, sənətin taleyi barədə dərindən düşünməyə vadar etdi. 
F.Qocanın əksər şeirlərinin, poemalarının mövzusu və mətləb-
cə, ruhca köhnəlməməsinin bir səbəbi də məncə, elə bu amillə 
bağlıdır. 
Bir sıra qələm yoldaşları kimi, F.Qocanın da yaradı-
cılığında konyuktura əlamətləri, demək olar ki, yox dərəcəsin-
dədir. Həyatın özündən, onun dərin qatlarından, mürəkkəb in-
san talelərindən bəhs edən bu əsərlər vaxtilə bəzilərinin dodaq 
büzdüyünə baxmayaraq, o zaman da gərəkli və aktual idi, indi 
də. Güman edirik ki, sabahın oxucuları və poeziya həvəskarları 
da öz dövrünə güzgü tutan, düzü-düz, əyrini-əyri əks etdirən bu 
əsərlərə laqeyd qalmayacaqlar. Bəs, buna səbəb nədir? Səbəb 
budur ki, şair elə o vaxt yazdığı şeirləri ilə on illər boyu cəmiy-
yətimizdə hökm sürmüş durğunluğa, amiranə idarə sisteminə, 
onun acı nəticələrindən biri olan adamlar arasındakı süni mü-
nasibətlərə öz açıq etirazını dönə-dönə bildirmişdi. 
 
Yanğın salmaq istəyirəm 
Ütülənmiş, sığallanmış iclaslara, 
Göz yaşından məhrum yaslara. 
Yanğın salmaq istəyirəm 
“Anadan müdir doğulanların” 
Quru ədasına, soyuq səsinə, 
...Kitabların, qəzetlərin, soyuq səhifəsinə. 
 
 
 
Ñþíÿí äåéèë áó îúàã 
 
 9 
 
Cəmiyyətimizin həyatındakı çox ciddi nöqsanlara, mənə-
viyyatlarda kök salmış eybəcərliklərə qarşı barışmaz ifşaçı mü-
nasibət, şairin bir çox digər əsərlərinin də ideya-bədi mahiyyə-
tini müəyyən edən əsas meyardır. Mənaca bu əsərlə səsləşən və 
mahiyyətcə onu tamamlayan “Cəsarət” şeiri də, indi durğunluq 
dediyimiz o ağır vaxtın özündə doğulduğuna baxmayaraq, hər 
şeydən öncə məhz durğunluğa, ətalətə, ölgünlüyə, cəsarətsiz-
liyə qarşı şairin ağır ittihamı deyilmi? 
 
...Cəsarətsiz iclasları 
Açılmamış bağlayın! 
Cəsarəti öldürə bilmərik, sən, mən. 
Cəsarətimiz təqaüdə çıxsaydı 
Əhalimiz xalq olmazdı, 
Torpağımız vətən. 
 
Fikrət Qocanın əsərləri arasında məramnamə - şeirlər, 
deklorativ bəndlər, şüar-misralar demək olar ki, yoxdur. Lakin 
adsız bir şeirindəki bu misralar şairin lirik qəhrəmanının başqa 
əsərlərindən bizə yaxşı bəlli olan xarakteri üzərinə gur işıq 
saldığı üçün ondan yan keçmək olmur. 
 
Titrəmək yaraşmır insan səsinə, 
Zəfərlə yaşayaq, zəfərlə ölək. 
Mənim məzarım da Yer kürrəsinə 
Düşəcək bir nida işarəsi tək! 
Namərdəm məsləksiz gözlərim gülsə. 
...Məsləkim uğrunda bina tikilsə, 
Qoy məni hörsünlər bünövrəsinə. 
 
 
 
Fikrət Qoca 
 
 10 
Şairin ən uğurlu şeirləri əslində keçdiyimiz yollar, dünə-
nimiz, bu günümüz haqqında sənətkar təhkiyəsi, poetik nağıl-
lardır. Onların sevinc doğuranları da var; kədərləndirən, düşün-
dürüb-daşındıran, həyəcanlandıran nağıllar isə daha çoxdur. 
Fikrət ağrılı problemlərdən danışmağı üstün tutan şairlərimiz-
dəndir. Məsələn, vaxtilə Azərbaycanın həqiqətən dilbər guşələ-
rindən biri olan Samuxa və onu adı ilə dillərə düşmüş qalın 
meşələrə, bu meşələrin cüyür-ceyranına, şirinə-pələnginə tutu-
lan divan haqqında misralar adamı təlatümə gətirir. Kür üzə-
rində elektrik stansiyası tikintisi ərəfəsində su altında qalıb 
əbədilik qurban gedən meşənin faciəsinə, canlıların ah-naləsinə 
necə laqeyd qalma olar?! Bu qeyri-normal vəziyyəti doğuranla-
ra qarşı F.Qoca ən müxtəlif ədəbi vasitələrdən istifadə edərək 
hücuma keçir. Ona-buna yarınıb yaltaqlanmaqla baş girləyən, 
adamların taleyini aldığı ənamlara, təltiflərə qurban verən bəzi 
rəhbərlər sallaqxanada sürü qabağına düşüb soydaşlarını qırğı-
na aparan, öz xəyanəti üçün ovuc-ovuc kişmiş yedizdirən erkə-
cin timsalında kiçik bir şeirin hüdudları dairəsində ibrətamiz 
tərzdə ifşa edilirlər. Şairin qəti qənaətinə görə insan ömrü 
ancaq böyük, nəcib, ülvi məqsədlər uğrunda sərf olunduqda bu 
sözün tam həqiqi mənasında insan ömrüdür. 
 
Ürəyinin astarını üzə çevir, 
Damla gözlərini dənizə çevir. 
İşlət, qoy açılsın beyninin pası. 
Fikrinin önündə qırılacaqdır 
Ulduzlu səmanın mavi yaxası. 
 
Elm, texnika cəmiyyəti sivilizasiyanın hansı səviyyəsinə 
qaldırırsa-qaldırsın, xalqa, kökə, elə-obaya bağlılıqdan qopar-
mamalıdır. Doqqaz başında yabaya söykənib dayanmış baba-
ların ucalığı, paklığı var bu misaralarda: 
 
 
Ñþíÿí äåéèë áó îúàã 
 
 11 
 
 
Sənin əlin qabar-qabar, 
Mənim ürəyim, 
Onun beyni. 
Hamımız eyni cür 
Fəhləyik, qardaş, 
Eyniyik, eyni! 
 
(“Eynilik”) 
 
Sosial vəziyyətindən, peşəsindən, cəmiyyətdəki mövqe-
yindən asılı olmayaraq, bu lirik qəhrəman insan birliyinin bü-
tün üzvlərinə eyni gözlə baxmağı, hər hansı sosial qrupa, yaxud 
sinifə isə üstünlük verməməyi təlqin edir. Zatən axı, onların ha-
mısı bir yuvanın övladıdır. Şair adamlar arasında heç bir fərqə 
baxmadan hər kəsin üzərinə ali vətəndaş məsuliyyəti qoyur: 
 
İnsan kimi yaşasaq, 
Yaşamalı dünyadı, 
Gözəl dünyadı, vallah! 
 
(“Gərəyim deyil”) 
 
F.Qocanın lirik qəhrəmanı təbiətən həssasdır. O, hətta, 
budağını quşlar, kölgəsini insanlar tərk etmiş ağacların hıçqırı-
ğını eşidir, duyur və öz şəxsi kədəri kimi yaşayır. Bu lirik qəh-
rəmanın ən həssas anlarından birinə “Quru çinarın nəğməsi” 
şeirində rast gəlirik. Bu əsərdə təbiət özünün ən əlvan, ən zən-
gin çağında təsvir olunur. Necə deyirlər, gül bülbülü, bülbül də 
gülü çağırır. Lakin belə bir vaxtda da lirik qəhrəmanın gözündə 
quşlar qəmli, şehli lalələrin gözləri yaşlıdır. Laləli dağlar özləri 
 
 
Fikrət Qoca 
 
 12 
də onun nəzərində döyüşdən təzəcə dönmüş Babəkin qanlı köy-
nəyini xatırladır. O, bu kəndə gəldiyi üçün dərin peşmançılıq 
duyğuları yaşayır. Bilirsinizmi nə üçün? Çünki... əri tərəfindən 
döyülmüş bir qadını ağlayan görüb... 
Ancaq Fikrətin qəhrəmanı yalnız kədər və qüssə duyğu-
ları, kövrək əhval-ruhiyyə yaşamır. Bu qəhrəmanın həyəcanlar 
və qayğılar dünyası geniş və əhatəlidir. O, yeri gələndə qəzəb-
lənir də. Rüşvət puluna arvadına bər-bəzək, uşağına əlifba 
kitabı alanlara qəlbinin bütün gücü ilə üsyan edir, belələrini 
xəcalət sütununa mıxlayır. Şair yaradıcı təfəkkürdən, yenilik 
hissindən məhrum olub köhnə vərdişlə işləyən, ətrafda baş 
verən yeniliklərdən cin bismillahdan qorxan kimi qorxub qaçan 
insanları iş yerinə buraxmamağa çağırır.  
F.Qocanın çox iti, dəqiq müşahidə qabiliyyəti var. Şeirlə-
ri belə bir fikri söyləməyə əsas verir ki, o, necə deyərlər, ada-
mın bu üzünə baxanda o biri üzünü də görür... Yaradıcılığının 
bu keyfiyyəti haqqında çox maraqlı bir mülahizəni nəzərə 
çatdırmaq istərdim. Anar özünün “Sizsiz” adlı məşhur sənədli 
romanında atasının vəfatı ilə bağlı o müdhiş gündə ürəyinə 
hakim kəsilmiş duyğularını, üzücü yaşantılarını təsvir edərək 
yazmışdır: 
“Mənə elə gəlirdi ki, içəri dünyamın ən xəlvət hücrələ-
rində gizlətdiyim bu hisslərdən heç kəsin xəbəri yoxdur...Sən 
demə... 
 
Çarpayıda 
Rəsul Rzanın 
Üzünə çəkilib 
Yüz illərin 
Ağ yuxusu. 
Anar təslim olub 
 
 
 
Ñþíÿí äåéèë áó îúàã 
 
 13 
 
 
Qısılıb küncə... 
Saçlarından, üzündən 
Axıb tökülür 
Neçə ildir ürəyində 
Gəzdirdiyi qorxusu. 
 
Fikrət Qocanın “Rekviyem”ində atamın ölümünü, ölü-
mündən sonrakı ilk saatları təsvir edən sətirləri oxuyanda gör-
düm ki, “illər boyu ürəyimdə gəzdirdiyim qorxumu” gəzdirə 
bilməmişəm”.(Anar.”Dünya bir pəncərədir”.Bakı,səh.377-378).  
Hər bir azərbaycanlının qəlbinin sarı siminə çevrilmiş 
Qarabağın vüqarlı zirvələri, sərt qayaları, Muğanın, Milin səfalı 
yaylaqları, Talışın adama gəl-gəl deyən meşələri, çiçəkləri, ot-
ları, Kür, Araz çayları, Xəzər dənizi, ay, günəş Fikrətin şeirlə-
rində ürəyə yatan bədii obrazlara çevrilərək bir gündə yüz cür 
çalar kəsb edən şair qəlbinin tərcümanı kimi yaşayır, xəyala 
dalır, kədərlənir, sevinir. 
 
Günəş payız yarpağı tək 
Qopur düşür üfüqdən, 
Qaranlığın saçlarına 
Çılçıraqlar salır dən. 
...Ay gümüşü kölgəsini 
Sərib çölə, tarlaya, 
Göy bənzəyir çiçək açmış 
Yamyaşıl bir talaya. 
 
Bu misralarda “axşam” sözü yoxdur. Lakin məhz qaş qa-
ralan, necə deyərlər, “şər qarışan” vaxt olduğu aşkardır. Görə-
sən, axşam şairin doğma yurdu Ağdaşın Kotanarxı kəndində 
 
 
Fikrət Qoca 
 
 14 
hamı üçün bu cür düşür? Yəqin ki, yox. Amma F.Qoca həmin 
təbiət hadisəsini bu cür görür və ondan məhz bu şəkildə 
danışır. 
Həsrət, heyranlıq, heyrət, yumor, kinayə, həyəcan, qəzəb 
– F.Qocanın şeirlərində hərəsi öz yerində təzahür edən 
duyğuların mükəmməl buketidir. Şair “Rədd olsun müharibə, 
hamı sülhü qorumalıdır!” qəbilindən olan şüarlar demir, müha-
ribənin şikəst qoyduğu həmvətənlərimizə qarşı şəfqətli olmağa 
da çağırmır. Lakin onun “Krıma qar yağıb” şeirində müharibə-
də ayaqlarının ikisini də itirmiş bir kişi qızdırmanın şiddətindən 
elə bir hala düşür ki, arvadına “qıçlarım üşüyür, ayaq barmaq-
larımı ovxala” deyir. Bu şeirin soyuğuna üşüməyə bilmirsən. 
Bu soyuq səni elə silkələyir ki, bütün varlığınla müharibə tö-
rədənlərə, bəşəriyyəti uzun müddət maddi və mənəvi qısırlığa, 
adamları əlsizliyə - ayaqsızlığa, cəmiyyəti başsızlığa məruz 
qoyanlara qarşı vulkan kimi püskürmək istəyirsən.  
Sənətkarlıq baxımından Fikrətin istifadə etdiyi üsul və 
vasitələr çoxcəhətli olub bir-birinə bənzəmir. Bəzən hətta o, 
xalq danışıq dilində tez-tez işlənən elə ifadələrə yeni cizgi, yəni 
cilvə verə bilir ki, ilk baxışda adi təsir bağışlayan həmin 
ifadələr yeni, daha qüvvətli məna kəsb edərək Fikrətin əsərinə 
xüsusi bir gözəllik gətirir. 
 
Əgər çatılsaydı qaşın kamanı, 
Kainat xətrinə dəysəydi əgər, 
Elə silkələrdim mən asimanı 
Ulduzlar tut kimi tökülərdilər. 
 
Xalq danışıq dilinə məxsus olan “tut kimi tökülərdilər” 
ifadəsi ilə “asiman”, ulduz və kainat kimi, necə deyərlər, “biz-
dən uzaq” kosmoqonik anlayışlar çox incə bir mətləbin ifadəsi 
üçün qovuşdurulmuş və şeirin mənaca sanballı, ifadəcə ahəng-
 
 
Ñþíÿí äåéèë áó îúàã 
 
 15 
 
dar çıxmasını təmin etmişdir. Ümumiyyətlə, dilin canli, bəzən 
isə gözlənilməz ifadə formalarına yaradıcı münasibət Fikrət 
Qoca şeirinə səlislik, rəvanlıq kimi çox dəyərli keyfiyyətlər 
aşılayır: 
 
Vallah, düzü, mat qalmışam: 
Sən bunu hardan öyrəndin! 
Insanlar səndən öyrəndi, 
Sən insanlardan öyrəndin! 
 
Fikrətin başdan-başa metafora üzərində yazılmış “O kim-
dir oxuyan bu gecəyarı?” kimi şeirləri də vardır. Lakin onun 
əsərlərinin oxucu üçün munis və cazibədar edən yalnız metafo-
ralar deyil. Şeirlərinin digər forma komponentləri  də, məsələn, 
ahəngi də, obrazları da, qafiyələri də beləcə cazibədar və 
təsirlidir. 10, 8, 4, 3 və 2 misralı minatürləri başdan-başa kina-
yədən yoğrulmuş sabirvari şeirlər, Cavidanə-filosofanə əsərlər 
onun yaradıcılığının təkcə mövzuca deyil, forma, ifadə tərzi 
baxımından  da zəngin olduğunu göstərir. Bu şeirlərdə poetik 
fikir sudan (sözçülükdən) xali olub, qiymətli cövhər halındadır. 
Başqa bir şair tamam özgə bir əhval-ruhiyyədə bu şeirlərin hər 
birinin mövzusunda 50-100 misralıq əsər yaza, variasiyalar 
quraşdıra bilərdi. Ancaq Fikrət belə etmir, bu yol ilə getmir, 
uzunçuluqdan qətiyyətlə imtina edir, nəticədə isə öz müxtəsər 
şeirlərində mətləbin yığcam, poetik ifadəsinə nail olur. 
Yuxarıda formadan danışdıq. F.Qoca sərbəst də yazır, 
heca ilə də. O, hecanın özünün də beşlik, yeddilik kimi 
nisbətən az işlənən formalarından istifadə edir. Yeri gələndə isə 
əruzun da bəzi əlamətlərindən faydalanır.  
 
 
 
 
 
Fikrət Qoca 
 
 16 
 
Təyyarədəyəm göyləri fəth etmədə  
                                              sürət,  
Çərxi fələyin sürətini etmədə 
                                             sürət.  
 
“Uzaq Şərqin üfüqlərində Cavidi xatırladım” şeirinin bu 
ilk misraları öz ağır -ləngər vəzni ilə bizi ürəkləri parçalayan 
faciəli bir şair taleyindən söz açılmasına hazırlayır. 
Poemalarının ən qiymətli məziyyəti onların yığcamlığı-
dır. Fikrət təbiətən, bütün hüceyrələrinə, iliyinə qədər lirik şair-
dir. Fikrəti tanımayan, onun digər əsərlərindən bixəbər, lakin 
həssas oxucular da bu poemaları bircə dəfə oxusa, müəyyən 
edə bilər ki, onlar məhz mükəmməl bir lirik şairin qələminə 
məxsusdur. Bu hadisə və insanlara, öz təsvir və tərənnüm 
obyektinə lirik baxışın vüsəti ilə bağlıdır. Elə şairin insan surəti 
yaratmaq, onu umumiləşdirmək səriştəsini, bədii portret çək-
mək, canlandırmaq qabiliyyətini, bu sahədəki lakonizmi götü-
rək. Bu baxımdan “İstambulda bir ceviz ağacı var” poema-
sındakı aşağıdakı misralar nəzərimizi cəlb etdi: 
 
Susur Gülxanə parkında 
Bir ceviz ağacı. 
Öz vətənində qərib, 
Meyvəsi dadlı, 
Taleyi acı –  
Ceviz ağacı... 
 
Bu bir neçə misra zəmanəmizin böyük şairlərindən biri 
olan Nazim Hikmətin, bizim bir çoxumuzun şəxsən görüb 
ünsiyyətdə olduğu, şeir qədri bilənlərin ürəkdən sevdiyi böyük 
sənətkarın obrazını, onun çox keşməkeşli həyat və yaradıcılıq 
 
 
Ñþíÿí äåéèë áó îúàã 
 
 17 
 
salnaməsini gözümüz önündə canlandırır. “Yığcamlıq istedadın 
bacısıdır”(kratkost sestra talanta) deyiblər. Bu yığcamlıq, az 
sözlə çox mətləb, böyük fikir, vüsətli mənzərə, real portret ya-
rada bilmək sanki F.Qoca istedadının boyuna biçilmişdir. Gə-
tirilən misralardakı informatik material, misraların daşıdığı fi-
kir yükü nə qədər sanballı olsa da, onların ümumi ruhu, mahiy-
yəti bir o qədər qəribə şəkildə lirik əhval-ruhiyyənin inikasına, 
ifadəçisinə çevrilmişdir. “Meyvəsi dadlı – taleyi acı” kontras-
tının təxəyyülümüzdə oyatdığı aləmdə Nazim Hikmətin, əsas 
hissəsi həbsxanalarda və qürbətdə keçən, lakin heç vaxt sarsıl-
mayan mərdanə ömrü özünün bütün əsas şaxələrilə canlanır. 
Bildiyimiz kimi, ceviz-qoz bir çox bitkilərə müyəssər olmaya-
caq dərəcədə təbiətin amansız sınaqlarına sinə gərən, uzun 
ömürlü, vüqarlı ağaclardan ibarətdir. Məhz bu keyfiyyət, bir də 
N.Hikmətin özünün məşhur misraları ilə ürək açan assosiasiya 
doğurması türk poeziyasını dünyada şöhrətləndirmiş şairin lirik 
obrazının unudulmaz cizgilərini əhya edir. Söz yox ki, bu, 
F.Qocanın bədii surət yaratmaq üçün istifadə etdiyi yeganə 
üsul deyil. Belə üsullar Fikrətin poemalarında çoxdur. Şairin 
epik təhkiyəyə üstünlük verdiyi əsərləri də var ki, onları 
“Təkərlər geriyə fırlanır” poeması daha yaxşı təmsil edir. 
Poemada vəzifəsi başında qəhramanlıqla həlak olan sürü-
cünün faciəli obrazı yaradılmışdır. Bu cümlədəki “vəzifəsi 
başında” sözləri adətən hüquq mühafizə orqanlarında çalışan 
adamların fəaliyyəti və qəhrəmanlığı ilə bağlı olaraq işlədilir. 
F.Qoca isə bir avtobus sərnişininin düşdüyü elə çıxılmaz vəziy-
yəti təsvir edir ki, onlarca insanın taleyi bir sürücüdən, onun 
vəzifə borcuna münasibətindən, qəzanı dəf etmək üçün çıxış 
yolu tapmasından asılıdır. Bu yol onun özünün həyatını tələb 
edəndə də sürücü tərəddüd göstərmədən müdhiş, lakin insanlıq, 
vətəndaşlıq borcu baxımından yeganə düzgün addımı atır, özü-
 
 
Fikrət Qoca 
 
 18 
nü dərəyə, uçuruma doğru gedən maşının təkəri altına ataraq 
insan qırğınının qabağını alır.  
Hadisələr elə təbii təsvir edilmişdir ki, biz sürücünün dinc 
quruculuq zamanı göstərdiyi qəhrəmanlığı Böyük Vətən müha-
ribəsinə həsr edilmiş “Yaralı çiçəklər” poemasında sovet rabi-
təçisinin qəhrəmanlığı səviyyəsində qavrayırıq. Hər iki po-
emadan çıxan nəticə budur ki, qəhrəmanlıq göstərmək üçün 
gərgin, indi çox dəbdə olan sözlə desək, ekstremal şərait təkcə 
müharibədə deyil, adi, gündəlik həyatımızda da mövcuddur. 
Təki qəhrəmanlığa hazır oğullar olsun. 
Bu müxtəsər yazıdan da bir daha göründüyü kimi şair 
fərdiyyəti Fikrət Qocanın yaradıcılığında özünü hər addımda 
biruzə verən çox vacib bir keyfiyyətdir. Bu baxımdan onun 
əsərləri ilə şəxsiyyəti arasında qəribə bir uyğunluq mövcuddur. 
Həyatda çox sakit, həlim təbiətli, ədəbi yığıncaqlarda da, xeyir-
şər məclislərində də həmişə diqqətdən yayınan bir adam kimi 
tanıdığımız F.Qoca əsərlərində yüksək dərəcədə həssas və 
həyacanlı, xalqın, vətənin, dünyamızın böyük dərdlərini yum-
ruğu boyda ürəyində daşıyan narahat, cəfakeş bir şairdir. Onun 
ən populyar, ictimai problem və anlayışlara özünəməxsus yet-
kin münasibətini şərtləndirən də elə məhz bu şair fərdiyyətidir. 
Öz qənaətimin növbəti sübutu kimi bu sakit təbiətli insanın, na-
rahat şairin portret cizgiləri barədə söhbəti onun yenidənqur-
maya həsr olunmuş şeirinin bir parçası ilə bitirirəm: 
 
Çox iş görüldü, 
Bəzən bir gözümüz ağladı, 
Bir gözümüz güldü, 
Ayılma, yenidənqurma oldu. 
Yeni həyat quruldu, 
Yeni həyat uğrunda 
 
 
 
Ñþíÿí äåéèë áó îúàã 
 
 19 
 
 
Yenidənqırma oldu. 
Faşizm vəbasından 
Yeni həyatımızı 
Yenidənqoruma oldu. 
Yenidənqoruma uğrunda 
Yenidənqırma oldu. 
Qırıla-qırıla qisas aldıq, 
Zəfər çaldıq? 
Yenidən ucaldıq. 
Yenidən dirçəlmə, 
Yerindəndurma oldu. 
Yenə, yenə yerimək yerinə 
Yerindədurma oldu. 
Yaxşı ki, yenidənqırmasız keçdi. 
Getdik, elə getdik ki, 
Minən mindi, düşən düşdü. 
Ilk dəfə “sübut olundu” ki, 
Beş də üçdü, üç də beşdi. 
Məlum oldu ki,  
Işdə işsiz oturmaq da 
Gəlirli bir işdi. 
Indi yenidənqurmadı, 
Hələ də yenidənqırmaq, 
Hələ də yerindədurmaq, 
Hələ də yerindəndurmaq 
Istəyən var, 
Yaxşı deyən var, 
Pis deyən var, 
Gözləyən var. 
 
 
 
Fikrət Qoca 
 
 20 
Lakin tarix heç vaxt 
Geri fırlanmadı, 
Bu qəti yürüşün adı – 
                  YENİDƏNQURMADI! 
 
Görmək çətin deyil ki, buradakı yenidənqurma anlayışı 
adi, publisist anlayış deyil. Şair onu öz şəxsi vətəndaş həyə-
canları, narahat fikirləri ilə yükləmiş, ona yeni tutum vermiş və 
buna görə də həmin anlayış poetik yenidənqurma hüququ qa-
zanmışdır. Poetik yenidənqurma anlayışında isə oxucu yalnız 
keçdiyimiz mürəkkəb yolların yanlışlarını, məhrumiyyət və 
iztirablarını görmür, duymur, həm də taleyimizin qəti dönüş 
mərhələsini hiss edir; elə bir dönüşü ki, gələcəyə ümid və inam 
iqtidarına malikdir. 
 
Bəkir Nəbiyev 
 
 
Ñþíÿí äåéèë áó îúàã 
 
 21 
 
 
 
 
 
 
 
 
 
 
 
 
 
 
ÞMRÖN  
HßR  ANI... 
 
 
 
 
 
 
 
Fikrət Qoca 
 
 22 
 
 
 
 
 
 
 
 
 
YAŞAMAQ ASANDIR,  
XATIRLAMAQ YOX! 
 
Gözlərim ən yaxşı şəkilçəkəndi, 
Çəkir, yaddaşına yığır, saxlayır... 
Qaytar xatirəni, yad et, çək indi, 
Yaddaş ağrısından ruhum ağrayır... 
Dözürük günləri yaşayan anda, 
Ölürük qayıdıb xatırlananda. 
  
 
 
Ñþíÿí äåéèë áó îúàã 
 
 23 
 
 
ZAMAN KEÇİR 
 
Hər yaxşı-yaman keçir, 
Verməyir aman keçir. 
Hər zaman zaman keçir, 
Qalan əməllərindi. 
 
Zaman dəyirman daşı, 
Üyüdər yaxşı-yaxşı. 
Dərdlilərin göz yaşı, 
Daş yonan sellərindi. 
 
Boşdu sərvət, tale, baxt, 
Uzun ömür, qızıl taxt. 
Sevib, sevildiyin vaxt, 
Ən gözəl illərindir. 
 
Əllər əkən, biçəndi, 
Dəni dəndən seçəndi. 
Bu dünyadan köçəndə, 
Boş qalan əllərindi. 
 
Bu an da belə keçdi, 
Oldu bir gilə düşdü. 
Qalan görülən işdi, 
Boş ömür yellərindi. 
 
 
Fikrət Qoca 
 
 24 
YOL GƏLİR 
 
Doqquz aydı yol gəlir, 
   Hardan? Hansı həyatdan? 
Bəlkə də kainatdan. 
Bir işıq zərrəsidi, 
Bəlkə də bir nəsilin 
Yüzillər arxasından  
    Geri dönən səsidi. 
Suya, havaya, yerə 
    Doqquz aydır isnişir. 
Anasının gözündən  
     Gözünə işıq düşür. 
Anasının səsini, 
     Nəfəsini izləyir. 
Əlinin sığalını 
     Layla kimi gözləyir. 
Heç zaman görmədiyin 
     Ən doğma insan gəlir. 
İki eşqin odundan 
     Yaranmış bir can gəlir. 
Dünyaya gəldiyi an, 
 Bu havanı udan tək 
        Ağlayacaq bu mələk. 
Ağlar sevincdən, qəmdən, 
          Biz onu hardan bilək. 
İnsan, sən bu dünyada 
    Özün də bir dünyasan. 
Gəlin elə yaşayaq, 
          Dünyaya gəldiyinə 
Peşman olmasın insan! 
 
 
Ñþíÿí äåéèë áó îúàã 
 
 25 
 
 
 
DAYANIN 
 
Altı qitədə  
       dörd milyard insan 
simsiz telefonla danışır. 
    Danışmaqda hamı  
                bir-biri ilə yarışır. 
Hələ radio dalğaları  
          fərqli dillərdə  
                     söz selləridi. 
Havaya yüklənir  
     ayrılıqlar, görüşlər,  
           öpüşlər, söyüşlər. 
Düşünən yoxdur ki,   
   bu udduğumuz havadı, 
            aldığımız nəfəsdi. 
Təkcə maşınların,  
         təyyarələrin tüstüsü bizə bəsdi. 
Bunlar ciyərimizdən süzülür, 
Yarpaqların yaşıllığına ləkə salır, 
      torpağın,  
           suyun yaxşılığına ləkə salır. 
Bütün bu sözlər, səslər,  
                    duyğular, hisslər, 
Raketlər, sınaqlar, yanğınlar, hislər… 
Anaların bətnində övladına hopur. 
Ağacın çiçəyinə, meyvəsinin dadına hopur. 
 
 
 
 
 
Fikrət Qoca 
 
 26 
 
Sonra da deyirik, fırtınalar hardan gəlir,  
           qiyamət niyə qopur. 
Hər an sinəmdən  
            milyon insan nəfəsi keçir. 
Birinin ölüm ayağında fəryadı, 
Birinin məhəbbət nəğməsi keçir. 
Suda boğulan balıqların fəryadı var, 
Havada havasızlıqdan boğulanların 
   Uydurma bir xəstəlik adı var, 
Evində beş yüz kanalı tutan televizor, 
Qarşısında üç növ mobil telefon, 
Notebook, internet  
             işin zor gedir, zor! 
Xanımının, balalarının duyğusuna yadsan, 
Elə bilirsən xoşbəxtsən,  
              hər şeydən azadsan. 
Əslində yaşadığın bu xaosun içində  
                sən heç zadsan! 
Hamımız sərnişinik bu səyyarədə. 
Bu səyyarə də  
            bir təyyarədi. 
Havasının, suyunun qərəli var, 
Hər kəsin öz yeri,  
İnsan sayının qərəli var. 
Bir siqar tüstünün  
            hamıya zərəri var. 
Hələ gediləcək uzun yol,  
          uzun zaman var. 
 
 
 
 
 
Ñþíÿí äåéèë áó îúàã 
 
 27 
 
 
Hələ bizdən sonra da dünyaya gələcək 
İnsan, insan, insan var. 
Dayanın! 
        Oyanın! 
Gələcək nəsillər hardan biləcək. 
Suyumuz su olmayıb, havamız hava olmayıb, 
        insan robot olmayıb, 
                         müqəvva olmayıb.  
 
 
 
 
           
 
 
Fikrət Qoca 
 
 28 
 
 
 
 
 
GÖRSÜNLƏR 
 
Eheyyy! Haradasan insan, 
       Nə gec doğulursan. 
Zaman qranitə dönüb, 
     içində insan boğulur, insan. 
Gəl yon qraniti,  
        çıxart o insanı üzə. 
Aparaq Zəngəzura, 
       Dərbəndə, Təbrizə. 
Zamanın dibindən gələn 
Ölməz canlını görsünlər. 
Yolda yorulmayan, 
      odda yanmayan, 
        buzda donmayan, 
  dar ağaclarında boğulmayan 
       azərbaycanlını görsünlər.       
 
 
 
 
 
Ñþíÿí äåéèë áó îúàã 
 
 29 
 
 
 
AZƏRBAYCANLI 
 
Beş min il bundan əvvəlki Azərbaycan, 
Nə də o cahan, 
    Min il bundan əvvəlki deyil. 
Beş yüz bundan əvvəlki Azərbaycan, 
Nə də zaman 
   Yüz il bundan əvvəlki deyil. 
Əlli il bundan əvvəlki 
Cahan, dövran , zaman, 
Nə də Azərbaycan 
On beş il bundan əvvəlki deyil. 
Qoşul mənə, sevincini böl. 
Sevinə bilmirsənsə, azərbaycanlı deyilsən, 
Onda yan-tökül, 
Paxıllığından öl! 
Mən bu torpaqdanam, 
   Torpağın damarıyam, 
        Damarında qanam. 
Odlar yurdunda 
Sönməyən odam, ocağam. 
Beş min il əvvəl də, indi də 
    azərbaycanlıyam. 
Miyon il sonra da Azərbaycan olacaq, 
Mən də azərbaycanlı olacağam.
 
 
Fikrət Qoca 
 
 30 
 
         SƏHNƏ 
 
               Xalq yazıçısı Anara 
 
Səmavi kitablarda 
Allahın sözüdü, onun səsidi. 
 Yer üzü də  
   Yaradanın bir səhnəsidi. 
Bu səhnədə  
hamı öz rolunu gedir. 
Öyrənən öyrənir,  
      öyrədən öyrədir. 
Tamaşa gərgin gedir.  
Hamı oyunçudu,  
    hər kəs də tamaşaçı. 
Kiminin dili şirin, 
      kiminin dili acı. 
Qəhrəmanın belində  
            yalançı qılıncı, 
Şahının başında  
               yalançı tacı. 
Səhnənin nuru  
insan ağlının işığıdı. 
Səhnə torpaqdan yuxarıdı, 
 göydən aşağıdı, 
O da bizim yaratdığımız həyatdı. 
Səhnə kentavrdı,  
       yarı insandı, yarı atdı. 
 
 
 
 
 
Ñþíÿí äåéèë áó îúàã 
 
 31 
 
Səhnədə yoxdur 
  özümüzünkilər, özgələr. 
İnsanlar keçir səhnədən  
bir gözü ağlar,  
           bir gözü gülər. 
Hər səhər biz  
      evimizdən səhnəyə çıxırıq.  
Dayanırıq oyunçularla,  
            tamaşaçılarla üz-üzə. 
İpimiz Allahın əlindədir, 
Səhnədə yazığım gəlir özümüzə. 
 
 
 
 
 
 
Fikrət Qoca 
 
 32 
 
 
 
 
 BƏRABƏR DEYİL QADIN, KİŞİ 
 
Bərabər deyil qadın, kişi, 
   Hərəsinin öz işi,  
                   öz vərdişi.... 
Fərqlidi oturuşu, duruşu,  
                 baxışı, yerişi. 
Yüz iyirmi dörd min  
peyğəmbərdən heç biri qadın olmayıb. 
Bu ocaqda odun olmayıb, 
      Heç olmayacaq da! 
Qadın evdə işıqdı, 
             Ailədə ocaqdı. 
Müqəddəs anadı adı!  
Hüququmuz bərabər deyil, 
Ana bütün hüquqlardan yuxarıdadı.  
O, dən göyərdən,  
Insan yetirəndi. 
Qadın peyğəmbər deyil! 
O peyğəmbərləri dünyaya gətirəndi! 
 
 
 
Ñþíÿí äåéèë áó îúàã 
 
 33 
 
 
 
 
 
 
 
SONRA DA DEYİRLƏR 
 
Təslim olmuşam zamana, vaxta, 
Yaşayırıq bir otaqda. 
Televizor, buz dolabı, 
Maşın yuyur qabı. 
Paltar yuyan da 
Maşındı, arvad deyil. 
Yaşayırıq dedim,  
            vallah, bu da bir həyat deyil. 
Yox, yox, bu fəryad deyil, 
Abad deyil, bərbad deyil. 
Arvad ya maşını sürür,  
ya da məni, 
sürücüdü – arvad deyil. 
Sonra da deyirlər, 
Qadınlar azad deyil. 
 
 
  
 
 
Fikrət Qoca 
 
 34 
      MEH 
 
Yorğun külək, 
Gəl görək, 
       Sərin meh olmusan, 
       boynuma sarılmısan. 
Gözümə, könlümə, 
      qoynuma, qoltuğuma dolmusan. 
Hardan gəlirsən?! 
        Nə yaman yorulmusan? 
Sən dəli bir tufan idin, 
Dənizləri qazan kimi qarışdırırdın. 
       Buludları çalxalayıb 
       İldırımları alışdırırdın. 
Qayalar altında kahaları 
       danışdırırdın. 
Kim sındırdı səni? 
Üstünə soyuq su töküb 
        kim söndürdü səni? 
Səni xəmir kimi yumşaldıb 
               kim yoğurdu? 
Səni hansı əllər, 
      hansı yollar, 
           hansı illər yordu? 
Gör səni zaman nə hala salıb 
Bəbirdən balaca bir 
        Pişik balası qalıb. 
Gəlib girmisən qoynuma. 
Sənə kişiliyini xatırlatdım ki, 
         sonra məni qınama.               
 
 
 
 
Ñþíÿí äåéèë áó îúàã 
 
 35 
 
 
 
 
       ÇOXMƏRTƏBƏLİ 
 
Özünü də heç kəs yaxşı tanımır, 
İnsan min bir mərtəbədir. 
“Onu yaxşı tanıyıram” demək 
Ya ona sərfəlidir, 
Ya özünə təsəllidir. 
Ya da ona bilmədiyimiz 
Bir şey bəllidir, 
Ya da ağlı əngəllidir. 
Arada şübhəli bir haqq qalır, 
Bizə də baxmaq qalır. 
 
  
 
 
Fikrət Qoca 
 
 36 
 
 
 
 
 
 
 
 
ÖMRÜN HƏR ANI 
 
Ömrün hər anı 
Təcrübədi, bilikdi. 
Yaşamaq mübarizədir, 
İntihar-fərarilikdi. 
 
 
Ñþíÿí äåéèë áó îúàã 
 
 37 
 
 
 KİTAB MAĞAZALARI SEYRƏLİR 
 
Kitab dəbdən düşüb, gözdən düşübdü, 
Kitablar qovulub kitab evindən. 
Bunun bir səbəbi bizdən düşübdü, 
Hər kəs deməlidi günahkaram mən. 
 
Evindən qovulmuş qocalar kimi, 
Küçəyə atılıb abrı, həyası. 
Kitab rəflərində ilk nübar kimi, 
Fransız ətiri, dodaq boyası. 
 
Kitab rəflərində rəngbərəng saçlar, 
Sahnağı daş-qaşlı qadın eynəyi. 
Kişi ürəyinə min bir cür açar 
Qadın corabları, gecə köynəyi. 
 
Kim aldı kitaba sevgini bizdən, 
Yerində nazlanır şubalar, donlar. 
Qovduq kitabları ürəyimizdən, 
Küçədə “bomj” kimi yaşayır onlar. 
 
Kitabın yanında kartof seçməyin, 
Kitab qiymətlidir hər cür daş-qaşdan. 
Yanından sayğısız ötüb keçməyin, 
Kitablar üşüyür soyuq baxışdan. 
 
Nə vaxtdan qəlbimiz olubdu kor, kar? 
Oxumaq sarıdan üzümüz qara, 
Vallah, heç bilmirəm kimdir günahkar. 
Axı mən nə deyim bu insanlara. 
 
 
Fikrət Qoca 
 
 38 
 
Adam beləsini niyə qınasın? 
Qocalar evinə aparıb qoyur, 
Öz doğma atasın, doğma anasın, 
Sonra da evində rahat uyuyur. 
 
Arvadı, uşağı, maşını, atı... 
Yemək-içmək üçün nəyi desən var. 
Öz marketi sayır bütün həyatı, 
Nəyinə gərəkdir onun kitablar. 
 
Onlar görmədiyi günə düşübdü, 
Yenə yol azıblar dumandı, çəndi. 
Pulu çoxalıbdı, qarnı şişibdi, 
Bu da bir dalğadı, gəlib keçəndi. 
 
Kitablar qocalmır, səbri böyükdü, 
Başdan yuxarıdır cahanda yeri. 
Belinə yükləsən heyvana yükdü, 
Kitablar yetirib cahangirləri. 
 
Biliyin azdırsa, pulun çoxdursa, 
Məclisdə elmsiz bir lal olarsan. 
Qəlbində kitabın yeri yoxdursa, 
Tanınmaz, sayılmaz xəyal olarsan. 
 
Hər kitab içində vurur min ürək, 
Zamandan, imandan, dövrandan gəlir. 
Kitablar müqəddəs sayılsın gərək, 
Incildən, Tövratdan, Qurandan gəlir. 
 
 
 
 
Ñþíÿí äåéèë áó îúàã 
 
 39 
 
 
Kitab boğulmadı Nuh tufanında, 
Çıxıb od içindən qalib kitablar. 
Səcdəyə dayanın kitab yanında, 
Dədəmiz Qorquddan qalıb yadigar. 
 
 
 
 
Fikrət Qoca 
 
 40 
 
 
 
 
 
AĞLATMAYIN 
 
Ağlatmayın insanları, 
Içməli deyil göz yaşları. 
Dağı-daşı əridər 
Ağlayanların baxışları. 
Ağlatmayın insanları, 
Göz yaşlarından yaranıb 
Okeanlar, dənizlər. 
Dənizə qayıdar  
Dənizdən gələn izlər. 
İnsan qayıdar, 
Öz göz yaşlarında üzər. 
Ağlatmayın insanları 
Bir içim su dərdindən 
Qum olarsınız sizlər, 
Küləklə sovrularsınız sizlər, 
Ağlatmayın insanları. 
 
 
 
 
Ñþíÿí äåéèë áó îúàã 
 
 41 
 
 DİLƏNÇİ 
 
Söykənib daş divara 
Qalmayıbdı taqəti. 
Ağarmış birçəyində  
Bir ömrün şikayəti. 
Üzündəki qırışlar  
Uzun ömrün qışıdı. 
Titrəyən barmaqları 
Taleyin qarğışıdı. 
Gözlərini dondurub,  
Dilini kilidləyib,  
Olan- qalan vüqarı 
Dünyaya əl uzadıb, 
Yox, dilənmir bu qarı. 
Gələn, gedən işində, 
Öz alış-verişində, 
Beş-on quruş verəndə 
Gücü dilinə verər. 
Allah almış bəndəyə 
Bəndə versə, nə verər? 
Gözlərindən süzülür 
Ovcuna mirvarilər. 
Dörd tərəf daş binalar, 
Evlər dəmir qapılı, 
Şüşəsi kor aynalar. 
Bir qadın var, ana var. 
Bir əlini uzadıb 
Nə danışır, nə dinir. 
Bizə, sizə, dünyaya 
Vicdan, insaf dilənir. 
 
 
 
Fikrət Qoca 
 
 42 
            
 
 
 
 
 
   YAZIQ ADAM 
 
Milyarder olsa da 
Heç nədən həzz ala bilmir. 
Gözü ağlamır, üzü gülmür. 
Mənəviyyatdan yoxsuldu 
Və qazandığı pula quldu. 
Yaxşı bir oğlan idi, 
Bədbəxt oldu. 
 
 
 
 
Ñþíÿí äåéèë áó îúàã 
 
 43 
 
 
 
 
 
 
 
 
 
 
KASIBLIQ 
 
Kasıb qız Leyli olar, 
Kasıb Məcnun dəlidi. 
Kasıb Leyli Məcnunun 
Axırı gülməlidi. 
 
 
 
 
Fikrət Qoca 
 
 44 
              
 
 
 
 
 
 
 
              QAÇDIM 
 
Qaçdım dost-tanışlar az olan yerdən, 
Qaçdım qohum-qardaş çox olan yerdən. 
Qaçdım insanları ac olan yerdən, 
Qaçdım harınları tox olan yerdən. 
Saxta bal dadıyan yalandan qaçdım, 
Könlümü yalandan alandan qaçdım. 
Qaçdım bir sehrli baxışdan qaçdım, 
Qəlbimə yağacaq yağışdan qaçdım. 
Qaç könlüm! Qaç görək əgər bacarsan, 
Qaç görüm, özündən hara qaçarsan. 
 
 
 
Ñþíÿí äåéèë áó îúàã 
 
 45 
 
 
 
 
 
 
 
 
 
 
ÖLÜM CƏZASI OLMASIN 
 
Qatili bağışlama, 
Qoy çəksin cəzasını. 
Insan çox gec ayılır. 
Qatili şəhid edən 
Dövlət qatil sayılır. 
 
 
 
Fikrət Qoca 
 
 46 
         
  
   
  ƏNCİR AĞACI 
 
Yarpaqlarını südlə bəsləyən,  
   südü acı  
        əncir ağacı. 
Məhəbbət kimi şirindi meyvəsi. 
        Qumlu torpaqların  
yatmış dəvəsi. 
Gün altında  
      bütün canlıların talvarı oldu. 
Yarpağı Adəmlə Həvvanın  
                            ilk paltarı oldu.  
İçdiyi su çox vaxt şor olan, 
Sevib-sevildiyi diyar Abşeron olan,  
Ana kimi dözümlü bir ağacdı, 
Meyvəsi min bir dərdə əlacdı. 
Bağımın başında yaşıl tacı  
                       əncir ağacı olub. 
Dərdimi bölüşdüyüm ana, bacı  
                     əncir ağacı olub. 
Bu gecə yaşamaqdan yorulub  
           əncir ağacı yıxılıb torpağa. 
Fəlakət üz verib bağa. 
Bu səhər bütün ağacların budağı  
               sənə baş əyib baxır. 
Bu səhər hər yarpağın gözündən  
                                yaş axır. 
 
 
 
 
Ñþíÿí äåéèë áó îúàã 
 
 47 
 
 
Payız vida mövsümüdür  
              əlvida anam, bacım,  
                           əncir ağacım. 
Biz ağacları dəfn etmirik. 
Başlayanda şaxtalı çağlar 
Bağban səni doğruyacaq, 
Ya satıb qazanacaq, 
Ya da yandırıb oduna qazanacaq.    
 
 
Fikrət Qoca 
 
 48 
  
 
      BƏLKƏ VAR 
 
Allahım, mən ayağın altında 
       Ağrıyan bir hüceyrəyəm. 
Ağrımı mütləq duyursan, 
Amma məhəl qoymadan 
         Ayağını yerə döyürsən. 
Mən anlaya bilmirəm, 
    Yəqin mənə nəsə deyirsən. 
Bilirsən mən ölsəm də 
Sənə bir şey olan deyil. 
Nə də Yer üzü dağılacaq. 
Elə həmin an 
     Yerimdə yeni hüceyrə doğulacaq. 
Heç kəs əbədi deyil, ancaq 
Hər kəsin bir ölməzlik anı var. 
Bəlkə ayağın altındakı bu hüceyrənin də 
          Ölməzlik imkanı var. 
Nə olar aman ver, Allah, 
     Bir an gözünün ucu ilə mənə sarı bax. 
 
 
 
 
Ñþíÿí äåéèë áó îúàã 
 
 49 
 
         
 
 
 
 
 
 
 
 
      İNSAN NECƏ? 
 
Axşam quşlar yuvasına qayıdır, 
Gedənlər yenə bahara qayıdır, 
Yuvası olmayanlar hara qayıdır? 
Yuvası olmayan insan necə? 
Yuvasızlar öz tənhalığına qayıdır hər gecə. 
 
 
 
 
Fikrət Qoca 
 
 50 
 
 
 
 
SƏRHƏDÇİLƏR 
 
Qalam, sərhəd, səngərim, 
Döyüşən ilk əsgərim. 
Oğlum, qardaşım, ərim, 
Göz qırpmaz keşikçidi. 
 
Istər tufanlar olsun, 
Şaxta, boran, qar olsun. 
Sərhədçilər var olsun, 
Göz qırpmaz keşikçidi. 
 
Vətən, arxayın çalış, 
Dincəl, işlə, gül, danış. 
Sərhədçilərə alqış, 
Göz qırpmaz keşikçidi. 
 
Vətən sevgisi gözdə, 
Dağda, düzdə, dənizdə. 
Adları qəlbimizdə, 
Göz qırpmaz keşikçidi. 
 
 
 
 
 
Ñþíÿí äåéèë áó îúàã 
 
 51 
 
 
İÇƏRİ ŞƏHƏR 
 
İçəri şəhər, 
ərəb əlifbası kimi  
      əyri-üyrü küçələr. 
Küçədən qaçıb, azıb qalanlar, 
               Kor-kar dalanlar... 
Bir-birinə qısılmış damlar, 
Pillə-pillə qır basılmış damlar, 
Yayda damların üstündə, 
Qışda damların altında 
           adamlar, adamlar... 
Təsbehlər səsləşirdi hər tində, 
Şimal küləkləri yorulub təslim olurdu  
               küçələrin labritində. 
“Mən təslim oldum” deyirdi, 
Zirvədən asılmış paltarları 
Ağ bayraq kimi yelləyirdi. 
Bəzi küçələr sahildən  
Göyə dirənən nərdivandı.  
Bir də gördün göy ağladı, 
Küçələr sinəsini açıb 
Yağışın altına uzandı... 
Hər səhər  
Quyular yuxu yozandı. 
Hər axşam  
Ulduzlar tale yazandı. 
Günəş dənizdən doğan azandı, 
 
 
 
 
 
Fikrət Qoca 
 
 52 
Hər səhər uçub mənbərə qonur. 
Axşam azan səsi 
Günəş olub öz yatağına dönür. 
Içəri şəhərin başına dolanır  
                            zaman, ömür... 
Əvvəli, sonu görünmür. 
Xəzərin ilk sonası – 
İçəri şəhər. 
Böyük Bakının  
Həvva anası  
İçəri şəhər.  
 
 
Ñþíÿí äåéèë áó îúàã 
 
 53 
 
 
     
 
 
 
   HOVUZDA 
 
Hovuzda su büllur kimi, 
Nur kimi  
            təzə -tər. 
Dibinə iynə düşsə görünər. 
Yumşaq işıqlı bir sudu. 
Elə bil körpə yuxusudu- 
     Yuxuda körpə gülüşüdü, 
Allah, bu nə qəribə işdi; 
Dəli ürəyimdən qəribə istək keçdi: 
«Hovuza qarmaq atım,  
           bəlkə balıq düşdü». 
 
 
 
 
 
Fikrət Qoca 
 
 54 
  
 
 
 
 
 AĞILLANMIR 
 
Gözlərimin gördüyünü 
        ağlım danmır. 
Ürəyim görmək istədiyini görür, 
        ağıllanmır ki, ağıllanmır. 
 
 
Ñþíÿí äåéèë áó îúàã 
 
 55 
 
 
 
 
 
 
 
 
                  
YENİDƏN DOĞ 
 
Vətən dedi,  
Bir oğlum da var.  
gözü tox,  
    könlü tox. 
Sevinci yox,  
qəmi yox. 
Qaldırsan fərqi yox, 
Yıxsan ona fərqi yox.  
Yazığa bu taleyi yazıbdı, 
Vətən onu yenidən doğ,  
                         yazıqdı. 
 
                                           1992 
 
 
Fikrət Qoca 
 
 56 
  
 
 
 YERİ GET 
 
Heç vaxt olmur haqsızlığın, 
Nə də haqqın yarısı. 
Ya öldürdün, ya da öldün, 
Bir olacaq ağrısı. 
İçindədir hər adamın 
Baş əydiyi tanrısı, 
Geri baxma, yeri get. 
Xəcil olsan yerə baxma, 
Görmədiyin yerə bax. 
Haqsız yerdə ayaq saxla, 
Ağac olmuş pirə bax. 
Hirslənəndə sus! Səbr elə, 
Sakit axan Kürə bax. 
Geri baxma, yeri get.  
İnsan gəldik, insan gedək 
Ömrümüzü başacan. 
Dünya gördüm, heç görmədim 
Bu dünyadan baş açan. 
Bədən varkən azad oldu 
Bu gödəndən baş haçan? 
Geri baxma, yeri get. 
Hər səyyarə bir qəfəsdir, 
Sirlər ilə doludur. 
Dedilər ki, Yer kürrəsi  
 
 
 
 
 
Ñþíÿí äåéèë áó îúàã 
 
 57 
 
 
İnsanlığın yoludur. 
Burda hər kəs yaranandan 
Taleyinin quludur 
Geri baxma, yeri get. 
 
                               (Arxivimdən) 
        
 
 
Fikrət Qoca 
 
 58 
 
YAŞAYIRAM 
 
Can sıxıldı, ruhum uçdu, 
Döşəmə daş, tavan daşdı. 
Ürəyim ağrıyan dişdi, 
Daşnan daşın arasında. 
 
Söz üyütmə xısın-xısın, 
Dözürsən döz, sınırsan sın! 
Dil hansı haqdan danışsın, 
Dişnən dişin arasında. 
 
Gödənim başımı yenib, 
Canım boş köpüyə dönüb. 
Boynum qıl körpüyə dönüb, 
Başnan leşin arasında. 
 
Dünya, səni boşuyuram, 
Gözlərimi boş qoyuram. 
Bir ölümnən yaşayıram, 
Gözlə qaşın arasında. 
 
Yalan haqdı, haqq yalandı, 
Bel büküldü, can talandı. 
Ömrüm yolda tapdalandı, 
Evnən işin arasında. 
 
Sahibi ölmüş bir bağam, 
Nə ölmüşəm, nə də sağam. 
Mən saralmış bir yarpağam, 
Yaynan qışın arasında. 
 
 
Ñþíÿí äåéèë áó îúàã 
 
 59 
 
 
Zamanda bir aman olmaz, 
Məndən imdad uman olmaz. 
Fikrətdən qəhrəman olmaz, 
Məğlub qoşun arasında.  
 
                                          1991 
 
 
 
 
Fikrət Qoca 
 
 60 
 
 
 
 
 
 
 
 
 
 
Xonçasa içində nə var? 
Nə fərqi nəyə bükülür. 
Evlər çölündən tikilir, 
Mənzil içindən sökülür. 
 
                                  1991 
 
 
 
Ñþíÿí äåéèë áó îúàã 
 
 61 
 
 
 
 
 
 
 
 
 
 
 
UŞAQLAR ÜÇÜN TAPMACA 
 
Nə yeyilir, nə içilir, 
Əkilmir, hər gün biçilir. 
 
                                     (kişilərin saqqalı) 
 
 
Fikrət Qoca 
 
 62 
  
XƏRÇƏNG - HAQSIZ BİR GERÇƏK 
 
Zəhərə döndərib ömrümün dadını 
Bu zəhrimar xərçəngin  
                          dəyişəydilər adını. 
Adını çəkəndə titrəyir dodaq, dil, 
Bu vahimədir  
                xəstəlik deyil. 
Adam sağalır,  
         vahiməsi qalır. 
Vahiməsi adamı əzir, 
                           üzür, 
Gecə-gündüz əsəblərinin üstündə gəzir. 
Halından hər an şübhəli olursan, 
Az qala dəli olursan. 
Canım, olmaz bu qədər. 
Dayan! Nəfəsini dər! 
Tumodan, soyuqdəymədən də  
                       ölən olur, sağalan olur. 
Dünyada hər an ölən olur, qalan olur. 
Elə dərdlər var ki, 
Xərçəng onların yanında yalan olur. 
Əslində xərçənglə də   
                        bir təhər yaşayaram. 
Amma deyingən arvadla yox,  
      aman-aman o saat boşayaram. 
Adam bilmir boş-boş sözləri dinləsin,  
   inləsin, 
Yoxsa canı ilə əlləşsin. 
 
 
 
 
Ñþíÿí äåéèë áó îúàã 
 
 63 
 
Bu zarafatı da elədim ki,  
Vahimənin ağırlığı  
      bir az yüngülləşsin. 
Bu can bazarıdı, 
Burda ucuz nədir? Baha nədir? 
Ölümə gedən yolda 
    hər xəstəlik bir bəhanədir.  
Ölüm hamını gözləyən  
yeni bir gələcəkdir. 
Ora hamı gələcəkdir, 
Görək axırda kim güləcəkdir. 
İnsan gələcəyə gedir. 
Ölən - 
Bizi vahimə altında yaşadan 
Özünü ölməz sayan xərçəngdir. 
 
 
Fikrət Qoca 
 
 64 
 
 
 
 
 
 
 
 
 
             ELƏMƏ 
 
Atalar sözü var aydın və qısa: 
«Mərdi qova-qova namərd eləmə». 
Bir mərd qovulanda namərd olursa, 
Sən bunu özünə bir dərd eləmə. 
 
 
 
Ñþíÿí äåéèë áó îúàã 
 
 65 
 
 
 
       
 
 
 
 
 
      QANSAN 
 
Həyatın dilindən, dediklərindən, 
Hər şey öyrənərsən, qansan, anlasan. 
Torpaq yetişdirib, yediklərindən, 
Ən gec dəyən meyvə insandı, insan. 
          
 
 
Fikrət Qoca 
 
 66 
 
 
 
 
 
 
 
    PEŞMANDI 
 
Dəlilik, müdrüklük,  
Bu iki ağır yük  
Bir qara daşdı, 
İki qardaşdı. 
İki düşmandı, 
Götürən də peşmandı, 
Götürməyən də peşmandı. 
 
 
 
Ñþíÿí äåéèë áó îúàã 
 
 67 
 
 
 
 
 
 
 
       XAHİŞ 
 
Mən bir şey xahiş eləyəndə, 
Əzizə, doğmaya, dosta 
   Bir şey diləyəndə… 
Dilənçiyə oxşamayım deyə, 
Yuyunuram, daranıram. 
      Ən təzə paltarımı geyirəm, 
Yox, sən dilənçi deyilsən-deyirəm özümə. 
    Sonra bir neçə gün  
       Güzgüdə baxa bilmirəm üzümə. 
Bu alçalmalar 
     Məni içəridən qurd kimi yedi. 
Hər halda əl açıb dilənənlər 
     Məndən daha səmimidi. 
 
 
 
Fikrət Qoca 
 
 68 
 
 
 
 
 
 BAYRAM AXŞAMI 
 
Hər yanda işıq, göydə fişəng, 
         masada şam… 
Baxışlarının soyuğundan ürəyim üşüyür, 
Tikə boğazımdan keçmir, 
Udquna-udquna qalmışam. 
Sənin alnında tər, 
Dişlərin dəyirman daşıdı, 
Altına nə atsan üyüdər, ötürər. 
Sənə baxıram, mənə soyuqdu. 
Sən 
İstidən boğuldum - deyirsən - 
Yəni bir stəkan buzlu su yoxdu?! 
Bayram axşamı 
   Bir masa arxasında 
  Biri acdı, biri toxdu. 
   Birinə istidi, birinə soyuqdu. 
Biri var, biri də var, 
Göydən düşən üç alma yoxdu. 
 
 
Ñþíÿí äåéèë áó îúàã 
 
 69 
 
 
 
 
 
 
OLUR 
 
Gözəlin erkəyə dediyi tərif 
Gözəl olur, 
        Amma gözəl yalan olur. 
Düşmən düşməndi, 
     Bəzən mərd düşməndən adama aman olur. 
Dostun düşmən olanı yaman olur, 
Deməyə ar eyləyən 
İçində cəhənnəm oduna yanan olur. 
Mərdliyin, mənliyin talan olur, 
Sonra da olan olur. 
 
 
 
 
 
 
 
Fikrət Qoca 
 
 70 
  
 
 
 
 
 
YORULDUM İNSAN OLMAQDAN 
 
Allahım, yoruldum insan olmaqdan, 
Gələn ömrümdə məni ağac eylə. 
Bir az dadlı meyvəsi olan, 
Yarpaqlarının pıçıltılı səsi olan, 
Sərin kölgəsi olan 
                              bir ağac. 
 
Nə yaşıl qanadlarımla uça bilim, 
Nə də köklərimdən qırılıb 
             tək ayağımla qala bilim. 
Başımda insan bəlası olmasın. 
Barı meyvəmi yeyənlərin, 
Kölgəmdə dincəlib «okay» -deyənlərin 
Əlində baltası olmasın. 
 
 
 
Ñþíÿí äåéèë áó îúàã 
 
 71 
 
         
YAZIĞIN GƏLSİN, ALLAH 
 
Kişinin şan-şöhrəti 
Özünə ağır yükdü.  
Ədası, şıltaqlığı 
Qələm əhlinə görkdü. 
Özünə baxır, görür, 
Özündən də böyükdü. 
Bəzən elə darıxır, 
Dünya ona dar olur. 
Tez-tez qiblə dəyişir 
Səhər müxalifətdi, 
Axşam iqtidar olur. 
Heç özüm də bilmirəm 
Nə deyim, vallah, buna. 
Yazıqdı bəla vermə, 
Bəlaya mübtəladı. 
Ağıl ver, Allah, buna, 
Ağıl da bir bəladı. 
 
Bilmirəm bacarıqdı, 
Yoxsa tale-baxtdı bu. 
Havadan tutur, duyur 
Günü, ayı, vaxtı bu. 
İşi də yaxşı gedir, 
Yəqin elə haqdı bu. 
Bəzən də boş buraxır, 
Özü bir «quş» buraxır, 
Tez haray-həşir salır,  
 
 
 
 
Fikrət Qoca 
 
 72 
Saqqalı uşaqdı bu. 
Heç özüm də bilmirəm 
Nə deyim, vallah, buna. 
Yazıqdı bəla vermə, 
Bəlaya mübtəladı. 
Ağıl ver, Allah, buna, 
Ağıl da bir bəladı.  
 
Yüz yol özündən deyər, 
Başqasından söz deməz. 
Yalançı deyil, amma 
Bərk ayaqda düz deməz. 
Paxıllığı tutanda 
Öz-özünə «döz» deməz. 
Ulağın tərifləyər, 
Köhlənlərə lağ eylər. 
Bəzən ağı qaralar, 
Bəzən də lap ağ eylər. 
Dostlarının uğrunu  
Ürəyinə dağ eylər. 
Heç özüm də bilmirəm 
Nə deyim, vallah, buna. 
Yazıqdı, bəla vermə 
Bəlaya mübtəladı. 
Ağıl ver, Allah, buna 
Ağıl da bir bəladı. 
 
 
 
 
 
Ñþíÿí äåéèë áó îúàã 
 
 73 
 
 
            
 
 
 
 
           DEYİL 
 
Zamanın sürəti artıb elə bil,  
Dövran yaxşı deyil, yaman da deyil. 
Bəzən bir gün kimi ötüb keçir il, 
Mənim istədiyim aman da deyil.  
 
Baxtına güvənib baxtım var demə, 
Vaxt qızıldı deyib, vaxtım var demə. 
Vaxta xəsisliyi heç, vaxt ar demə, 
Yelə sovrulmalı saman da deyil. 
 
Açacaq sirrini qaya da, daş da, 
Insan gənc olacaq yüz əlli yaşda. 
Yaşamaq çətindi bu qovhaqaçda, 
Amma heç ölməli zaman da deyil. 
 
 
Fikrət Qoca 
 
 74 
 
 
 
QARANQUŞLAR GƏLİBDİ 
 
Bir gözəl aprel günü, 
Gül ətirli bir səhər, 
Quş səsinə oyandı  
Qışdan çıxmış bu şəhər. 
Qaranquşlar gəlmişdi, 
Havada qaynaşırdı. 
Enmək, qonmaq istəyir, 
Tanımırdı, çaşırdı. 
Şığıyıb qalxırdılar, 
Qalxıb doğma Bakıya 
Səmadan baxırdılar. 
Onlar qoyub getdiyi  
Yuvaları yox idi. 
Onlar yuva tikdiyi  
Binaları yox idi. 
Nənələrə oxşayan  
Balacaboy binalar, 
Balacaboy nənələr, 
Qoynu isti analar 
Hara uçub getdilər. 
Yerində ucalıbdı 
Cavan-cavan binalar. 
Başı buluda dəyən  
Rəngi əlvan binalar. 
 
 
 
 
 
Ñþíÿí äåéèë áó îúàã 
 
 75 
 
Hər tərəf gül-çiçəkdi,  
Fəvvarələr dibçəkdi. 
Gözündə günəş yanır, 
Rəngdən-rəngə boyanır. 
Qaranquşlar enməyə  
Qorxur, çəkinir bir az. 
Vərdiş eyləyəcəklər. 
Şəhərə yaz gəlib, yaz! 
 
 
Fikrət Qoca 
 
 76 
  
 
 
    QƏBƏLƏ 
 
Yaşı min əsr olub, 
Hər zaman əsil olub! 
Hər gün dörd fəsil olur, 
Görən, hansı aydı bu. 
 
Geri qayıdıbdı qış, 
Gah dumandı, gah yağış. 
Yem daşıyır qaranquş, 
Guya hələ yaydı bu. 
 
Aşıb bəndi-bərəni, 
Çay çəkibdi nərəni. 
Səsi basıb dərəni, 
Dəmiraparan çaydı bu. 
 
Nəğmə deyir hər gülü, 
Çılçırağı nur gölü. 
Dağdan baxır dağ kəli, 
«Eyyy! Nə vur-haraydı bu» 
 
Qəbələdi, Qəbələ, 
Dostları qonaq gələ. 
Qarşılar gülə-gülə! 
Yaşıl bir saraydı bu. 
 
 
 
 
 
Ñþíÿí äåéèë áó îúàã 
 
 77 
 
Qəbələ yaza-yaza, 
Düşdüm payıza-yaza. 
Allahdan xalqımıza 
Ən gözəl bir paydı bu.  
 
                                22 may 2011    
 
 
 
Fikrət Qoca 
 
 78 
 
BİR SÖZ SORUŞDUM 
 
  Oljas Süleymanovun yetmiş beş yaşına! 
 
Yetmiş beş ildi 
Dünyanı dolanırsan. 
Yandırırsan, yanırsan, 
İstidən donursan, 
      Soyuqdan alışırsan. 
Hər şeydən danışırsan, 
   Axtardığından başqa. 
Canında hər kəs şikayətlənir, 
   Gəzmək istəyən 
       Yorğun ayağından başqa. 
Yetmiş beş yaşında, 
     Qəbələ dağlarının başında, 
Gözlərim sənə bir sual verdi: 
«Oljas axtardığını tapdınmı?» 
Yetmiş beş ilin 
         Əlli ilini tanışıq. 
Dünyanı çalın-çarpaz adlamışıq, 
Hələ bu qədər uzun danışmamışıq. 
Dodaqların titrəyib  
      bir-birinə qısıldı, 
            Susdu, susdu, susdu… 
Sən nə dediyini bilmədim, 
   Mən eşitdiyim: 
       Əfsus, əfsus, əfsusdu… 
                                             24 may 2011 
 
 
 
 
Ñþíÿí äåéèë áó îúàã 
 
 79 
 
 
 
 
 
 
 
VARDI BELƏ BİR ZAMAN 
 
Vardı belə bir zaman: 
Havada quş yox idi, 
Dəlidə daş yox idi, 
Müdrükdə huş yox idi, 
Sözsüz nəğmə deyirdik: 
«Aman, əmman, ay əmman»… 
Vardı belə bir zaman… 
 
                                 8 may 2011 
 
 
 
 
Fikrət Qoca 
 
 80 
 
 
 
 
 
 
 
 
YERLƏ GÖY ARASINDA 
 
Ayaq yerdən üzülüb,  
                    göyə də əl çatmayır. 
Ruhu da tovlayırsan, 
                yatmayır ki, yatmayır. 
 
 
Ñþíÿí äåéèë áó îúàã 
 
 81 
 
 
 
 
HƏR GECƏ XOCALIDA 
 
Hər gecə Xocalıda 
Canım ağrayır mənim.  
Güllələnən qocaya, 
Parçalanan körpəyə 
Ruhum ağlayır mənim. 
Hər gecə Xocalıda 
Göytürklərin ruhunda 
Yanıq yeri sızlayır. 
Əlinə girəvə düşən 
Əl-ələ iki düşmən 
Qırır günahsızları 
Hər gecə Xocalıda. 
Gülməyi unutmuşam, 
Xocalının qisasın 
Alanda güləcəyəm. 
Mən öləndən sonra da 
Xocalıda yenidən 
Dünyaya gələcəyəm. 
Bu qisası alınca, 
Ölüb-diriləcəyəm 
Hər gecə Xocalıda. 
 
1995 
 
 
 
Fikrət Qoca 
 
 82 
 
 
 
ƏSİR DÜŞDÜ 
 
Döyüş qurtarmayıb hələ, 
Torpaq keçir əldən-ələ. 
Mənimki də belə düşdü, 
Uduzdum ötən döyüşdə. 
Əsir düşdü Qarabağım, 
Cəza verdim öz-özümə. 
Qırxdırdım qara bığımı. 
Gəlib çatıb qisas vaxtı, 
Ordum zəfər çalacaqdı. 
Qara bağlı oğlanlarım 
Intiqamı alacaqdı, 
Qarabağım bağ olacaq. 
Dağlar sinə dağı deyil, 
Dağlar yenə dağ olacaq. 
Əgər yenə mən bığ qoysam, 
Bığım daha ağ olacaq. 
 
                                    1994 
 
 
 
 
Ñþíÿí äåéèë áó îúàã 
 
 83 
 
 
 
 
 
 
 
 
 
 
 
         TƏKLİK 
 
Buludlar ağlayır başımın üstə, 
Yağışda islanıb ruhum, ürəyim, 
Günəşdi göylərdən mənim diləyim. 
Nə çox nakam varmış bu Göy üzündə, 
Nə çox göz yaşı var göyün gözündə. 
Axı oralarda hamı mələkdi... 
Allaha yaxınlar hamısı təkdi... 
 
 
 
 
 
Fikrət Qoca 
 
 84 
 
           
         KÖLGƏM 
 
İşıqlı gündə, küləkli gündə, 
Daşın, torpağın üstündə 
Sürünürsən ətrafıma dolana-dolana. 
Ayaqlar altında tapdalanırsan, 
Duru suda yuyunursan, 
Bulanıq suda bulanırsan, 
Bütün günü başıma dolanırsan, 
Kölgəm, kölgəm, kölgəm. 
 
Gecə ürəyimin üstündə, 
Ana südü kimi doğma, istidə 
Xumarlanırsan. 
Ürəyimin döyüntüsü ilə 
Oxşanırsan, tumarlanırsan, 
Kölgəm, kölgəm, kölgəm. 
 
Başımın üstünü bulud alanda, 
Havanın qanı qaralanda, 
İçimdəki bir tində, bir dalanda 
Gizlənirsən. 
Bir bəhanədə, yüz yalanda 
Gizlənirsən, 
Yenə əzizlənirsən, 
Kölgəm, kölgəm, kölgəm. 
 
İndi it saxlayan it saxlayır,  
Pişik saxlayan pişik. 
 
 
 
Ñþíÿí äåéèë áó îúàã 
 
 85 
 
 
Biz də daha sırtılmışıq, 
Bir-birimizə öyrəşmişik. 
Heç bilmirəm mən səni saxlayıram,  
yoxsa sən məni. 
Mən çox vaxt səni görmürəm, 
Sən həmişə görürsən məni. 
Sən olmayanda darıxıram, 
Gözlərim səni axtarır. 
Ora-bura baxıram, 
Kölgəm, kölgəm, kölgəm. 
 
Min rəngə çalan işıqlı yuxularımda 
Ayağımı yerə vurub uçanda, 
Özümdən də qabaqda qaçanda, 
Arzularım çiçək açanda 
Səni heç görmədim, kölgəm. 
Bəlkə yuxuda  
şüşə kimi şəffaf oluram. 
Bəlkə yuxuda 
İçimdən qara fikirlər axmırlar. 
Bəlkə sənin kimi şirin yaltaqları 
Yuxu kimi müqəddəs aləmə buraxmırlar. 
Elə isə yazıq mənim dünyam, 
Yazıq mənim ölkəm, 
Kölgəm, kölgəm, kölgəm. 
 
Bizi şəffaf yaratmışdı Allah, 
Adəmin, Həvvanın nəfsi, 
Tamahı, gödəni, 
Yedi -yarandı bədəni,  
Bədənin kölgəsi yarandı. 
 
 
Fikrət Qoca 
 
 86 
Bax, o gündən dədəmiz yandı! 
Hər kəsin kölgəsi 
Özünün qəfəsidir, qəfəsi. 
Acgözlük, qazanmaq ehtirası, 
Yaltaqlıq pilləsi, 
Mənəmlik həvəsi 
Hər kəsin ölümü,  
Canında gəzdirdiyi kölgəsidi. 
Mən sənin yaşadığın mülkəm, 
Məni özün dağıdırsan, 
Kölgəm, kölgəm, kölgəm. 
 
 
Ñþíÿí äåéèë áó îúàã 
 
 87 
 
 
 GÖRÜŞLƏR 
 
Yetmiş beşə çatmışam. 
İsti sözlər qoynunda 
Xumarlanıb yatmışam. 
Prezident də «sağ olsun» 
Sərəncamla anıbdı. 
Dananlar da sağ olsun 
Söyüşlərlə danıbdı. 
Bu mənim həyatımdı. 
Bu məkan yarışında, 
Zaman mənim atımdı. 
Köhlənim belə gedib, 
Gücüm bu qədər olub. 
Əlbət ki, həyatımda  
Sevinc, qəm, kədər olub. 
Hara getdim görüşə… 
Köhnə iş, köhnə peşə… 
Kətan üstə, xalçada, 
Nəlbəkidə, dolçada 
Mənə öz şəkilimi  
Pay verdilər həmişə… 
Deyə də bilmirsən ki,  
Vallah, billah, ağ olur. 
Nə götürüb aparmaq, 
Nə qoyub qaçmaq olur. 
Evdə hara baxıram 
Mənə öz şəklim baxır. 
Hər şəklin arxasından  
 
 
 
 
Fikrət Qoca 
 
 88 
Bir tabut-ölüm baxır. 
Elə bil bu şəkillər 
Ölməyimə darıxır. 
Möhkəm - daş kimi sağlam 
Adamlar bəzən ölür. 
Əzaba dözən ölmur, 
Özündən bezən ölür. 
 
                      14.XII.2010
 
 
Ñþíÿí äåéèë áó îúàã 
 
 89 
 
                    
 
 
 
 
 
 
 
 
 
Çox namərd dünyadı, haqsızdı fələk, 
Yaradan dünyanın ipini yığmır. 
Burnumu soxardım bu işlərə mən, 
Burnum çox yekədi hər yerə sığmır. 
 
 
                                        03.03.2009 
 
      
 
 
 
 
 
Fikrət Qoca 
 
 90 
 
 
 
 
 
 
        OLACAQMIŞ 
 
Sən demə, bu dünyada hər şey olacaqmış, 
Hər zurnanın axırda adı ney olacaqmış. 
 
Bir gül kimi alim başı var əldə oyuncaq, 
Şahmar ilanın zəhri dönüb mey olacaqmış. 
 
Qoç buynuzu tək bığları burma bu matahlar 
Hardan biləsən sonda gəlib key olacaqmış. 
 
Əvvəldə durub, hər sözə “yox, yox” deyən oğlan, 
Bir vaxt baş əyib hansı sözü ləbbeh olacaqmış. 
 
Fikrət, qocalar göz yaşını qəlbə axıtdı, 
Göydən ələnib göz yaşımız şeh olacaqmış. 
 
 
 
 
Ñþíÿí äåéèë áó îúàã 
 
 91 
 
 
      DOSTUM 
 
Söz var qırğın salar, qırğın, 
Sən bu sözü necə qıydın. 
Niyə ürəyimi qırdın, 
Qıydın qəlbim sına, dostum. 
 
Mənim ağrılı səsim var, 
Hər qəlbdə pünhan isim var, 
Hər canda bir sarı sim var, 
Toxunma o simə,  dostum. 
 
Sinəmə basmısan közü, 
Mən çaşıb qalmışam düzü. 
Demək istədiyim sözü 
Necə deyim sənə, dostum. 
 
Bir güzgüdə özünə bax, 
Sözünü duy, üzünə bax, 
Əyrinə bax, düzünə bax, 
Özünü bir sına, dostum. 
 
Yol azmağı xoşlayırsan, 
Qapımızı daşlayırsan, 
Sən yenidən başlayırsan, 
Ömür çatıb sona, dostum. 
 
                                      31.XII.2010 
 
 
Fikrət Qoca 
 
 92 
 
 
 AĞLAMA, DƏNİZİM 
 
Ağlama, dənizim, 
   mavi gözlüm, 
      səsi şirin, 
        sözü duzlum. 
Səni yoğurdum, 
      yordum, 
        çox üzdüm. 
Səni tordan süzdüm, 
      suyun altından, 
Yatağının yeddinci qatından 
        Neftini sordum. 
Yerinə suyunu vurdum. 
Yağdırdıq qırma yağışlarını, 
      perikdirdik quşlarını. 
Balıqlarını köçürdük sahilə. 
Neçə-neçə gölməçəyə, gölə 
                    buraxdıq. 
Ağzımız sulana-sulana 
         böyüməyini izlədik,  
            üzməyinə baxdıq. 
Suyunu da şirinləşdirib içərdik, 
         hələ ki, içməli suyumuz var! 
  Çox acgöz soyumuz var. 
Hələ yüzmərtəbə binalar tikəcəyik, 
     hovuzuna nərə balığı əkəcəyik, 
       
              
 
 
 
Ñþíÿí äåéèë áó îúàã 
 
 93 
 
              dibçəyinə xan çinar. 
Yer üzü əsir alınmış, 
    tora salınmış 
          bir canlıdı. 
Əlimizdə qana bulanmış  
                 qamçı var. 
Ağlama, dənizim, 
     mavi gözlüm, 
Səsi şirin,  
          özü, sözü duzlum, ağlama. 
Belə getsə, işimiz bəd olacaq. 
  Deyəsən, nəvəmiz olmayacaq, 
       Nəticəmiz qiyamət olacaq. 
 
                                       16.VI.2010 
 
 
Fikrət Qoca 
 
 94 
 
 
 
 
 
 
 
 
 
ÖLÜ DƏNİZ 
 
Sənə ölü dəniz deyənlərin 
Başına gün vurub, 
Sarsaqlayıblar. 
Dəniz ölü ola bilməz! 
Bu dənizi duza qoyub, 
Gələcək üçün saxlayıblar.  
 
 
 
 
Ñþíÿí äåéèë áó îúàã 
 
 95 
 
 
 
 
 
 
 
 
 
 
NƏ FƏRQİ 
 
Dalğalar diriləndə balıq olur, 
Balıqlar öləndə dalğaya dönür. 
Hər ikisində dənizin ürəyi döyünür. 
Zamana nə fərqi var –  
Kim sonra, kim əvvəldi, 
Kim getdi,  
                     kim gəldi... 
 
 
 
 
 
 
Fikrət Qoca 
 
 96 
  
 
NUHUN GƏMİSİDİ YER ÜZÜ 
 
Gözlərindən yağan bu yağışın, 
   Bu qarğışın altında  
      susuz torpaq kimiyəm, 
            ürəyim cadar-cadar. 
Heç bilmirəm fəryadım 
          Alllaha çatmaz-çatar. 
Dünyaya məhəbbət göz açandan, 
Haçan və haçandan 
Bu yağışın bir damlası məlhəm oldu 
Sevənlərin yanar yarasına? 
Bu damlalar neyləyəcək, 
Aşiqlərin qəlbindəki min illərin 
               Susuz səhrasına… 
Bu yağış neyləyəcək mənə. 
Həsrətimin atəşi 
Cəhənnəmdə yanıq yeridir. 
Həsrətim indi 
Antraktidada buzları əridir. 
Tökün ətəyinizdən bu daşları! 
Bu yağışın altında Nuhun gəmisi batır, 
Bir yanda da sevənlərin göz yaşları. 
 
                                                  02.01.2010
 
 
Ñþíÿí äåéèë áó îúàã 
 
 97 
 
 
 
 
 
 
 
 
 
      ÖMÜR 
 
Bir az ağır işdi ömür, 
Bir ağrıyan dişdi ömür. 
Yüz il sonra kəssə ağrı, 
Deyərsən, tez keçdi ömür.  
 
03.01.2010 
 
 
    
 
 
Fikrət Qoca 
 
 98 
   
 
TƏK-TƏNHA 
 
Heç bilmirsən   
Qocalıq hardan, nə zaman gəlir. 
Görürsən telefon zəngləri seyrəlir, 
Qapı zənginə 
 yanını basa-basa, deyinə-deyinə gedirsən. 
Bir də duyuq düşürsən ki,  
Toydan çox yasa gedirsən. 
Gözəlliyə, ya da bir gözələ  
        baxa-baxa mürgüləyirsən. 
Hərdən yol gözləyə-gözləyə, 
Lap ürəyin darıxa-darıxa mürgüləyirsən. 
Hərdən ağrıya-ağrıya, 
Içindı ürəyin ağrıya-ağrıya  
                           ərinirsən danışmağa. 
                           Adam yox anlaşmağa... 
Nə gərək var lüzumsuz söhbəti açmağa. 
Ruha iynə vurmurlar, 
                     həb içirmirlər, 
Ürəyə, gözə eşq köçürmürlər, 
Bir də dönən deyil 
Ağzının əvvəlki dadı. 
Həkimə getmə, 
Qocalıqdı bu xəstəliyin adı. 
           
 
 
Ñþíÿí äåéèë áó îúàã 
 
 99 
 
 
 
UŞAQ BAĞÇASINDA GÖRÜŞ 
 
Bir uşaq bağçasında  
Şairlə görüş idi.  
Hamı susub baxırdı, 
Sanki otaq boş idi. 
Bu görüş çox xoş idi, 
Yox idi bir səs-səmir. 
Şair şeirlə başladı: 
-Necə başlayır ömür? 
Bir durna bir bələkdə 
Körpə uşaq gətirdi, 
Mənzilə işıq düşdü.  
Bağçadakı uşaqlar 
Hamsı birdən gülüşdü. 
İndi şair babanın 
Ağzı açıq qalmışdı. 
Saqqalı ağ şairin 
Qanı lap qaralmışdı. 
-Mən nə dedim gülməli, 
Sən bunlara bir bax ha… 
-Şair baba, durnalar 
Uşaq gətirmir daha, 
Bizi anamız doğub. 
Bir başqası dilləndi: 
-Bax, bizi ekiz doğub, 
Bir oğlan, bir qız doğub. 
-Mən bir qoca kişiyəm, 
 
 
 
 
Fikrət Qoca 
 
 100 
Sizin zəmanənizdən  
Dala qalmışam, dala, 
Hardan bilim, ay bala, 
Belə deyiblər bizə. 
Saxlayaq bu söhbəti, 
Qoy elə belə qalsın. 
Yaxşı, siz şeir deyin, 
İndi mən qulaq asım. 
 
                          10.01.2010 
  
 
 
Ñþíÿí äåéèë áó îúàã 
 
 101 
 
  
 
 
 
       GÖRMÜRƏM 
 
Çox şükür ki, gözüm nuru azalıb, 
Üzündəki qırışları görmürəm. 
Göydə Tanrım, yerdə yarım qocalmır, 
Baharım var, son baharı görmürəm. 
Ömrümüzdən ruzigarlar əsibdi, 
Çöldə əsən ruzigarı görmürəm. 
Ürəyimdə xanım taxtın var sənin, 
Sarayları, daş-divarı görmürəm. 
Mən səni yox, səndə səni görürəm, 
Səndən qeyri özgə yarı görmürəm. 
Nəvələrin «nənə» deyir qəm yemə, 
Səndən gözəl, gözəl qarı görmürəm. 
Fikrət Qoca ixtiyardır deyirlər, 
İxtiyarı arvad alıb əlimdən, 
Mən özümdə ixtiyarı görmürəm.  
 
                                           11.01.2011 
 
 
Fikrət Qoca 
 
 102 
 
SON LİMAN 
 
Ankoloji şöbədə, 
Dayanmışam növbədə, 
Bir səs qapını açır: 
«Gəl! Kimin növbəsidir» 
Hər kəsin qulağında 
Ürəyinin səsidir. 
Hər səhər növbə olur, 
Növbədə duranların 
Qəlbində qorxu olur, 
Dilində tövbə olur.  
Yalançı təsəlliyə, 
Boş-boş vədə baxan yox; 
Daha qorxan yerin yox,  
Yapışmağa  yaxan yox. 
Həkimin baxışında 
Ümid işığın yanır. 
Fikrində, xəyalında 
Bircə sual dolanır, 
«Niyə axı, niyə mən?» 
Daha heç inanmıram 
Sözə, yerə, göyə mən. 
Bu qapı arxasında, 
Son ümiddi, son liman 
Akademik Əhliman. 
 
 
 
Ñþíÿí äåéèë áó îúàã 
 
 103 
 
 
 
 
 
 
 
 
 
GƏLDİ SON BAHAR 
 
Bir qanadı qırıq quşam. 
Gəldi son bahar, 
Köçdü quşlar,  
                    yarpaqlar… 
Mən qıcanmış  
         dişlər arasında qalmışam. 
 
 
 
 
 
Fikrət Qoca 
 
 104 
  
 
 
 
 
 
 
ADƏMLƏ HƏVVA KİMİ 
 
Kişinin əynində bir qadın vardı. 
Qadın kişinin boyuna qısadı, 
                                   eninə dardı. 
Onun üçün qolları  
       kişinin boynunda düymələnmişdi. 
Onlar Adəmlə Həvva kimi  
                       bir-birinə bələnmişdi. 
Bu tanış mənzərədir, 
Köhnə macəradır… 
Deyəsən, Allah insanı  
               yenidən yaradır. 
 
 
Ñþíÿí äåéèë áó îúàã 
 
 105 
 
 
 
 
 
 
 
 
BU YAŞIMDA, BU GÜN 
 
Yeddidən yetmiş beş yaşıma kimi 
Sözlə oynadım, 
Sözdən oyuncaqlar düzəltdim. 
Artırdım, çoxaltdım, 
Bağışladım, satdım. 
Uşaqlara, cavanlara, 
Gözəl-göyçəklərə, 
Ağsaqqallara, ağbirçəklərə. 
Görüb sevinəni də oldu, ağlayanı da 
Cırıb atanı da oldu, saxlayanı da… 
Mən yenə sözlə oynayıram, 
        sözdən oyuncaq düzəldirəm, 
Bu yaşımda, bu gün! 
Ağlayan könlümü kiritmək üçün. 
 
 
Fikrət Qoca 
 
 106 
 
 
 
 
 
 
 
 
GÜLDÜM 
 
Özümü saxlaya bilmədim, 
Ağlamaq istədim, 
Ağlaya bilmədim. 
Güldüm, güldüm,    
Gözlərimdən yaş axa-axa güldüm,  
Uzaqdan öz halıma baxa-baxa güldüm. 
 
 
 
 
Ñþíÿí äåéèë áó îúàã 
 
 107 
 
 
 
 
 
 
 
 
 
SANDIQDAKILAR 
 
Başımız,  
yox, yox yaddaşımız  
Nənəmin sandığı kimidi. 
Ordan nə desən tapmaq olar. 
O qaranlıqda elə şeylər də var,  
            eşib çıxarsan ağ olar. 
 
 
Fikrət Qoca 
 
 108 
 
 
 
 
 
 
 
 
ÖMRÜN UZUN OLSUN 
 
Ömrün olsun, uzun olsun çatasan  
                                       mən yaşa, gör. 
İndi çatmaz sənə mən söylədiyim  
                                      sən yaşa, gör. 
 
 
 
 
 
 
Ñþíÿí äåéèë áó îúàã 
 
 109 
 
  
 
HAQDAN SORUŞUR 
 
Bir Leylisiz Məcnun vardı, 
Bu dünya başına dardı. 
Yel gətirdi, sel apardı, 
Hərə də bir yana yozdu. 
Özü də haqdan soruşur; 
Yazan niyə belə yazdı? 
 
Nə baxtı var, nə taxtı var, 
Nə işi var, nə vaxtı var. 
Arxa divar, qabaq divar. 
Dörd yol ayrıcında azıb, 
Özü də haqdan soruşur; 
Yazan niyə belə yazıb? 
 
Ası deyil, pir də deyil. 
Göy də deyil, Yer də deyil. 
«Sirr» -dediyi sirr də deyil. 
Öz-özünə quyu qazıb; 
Sonra da haqdan soruşur; 
Yazan niyə belə yazıb?  
 
 
 
 
 
 
 
 
 
 
Fikrət Qoca 
 
 110 
 
 
 
 
 
 
 
ÇƏTİN İŞ 
 
Ölmək çətin işdi, 
   yaşamaq ondan da betər. 
Onların arasından bir cığır seçdim,  
                                             keçdim, 
   Bu da mənə yetər. 
 
 
 
 
 
Ñþíÿí äåéèë áó îúàã 
 
 111 
 
 
 
 
 
GÜNAY BALAMA 
 
Mən yolumu azdım 
Şeir yazdım. 
Əgər pianino çala bilsəydim, 
əriyib axardım,  
          yanıb tökülərdim.. 
Ya da dirilib yaşayardım,  
           ya da yıxılıb ölərdim. 
Qızım pianinoda çaldı,  
musiqi də yazdı. 
Əzabı cəhənnəm  
                əzabından çoxdu. 
Sevinci can vermək 
 anından azdı. 
Elə bilir  
       şeir yazsa xoşbəxt  
                        olardı. 
Dərin düşünmə, qızım, 
bu dünya çox dayazdı.
 
 
Fikrət Qoca 
 
 112 
 
 
 
 
 
 
 
 
 
 
KÖNÜL SAHİBİ 
 
Acı sözdə bir az həqiqət var, 
Şirin sözdə bir az yalan. 
Könül sahibi sənsən, 
O satandı, sən alan! 
 
 
Ñþíÿí äåéèë áó îúàã 
 
 113 
 
 
 
 
 
 
 
 
 
İÇKİ 
 
Araq həyat kimi acıdı, 
Hərdən həyatın verdiyi acıların  
                                            əlacıdı. 
 
 
Fikrət Qoca 
 
 114 
 
 
 
 
 
 
 
 
ƏN GÖZƏL ŞEY 
 
İnsan kimi yaşamağa ümid yoxsa, 
İnsana yaraşan ən gözəl şey  
                              gözəl ölməkdi.  
Pak insan öz içində Allah kimi uca, 
Allah kimi təkdi. 
 
 
 
 
Ñþíÿí äåéèë áó îúàã 
 
 115 
 
 
 
 
 
 
NEYLƏYİM 
 
Yağış deyil, yağan dərddi, 
Yağıb qurtarmır, neyləyim. 
Astaraçay bir həsrətdi, 
Axıb qurtarmır, neyləyim. 
 
Bu kəsilən el yoludu, 
Həzrət Abbasın qoludu. 
Göyün sinəsi doludu, 
İldırımlar himə bənddi, 
Çaxıb qurtarmır, neyləyim. 
 
Həyat məni alıb-satıb, 
Səsim batıb, baxtım yatıb, 
Mənzilim də çoxdan çatıb, 
Taleyim üzümə baxıb 
Baxıb qurtarmır, neyləyim. 
 
                                        1990 
 
 
 
 
Fikrət Qoca 
 
 116 
         
 
 
 
 
 
 
 
 
 
 
Mənim xoş üzə  
ehtiyacım var,  
Sənin xoş sözə. 
Götür kitabımı 
Oturaq üz-üzə! 
 
 
Ñþíÿí äåéèë áó îúàã 
 
 117 
 
 
 
 
 
 
 
QALAN DEYİL 
 
Kainatda mərtəbələr 
Sonsuzluğa qədər gedir. 
Sevinc lap ilk qatlardadır, 
Uzaqlara kədər gedir. 
Kədər yol-yoldaşım mənim, 
Kədər dərdli başım mənim. 
Başsız mümkün olan deyil, 
Ömür yoldu, yalan deyil. 
Ömürlərdən yollar qalır, 
Yol heç kəsə qalan deyil. 
 
 
 
Fikrət Qoca 
 
 118 
 
 
 
QƏBƏLƏDƏ QARŞILADIM PAYIZI 
 
Avqustun axırında, 
Göydən od yağa-yağa 
Mən getdim Qəbələyə, 
Payızı qarşılamağa. 
Müdrik qoz ağacları 
Düzülüb yol yanında 
Əsgər sıralarıyla. 
Zümrüd sırğalarıyla 
Yola baxıb nazlanır 
Zoğal- dağların qızı. 
Armudlar budaqlarda  
Saralıb gəl-gəl deyir 
- Ayıların arzusu. 
Yay yorub ağacları 
Saçlarına dən düşüb. 
Bulaq dağların sazı, 
Çalınıb kökdən düşüb. 
Hər ağac budağında 
Saxlayıb payımızı. 
Bakıdan Qəbələyə 
Gəldim ki, hörmət ilə 
Qarşılayım payızı.  
 
 
 
Ñþíÿí äåéèë áó îúàã 
 
 119 
 
  
YAYLI, QIŞLI ŞAMAXI 
 
Mən sürünən dumanın 
Göz yaşıydım, yağırdım. 
Ağrayan ürəyimdə 
Bir bayatı çağırdım.  
Qış gəldi, hey, qaç, gəldi, 
Qış gəldi vay Şamaxı. 
Yay gəldi, isti düşdü, 
Gözəlim, ay Şamaxı. 
Buluddan işıq kimi, 
Güllü sarmaşıq kimi 
Sarınırıq boynuna. 
Unudulmuş haqq kimi, 
Budağa yarpaq kimi 
Qayıdırıq qoynuna. 
Uşaq səsi, quş səsi, 
Güllərin rayihəsi 
Yamaclarda çağlayır, 
Sevincindən kövrəlib 
Bulaqları ağlayır. 
Çoban bayatısının 
Əksi-sədası axır. 
Bülbülün nəğməsindən 
Gülün ədası baxır. 
Bu gözəllik yanında, 
Sevgi burulğanında 
Zaman keçir an kimi. 
Dağ dalından boylanır 
 
 
 
 
Fikrət Qoca 
 
 120 
Payız boz duman kimi. 
Köçür quşlar, yarpaqlar, 
Evlərin səsi köçür, 
Dağdan, bağdan, dərədən 
İnsan nəfəsi köçür. 
Həyətlərdən ruh köçdü, 
Evlər yan-yana qaldı. 
Payız gəldi, biz getdik, 
Dağlar dumana qaldı. 
Heç bilmirəm, doğrusu, 
Bu sevincdi, kədərdi? 
Həyat belə dövr edir, 
Etibar bu qədərdi… 
Yenə göylər güləcək, 
Yenə bahar gələcək. 
-Ay dağlar, xoş görmüşük. 
-Ay insan, xoş gəlmisən. 
Dünya belə qurulub, 
Nə uman var, nə küsən! 
 
 
Ñþíÿí äåéèë áó îúàã 
 
 121 
 
 
 
 
ÇƏTİN YOL 
 
Bu dünya bir bilməcədi, 
Gah gündüzdü, gah gecədi. 
Bilmədim nədi? Necədi? 
Gələndən gedənə kimi. 
 
Bir bədəndə sağ var, sol var, 
Qul qəlbində şah var, qul var. 
Öz canımda çətin yol var 
Ağıldan gödənə kimi.  
 
Pis işi xəlvət görürük, 
Yaxşını çölə səpirik. 
Hamımız ömür sürürük 
Dinsizlikdən dinə kimi. 
 
Yaxşı adamların baxtı,  
Yumurtadı, o da laxdı. 
Şairlər hamsı badbaxtdı, 
Füzulidən mənə kimi. 
 
                               19.Ramazan ayı, 2009 
 
 
 
 
Fikrət Qoca 
 
 122 
  
 
 
 
 
 
 
AZDI, AZ 
 
Gün çıxıb can qızıbsa, 
Bu mütləqa yaz deyil. 
Bir yuvanın quşları 
Hamısı pərvaz deyil. 
Əlbət ki, bilmədiyin 
Bildiyindən az deyil. 
Çox görüb, çox bilməyə 
Bir ömür çox azdı, az. 
 
 
Ñþíÿí äåéèë áó îúàã 
 
 123 
 
 
 
 
 AĞLA, AĞLAĞAN SÖYÜD 
 
Biz sənin kölgəndə pıçıldaşardıq, 
Saf eşqə and içib aşıb-daşardıq. 
Dözdüm, səni görüb gözüm yaşardı, 
Yaşıl saçlarından qəm yağan söyüd, 
Ağla, salxım söyüd, ağlağan söyüd. 
 
Dedi, ayrılmarıq, ayrıyıq bu gün, 
Sinəmdə yas qurub, evində düyün. 
Getdi sən inanan, mən öyündüyüm, 
İndi görkəmindən dərd yağan söyüd, 
Ağla, salxım söyüd, ağlağan söyüd. 
 
Ürəyimin içindən eşqim oğranıb, 
Ümidlər, arzular, sözlər doğranıb. 
Ahımdan yarpağın saralıb, yanıb - 
Payız paltarından qəm yağan söyüd, 
Ağla, salxım söyüd, ağlağan söyüd. 
 
Gözümdə yaş yanır, qəlbimdə göynək, 
Vüqarı qorumaq daha nə gərək. 
Onsuz da sənə bir bəhanə gərək, 
Mənim də yerimə ağla, yan, söyüd, 
Ağla, salxım söyüd, ağlağan söyüd. 
 
 
Fikrət Qoca 
 
 124 
 
 
BAKI - EŞQİM MƏNİM 
                                        
Bakı dünyanın pencəyində yağlı ləkədir. 
V.Mayakovski  
Doğma şəhər,  
      hər səhər  
          gözümü açıb,  
qaçıb  
Sənin gözəl qoynuna sığınıram. 
Sənə yenidən könlümü açıram, 
Sənə yenidən aşiq oluram. 
Doğma şəhər,  
   hər səhər düşüb yeniyetmə  
                   uşaq oluram, 
Sənə dəli kimi aşiq oluram. 
Ehey…Xəzərin ən gözəl  
                                     su pərisi. 
Hər gün bir az da gözəlləşən,  
                      ey gözəllik hərisi. 
Zaman hamını qocaldır, 
      Səni hər gün bir az da 
                        cavan eləyir. 
Sənə aşiq olmaq üçün  
        doğum evlərində oğullar dünyaya  
                                    gəlir, 
Xətainin qılıncı altından keçib  
                         cövlan eləyir. 
Nə gözlərinin qarasında,  
 
 
 
 
Ñþíÿí äåéèë áó îúàã 
 
 125 
 
Nə də yaddaşının ən uzaq macərasında 
                            qaranlıq qalmayıb, 
Heç neftin də «yaxana yağlı ləkə» salmayıb. 
Hər səhər pəncərəmə düşən gün işığı 
Sənin üzünün kölgəsidi, Bakı, 
Bütün leylilərin, məcnunların  
                    ruhunun ölkəsidi, Bakı. 
Bakı - ürəyimdə yanıb  
           məni yaşadan müqəddəs ocaq. 
Sənin qədər sevdiyim yoxdur, 
Olmayıb, olmayacaq!!! 
 
 
Fikrət Qoca 
 
 126 
  
YEDDİ GÜN 
 
1-Cİ GÜNDƏN ƏVVƏL 
 
Mən iki dünyanın arasındayam, 
Bəzən baş açmıram heç hansındayam… 
Bütün bu dünyanı əzbər bilirəm, 
Bilmirəm mən ruham, ölüyəm, sağam. 
Tanış sabahlara baxıb gülürəm, 
Bəlkə o dünyadan gəlmiş qonağam. 
Mənim zaman adlı köhlən atım var, 
İnsan sayılanlar bircə nəsildi. 
Dünya yaranandan bir həyatım var, 
O dünya, bu dünya iki fəslidi. 
Göydən yağanların hamsı tanışdı, 
Yerdən bitənlərin hamsı əzizdi. 
Bizə baxanların hamsı tanışdı, 
Ölüb itənlərin hamsı əzizdi. 
Ömür bir zərrədi, an içində an, 
Düzdü, bu ömürlə mən barışmıram. 
Dünyanı min illər tanıdığımdan, 
Taleyin işinə mən qarışmıram. 
Tale səfərinin sərnişini var, 
O dünya, bu dünya iki qatardı. 
Zaman yaranandan insan yol gedir, 
Deyən olmayıb ki, yolun qurtardı. 
 
 
 
 
 
 
 
Ñþíÿí äåéèë áó îúàã 
 
 127 
 
2-Cİ GÜN 
 
Bütün günü susuz yanır dil-dodaq, 
Yuxularda sərin sular içirəm.  
Mənə səbr, dözüm ver sən, ay Allah, 
Ömür adlı bir səhradan keçirəm. 
 
3-CÜ GÜN 
 
Yarandıq heçdən, nəyik? 
Zamanın köçündəyik, 
Biz haqqın içindəyik, 
Haqqa yalan deyirik. 
 
4-CÜ GÜN 
 
Adam var oruc da deyil, 
Pulu yox, hər şey baha… 
Nə yatmağa evi var, 
                              nə də yeməyi.  
Heç yalvarmır da Allaha… 
Hamının gözü qabağında ölür, 
Heyrətlə dünyaya baxa-baxa. 
Hanı o quzğun kimi dolanan, 
Bülbül kimi ötənlər xeyirdə-şərdə. 
Deyəsən, heç savab qazanmaq istəyən də  
                       yoxdu bu şəhərdə. 
 
 
 
 
 
 
 
Fikrət Qoca 
 
 128 
5-Cİ GÜN 
 
Ya Rəbbim, yazıqlığı başıma tac eləmə, 
Əzizlərimi dərdli qoyub  
                 mənim dərdimə əlac eləmə. 
Ya Rəbbim,  
                 millətimi orucluqdan başqa gündə  
                                                 ac eləmə. 
Ya Rəbbim,  
                bizi özündən başqasına möhtac eləmə. 
 
6-CI GÜN 
 
Dünyaya fani dedik  
                   həm yalandı, həm doğrudu. 
Zaman ömür verəndi,  
                  həm də ömür qalandı 
-oğrudu. 
 
7-Cİ GÜN 
 
Yeddinci günə yetdik… 
Gəldik,  
           yaşadıq,  
                          getdik…
 
 
Ñþíÿí äåéèë áó îúàã 
 
 129 
 
  
 
SÖNƏN DEYİL BU OCAQ  
 
Zülmün topu var, gülləsi var, 
qələsi varsa, 
Haqqın da bükülməz qolu, 
dönməz üzü vardır. 
 
                             Hüseyn Cavid 
 
Din ruhun anasıdır, 
Allah astanasıdır. 
Din müqəddəs elmdi, 
Yurdum - elim, dilimdi. 
Dil kəsən, ev yıxanlar, 
Qan töküb, can yaxanlar, 
Allah verən canları 
Din adından doğrayan, 
İnsanın Allahına 
İnamını oğrayan 
Qəlbi kor, vicdanı kar, 
Sən Allahın evində 
Şeytana oldun nökər. 
Bu Aşura günündə 
Baban Yezitdən də sən 
Bir az o yana getdin. 
Cavan balalarımı 
Qanına qəltan etdin. 
 
 
 
 
 
Fikrət Qoca 
 
 130 
Allahın hüzuruna  
Nə üzlə gedəcəksən, 
Əlində günahsız qan 
İmam geyimli şeytan. 
Nahaq qan yerdə qalmaz, 
Sönən deyil bu ocaq. 
Elə od var, üstünə 
Su töksən söndürməyə 
Daha da gur yağacaq. 
 
                               28.XII.2009 
 
 
 
 
 
Ñþíÿí äåéèë áó îúàã 
 
 131 
 
 
 
YOL VERIN 
 
Yol verin, yana durun, 
Hamilə qadın gedir. 
Bir az o yana durun, 
Hamilə qadın gedir. 
Ayağının altında 
Yumşaq olun, a daşlar, 
Köntöy söz danışmayın, 
A bacılar, qardaşlar, 
Hamilə qadın gedir. 
Əgər dərdin-sərin var 
Mənzilində gizlə, çıx, 
Yola gülər üzlə çıx! 
Qəzəbini, kinini 
Gizlə ayıbın kimi, 
Yola şirin sözlə çıx, 
Hamilə qadın gedir.  
Dodaqlar boyanmasın 
Qara giley-güzara. 
Həyatı dəllal kimi 
Siz çəkməyin bazara. 
Dünyanı, sizi, bizi 
Hələ görməyən var, ha?! 
Onu dünyaya çəkən  
Bu sudur, bu torpaqdır. 
Taleyi, adı, bəxti, 
 
 
 
 
 
Fikrət Qoca 
 
 132 
Onun çiçək payı da, 
Onun işıq payı da, 
Hələ doğulacaqdır. 
Yol verin, yana durun, 
Hamilə qadın gedir. 
Onun qaşı çatılsa, 
Tutular göyün üzü. 
Onun bircə naləsi 
Dağıdar evimizi, 
Siz allah, gülümsəyin, 
Gülümsər görsün bizi. 
Hamımızın tanışı, 
Hamımızın əzizi 
Hamilə qadın gedir. 
Bir layladır, beşikdir, 
Yeridikcə yürünür. 
Çiyinlərində tale, 
Üzündə, gözündə nur, 
Hamilə qadın gedir. 
Sevdiyim qız, yana dur, 
Hamilə qadın gedir. 
 
 
 
Ñþíÿí äåéèë áó îúàã 
 
 133 
 
 
YUXUDA HƏCCƏ GETMİŞDİM 
 
Yuxumda Həccə getmişdim, 
Son arzuma çatırdım. 
Əllərimdə daşlar vardı, 
Şeytana daş atırdım. 
Birdən ətrafa boylandım, 
Daş atmaqdan daşındım. 
Şirin yuxumdan oyandım, 
Öz-özümə düşündüm. 
Nə fərqi var yuxu – gerçək, 
Mən şeytana daş atıram. 
Hardan bilim atdığım daş 
Gedib kimə dəyəcək. 
Bəlkə elə bir dostuma, 
Əzizimə dəyəcək. 
Bəlkə elə qayıdacaq, 
Lap özümə dəyəcək, 
Öz sözümə dəyəcək. 
Şeytana milyon-milyon 
Burdan daş atan gəlib. 
Bəzi zəvvarlar bura 
Içində şeytan gəlib. 
Işlətdiyi insanları 
Quduz kimi dalayan, 
Kimsəsizlər var-yoxunu 
Çalan, çapan, talayan, 
Özündən böyüklərin 
Ayağını yalayan, 
Hacı olmağa gəlib. 
Şeytana daş atacaq, 
 
 
Fikrət Qoca 
 
 134 
Hara qaçsan o daşın 
Gəlib sənə çatacaq. 
Bu qədər hacı varsa, 
Hər hacı qonşusunda 
Çörək möhtacı varsa, 
Bu ac-yalavacların 
Səndə əlacı varsa, 
Şeytana daş atmağa 
Həccə niyə gedirsən? 
Burda şeytana daş at! 
Bir bədbəxti sən yaşat! 
Sənin terror tələndə 
Neçə insan ölürsə, 
Günahsız insanların 
Qanları tökülürsə, 
Buna sevinməyinə 
Şeytan baxıb gülürsə, 
Daşı kimə atırsan?! 
Ərəb baharı deyib 
Bir-birini qıranlar, 
Cavanı, ağbirçəyi 
Öldürən, yandıranlar 
Sonra Həccə gedəcək. 
Şeytana daş atacaq, 
Orda rəhmdil olub, 
Bir az yavaş atacaq. 
Şeytan orda deyil ki, 
Şeytan bizdə, sizdədir, 
Şeytan içimizdədir. 
Qəzəblənib çoşanda, 
Hirsin aşıb-daşanda, 
Elə bil ki, həcdəsən, 
 
 
Ñþíÿí äåéèë áó îúàã 
 
 135 
 
Öz kininə bir daş at. 
Ziyafətlər verəndə 
Aşıb-daşan süfrəni 
Aclar gendən görəndə, 
Elə bil ki, həcdəsən 
O gününə bir daş at! 
Mənəmliyin coşanda, 
Elə bil ki, həcdəsən 
Öz önünə bir daş at! 
Dinin, dilin nə fərqi, 
Insan, Allahdan çəkin! 
Yaşa bir insan təkin! 
Bu dünyadır rəngbərəng, 
Adamlardı növbənöv, 
Əsil insan tək-təkdi! 
Eləsi var yanında 
Yazıq şeytan mələkdi.  
Həcc qismət olsa mənə 
Bir zaman getsəm əgər, 
Qorxaram daş atmağa, 
Bilmirəm kimə dəyər. 
 
 
 
Fikrət Qoca 
 
 136 
 
VATİKAN, RİM PAPASI  
XВЫ BENEDİKTƏ 
 
Cənab müqəddəs ata, 
Oturmusunuz Tanrı səltənətinin  
                 yerdəki kölgəsində. 
Yaradana ən yaxın bölgəsində, 
Bütün katoliklərin müqəddəs ölkəsində.  
Ayağına gəlmişəm, 
         Gəl danışaq mərdi-mərdanə. 
Həlbət ki, müqəddəs ata, 
Sən məndən çox yaxınsan yaradana. 
Istəyirsən mənə qəzəblən, 
                           məni söy, danla... 
Nə olar icazə ver, 
  Qoy özüm danışım yaradanla. 
Nə olar mənə ver yaradanın 
           əl telefonunun nömrəsini. 
Ömrümdə bir dəfə eşidim  
                           haqqın səsini. 
Bilirəm növbə mənə gələndə, 
Deyəcəksən: 
      Yaradanın nömrəsi yoxdu məndə,  
                         verməyəcəksən!  
Haqlısan,  
          axı mən Məhəmməd hümmətiyəm, 
O məqama məni layiq görməyəcəksən. 
Yəqin hardansa eşitdiyin  
                         Allahın səsi var, 
Yoxsa hardan bilərdin, 
  Rusların çeçenləri qırmağa  
 
 
Ñþíÿí äåéèë áó îúàã 
 
 137 
 
          yaradandan icazəsi var. 
Susdun, dinmədin, 
Heç üzü o yana dönmədin. 
Onu da bilirdin ki, hər yüz ildə 
  Iki dəfə rusların  
                bizə verdiyi cəzası var. 
Qriqoryana görə,  
            körük basana,  
                  ocaq qurdalayana görə 
Iyirmi ildi vətənimdə 
    Bir milyon didərgin var. 
Yəni, dünyada bundan da qara gün var?! 
Müqəddəs torpağım, 
                        Qarabağım, 
It altında ot kimi qalıb, 
Sinəmizdə od kimi qalıb. 
Hər türk bir cam su töksə, 
Ermənistanda Nuhun tufanı olar, 
                        istəmirik. 
Məcbur olsaq əlimizdə 
Günahsız insanın da qanı olar,  
                        istəmirik. 
Niyə səsin çıxmır, müqəddəs ata. 
Niyə belə biganəsən Allah yaradan  
                             insana, həyata. 
Yox, sən göyün qapısını döyən deyilsən, 
Bunları yaradana deyən deyilsən. 
 
Canım-gözüm,  
         ver nömrəsini danışım özüm. 
Nömrə yoxdu –demək də- bir nömrədi. 
Yaradanla sən də danışa bilmirsənsə, 
 
 
Fikrət Qoca 
 
 138 
Onda bizim fərqimiz nədi? 
Göydən gələn ata səsidir, 
Yerdəkilər 
         Allahın bir ailəsidir. 
Bilirəm, evin kiçiyi olmaq 
           çox böyük dərddi. 
Peyğəmbərlərin sonbeşiyi Məhəmməddi. 
Biz də onun hümmətiyik, 
            Biz bu yolda qətiyik! 
Elə bilməyin kimsə  
          haqq divanından əkiləcək. 
Haqq-hesab çəkiləcək. 
 
 
 
Ñþíÿí äåéèë áó îúàã 
 
 139 
 
 
ARZULAR DİVARI 
 
Yerusəlim şəhərində 
Peyğəmbərlər sırasında, 
O dünyayla  
Bu dünyanın arasında  
bir qala var: 
“Ağlar divar” 
Divar deyil, bu bir pirdi, 
Burda dinlər hamsı birdi.  
Burda hər kəs  
        bir Allahın bəndəsidi, 
Allahın bir bəndəsidi. 
Burda dillər ayrılığı səslənməyir, 
Burda yalnız  
ürəklərin bir səsidi. 
Min illərdi  
      bu divarın ətəyinə insan gəlir. 
Arzusunu, diləyini deyənlərin  
    ürəyində daşa dönmüş yaş kövrəlir. 
Arzulardan, göz yaşından  
bu qalada daş kövrəlir. 
Bəlkə də heç daş deyil bu, 
Min illərin,  
          istəklərin, könüllərin  
daşa dönmüş arzusudu. 
Bu daşlarda hərarət var, 
Vallah, bu daş-divar deyil, 
Allahın daş yazısıdır. 
Bir yanında senaqoqdur,  
Bir yanında ilkin kilsə, 
 
 
Fikrət Qoca 
 
 140 
Bir yanında Sultan məsciddir. 
Bu dinlərdən- dinlərə yox, 
Min illərdən min illərə  
                          bir keçiddir. 
Ay Allah, 
Bu dinlərin hamısını qardaş elə. 
Habil, Qabil kimi yox ey... 
Qardaş-bağrı-badaş eylə. 
Bu arzular divarında  
   hərəmizi güvəndiyin bir daş eylə. 
 
 
 
 
Ñþíÿí äåéèë áó îúàã 
 
 141 
 
     
 
 
 
 
 
 
 
BU GÜNÜN SABAHI VAR 
 
Düşməni ruhlandıran  
                       zəfər təntənəsidir. 
Sabahı bilmirik biz –  
                bu, bu günün səsidir... 
Məğlubiyyət sabahın  
Zəfər bünövrəsidir. 
Döyüşdən yazan çoxdur,  
        yazını yozan çoxdur. 
Axırda məlum olur,  
       tarix boyu dünyada 
Udan, uduzan yoxdur. 
 
 
 
Fikrət Qoca 
 
 142 
 
 
 
 
 
 
 
               QAYIDARIQ 
 
Qiyamət qapını bir gün döyərsə, 
Buna şahid olar bütün kainat. 
Torpaqda bir toxum qalıb göyərsə, 
Dünyada yenidən başlayar həyat! 
Yenidən həyata qayıdarıq biz, 
Günəş, Yer olduqca yenə varıq biz. 
 
 
 
 
 
 
 
Ñþíÿí äåéèë áó îúàã 
 
 143 
 
 
 
 
 
 
 
 
 
 
 
SßÍÈ  
ÉÀØÀÒÌÀÃ 
Ö×ÖÍ... 
 
 
 
 
 
 
 
Fikrət Qoca 
 
 144 
 
 
 
 
SƏNSƏN 
 
Sənsiz yaşayaram, sənsiz ölmərəm,                  
Sənsiz ağlamaram, sənsiz gülmərəm. 
Sənsiz bu dünyanı dünya bilmərəm, 
Dünya məhəbbətdi, sevgidi, sənsən. 
 
Quşlar sənin üçün gəlir hər bahar, 
Güllər sənu görüb gülür hər bahar. 
Bulaqlar bilir ki, səni sevən var, 
Küləklər bilir ki, tez-tez küsənsən. 
 
Ömrümə işıqdır qara gözlərin, 
Ruhumu titrədir şirin sözlərin. 
Yaraşığı sənsən gülər üzlərin, 
Bağlarda qərənfil, nərgiz, süsənsən. 
 
Baxtım, varım-yoxum, qismətim mənim, 
Hökmüm, ərkim, canım, ismətim mənim. 
Səndədir hər sözüm, söhbətim mənim, 
Sən mənim sözümü tez-tez kəsənsən. 
 
 
 
Ñþíÿí äåéèë áó îúàã 
 
 145 
 
 
 
 
 
 
 
 
 
 
 
 
MƏN OLACAQDIM 
 
Günəbaxan kimi mən sənə baxdım, 
Ulduzam şığıdım qoynuna axdım. 
Hansı səyyarədə doğulsa idin, 
Onu kəşf eləyən mən olacaqdım.  
 
 
 
 
 
Fikrət Qoca 
 
 146 
 
 
 
 
 
 
 
 
 
 
 
HƏYATDA 
 
Həyatdakı min bir dərdin 
Bir bacısı məhəbbətdi. 
Ən şirini məhəbbətdi, 
Ən acısı məhəbbətdi. 
 
 
 
 
Ñþíÿí äåéèë áó îúàã 
 
 147 
 
           
 
 
 
 
 
 
 
 
 
ÇAĞIRMA 
 
Çağırma, qoy yaşayım, 
Öz başımdı, öz əlim. 
Qorxuram səndən mənə 
Soyuq dəyər, gözəlim. 
 
 
 
Fikrət Qoca 
 
 148 
         
 
 
 
 
 
 
 
 
 
SƏNSİZ 
 
Yox, yox sənsiz ölmərəm, 
     Vüsala çatmaq üçün, 
Bir torpağın qoynunda 
     Yanaşı yatmaq üçün! 
Sənsiz mütləq yaşaram 
     Səni yaşatmaq üçün. 
 
 
           
 
 
Ñþíÿí äåéèë áó îúàã 
 
 149 
 
        
 
 
 
SEVİRƏMMİŞ 
 
Üç gündü səndən ayrıyam, 
Sevirəmmiş mən səni. 
Özüm boyda bir ağrıyam, 
Sevirəmmiş mən səni. 
 
Üç gündür ki, ürəyimdə 
Barışıram, küsürəm. 
Sənə görə mən özümlə 
Dalaşıram, küsürəm. 
 
Neçə ildir sevdiyimi 
Bilməmişəm hələ mən. 
Yəqin səni sevdiyimə 
Ölməmişəm hələ mən. 
 
Üç gündü səndən ayrıyam, 
Dünya düşüb gözümdən. 
Üç gündü səndən ayrıyam, 
Incimişəm özümdən. 
 
 
Fikrət Qoca 
 
 150 
                   
 
 
BAX 
 
Dedim yanağın almadı, 
Məni vecinə almadı. 
Belə olmaz, bu olmadı, 
Barı bir dön mənə bax. 
 
Getdin ədan yıxdı məni, 
Daş-divara sıxdı məni. 
Gözlər oda yaxdı məni, 
Barı bir dön yenə bax! 
 
Su ol, mənə sarı axma, 
Yağış ol, üstümə yağma, 
Mənə baxmırsan, heç baxma! 
Barı dön kölgənə bax. 
 
Vallah, səndən Allah alıb, 
Qəlbinə kim şübhə salıb. 
Gedən gedib, qalan qalıb, 
Barı öz könlünə bax! 
 
 
 
Ñþíÿí äåéèë áó îúàã 
 
 151 
 
       
 
GÖZLƏRİNİN RƏNGİ 
 
Bilmirəm nə vaxt, haçan 
Cənnətdən bezib qaçan 
Bir mələksən, gözəl qız. 
Mənim yolumu kəsən 
Bir fələksən, gözəl qız.  
Bu yayın istisində  
Gözələrin nə sərindi, 
Gözlərin nə sakitdi, 
Getdikcə ağlım gedir, 
Gözlərin nə dərindi. 
Məni hara aparır 
Gözlərinin ovsunu. 
Getdikcə yaxınlaşır 
Azadlığımın sonu. 
Gözlərindir kainat; 
Hər halda mənim üçün, 
Orda başlayır həyat, 
Orda qurtarır həyat. 
Mənə elə gəlir ki,  
Gözlərindi qoruyan 
Düyanın ahəngini. 
Gözlərində yaşadım, 
Amma görə bilmədim 
Gözlərinin rəngini. 
 
 
 
 
Fikrət Qoca 
 
 152 
 
 
 
 
  MƏHƏBBƏT 
 
Məhəbbət ölüm kimi bir şeydi, 
Atılırsan qoynuna 
Gedirsən sonsuzluğa kimi, 
                     sənsizliyə kimi. 
Heç özün də bilmədən 
            Niyə? Nədən?! 
Qayıtmaq istəmədən 
          Gedirsən, gedirsən… 
Məhəbbət taledi, qəzadı, qədərdi. 
Məhəbbət o dünyadan da  
                             o yana qədərdi. 
«Yox!» -deyib  
             özünü aldatma, 
      çalış sonuna çatma… 
Bu məhəbbətdi,  
               şirin dərddi. 
Bu dərdin qoynunda  
         ölmək səadətdi. 
 
 
 
 
 
                
 
 
Ñþíÿí äåéèë áó îúàã 
 
 153 
 
     
 
 
 
 
 
 
 
GƏLMƏSƏ 
 
Göz yaşıyla sönən deyil 
Məhəbbətin yanğısı. 
Söndürəmməz özü yanar 
Bu atəşə daman su. 
 
Bu bəlanı Allah qıymır 
Hər adama, hər kəsə. 
Vaxt varkən sən özün get, 
Bəla sənə gəlməsə. 
 
 
 
 
Fikrət Qoca 
 
 154 
 
GÖZLƏRİMİ YUMANDA 
 
Gözümü yumub, 
Xatirələrimin işığında yaşayan 
Keçmişimə qayıdıram. 
Doğma yerlərə, köhnə vərdişimə, 
 Köhnə işimə qayıdıram. 
Nənəmin, babamın təndir çörəyi ətirli 
                    əziz səsinə. 
Atamın, anamın oğrun-oğrun mənə baxıb 
            gülümsəməsinə 
                        qayıdıram. 
Qızları sevərdim, 
             Nə eşqimi aça bilərdim, 
Nə də qayıdıb qaça bilərdim. 
Yanardım öz içimdə 
       Şöləsi titrəyən şam kimi. 
Hələ də xatirəmdə yanır o sevgilər, 
      Hərəsi oğurluq bir axşam kimi. 
«Yox!» cavabı almaqdan qorxmuşam. 
Yox cavabından yox! 
Qızın yanında qəfil ölməkdən qorxmuşam. 
Kipriklərdən yağan  
          Odlu yağışlar kolleksiyam var. 
Dünyada ən zəngin  
        Oğrun baxışlar kolleksiyam var. 
Yaxşı ki, var! 
           Yoxsa indi gözümü yumanda  
Dibsiz bir qaranlığa qərq olardım. 
Bəlkə də çoxdan ölərdim. 
 
 
Ñþíÿí äåéèë áó îúàã 
 
 155 
 
  
 
 
 
 
 
 
 
 
SƏNDƏN O YANA 
 
Özüm əkdiyim bağ kimi, 
Yaşadığım otaq kimi, 
Yatdığım yataq kimi 
Qoynuna gedəcəyim ana torpaq kimi. 
Sevirəm səni, yarım, 
              sevgili qarım. 
Səndən o yana qurtarır yollarım. 
 
 
 
Fikrət Qoca 
 
 156 
                       
YANILMA 
 
Əllərin yeni açılmış  
      ağ güllərə bənzəyir. 
Tellərinin cığası 
        yanağını bəzəyir. 
Neçə baxış oxşayır, 
         səni neçə göz yeyir. 
Mən də sənə aşiqəm, 
          yanıram öz içimdə. 
 
Saçlarını oxşayır,  
         opür, oynayır külək. 
Səni bu yer üzündə  
        mələk yaradıb fələk. 
İzn ver gözəlliyə  
            səcdə qılmağa gələk, 
Kölgəndə şam tək yanaq, 
       bu boyda, bu biçimdə. 
 
Yox, sənsən yanan atəş,  
       biz sənə pərvanəyik. 
Eşq oduna yanmışıq  
              dəliyik-divanəyik. 
Atəşinə yanmağa  
          gəlmişik biz hər nəyik, 
Ehtiyatlı ol, gülüm, 
         sən yanılma seçimdə.           
                                                02.XII.2010
 
 
Ñþíÿí äåéèë áó îúàã 
 
 157 
 
 
 
 
 
 
 
 
 
 
MƏHƏBBƏTSİZ 
 
Məhəbbətsiz adamın 
          mehriban baxışı da olmur. 
Məhəbbətsiz adamın 
          ağlamağa göz yaşı da olmur. 
Məhəbbətsiz adam 
         necə olur ki, doğulur? 
Bu cavabsız sualdı, 
         cavabsız da qaldı. 
 
 
Fikrət Qoca 
 
 158 
 
QƏZƏLVARİ MƏZƏLƏR 
                                1 
Mənə göz süzmə, gözəl, dön mənə bax, 
Canımı üzmə, gözəl, dön yenə bax. 
Baxma başdan-ayağa müştəri tək, 
Aşiqin ruhunu gör, qəlbinə bax. 
Heç mənə baxma, gülüm, bax özünə, 
Belə yum gözlərini, könlünə bax. 
Mən sənin qəlbinə yol axtarıram, 
Sərhədçi kipriyə bax, kömrükə bax. 
Qoca Fikrətdə nə can var alasan, 
Xırda pul tək bu qalan ömrünə bax. 
                               2 
Baxır yana erkək gözü hərdən-birdən, 
Ram edir bir hürkək gözü  hərdən-birdən. 
Belə anlar yar gözündən də yayınmır, 
Sancır məni yarın özü hərdən-birdən. 
Salanda yada o xoş dəmləri bir an 
Qəlbimdə göynər göz izi hərdən-birdən. 
Bir an xoşbəxt olam ha, yüz cahil gəlir, 
Gəlir dilində söz bizi hərdən-birdən. 
Yalanla könlün alır hər yazıq şair, 
O sözə  inanar özü hərdən-birdən. 
Fikrət, şair sözü yalandı deyiblər, 
Yox, düz olur şair sözü hərdən-birdən. 
 
                             3 
Baxmadı baxtım üzümə, yarım getdi, 
Yarı can qaldım özümə, yarım getdi. 
Mən bir eşq abidiyəm, qibləm itib, 
Nur verdi həsrət üzümə, tanrım getdi. 
 
 
Ñþíÿí äåéèë áó îúàã 
 
 159 
 
Hər qızda bir zərrə var ki, sənə bənzər, 
Baxdım qızlara, ismətim-arım getdi. 
Fikrət Qoca sənsiz qocaldı gənclikdə, 
Vüqarım, baharım, ixtiyarım getdi.  
                         4 
Hardadı məndə o baxt naz eləmə, 
Məzəni, işvəni at, naz eləmə. 
 
Mürgülü ruhumu oynatma, gülüm, 
Qışın oğlan çağını yaz eləmə,  
                                             naz eləmə. 
 
Hamı söz axtarır saqqız eləsin, 
Bu eşqi başımda qapaz eləmə, 
                                             naz eləmə. 
 
Mən bəlalı başımı qorumuşam, 
Yondurub indi onu daz eləmə,  
                                              naz eləmə. 
 
Yuvadan lap təzə uçmuş balasan, 
Mənə bel bağlayıb pərvaz eləmə, 
                                              naz eləmə. 
 
Fikrin var Fikrət Qocanı öldürəsən, 
Onda gəl sən bu nazı az eləmə,  
                                               az eləmə,  
                                       ya da heç naz eləmə. 
 
 
 
 
 
 
Fikrət Qoca 
 
 160 
 
 
 
 
 
 
 
 
 
 
 
 
 
 
POEMALAR
 
 
 
 
Ñþíÿí äåéèë áó îúàã 
 
 161 
 
 
 
                       ŞƏHİDLƏR XİYABANI 
                              
                                  (Şəhidlərdən biri) 
 
Çingizin uzun saçları  
səliqəli qırxılmışlara 
    müxalif idi. 
Çingizin göz yaşları 
Gözləri donmuşlara  
   müxalif idi. 
Heyrətlə dolu iri gözləri  
soyuq baxışlara,  
sinəsində hönkürən ürəyi  
ürəyi daşlara  
   müxalif idi. 
Iki gün idi Qarabağda savaşa  
səsləyirdi hər kəsi, 
Bağırmaqdan kallaşmışdı səsi; 
Sinəsində boğulurdu nəfəsi, 
Ürəyinin, boğazının ağrısı  
səsinə çıxmışdı; 
Kürsü əvəzinə  
dırmaşıb öz hövsələsinə  
          çıxmışdı. 
Əsəbinin cin atına minmişdi;  
altdan kəfən geyinmişdi,  
üstdən əzik-üzük  
     paltara bənzər bir şey. 
Saçında, qaşında, kirpiyində  
   haray, yalvarış, giley: 
 
 
Fikrət Qoca 
 
 162 
-Qardaşlar, vətən dardadı – deyirdi. 
Gəlin da... qeyrətiniz hardadı? – deyirdi. 
Çingiz də yaxşı bilirdi  
   çoxlar üçün,  
harınlar, toxlar üçün  
  qeyrət elə-belə  
          sözdədi-dildədi. 
Dəstəbazlar üçün,  
hər yerə pazlar üçün,  
  qeyrət Moskvada – Kremldədi. 
Çingizin harayına beş-on qarabala gəlmişdi. 
Bir də çənbərəkəndli 
Nübar xala gəlmişdi. 
Yalvardılar: - Nübar xala,  
qayıt dala,  
hələ biz ölməmişik,  
   xalamız, anamız, bacımız döyüşsün. 
Əvvəl gərək  
   oğullar şəhid düşsün. 
Nübar xalanın fərəhi  
    kirpiyində yaş oldu, -  
Şəhidlərin ruhu qalxdı məzarından 
Çingizlərə qoşuldu. 
Bir köhnə avtobus idi,  
bir də Çingizin köhnə kinokamerası. 
Bir də cavan ürəyində  
Vətən adlı köhnə yarası. 
“Ali Sovet”dən enirdi deputatlar,  
Çingizgilə baxıb 
        Deyinirdi deputatlar: 
- Bu cavanlar nizam-intizamı pozdu,  
       hər şeyi batırdı. 
 
 
Ñþíÿí äåéèë áó îúàã 
 
 163 
 
Bu Çingiz Mustafayev   
   deyəsən provokatordu. 
Kimsə qışqırdı: 
- Deputatlar, qoşulun bizə, 
Qarabağa döyüşə gedək! 
Bir yekəbaş deputat dedi: 
- Ay saçı uzun, ağlı gödək,  
   əsl döyüş o binada,  
o kürsüdə gedir, bala!.. 
Orda olsan görərsən ki,  
   savaş, döyüş nədir, bala!.. 
Deputatlar gülüşdülər,  
düşdülər, düşdülər aşağı... 
Vətəndaşlıqdan da  
                düşdülər aşağı... 
Dallarınca tüpürdü Çingiz: 
-Mənə sataşır it uşağı – 
gileyləndi yana-yana, 
Səliqəsiz uzun saçlarını  
   çəkdi üzündən yana... 
Deputata bax, bunlara bax! 
Qan içindədir Qarabağ, - 
Bunlar burda söz üyüdür, 
Kresloda dal büyüdür – 
Ali Məclis elə bil öz evidir. 
Burda yeyir, 
Burda deyir-gülür; 
Orda hər an   
  insan ölür,  
       qan tökülür. 
Kişilər sataşardı, daş atardı  
bir-birinin bostanına. 
 
 
Fikrət Qoca 
 
 164 
Bunlar daş atır 
    mənim qəbristanıma. 
Mənə deyir:  
saçı uzun, ağlı gödək, -  
   hayıf deyil şişman göbək? 
Əlbət ki, o boyda bığı varsa,  
daha qeyrət nəyə gərək? 
Bunlar üçün qeyrət  
göbəkdən aşağı olan bir şeydi, -  
             doğru, yalan bir şeydi. 
Ona görə şalvarın üstündən  
qalın bir qayışı da var. 
Qeyrətli olduğu barədə  
“komxoz”dan əlində  
möhürlü arayışı da var. 
Kişi, təyin olunmuş  
qeyrətli deputatdı. 
Rəhbər qapısında  
   it desən, itdi,  
  at desən atdı, -  
Girəvə düşəndə  
  Onu da satdı... 
Indi gedib evində  
arxayın yata bilər –  
Arvadı onu ər bilər, 
  övladı onu ata bilər. 
Varı var! 
Nə desən ala bilər,  
    nəyi desən sata bilər; 
hansı havaya desən, oynayar,  
  hansı havanı desən çalar. 
Bu Vətən dəbdən düşəndə  
 
 
Ñþíÿí äåéèë áó îúàã 
 
 165 
 
      özünə yeni vətən alar. 
Ağzında yekə qara bir bığ, 
Başında başından qiymətli papaq, -  
Nəyinə lazımdı Qarabağ. 
 
             *** 
Necə cavab verim mən bu suala- 
Hər dəfə Vətən çağıranda 
Meydana çıxır  
    beş-on qarabala,  
bir də çənbərəkəndli 
Nübar xala?! –  
düşündü Çingiz, 
Eyməndi, üşündü Çingiz. 
 
 
Çingiz haqqında qısaca 
 
Çingizə heç kəs  
jurnalistlik dərsi deməmişdi,  
bu yolu özü seçdi. 
Çingiz bu sənəti peşə eləməmişdi,  
Bu yola taleyin əli ilə düşdü. 
Peşə sədaqətinə and içməmişdi, 
Vətənə and içdi. 
Bir müəllimi vardı –  
    o da öz vicdanı, 
Bir də ayağından başınacan  
  əsəb telləri gərilmiş  
         ağrıyan canı. 
Zaman onun əsəb tellərində çalırdı, 
 
 
 
Fikrət Qoca 
 
 166 
Vətən üçün çağırışı, həyəcanı. 
Çingiz peşəkar deyildi,  
amma bəzi peşəkarlar kimi  
             kar da deyildi. 
Eşidirdi ürəyinin səsini, 
Çəkirdi vicdanının diktəsini. 
Çingiz “Olar!” “Olmaz!” arasından  
baxırdı dünyaya. 
Peşəkarların peşəsində,  
   həqiqətin, yalanın  
          gizli bir guşəsində  
özünün alış-verişi olur,  
Həmişə satlıq, saxta bir  
diplomat gülüşü olur. 
Onlar bəzən lazım olanı görür,  
bəzən kiməsə lazım olanı çəkir;  
hərdən həqiqət əvəzinə  
həqiqətə bənzər yalanı çəkir;  
həm də inandırır,  
adamın atasını yandırır. 
Peşə var, peşə var, 
Peşə içində meşə var,  
Meşə içində hər növ heyvan! 
Çingiz peşəkar deyildi,  
      insan idi, insan! 
 
 
Xocalı Soyqırımı 
 
Çingiz lentlə məlhəm  
   qoyur elin qanlı yarasına – 
Çingiz özünü yetirdi 
 
 
Ñþíÿí äåéèë áó îúàã 
 
 167 
 
           Xocalı Kərbəlasına. 
Insan meyiti səpilib 
yol yanında, dağ döşündə. 
Qoca, qarı, gəlin, uşaq 
Keçib erməni dişinə... 
Dağda bulaq ağlayırdı 
Sinə dağlaya-dağlaya; 
Bu dərdi lentə çəkirdi 
Çingiz ağlaya-ağlaya. 
 
         *** 
 
Meyitin başı soyulub,  
Birinin gözü oyulub,  
Körpə pis günə qoyulub –  
           eşiblər goreşən kimi. 
Insanı söküb-cırıblar,  
    dağıdıblar - kövşən kimi. 
Ana gərəkdir ağlaya,  
göz gərəkdir bunu görə... 
Bunları lentə alırdı 
Çingiz hönkürə-hönkürə. 
 
Körpə bir qız qar üstündə  
Donub zərif çiçək kimi, 
Çingizin qolları üstə  
Ölüm yuxusunda yatır, 
    balaca bir mələk kimi. 
Yerlə göyün arasında  
Dəhşət içrə Çingiz çaşıb  
      tale kimi, fələk kimi. 
 
 
 
Fikrət Qoca 
 
 168 
Baxır yerə dona-dona, 
Baxır göyə yana-yana. 
Allah, görürsən özün də 
Nələr olur Yer üzündə. 
Körpəyə bax, Ulu Tanrı, 
    üzünü çevirmə yana!.. 
Neynəmişik biz zamana? 
Haqsıza qəhmər çıxırlar, 
Divan tuturlar haqlıya... 
Bunları lentə alırdı 
Çingiz hönkürə-hönkürə... 
Çingiz ağlaya-ağlaya. 
 
 
Nə yaxşı 
 
 
Nə yaxşı ki, Çingiz vardı, 
Nə yaxşı ki, Çingiz çəkdi... 
Rəsmi Bakı o gün axşam  
      radioda deyəcəkdi:  
Xocalını düşmən alıb. 
Bu döyüşdə 
 iki nəfər həlak olub. 
Deyəcəkdi,  
bu jurnalist “peşəkardır” –  
Peşəsində karlar, korlar,  
                     peşəxorlar... 
 
 
 
 
 
 
Ñþíÿí äåéèë áó îúàã 
 
 169 
 
 
Laçın yolu 
 
Çingiz Laçına gedir, 
Bu adi səfər deyil. 
Peşəkar zabit deyil, 
Peşəkar əsgər deyil. 
Hər qeyrətli oğlunun  
      ikinci adı əsgər. 
Vətən üçün canını 
  hansı oğul əsirgər?! 
Oğuldan danışıram – 
Azəri balasından, 
Ölkə vətəndaşından –  
yurdumun qalasından. 
Harda Vətən çağırsa,  
     ora çingizlər gedər,  
Bir canını vətənə 
Yüz dəfə qurban edər. 
Çingiz peşəkar deyil, 
Yox, döyüş meydanında 
O adi “şikar” deyil. 
Onun damarlarında  
bir kişi qanı axır;  
Vətən dara düşəndə  
gözündə şimşək çaxır. 
Onun qan yaddaşında,  
        ürəyinin başında 
Cəngavər babaların  
hikkəsi, səsi qalıb,  
döyüş nərəsi qalıb. 
Çingiz doğulmamışdan  
 
 
Fikrət Qoca 
 
 170 
döyüş dərsini alıb. 
Məktəb keçib ən gözəl  
atəş aça bilərsən; 
Məşq edib, hər güllədən  
yana qaça bilərsən. 
Qəhrəman olmaq üçün  
Qazi doğulur adam; 
Vətən üçün ölməyə  
   hazır doğulur adam. 
 
 
Laçın yolunda ilk görüş 
 
Çingiz Laçına gedir, 
Əsgərlər geri qaçır. 
Ayağının altından  
   elə bil ki, yer qaçır. 
-Düşün, dayanın barı! 
Saxlayın maşınları! 
Əlində avtomatın,  
  belində patrondaşın. 
 Altında saz maşının,  
                            hara qaçırsan belə? – 
                         Axı Laçında qalıb  
                            sənin bacın, qardaşın!.. 
Bir qoçuya oxşayan  
irəliyə yeridi, -  
Bu balaca dəstənin  
    böyük komandiridi: 
-Bala, bura bar deyil; 
Sən Bakıda deyilsən, 
Bura da bulvar deyil. 
 
 
Ñþíÿí äåéèë áó îúàã 
 
 171 
 
Bu döyüş meydanıdı – 
Sənə də güllə dəyər. 
-Düşmənin qabağından  
qaçmaq hünərdi məgər? 
Hə, bura bulvar deyil, 
Çiynində paqon deyil? 
Əynində şalvar deyil? 
Deyin, hara qaçırsız? 
Mən Laçına gedirəm, 
Siz bulvara qaçırsız? 
-Ey! Sən get şəklini çək. 
-Mən sizi çəkəm gərək! 
Sizi, həm də Laçında, -  
mən sizi necə çəkim? 
Siz döyüşdən qaçanda? 
O gün biz bir qadını 
Qaytardıq yalvar-yaxar. 
Dedik ki, döyüşməyə  
Vətən oğulları var. 
Bakıdan Nübar xala 
İgid döyüşçülərlə  
   görüşməyə gəlirdi;  
Sizlə çiyin-çiyinə 
  döyüşməyə gəlirdi;  
El dərdini sizinlə  
bölüşməyə gəlirdi. 
Dedik orda igidlər,  
orda ərlər döyüşür; 
orda zabit döyüşür, 
igid əsgər döyüşür. 
Siz zənn elədiyimdən 
hələ bir az çoxsunuz; 
 
 
Fikrət Qoca 
 
 172 
Amma qeyrət sarıdan 
Nübar qədər yoxsunuz, 
Mən sizi necə çəkim? 
Çəkərəm – bu sənəddi,  
bu tarixdə qalacaq. 
Döyüş tariximizdə 
   qara ləkə olacaq. 
Hə... Çəkirəm, di qaçın... 
Qaçın, a qəhrəmanlar!.. 
Sükutla ötdü anlar... 
Maşınlar döndü geri... 
Üzlərdə qızarırdı 
Söz yanığı, söz yeri... 
 
Əbədiyyət anları 
 
Çingiz qaçırdı,  
yox, ölümdən qaşmırdı. 
Qaçırdı saf bir niyyətə. 
Qaçırdı görüb-göstərmək üçün,  
əslində özü də bilmədən  
   qaçırdı əbədiyyətə; 
Uşaq kimi  
çəkiliş kamerası da  
        yapışıb sallanırdı  
çiynindən, əlindən, ətəyindən. 
Əl çəkmirdi yedəyindən, 
Onlar ikisi bir can idi. 
O kamera hamıdan yaxşı 
Çingizi duyan, 
  Ona canı yanan idi. 
Çingiz qaçırdı irəli, 
 
 
Ñþíÿí äåéèë áó îúàã 
 
 173 
 
Çingizin özündən də qabağda  
        qaçırdı bir əli. 
Kamera Çingizdən əvvəl gördü gülləni. 
-Off...vurdular məni! –  
                             dedi Çingiz. 
Bu uzun döyüşün sonunda  
   cəmi ikicə söz... 
İndi kamera özü çəkirdi  
                     qəhrəmanını. 
Son anını –  
Əbədiyyət anını. 
Zaman donub, onu sükutla  
yad etdi bir anlıq. 
Çingiz kimi 
Vətəni candan artıq sevməkdir 
Qəhrəmanlıq!.. 
 
 
 
 
    
 
 
Fikrət Qoca 
 
 174 
 
BAKI - QUBA YOLU 
 
(Müstəqilliyimizin bərpasının iyirmi 
 illiyinə həsr edilir) 
 
Bakı-Quba yolundan 
Sumqayıt hara köçüb. 
Bu mən görən yol deyil,  
Sumqayıtdan yan keçir. 
Bu yol cavan bir yoldu 
Başqa zamandan keçir. 
Sumqayıt da gəncləşib, 
Üzü dənizə dönüb. 
Yüz gəlin bəzədiyi 
Bir gözəl qıza dönüb. 
Hələ dodaq dəyməmiş 
   ən şirin sözə dönüb. 
...Evdən çıxanda səhər, 
Birdən yadıma düşdü 
Dəvəçidə batdığım 
Sulu, palçıqlı yollar. 
Sevindi, nə zamandır 
Küncdə atılıb qalan 
Köhnə ayaqqabılar... 
Yol geniş, işıqlıdır, 
Gözəl, yaraşıqlıdır, 
Səliqə-sahmanlıdır. 
Maşın gedir, sevinir,  
Elə bil ki, canlıdır. 
Maşından yerə endim, 
Öz-özümə deyindim: 
 
 
Ñþíÿí äåéèë áó îúàã 
 
 175 
 
“Köhnə ayaqqabımı  
nahaq yerə geyindim”. 
Bəzən ani mənzərə 
Ən sanballı sözdən də 
Adamı bərk tutandır. 
Təmiz, təzə yollarda 
Öz köhnə görkəmindən 
Ayaqqabım utandı. 
An an üstə yığılıb,  
böyük bir zaman olub. 
Bu zaman kəsiyində 
“Dəvəçi” Şabran olub. 
Yuyunub daranıbdı, 
Gözəl bir cavan olub... 
...Bu da Quba, qara göz, 
Alma yanaq, gülər üz.  
Bizim dağlar qızının 
Yanında solğun olur 
Ən şirin söz, gözəl söz. 
Nə gözəldi, nə şuxdu, 
Ona nəğmələr qoşan 
Qudyalçay bir aşığdı, 
Dağlardan düşüb gəlib, 
Səsi gözəl nəğmədi, 
Özü bir yaraşıqdı. 
Çıl-çıraqlı xiyaban 
Hər işıq bir hilaldı. 
Bir başqa mənzərədi, 
Bu tamam başqa haldı. 
Təzə Heydər muzeyi 
Yeni bir Tacmahaldı. 
 
 
 
Fikrət Qoca 
 
 176 
 
Az vaxtda bu abadlıq? 
Vallah, sizə halaldı. 
Əgər indi tikməsən... 
Nə yaxşı ki, tikmisən! 
Yüz illər, min illərə, 
Gələcək nəsillərə 
Bu abidə qalacaq. 
Qonaqlar soruşacaq: 
Kiminkidir bu saray, 
Kiminkidir bu ocaq. 
Deyən dillər var olsun! 
Quran əllər var olsun! 
Bu tikib yaratdığın 
Gələcək nəsillərə 
Ulu yadigar olsun. 
Yol mənə gəl-gəl deyir, 
Yol çağırır qoynuna. 
Yol kəmənd tək dolanıb 
Xınalığın boynuna. 
Xınalığın bu günün  
Alxas görə bilmədi. 
Bu yolu qarşılayıb 
Salam verə bilmədi. 
Bəlkə, bu gözəl yola 
Bir nəğmə də qoşardı. 
Bəlkə, indi ruhunun 
Göydə gözü yaşardı. 
Xınalığın özü də 
Elə göy üzündədı. 
Xınalıqda ilk şair 
 
 
 
Ñþíÿí äåéèë áó îúàã 
 
 177 
 
Alxas idi o zaman. 
İndi də birincilik 
Mənim şair dostumun 
Alxasın özündədi. 
 
 
QUBA DÜNƏN, BU GÜN 
 
Payız gəlib Qubaya 
Ağacların saçına 
Sarı-sarı dən düşür. 
Qəkrəşə gedən yollar, 
Hərdən göyə dırmaşır, 
Hərdən də göydən düşür. 
Qəzəbli səs eşitdim, 
Ayıra da bilmədim 
Qadındı, ya kişidi. 
-Elə yol, yol deyirsən! 
Yol dövlətin borcudu, 
Yol dövlətin işidi. 
Fikrət Qoca, deyəsən, 
Bir yol görməmişidi. 
-Oğul, balam, qulaq as. 
Azadlığa gedən yol, 
Abadlığa gedən yol, 
əbədi bir döyüşdü. 
Bu döyüşdən hər kəsin 
Payına hünər düşdü. 
Abadlıq evdi, yoldu, 
Sudu, isıqdı, işdi. 
Zəhmətə qiymət vermək, 
Zəhmətə qiymət almaq 
 
 
Fikrət Qoca 
 
 178 
Doğru yolla gedişdi, 
Halallığa vərdişdi. 
Yol döyünən ürəkdi, 
Yol canlı bir bədəndi. 
Hər ağbirçək, ağsaqqal 
Bizə yol öyrədəndi. 
Yol keçmişdən gələndi, 
Gələcəyə gedəndi. 
Hər kəsin əxlaqını 
Dili bəlli eyləyir. 
Hər elmin səviyyəsin 
Yolu bəlli eyləyir. 
Şəxsin təmizkarlığın 
          əlindən tanıyarsan. 
Idmançı insanları 
Duruşundan, belindən  
                     tanıyarsan.  
Iman sahiblərini 
Işindən, əməlindən 
Görərsən, tanıyarsan. 
Görə bilmək özü də 
Hamıya qismət olmur. 
Yaxşı bax, görəcəksən 
Əgər sən özün varsan?! 
 
 
 
 
 
Ñþíÿí äåéèë áó îúàã 
 
 179 
 
KEÇMİŞƏ GEDƏN YOL 
 
Qabaq dərə, arxa dağ, 
Sağda qaya, solda bağ. 
Bu yaşıllıq qoynunda 
Harda gizlənib bulaq? 
Duyuram nəfəsini,  
Eşidirəm səsini, 
Tapım, yanan ruhuma 
Çiləyim nəğməsini... 
Bəlkə bu bulaq deyil, 
Minlərlə insanların 
Ağlıyan yaddaşıdı. 
Soyqırım məzarından 
Bu günə axıb gələn 
Torpağın göz yaşıdı, 
Bu bir sehrli yoldu 
Dolanıbdı əlimə... 
Yumaq tək açılıb  
                       gedir  
Ötən əsrin əvvəlinə... 
Erməni daşnakların 
Başsız başı Lalayan, 
Kommunist Şamuyanın 
Qardaşı, məsləkdaşı  
                   Lalayan. 
Qriqoryan kilsəsinin 
Azəri türklərinə 
Göndərdiyi qarğışı 
                  Lalayan. 
Öz quldur dəstəsiylə  
Basqın etdi Qubaya, 
 
 
Fikrət Qoca 
 
 180 
Qubanın kəndlərini 
Quduz kimi dalayan 
                   Lalayan! 
Körpə, cavan, qocanı 
Yığıb oda qalayan 
                    Lalayan. 
Ev-eşiyi talayan 
    Lalayan, Lalayan. 
Şamuyan teleqram verir 
Din qardaşı Leninə. 
“Azərbaycan neftiylə,  
      keçəcəkdir əlimə”. 
Lalayan əmr verir 
Vəhşiləşmiş qoşuna: 
-Ey!!! Qənaət eyləyin 
Barıta, qurğuşuna. 
Süngü, bıçaqla, daşla, 
Deşin, kəsin, öldürün! 
Başın əzin, öldürün! 
Heç sağ qalan, olmasın! 
Şahid olan olmasın! 
Sonra bütün dünyaya 
Haray salan olmasın! 
Qazın, quyuya tökün, 
Ölü-diri basdırın! 
Siz bu sirri basdırın. 
Qubanın özündə də  
Bu üsula keçdilər, 
Baş kəsib, göz deşdilər. 
Torpağa basdırdılar 
Diri, ölü, yarımcan. 
Torpağın altından da 
 
 
Ñþíÿí äåéèë áó îúàã 
 
 181 
 
Yaşadı, oyandı, qalxdı, 
Dirçəldi, Azərbaycan. 
Allah sirri açandır,  
İndi görün, haçandı 
Torpaqdan çıxıb üzə, 
Gəmiklər sizə baxır, 
Durub, üz-üzə baxır. 
Cavab verin, cənablar, 
Bu necə insanlıqdır, 
Bu necə bir dünyadı. 
Soyqırım deyilsə bu, 
Bunun bəs nədir adı?! 
Yox, Avropa görmədi, 
Həm lal, həm də kar oldu. 
Görüb belə susdunuz, 
Xocalı soyqırımı 
Onunçun təkrar oldu. 
Baxın, görün və susun, 
Barmaqla göstərməyin 
Qatili, can oğrusun! 
Baxın, görün və susun! 
Axı öldürmək olmur, 
Öldürüb basdirmaq olmur, 
Sözün düzün-doğrusun! 
Onsuz da gələcəkdə, 
Uzaq, yaxın bu yerə, 
Axın, axın bu yerə 
Səyyahlar gələcəkdi. 
Bu kütləvi məzarla  
Dayanacaq üz-üzə, 
Səssiz danışacaqdı. 
Haqsıza lənət deyib, 
 
 
Fikrət Qoca 
 
 182 
Haqla barışacaqdı. 
Yenə də qalib bizik, 
Çünki haqlıyıq, düzük. 
Ölüb gedib Lalayan, 
Ölüb gedib Şamuyan. 
Bura gəlib baş əyən, 
Baş əyib şam yandıran 
Indi beş qat çoxalıb. 
Qubanın insanları 
Dağlar kimi vüqarlı, 
Əxlaq sarıdan varlı. 
Torpağı bərəkətli 
Ağacları barlıdı. 
Babamızdı Babadağ, 
Yenə əvvəlki kimi 
Saç-saqqalı qarlıdı. 
...Bakıda mart qırğını 
Qaraltdı ümidlərin 
Ocaqların, şamların. 
Indi gəlin seyr edin 
Işıq selində üzən 
Bakının axşamların. 
Lalayan oğlu Balayan 
Gəl Milli parkı dolan. 
Öz içində alış, yan. 
O kinlə, nifrət ilə, 
Nə qazandın dünyadan? 
Zaman mənə işləyir, 
Gedən vaxt səndən gedir. 
Vaxt burda tikir, qurur, 
Sənin kisəndən gedir. 
 
 
 
Ñþíÿí äåéèë áó îúàã 
 
 183 
 
Nə qədər dolansa da 
Düz əyrini kəsəcək, 
Damğasını vuracaq! 
Sənin öz yazdıqların  
Məhkəmə qarşısında 
Üzünə şahid duracaq. 
 
 
GƏLƏCƏK 
 
Dünyanın hər yerində 
Gənclik əlvan çiçəkdi. 
Dünyanın cavanları 
Quba, Qusar deyəndə 
Gözləri güləcəkdi. 
O gözəl gələcəyi 
Mərd oğullar gətirir. 
Dağları birləşdirən 
Kanat yollar gətirir. 
Bizim ellər gənclərin 
Yarış yeri olacaq, 
Barış yeri olacaq. 
Bütün bu Yer üzündə 
Biləcəklər bir zaman. 
Anamız Azərbaycan 
Müqəddəs bir ocaqdı. 
Bu cənnət işığını 
Dünya qoruyacaqdı. 
Şəhidlik məqamında 
Heç kəs ölüb-itməyib. 
Vətən yolunda heç kəs, 
Heç kəs hədər getməyib.  
 
 
Fikrət Qoca 
 
 184 
Qəlb döyünür, döyüşür, 
Müharibə bitməyib. 
Igid oğlun, qızın var, 
Yenə tarix yazırıq, 
Anam Azərbaycanım. 
Zəfər döyüşü üçün 
Hər an, hər gün hazırıq. 
Sənə qurbandı canım! 
Əmr et! Azərbaycanım! 
 
Quba istirahət evi 
10-15 oktyabr, 2011-ci il 
 
 
 
Ñþíÿí äåéèë áó îúàã 
 
 185 
 
 
 
GƏRƏK BU GÜNLƏRİ GÖRƏYDİN 
 
(Ulu öndər Heydər Əliyevin 
 səksən beş illiyinə) 
 
Allahın saatından  
Əriyib damır zaman. 
Zamanın yağışından 
Dirçəlir, cana gəlir 
Hava, Yer, Göy, Asiman. 
Zaman akvariumunda 
Balıq kimi üzürük, 
Şüurun qəlsəməsindən 
Yüz illəri süzürük. 
Anları incilərə, 
Dürlərə döndəririk, 
Tarix boyu düzürük, 
Zamana göndəririk. 
Hər min ilin sonunda, 
Min ilin əvvəlində, 
Kainatın əlində 
Dünya sınaqdan keçir. 
Min illik böyük dövran 
Süzülüb haqdan keçir. 
Baxır ulu Yaradan, 
Beş-on haqqın naminə 
Min-min günahdan keçir. 
Yenə bizi bağışlar, 
Həyat yenidən başlar, 
Saat yenidən işlər... 
 
 
Fikrət Qoca 
 
 186 
Min il Allah yanında 
Bir zərrəcik zamandı. 
Kainatın ömründə 
Göz qırpımı tək andı... 
Bu bir anın içində 
Biz didişə-didişə 
“Göz-gözəyik”, “diş-dişə”. 
Biz savaşa-savaşa, 
Yüz illər min illəri 
Yaşadıq, vurduq başa. 
Aləmin düzəni var 
Bağından quş uçurmur. 
Allah zaman zərrəsin 
Nəzərindən qaçırmır. 
Hər min ilin sonunda 
Allahımız əzəldən 
Bu millətin səhvini,  
Qamətini düzəldən 
Bir xilaskar göndərir. 
Bizə verdi Heydəri, 
Heydər – böyük öndəri. 
Onun böyük ağlıyla  
Ölümsüzlük yoluna 
Ölkəmizi döndərdi. 
Min-min böyük insanın 
Ömrü hədər olubdu. 
Hər kəsin böyüklüyü 
Ağlı qədər olubdu. 
Allahım, bu milləti 
Xilas eyləmək üçün, 
Hər il, hər ay, lap hər gün 
Min-min insan göndərib. 
 
 
Ñþíÿí äåéèë áó îúàã 
 
 187 
 
Çox güclü, çox ağıllı 
Min qəhrəman göndərib. 
Hər gələnin yolunda 
Min qəza, qədər olub. 
Min-min gələn insandan 
Birisi Heydər olub. 
Allah hamını yaradır, 
Ondan sonra hər kəsi 
Fəhmi, ağlı qoruyur. 
Ağıl – həyat çeşməsi, 
Ağlı azlar qoruyur. 
Heydərin də əlindən 
Öz ağlı tutdu, getdi. 
Ağlı Heydər qorudu, 
Bizə öndər böyütdü. 
Allahdan aşağıda, 
Allahın işığıdı. 
Bu işıq hər canlını 
Yaşadan öz ağlıdı.  
Hər insan öz ağlıyla 
Allahına bağlıdı. 
Allahına, ağlına 
Inananlar haqlıdı... 
O zaman Naxçıvanda 
Doğulmaq da bir dərddi. 
Dərd içində yaşamaq 
Orda köhnə adətdi. 
Heydər doğulan evdə 
Bir çətən külfət vardı. 
Var-dövlət olmasa da 
Mehriban ülfət vardı. 
Ağlını Allah vermişdi, 
 
 
Fikrət Qoca 
 
 188 
Adını Əlirza kişi. 
O adın içindəydi 
Gələcəyi, keçmişi. 
Qarşıda illər var idi,  
Keçilməz yollar var idi, 
Bal kimi dillər var idi. 
Yolundan azdırmaq üçün  
Deyirdilər bu bir sirdi, 
Daş, divar qulaq asırdı, 
Görən-görməyən yazırdı, 
Aranı qızdırmaq üçün. 
Yanında mələyirdilər, 
Hər işin ələyirdilər, 
Hər sözün bələyirdilər 
Pis yönə yozdurmaq üçün. 
Xaçpərəstin müsəlmanı, 
Çox baxdılar yanı-yanı, 
Bunun əyri yanı hanı? 
Adını pozdurmaq üçün 
Bütün yamanlara qarşı 
Qəlbində açdı savaşı. 
Allah verən ağlı-başı 
Salamat gəzdirmək üçün. 
Hər işindən güc aldı, 
Hər yolundan güc aldı. 
Öz gücünə ucaldı, 
Siyasi büroyacan! 
Onun gizli həmdəmi, 
Həm sevinci, həm qəmi 
Qəlbində anasıydı. 
Hər ahına dedi can! 
Qəlbində gəzdirdiyi 
 
 
Ñþíÿí äåéèë áó îúàã 
 
 189 
 
Anası Azərbaycan. 
Keçdi savaşlar üstdən, 
Adladı başlar üstdən. 
Kommunist imperiyasının 
Olimpinə ucaldı. 
Dostları sevindirdi, 
Düşmənlərdən öc aldı. 
Çox keçmədi qəlbinə, 
Çökdü acı qəm-kədər. 
“Bu qədər ucalıqda 
Alçaqlıq var bu qədər”. 
Imperiyanın başında 
Bir başsızlıq gördü o, 
Bu Siyasi Büroda, 
Hamı birov-birovda... 
Ac canavarlar kimi 
Göz-gözə yatır, durur, 
Bir an arxa çevirsən, 
Hamı arxadan vurur. 
Burda Heydər müsəlman, 
Üstəlik hələ türkdü. 
Türk olmağı ruslara 
Bir göz dağıdı, görkdü. 
Hamsı məəttəl qalıb –  
Bacarıqdı, ya baxtdı? 
Bu qədər əldən çıxıb 
Olimpə necə qalxdı? 
Tutun geriyə dartın! 
Şər yoxdu, güllə atın! 
Aşına zəhər qatın! 
Yolda, pusquda yatın! 
Bu necə ola bilər? 
 
 
Fikrət Qoca 
 
 190 
Türk Olimpə gəlincə 
Yüz dəfə ölə bilər! 
Heydər bu qısqanclığı, 
Bu məkri duyurdu. 
Özünü hər tərəfdən, 
Hər yandan qoruyurdu. 
“Heç vaxt özündən yaxşı 
Arxa, kömək arama. 
Hardasan, ay Zərifə, 
Gərək birgə baxaydıq 
Bu yaşanan drama. 
Bunların hər birindən 
Gəlir ölüm qorxusu. 
Oğlun, gəlinin, qızın, 
Nəvələrin qorxusu. 
Bu qanlı partiyadan 
Ölümsüz, qansız dönmək, 
Burdan itkisiz enmək... 
Bura qalxmaq çətindi, 
Burdan enmək mümkünsüz... 
Mümkünsüz işi görmək 
Elə mənim işimdi. 
Ölüm üstünə getmək, 
Əziz adamlarımı 
Bəladan xilas etmək 
Ən ilkin vərdişimdi» 
 
        *** 
 
Yenə də zəfər çaldı, 
Əzizlərin qorudu, 
Özü ayaqda qaldı. 
 
 
Ñþíÿí äåéèë áó îúàã 
 
 191 
 
Bir səhər yorğun, üzgün 
Naxçıvana qayıtdı 
Yenidən doğulmaq üçün. 
Bu qədim Naxçıvanda 
Ağsaqqal da, cavan da 
Öndərin şöhrətini 
Elə yaraşıq sayır. 
Hər kəs onun şəklini 
Evində işıq sayır. 
Ziyarətə gəlirlər 
Axın-axın insanlar, 
Uzaq, yaxın insanlar. 
Bir-birindən küsənlər 
Elə burda barışdı, 
Dərdlərini danışdı. 
İşıqsız Naxçıvanın 
Çıraqları alışdı. 
Azadlığın üç rəngli 
Bayrağı qalxdı burda. 
Böyük Azərbaycanın  
Vaxtı və baxtı burda. 
Öndərin ürəyində  
    Azərbaycan ağlıyır, 
Bölgələr qan ağlıyır. 
«Tökülür qardaş qanı, 
Yurdumda tətik çalır 
Yad ellərin pulları. 
Pusqudan üzə çıxıb 
Girəvə yoxsulları. 
Dişlərilə didirlər  
Anam Azərbaycanı» 
Ölkənin hər yanından 
 
 
Fikrət Qoca 
 
 192 
Millət öndər çağırdı. 
Xatırlayın o çağı 
Milli Məclisim oldu 
Bir məzhəkə ocağı. 
Milli oyunbazların  
Olmuşdu oyuncağı. 
Hər kəs «siyasətini» 
Mataq kimi satırdı. 
Bunlar Öndər yanında,  
Siyasət meydanında  
Guya at oynadırdı. 
Özləri də bilmirdi 
Atı axsaq qatırdı. 
Bu yazıqlarla öndər 
Düzüb şaxmat oynayır, 
Bunlar da zər atırdı. 
İllər sonra deyəcək 
Bir boşboğaz heyvərə: 
Mən məsləhət vermişəm 
O zamanlar Heydərə. 
     - Beləsinə nə deyim, 
Vallah, çox gülməlidi… 
Bu da ağıllıdırsa, 
Müsyö, bəs kim dəlidi… 
 
      *** 
 
Öndər imdada çatdı, 
Bu kiçik məxluqlara 
Nifrəti yana atdı. 
Öndər gəldi ölkədə 
Böyük atəşkəs oldu, 
 
 
Ñþíÿí äåéèë áó îúàã 
 
 193 
 
Bu birinci dərs oldu. 
Qan verən yaraları 
Bircə-bircə bağladı. 
Sabitliyi qorudu, 
Möhkəmlətdi, saxladı. 
Əsrin müqaviləsi, 
  Bakı, Tiblisi, Ceyhan. 
Sağaldı Azərbaycan. 
Ucaldı Azərbaycan. 
Biz sənə can borcluyuq, 
Vətən adlı ulu can. 
Hər yanda əməlin var, 
Hər yanda heykəlin var. 
Sabahkı günümüzdə 
Yenə sənin əlin var. 
Azərbaycan yüksəlir, 
Dünyanın hər yerindən 
Zəfər sorağı gəlir. 
Ölkəmizin dünyada 
Öz sözü, öz səsi var. 
Çox sevdiyin Bakıda 
Körpülərin, yolların 
Üç-dörd mərtəbəsi var. 
Bircə sən yoxsan, öndər, 
Gərək bunu görəydin. 
Ruhunu sevindirib, 
Üzünü güldürəydin. 
Sən mənə verən ömrü 
Gəzirəm addım-addım. 
Mən sənə çox borcluyam, 
Borcu qaytarammadım. 
İndi yazan da çoxdu, 
 
 
Fikrət Qoca 
 
 194 
Aşıq, ozan da çoxdu. 
Nə yazsam deycəklər: 
Bunları biz demişik, 
Səndən yaxşı demişik, 
Səndən də tez demişik. 
Deyən dillər var olsun, 
Yazan əllər var olsun. 
Sizin bu eşqinizə  
Odlu alqışlar olsun. 
Mən də ulu öndərə  
Bu şeri pıçıldadım. 
Xatirəsi önündə 
Can borclusudur adım. 
 
 
EPİLOQ ƏVƏZİ 
 
Böyük öndər xəstə olanda İlham Əliyevin dilindən «Ata» adlı şeir 
yazdım. 
Mərhum dostum Ramiz Mirzəyevin təşəbbüsü ilə Xalq artisti 
Niyaməddin Musayev ona musiqi yazdı. Özü də ifa etdi, klip də çəkdirdi. 
Mən bu yeni yazını qurtaranda «Ata» şerini bir də nəzərdən keçirdim. 
Gördüm yeni yazım üçün on il bundan əvvəl yazdığım şeir ən yaxşı 
sonluqdur.  
Epiloq kimi bu şeiri verirəm. Zamanın tələb etdiyi cüzi dəyişikliklə. 
 
Sən gedən yollara qurban kəsərdim, 
Şərəfim, şöhrətim, vüqarım, ata. 
Nanə yarpağı tək tir-tir əsərdim, 
Qoy xəzan görməsin baharın, ata. 
 
Qızım, balam dedi evdə gəlinə, 
Övladı yaxşıya, yamana bölməz. 
 
 
 
Ñþíÿí äåéèë áó îúàã 
 
 195 
 
Atam kürəyimə vurub əlini, 
Heç yerdə, heç zaman qəddim əyilməz. 
 
Ata, gözlərinin nuruna qurban, 
Öpdüm, gözüm üstə qoydum əlini. 
Sənin ürəyindir sinəmdə vuran, 
Kövrəltmə könlümün sarı telini. 
 
 Ata başımızın ucalığıdı, 
Oğul atasının cavanığıdı, 
Ata övladının qocalığıdı… 
Ata, hardasan, gəl bu gün, ata, 
Gərək bü günləri görəydin, ata. 
 
 
 
Fikrət Qoca 
 
 196 
 
QƏBƏLƏ 
 
Ürəyimdə pıçıldadıqlarım 
 
Bu yayın  
Iyindən, istisindən, 
Texnikanın səsindən 
Götürüb bəlalı başımı, bir də can yoldaşımı 
(Bir də on üç yaşlı adaşımı) 
Qaçdım Qəbələyə. 
-Baba, Qəbələyə niyə? 
Başqa cavab tapmadım. 
-Qəbələ yaxındı göyə! 
 
            *** 
 
Lap uşaqlıq yaşımdan 
Silinmir yaddaşımdan 
Dürca, Qəmərvan yaylağı. 
Qışda dağkəli oylağı, 
Ayıların armud bağı. 
Zirvələrin ağ duvağı, 
Qəbələnin keçmişindən  
axıb gələn buz bulağı. 
Zamanın ilk addımının  
izi qalmış zirvə qarı. 
Qar o qədər qədimdi ki,  
   qayaların o qaşında- 
-Orda qara qurd düşübdü. 
Bir də gördük  
Qəbələ də - Qutqaşındı. 
 
 
Ñþíÿí äåéèë áó îúàã 
 
 197 
 
Qəbələyə ad qoyublar  
                          bu yaşında. 
Mən də ilk gənclik yaşımda. 
Dürcandan baxdım aşağı, 
Qəlbimdə min ilin qəmi, 
Gözümdə ilk eşq işığı. 
Gördüm külək yatıb burda, 
Güllər gözü yuxuludu. 
Günün günorta vaxtında 
Yarpaqlar üzü suludu. 
Daşlar ürəyi doludu, 
Dağlar uludan uludu. 
Oyan, dedim Qəbələyə, 
Oyan, Qəbələm, oyan! 
 
Qədim paytaxtım mənim, 
Şöhrətli vaxtım mənim, 
Ay yatmış baxtım mənim, 
Oyan, Qəbələm, oyan! 
 
Bu torpağın altında, 
Yerin yeddi qatında, 
Oturmusan taxtında 
Oyan, Qəbələm, oyan! 
 
Haqsızlıq boş yalandı, 
Haqq dünyada qalandı. 
Dağlar sənin qalandı. 
Oyan, Qəbələm, oyan! 
 
Dolanar zaman gələr, 
Canımıza can gələr. 
 
 
Fikrət Qoca 
 
 198 
Üç rəngli bayrağıyla 
Bir Azərbaycan gələr. 
Sənin də baxtın gülər, 
Oyan, Qəbələm, oyan! 
 
QƏBƏLƏNİN YOLLARI 
 
Qəbələnin yolları 
at-araba yolu idi, 
Şəhər torpaq altında,  
yol xaraba yolu idi.  
Palantökən yolunda 
Eşşəklərin belindən 
Sürüşərmiş palanı. 
(Deyiblər, eşitmişəm,  
yalançı deyən olsun. 
Mən demirəm yalanı) 
Sel vaxtı çayı keçmək 
Aya köçmək deməkdi. 
Çırmanıb suya girmək  
candan keçmək deməkdi. 
Ağdaşlı Qəbələdə  
  uzaqlardan gələndi. 
Qəbələ yolu üstə 
Xanların çayxanası  
onda hələ yox idi.  
Qonaq-qara az idi,  
    amma gözü tox idi.  
Gülər üz, mühribanlıq,  
süfrədəki yavanlıq –  
bir az pendir, şor, çörək. 
Yoldan gəlmiş qonağa  
 
 
Ñþíÿí äåéèë áó îúàã 
 
 199 
 
    bundan artıq nə gərək. 
(Eh, indiki qonaqlar  
ə... bu nədir?! – deyərlər. 
Basıb adam yeyərlər) 
Qurtqaşından yuxarı 
Tamam başqa bölgədi. 
Lenin sosializmi 
Qəmərvana, Dürcaya 
Gəlib çıxa bilmədi. 
Yollar da hər gələni 
Gətirmədi, gəlmədi. 
O yerlər tapdanmadı, 
abırlı-üzlü qaldı. 
Qəbələnin adı da  
yaşadı, gizli qaldı. 
Mənim də yaşım ötüb, 
Neçə dəfə dünyanın  
  başına dolanmışam... 
Gördüyümü görmüşəm, 
qandığımı qanmışam. 
Elə vərdiş etmişəm 
Gəl, deyiblər, gəlmişəm, 
Get, deyiblər, getmişəm. 
Vərdiş var məzarda da  
kəmiyimdə qalacaq. 
Saatımı taxmasam, 
Qalstuk bağlamasam, 
Mənə soyuq olacaq. 
Gəncliyin son zəngini 
Xeyli var ki, çalmışam, 
Qocalığı boynuma 
Soyadımla almışam. 
 
 
Fikrət Qoca 
 
 200 
Yarım əsrdən çoxdu 
Bakıda kök salmışam. 
Ava-qava adım var, 
Kül altında odum var. 
Bəzi qohum-qonşuya  
daldayam, arxalığam. 
Amma heç kəs bilmir ki, 
Ağdaşsız, Qəbələsiz 
Sudan çıxmış balığam. 
Oturmuşam bir evdə  
   on üçüncü qatda mən. 
Nə yerdəyəm, nə göydə, 
Necə sübut eyləyim,  
 varam bu həyatda mən. 
Məndən də yuxarıda  
mərtəbələr çoxdan- çox! 
Yerdən əlləri çatmır, 
Göydən məni görən yox. 
Canım-gözüm bu yerdə 
Qocalıq da bir dərddir, 
Təslim olma bu dərdə. 
Boğulursan – bağırma, 
Kömək-filan çağırma, 
Sən özünə bel bağla, 
Halına özün ağla. 
Qocalıq da ömürdü, 
Yaşa onu maraqla. 
Qalan səhifələri 
Sən maraqla varaqla. 
Yollar ayaqlarına  
yenə döşənəcəkdi,  
çöllər yenə çiçəkdi. 
 
 
Ñþíÿí äåéèë áó îúàã 
 
 201 
 
Yaşıl yamaclara bax,  
gözlərin güləcəkdi. 
Dağda, daşda dolan, gəz, 
Ayağını çayda yu,  
          dabanını daşda əz. 
Ayağının yaddaşı  
yuxusundan oyansın. 
Əlin bulaqda donsun, 
kürəyin gündə yansın. 
Xəyalın bircə anda 
Əlli ili qət eylər, 
    qocalıq qələt eylər. 
 
 
 
Fikrət Qoca 
 
 202 
 
QƏBƏLƏDƏ BEYNƏLXALQ  
MUSİQİ FESTİVALI 
 
Baxıram mən ekrana 
Inanmıram gözümə. 
Inana bilmirəm mən 
Qulağıma, gözümə. 
Ora indi belədi?! 
Yəni, bu Qəbələdi?! 
Otellər, yollar, bağlar  
gözəllikdə yarışır. 
Musiqi ulduzları 
Bütün dünyadan gəlib 
Qəbələdə sayrışır. 
Işıqların selində  
çimir dərə, çimir dağ. 
Musiqi xallarıyla  
    üzünü yuyur bulaq. 
Qəbələ bir səhnədir, 
Dağlar – tamaşaçıdır. 
Şəlalələr əl çalır. 
Simfoniyanın qapısı  
   üzü göyə açılır. 
Orkestrdə hər nəfər  
    öz ürəyini çalır. 
Bu səhnəyə baxanda 
Adamın ağlı gedir 
yəni, bu Qəbələdir? 
Ştrausun valsına  
dağda ayı rəqs edir. 
O axşam Qəbələdə 
 
 
Ñþíÿí äåéèë áó îúàã 
 
 203 
 
Susub durmuşdu vaxt da. 
 O axşam lap uzaqda  
Musiqi sədasından  
 utandı ulamağa  
   uzaqda yalquzaq da. 
Ildırımlar susdular, 
Buludlar yarpaqlara  
çiskindən zər ələdi,  
Musiqini bu dağlar 
   yaşıl nura bələdi. 
Bəli, bu, azadlıqdı! 
Müstəqillik belədi, 
Bəli, bu, Qəbələdi! 
Müstəqilliyi duyub 
Keçmişindən boylanır, 
Torpağın altında  
şəhərlərin oyanır. 
Şəhərlər yox olanda 
Onların ruhu kimi  
    yaşayırlar adları. 
Şəhid şəhərlərini 
 yenidən dirildirlər 
  bugünkü övladları. 
Azərbaycan- bütöv can  
dəfələrlə bölündü,  
   içində bütöv qaldı. 
Öz içindən sağaldı,  
yenə də zəfər çaldı. 
Azərbaycan hər dəfə 
Bir pillə də ucaldı. 
Mənim Azərbaycanım  
elə bütöv bir candı. 
 
 
Fikrət Qoca 
 
 204 
Məlhəmi özündədi, 
Içindən sağalandı. 
Bizim tariximizdə  
məğlubiyyət yalandı! 
Zamanın sonunacan  
səfərimiz olacaq! 
Hələ çox döyüşlərdə 
Zəfərimiz olacaq! 
Tariximiz boyunca 
Görüblər zaman-zaman,  
Heç kəsdə qisasını  
Qoymayıb Azərbaycan! 
Biz gəldik Qəbələyə 
On üç yaşlı Fikrətim 
Tutdu mənim əlimdən: 
-Baba, bura gözəldi,  
  burda olmaq nə xoşdu. 
Bir az eniş-yoxuşdu. 
Qoy bir tutum əlindən. 
Baba, sənin əlində 
  əsa olacağam mən. 
Bizim balaca Fikrət  
oyun açır başıma,  
O vaxt elədiklərim  
indi çıxır qarşıma. 
Elə ki, qollarını 
Qəbələ ona açdı, 
Əyləncələr qaçışdı,  
işıqları sayrışdı,  
Burda həyat yarışdı,  
“Əsam” quş oldu uçdu. 
Nəvəmin dalınca mən 
 
 
Ñþíÿí äåéèë áó îúàã 
 
 205 
 
Ürəyimdə danışdım. 
Qəlbimdə öz-özümə  
ondan küsüb-barışdım. 
Özüm də bu yaşımda 
Gözəllik qarşısında 
Mat-məəttəl qalmışdım. 
Mən buraya gəlmişəm  
çox qədim bir baxışla. 
Ürəyimdə dedim ki,  
“Nəvəm, məni bağışla”. 
Hər cür oyun maşını 
Şəlalə var, hovuz var. 
Bu yayın ortasında 
Konki üçün meydança,  
gözəl, hamar buzu var. 
Şeytan yoldan çıxardan  
maşınların yarışı. 
Burda maşın sürməyə 
Fikrətin çatmır yaşı. 
Mənim də yaşım keçib. 
Qanun var Lunaparkda,  
        etiraz yoxdu fakta. 
Heyrət dolu gözləri 
Qığılcımlar saçırdı, 
Fikrətim eyni anda  
dörd bir yana qaçırdı. 
Burda uşaqlar hər gün  
Tam bir il yaşayırdı. 
Burda eyni zamanda  
dörd fəsil yaşayırdı. 
Bu işıqlar selində, 
Zaman karuselində 
 
 
Fikrət Qoca 
 
 206 
Fırlanıb döndü başı  
gəldi mənim adaşım: 
-Baba, indiyə kimi  
niyə gətirməmisən  
məni bu gözəl yerə? 
Nə deyim birdən-birə,  
necə deyim bu yerin  
yaşı yaşından azdı. 
Desəm də inanmazdı. 
Qəbələ şəhərinin  
yaşı iki min ildi. 
o da Qəbələ idi, 
bu Qəbələ deyildi. 
-Vaxtım olmadı, adaş. 
-Kubadan, Afrikadan, 
Filippindən yazmısan. 
Bakıda soyuq gündən, 
 isti gündən yazmısan. 
Amma heç deməmisən  
bu gözəl yerdən mənə. 
Deməmisən sən mənə 
Niyə? Niyə demədin? 
-Ay mənim canım, gözüm, 
Qoyursan ki, deməyə  
dilimdə qalıb sözüm. 
Burda işıq yox idi, 
Burda yatmışdı zaman. 
Burda yatıb qalmışdı 
Şan-şöhrətli vaxtımız – 
Qəbələ paytaxtımız. 
Paytaxtın da üstündə  
yatıb qaldı baxtımız. 
 
 
Ñþíÿí äåéèë áó îúàã 
 
 207 
 
-Baba, uşaq deyiləm, 
On üç yaşa dolmuşam, 
böyük oğlan olmuşam. 
Mənnən belə danışma. 
-Günəşdən yaranıbdı  
nə varsa Yer üzündə. 
Isıqdan yarandınız 
Atan, anan, özün də. 
Yeri günəş yaradıb, 
Yer nə eyləyərdi tək? 
Böyümüsənsə əgər   
bunu bileydin gərək... 
Azadlıq, müstəqillik  
millətin günəşidi. 
Burda gördüklərin də  
o günəşin işidi. 
-Bura elə gözəldi,  
lap elə bil nağıldı. 
-Nağıl da bir işıqdı  
içində arzu yanır. 
Hər nağılın sonunda  
bir qələbə dayanır. 
Ağıl da bir işıqdı, 
 işıqdı ümid, əməl. 
Əlimdən qaçan əsam, 
Gəl tut əlimdən, di gəl! 
 
 
 
Fikrət Qoca 
 
 208 
 
BİZİM ERADAN ƏVVƏL 
 
Alban kilsəsi deyib, 
Onu kimsəsiz bilib, 
Təhqir eyləyən nadan. 
Islamdan əvvəl də biz 
Allah birdi demişik. 
Allahdan çəkinmişik, 
  halal şörək yemişik. 
Allahın şərəfinə  
məbədlər ucaltmışıq, 
   kilsələr yaratmışıq. 
Orda dualar edib  
  arzumuza çatmışıq. 
Gen yaddaşı tarixdi 
Min illəri adladı 
Ibrahim, Musa, İsa... 
Bu gün də xalq yaşadır  
bu müqəddəs adları. 
“Məryəm” desən neçə min 
Azəri qızı gələr; 
Adından razı gələr. 
Adlar da keçmişimin  
doğma abidəsidir. 
Qan yaddaşımda qalan 
Müqəddəslər səsidir. 
Bu adlar da yaşayır  
Məhəmməd, Əli ilə, 
Zəhra ilə yanaşı. 
Allahın dərgahında 
Xalqın ucadır başı. 
 
 
Ñþíÿí äåéèë áó îúàã 
 
 209 
 
Yüz müqəddəs adları 
Qoruyub yaşatmışıq, 
Biz şeytanın adına 
Həmişə daş atmışıq. 
Axı, islam dinindən, 
Qəbələ çox yaşlıdı, 
Burda xalqım yaşadı, 
Burda xalqım yaratdı, 
Burda sevdi, sevildi, 
Burda arzuya çatdı. 
Burda muğamlarımın  
ilk xalları toxundu. 
Bulaq səsi üstündə 
“Sarı gəlin” oxundu. 
Biz Allah övladıyıq, 
Allaha and içmişik. 
Ibrahimlə, Musayla, 
İsaya yol keçmişik. 
Biz də Adəm oğluyuq, 
İnsanlıq tarixini  
biz də dolandıq, gəzdik. 
Allahın göndərdiyi 
Peygəmbəri tanıdıq,  
verdiyi dinə dözdük. 
Biz Məhəmməddən əvvəl 
İslam ola bilməzdik. 
Ilk məscid peyğəmbərin 
Özü tikən məsciddi. 
Burda məscid tikincə  
   yüzilliklər keçibdi. 
Kilsəmizdə qılmışıq  
biz müqəddəs namazı. 
 
 
Fikrət Qoca 
 
 210 
Məncə, ehtiyac yoxdur  
qandırmağa qanmazı. 
Bu torpağın üstündə  
 senoqoq da mənimdi,  
kilsələr də mənimdir. 
Yox, deyib partlasalar,  
ölsələr də, mənimdi! 
Bizim eradan əvvəl  
Qəbələdə bilmirəm  
hansı din hökm edirdi. 
Ibadət eyləməyə  
kimlər hara gedirdi. 
Bunu dəqiq bilirəm 
Allah mənim Allahım,  
dil mənim dilim idi. 
Torpaq mənim torpağım,  
el mənim elim idi. 
Zühurun öz zamanı,  
hünərin öz vaxtı var.  
Söz üyütmək başqadı,  
Sözün də söz vaxtı var. 
Bu gün Azərbaycanda 
Açılır yeni səhər, 
Torpağın arxivindən 
Durub ayağa qalxır 
ən qədim – yeni şəhər. 
qoy dünya qarşılasın 
Qəbələdi bu gələn, 
Anam Azərbaycana 
Qələbədir bu gələn. 
Biz həmişə olmuşuq, 
 biz varıq Yer üzündə,  
 
 
Ñþíÿí äåéèë áó îúàã 
 
 211 
 
daima olacağıq. 
Dahi Üzeyir bəyin  
çılğın Koroğlu himnin 
Şuşa, Cıdır düzündə 
Zəfərlə çalacağıq, 
Biz varıq, olacağıq. 
 
Qəbələ-Semirana istirahət evi,  
avqust - 2010 
 
 
 
 
Fikrət Qoca 
 
 212 
 
DÖRD ADDIM 
 
Mənim ömrüm ağır yükdü, 
Çünki cəzam ömürlükdü. 
Daş divarlar arasında bir əsirəm, 
Bu dünyaya gəldiyimə müqəssirəm. 
Heç özüm də düşünmürəm 
                      acam, toxam. 
Yəqin heç kəs soruşmur ki,  
                      varam, yoxam. 
Gündə yüz yol ölçürəm mən 
Bu otağın uzunluğu dörd addımdı. 
Enini də çox ölçmüşəm,  
                                  dörd addımdı. 
Burda yalnız ikimizik  
Bir özüməm, bir adımdı. 
 
             *** 
 
Adım burdan əkilir, 
Görürsən orda-burda 
Hərdən adım çəkilir. 
Adım tez də qayıdır 
Bostanına, tağına, 
Quru can otağına. 
«Quru» dedim haqsızam, 
Burda nəm bəs qədərdi. 
Burda daş-divar ağlar 
Əridər qəmi, dərdi. 
Dərdim burda qalacaq, 
 
 
 
Ñþíÿí äåéèë áó îúàã 
 
 213 
 
Məhbus gəldi-gedərdi. 
Mən ruhuma qəfəsəm, 
Qəfəs içində qəfəs. 
Məni bura gətirdi 
Böyük eşq, böyük həvəs. 
Seçilmək istəyənlər  
Bilsinlər ki, mənim tək 
Bir gün seçilə bilər.  
Uzun bir ömür yolun,  
Dörd addımlıq otaqda 
Qalıb, keçilə bilər.  
Bu boyda, bu biçimdə, 
Bu daş qəfəs içində 
Ömrün yüz ili yaşar, 
İlin dörd fəsli yaşar. 
Dünyanın dörd cəhəti 
Bu kiçik otaqda var; 
Şimal, cənub, qərb və şərq. 
Mənim kimi yaşayır 
Dünyada bütün bəşər. 
Dörd addımlıq otaqda 
Haqq, nahaq, xeyir və şər. 
Ağlım, qəlbim «hə» desə, 
Bu kiçik qəfəsimə 
Bütün dünya yerləşər. 
Bir şeytan ürəyimin 
İçini qurdalayır. 
Bir şeytanın sözləri 
Qulağımı dalayır. 
Deyəsən, yer üzündə 
İnsandan çoxdu şeytan. 
 
 
 
Fikrət Qoca 
 
 214 
Hara diqqətlə baxsan, 
Hər yerdən və hər şeydən 
Üzünə baxır şeytan. 
Evdə qanmaz uşağım, 
Çöldə qəzəbli şahım, 
Ac qarnım, dinc qulağım. 
Zindanımın daşları 
Yastıqdan yumşağım, 
Baş qoyub yatmalıdı… 
Məni ağır yuxumdan 
Ölüm oyatmalıdı, 
Ömürlük məhkumam mən… 
Düzü hələ bilmirəm 
Nəçiyəm mən, kiməm mən? 
Mən anamın bətnində 
Doqquz ay məhkum oldum. 
Məhkumluğa dözmədim, 
Bu dünyaya doğuldum! 
Doğuldum, bəs kim oldum? 
 
 
          *** 
 
Mən indi anlayıram 
Canlı ömrü, ölümü 
Allaha aid işdi. 
Yaradandan verilmiş 
Müqəddəs göstərişdi. 
Qədərini, vaxtını 
Yalnız yaradan bilir. 
Hətta Əzrayıl özü 
 
 
 
Ñþíÿí äåéèë áó îúàã 
 
 215 
 
Can aldığı an bilir, 
Haçan, kimin vaxtıdı. 
Əmr Allah əmridi, 
Taxt Allahın taxtıdı. 
Hardaydı bəs bu ağlım, 
Bu fikirlər, bu başım. 
Hardaydı məni sevən 
Doğmam, dostum, yoldaşım. 
Hər gün oda yaxanda 
Nifrət, qəzəb, kin məni, 
Şam kimi əridəndə 
İçimdə dərdim məni. 
Cəhənnəm odlarına 
Alışanda, yananda, 
Axşam kinlə yatanda, 
Qəzəblə oyananda 
Sevgiylə, məhəbbətlə 
Məni anan olmadı. 
Öz alnımı sıxmağa, 
Bulud kimi yağmağa, 
Əriməyə, axmağa 
Tapmadım doğma sinə. 
Amma bunun tərsinə 
Altımda ocaq çatan, 
Od atan, odun atan 
Qurama xəbər satan… 
Qurama olduğunu  
Hələ indi bilirəm. 
Heç kəs də bilən deyil, 
Mən azad olmayacam, 
Onlar dirilən deyil. 
 
 
 
Fikrət Qoca 
 
 216 
            
              *** 
 
Dedim «yoxdu bir bilən?» 
Allah, keç günahımdan 
Yenə həmən cahiləm. 
Günah yazan mələyin 
Dəftəri dolub daha. 
Hələ bu günə kimi, 
Hər ağzımı açanda 
Ağ oluram Allaha. 
Vallah, heç bilmirəm ki, 
Buna nə deyim daha. 
Etdiyim cinayətə, 
Törətdiyim günaha 
Yenə şərik gəzirəm. 
Şükr səbrinə, Allah, 
Mən özümdən bezirəm.  
Mənə necə dözmüsən 
Ey Allahım, mən sənin 
Ən xoşbəxt bəndənəmmiş, 
Yarananlar içində  
Ən xoşbəxti mənəmmiş. 
Əl, ayaq, burun, qulaq 
Hər şeyi düz vermisən, 
Sən mənə göz vermisən. 
Gözüm görən yeddi rəng, 
Dünya kənarda qaldı. 
Özüm görmək istəyən  
Şeyləri gördüm ancaq. 
Qulaq vermisən mənə, 
 
 
 
Ñþíÿí äåéèë áó îúàã 
 
 217 
 
Dünya dolu gözəl səs… 
Fitnə, şərə, böhtana 
Mən qulaq verdim ancaq. 
Əl verdin, əldən tutum, 
Əlim silahı seçdi. 
“Düşündüm bu iş üçün 
Məni İlahi seçdi”. 
Qan tökməyi iş sandım, 
Uydurduğum yalana 
Mən özüm də inandım: 
«Haqsızlıq olan yerdə 
Ölüm olur, qan olur. 
Qan tökməklə dünyanı 
Düzəldən insan olur. 
Tük ülgücə tabedi, 
İnsan gücə tabedi. 
İnsan çoxdu dünyada, 
Bu çoxlardan çoxu da 
Əllərdə oyuncaqdı. 
Dünya belə yaranıb 
Güclü olanlar haqdı». 
İndi də düşünürəm 
Dünyada insan çoxdu. 
Artıq bir adam yoxdu. 
Kimə artıq deyəsən 
Hərənin öz taleyi, 
       Öz vaxtı, 
               Öz baxtı var. 
Kimin artıq olduğun  
Axı necə deyəsən? 
       Hansı haqla? 
 
 
 
Fikrət Qoca 
 
 218 
              Niyə sən? 
Heyf bu sualları 
Özümə verməmişəm. 
Elə bil mən özümü 
Heç zaman görməmişəm. 
Elə razı olmuşam 
Görkəmimdən, özümdən, 
Sözümdən, qaş-gözümdən. 
Güzgüyə də baxanda, 
Özümü görməmişəm 
Baxmışam xəyalıma. 
Hikkəm zindan olubdu 
Mənim yazıq ağlıma. 
Hikkəm, öfkəm qəlbimə, 
Başıma hakim oldu, 
Bax axırda kim oldum. 
Mən insan öldürəndə 
Heç özüm də bilmədən 
Allahlıq iddiası 
Keçibdir ürəyimdən. 
Elə bil ki insanı 
Guya mən yaratmışam 
Mən də öldürəm onu. 
Allahım, gör nə boyda 
Günaha əl atmışam. 
Ölüm Allah əmridi 
Burda mən kiməm axı. 
Allahım, bu günahı 
Necə yuyacağam mən? 
Üzümü ayağına 
Necə qoyacağam mən. 
 
 
 
Ñþíÿí äåéèë áó îúàã 
 
 219 
 
Mən onu öldürəndə 
Görməmişdim üzünü. 
Baxmışdım, görməmişdim 
Sifətini, gözünü. 
Gözümü bağlamışdı 
Hikkə, nifrət, qəzəb, kin, 
Beş ildir o anlara 
Qayıdıram mən hər gün. 
Hər gün dönüb yenidən 
Qatil oluram yenə. 
Hələ indi baxıram 
Üzünə, gözlərinə. 
Heyrətdən bəbəyində 
Göz yaşı donub qalıb. 
Bir küncdə körpəsiylə 
Yoldaşı donub qalıb. 
İstədim ki, ağrısın, 
İstədim ki, ağlasın 
Bəbəyində göz yaşı 
Ərisin, axsın dedim. 
Qadınının ölümü 
Yandırsın, yaxsın dedim. 
Öldürdüm arvadını, 
Sonra da övladını. 
Hələ onun gözünün 
Açılmamışdı donu. 
Birdən gəldi üstümə 
Dişlərini qıcayıb. 
İt kimi mırıldadı  
Yox, deyəsən lap hürdü, 
Mən atəşi açanda, 
 
 
 
Fikrət Qoca 
 
 220 
O üzümə tüpürdü. 
Mən bir an şoka girdim, 
Güllələr qurtarmışdı 
Hələ tətik çəkirdim. 
 
          *** 
 
Beş ildir ki, hər gecə 
Bu səhnə təkrar olur. 
O vaxt eşitmədiyim 
Güllələrin səsindən, 
İndi, indi hər gecə  
Qulaqlarım kar olur. 
O vaxtdan gündə yüz yol 
Üzümü yuyuram mən. 
O tüpürcəyi hər an 
Üzümdə duyuram mən. 
Uzaqlaşdıqca illər, 
Yaxınlaşır o anlar. 
Gözümdən pərdə qalxır, 
Aydınlaşır olanlar. 
Körpə bu olanları 
Oyun bilib sevindi. 
Gözləri parıldadı 
Körpə dodaqlar güldü… 
Gülüşü həmin anda 
Çilikləndi töküldü… 
Fitnə-fəsada görə 
Niyə töküldü bu qan. 
Körpənin də üstünə 
Tətik çəkərmi insan. 
 
 
 
Ñþíÿí äåéèë áó îúàã 
 
 221 
 
Atasını yandırıb 
Atəşə yaxmaq üçün. 
Bu qisas öc almaqdı, 
Öc alıb ucalmaqdı 
Mən kimi axmaq üçün. 
Güllələnmə versələr 
Bundan yaxşı olardı. 
Yox, yox bu bir qatilin 
Cəza çəkmə yerindən 
Bir qaçışı olardı. 
Mən insan deyiləm ki 
Fəlakətəm, bir qəza. 
Bu günahı yumağa, 
Azdır mənə, çox azdır 
İki ömürlük cəza. 
Güllələnsəydim əgər, 
Qəlbi kor, gözləri kor 
Gedəcəkdim dünyadan. 
Qatil, cahil və nadan 
Gedəcəkdim dünyadan. 
İndi ağıllanmağın, 
Düşünməyin, qanmağın 
Nə xeyri var ki daha. 
Hansı ümidim qalıb 
Gələcəyə, sabaha. 
Geriyə də yol yoxdu 
Olub, nə olubdusa. 
Allahın səbri böyük, 
Bizim ömrümüz qısa… 
 
 
 
 
 
Fikrət Qoca 
 
 222 
        *** 
 
Onu bəyəndi, getdi 
Qızların ən gözəli. 
Daha niyə gizlədim 
Mən də sevirdim, bəli. 
Onun gətirdi baxtı, 
Onun gətirdi əli. 
O biznes adamıydı, 
Həm də lap mükəmməli. 
Mən polis mayoruydum 
Həm də ağırdı daşım. 
Onun pulu çox idi, 
Mənim dava-dalaşım. 
Neçə yol ilişdirdim, 
Hər sudan quru çıxdı. 
Ən bulanıq sudan da 
Çıxdı, dupduru çıxdı. 
Mənim polis yoldaşım 
Yanında oğru çıxdı. 
Bu varlı adamların 
Külün eşəni çoxdu. 
Qorxa-qorxa yığdığı 
Puldan düşməni çoxdu. 
Yaman yeyəni də var, 
Yaman deyəni çoxdu. 
Kölgəsini, adını 
Gürzlə döyəni çoxdu. 
Hər yandan tanış-biliş 
Məni hey firitlədi, 
Səndən yaxşı yaşayır 
Qapısında it dedi. 
 
 
Ñþíÿí äåéèë áó îúàã 
 
 223 
 
Dalaşsanız döyərsən, 
Güləşsəniz yıxarsan. 
Dirəşsəniz sən onun 
Axırına çıxarsan. 
O sarayda yaşayır, 
Sən də bir it damında. 
Görürsən saya salmır 
Hökumət adamın da. 
Onu da yəqin belə 
Qaynadırdılar hər gün. 
Bizi ortaya salıb, 
Oynadırdılar hər gün. 
Bir gün xəbər göndərdi, 
«Deyin, keçə bilmirəm 
Köhnə salam-kəlamdan. 
Birinə pul verərəm, 
Üzünə şahid durar, 
Şahid durar yalandan. 
Qurana da and içər, 
Ömrü türmədə keçər. 
Özünü yığışdırsın, 
Quzu olsun, dinc dursun». 
 
         *** 
 
İnamıma qəsd oldu, 
Həyatım alt-üst oldu. 
Aləm başıma uçdu 
Bu aləm heçdi, boşdu. 
Bu dünya bir qoz imiş 
Onun da içi puçdu. 
 
 
 
Fikrət Qoca 
 
 224 
         
            *** 
 
Sözünün bir haqqı var 
Təki pul verən olsun. 
Yüz-yüz şahid tapılar, 
Pullar ilə açılır, 
Pullar ilə qapanır, 
Zindanlarda qapılar. 
Geymim əynimdə - polis, 
Rütbəm çiynimdə - polis, 
Silahım belimdədi, 
Bu gün, bu saat, indi 
Qanun öz əlimdədi. 
Mən haqq keşikçisiyəm 
Qoymaram haqqı ölsün. 
Mən qalib gəlməliyəm 
Sabah nə olur, olsun! 
 
       *** 
 
Dörd addım sola, sağa, 
Dörd addım arasında 
Bir ömür yaşamağa, 
Məhkum olunmuşam mən. 
Divarın o üzündə, 
O həyatın özündə 
Haqsızlıqlar doludu. 
O da insan ömrüdü, 
O da insan yoludu. 
O haqsızlıq içində, 
Ömürlük cəza çəkən 
 
 
Ñþíÿí äåéèë áó îúàã 
 
 225 
 
Yenə insan oğludu. 
Əli qanlı qatiləm, 
Bu bəla azdı mənə 
Allah nə bəla versə, 
Deyim yenə, ver yenə. 
Rəhm diləməyə də 
Nə qibləm, nə üzüm var. 
Özümə demək üçün 
Bir ömürlük sözüm var. 
Ömürlük məhkumların 
Zindanı daş qəbirdi. 
Bu dörd divar daş deyil, 
Daşa dönmüş səbirdi. 
 
                                 15.X1.2008 
 
 
 
Fikrət Qoca 
 
 226 
 
CƏNNƏTDƏN QOVULANLAR 
 
«Ol» - dedin 
         kainat oldu,  
kainatda həyat oldu. 
Sözündən çıxdı, 
         Adəmlə Həvva 
          cənnətdən qovuldu, 
 atıldı yer üzünə. 
Elə o vaxtdan  
         insan özü burda  
     cənnət yaratmaq istəyir özünə. 
Bağçasında, bağında, 
       oymağında, bölgəsində,  
                    şəhərində ölkəsində  
cənnət yaradır hər kəs.  
Bu cənnət deyilsə,  
         cənnət nədir bəs?! 
Cənnəti bəyənməyəni as! Kəs!  
Bu cənnətdən qovulmuşlar  
hərəsi öz yaratdığı  
                     «cənnəti» xoşlar, 
 hər kəs öz «cənnnət»ində  
                       allahlığa başlar. 
Öz «cənnnət»inə rüşvət alıb  
       günahkarı da buraxan var. 
Ağlına da gəlmir ki, 
              görən var, 
             Axı göydən baxan var. 
Sənin də bir yaxan var  
           yaxandan yapışan olar!  
 
 
Ñþíÿí äåéèë áó îúàã 
 
 227 
 
Səndən də soruşan olar. 
Hələ insan ağlı körpədi,  
      uşaqdı odla oynayır hələ… 
İçində bir cəhənnəm odu  
                          qaynayır hələ.  
Göz yaşları gölündə çimir,  
      sevinə - sevinə, gülə - gülə. 
Unudurlar bu dünya 
                 hamı üçündü. 
Fərqi yoxdu 
     türkdü, rusdu, ingilisdi, 
    almandı, ərəbdi, çindi…  
          biri bir az yaxşıdı  
               o biri bir az pisdi…  
Heç özləri də bilmir ki, 
      bu Adəm Həvva evladlarına  
          bu fərqlər, bölgülər nə üçündü. 
Allahım «Ol» - dedi, 
                             Oldunuz.  
Dünyanın hər yerində eynidi 
                  it, 
                      at, donuz! 
Amma insan  
              Türkdü, 
                   Rusdu, 
                            Farsdı. 
Hərdən dönüb başqa millət olmaq da, 
                    indi fərəhdi, forsdu. 
Varlı yoxsulu görüb fərəhlənir, 
Sağlam xəstəni görüb ürəklənir.  
Böyük ölkələr  
                  kiçik ölkələri dağıdır. 
 
 
Fikrət Qoca 
 
 228 
Böyük xalqlar 
                     kiçik xalqları qırır.  
Mane olmayın  
             insan yer üzündə cənnnət qurur,  
cənnət yaradır,  
qurdalamayın, bu köhnə yaradır. 
Cənnət yaradır  
                           insan üçün insan. 
İndi bu cənnətə 
                   düşmək asan,  
çıxmaq çətin.  
Çıxmaq üçün  
            ya gərək  
                yenidən doğulasan,  
Ya da cənnətdən  
                          qovulasan.  
Gedənlərə «öldü» deməyin barı. 
Deyin ki,  
             bizi cənnətdən  
                     qovur ulu tanrı… 
Sən «Ol!» - deyəndən sonra  
        Həvva oğurluq eliyəndən sonra, 
                 haram olanı yeyəndən sonra… 
Habillə Qabil dalaşanda, 
                  qəzəbin aşıb daşanda 
«Ol!» - dedin. 
                   Sonra qəzəbin soyudu. 
Hadisə eybəcər libasını soyundu.  
«Savaş da bir oyundu»  
öləndən sonra yanıma 
                         gəl - dedin. 
Gəl, cənnətim var,  
 
 
Ñþíÿí äåéèë áó îúàã 
 
 229 
 
                     cəhənnəmim var. 
Allah olanda nə olar,  
              Mənim də sevincim, qəmim var. 
Ekiz bacı kimi  
              aləmlər yaratmışam. 
Ekiz sevinclər, 
                 ekiz qəmlər, 
eyni aləmlər  
                 var kainatda… 
eyni qanlılar, insanlar 
Sayını mən də unutmuşam. 
      Nəhayətsizdi hesablar, sanlar. 
Amma tənhayam, təkəm. 
       Mənə heç kəs gərək deyil, 
             Mən hamıya gərəkəm. 
«Ol!» - dedi hamısı oldu  
             hamsı əkir, biçir, yığır. 
Çoxunun ağlına gəlmir ki, 
        Allahımız təkdir, darıxır . 
Dərgahına üz tutaraq,  
          zikr eyləyək, şükr eyləyək. 
Elə ki, göydən dolu yağır,  
                                       daş yağır. 
Yaradan düşür yada  
                   çöküb dizi üstə 
                      çağırırsınız imdada. 
İnsan həmişə bərkə düşəndi. 
Allah həmişə dada yetişəndi. 
Hər başdakı beyin  
Allahın verdiyi taledi,  
             qəzadı,  
                   qədərdi!  
 
 
Fikrət Qoca 
 
 230 
Hər kəsin şərəfi , şöhrəti 
                Özünün ağlı qədərdi….  
 
                 *** 
 
Biri deyir rus yaxşıdı, 
    biri deyir fars,  
       biri də deyir türk yaxşıdı. 
Biri də deyir hər şeydən  
         başımdakı börk yaxşıdı, 
Börk - yəni papaq. 
             Bəh, bəh… 
      Millətə bax 
Bir Azərbaycan olaq deyən yoxdu. 
Azadlıq istəyən yoxdu. 
Dilənən çoxdu, 
Əkib, becərib, yeyən yoxdu. 
Gözləri birinin malındadır,  
            birinin cibində,  
                  birinin dalındadır. 
Bəzi minilmək üçün 
               darıxmış at kimidi. 
Kimi də ayağı sürüşkən 
                       arvad kimidi,  
bəzi də sahib qapısında  
      yatmaq arzusu ilə yaşayan  
                               it kimidi. 
Yaxşı ki, bu millətin  
                             gözünün işığı, 
                 Azadlıq aşiqi 
Pələng, Şir balaları var, 
Döyüşər balaları var.  
 
 
Ñþíÿí äåéèë áó îúàã 
 
 231 
 
Yoxsa bu millət yaşaya bilməzdi. 
Rusiya kimi bir ölüm  
         mələyini boşuya bilməzdi. 
Rus qonşumuzdu,  
                 yaxşı qonşu. 
Sevinc yoldaşıdı, qəm qardaşıdı. 
Atalar deyib:  
     Yaxşı qonşu uzaq qohumdan yaxşıdı. 
Belə də bir məsəl var 
        Qonşu işığına umud olan  
              qaranlıqda qalar. 
Qonşun olsun,  
             özünün də başın olsun. 
Məsləhət yerin doğma 
                         qardaşın olsun. 
Bir əlində aşın olsun,  
    bir əlində daşın olsun. 
Gördüyün xəyanətləri unutma,  
                      yaddaşın olsun!  
İnanmaq yaxşı şeydi, 
   Ayıqlıq yol yoldaşın olsun. 
Azadlıq çörək deyil,  
      amma çörəkdən əvvəldi. 
Azadlıq çörəyi qazanan əldi. 
Yoxsa sənə çörək verən əllər 
    Kürəyinə qırmanclar çəkəcəklər. 
Sən özün əkib becərməsən  
     Sənin başında «turp» əkəcəklər. 
İkisi də adamdı 
        biri o birinə dillənçi payı verir, 
təzə adı humanitar yardımdı. 
Bu da kişi qoyub adını. 
 
 
Fikrət Qoca 
 
 232 
Kişi yardımla böyütməz evladını. 
Sağlamsan özün. 
Əlin, ayağın, başın, gözün 
                                      sağlam. 
Ayağının altında torpaq, 
     başının üstündə Allah 
Daha nə lazımdı insana?! 
Çalışsana, yaşasana.  
 
              *** 
 
Bir millət sözü var. 
Bir də millət sözünün  
            içində illət sözü var. 
Yaxşıları çox olanda 
                     Millət olur. 
Millət olanda dövlət olur. 
Dövlət olanda xalq yığılır,  
        kimi desən  
               Özünə rəhbər seçə bilər. 
Millət məsləhətləşib  
           yaxşı gündən, pis gündən keçə bilər. 
Yaxşılar çox olanda  
                   rəhbər rəmzi olur. 
Əsil söz xalqın sözü olur, 
Milyon gözlərlə  
               hər yana baxa - baxa 
Millət aparır dövləti qabağa. 
Vətəndaşların dübbədüz qəddi olur. 
Qonaqlarının qonaq həddi olur. 
Belə millətin hər vətəndaşı  
       vətən daşı deyil, vətən sərhəddi olur… 
 
 
Ñþíÿí äåéèë áó îúàã 
 
 233 
 
Millətin yaxşıları qırılanda, 
                          işığı qaralanda 
Vətən daşları 
     başı qırmızı çalmalı  
           baş daşlarına dönəndə, 
Yaxşılar başı daşlılara,  
       gözü yaşlılara dönəndə, 
Millətin illəti qalır, 
                  İlləti çıxır üzə, 
 hər yanda dürtülür gözə. 
Gözü hər işartıya qaçır,  
iki əli var,  
           dörd yana əl açır.  
    Öz torpağında özünü əsir sayır, 
Balasını yesir sayır. 
Azadlıq sözünü ən qorxulu «sirr» sayır. 
Min il əvvəl olmuş 
            İmam Hüseyin müsibətində 
                 İndi özünü müqəssir sayır.  
Günahı bağışlansın deyə, 
 başına, döşünə döyə - döyə,  
böyürür, hönkürür, ağlayır, 
Ağacına,  
           daşına, 
                   başına  
                         qara bağlayır. 
Qırx gün yas saxlayır. 
Bəs Qarabağdan didərgin düşən  
           gəlinlərə, körpələrə kim ağlayacaq? 
Bəs erməni əlində əsir qalan qızlara,  
bəs bu çöllərə səpilmiş 
                 körpələrə, yurdsuzlara  
 
 
Fikrət Qoca 
 
 234 
                                     kim ağlayacaq. 
Erməni tapdağında qalan müqəddəs  
                yerlərə kim ağlayacaq. 
Yandırılmış məktəblərə, məcidlərə,  
                     pirlərə kim ağlayacaq. 
Ocağı söndürülən obalara, 
Məzarı taptalanan babalara  
                              kim ağlayacaq. 
Millətlər ağlasın gərək 
                     bizim bu dərdi 
Fatmeyi -Zəhra bu günümüzü görsəydi  
            balalarını unudub  
                      dərdimizə şaxsey deyərdi. 
«Türklər gözünüzdə yaş qalıbsa,  
               öz halınıza ağlayın» - deyərdi. 
Savaş min il bundan əvvəldə, savaş idi. 
   İndi də savaşdı. 
Kimi şəhid oldu, kimi əsir düşdü,  
          kimi qaçdı. 
              Kimi də ömrü boyu savaşdı. 
Adəmi Allah cənnətdən qovmuşdu. 
     Bəzi yerlilərim 
                          cənnətdən özü qaçdı. 
Keçmişdə çox bərkə düşəndə  
                        qaçaq olardı kişilər, 
 Qaçaq mərd olardı, qoçaq olardı. 
Səsi düşmən kürəyinə bıçaq olardı. 
   Düşmən hər zirvənin 
               qarlı tacından qorxardı. 
Düşmən meşənin hər ağacından  
                                   qorxardı. 
Evindən qaçan  
 
 
Ñþíÿí äåéèë áó îúàã 
 
 235 
 
          Meşəsinə, dağına, dərəsinə çəkilərdi.  
Bulaq kimi torpağına hopardı, 
Ağac kimi qayalara əkilərdi. 
Düşmən hara ayağını bassa, ölərdi.  
İndikilərin bəzi  
          Bakıda yeddinci mərtəbədə qaçaqdı. 
Yeri rahatdı,  
                damağı çağdı. 
Özü də gözləyir ki,  
            Erməni onun namusunu  
                              təmizləyib qaytaracaqdı.  
BMT- nin verdiyi vədi  
            saqqız kimi çeynəyir.  
Humanitar yardımla gələn  
               saqqızı bazarda satır. 
Satmağa yaxşı öyrənmişik,  
                   kimi vətən satır, 
                                kimi saqqız,  
                                      kimi qarpız…  
Radioda xəlvətcə Bakını tutmuşdu  
                 Erməni əlində əsir olan qız. 
«Biz qırx milionluq xalqıq» - deyib  
                   kimsə radioda bağırırdı. 
Qızın düşmən əli dəyən 
     hər yeri birdən göynədi - ağrıdı. 
Başını - başına döyüb  
                             hönkürüb ağladı. 
Sözü düşmən eşitməsin deyə 
                             radionu bağladı. 
 
                      
 
 
 
Fikrət Qoca 
 
 236 
                *** 
 
Mən yadlardan qorxmuram,  
     içimizdəki yad səsidi məni qorxudan. 
Burdakı ruspərəsdi, 
                Ordakı farspərəsdi, 
Bəzinin də hər ehtimala qarşı 
        sandıqda gizlətdiyi fəsdi məni qorxudan. 
Bura Azərbaycanın quzeyidi, 
Xalqımızın səma altında  
                    açıq muzeyidi.  
Canında otuz yeddinin, doxsanın üşütməsi,  
bilmək olmur torpağın 
                    ürəyidi döyünən,  
yoxsa sinəsində partlayan mərmi səsi. 
İndi pis, yaxşı,  
                    öz əlimdi, öz başım. 
Hamı doğma bacım, qardaşım. 
Toxu prezident olmaq istəyir,  
Acı pul yığır icra başçısı keçsin. 
Çoxu nazir olmaq istəyir 
        Baş nazir, 
           ürək nazir,  
                 qarın nazir, 
                         göbək nazir. 
Bir dəstə də torpaq satıb,  
        adam satıb, 
             pusquda yatıb  
                    pulu əlində hazır. 
   Vəzifə almağa nazir axtarır, nazir. 
Yazıq fəhlə, kəndli, 
               müəllim, alim. 
 
 
Ñþíÿí äåéèë áó îúàã 
 
 237 
 
Mənim cəfakeş obam, elim. 
Ev tikir, uşaq əkir,  
                      taxıl əkir. 
Ac qarına vətən qeyrəti, 
                   azadlıq qeyrəti çəkir. 
 
Lazım olanda döyüşən də onlardı, 
Əlil olan, şəhid düşən də onlardı… 
                          
           *** 
 
Bizi parçalayıblar 
Aramıza Araz adlı su calayıblar. 
  Orda azadlıq deyən oğullarım asılır. 
    Orda danışan dillərə dağ basılır. 
 Orda böyük Azərbaycan tarixi yazılır, 
Qanla yazılır, 
Tariximdən qara ləkələri yuyur qan. 
Farsın hökmranlığından,  
            Mənim əsarətimdən gedir zaman. 
Lap yaxındadır o gözəl gələcək. 
   Şair vəsfini yaz, 
                Rəssam rəsmini çək. 
Əlindən gələni elə 
            alim, fəhlə,  
                    ziyalım, kəndçim. 
Hər sərhəd dirəyi yanında  
           bir çinar ək, sərhədçim. 
Sevgiylə zəfər çalaq,  
                         qəmə, kinə. 
Hamı ağ üzlə gəlsin 
                      O gözəl günə. 
 
 
Fikrət Qoca 
 
 238 
Onda gözlər ağlayanda 
                        üzlər güləcək. 
Şəhidlərin məzar daşları  
                               diriləcək. 
-Qardaş Hey!!! - desəm, 
milionlarla səs ucalacaq. 
                                 Can! Can! Can! 
 
Sevincdən ruhum ağlayacaq, 
Deyərəm, gözün aydın, Azərbaycan. 
 
                   *** 
 
Adəmə görə düşdük gözdən  
                və göydən. 
Cənnətdən qovulmaqdı  
                       bəlkə insanın uğuru. 
Bizi cənnətdən qovdu Allah 
Azərbaycan kimi bir cənnətə doğru!  
 
 
 
  
 
 
Ñþíÿí äåéèë áó îúàã 
 
 239 
 
 
MÜNDƏRİCAT 
 
Şair fərdiyyəti ....................................................................................................................3 
 
İÞìðöí ùÿð àíû... 
 
Yaşamaq asandır, xatırlamaq yox!.................................................................22 
Zaman keçir .....................................................................................................................23 
Yol gəlir ..............................................................................................................................24 
Dayanın ...............................................................................................................................25 
Görsünlər............................................................................................................................28 
Azərbaycanlı....................................................................................................................29 
Səhnə .....................................................................................................................................30 
Bərabər deyil qadın, kişi ........................................................................................32 
Sonra da deyirlər ..........................................................................................................33 
Meh.........................................................................................................................................34 
Çoxmərtəbəli...................................................................................................................35 
Ömrün hər anı.................................................................................................................36 
Kitab mağazaları seyrəlir.......................................................................................37 
Ağlatmayın .......................................................................................................................40 
Dilənçi ..................................................................................................................................41 
Yazıq adam.......................................................................................................................42 
Kasıblıq ...............................................................................................................................43 
Qaçdım.................................................................................................................................44 
Ölüm cəzası olmasın.................................................................................................45 
Əncir ağacı........................................................................................................................46 
Bəlkə var ............................................................................................................................48 
İnsan necə? .......................................................................................................................49 
Sərhədçilər ........................................................................................................................50 
İçəri şəhər ..........................................................................................................................51 
Hovuzda..............................................................................................................................53 
 
 
Fikrət Qoca 
 
 240 
Ağıllanmır .........................................................................................................................54 
Yenidən doğ.....................................................................................................................55 
Yeri get ................................................................................................................................56 
Yaşayıram..........................................................................................................................58 
Xonçasa içində nə var?............................................................................................60                   
Uşaqlar üçün tapmaca..............................................................................................61 
Xərçəng - haqsız bir gerçək.................................................................................62 
Eləmə ....................................................................................................................................64 
Qansan..................................................................................................................................65 
Peşmandı ............................................................................................................................66 
Xahiş......................................................................................................................................67 
Bayram axşamı ..............................................................................................................68 
Olur.........................................................................................................................................69 
Yoruldum insan olmaqdan ...................................................................................70 
Yazığın gəlsin, Allah ................................................................................................71 
Deyil ......................................................................................................................................73 
Qaranquşlar gəlibdi....................................................................................................74 
Qəbələ...................................................................................................................................76 
Bir söz soruşdum .........................................................................................................78 
Vardı belə bir zaman.................................................................................................79 
Yerlə göy arasında ......................................................................................................80 
Hər gecə Xocalıda.......................................................................................................81 
Əsir düşdü .........................................................................................................................82 
Təklik....................................................................................................................................83 
Kölgəm ................................................................................................................................84 
Görüşlər...............................................................................................................................87 
Çox namərd dünyadı .................................................................................................89 
Olacaqmış ..........................................................................................................................90 
Dostum.................................................................................................................................91 
Ağlama dənizim............................................................................................................92 
Ölü dəniz ............................................................................................................................94 
Nə fərqi................................................................................................................................95 
 
 
Ñþíÿí äåéèë áó îúàã 
 
 241 
 
Nuhun gəmisidi yer üzü .........................................................................................96 
Ömür......................................................................................................................................97 
Tək-tənha ...........................................................................................................................98 
Uşaq bağçasında görüş ............................................................................................99 
Görmürəm ......................................................................................................................101 
Son liman ........................................................................................................................102 
Gəldi son bahar...........................................................................................................103 
Adəmlə Həvva kimi................................................................................................104 
Bu yaşımda, bu gün ................................................................................................105 
Güldüm.............................................................................................................................106 
Sandıqdakılar ...............................................................................................................107 
Ömrün uzun olsun....................................................................................................108 
Haqdan soruşur...........................................................................................................109 
Çətin iş ..............................................................................................................................110 
Günay balama..............................................................................................................111 
Könül sahibi..................................................................................................................112 
İçki .......................................................................................................................................113 
Ən gözəl şey .................................................................................................................114 
Neyləyim.........................................................................................................................115 
Mənim ...............................................................................................................................116 
Qalan deyil.....................................................................................................................117 
Qəbələdə qarşıladım payızı...............................................................................118 
Yaylı, qışlı Şamaxı ..................................................................................................119 
Çətin yol ..........................................................................................................................121 
Azdı, az.............................................................................................................................122 
Ağla, ağlağan söyüd ...............................................................................................123 
Bakı - eşqim mənim................................................................................................124 
Yeddi gün .......................................................................................................................126 
Sönən deyil bu ocaq................................................................................................129 
Yol verin..........................................................................................................................131 
Yuxuda Həccə getmişdim..................................................................................133 
Vatikan, Rim papası XВЫ Benediktə ........................................................136 
 
 
Fikrət Qoca 
 
 242 
Arzular divarı...............................................................................................................139 
Bu günün sabahı var...............................................................................................141 
Qayıdarıq.........................................................................................................................142 
 
Sÿíè éàøàòìàã ö÷öí... 
 
Sənsən................................................................................................................................144 
Mən olacaqdım...........................................................................................................145 
Həyatda.............................................................................................................................146 
Çağırma............................................................................................................................147 
Sənsiz.................................................................................................................................148 
Sevirəmmiş ....................................................................................................................149 
Bax .......................................................................................................................................150 
Gözlərinin rəngi.........................................................................................................151 
Məhəbbət.........................................................................................................................152 
Gəlməsə............................................................................................................................153 
Gözlərimi yumanda.................................................................................................154 
Səndən o yana..............................................................................................................155 
Yanılma............................................................................................................................156 
Məhəbbətsiz..................................................................................................................157 
Qəzəlvari məzələr.....................................................................................................158 
 
Poemalar 
 
Şəhidlər xiyabanı ......................................................................................................161 
Bakı - Quba yolu.......................................................................................................174 
Gərək bu günləri görəydin.................................................................................185 
Qəbələ................................................................................................................................196 
Dörd addım....................................................................................................................212 
Cənnətdən qovulanlar............................................................................................226 
 
 
 
Ñþíÿí äåéèë áó îúàã 
 
 243 
 
Fikrÿt Qoca 
Ñþíÿí äåéèë áó îúàã 
Bakı, “Elm və təhsil”,  2012, 242 səh. 
 
 
 
Билэисайар тяртибчиси: 
Şəmsiyyə Əliyeva 
 
 
Operator: 
Arzu Mahmudova 
 
 
