https://www.facebook.com/RamizAtabeyPage Taksi Bir başqa xoşbəxt idik o günlərdə.Çox şeyə qarşılıq olaraq azad idik.Kitab almağa pulumuz olmasa da,ucuz tütün çəksək də çox bahalıydı düşüncələrimiz.Ahmet Kaya Ərəb baharının və “iPhone 4S” markasının populyar olduğu 2012 – ci ilin sonu 2013 – cü ilin əvvəli.Fevral ayı.Qərbdə qış sərt,Şərqdə mülayim keçməyə başlamışdı.Amerikada Barak Obama yenidən prezident seçilmiş,Afrikada insanlar daha da yoxsullaşmış,Çində əhali isə artmışdı.Hər səhər hər zamanki kimi gün,gecələr isə ay çıxırdı.Xəzrinin Gilavara dönüşdüyü,hörmətin pula edildiyi və Nuhun gəmisinin endiyi yer.Dəyərlərin dəyməzliyini anladığım bir zaman çağı.Azərbaycan.Xəritədə (miqyasından asılı olmayaraq)Xəzər gölünün sol tərəfində yer alan ölkənin şimal hissəsində bir səhər çağı.Zzzzzz zzzzzz.Yatağımın içində nə isə titrəyirdi.Gözlərimi tam açmadan telefonun yaşıl düyməsinə cəld toxundum.Qəribə səs vardı.-Alo.-Alo.Ramiz,hardasan? Tez gəl.Meydanda səni gözləyirik.( Meydan.Quba rayonu ərazisində mövcud olan bir məkan.Qurulma tarixi qədim şəhər meydanı anlamını verir.Bir zamanlar bazar,sonra parka çevrilib.Zamanında Stalinə,Lelinə və Səməd Vurğuna ucaldılmış heykəl müstəqillikdən əvvəl aşırdılıb.Qubaya göndərilmiş hər icra başçısının ilk işi həmin parkı dağıdaraq yenidən qurması olub).-Erot,dəlisən?! Mən hələ də yatıram.Nə Meydan?! Saat neçədir?!-09:46.Bu gün tez gələcəyini demişdin.Uşaqlar da gələcək.Tez ol,konturum azdır.Hər zamanki kimi eləmə,tez gəl.-Yaxşı,bir azdan ordayam.Sözvermələri xoşlamıram.Bir – iki xəstəliyim var:heç vaxt bir yerə vaxtında getmədim,amma söhbət qadınlar olunca öncə gəlməyi üstün tutdum.Ağ yorğan – döşəkdə uzanmaq.Hələ də telefon əlimdədir və nələr edəcəyimi bilmədən yan üstə yıxılır və yorğanı başıma çəkirəm.Evimizdə bir səs çatışmırdı.Sakitlik.Nədənsə bu gün anam məni yataqdan zorla durğuzmadı.Nədənsə qışqırıq eşitmədim.Nədənsə tənqidlərə məruz bir sabah açmadım.Sevinimmi?! Yorğanın altında bunları düşünürdüm.Altımda qalmış,bədənimin ətrinə qonaq olmuş telefonun ekranını əlimlə silərək klitdən çıxardım.Gecədən qalan bir mesaj şəkli ekranda dururdu.Fərqinə varmadım.Yenə 8228 – dir.Ona görə mən hər zaman bir səslə qalib olacağam.Amma nə səs?! Kontur var?! “ Facebook ”a ödənişsiz girməyi də sevirəm.“ Facebook ”a girdim,“ sabahınız xeyir ” statusu üçün bir – iki kəlmə yazdım.Dostlardan ( “ Facebook ”da yaxınlıq limiti dostluqla başlayır )gələn bildirişləri sildikdən sonra başımı yorğanın altından çıxardım.Başımın üstündəki pəncərə açıq idi.Qonşunun bağından gələn xoruz səsi qulağımı batırırdı.Qış vaxtı da necə həvəslə banlayır,-deyib qalxdım yataqdan.Gecə köynəksiz olduğuma görə durduğumda hərəkətlərimi tez edirdim.Yerdə əzik – üzük halda qalan cins şalvarım və köynəyim məni geyinməyə cəlb etmirdi.Uşaqlıqdan ən çox danlandığım mövzu bu olurdu – səliqə.Mənlik deyil.Əlimdəki taxta qolbaq gecə qolumda bir – iki yuvarlaq iz qoymuşdu.Diqqətimi ondan çəkib şalvarımı geyindim.Telefondakı zəngli saat saatın 10:00 olduğunu xəbər edir,amma onu gözləməyə,daha doğrusu,beş dəqiqə sonra narahat etməsi üçün qabağa çəkirəm.Aha,köynəyi də geyindim.Oyy.Şkafın parıltılı üzü mənə başımda,sanki,fırtına olduğunu söyləyir.Off,saçlar.Onları düzəndə saxlamağı bacarmıram.Otaqdan çölə çıxıb divanda əyləşirəm.Bir balaca köməkçim var.Məhərrəmdir adı.Doğma qardaşımdır.Uşaq vaxtı üç – dörd dəfə beşiyini yellədim deyə səkkiz yaşından bəri əşyalarımı açmaq,yığmaq,çantasına yerləşdirmək kimi işləri və bir də böyük fincanda isti bir çayımı hazır edir.Off,zəngli saat məni dəli edir.Yenə beş dəqiqə irəli çəkdim.Gecə TV olan otaqda yuxuladığıma görə eynəyimi uzandığım divanın altına qoymuşdum.Onsuz da bir – iki dəfə altımda qaldığına görə əyilib.Amma yenə də onu qoruyurdum,görməyə yardım edir.Əlimi aşağı aparıb eynəyimi çıxardım ordan.Toz örtmüş üstünü köynəyimin balağına silib gözlərimə taxıram.İnsanlar məni eynəklə ağıllı biri bilir.Onlara görə eynək taxırsansa,sən oxuyan uşaqsan.Bu mental düşüncədir beyinlərdə formalaşan.Əslində mən tək insanlıq sabahlara oyanan adəmdən bir nümunəyəm.Səssiz bina evinin otağını bir – iki kəlmə pozur:-Məhərrəm,çay gətir və kompüteri çantasına qoy.Əyləşdiyim divanda çayımdan bir – iki qurtum alıb TV baxmaq qərarına gəldim.Və beləcə TV qarşısında oturdum.Pultu əlimə aldığımda AzTV-dən və LİDER TV dən başqa bütün kanalları gəzdim.Düzdü,o biri kanalların da sadaladığım iki kanaldan fərqi yox idi,amma mən yenə də belə etdim.Gündəm xəbərləri marağımı cəlb etmirdi.Sinəsi böyük şou xəbərlər də mənə görə deyildi.“ Xəyal ”larımın“ Qütb ”ünə ( Xəyal və Qütb Quba rayon ərazisində fəaliyyət göstərən müstəqil telekanallardır.İnsanlara müsbət enerji saçan bu iki kanal hər bir qubalının həyatında “ Ad günü ” proqramı ilə böyük iz qoyub.İsmayil YK – nın musiqilərinə heyran vj – nın zövqünün əsiri olan tamaşaçılı bu kanallar işıq enerjisini aparmaqdan başqa bir şey deyil )yaxın durmaq istədim.Amma yenə alınmadı və nəhayət,peyk kanallarına daldım.Musiqi kanallardan birini seçib başımı qaşıyaraq nəsə düşünürdüm.Bəlkə də mən Heranı düşünürdüm.Dünən gecə Herayla danışanda yatıb qaldığımdan ona “ gecen xeyrə ” deməmişəm deyə üzüldüm.Ona yazacağım mesajla özümü bağışladacağımı düşünürdüm.Bu qərarla ayağa qalxıb ayaqyoluna getdim.Ayaqyolunda bəzən hər kəs kimi qeyri – adi qərarlar alarıq.Ayaqyolundan gümrah halda çıxaraq əl – üzyuyana yanaşdım və əllərimi,üzümü yudum.Nəzərə alaq ki,fevral ayıdır və su soyuqdur.Bu işi etməyə cəsarətli deyiləm.Amma yene də sizə görə üzümü yudum.Dəsmala yaxınlaşıb saqqalımdan yerə damcılayan su damcılarını və üzümü silməyə başladım.Süfrə üzərində olan çörək,yağ və pendirə meyilli olmadan şkaf üzərindəki qulaqcıqları götürüb qulağıma taxıram.Marka özəlliyini sevməsəm də telefonumun markasını sevirəm.Telefondakı playlist köhnəldiyindən musiqiləri axtarmaq maraqsız idi.Telefonu tələsik cibimə qoyub kreslonun üzərindəki kompüterin çantasını çiynimdən asaraq güzgü önünə qaçdım.Saçlarımı əlimlə dağıdaraq yaymağa başladım.Bir az kirli idi saçlar.Kapşonu başıma keçirib şarfımı boynuma doladım.İki ildir geyindiyim paltom bir az qısalmışdı,amma yenə də geyinirəm onu.Hər şey normal görünür.Mən çölə çıxmağa hazıram,amma bir səhv və ya qüsur var.Bu da ayaqqabılarım idi.Onları təmiz saxlamağı və bağlarını bağlamağı bacarmıram.Ayaqqabı fırçasını çıxarıb ayaqqabılarımı təmizlədim.Ləkələr getməsə də təmizlənməsi hiss olunur.Beləcə mən qapını açaraq çölə çıxıram.Pilləkənlərlə aşağı düşürəm.Səni çox şeylə tanış edəcəm.Həyacanlı ol,oxucum.Səninlə aramdakı məsafəni daraldacağam.Getdiyim yerlərə yanımda gedəcəksən,gördüyüm insanı mənlə bərabər görəcəysən.Ona görə də hazır ol! Başladıq ! Blokun qapısından çıxdığım zaman qara tutqun Quba səması bizi salamlayırdı.Başımı qaldıraraq səmaya baxıb günün havasını təyin etdim.Əynimin qalın olması problem yaratmadı.Qarşımda mərkəzə gedən yola çıxmaq üçün iki yol vardı.Sağ və sol yol.Sağ tərəflə getsəm,görəcəklərimiz qatı palçıqlı yollar və kəskin baxışlı insan kütləsi olar.Sol tərəflə isə yarı palçıqlı,boz asfaltlı cığırlar və soyuq insan kütləsi.Mən hər dəfəsində sol tərəflə getməyi üstün tuturam.Səbəbsiz.Yaşadığım bina iki mərtəbədən üç blokdan ibarətdir.Yeddinci mənzildən çoxdan uzaqlaşdığım üçün Məhərrəm pəncərədən məni səslədi:-Erot ev telefonuna zəng edibmiş ki,Ramiz çıxıbmı evdən? Qardaşım pəncərədən mənə bu xəbəri verdi.Qulaqcığı qulağıma taxaraq palçıqlı yol ilə addımlamağa başladım.Boz asfalta hələ çox var,ona görə sizə palçığa buraxdığım izdən danışım.Bu yay 21-ci ilimi qeyd edəcəm.Bu 21 illik yaşımda Qubanı təsvir edəcək çox şeylər oxudum,yaşadım və hiss etdim.İndi asfalt yola çıxana qədər sizə əlinizdə tutduğunuz kitabın əsas xəttini anlatım.Sizə Qubadan danışım.Quba.Tarixi mənbələrdə Qübbə,yəni uzaqdan görünən bir məscidin minarəsinin baş hissəsi anlamını verir.Dağlı,çaylı,meşəli bir məkan.Qubalı olmaq hər kəsə qismət olmaz.Adı üsyanlarla qoşa çəkilir Qubanın.Qırmızıyanaq bir alması vardır Qubanın.Bağlar satıldığında almadan əsər-əlamət qalmadı.Qırmızıyanaq bir paxlavası var Qubanın.Tək inci qalıb turistə göstəriləcək material kimi.Yetim qalmış xalçası var Qubanın xalçaçılıqdan asılı yar kimi.Çox sayda bank şöbəsi,üç – dörd bahalı oteli,idman kompleksi və müasir xəstəxanası ilə bərabər Latviya istehsalı olan köhnə marşrut rafları,düzəlmək bilməyən yolları,tez – tez dəyişən qurum başçıları var Qubanın.Sadə sakinlərdən ibarət neft ölkəsinin inzibati rayon mərkəzi.Eyni adlı şəhər.Məhəlləmizin palçıqlı yolları məni asfalta çıxardı.Ayağımdakı palçığı bir küncə sıyırıb yoluma davam etdim.Qulaqcığı taxmağıma baxmayaraq hələ də play etməmişəm.Cibimdəcə musiqi seçmədən play etdim.Səslənən mahnı atdığım addımlarla eynilik təşkil edirdi.Qısa gülüşümə səbəb oldu bu eynilik və bir ticarət mərkəzinin önündəki şüşədən özümə baxmağa başladım.Çünki onsuz da insan içinə girdiyimdə mənə tuşlanan baxışları görəcəm.İlkin öz baxışıma rast gələmək istədim.Pəncərə arxasında dayanmış iki qız onlara baxdığımı sanıb gülümsünürdülər.Onlara inad gözümü çəkmədim.Gülümsündülər.Bir insana gülüş gətirdim,sadəcə buna sevinirdim.Hərəkət etdiyim yolun kənarı ilə şütüyən maşınlar mənə əks hərəkət edirdilər.Telefonun titrəməsi bildirişin gəldiyini xəbər edirdi.Mənsə playlistin qarşıma qoyduğu soyuq ifaları dinləyib üzüyuxarı istiqamətdə kütlənin soyuğuna baxmadan irəliləyirdim.Hey,dostum,bu insanlar çox kasıbdırlar,bizim kimi.Bu sözümü yolumun üstündə duran yoxsul fəhlə kütləsinə nəzər yetirdiyim anda dedim.Əynimdəki palto,cins və kirli də olsa ayaqqabılarım o insanların içində duran neçə mən yaşıdda insana həsrət gətirirdi.Utanclı şəkildə addımlayıb onları görməmiş kimi cəld hərəkət etdim.Addımlar palçıqda ləngiyir,gözlərim o insanlara tərəf yönəlirdi.Bir məşğələ yoldaşım vardı.Qubanın dağ kəndlərindən birində yaşayırdı.Mənlə məşğələyə gəldiyində kitab,dəftəri belə yox idi,amma çox insandan fərqli olaraq məqsədi oxumaq idi.Onunla söhbətləşdiyimiz zaman hər dəfə bu kəlmələri deyirdi:-Kəndlərimizdəki gənclərin Rusiyaya üz tutmaqdan və fəhlə olmaqdan başqa məşğulluğu yox idi.Əkilən bostandakı meyvə-tərəvəz yetişdiyində bazara çıxsa da yenidən mal – qaranın qarşısına tökülür.Pul qara qul olmaqdan gəlir əlimizə.Avropa musiqisi qulağımda səsləndikcə azərbaycanlı bir gəncin palçıqda əyləşib müştəri gözləməsi içimi sıxdığı an dəbdəbəli bir maşının signalının mənə ünvanlandığını anladım.Bir – iki addım geri çəkilib maşına yol verdiyimdə yekəqarın birinin baxışlarını kəskin baxışla özünə qaytardım.Qısa zamanda ona baxışlarımla “ insanlıq yekəqarınlıqla yox,göz-gözə gəldiyində baxışların itiliyindədir ” mesajını verdim.Bəlkə də maşının ön güzgülərindən məni izlədi,amma mən yoluma davam etdim.Marketlər yol boyu yan – yana durublar.Qubaya istirahətə gəlmiş insanlar ( əsasən bakılılar )bu marketlərdən daha çox istifadə edir.Tanış bir – iki marketin önündən keçdiyimdə onlara əl eləyib hörmətimi çatdırıram.Onsuzda bu qışın günü alver yox,bir salama sevinsin qəlbləri.Çiynimdəki çantanın uzun ipləri olduğu üçün insanların sıx olduğu yerlərdən keçdiyimdə kimsəyə dəyməsin deyə əziyyət çəkirəm.Hərəkət etdikcə beşmərtəbəli binanın önünə irəliləyirəm.Uzun cərgə şəklində duran insanlar bankomatdan pensiya kartları ilə işlədiyi müəssisədən əmək kitabçasına yazdırdığı illərinin qarşılığını alır.Cərgədə durmuş hər kəs tələsir o məvacibi ilk alsın deyə.Önündə addımladığım bu beşmərtəbə Qubanın meydan ərazisindən sonra ikinci məşhur məkanıdır.Beşmərtəbənin birinci mərtəbəsində yer alan kiçik dükanlar təlabatlı insanların tələblərini ödəməyə yönəlib.Lütfüzadənin həmyerliləri olduğumuz üçün biz bu qədər telefon həvəsindəyik,-deyə bir – birinə söykənən telefon dükanlarını arxada qoydum.Marşurutların arasından keçdiyimdə “ Bakı.Bakı ”,-deyə qışqıran taksi şoferlərini duymamaq,görməmək yalan olar.Hə,Qubanın köhnə avtovağzalındasansa,demək sən iki istiqamətə yol ala bilərsən.Düz yolla getsən,şəhərin yuxarı hissəsinə,sola dönsən,Qırmızı qəsəbəyə yol alarsan.Biz seçimimizi Erotun çağırışına görə etmişik.Marşuruta minməyi sevmirəm.İyirmi qəpiyə görə yox,iyirmi dəqiqəyə görə-tələsmədiyim üçün sevmirəm.Rəngli şüşəli bank filialları,önündə duran gənc insanlar.Bəzəkli bu binalar Qubaya bəzək vurur.Bəzək demişkən nə bəzək ?! Altı təsək,üstü bəzək.Bu misalı boşuna çəkmədim.Yolumuza davam etdikdə-şəhərin içinə daxil olduğumuzda yol boyu divarlara daşlar,yonulmuş keramitlər hörülür,köhnə divarı yeniləşdirmək məqsədi ilə təmir edilir.Başımızın üstünü açıq səma alsa da addımladığımız yolda bayraqlar var ki,yol boyu üçüncü izləyicimizdir.Bakı küləklər,fantanlar şəhəri adını aldı.Beləcə də tezliklə Qubaya bayraqlar şəhəri deyiləcək.İşıq dirəkləri sıra ilə üzbəüz.Amma saat on bir olmasına baxmayaraq işıqlar yanır Cibimdən siqareti çıxarıb küləkdən kənara çəkilərək yandırdım.Tüstü arxamca yayılır.Aldığım tüstü məni isindirirdi.Ara – sıra yol boyu gördüyüm insanlara salam vermək məcburiyyətindən arxa yolla mərkəzə çıxmaq təklifin götür – qoy etdikdən sonra yoluma davam etdim.Dönərxananın yanından keçdiyimdə səhər yeməyi yeməməyimə peşiman oldum.Qürurlu şəkildə önümə baxdım.Az qalıb,artıq məktəbimin qarşısındayam.Məktəbim Ehh,nələr yaşadım o məktəb illərində.Sevgi deyərdik biz məktublaşmağa.Silgi və mel şahid idi lövhədə yazdıqlarıma.Dərsdən qaçmaqla fəxr edir,müəllimlə məzlənməyi böyüklük sayırdıq.Ayaq səslərim artıq Quba meydanına doğru yayılmağa başlayır.Üzbəüz tikilən iki qədimi evin eyvanı,uca şabalıd və söyüd ağaclarının kölgəsi meydan ərazisini əhatəyə almışdı.Günün axşam çağına qədər havanın necə olmasından asılı olmayaraq parkın sakinləri qoca kişilər olur.Yerini gənclərə verən qoca kişilər bu parkın hər daşına şahid olmuşdular.Meydanın quru döşəməsi ilə irəliləyib Erotun dəvət etdiyi “ Kaybedənlər kulubu ”na gəlirəm.“ Kaybedənlər kulubu ”.Bir film adından götürülmüş bu ad Erotun işlətdiyi CD mağazasına verilmiş addır.Plagiat olsun deyə qoyulmayıb bu ad.Növbəti qara rəngli hərflərin sizə pıçıldadığı həqiqətləri dinlədikdə hadislələrin uyğunluğunu anlayacaqsınız.Bu məkana gələn hər bir insan bizlə-“ Kaybedənlər kulubu ”nun üzvləri ilə söhbətdən doymur,hətta kənardan arxamızca danışsalar da daxili aləmlərində bizimlə həmfikir olurlar.Belələri çoxdur.Hətta bizə Quba içində ayrı respublika da deyirlər.Gecə partilərə,musiqilərə qərq olan bir məkan.Amma qapısı bağlıdır.Meydana geri qayıtmaq üçün yolu keçir və parka daxil oluram.Öndəki oturacağa əyləşirəm.İlk hərəkətim siqaretimi çıxarmaq olur.Çətin də olsa yandırdıqdan sonra yavaş – yavaş əritməyə başlayıram.Yəqin,Erot gec gəldiyimə görə bağlayıb və evə gedib.Kompüterin çantasından dünən kitabxanadan aldığım,amma hələ də oxumadığım kitabı çıxardım.Dostayevskinin “ Alçaldılmış və təhqir olunmuş insanlar ” əsəri əllərimdə vərəqləndi.Ön sözü keçib birinci hissəyə başladım.Parkın kənarında əyləşdiyimdən ətrafdakı insanlar mənə qəribə baxışlarla baxır.Əksəri tanıyır məni,həm də çox insan tanıyır.Bunu,yaxınlaşıb salam verənlərdən və yanımdan ötdüklərində ilk söhbətin səsindən bilirəm.Amma yenə də pis baxışlarla yanaşırlar mənə.Sakit küləyə tuş gəlir oxuduğum kitabın vərəqləri.Kitabın ağuşuna düşdüyümdən siqaterimin külünün şalvarıma töküldüyünü hiss etmədim.Qulaqcığımın hələ də qulağımda olması telefonuma gələn zəngi duymamağıma səbəb olmuşdu.Əlimi qəfildən cibimə salır,telefonu çıxardıram.Zəng gəlirdi.Afrodita idi məni kitabdan ayıran.Telefonu açmalıydım,çünki Erota zəng edəcək konturum yox idi.Afrodita ilə mütləq danışmalıydım.Zəng bitməmiş cavab verdim:-Alo.-Alo.Ramiz,salam.Bayaxdan iki dəfə zəng etdim açmadın telefonu.Hardasan?-Salam,Afrodita.Eşidməmişəm səsini.Niyə soruşursan ki?-Bu gün “ Kaybedənlər ”ə yığışacaqdıq.Gəlmirsən?-Mən artıq Meydandayam.Səhər Erot mənə xəbər etdi.Hələlik dükan bağlıdı.Yəqin,indilərdə gələr.-Beş dəqiqəyə ordayam.-Gəl.Afroditanı gözləmək.Meydan getdikcə daha da soyuyur.Sən soyuq,oturacaq da daha soyuq.Siqaret düşdü yadıma.Yandırdığımda ilk tüstü üçün tələsmirdim.Amma ilk tüstü üçün olan həvəs sona doğru getdikcə siqareti söndürmə həvəsimin qarşısında məğlub oldu.Köz Sarı filtirə yaxınlaşdıqca siqareti oturacağın kənarında söndürdüm.Afrodita artıq mənə yaxınlaşırdı.Sakit parkda addım səsləri.Tik.tak.tak.-Salam,Afrodit.-Salam.Dur gedək kafeyə.Erot da gələcək.Bu kəlməni eşidib oturacaqdan qalxdım.Bu gün gözəl görünürdü Afrodit.Makyajında qəribəlik vardı,amma nə qəribəlik anlamadım.Kafeyə daxil olduq.İki acı kofe,iki telefon,masa üzərindəki əşyalarımız.Qısa – qısa söhbətləşir,deyib – gülürdük.Ətrafdakıların nəzərini cəlb etsək də,o baxışları düşünəcək vəziyyətdə deyildik.Bir film tapdıq “ You Tube ”dan.Dünyada qadağan edilmiş bu film şeytanın yeddi lənətlənmiş məkanından bəhs edirdi.Filmin çəkimindən köhnə olduğu hiss olunur.Qorxunc film olduğundan Afrodita qışqır – bağır salaraq emosional şəkildə filmi izləyir,mənsə Herayla mesajlaşırdım.Gecələrin yorğunluğu məni yuxuya aparırdı.Afroditanın filmə yönəlmiş diqqəti həmin anda göz önümə gətirə biləcəyim xatirə idi.Qaranlıqlar içində yatmışkən əyləşdiyim stul narahatlıq yaratsa da yuxunun şirinliyi məni dərinliyə aparırdı.Yuxu eyni ritmin dəfələrlə təkrarlandığı bir səs kimi qaranlığı bəzəyir.Gözlərimiz yumulu olması gördüklərimizi qaraldır,görüntünü ciddiləşdirirdi.Zaman itkisini yaşadığım bir anda qolumun tərpədildiyini hiss etməyə başlayıram.Eynəyimi yatdığım zaman kənara qoyduğumdan mənim qolumu sirkələyən şəxsin kim olduğunu anlamadan baxışlarımı ondan çəkdim və yenidən gözlərimi bağladım.Gülüş səsi heyrətimə səbəb oldu.Cəld eynəyimi geyinib Demetraya acı səslə:-Salam.-Salam,Atabəy,-deyib gülümsündü və sözünə davam etdi.– Sənə zəng etdim.Bu gün “ Taksi ”ni redaktə edəcəkdik,amma telefonu Afrodita açdı,kafedə olduğunuzu və sənin yatdığını söylədi.Mən gələcəyimi dedim ona.Gəldiyimdə Afrodita getdi.Nə isə işi varmış.Anlamadım.Çox əsəbiydi.Səni oyatmaq qərarına gəldim,bağışla.Yazdığın əlyazmanı mənə vermişdin.Yenə əcaib cümlələr yazmısan,ay Atabəy.Anlamıram.Bu gözəl cümlələri qətlə yetirmisən.Fikirlərin maraqlıdır,amma çox qəlizdir.Sən niyə bu qədər beləsən dediyi anda sözünü kəsərək dinləndim:-Demetra,nə yemisən ki,bu qədər enerjilisən.Heç susmadın.Yuxudan indi oyanmışam,insafın olsun.-Hey,Atabəy,kimdir sizi bu qədər yuxusuz saxlayan gecələr? Hera,yoxsa yeni biri var?-Demetra,bəlkə zarafatı bitirək?! “ Taksi ”dən nəsə deyirdin.Necə gedir? Nəsə edə bilmisən? Bu sual dialoqun sonunu gətirdi və yarı yuxulu gözlərim Demetranın bu oxuduğunuz cümlələrə etdiyi düzəlişləri seyr edirdi.Demetra bu həyatda mənə dəyər verən üç – dörd insandan biridir.Ona görə bir gün mən heç kəs də olmasam bir adəmdən nümunə olaraq xatırlanacaq biri olacağam.Mənə verdiyi sonsuz dəstək sayəsində özümü nəsə hiss etməyə başlamışdım.Demetra.Cızdığım bu qara hərfləri oxunaq bir hala salıb sizə təqdim edən şəxsdir.İnanın,onun çəkdiyi əziyyəti,bəlkə də,anam doğuş masasında çəkməyib.Bəzən zəng edər:“ Hey,bu fikirlər hardandı səndə filan ” ,-deyib acıya dönmüş adi bir günümdə yazdığım sətirlərlə tərif edər məni.Bəzən çox hirsləndirər.Çoxları bizi sevgili sanar.Amma mən ona o isə mənə çox dəyər verir.Ona görə sevgi xəyaldır,mənə görə isə şirin yuxu ( çünki sevdiyim qadınla yalnız gecələr görüşürdük ).Ona bir sözüm var.Bu sözü qəbiristanlıqda vermişdim ona.İkimiz də göz yaşı dolu gülüşü dodaqlarımızdan çıxan kəlmələrlə susdururduq.Ona verdiyim söz “ Bir gün mavi gözlü qızın nağılını yazacağım ” idi.O nağıl Demetrayla keçirdiyim hər saniyədə yazıldı.Amma bir nağıltək oxunmadı.Bilirsiz niyə?! Çünki “ biri var idi,biri yox idi ” kəlməsinə səsləniş olmadığından bu nağıl baş tutmadı.Mənim yazılarıma görə dərslərindən çox yayınsa da məsuliyyətli olduğundan hər işə yetişir Demetra.Yunan mifologiyasında Demetra bərəkət ilahəsidir.Məncə mənə göstərdiyi yardımla Nərmin elə öz dünyasında bu əsrin Demetrasıdır.Bu düşüncələri onun mavi gözlərinə və əl – qol jestlərinə baxa – baxa təsvir etdim sizə.Söhbətimiz vaxtı öldürdüyündən Demetra yavaş – yavaş işini tamamlayıb masadan qalxdı.Tapşırıqlarını alıb olduğumuz kafedən ayrıldığında Heradan gələn zəng məni yalnız qoymadı.Bu zəng videozənglə əvəz edildi.Siması üçün darıxdığım bir şəxsdir Hera.Gecələrimin tək sahibi,musiqilərimin ( ifa etdiyim )ünvanı,çox qısqandığım bir qadındır Hera.Hera.Hər kəsin öz dünyası var.Bu dünya başqalarından daha fərqli,daha ideal,daha qəlbə yaxın olur.Hera isə mənim bəhs etdiyim daxili dünyamdır.O,tək xəyalım,yaxud etdiyim arzumdur.Onunla mən,Mars və Yer kimiyik.Yolumuz çox uzaq,amma baxmaq,bir – birimizi görmək istəsək,bir güzgü qədər yaxınıq.Hera çox dəcəl və eləcə də düşüncəli bir qadındır.Aramızda 5 yaş fərq olsa da,bəzən bir kəlmə ilə məni “ Mat ” etsə də,çox hallarda mövzu və söhbətlər “ Pat ” olurdu.Herayla uzun bir mübahisəmiz kitab oxumaqdır.O,uzun cümlələr oxumağı sevmədiyindən,hətta uzun mesajlarımı belə oxumur,qaldı ki kitabları.Amma o da yazır.Bəlkə də onu yazdıran tək mənəm.Bəlkə də gecələrdi.Onunla tanışlığımız qarışıq idi.Bir gün belə bir mesaj almışdım “ Facebook ”da:“ Salam.Bəlkə də sağ ol.”.Cavabında “ Niyə salam,niyə sağ ol? ” demişdim.Gec olmayan bir cavab gəldi:“ Sən azərbaycanlısan? Mən səni türk sanmışam.Salam,mən Arzu ”.Bax beləcə o ilk məni kəşf etmiş,mən isə onu icad etmişəm.Virtual alındı bizdə hər şey,öpüşdən tutmuş baxışmayadək.Artıq iki il olacaq ki,toxunmadığımı hiss etdiklərimdən çox sevirəm.Bu tabunu qıra bilməyənlərdən fərqli olaraq biz beləcə çox rahatdıq.Yunan mifologiyasında “ Hera ” Zevsin ( Baş Allahın )xanımı olduğundan Arzu isə həyatımın Herasıdı.Çox maraqlı söhbətimiz uzandıqca dünyəvi işlər bizi sonluğa gətirirdi.Gecə zəngləşmək qərarıyla Herayla sağollaşdım.Saat əyləşdiyim məkanda çox qaldığımı göstərdi.Herayla söhbətimizin xəyalı ağlımda qaldığından sakit şəkildə hesabı ödəyib məkandan ayrıldım.“ Kaybedənlər ” dən uzaq olmadığımdan yol boyu tələsmirdim.Qulaqcıq boynumda,amma oxumur.Ayaqqabılardan sıçrayan palçıq səsi.Meydanın duman basmış dirəkləri közərmiş işıq saçır.Bayraqlar şəhəri və ya yox olmuş alma bağlarının boş sahələri qaranlığa bürünmüşdü.Arxamca kimsə səsləndi.Çönüb baxdığımda Totu gördüm.O idi məni səsləyən.Salamlaşdığımızda çox isti səmimiyyətlə söhbət etdik.Oturacaqlar yaş olduğundan ayaq üstə dayanmışdıq.Tot.Görkəmli duruşu,səlis danışığı,hər zaman doğrunun yanında olan,bəzən çox sarsılan və ölümün qoxusunu hər sabah duya bilən bir insan.Onu bir çay masasında tanımışam ilk.Elə ordaca münasibətimiz meydana gəlib.Mənlə bəzən çox paralelə düşür Tot.Onda ən çox sevdiyim bir xasiyyət var:olduğu yer işıq saçır.Və bəzən bir mesaj yazır:“ Sənin üçün darıxmışam ”.Bax bu çox şey ifadə edir.Totda öndərlik,rəhbərlik abu – havası var.O bunu çox gözəl bacarır.Onunla ortaq bir mövzumuz “ CMYLMZ ”dır.Gülməyi və düşüncəsiylə,əxlaqıyla və həyatda duruşuyla Faiq,Misir mifologiyasında Tot – müdriklik tanrısı adına həyatımda tək namizəddir.Dialoqumuzun davamı addımladıqca davam edirdi.Mənlə “ Kaybedənlər ”ə gəlmək qərarına gələn Tot ordakı insanların ən sevimlisi,bəzən də ordakı mübahisəli mövzuların bitərəf mövqe sahibidir.Əlindəki üzüklərin parıltısı ilə birgə Tot “ Kaybedənlər ” klubunun qapısını açdı.Qarşımıza içi dolu,amma havanın soyuqqanlığı qədər soyuq bir CD dükanı açıldı.İçəridə Erot və Ra var idi.Salamlaşıb əyləşdik.Səmimiyyətimiz cümlələr kimi soyuq deyildi.Deyib – gülür,zarafatlaşırdıq.Erotun işlədiyi bu CD dükanı bir otaqlı bir məkan idi.Otağın 4 tərəfi CD – lərlə əhatələnib və bir küncdə bir odun yandırmaq üçün peç və üzbəüz küncdə bir masa,üzərində kompüter var idi.Cəmi dörd stulu var idi o masanın.Ətrafdakılar bu CD dükanını çox şikayət edirdilər.Səbəb gülüş və gitar dərsləri idi.Gitar demişkən,biz gitarı,sanki,zorlarmış kimi istifadə edir,hər tip musiqini altı simli alətə yerləşdirirdik.Qaldı ki gülüş bax,buna qarışa bilmərəm və bilmərik.Harda ki cəmiyyət var,harda ki gənc var və harda ki mən varam,bax orda gülümsünülməlidir.Erota “ Səhər gəldiyimdə yox idin ” kəlməsini kaş deməzdim.Danlarmış kimi baxışlarla susdu və Appollonun bu gecə “ Kaybedənlər ” klubuna gələcəyini,gecə parti olacağını işarə etdi.Hava qaraldığından Tot qalxmaq istədiyini dilə gətirib vidalaşdı bizlə.Sakitlik vardı “ Kaybedənlər ” də.Bu sakitlikdən istifadə edib sizə “ Kaybedənlər ” klubunun dörd əsas üzvündən əlavə bu birliyə yeni gəlmiş və bir günəş kimi doğmuş Dənizçi Mişa Şerifi Misir mifologiyasına istinad edib,“ Ra ” adlandırıb sizə təqdim edim.Ra Erotun qohumuydu.Yaşca dörd üzvün arasında mən böyük olsam da,o da məndən iki yaş böyük idi.Onunla ən sevdiyimiz məşğuliyyət ağılagəlməz bir sual tapıb müzakirə etmək,qadınların bizdə qoyduqları izləri silmə yolları və gitarda Azərbaycan xalq mahnılarını bir ağızdan,bir ritm üzərində ifa etmək idi.Onu Ra adlandırdım.Ra Günəş Allahıdır.O da “ Kaybedənlər ” ə doğan bir günəş idi.Dörd üzvü tək-tək dəyərləndirib bizə heyran olanı biz də boş qarşılamadıq.Onun fikrincə bizi biz edən sadəliyimizdir.İçimizdə sıxılmadığını və “ Kaybedənlər ” dən çölə çıxdığında bura üçün darıxdığını dəfələrlə dilə gətirirdi.Amma bizim ( dörd üzvün )əsas sirrimizi anlaya bilmir.Bu barədə çox sual verirdi.Amma adının nə olduğu bir məkanda kimlər ola bilər? Bax bu onun düşüncəsinə gəlmirdi.“ Kaybedənlər ” klubunda yalnız itirmişlər ola bilər,dostum.Ucuz tütünə qonaq olmuş “ Kaybedənlər ”.Valideynlərindən gələn zənglər Ranı da bizdən ayırdı.Erotla CD – lərlə dolu mağazada darıxmağa başladıq.Apollon gecikirdi “ Kaybedənlər ” ə.Dayısı yenə icazə verməyib işdən çıxmağa.Onsuz parti olmazdı.Cavab çox sadəydi.Ucuz da olsa tütünlə şampanlar ( bir – iki ədəd )onluq idi.Çünki biz işsiz idik.“ Niyə şampan ? ” deyə soruşsanız,qısa bir xatirəyə dalıb cavab verəcəm.2012-dən 2013-ə keçən gecə.Apollon,mən,Ares və Erot.Erotun valideynləri evdə yox idi.İki otaqlı mənzil.Qaz peçinin ətrafında dörd şəxs əyləşmişik.ABBA – dan “ Happy New Years ” musiqisini dinləmək yerinə Cem Adriandan “ Her kes gidermi? ” dinləyirdik.Qəribədir,elə deyilmi?! Və bu vaxt içmək istədik.Amma Apollon bu ana qədər heç içməmişdi.Onu içməyə məcbur etdim.“ Şampan,bəlkə,içərəm ”,-dediyində çarəsiz razılaşdıq.Şokolad piletkası və isti şampan.İçmək istəməyib də,başqa çarən yoxdu deyib plasmas stəkanı başına çəkirsən və fərqində belə olmadan hamının sifətindəki ruhsuzluğu götürmək üçün:“ Bu mal bir harika,dostum ”,-deyib özünü söyə-söyə yenidən içirsən.Biz Appolona öyrədə bilmədik ki,həyat şampan butulkasından,“ Pıttt ” deyə açılışdan əlavə pivə və şərabla da gözəl və maraqlı görünür.“ Yox,ay atam ”,-deyə aldığımız cavablar bu lənət şeyi içməyə vadar edirdi.Saat növbəti günə keçdiyimizi bildirdi.Bir azdan Erotun valideyni və mənim Heram zəng edəcək parti ləğv olunacaqdı.Az – az söhbət edib Halil Sezaidən “ Fırtına ” musiqisini gitarada sınaqdan keçirirdik.Həmişəki kimi mən sözlərdə tələsir,Erot musiqidə yavaşıyırdı.Bizdə ifalar alınmırdı.Appolonun gəlişi qapı döymə tərzindən bilinirdi.Amma Ares yanında olduğundan gülüşərək qapını döyürdülər.Qapını mən açdım.Qucaqlaşıb görüşdük.İki şampan və iki paçka ucuz tütün masa üzərində.Başımızın üstündə neon işıq və peçdə közərən odunlar.Erot,Ares,Appollon və mən.Üç tanrı ətrafında olmaq,üç mifin sənlə bərabər dörd bucaq masanın bir küncündə əyləşməsi.Üzlərinə baxmaq kifayətdir onların.“ Kaybedənlər ” yerlərində.Dörd şəxsin bir anda siqaret çəkməsi və bir qabda onu söndürməsi,dörd şəxsin bir kalonkadan çıxan musiqini eyni anda dinləməsi və dörd ağızdan həmin anda oxuması.Dumanda azmış üç Allahın bir də mənim partimiz başlamış sayılır.Üç allahı tanımaq haqqınızdır,amma bir az sonra.Appollonun kəşf etdiyi hər hansı bir məşhur olmayan musiqiçi və ya musiqilər gecəmizin səsi olur.Onun etdiyi bu kəşflər gündəmimizə gəlir və müzakirəsiz sevilirdi.Ares şampan şüşəsini çalxalamadan qapağını açır və qədəhlərə ( plasmas stəkanlara )süzür.Ares butulkanı yerinə qoymamış Appollon bir qədəhi başına cəkir.O,içməyə çox yanğılıdır.Erot da içməyi sevir,amma o da mənim kimi pivə həvəskarıdır.Şampan çarəsizliyin içkisiydi.Hələ söyüşlə içildiyində lap çarəsiz olursan.Musiqi seçilmiş,qədəhlər boşalıb – dolur.Bizim partilərimizin qızı olmaz.Yalnız hərənin ağlındakı qadınla axıda biləcək göz yaşı və adını çəkib içə biləcəyi içkisi vardı.Bizim partilərdə rəqs olmazdı.Yalnız Appollonun ayaq üstdə durub etdiyi əl – qol hərəkətləri və Aresin “ headbang ”ləri olardı.Bizim partilərdə fəlsəfə vardı.Üç allahın və mənim düşüncəm vardı.Xəyal yox idi,çatmaq istədiyimiz arzular vardı.Mənim yazacağım kitablar,Erotun alacağı gitarlar,Aresin qadınları və oxuyacağı kitablar,Appollonu yalnızlıqdan xilas edəcək bir cin vardı.Məqsədlər ayrıydı,amma lənətli suyun ( şampan )qolduğu qədəhlər toqquşduğunda biz bir olurduq.Bizi bir – birimizə yaxın tutan o qədər səbəb,bizi ayıracaq o qədər cəhətlər vardı.Bizi məhv edəcək şayələr vardı.Amma biz.Bizim üçün sadəcə özümüz vardıq.Kaybetmişlər məkanında üç – dörd gündən bir toplanardıq.Erot yaşca balacamız (15 yaş),Appollon əsgərə hazırlaşan bir gənc ( 18 yaş ),Ares azadlıq eşqi ilə yanan bir atəş ( 19-20 yaş )və mən.İçkinin ilk əvvəlki qurtumlarında nə var nə yoxlar danışılardı.Gec gözə çarpan Appollon ilk danışmağa başladı.Çünki onu ancaq partidən – partiyə görürdük.Appallon.İnsan yalnız doğulur.Bunu bilirik,amma bir insan 18 yaşına qədər yalnız yaşamaz.Bu insan səhəri zəngli saatın səsindən tanıyırsa,gecələr ona tanınmaz olmuşdur.Qadına həsrət qol və ya şirin səsə qıfıllı qulaq.Ailəsini gözündə “ hələ balacasan ” kəlməsi nəzarətində qalan bir şəxs elə bu kəlməyə görə nələri itirməyib.O,çox yalnızdır.Bunu bəzən zarafata salıb gülürəm.Amma bu yalnızlığın nələr yaratdığı hərəkətləri və jestləri bizə göstərir.Bir gün telefon kitabçasındakı nömrələrin sayı nəzərimi cəlb etdi.Üç adam vardı orda.Bir – mən,iki – atası,üç-əsgərlikdəki qardaşı.Heç sosial şəbəkədəki profilindəki dostluq sayını demirəm.Dinlədiyi musiqilər çox fərqlidir.Kütlə ilə dinləməz.Yəni çoxlarının arxasınca getdiyi ulduzları deyil,sadə,kəşf olunmamış istedadlıları axtarardı.Onun tapdığı ifaçılar və ya musiqilər inanın möhtəşəmdir.O,bizim bir parçamızdır.Onsuz dörd şəxs mümkün olmaz.Onun kəşfləri bizi düşündürdüyü qədər də güldürürdü.Appollonun “ CMYLMZ ” heyranlığı hər dialoqda öz yerini tutur.Çox zarafatcıl və duyğusal olan Zeynalov Nurlan yunan mifalogiyasındakı işıq,kainat,şeir,musiqi tanrısı olan Appollonun adını daşıyacaq təkdir.Hal-əhval söhbəti dəyişən və getdikcə sakitləşən musiqilərin ahəngi və sərxoş beyinlərlə daha ciddiliyə yön alır.Ən maraqlı vaxt partinin sona yaxınlaşmasıdır.Sərxoş hərəkətlərin ən davamlısı boş şampan butulkasına baxılıb düşüncəyə dalınmasıdır.Bunu ilk Appollon başlatırdı.Qısa reqlament edəcəm.Əvvəlcədən bir sıra sözlərə görə üzürlü sayın.İlk sözü Appollon deməklə ardıcıllıqsız hərə bir söz deyirdi:Bakı – şampan – ağrıdır – qutu – sarı-nənəm – fərq etməz – maksim-əjdaha – sürtük – ah.ah-əlləmək – mən gicəm – sən?.Beləcə sözlər davam edər və ən maraqlısı odur ki hər allah öz dünyasına görə bir kəlmə səsləndirərdi.Erot əlində siqaret bizə o ekcaskar düşüncəsindən çıxan kəlməni dediyi an onu başdan – ağaya süsdüm.Erot.Əvvəldə qeyd etdiyim kimi,yaşca ən balacamızdır.9 illik təhsillidir.Dünya görüşü isə zəngindir.Rusdilli olduğundan Azərbaycanca terminlərdə və sözlərdə çətinlik çəkir.Ətrafında daim özündən böyüklər olan Erot,əsasən,həyatını qəmgin notlarla qurub.İstəyərəkdən deyil bəlkə də.Onunla məni birləşdirən üç – dörd cəhətdən biri eyni yaşda atalarımızı iritməyimiz və atasız problemlərdən əzab çəkməyimizdir.Gitar çalmağı və magiya ilə maraqlanmağı çox sevən Erot talismanlarını bir anlıq olsa da üstündən ayırmır.Bu özəlliklərə sahib olan insan niyə Erot adı ilə şifrələnib desəz,onu deyə bilərəm ki,Bayramov Nurlan xaricdəki özəlliləri ilə yox,daxili özəllikləri ilə yunan mifalogiyasındakı şəhvət,eşq tanrısı olan Erotla kilidlənib.Amma bu kəlmələrin ən ağırlarını və təsirlisini Ares deyərdi.Sərxoş tanrıdan səslənən kəlmələr necə təsirli ola bilər?! Ares.Azadlıq eşqini qəlbində saxlayıb çəpərsiz dünyasında bəsləyən Ares ətrafındkı insanlar tərəfindən çox qınanırdı.Steriotiplərini qırıb özünü relax hiss edən Ares olduğu hər məkanda səs – küy qoparırdı.Kitab oxumaq onun üçün sehirli aləm idi.Gecələri gündüzlərə qatar bir kitabı oxumaqdan ötrü.Sonra da günlərlə yatardı.Ares çox insandan fərqli olaraq o beynində yalnızlığını kəşf etmişdir.“ Aşma ” prosesi çox tez olmuşdu Aresdə.Bəzən söhbətləşdiyimizdə qışqıraraq :-İnsanlara stop demək istəyirəm,-kimi kəlmələr səsləndirər.O,açıq cəbhədə tək döyüşən idi.Çox vaxt yanlış qərarlar alır,yanlış insanlarla üzləşirdi.İnsanlara kitab oxu tətbiqində hər yola əl atırdı.Ares toy məclislərinin birində süfrədəki yoldaşlarına badəni qaldıraraq çox qeyri – adi sağlıq deyir:-Çox kitab oxuyaq ki,içdiyimizdə sərxoş olmayaq.Yəqin,hər yola əl atır dediyimə inandız.Bu cəhətləri ilə hər zaman fikrini və dərdini mənlə bölən məsləhətlər alan Kainat bəy Yunan mifalogiyasındakı müharibə tanrısı Aresi xatırladır.Telefonlara gələn zənglər tanrıları ayırdı.“ Kaybedənlər ”i bağlayıb evlərimizə doğru addımlamağa başladıq.Erot meydandan üst məhlədə qalırdı.Ares,Appollon və mən yol boyu bizi təqib edən polis maşınından və bir – iki boş taksidən başqa heç kəslə qarşılaşmırdıq.Bu şəhərin yolları,Qubanın gecələri sakit keçər,yalnız köhnə avtovağzal qədər.Çünki magistral üstündə yerləşən prospekti var.Yalnız bir – iki məhəlləsində işıq dirəyinə rast gələrsən.Qubanın küçə itləri,zibil qabları və bir də biz idik yol kənarında gözə çarpan.Quba və ya qubalı.Səni danışığından asanlıqla qubalı olduğunu bilərlər.Qubalıların,yəni bizim [ğ] və [x] səsinin qarışığından alınma səsi mövcuddur ki,bu səs sırf bizə məxsusdur.Qubalı qanı daşıyan hər kəs bu səsin sahibidir.Quba Respublikanın çoxmillətli rayonudur.Ta Albanlardan (xınalıqlı,buduqlu)tutmuş ləzgilərə,hətta qıpçaq türklərinə qədər əksər millətlər Quba torpaqlarında məskunlaşmışdırlar.Dörd məscid bir tarixi qovuşacaq olan ( sökülüb dağılmaqda olan)“ Çuxur hamamı ” və “ Soyqırım məzarlığı ” ilə Quba Bakıdan 169 – 172 km məsafədə yerləşir.Bakı demişkən,ən çox sıxıntı çəkdiyim və mövzu özümü danmadan təqdim etdiyimdə “ Qubalısan?! ” sualından sonra “ ləzgisən ” nidasına gəlməsidir.İzah etsəm ki,bəy Qubada millətlər çoxdur və mən özüm bu milliyətlərdən deyiləm.Qubalıyam,azəri türküyəm.Yenə də sənə ləzgi deyəcək.Qoy desinlər.Yol boyu addım səslərini eşitdikcə söhbətimiz daha da qızışırdı.Biz bir tipik.Biz kimlərinsə xəyalıyıq.Biz bəlkə də məqsədik.Biz son həddik.Biz ancaq nəfəs alan varlığıq.Biz aylarca geyindiyimiz bir şalvarda onlarca xəyal qurub əldə etdiklərimizə sevindiyimizdə onlar onlarca şalvar geyinib bizə həsəd aparar.Biz əlçatmazıq onlara görə.Biz barmaqla göstərilən hədəfik.Biz onların olmaq istədiyi,amma olmadıqlarında onlar tərəfindən qınananıq.Biz sərhədik.Biz aşmayıq.Biz şeytanıq ( onlara görə ).Biz oğlan deyilik ( lap çoxlarına görə ).Biz qadağayıq.Biz mossonuq.Bu sadaladıqlarım kənardan görünən görüntülərdir.Amma biz ( üç allah və mən )əslində sıfırıq.Kimsə nəsə etdiyində bizə istinad edə biləcəyi sıfırıq.Biz etdiksə,onlar da zamanla edəcək,-deyib səssiz durarıq.Biz məqsəd təyin edib bizə barmaq göstərənlərə xeyirli olmağın yollarından danışarıq.Biz fərqli heç nə etmirik.Sən də ( yəni onlar )musiqi dinləyirsən,mən də.Dinlədiyimiz fərqlidir.Bu dinlədiyimiz bizi içinə çəkir sizi çəkdiyi kimi.Sən də paltar ( şalvar,köynək,don və s.)geyinirsən,mən də.Sənin geyindiyin sənin seçimindirsə,mənim də geyimim mənim seçimimdir.Sən daha qapalı,daha ciddi geyim geyinə bilərsən.Mən də sənin kimi də geyinə bilərəm,səndən də fərqli alına bilər bu geyimim.Məni saç düzümüm dağınıq olsa belə bunu mən istədim və sən də öz istədiyini seçib uyğulaya bilərsən.Səndən fərqli geyinib,bəzənib və görünürsə,sən də ona belə görünürsən.Sən əyləşdiyin oturacaqda,sən istirahət etdiyin parkda və ya olduğun məkanda fərqli insanlar ola bilər.Unutma,sən də onun üçün fərqlisən.Rahat ol,dostum.Bizim bir – iki fərqliliyimiz daha var ki,onlar da zamanla sizdə də olacaq.Biz kitabxanadan kitab tələb edirik.Biz musiqidən anlam alırıq.Biz filimləri anlamına görə seçirik.Biz sıxılmayaq deyə gülüb düşüncələrdən qaçırıq.Biz seçirik,dostum.Biz vaxt qoyuruq qarşımıza.Biz pulu dəyər saymırıq.Biz həssas yanaşırıq insanlara.Kasıb – varlı seçimində,qadın – kişi fərqində,əlil – sağlam qarşıdurmasında hər şeyi özünə,öz çəkisinə və mövqeyinə görə yerbeyer edirik.Amma bizim də mənfilərimiz var.Çoxdu həm də.Yalnızıq biz.Həm də çox yanmışıq biz.İtirməyə alışmışıq biz.Hər zaman əldən tutarıq.Çox vaxt o tutulan əl bizə qarşı “ Get ”,-deyə işarə edər.Oxuduqlarımız,öyrəndiklərimiz,hətta gördüklərimiz bizə əzab verər.Biz də çox istərdik sizin kimi olaq.Amma biz seçilmişlərdənik etdiyimiz hər şey qınansa da,baxdığımız hər yer qaralsa da.Bir gün “ bəy ” deyilib də söz verildiyində sizinlə fəxr etdiyimi söyləyəcəm,dostlar.Mən yazı yazar,Ares kitab oxuyar,Erot misiqi ifa edər,Appollon isə musiqi oxuyardı.Biz Quba küçələrini addımlayaraq mənzillərimizə doğru gedirik.Avtovağzal dairəsində hərə öz yoluna ayrıldı.Boynumdakı qulaqcığı telefona qoşaraq “ Səndən daha gözəl ” ifası ilə addımlarımı eyniləşdirdim.Soyuq qış küləyi.Quba qışda daha soyuq olur.Quba hər fəsildə daha kontinentaldır.Yayı qısa,qışı uzundur Qubanın.Bir gün yolun Qubadan düşərsə,dostum,bunları etmə və daha diqqətli ol.Bir – Quba bazarına diqqət yetir.Hər an aldığın mal səbətə girdiyində bahalaşa bilər.İki – getdiyin istirahət mərkəzində daha diqqətcil ol.Təbiətə ziyan vermə.Üç – qadınsansa,maşın sürmə.Mən özüm belə sənə baxa bilərəm.Dörd – işıqfor olmadığından ehtiyyatlı ol maşın sürdüyündə.Günüm enerjili keçdiyindən tələsirəm yeni bir günə başlamaq üçün,Heraya gəlmək üçün,anamın bişirdiyi yeməklər üçün,dincəlmək,bəlkə də düşnmək üçün.Məhəlləmizdə heç kəs evinin çöl lapması yandırmaz.Bunun üçün də məhəllə qaranlığa boyanar.Səni gəlib qaçırsalar,heç kəsin xəbəri olmaz anlamında qapqaranlıqdır hər yer.Evə daxil olduğumda ilk qarşıma çıxan pişik (mənəm onun tək sahibi)oldu.Paltomu,şarfımı soyunduqdan sonra şalvarımın balaqları nəm olduğuna görə qatladım.Anama,babama salam verib peçin yanında qızınmağa başladım.Saat gec olduğundan anam da,babam da məndə bir səhv hərəkət və ya cümlə gözləyirdilər ki,içlərindəkiləri üzümə desinlər.Amma içkili-sərxoş olsam da özümü idarə edəcək qüvvəm var.Mətbəxə gəlib TV-ni yandırıb divanda əyləşdim.Məhərrəm yatdığından çayımı anam süzəcəkdi mənə.Anam mətbəxtdə yeməyi qızdırır,məni yarı əsəbi,yarı məsuliyyət dolu sözlərlə inkar edirdi.Başımı aşağı salıb sakit durar,ya da yemək filan yemədən Heraya gələrdim.Amma bu gün durdum başı aşağı o cümlələr önündə.Oturduğum yerdə başımın üstündə saat 00:22 – ni göstərirdi.Sol tərəfdə pəncərə,pəncərə kəndarında dipçəklər.Anamın üç balasından sonra ən çox sevdiyi varlıqlardır onlar.15 yaşımda başladı bizim ana – bala sevgimizin ən üst hissəsi.Üç övladıq,üç qardaşıq biz.İkimizin sünnəti bir olmuşdur.İkimiz evin səs – küyü,ətrafın,qohum – qonşunun və nəhayət,xalqın uşaqlarının isə göz dağı idik.Velosipet idi tək ortaq malımız.Amma bir gün biz iki üstəgəl bir olduq.Bir 31 Dekabr axşamıydı.Nənəmin qucağında gəlmişdi üçüncümüz.Atam hər biz doğduğumuzda ürək sevinciylə almamışdı qucağına.Çünki qız istəyirdi.Amma biz onu öz çiynimizdə daşıdıq.Hər şey məndə 15,Elşadda 12,Məhərrəmdə 5 yaşında başladı.Ata cəsədini çiynimizə aldığımızdan sonra bax hər birimiz ağlındakılar,xəyalındakıları,əsasən də,arzularımızı o mafəni əlimizə,sonrasa çiynimizə aldığımızda yerə qoyduq.Çünki 40 yaşlı atamızın geridə qoyduqlarını dəfn olduğu gün biz davam etdirəcəkdik.O gün hər kəs vardı ətrafımda,dayaq duracaqlarını söylədilər.Yanımda olacaqlarını.Amma dözməyib gedənlər də oldu aralarında.15 yaşında ilk sevgim,bəlkə də yeddi ay pəncərəsinə baxıb xəyal qurduğum,bəlkə də ümidlər bağladığım biri,ilk aşiq olub dilim tutulan qız məni tərk etdi.“ Anam:-o yetimdir,-dedi ”.son sözü belə idi.Bu başlanğıc idi.Məni nələr gözləyir bilirdim.Onun üçün məni gözləyənlərə getmədim.İlk qazancımı anam:“ yasin duası oxutmağa ver ”,-demişdi.Mənsə məni atıb getmiş sevdamdan sonra başqalarını özümə xəstə edib atmaq üçün kontur aldım.Çoxu bu hərəkətimə görə məni qınayır.Amma mənim də hisslərim,uşaq olsam da arzularım vardı.Hər atdığım məndə qalardı.Bəzən yuxularıma girərlər.Heç bu hissi həvəsə satmadım və bir gün durdum bu hərəkəti etməkdən.İlk dəfələrdə ağlayırdım.Amma göz yaşlarım durmuşdu,axmırdı daha.Həmin günlərdə tanrıyla mübahisəm vardı.Niyə aldın sevdiklərimi,niyə?! Amma cavabsız keçərdi əsəbim.İmtahanlara girdim ilbəil.Üç ilimi də anamın tələbə oğul sevgisinə həsr etdim.Pul,zaman xərcləndi məni dünyaya gətirən qadının istəyinə və nəhayət,qəbul oldum.O da camaatın balaları ilə rəqabətə girəcək balasının bu şad xəbərinə sevindi.Bu altı ildə üç ilimi anama,bir ilimi məktəbə,bir ilimi əsgər getməmək üçün işləməyə,bir ilimi də çətinliklə olsa,çox şey itirsəm də özümə,bu cızdığım yazılara həsr etdim.Anam çox zaman:“ Evin kişisi sənsən,atası sənsən,bu ev sənsən,bu evdəkilər sənindir.Onlardan sən cavabdehsən,onlara yolu sən göstərməlisən,sən dayaq durmalısan.Sən tərbiyələndirməlisən ”.Sən.sən.sən.Bu sənlər bitmir.İldən ilə artır.Daha da artacaq.Amma illərdir Leylanı sevən,ona açılan sabahlara duran,Leylaya uzaqdan baxıb ona balaca vərəqlərdə balaca şeirlər yazan,ona qızlarla gözəl sözlər,xəbərlər yollayan Ramiz nə olacaq,ana?! O hər dəfə məhlə başında durub o pəncərəyə baxır şəklində gözümə görünür.O,hər dəfə acı da olsa atası tərəfindən döyüldüyü xatirələri anır,ana.Çünki atamla bağlı başqa nə xatirəm var ki?! Yalnız döyüldüyümdə mənə bu qədər yaxın olurdu,ana.Bəzən uşaqlıq məqsədim ağlıma gəlir.Atam icazə verməmişdi,ana,rəssam olmağıma.Görən indi yazar oğluna nələr demək istərdi,ana.Atam öldüyü gün xəbərsizdim.Məşğələdən gəldiyimdə uşaqlarla futbol oynayacaqdıq.Evə tələsik gəlmişdim.O meydançaya gedəcəkdim.Amma evə gəldiyimdə babam icazə verməyib,məni qucaqlayıb ağladı,ana.Mənsə heç nə bilmədən o meydançanı,futbolu,topu,uşaqları düşünürdüm,ana.Bəlkə də Ramiz o meydançada yarım qalıb.Elə hey “ oğlum belə ol,elə ol ” deyirsən,ana.Mən heç nə ola bilməyəcəm.Bunu məktəbi bitirib son zəng günümü qeyd etdiyimdə anladım.O gün heç yadımdan çıxmaz.O gün bu günlərimin filmini seyr etmişdim,ana.Necə film idi?! O filmin reklam fragmanında belə bir xoş an görmədim,ana! Ancaq yalnızlıq,ancaq kədər,ancaq göz yaşı.Niyə belə pis ssenari deyəcəksən,ana.O içimdəki sınıb qalmışlardır bu gün çəkdiyim acılar,o atdıqlarımdır məni sızladan,o tərk edib gedənlərdir məni ağladana,ana! Bu aralar nə geyimimə,nə rəftarıma,nə də gələcəyimə fikir verirəm.Bir az siqaret,bir az pivə.Atam da içərdi.Amma ata olmadan atasız içirəm.Anam mənim yazar olmağıma heç razı deyil.O,mənə:“ Ciddi işlərdən qorxursan,sənlik deyil.Gücün çatmaz deyə belə asan işlərlə məşğulsan ”,-deyir.“ Yox,ana.Heç də bildiyin,göründüyü kimi deyil ”,-demək istəyirəm,deyə bilmirəm.Ona görə indi mətbəxtdə başıaşağı susmuş halda durub o kəlmələri çəpər olmuşam.Bəlkə də anam bu cümlələri hamının qatili olan camaatın uşaqlarına istinadən deyir,qonum – qonşunun nə deyəcəyinə görə bu qədər hirsliydi.Amma nə deyim.Çox möhkəm anam var.Anamın cümlələri ilə birgə nahar yeməyimi gecə saatlarında yedikdən sonra Hera zəng edənədək bir az bax elə bu cümlələri yazım istədim.Amma anam susmurdu.Üzbəüz əyləşib danlayırdı məni.Başımı qaldırıb son cümlələrini üzünə baxıb dinlədim.-Nə etmisən də bu gün,nə? Get pul qazan! Kişi ol,kişi! Bax ona – buna.Altlarında maşın Bakılarda gəzir,dolanırlar.Sən nə edirsən?! Yaşıdların evlənir.Yaşıdların pula pul demir,ev tikirlər.Sən nə edirsən?! Hə,Ramiz?! Gündüzlər gəz,gecələr telefonla danış,boş vaxtında yaz,ya da kitab oxu.Nə verəcək bunlar sənə?! Nə qazandıracaq təşkilatlar,nə qazandıracaq flaşmoblar?! Nə qazandıracaq o qızlar sənə ?! Nə?! Anama baxışlarımda cavablar hazırlamışdım,amma hiss etmədi.Cavablarsa belə idi:Bu gün Ahmet Kayadan iki möhtəşəm ifa eşitmişəm və zümzümə edib durmuşam gün boyu.O musiqilər içimi oynadıb.Ares neçə vaxtdır oxumaq istədiyim Buxovskidən kitab verib mənə,amma qaytaracağam.Demetra yazılarımın hamısını kompüterə köçürüb.Ona yeni yazılar verməliyəm.Erotla gitarda yeni musiqilər oxuduq.Bir paçka siqretim var sabaha.Bir az da pivə içmişəm bu gün.Bu gün Quba xəbərlərindən çox şey eşitməmişəm.Bloguma qonaq olmuşların sayı artıb bir az.Hər gün eyni simalardan bezmişəm.TV – yə baxmamışam.Baxsam da sadəcə seyr etmişəm.İki film adı not almışam,onları izləyəcəm.Sabah heç kəsə söz verməmişəm harasa getməyə və ya nəsə etməyə.Bir – iki məlumat almışam.O,hər kəsin dodaqlarına heyran olduğu Ancelina Coli əvvəllər lezbian olub.Qəlyanın insanda QİÇS yarada biləcəyinə və Albert Enşteynin beyninin hələ də basdırılmadığını,on üç hissəyə bölünüb insanlarda gizlədildiyini öyrəndim.Bu gün sabah üçün xəyal qurmadım.Bu gün yalan danışdım.“Necəsən?” deyənlərə “yaxşıyam” yalanını.Niyə təşkilat,niyə flaşmob filan deyirsən,ana.Axı dünya fırlanır.Kimsə fəadai seçilməli,kimsə bunları etməlidir.Mən insanlara liberal olun deyirəm.Yalan danışma,düz ol,nə edirsənsə et,özün ol deyirəm.Gəl birgə rəqs edək təklifini edirəm,rahatlayarsan,stress atarsan,çəkinmə,rahat ol deyirəm.Azad ol.Düşüncəni tərtib et deyirəm.Oxu deyirəm.Oxuduğunu anlamırsansa,başqasın oxu deyirəm.Bəzən əks gedib oxuma yazılmış vərəqlər paylayıram.Yaz deyirəm.Ərgən desələr də o qıza ağlındakıları həsr et deyirəm.Düşünmə nə olacağını.Polad olma deyirəm.Bir vaxtı da Rembo vardı.Amma mən Ramiz oldum.Sən də Əli,Əşrəf,Vüqar ol.Nə edirsənsə sən özün ol.Nə sənə əzab verirsə,qaç,nə səni üzürsə,at,nə sənə səni xatırladırsa,sındır.Səhv et,yenilməkdən qorxma,qalxcaqsan,ayaqların üstə duracaqsan,yetər ki,özün ol.Sənə bir də inkar et deyirəm.Onların anlatacaqlarını inkar et deyirəm.Mənə şeytan desələr də sən inkar et deyirəm.Özün axtar.Onlar istədiyi deyə arxalarınca getmə.Əldə çırağın özün öz xəttini cız.Mən sənə yol göstərmirəm,yolu özün tap deyirəm.Bax bunlardır,ana,sənə deyə bilmədiklərim və gün boyu etdiklərim.Mənim seçmə haqqım yoxdu,mən seçilmişəm.Sanki mənə sual veriblər.Bir zaman reklamdakı kimi :“ Netləşdirəbildiklərimizdənsinizmi? ”.Mən də onlara “ Seçilmişlərdənmişəm ” cavabını vermişəm… Yeməyimi yedim,çayımı içdim,anamın cümlələrini həzm edib otağıma – səhər oyandığım məkana yollandım.Babam TV – yə baxırdı.Onun da mənə nə isə deyəcəkləri var,bilirəm.Amma babamın adını daşıdığımdan o mənə hər zaman sakit yanaşır.Yalnız “ Ağıllı ol ” kəlməsini deyir.Qulaqcığı telefona qoşub yatağa uzanıram.Saat gecə yarısına çatır… Amma Hera mənə zəng etmirdi.Yəqin dərs edir.Axı o,abituriyentdir.Playlistdə dolaşmağa başladım.Bir – iki ifanı etiketlədim ki,gecə boyu mənə yoldaş olsun.Oqtay Ağayevdən “ Sən,ey uşaqlıq ” ilk səslənən oldu… Azərbaycan filmləri arasında “ Şərikli çörək ”i bu musiqiyə görə sevirəm.Bir filmin süjet xətti bir musiqidə gizlədilib.Bəlkə də o filmin ssenarisi bu ifaya istinadən yazılıb.Sovetlər… 1991 – ci ildən müstəqil olsaq da,biz hələ də sovet düşüncəsi altındayıq.Sosialistlər çox olduğu halda biz liberalizm tərəfdarları məktəbdə,ailədə,yolda,ictimaiyyətdə necə əzab çəkirik.İlk müstəqil olanlardan olsaq da,düşüncə müstəqilliyinə qovuşa bilmirik.Sərhədləri açdıq,Türkiyəyə,İrana,bəs beyin sərhədlərimiz? Baxış sərhədimiz? Onlar nə zaman olacaq? İndi biz də mi 70 il gözləyək? Axı yaşımızdan,canımızdan gedir.Sovetlərdən qalanlar həyatı hind filmlərindəki kimi görürlər.Onlar Moskvanın göz yaşlarına inanmır.Onlar:“ rusların bir yaxşı sözü var ”,-deyirlər.Onlar onlara söz verildiyində “ Urrraa!!! ” qışqırırlar.Hər dövrün bir müddət əzabı olur.Biz düyünə düşmüşük,dostum.Ancaq biz açmalıyıq bunu.Ailələrimizi,müəllimlərimizi,cəmiyyətimizi dinləməli və onlardan bizi də dinləmələrini istəməliyik… Biz onlara hind filmlərinin bitdiyini,Moskvanın daha göz yaşlarına belə inana bildiyini,artıq Apaçi və Çin atalar sözlərinin də deyim kimi səslənə bilməsini və bizə söz verildiyində “ Ura ! Ura ! “ qışqırmaq məcburiyyətində qalmadığımızı deməliyik… Anlatmalıyıq… Sosializm pərədəsini qaldırmalıyıq.Bəsdi artıq “ Əvvəllər beləydi ” kəlməsini dinlədik.“ Ata – babadan belə olub ”lar bizi məhvə aparıb.91 – dən bu yana ancaq geyimi dəyişdik biz.Bir də bina fasadlarını.Başlardan papaq götürüldü,uzun çəkmələr ləğv edildi,enli balaqlar darlaşdırıldı.Demək biz ancaq moda rejimini qabartdıq yaşamımızda.O da ki,yarı – yarımçıq.Bu zaman telefondakı musiqi dayandı.Gizli nömrədən zəng gəlirdi.-Bəli.-Salam.-Salam,Tamerlan.Necəsən? Lap darıxmışdım,qardaşım.Necə gedir əsgərlik?-Normal.62 günüm qalıb.Sayıram bitmir.-… Tamerlan Zeynalov… Apollonun böyük qardaşıdır.Əsgər yola salmışdıq onu.Bəzən zəng edər,dərdləşərik.Dünyagörüşü zəngin olan insandır.Debatçıdır.Onunla dialoqumuz çox da uzun çəkmədi.Sağollaşıb sağ – salamat evə dönməsini arzuladım.Əsgərlik… İnsanlar bir zaman orduya yazıldığında müharibəyə,mübarizəyə görə yazılardı.İndi niyə orduya yazılırlar? 1)Universiteti bitirdikdən sonra,bəlkə də qismət olsa,dövlət işinə girə biləsən deyə.2)Sevdiyi qızın ailəsi qarşısına çıxdığında “ Yararlı ” yazılmış qırmızı üzlüklü bir sənədin olsun deyə.3)18 illik yaşamından,ətrafından bezmiş və 1 il 6 ay sakitlik tapıb buralardan uzaqlaşasan deyə.4)Ya da əsgər getmək bir adət-ənənəyə çevrilib deyə.Əsgər getməyəcəm desəm,insanlar mənə bu sualı verir:“ Bəs universitet niyə oxuyursan?! ” Düşüncələr dəyişib.Vətənpərvərlik… Bu söz yalnız 6 –cı,7 – ci siniflərdə oxuduğumuzda inşa yazı mövzusu idi.İndi tək vətənpərvərlik daşıyıcısı qalıb,o da ki,“ Cənab leytenant ” musiqisidir.Onu da gitar öyrənən tələbə tez mənimsənilən ifa olduğundan qız tutmaq üçün oxuyur.Qız tutmaq demişkən,playlistdəki musiqi – Can Gox “ My woman ”.Qız tutmaq cərəyanına bizi sürükləyən cinsəl azğınlığımızdı.Məsələn:filmdə porno axtarırıqsa,parkda sevişənlərə diqqətlə baxırıqsa,jurnalı qız rəsminə görə alırıqsa,internetdən yalnız erotika daşıyıcısı kimi istifadə ediriksə biz necə qız tutanlardan olmayaq.Çoxları azad seks arxasınca qaçır.İntim hekayəsi görüncə not alır.Bildiyimiz lətifələrin 100 – də 92 – si pornoqrafikdir.Sonra da deyirik ki,niyə qız tuturuq.Bəs nə edək? Nənəm hər zaman bir söz deyirdi :“ Bütün bunların altında işsizlik yatır.Sovet dövrü heyf deyildi.Tinlərdəki avaraları basırdılar zavoda,fabrikə ”.Gənclərin indiki zaman çağındakı məşğulluqlarından danışaq bir az.Gitaranı bildik.Qızlar durur bu məşğuliyyətin arxasında.Bəs fotoqrafçılıq? Bu nə tutqudur belə? Nə durur bu sevdanın arxasında? Bir zamanlar dükan daxilində fəaliyyət göstərsə də indi küçələrdə gəzinir bu peşə.Əgər bu peşəni gəzənlərin məqsədləri fotoqrafiyadırsa.Yoxsa yenə qızlar? İnanmasam da yenə qızlar.Amma təkcə qızlar yox,bu sıraya toylar da daxil olmalıdır.Uşaq vaxtı “ Nə olacaqsan ? ” sualına həkim,polis,prokuror və vəkil cavab verənlər,siz hardasız? Tezliklə əllərində durbin astronomlar küçələrdə gəzəcək.Axı Ayda torpaqlar filan satılır,evlər tikilir.Bəs ordakı qızlara kim baxacaq? Təbii ki biz.Playlistdə musiqi – Ahmet Kaya “ İçimde ölen biri var ”.Rok dinləməyi son iki ildə sevmişəm.İnsan gərək heç vaxt etmərəm deməsin.Əvvəllər pop dinləyirdim,caz,bluse,rok mənə sıxıcı gəlirdi.Amma onlarsız günüm keçməsin.Roka Evanescencenin solisti Amy Leeyə görə aşiq oldum.“ My immortal ” la tanıdım o qızı.Likinpark filan,başımı qaldırdım ki,həmən musiqinin içindəyəm.Bəzən dəhşət səs – küylü bir şey,bəzən də sakit,ruhumu uçuracaq bir şey dinləyirəm.Musiqi qidası gündə içməli olduğumuz 3 litr su qədər vacibdir.Musiqi qidası dağ – daş tanımır.O,insanın əvəzedilməz hissiyyat oyadıcısıdır.Qatili belə ağladacaq musiqi var.Musiqi qidamızı üç qapı arasından alırıq:rus musiqisi,türk musiqisi,əcnəbi musiqi.Elit təbəqə rus musiqisinə daha yaxındır.Onlar rus çərçivəsini aşmayanlardır.Cümhuriyyətdən əvvəl özünü ziyalı göstərmək istəyənlər nə edərdilər?! Rus dilini təcili öyrənib,başına şlyapa taxıb rus musiqisini dinləyərdilər.O insanlardan qalıq qalıb indilər.Türk musiqisi dinləyənlər daha çox hissəni tutur.Çünki türk musiqisi bizim əsas qida mənbələrimizin öndə gedənidir.Əvvələr də elə deyilmiydi?! Sərhədlər açılmağa başlandığında Orhan Gencebay,Sezen Aksu,İbrahim Tatlısesin kasetləri əldən-ələ dolaşır,çox maqnitofon “ Belalım ” səsləyirdi.Bu gün biz türk musiqisindən bəhrələniriksə və ayaqda qala biliriksə,Atatürkün əməyini unutmamalıyıq.Deyəcəksiz nə Atatürk? O Atatürk ki,Türkiyə Cümhuriyyətində köklü dəyişikliklərə imza ataraq müasirlik qapılarının şərqə açıb.Çox vaxt düşünürəm,onsuz da rus,ingilis dilini kifayət qədər bilmirəm ( ik ).Bu türk musiqiləri olmasaydı,biz nə edəcəkdik? Çox şeyimiz Türkiyə sərhədindən aşıb bizə gəlir.Türk klassikası,bəzən türküsü,roku,popu bizə tam qidadır.Düşünün,Dumanlar,Gökhan Türkmenlər,Sılalar,Barış Mançolar olmasaydı,nə edərdik? Düşünmək belə istəmirəm.Əcnəbi musiqilərsə,Toto Ktunyos və ABBA fanatlarından əlavə,gənclərin 70 – ci,90 – cı illər musiqilərinə olan marağından daha çox sevilir.Həmçinin musiqinin yeni modelləri olan texno və s – lər artıq dəb halını alır və klublarda,barlarda,diskolarda səslənir.Klub dedim yadıma bir hadisə düşdü.Bakıda – Nizami küçəsində idim.Pivə istədi ürəyim.Qarşıdakı klubların birinə endim.Bir pivə deyib gur musiqini dinləməyə,siqaret çəkməyə başladım.Bar,klub dediyimizdə Bukowskinin canlandırdığı barlardan çox fərqliydi burası.Bir şüşə pivəmi aldım və divanda əyləşdim.Telefonla “ Facebook ”da idim.Onu da deyim ki,yay ayı deyildi.Oktyabr – noyabr olardı.Bir şüşə pivəni içdikdən sonra bitməkdə olan pulumu sayıb,bir stəkan kola istədim və rəqs etmək üçün güzgü önünə keçdim.İşıqlar,səs – küy,güzgüdə kəsik – kəsik görünən görüntüm.Masama yaxınlaşıb kolamı başıma çəkdim.Barmenə yenə eynisindən göstərib,siqareti yandıraraq güzgü önündə çılğıncasına hərəkət edirdim.Barda tək deyildim.Stress atırdım desəm,yanılmaram.“Siqaretindən bir dənə olar? Olar ?”,-deyib bir-bir çəkib bitirdilər.İkinci kolanı da başıma çəkib bardan çıxacaqdım.Elə də etdim.Barmenə yaxınlaşıb hesabı istədim.65 manatlıq bingoyla qarşılaşdım.Məgər o şüşədəki likör imiş,mən də içmişəm.O bayaqdan qarşısında rəqs etdiyim güzgüdən özümə baxdım və tanışlardan birindən borc pul istədim,ödədim və çıxdım.Bu halla qarşılaşan yüz minlərlə insandan biri olaraq “ Heradan gələn zəng niyə gecikir? “ sualıyla əsəbiləşərək yataqda soyuq yer axtarıram.Playlistə durğunluq yaranır.Qulaqcıq çıxıbmı telefondan deyə yoxlayıram.Yox hər şey yerindədir və birdən Qaraqanın “ Əllər ” treki səslənir.“ HOST ” və ya 2007,2009 – cu illərin HOST-çu ləqəbli insanı.Ramiz Atabəy.Hələ də divarlarda,oturacaqlarda,partalarda qoyduğum bir iz var:“ HOST_çu Ramiz ”.Kapşon,enli şalvar geyinirdim.HOST–un pentoqrammasını,fəlsəfəsini müdafiə edirdim.Konsertlərini video çarxlardan,treklərini saytlardan yığırdım.8 nəfərdən kumir seçməmişdim.Zamanla sevdiklərim oldu.Meteni daha çox bəyənirdim.Beləcə HOST yaşam tərzimə çevrilmişdi.Buna qarşı anam çıxırdı tək.“Qorxuram” deyirdi,“onlar səni azdırar” deyirdi və azdırdılar.Çünki mən Atabəy olaraq kimsəyəmsə,onlara görə varam.Bu necə oldu? Necə oldu yazdım? 9 – cu sinifdə oxuyurdum.Məktəbə çox gözəl bir müəllimə gəlmişdi.Hə,onu da deyim ki,playlistimdə səslənən musiqi – Low “ Lullaby ”.Adını demiyəcəm ( müəllimənin ).Məktəbin dəhlizində bu müəlliməyə elə hey baxırdıq.Zəng səsi səsləndi.Pəncərə önündən çəkilən bu xanım qız müəllimlər otağına girdi.Ordan bir – iki dəqiqəyə əlində jurnalla çıxaraq bizim sinifə daxil oldu.Ajiotac yaranmışdı.Hər kəs dərhal sinifə daxil oldu.Bəlkə də ilk dəfə idi ki,birinci partada oturmağımın xeyrini görürdüm:müəllimə ilk dəfə idi bu qədər yaxın otururmuşdum deyə sevinir,arxaya çönüb uşaqlara acıq verirdim.Həmin gündən etibarən heç kəs ədəbiyyat dərsini boşa keçirmirdi.Qızlardan dərsdən qaçan olurdu,amma oğlanlar buna cəhd etmir,sadəcə seyr edirdilər.Bir sözlə,sinifdə şəlakət vardı.Həmin vaxtlar qız dostuma daha xoş görünmək üçün Füzulinin,Nəsiminin qəzəllərinə bənzər qəzəllər yazırdım.Qız dostuma yollamamışdan əvvəl ədəbiyyat müəlliməmin o incə əllərindən keçərdi yazı.Bir az düzəlişlər edib yeni vərəqə köçürərdim.Bir gün mənə:“ Aşiq olduğum qıza niyə qəzəl yazdığımı və Nəsimi üslubunun mənim üçün ağır olduğunu ”,-deyib Molla Pənah Vaqifin qəzəllər kitabını hədiyyə etdi.İçinə gözəl bir not atmışdı.Və üslubumu dəyişib Vaqifin o gözəl cananına yazdığı qəzəllərdən yazmağa başladım ta HOST – la tanışana qədər.Bakıdan bizə ( Qubaya )qonaq gəlmiş əmim oğlunun telefonunda dinləmişdim HOST – u ilk dəfə.Qara qarğalardan,mikrafonadək həvəsdən,qandan,şeytandan danışırdılar.“ Esmiralda ” deyib qışqırırdılar.Cəlb etdi məni,amma əmim oğlu:“ Belə musiqiləri dinləmək tezdi sənə ”,-dedi mənə köçürmədi musiqiləri.Amma mən gizlincə hamısını köçürdüm və elə ilk gecədən bütün yaşadıqlarımı unudub:“ Gəl gedək ”,-dedim mən də.Səhəri gün məktəbə gəldim,parta yoldaşıma,qız dostuma dinləməyi,bu aləmin dadını dadmağı tövsiyyə etdim.Amma qarşılıq vermədilər.Mən də iz qoymağa başladım.Hər yerə yazdım “ HOST_çu Ramiz ”.İndi onu oxuyanlar mənə gülsələr də mən də zamanla onlara mən dinləyəni dinləmirlər deyə gülürdüm.Sonra nə baş verdi,deyim dostum?! Onlar ki vardı ha,dinlə deyirdim dinləmirdi qısa zamandan sonra mən HOST – dan daha istədiyim bəhrəni alıb da uzaqlaşanda həmin insanlar “ Qaraqan ” deyib bir yumruq qaldırırdılar.Azərbaycan repi HOST – la sevdi.Kim nə deyir desin,HOST inqilab etdi.Tək repdə deyil,çox şeydə.Onun səpdiyi toxumlardan biri də mənəm.Qəzəldən,qısa şeirdən sonra,rep yazmağa,canlı sözü dalbadal demək bacarığına yiyələndim.Yazdığım replərə “ Sanki,hekayədir yazmısan ” deyənlər məni yazar olmağa aparan yolda çıraqlarım oldu.Bluse musiqilər gecəni daha da qaraldırdı.Playlistdə Soley “ Pretty Face ” musiqisi.Bir siqaret yerinə düşər deyib eyvana çıxdım.Eyvandan ətrafa boylandım.Heç kəs yox idi.Hər evin eyvanından çıxan peyk antenadan başqa heç nə yox idi.2013 – cü ilə peyklə qatıldıq.ANTANTA – da müstəqilliyimiz təsdiqlənəni 93 il olmuş.Bizi “ Bacanaqların ” əlindən,“ Ən baxımlı ”nın səsindən və “ Səni axtarıram ”ın izindən xilas edən peyk antenalar.Türksat peykinə yönəlib o antenaların çoxu.Bəlkə də insanlar düz edirlər.Öz xəbərlərimizdənsə,“ Ümid var ”ımızdansa “ Fatmagülün suçu nə ” və “ Suskunlar ” maraqlıdır.Çünki bizim xəbərlərin ssenarisi və aktyorları cəlbedici deyil.Qulağımda Cavid Novruzovun “ Hardasan ”ı oxuyur.AZ TV – nin sirklərindən və fantanlı Bakısından bezmiş insanları üçün hər evdən səmaya tuşlanmış bir əldir o peyk antenaları.İşdən gəlmiş yorğun xalq əlindəki pultla öz xəbərindən,öz musiqisindən qaçır.Amma peyk musiqini dinləməz bazardan yorğun gələn insan.Off,sıxılıram.Bəlkə kitab oxuyum.Dostayevskinin əsərini çantamdan çıxarıb işığı yandırıram.Yataqda əyləşib kitab oxumağa başlayıram.Amma fikrim,beynimdəki kəlmələr ağ kağız üzərinə qaçmağa çalışır.Yox,onları bu gecə beynimdə həbs edəcəm.Bir az daha məlumat yığılsın onda başlayacağam yazmağa.Kitabın qatlanmış vərəqlərini açıb oxumağa davam edirəm.Necə? İndi necə bəhrələnirik kitablardan,hardan tapırıq? Təbii ki,sizə desəm ki,ay elə kitab oxuyanam filan inanmazsınız.Kitabla tanışlıq əhvalatımı danışım.1998 – ci ildə məktəbə başladım.O zaman rus dili fənni keçdiyimizdən kril əlifbasını oxumağı bacarırdım.Anam mənə kitablarala böyüməyə yardımçı oldu.Daha doğrusu,yay tətillərində mənə Sovet dövrü çap olunmuş “ Dünya uşaq ədəbiyyatı kitabxana ”sı seriyasından olan kitabları oxutdururdu.Günə 10 vərəq oxumasaydım,həyətə düşmək olmazdı.Və mən beləcə N.V.Qoqol,Conatan Svift,A.S.Puşkin,M.Y.Lermantov,C.Məmmədquluzadə və Ə.Haqverdiyevlə tanış oldum.Niyə bu yazaraların adlarını çəkdim.Çünki həmin günlərdə bunlara görə əzab çəkmişəm.İndi isə fəxrlə sadalayıram və kitab rəfimdə öz yerlərini hələ də qoruyurlar.Heç də bunlar deyil məni yetişdirən.Sinifdənxaric oxu üçün məktəb kitabxanasını çox gəzirdim.“ Dədə Qorqud ”dan “ Koroğlu ”yadək dastanları oxuyurdum.Mən böyüdükcə oxuduqlarım ciddiləşirdi və zamanla rayon kitabxanasına yolum düşürdü.Amma ordakı kitabxanaçılar məni və mən kimiləri heç də istəməzdilər:“ Nə çox sual verirsən? Yox,yoxdu.Olmaz kitabxananı gəzmək.Sən adını de,mən gətirim ” kimi sözlər eşidirik.Amma rəhbərliyə şikayətlə rəfləri gəzməyə icazə alırdım.Kitabxanaçıların ən böyük problemi insanı yanlış yola çəkməkdir.Düzdü,pis və ya yanlış kitab yoxdu,hər kitab insanda bir iz qoyur.Amma kitabxanaçılarımız oxumağa yeni həvəslə gəlmiş birinə mənə filan yazıçıdan filan əsəri verin kəlməsinə elə qarşılıq verilir ki və elə kitablar təklif olunur ki,ikinci dəfə o qapı açılmır.Oxuduğum kitabların bir qismini borc aldığım kitablar tutur.Aresdən və digər dostlardan aldıqlarım və qaytarmaq məcburiyyətində olduqlarım.Hələ də əlim çatmayan kitablar var.İki – üç gündən bir siyahıya yeni adlar əlavə edirəm.Nə zaman oxuyacam bilmirəm.Amma qulağımda Halil Sezai və Cem Adrian “ Olsun ” oxuyur.Halil Sezaini “ İncir reçeli ” filmindən tanıyıram,amma Cem Adrianı Appollon kəşf edib.Bu aralar musiqilərinə çox istinad edirəm onların.Yox,kitab oxuya bilmirəm.Dostayevskinin ağır və uzun cümlələrini sabaha saxlayır və başımı balıncımın üstünə qoyub uzanıram.Saat 04:15.Heradan xəbər yoxdu.Narahatam.Çünki söz veribsə,zəng edəcək.Yəqin yorğun olub,dərs edərək yatıb qalıb.Gecə keçmir,yuxusa gəlmir.Bir zamanlar vərdiş idim ay işıqlı gecələrə.Amma Hera o gecələri unutdurmuşdu mənə.İndi o gecələrdəki kimi nə edəcəyimi bilməmək,qızmış yataqda soyuq,sərin hiss axtarmaq,oyana – buyana çönmək.Qulağımda cingildəyən Miri Yusif “ Mən heç kiməm ” musiqisini oxumağa başladım.Səsim az tonda evə yayılır.Gözümün önünə bu misiqinin klipi gəlir:“ Ya arı qonan çiçək,ya da cismini axtaran ruham mən ”.Bu kəlmələri sevirəm.Miri Yusif seçmə insanlardandır ki,biz gənclərin zövqünü oxşayır.Azərbaycan klassiklərindən və bir də Miri Yusif kimi kütlə üçün yox,keyfiyyət üçün oxuyan tək – tük ifaçılardan başqa heç kəsi dinləmirəm.Azərbaycanda albom satılmır.Azərbaycanda konsert verilmir.İki –üç klip çəkilir,o da kliplər verilişi boş qalmasın deyə.Niyə satılmır albomlarımız deyim?! Başladıq.Bizim musiqi dünyamız,əsasən,Türkiyə musiqisiylə rəqabətə girdiyindən elə misalları da ordan verəcəm.Türkiyədə bir ifaçı xalq içindən çıxır,ilk addımlarını balaca məkanlarda konsertlər verə-verə,öz musiqisini sevdirə-sevdirə böyük səhnələrə addımlayır,özünə fanat ordusu yığır və beləcə albom çıxarır.Bölgə-bölgə gəzir,albomlarını tanıdır,musiqisini ifa edir,nəticədə pul qazanır və daha keyfiyyətli iş alınır.Bəs bizdə?! Toyda baş – qulaq aparan bir manısın albomuna pul təbii ki,verilməz.Bizdə sistem düzgün deyil.Yenə deyirəm,yaxşı ki,başqaları,əsasən də,türklər var,yoxsa “ Primadonnalarla ”,“ Prenseslərlə ” dolu “ Əjdahalı ” adamların əlində qalardıq.Çöldə qış küləyi əsməyə başladı.Pəncələrləri kimsə döyür elə bil.Azan səsi gəlir.Evimiz məsciddən uzaq olsa da külək azan səsini ta bizə qədər gətirib çıxarıb.Sübh azanı verilir.Neçə müsəlman ibadət edəcək.Sübh açılacaq indi,mən hələ də yatmamışam.Bir bəstəkar musiqisinə qonaq oluram.“ Getmə,getmə gəl ” deyir musiqi sakit notlarda cəm olub.Yuxuma “ getmə gəl ” deyir.Herasız gözümə yuxu getmir.Onun səsini eşidmədən yata bilmirəm.Bəlkə başına iş gəlib.Yataqdan qalxaraq otururam.Necə olacaq axırımız sualını Areslə həmişə müzakirə edirəm.“ Boşluqları necə doldura bilərik? ” sualına cavab tapa bilmirəm.Həyatın qarşımıza çıxardığı o qədər variant var.Hansını seçək?! Nəzərim abituriyent olduğum vaxtlar divardan asdığım dünyanın siyasi xəritəsi dəydi.Otağın işığı bayaqdan yandığına görə xəritəni görə bilirdim.Xəritə.Bir toxunuşa hər ölkə əlinin altındadır.Müxtəlif rəngə boyanıb ölkələr.Çox qəribədir.Rusiyaya da ölkə deyilir Andoraya da.Xəritəni kimin qarşısına qoysan,ilk seçəcəyi ölkə Amerika olacaq.Demokratiya ocağı,haqqın,ədalətin vətəni.Prezidentləri “ Şəxsiyyət ”.Off,nifrət edirəm Amerikaya,nağıllarına,detentistlərinə də.Hər şeyin səbəbkarı onlardır.50 ulduzlu bir ölkə.New Yorklu,Los Angelsli Amerika.Kaş olmayayadı İkinci dünya müharibəsi.Güclənməzdi ABŞ.Heç kim sayardıq Linkolnu,Ata Buşu,bala Buşu,saksofon çalan Klintonu,ya Ruzvelti.Ağ evdən gələn ağ yalan.Pentaqondan yürüdülən siyasət.Bu tip dövlətlətin çox güclü təbliğat maşınları,məqsədləri və hədəfləri olur.Onlar istədilərsə,həmin iş olmalıdır.Ayılar qış yuxusuna gedibsə,dünya Amerikanın şirin yuxusundan ayılmayacaq.Mən siyasətçi deyiləm,amma dinmədən də dura bilmirəm.13 rəqəmində simvollaşmış bir qartallı gerbi var Amerikanın.Ən böyük silahı Hollivuddur.İnanmırsınız?! Mənə bir film göstərin ki,orda Amerika məğlub olacaq bir görüntüdə olsun.Məqsəd o “ qızıl insan ”ı ( Oskar mükafatı )qazanmaq deyil.Məqsəd insanlığı məhv etməkdir.Qırmızı xalı üzərində yeriyən ağ – qara dərili insanlar.1946 – cı ildə BMT yaradıb.Güya millətləri birlik altında tutacaqdılar.İstəkləri isə bu gün icra etdikləri siyasəti yürütməkdir.Filmlər.Onlardır bizi yaşanmaz edən.Amerikaya gedib – gəlmiş bir dostum orda heç də yaşamın filmlərdəki kimi olmadığını misallarla deyirdi.Biz hər şeyin maraqlı olacağını gözləyirdik.Qızlar,kazino,Amerikan küçə həyatı.Amma gördüyümüz uzun yollar,danışmayan,hərə öz işi ilə məşğul olan millətlər yığını və pul dilənən bir – iki avara.Sovetlər Bollivud göstərirdi,Amerika Hollivud göstərir.Seçimimiz var,baxmamaq.Amma baxmadan da dayanılmaz axı.Bu günlərdə “ American Pice ” filmini izlədim.Yeddi seriyadan ibarət idi.Nə yalan deyim,mən də istərdim onlar tək yaşayım.Nə var o filmlərdə bizdə olmayan?! Əyləncə var-ən çox ehtiyacımız olan şey.Partilər var.“ Amerikan piroqu ” adlanan filmin əsas sujet xətti bu partilər üzərində qurulub.Kim yox deyir bu partilərə? Var Aranızda? Inanmıram.Çılğınlıq və 18+ görüntülər var.Pornoqrafiyasız dözə bilməyənlərdəniksə,bu tam bizim filmdir.Qız tutma bacarıqları.Bax,dostum,Amerikansayağı çox hərəkət öyrənə bilərsən.Universititet.Filmlərdə gördüyümüz və təsəvvür etdiyimiz bir məkan.Biz də bu filmlərdən sonra universititetə qəbul olmaq istəyirik.Qəbul olduq.Bəs hanı o filmlərdəki yaşam?! Boooom! Partladı.Valideyn münasibəti.Bizdə olmayan,özüdə heç olmayan bir yaşam.Sevgi var.O filmlərdəki sevgilər bizi uçurumlara aparan ikinci əsas qüvvədir.Sevgi – baxışma – yaxınlaşma – dostluq ( sevgi dostluğu )– valideynlərin bilməsi və görüşmələri – yataqda ortaq məxrəc – dostcasına ayrılıq və “ The End ”.Nə Heradan zəng gəldi,nə ağlıma söz.Gecə zamanı səhərə təhvil verdiyi an beynimdə oxuduqlarım,izlədiklərim,demek istədiklərim qısa “ tweet ”lər şəklində yaranır və huşum itirdi. Heç bir dil hissiyyatı daşıyacaq qədər güclü deyil.Buna görə insanlar darıxdıqlarında səssizləşir. Ümidlər qatildir hər zaman.Zaman qısa,mən yorğun,yol uzun. Balıq balıqçını sevə bilərmi ?!  Yaşamaq ölmüşlərə lənət oxumaqdır. Bu həyatda ən böyük itirmişlər gözləyənlərdir. Ağlımı idarə edə bilmirəm bu günlərdə.Necəyəm?! Yaxşıyammı?! Yox,məncə heç də yaxşı deyiləm.Əzraillə sevişmək və şeytana qısa don geyindirib qarşımda oynatmaq istəyirəm.Dostlarımı torpaqda basdırıb mənim üçün öldüz demək istəyirəm.Sevmədiyim insanlara:“ Sizi sevirəm ”,-deyib sevdikləriməsə mənə arxaların çöndüklərində:“ Nə qədər iyrəncsiz ”,-demək istəyirəm.Günəşlə ayı sevişdirib ulduzlar üçün kainat adlı fahişəxana açmağı düşünürəm.Bəs bu günlərdə necəyəm,yaxşıyammı? Yox,məncə deyiləm.Ciyərlərimi dumanla doldurub başımı uçurdacaq nələrsə axtarıb içmək istəyirəm.Ağzımı ən ədəbsiz söyüşlərlə doldurub iki ayaqlı yaranmışların sıx olduğu yerlərdə üzlərinə demək və ya orta barmağımı göstərmək istəyirəm.Parkda çılpaq vəziyyətdə sevişmək istəyirəm.Gözlər məni izləyə-izləyə və qışqıraraq:“ Ayıb edirəmsə,sizin nəyinizə qalıb mənə baxmaq ”,-demək istəyirəm.Cinayət etmək istəyirəm.Hakim qarşısına çıxıb mənə verdiyi cəza müddətinin zamanını məhkəmə kalidorlarında qışqırmaq istəyirəm.Musiqiləri notlarından ayırmaq istəyirəm.Heyran olduğum gözləri bıçaqla yerə tökmək və nəhayət sevgimi qıç arasına boşalmaq istəyirəm. Hə,bu arada bu Bob Marleyin marexuanasız bir rəsmini görmədim.Kişi qızıl qiymətli sözlər deyib.Bizim də atalar sözlərimiz var.Bir düşün,atalar sözlərimizi də Bob Marley kimilər deyibsə. Hər zaman şəxsiyyət vəsiqəsini evdə qoyuram.Çünki vəsiqə saxtadır,mənimlə heç əlaqəsi yoxdur.Tək mənimlə yox hər bir azərbaycanlı ilə.Bir öz şəxsiyyət vəsiqənizdəki rəsminə bir də özünə bax.Bəli,bəli bingoooo!!!  Biz evdə tək olduğumuzda tualetin qapısını açıq qoyub da rahatlanmağımızı azadlıq bilərik. Kim olursan ol və ya hər kim olursan ol on beş dəqiqəlik seksdən sonra arxasını sənə çevirib yatacaq. Niyə sevmişəm səni? Çünki başqa ehtimal yox idi. Sənin üçün ləçəklərini qopardığım çobanyastığından bağışlanmaq istədim və dedim:-Haqlısınız.Onun sevib-sevmədiyini siz niyə biləsiniz ki. Onu da bir alma ağacının altında gördüm.O da meyl edirdi başqa adəmlərə. Sevgilimlə çox başqa münasibətim var:mən onu sevirəm,o da məni.-Bu da sənə qapaq olsun,-dedi son cümləsində.Mən də cəld hərəkət etdim,qapaqları götürdüm.Amma o butulkaları nə etdi bilmədim. Onsuz yata bilmirəm dediyiniz başqasınız yatağında donsuz yatar. Belə kədərli nələrsə yazdığıma çox baxma.Mən də gülürəm,özü də çox gülürəm.Amma heç kəs anlaya bilməz gülərkən yalandan güldüyümü.Bir fahişənin 5 manat qarşılığında dilinə gətirdiyi sevgi yalanından belə inandırıcıdı mənim yalanlarım. Bayax diqqətlə düşündüm,köhnə sevgilim.Əlindən tutduğun uşaq niyə bu qədər çox mənə oxşayır.Yəqin,mənsizliklə çox yatmısan. Nə vaxt səni düşünsəm,əlimdə qutusundan cəld çıxarılmış siqaret tapıram. İnsan olma ehtimalımız heç xoşuma gəlmir.Kaş bir yüz illik də meymun olub banan yeyərdik. On beş dəqiqədir özümə dünyanın döndüyünü izah etməyə çalışıram.-Özüm dönməsəm,inanmaram,-deyir düşüncələrim. Tanrım,həyat gözəl.Yaşamağın dərəcəsini dəyiş. Ətrafımda ətdən divarlar,sonsuz sayda bədbəxtlik dolu sevgilər,ehtiyacdan satılmış dostlar,və düşünülməz xəyallar var. Seçmək üçün çətinlik çəkirsənsə,sən yalnızlığı seçərsən. Bilənlər bilməyənlərə,eşidənlər eşitməyənlərə desin.Insanları saymağa başladığınızda özünüzü əksik sayın. Bəzən sadəcə sevərsən. Onun dodaqları bir silah idi sanki.Hər söhbətimizdə cümlələrini güllə kimi boşaldırdı üzərimə. Qadınlar və musiqilər arasında bir əlaqə mütləq var. Şərab gözəl qadın qədər seçicidir.İçirtməz hər kəsə özünü. Heç kəs olmamağımın sübutudur bu üzgünlüyüm. Tanımadığın bir şəxsin sənin həyatını necə dəyişdiyini hiss etmisənmi?! Məsələn,əlin təsadüfən onun əlinə dəydiyində sevincindən göyün yeddinci qatına çıxmasayan deyə ayaqlarını yerə bərk – bərk basdınmı?! Bəzən ona onu necə sevdiyini göstərmək istəyib getməsindən qorxub bir az görməməzlikdən gəldinmi?! Hər kəlməsində “ Demək bunu demək istəyib ” düşüncəsinə düşdünmü?! Gecə yuxunda görmək üçün onu daha çox,lap daha çox düşündünmü?! Səhər yuxudan qalxdığında “ Yaxşı ki,gördüklərim yuxuymuş ” dedinmi?! Hər yazdığı kəlməni izləyib də “ Bunları mənə yazıb? ” kimi şübhələrlə ümidlər verdinmi?! Geyindiyi alt paltarlarından tutmuş baxdığı filmlərəki qəhrəmanlar haqqındakı fikirləri barədə məlumat yığdınmı?! Televizorda seriala baxıb “ Görən o da mı buna baxır ” dedinmi?! Taksi sürücüsünə heç ikinizdən danışmısanmı?! Onun əllərinin gözəl olduğunu demək üçün əllərini buraxmamaq istədinmi?! Bəzən gecələr mübahisənin ortasında üzünə verilmiş adboydan sonra qürurunu tapdalayıb geri zəng etdinmi?! Bəlkə bir şans daha verəsən deyib də bütün şanslarından istifadə etdinmi?! Hər kəsə ondan danışmaq üçün darıxdınmı?! Onunla fəxr etmək üçün hələ də istəklisənmi?! Yaxşı,öpməyəcəm,amma yanımda qal dedinmi?! Bu yazını oxuduğunda ağlına o gəldimi?! Sənə heç getməyəcəm dediyi gün gəldimi ağlına,ya da səni ilk gördüyü o yer.Bəs indi niyə ammalarla başlayan cümlələrdən istifadə edirsən?!  Və,nəhayət,xoşbəxtlikdən danışan cümlələr sadəcə dodaq boyasını qırmızı etmiş qadının dodaqlarına yaxşı yaraşar. İçki için,sərxoş olun,söyüş söyün,sevişərkən səs salın,qışqırın,gecələr yatmayın,səbəbsiz öpüşün,ağlayın,aldatmayın,dürüst olun,üsyan edin,şam yandırın,şərabı şüşəsindən için ,siqareti filtirsiz çəkin,pişikləri sığallayın,dünyaya üç uşaq gətirin,birlikdə yuyunun,evdə çılpaq gəzin,insanları düşünməyin,həyatın ləzzətini çıxarın. Getmək.Getmək sadəcə getməkdir mənə görə.Kim getdisə onu saxlamaq mənə görə axmaqlıqdır.Heç bir gedənə hirslənmədim.Onları gözləmədim.Niyə gözləyəcəkdim ki?! Mən getdiyim heç bir yerdən geri dönmədim.Başqa yol tapdım özümə.Daha sonsuz bir yol,daha sakit.Bəzən də qorxulu yolda yolçu oldum.Sevgililərim oldu.Hamısını da sevdim.Hamısını önünə atılıb onlara atılan gülləyə sinəmi verə bilərdim.Güllə mənə dəyə bilərdi,amma dəymədi. Bu gün minlərcə insan avtobusun və ya maşınların pəncərəsindən çölə baxıb tək bir insanın xəyalını qurdu.Nə edəcəklərini düşündü.Bu gün həbsxanadakı insanlar təqvimdə bu günün üstünü qaraladı.Bu gün yüz minlərlə insan unutmaq üçün başqalarını öpdü.Neçəsi özündən utandı,neçəsi zövq aldı bu hərəkətlərdən.Bu gün bəziləri dükanlarında müştərilərini gözlədilər.Bəziləri pul üçün neçə şəhər qət etdi.Bəziləri möhtəşəm holdinqlərə çox vacib imzanı atdılar.Hətta bu gün bəzi adamlar aşiq olduğu insanı ağlaya – ağlaya aldatdılar.Bəzilərisə dəfələrlə öz qadınını aldatdı.Bu gün bəziləri aşiq oldu.Bu gün bəziləri bakirəliyini itirdi.Bəziləri bu gün sevgilisi ilə idi və doya – doya onunla sevişirdi.Evə gəldiyində isə məsumcasına rolunu oynadı və hətta bir – iki saniyə özündən utandı.Bu gün bəziləri evlərində qonaq qarşıladı.Onlara tort,şirniyyat bişirdi.Bu gün mənsə səni heç düşünmədim.Bu gün səni soruşanlara “ xahiş edirəm sual vermə ” dedim.Təkrar soruşdular səni.Mənsə əsəbilərimə hakim ola bilmədim,döyüşdüm onlarla.Bu gün taksi sürücüsüylə sırf səni xatırladacaq bir musiqinin səsini çoxaltdığı üçün pulunu vermədən mübahisə edib maşından düşdüm.Sən nə etdin bilmirəm.Həyat çox çətin.Səni də görmürəm heç.Nə olacaq axırımız bax bunu da bilmirəm.Sübh çağından çox keçmiş,xoruzlar banlamış,Heradan xəbər gəlməmiş,anam üç dəfə məni yuxudan qaldırmağa cəhd etmiş,feysbukda iki bildiriş gəlmiş və mən hələ də yatmışam.Yatağın soyuq hissələrini gəzib acı,ya da turşməzə ağız suyumu udub başımı balış altına saldım.Qara kölgələr görürəm.Çox az ehtimal olunan bir şey yaşayıram.Yuxu görmək həyatımda bayrama bərabərdir.Yuxumdan qorxmayın.Çox əcaib bir şey alınıb.1983 – cü il.Payız – qış.Belorusiya.Minsk şəhəri.N sayli Sovet Hərbi Birləşməsi.Kazarma.Bütün bölük səhər fitinə oyanmağa hazır şəkildə yatır.Neçə yastıq altında qadın rəsmi gizlənir.Neçə əsgər hələ də yatmamış xəyalındakıları düşünür.15 ölkədən gəlmiş əsgərlərə Sovet birliyinin müdafiəsi uğrunda təlim keçilirdi.Minskə qış tez gəlmişdi.Belə qədər qar vardı.Şam ağaclarından yerə tökülmüş qozalar qar üzərindəki tək qaraltı idi.Hündür hərbi hissə divarları Belorusiya paytaxtını bu əsgərlərdən ayırırdı.İki il.Bəli,bəli iki il öz ölkəndən neçə kilometrələrlə uzaq diyarda hərbi xidmətdə olmaq.Yalnız istirahət günləri Minskin arxa küçələrindəki “ Pullu əsgərlərlə ” görüşüb içindəki yığılmış nifrəti ata bilərsən.Ağ vərəqlərə yazdıqların bir həftəyə gedib ünvanına çatırsa,sən sadəcə yazmamağa alışırsan və valideynin hərbi hissənə əlində bir qutu şokalad və bir – iki şüşə Erməni konyakıyla gəlirdisə,sən həmin gün komandirin ən sevimlisi olurdun.Müsəlman idinsə,namaz qıla bilməzdin,xristian idinsə bir şam yandırıb İsaya dua oxuya bilərdin.Tək ortaq diliniz var – Rus dili.Başındakı papaqda beşgüşəli qırmızı ulduz.Əlində uzun qundaqlı tək lüləli silah,ayağında uzunboğaz dəri çəkmə və hərbi geyim geyinmiş tanış sima.Yaxalığında Zeynalov yazılmış bir əsgər.Qara olsa da azca sarıya çalan saçları,güldüyündə dodaqlarının valehedici şəkildə yana sıçraması və Makedoniya sübhü rəngində dərisi.Hərbi hissənin postunda duran əsgər Zeynalov səhərin tez açılmasını istəyir və tərxis olunacağı sonuncu həftəyə girmək üçün tələsirdi.Çiynində silahı.Gözünü tək bir nöqtəyə zilləyib durmuşdu.Düşündüyü həftələrdir,məktubuna gəlməyən cavabdır.Çünki onun Baharı yazma – oxuma bilmir.Bahara gedən məktublar həmişə cavabsız qalırdı.Amma Tamerlanın ürəyində arxayınlıq vardı.O,sanki,kağıza tökdüklərinin Bahara yaxınları tərəfindən oxunduğu hissini duyurdu.Tez-tez əlini cibinə salaraq mürəkkəbi şaxtadan donmuş qələmini və sarı karton parçasına qələm və vərəqin orda olub – olmadığını yoxlayırdı.Bakıdan qatarla ayrılmışdım.28 Mayda görmüşdüm simanı sonuncu dəfə.Mehinlə gəlmişdin,Baharım.İki il.Bəlkə hələ də gəlir,son olduğumuz vağzalda mənə əl elədiyin yerdə durursan,Baharım.Anan,qardaşın səni yenə də mi incidir,Baharım?! Universtitet istəyirdin,Baharım.Amma oxuma – yazman yox idi,Baharım.Dörd qış saymışam həyatımda olduğun müddət.İki qış əsgərlikdəyəm,iki qış sənləydim.Necə tanışdıq yadındadımı?! Vəsiqəlik şəkil üçün fotoqraf dükanına girdim.Qara parçanı başına salmış fotoaparat arxasında duran qoca kişinin qarşısında stolda əyləşmiş,obyektivə baxmaq əvəzinə mənə baxan qara saçlı,ağ paltarlı bir qız.O,sən idin,Baharım.Fotoqraf sənə sifarişini verdikdən sonra “ Oğlum,gəl əyləş ”,– dedi.“ Yox,əmi daha vacib işim var ” – deyib sənin arxanca düşdüm.Başımda papaq vardı.Ayaqqabılarım o qədər də təmiz deyildi.Qısaqol köynəyim böyük qardaşımın olduğundan əynimdə boş qalırdı.İlk dəfə idi,bir qadına:“ Yavaş get,daha yavaş get,sənə çata bilim ”,-deyə içimdə səslənirdim.Və nəhayət,sənə yaxınlaşsam da nə deyəcəyimi bilmədim.Sadəcə “ Hey,Vaqifin qəzəllərindəki qızcığaz! ” kəlməsi ağzımdan çıxdı.Gülümsünüb:“ Mən Bahar ”,-demişdin.“ Arxamca gəlməyimi görərlər,bilərlər ”,-demişdin.“ Sənə necə yaza bilərəm? ”,-dediyimdə,“ Mənim yazıb – oxumam yoxdu,amma ünvanım Lelin prospekti 33A,ev 3 ”,-demişdin.Qısa bir – iki sual daha verib yanından ayrıldım.Ara – sıra verdiyin ünvana gedib – gəlirdim.Pəncərəniz önündən hey keçərdim.Bəlkə də o ünvanda qalmırsan,amma səndən aldığım tək həqiqətə bənzər cavab bu idi.Amma səni bir – iki dəfə pəncərədən baxan gördüm və əmin oldum bu ünvanda qaldığından.Sizin pəncərədən baxdığımızda polis dayanacağı görünür.Bax o dayanacaqda hey sizin pəncərəyə baxırdım,Baharım.İndi çox uzağam oralardan.Sizdə günəş artıq səmadadır.Burda hələ də gecədir.Mən postda,sən bəlkə də məni düşünürsən və ya şirin yuxuda bizi xəyal edib yatırsan.Yat,Baharım.Dincəl,əzizim.Səhər olduğunda kozarmaya geri dönən əsgər Zeynalov yuxu üçün dünyaları versə də Baharına Gəlirəm.” məktubunu yazıb poçt qutusuna atdıqdan sonra yatacaqdı.“ Salam.Hər cavabsız məktubum məni daha da həvəsə gətirir.Səndən əvvəlki məktubda icazə istəmişdim.“ Sənə Baharım deyə bilərəmmi? ” icazəsini.Yəqin bu qış sənə toxunmayıb,Baharım! Son həftəmə girdim.Ya məktubum tez çatacaq,ya mən.Bəlkə də poçtalyondan əvvəl mən bu yazdıqlarımı sənə deyəcəm,Baharım.İki il əvvəl yanağıma qondurduğun öpüş.Bax o hələ də sızlayır,Baharım.Sənsiz iki il keçirdim.Tək göz önümdə qalan qırmızı dodaq boyası və qara gözlərin idi.Baharım,sən dəyişməmisən yəqin.Elə o vağzalda mənə əl edər şəkildə durmusan,elə deyilmi? Hər gecə qulağımda ilk dəfə Tamerlan deyib məni çağırmağın cingildəyir,Baharım.Əlimdəki vərəq bitir,yoxsa heç sözümü bitirməzdim.Sənə gələcəm,mavi dənizim”.Məktub yazıldı,qatlandı,açıqçaya qoyuldu.Poçt qutusuna atıldığında hər şey bitdi.İndi əsgər Zeynalov son bir həftəsini yaşayacaq və günlərlə qatarla yol gedərək Bakıya çatacaq və ilk Baharına gələcək.Əsgər yoldaşları ilə son günlərin xatirinə çəkilən rəsmlər,yemək masasında “ bir daha belə olmayacağıq ” kimi söhbətlər və nəhayət,gecələr kazarmada tavana dikilmiş gözlərin ahəngiylə pıçıltılı,həsrətli danışılan hekayələr.İki ilin son xatırlanacaq anıları bunlar idi.Azərbaycandan uzaqlarda olan,yoldaşlarına Azərbaycandan (Bakıdan )danışan Zeynalov Tamerlan köhnə pul kolleksiyoncusu və ağ – qara kəlmələr yazan bir şəxs idi.Açılan bir sabah Hərbi Hissə komandirindən hərbi biletlər tərxis olunmuş əsgərlərə paylanıldı.Hərbi geyimini dəyişmədən vağzala,onları evlərinə aparacaq qatara tələsdi.Hər kəs – hər şey üçün çox darıxmışdı.Amma ilk gedəcəyi yer Lelin prospekti 33A,ev 3 olacaqdı.Bədənində yorğunluq,gözlərində sevinc,dilində həsrət.Minskdən ayrılan qatar 8 gündən sonra Biləcəri stansiyasına,ordan da 28 May vağzalına daxil oldu.Pəncərədən Baharla sonuncu görüşdükləri yerdən uzaqda olduğunu görüb çantasını yerə qoyub qatardan cəld düşdü.Addımlayıb vağzaladan çölə çıxdı.“ Dəyişiklikmi var,yoxsa Bakımı dəyişib? ”.Tamerlan heç bu barədə düşünmürdü.Səməd Vurğun parkının önündən bir taksiyə yaxınlaşıb əyləşdi.Hərbi geyimdə olması taksi sürücüsünün ona suallar verməsinə səbəb oldu.Söhbət uzandıqca Tamerlan ünvanı söyləyərək sürücüyə yola çıxmalı olduğunu xatırlatdı.Onu sevdiyi qız gözlədiyini və tez zamanda ona qovuşmalı olduğunu hiss elətdi cümlələrində.Maşın yola düşdü.Bakı payızı yaşayır.Bahargilə gedəcək yol qısaldıqca Tamerlan həyəcanlanır,həyəcanını itirmək üçün yaşlı sürücüylə söhbətləşir,radiodakı musiqini dizləri əsə-əsə zümzümə edirdi.Nəhayət maşın durdu.Bahargilin ( Lelin prospekti 32A ev 3 )pəncərəsi heç dəyişməyib.Kaş gəldiyimi bilsə də,ilk pəncərəyə,sonra qapıya çıxsa,məni o zərif əlləriylə qucaqlasa,payızda məni bahara döndərsə.Bina evinə qalxmaq üçün ağır çantasını da arxasına ataraq çəkinə-çəkinə mənzil 3-ə çatdı.Üzərində “ Ağayevlər ” ailəsi yazılmış,3 rəqəmiylə nömrələnmiş bir qapı qarşısında durdu Tamerlan.İki illik həsrətinin astanasındaydı.Gözlərini,saçlarını və ətrini xəyal etdiyi iki addım ondan uzaqdadır.Və nəhayət,qapını döyür.İlk tık – tıkdan cavab gəlmir.Yenə qapını döyür.Bu dəfə qapı gözlüyündən kimsə baxdığını hiss edir və nəhayət qapı açılır :-Salam,oğlum.-Salam.Bağışlayın narahat edirəm.Bahar evdə?-Xeyirdimi,oğlum? Hələ bir dur.Yoxsa,sən o məşhur əsgər Zeynalov Tamerlansan.Bu söz Tamerlana rahatlıq gətirdi,üzündə gülüş yaratdı.-Bəli,bəli.Elə o şəxs özüməm.Bahar evdəmi? Bunu deyərək Tamerlan evə tərəf boylandı.Çünki hələ də onu görməmiş sakitləşə bilmirdi.-Bahar ?! Bax,oğlum.Hər məktubunu şəxsən özüm maraqla oxuyurdum.Səni,demək olar ki,çox yaxşı tanıyırıq.Bəli,sən bizim ailənin,poçt qutusuna məktub atan poçtalyonun da sevimlisisən.Amma Bahara yazılan o məktublar təkcə Baharın yazma – oxuma bilməməsindən cavabsız qalmırdı.Bahar çox məktubdan xəbərsizdir hələ də.Çünki o evlidir.Sən əsgər gedəni,səhv etmirəmsə 4 – cü,5 – ci məktubunu yazmışdın evləndiyində.Sənin hər bir məktubunu nömrələmişəm.Bahar mənim bacımqızıdı.Yəni Mehinin xalası qızı.Sən onu burda görmüsən.Amma o Şamaxının kəndində yaşayır.O hər yay bizə gələr.Sənlə də elə o zaman rastlaşıb.Sənin ondan ünvan soruşduğunda bizim ona nə vaxtsa itsə filan ünvanda qalırıq deyib əzbərlətdiyimiz ünvanı deyib.Sənlə vağzala gəldiyində o nişanlıydı.Səni görmək üçün şəxsən məndən yardım istəyib.Mən də onu kəndlərindən gətizdirib Mehinlə vağzala yola salmışam və o evləndi.Biz sənin məktublarını ondan gizlədirdik,oğlum,ailəsində söz – söhbət yaranmasın deyə.Hər məktubunu oxuduğumda sənə Baharın artıq olmadığını yazmaq istədim,ancaq əlim gəlmədi,oğlum.Və Bahar sənə bir yazı qoyub.Bilirdi ki,bir gün gələcəksən arxasınca.Bax bu açıqcadadır.Tamerlan yazma-oxuma bilmədiyi sevdiyindən son xatirə olaraq bir açıqca aldı.İçində hər zaman hər məktubunun son kəlməsi yazılmış bir yazı gördü.“ MAVİ DƏNİZİM ”  Bitdi.Sizlə oyandığım bir səhər gördüyüm bu yuxuyla yeni bir səhərə ayaq basdıq.Bir günümü,üstəgəl 21 ilim,üstəgəl ətrafımı sizə danışdım.Sizinlə həyatımın taksisindəydik.Mən sürücü idim.Sizsə müştərim.Məncə,yorulmadınız yol boyu.Taksi haqqı pulsuz idi.Sizinlə keçirdiyim qısa zaman tunelinə görə çox şadam.Ramiz Atabəy